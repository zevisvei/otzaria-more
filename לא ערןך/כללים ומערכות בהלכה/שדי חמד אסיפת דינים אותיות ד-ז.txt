<h1>שדי חמד אסיפת דינים אותיות ד-ז</h1>
הרב חיים חזקיהו מדיני
<big>מערכת</big> <big>דל"ת</big>
א') <b>דת</b> יאודית יוצאה וראשה פרוע מ"ש מרן בש"ע אה"ע סי' כ"א ס"ב לא תלכנה בנות ישראל פרועות ראש בשוק אחד פנויה ואחד אשת איש עי"ש בבאה"ט ובפ"ת דאין בכלל פנויה אם היא בתולה ורק לבתולה שנתארסה הביא מחלוקת כיעי"ש ודבר זה היה פשוט בעיני ומאחד מעוברי דרך העיר הזו והוא קצת למרן שמעתי שמנהג מקומו (בערי פרס) שגם הבתולות מכסות ראשן בצאתן למבוי ולשוק ותמה על שראה פה בתולות יוצאות במבוי פרועות ראש ועם שאין מקום לתמיהתו כמבואר מ"מ דבר חדש הוא ולא ראיתי ולא שמעתי מנהג זה עד שראיתי בס' מים רבים שהזכיר מנהג זה שיש מקומות שהבתולות מכסות ראשן והוא ששם בחאה"ע סי' כ"ח הובא תשובת מר זקנו הרב מוהר"ר יעקב בכמוה"ר משה שנייאור שבתחלה ר"ל דבכלל מ"ש הפוסקים אחד פנויה וכו' נכללת ג"כ בתולה אעפ"י שאינה מאורסת ותמה על מנהג איטליא וקושטאנטינא שהבתולות יוצאות בשוק ופרע ישלחו החוץ וקליעות שערן על כתיפן וכתב שבעיר תוניס ובנותן ובעיר גוגיי"ר ופי"ס ומארואיקוס ובנותיהן פארי פשתים יהיו על ראשן. ושוב כתב כיון שרבני עולם ראו מנהג זה ולא הרהרו בדבר יש להם על מה שיסמכו וכו' וא"כ גם בארוסה יש להקל דאינה כאשת איש לענין זה וכו' ושם בסי' כ"ט הוסיף ידו שנית (הרב הנ"ל) להוכיח שהבתולות מותרות בפריעת ראש ממ"ש המרדכי ב"פ מי שמתו כתב ראבי"ה כל הדברים שהזכרנו לערוה דוקא בדבר שאין רגילות להגלות אבל בתולה הרגילה בגלוי שער לא חיישינן ובקיצור פסקי הרא"ש כ' שוק באשה ערוה וכן שער בנשואה ולא בבתולה וכן בלבוש תכלת סי' ע"ה (לא ידעתי מה ראה בדברי הרב הלבוש מה שלא הוזכר בדברי מרן בש"ע א"ח סי' ע"ה דהרואה יראה דדברי הרב הלבוש הם דברי הש"ע) ושוב כתב דאף דשער בתולה לא הוי ערוה לק"ש מ"מ לצאת לשוק פרועת ראש הוי פריצותא וזהו שכתבו הפוסקים דפנויה ג"כ בכלל היינו לענין יציאה לשוק וכתב שהחכם השואל הביא אסמכתא דמאורסת דינה כא"א מדכתיב אשר ענה את אשת רעהו ודחה דבריו ודעתו שאין חילוק בין בתולה שלא נתארסה לארוסה. והרב המחבר בסי' ל' האריך קצת להביא דברי רבנן בתראי דכולם מסכמים להתיר בבתולה ואין מקום לפקפק בזה אפי' לילך בשוק. ומ"ש מר זקנו דבמקום שנהגו היתר אין חילוק בין אינה מאורסת למאורסת דחה דבריו ודאי שיש לחלק כן והעיד שבעירו (ליוורנו) נהגו מעולם לכסות שער ראשון הארוסות כנשואות אפילו הן קטנות בשנים ושכן ראוי להורות ולעשות אלו תוד"ק ובמקומות אלו שאין מנהג ליארס רק שידוך בעלמא מתבאר מכל הנז"ל דאין חשש כלל ומה שכתב מר זקנו דלצאת לשוק פרועת ראש גם בבתולה אסור לא ראה מ"ש הרב ב"ח על דברי רב המרדכי בשם ראבי"ה הנ"ל וז"ל ואין לפרש דדוקא בבית ובחצר אבל בשוק אסורה לצאת דהא שנינו אם יש עדים שיצאתה בהינומא וראשה פרועה כתובתה מאתים ופירש"י מבית אביה לבית בעלה ואפילו דרך השוק משמע וכן נהגו וצ"ל דבפנויה בעולה קאמר אבל הבתולות אינן באזהרה עכ"ל וראיתי בס' די השיב בחאה"ע סי' ד' שהקשו ע"ד הרב"ח דהיכי תיסק אדעתין דמ"ש ראבי"ה דבתולה שרי הוא דוקא בבית ובחצר דא"כ מאי שנא בתולה אפילו אשת איש מותר בבית ובחצר כדאמרינן בכתובות ד' ע"ב ע"ב א"כ לא הנחת בת לאברהם אבינו וכמ"ש רש"י ותוס' שם בד"ה אלא בחצר עכ"ל עי"ש בד' ל' ע"ג ונראה דקושיא זו הקשו טרם שראו דברי הרב ב"ח שהביאו שם בד' ל"א ע"ב שהרב הערוך ס"ל דאפילו בחצר אסור בפריעת ראש ושכתב הרב ב"ח בסי' קט"ו שכן דעת הטור ומבואר בדברי הרב ב"ח להמעיין בדב"ק בגופן שלהן דס"ל דכן עיקר דלא כרש"י והתוס' והרב מים רבים בסי' ל' (בד"ה והנה) הזכיר דברי רבני האחרונים בענין זה דגם בחצר ובבית אסור ומ"ש רש"י ותוס' לאו לענין איסורא אלא לענין לצאת בלא כתובה עי"ש והרב בית אהרן באה"ע במערכת הפ"ה אות ט"ל ע"ג כתב בשם ה"ה מוהרי"ק (לפי הנראה הוא ט"ס וצ"ל מוהרי"ך והוא אשר כתב קודם לכן בשמו בתש"ו באר שבע שויר שאדרבא מ"ש בתחלה מוהרי"ך הוא ט"ס וצ"ל מוהרי"ק שכן מתבאר ממ"ש בכנה"ג סי' כ"א אות ה' עי"ש) דרש"י ותוס' והר"ן והרמב"ם והטור סברי דבחצר שרי עי"ש ולא ראה הרב בית אהרן דהרב ב"ח לא ס"ל הכי ופירש דברי הטור אל כונה זו כנז"ל ועיין ג"כ בתש"ו חתם סופר א"ח סי' ל"ז שהביא דעת התוס' וכתב ואין כן דעת הטוש"ע וכתב הב"ח שכן דעת הרמב"ם והעלה הב"ש בסי' קט"ו דאף אם אין דינה לצאת בלא כתובה איסורא מיהא איכא וגם בדי השיב שם כתבו דכן דעת הרא"ש עי"ש ולפי זה לא ק"מ ע"ד הרב"ח שבסי' כ"א דאזיל לשיטתיה שבסי' קט"ו וק"ל ועל מ"ש הרב פ"ת בשם הרב מג"א בסי' ע"ה סק"ג עיין
<b>להרב</b> זכור לאברהם אביגדור בחא"ח סי' י"ד:
<b>עוד</b> ראיתי בדי השיב בשם הרב מוהר"י הלוי אחי הט"ז בסי' ט' שבתחלה רצה להוכיח דאף בתולה ארוסה מותרת בגילוי ראש מההיא דרפ"ב דכתובות אם יש עדים שיצאתה בהינומא וראשה פרוע ואין לומר דלא התירו אלא בעת נישואין כדי להודיע שהיא בתולה שהרי כבר היו להם סימנים אחרים כמו הינומא ואם איתא דאיכא איסורא בארוסה למה להם להתיר דבר שיש איסור וכו' וע"ז תמהו הרבנים בדי השיב וז"ל והם דברים תמוהים דהן עוד היום קשה דאפילו את"ל דבארוסה מותר למה הנהיגו כן אחר הנישואין אחר שנכנסה לחופה שהיא א"א גמורה ובנשואה לכ"ע אסור אלא ודאי נהגו כן לעשות בנשואין לחבב הכלה על בעלה ולהראות שהיא יפה בשערותיה ולא תידוק מהכא דארוסה מותרת עכ"ל לפי הנראה הרבנים הנ"ל משמע להו דהחופה היתה בבית הכלה ואחר החופה היתה הולכת לבית החתן וראשה פרוע ומזה הכריחו דעכ"ל דנהגו כן כדי לחבבה על בעלה אבל איני יודע מנא הא מילתא דאמור רבנן הנ"ל דאימור לא כך היה המנהג בזמן הש"ס אלא כמו שהוא המנהג הן עוד היום בכמה מקומות שהכלה תלך לבית החתן ושם נכנסים לחופה ולא התירו שום איסור כדי לחבבה על בעלה אלא היו עושים כן לפי שקודם החופה אף שהיא
<b>ארוסה</b> מותרת בגילוי ראש וכדברי הרב מוהרי"ל:
<b>ולענין</b> הלכה כתבו הרבנים בדי השיב שם דאף דהרב מוהר"י הלוי הנ"ל מסיק דבתולה שנתארסה אסורה בגילוי הראש מכל מקום בשטה מקובצת בריש פרק שני דכתובות כתב וז"ל וראשה פרוע פירוש בראש מגולה וכך היו נוהגים לבתולה ולא לאלמנה והא דאמר ופרע את ראש האשה ותנא דבי ר' ישמעאל מכאן אזהרה לבנות ישראל שלא יצאו פרועי ראש איכא למימר בנשואות קמיירי מליקוטי הגאונים עכ"ל ולכן כתבו בד' ל"א ע"ד דנקיטינן לענין דינא כדברי הגאונים דבארוסה אין איסור כלל בפריעת ראש עי"ש וקצת תימה שלא הזכירו כלל דברי הרב באר היטב בסק"ה שהביא מחלוקת רבני האחרונים ושהרב שבות יעקב ח"א חי' ק"ג כתב דמותרת וחלק על הרב חות יאיר דבתולה שנתקדשה אסורה בגילוי הראש כיעי"ש ויתכן דאם היו הרבנים מוהר"י הלוי וחו"י רואים מה שכתב בשטה מקובצת בשם הגאונים הוו הדרי בהו שכן ראוי להיות חוזר ולבטל דעתם נגד דעת הגאונים גם הגאון ישועות יעקב בסי' כ"א הביא מה שכתבו האחרונים לחלק בין אלמנה לבתולה דבתולה מותרת וכתב דהדבר מבואר באסיפת זקנים לכתובות בשם ליקוטי הגאונים וכו' וסיים ובזה נפשט מה שנסתפקו בתשובות האחרונים אם נכנסה לחופה ולא נבעלה תצא בפרוע ראש ובאמת הדבר נפשט מש"ס הנ"ל כיון דכתובתה מנה לא תצא פרועת ראש וכן מבואר בירושלמי שם וחש לומר שמא בתולה מן הנשואין היא זאת אומרת בתולה מן הנישואין אין ראשה פרוע ומבואר עוד מלשון הירושלמי שם דדוקא בתולה מן הנישואין אין ראשה פרוע אבל מאירוסין ראשה פרוע דכן דייק לשונו ועוד דחזינן דבתחלה הוה סבר דאף בתולה מן הנישואין ראשה פרוע אלא דאי אפ"ל כן מראיות ממתניתין אבל באירוסין אין לנו ראיה וזה דלא כחות יאיר דאף בתולה מאירוסין אין ראשה פרוע גם לא חלקו בזה הגאונים באסי"ז שם בין כששערה קלועים ובין שערה פרועים רק בין בתולה לנשואה ומשמע דבתולה אף כששער ראשה פרועים אך המגן אברהם בסי' ע"ה כתב לאסור כששערה פרועים ומהראוי להחמיר אלא שהעולם נהגו היתר ויש להם על מה שיסמוכו וכמו שכתבתי גם בתשובת הגאון נכד המחבר שם שקיל וטרי בשני הדינים הנ"ל והביא דברי האסיפת זקנים הנ"ל והאריך לברר דבריהם וסיים בדף ז"ך ע"ב וכבר נתפשט המנהג בכל ישראל שהבתולות הולכות פרועות ראש לגמרי וכשיטת הגאונים שהבאתי ובררתי דבריהם בטוב טעם ויש להם על מה שיסמוכו וגם בעולה מותרת לילך פרועת ראש דאין איסור פרועת ראש רק בנשואה בעולת בעל וכו' (ולא בבעולה דרך זנות) עי"ש מאי דשקיל וטרי בזה עד דף כ"ח ע"ב והשגתי עתה ס' יקר שערי רחמים לידידי הרה"ג החרי"ף רב בחברון עיהק"ו יצ"ו וראיתי בחלק אהע"ז סי' טו"ב שהביא מסקנת הרב מוהר"י הלוי לאסור גילוי שער לארוסות בתולות שדקדק כן מדברי רש"י בכתובות פרק שני במה ששנינו אם יש עדים שיצאתה בהינומא וראשה פרוע (שכתב שערה על כתפה כך היו נוהגים להוציא הבתולה מבית אביה לבית החתונה) דאם איתא דשרי למה לי' לרש"י למיתלי במנהג יציאה מבית אביהן לבית בעליהן הא אתיא מתניתין כפשטה דכיון שהעידו שיצאה וראשה פרוע ודאי היתה בתולה דאם היתה אלמנה או גרושה לא היתה יוצאה וראשה פרוע אלא מוכרח שגם בתולה ארוסה אינה יוצאה וראשה פרוע לחצר וכל שכן למבוי ולכן הוכרח רש"י לפרש שכך היו נוהגים להוציא את הבתולות וכו' כלומר שאין איסור בגילוי קצת שער בזה שהיו מוציאים ושערה על כתפה מפני שכך נהגו והרב המחבר יצ"ו דחה דקדוקו מדברי רש"י ושכן כתב באסיפת זקנים שם בשם הרדב"ז וסיים ומה שיש לעמוד עוד על דברי מוהר"י הלוי הנ"ל עיניך תחזינה להתייר הגדול הרמ"ז בספר משאת משה שעמד בכל דבריו והעלה להתיר בתולות ארוסות בפריעת הראש עכ"ל וס' משאת משה אין מצוי אצלי והוא מכוון למה שהבאתי אני הדל דאית לן למינקט הכי דבתולות ארוסות מותרות בגילוי הראש אך תמיהני על הרב החרי"ף יצ"ו שלא הזכיר מרבני האחרונים שהבאתי אני ההדיוט ואם אינם מצויים אצלו על כל פנים היה לו להזכיר דברי הרב באר היטב הנ"ל:
<b>ב'</b><b>)</b> <b>מעולם</b> לא ראיתי נשים הנשואות שמכסות (ט"ס הוא וצ"ל שמגלות) שער ראשן גם אין מוציאות שום שערות להתנאות בהן כי אם הבתולות בעודן בבית אביהן ומנהג יפה הוא ויש מקצת נשים שלוקחות משי שחור ומשימות בפדחתן כדי להתייפות ואפילו בזה רע עלי המעשה שהרואים טועים בהן וסוברים ששערות שלהן הן אלא הנח להם לישראל כ"כ הרב כנה"ג בסי' כ"א בהגה ט"ו אות ו' בשם הרב משא מלך בתורת המנהגות חקירה ו' (וסיים הוא ז"ל דמדברי השה"ג שהביא שם יש ללמוד היתר במשי הנ"ל עי"ש) והרב מים רבים בסי' ל' הביא מ"ש הרב משא מלך וסיים וז"ל ואם דבר כזה היה רע בעיני הרב הנ"ל מעתה אצעק חמס וריב על קצת מקומות שנשים נשואות מתקשטות בשערן ממש הדבוק לראשן ומראות השער לעין כל אוי לעינים שכך ראות אוי לנו מיום הדין והתוכחה ומלבד האיסור עפי' הפוסקים עושים ג"כ פגם למעלה כמ"ש הרב הלבוש אה"ע סי' כ"א והעתיק דבר הזה"ק בפרשת נשא ד' קכ"ה ע"ב אמר ר' חזקיה תונבא ליתי על ההוא בר נש דשביק לאינתתיה דתתחזי משערא דרשה וכו' עד הנה כי כן יבורך גבר וכו' יברכך ה' מציון וכו' וסיים) לכן השומע ישמע והחדל יחדל ועתב"ט עכ"ל ובעיר הזאת נשי הספרדים נזהרות מאד מלגלות שערותיהן כאשר ראו מאבות אבותיהן מימי קדם אך מקרוב התחילו קצת לפרוץ גדר זה והחרדתי עליהם בדרשתי ביום הדין שכל באי עולם עוברים כבני מרון והודעתי להם אשר דברו רבנן קדישי מוסר השכל ע"ז הם אמרו כי עון זה גורם מגפה לעולם כי מגפה ר"ת מפני גלוי פאת הנשים. גם
<b>שער</b>
<b>אשה</b> במ"ק כ"א כמס"ק של מגפה (עם הכולל) וגורם יוקר השער אותיות שער. ומביא רעש בעולם אותיות שער רעש ובעלה שיש בידו למחות ביד אשתו ואינו מוחה נקרא רשע שער אותיות רשע ושער באשה ערוה ר"ת שבע לרמוז שתרד לשבע מדרגות גהנם שנפל בהן אבשלום שנתגאה בשערו והביא כל זה בנעם שיח ידידי רב ועצום אברהם אוהבי יצ"ו במוסרו שבסו"ס תוכחת חיים ח"ג עי"ש ב"ד קכ"ו וידוע מעשה דקמחית דקרו עלה כל כבודה בת מלך פנימה (בירושלמי פ"א דמ"ס יומא ה"א) על שהיתה נזהרת מאד בזה וזכתה לבנים כהנים גדולים. ועוד הגדתי להם מעשה רב בעיר גדולה ש שאלוניקי יע"א בשנת כת"ר שראו רבני העיר ובראשם הרב הגדול מוהר"א קובו בע"ס שער אשר שהתחילו קצתם לפרוץ גדר בענין גילוי שער אשה ושינוי לבושיהן שהם גורמים לגלות כל הראש או לכל הפחות קצת משערות ראשיהן וע"ז לבשו בגדי קנאת ה' צבאות והסכימו לאסור איסר את לבוש הבו"ז הנ"ל ועשו הסכמתם בחרם גמור ובגזרת נח"ש ובאו על החתום כל חכמי ורבנן וגם מטובי העיר שלא לשנות כלל לא בענין המלבושים ולא בגילוי שער ואפילו קצת מחוץ לצמתן ואשר יעשה בזדון ולבבו פונה היום באמרו כי אין איסור בזה הרי הוא מופרש ומובדל מעדת ישראל ומין ואפיקורוס הוא לא יאבה ה' סלוח לו וכו' והעבירו קול כרוזא במחנה העברים להודיע לכל קהל עדת ישראל הסכמה הלזו ולא היה פוצה פה ומצפצף כי כל העדה כולם קדושים ואמרות טהורות אשר דבר בקדשו הרב מוהרא"ק הנ"ל הלא הם כתובים על ספר משא חיים (למרן החבי"ף) במערכת הנו"ן אות ק"ן לך נא ראה להבות דב"ק וכתב שם דקצת חכמים בעיניהם שלמדו בבחרותם ושנו ופירשו מדרך החיים רצו לפקפק בהסכמתם ותלו עצמם באילן גדול הרב מוהר"ם אלשקר אמנם טח עיניהם מראות מהשכיל לבותם ותלו בוקי סריקי באיש אלקי"ם קדוש דכל השקלא וטריא שלו היא במה שנשאל במקומות שנהגו מימי קדם דור אחר דור לגלות הנשים שער היוצא מחוץ לצמתן אם יש בזה משום שער באשה ערוה ומה דמות יערוך להתיר גילוי שער כל הראש לילך פרועות ראש או אפילו רק גילוי קצת משערותיהן ובמקום שנהגו משנים קדמוניות איסור בדבר מהיכא תיתי להתיר והרי בתשו' מוהרמ"א הנ"ל מבואר דאפילו אשה ממקום שנהגו איסור בגילוי שער היוצא חוץ לצמתן אם תלך למקום שנהגו היתר ודעתה לחזור למקומה אסורה לגלות כחומרי מקום שיצא משם ואיך יעלה על הדעת להתיר במקום שנהגו איסור לשנות המנהג חלילה וכל זה בשער היוצא חוץ לצמתן ק"ו בן בנו של ק"ו גילוי כל הראש ממש או מקצתו דפשיטא דאסור וכיון שהלבוש הזה גורם מכשלה הזאת על כן החמירו בגזרת נח"ש וכו' עי"ש כל דב"ק. ואחרי שהודעתי כל זה ברבים שלי"ת נכנסו הדברים באזני האנשים אשר להם לב לשמוע ומלבד שלא נפרץ הגדר עוד אף גם מאשר פרצו כבר שבו מדרכם ומעשיהם אשר לא טובים ורק מעט מן המעט אשר אמצו את לבבם ויקשו את ערפם גם הם ישובו בעה"י האל יתברך יטע בלבבנו אהבתו ויראתו לעבדו שכם אחד בלבב שלם:
<b>ומה</b> שתקנו הרבנים עליונים למעלה שלא לשנות המלבושים להתדמות לעכומ"ז דבריהם שרירים וקיימים וה"ג מק"ק סקאלא בשו"ת בית שלמה הנד"מ בחיו"ד סי' קצ"ו התמרמר מאד על זה ותמה על חכם אחד מחכמי דורו המפורסמים שהדפיס בספרו לאסור לנשים לשנות מלבושיהם למלבושי עכומ"ז ולמד עליהם קטיגוריא אף שהיו מוכרחים לשנות עפי' חק הממשלה מדוע לא הדפיס והרעיש בספרו על הנשים שבמדינותינו וביותר בעירו שהן לובשות מלבושי עכומ"ז בלי שום אונס והכרח רק להתדמות לעכומ"ז לובשות מלבושי שחץ תיפח רוחן דזה ודאי הוא בכלל ובחקתיהם לא תלכו כמ"ש מוהר"י קולן וכו' עכ"ל ועיין עוד בשו"ת תשובה מאהבה והבאתיו לקמן באות ג' בד"ה ונזדמן לידי:
<b>והנה</b> מה שהחכמים להרע תלו עצמם בתשו' רבינו מוהר"ם אלשקר (והיא בסי' ל"ה) ראיתי להעתיק פה דברי שני הצנתרות הרבנים הגדולים בדורנו לקדושים אשר בארץ המפורסמים בתורתם וקדושתם ומתוך דבריהם יתבטלו דברי החכמים ההם ודברי הרב הגדול מוהרא"ק ובית דינו שרירים וקיימים הראשון אדם הג' חתם סופר בחא"ח סי' ל"ו עמד לבאר דיני שער באשה ואחר שהביא סוגייאות הש"ס בענין זה ומחלוקת הפוסקים אם בביתה וחצרה מותרת בלא קלתה ושהעלה הב"ש בסי' קט"ו דלפי מנהגנו בגילוי ממש הוי דת יהודית אפי' בחצרה וחדרה ואפי' תימא שלא תצא שלא בכתובה מ"מ איסורא איכא כיון שדרכה לכסות הוי ערוה עכ"פ וכיון דפליגי הפוסקים בזה ונהגו כדעת האוסרים שוב הו"ל דין גמור שקבלו עליהם כדעה זו כמ"ש מג"א סי' תקנ"א סק"ז ולכן במקום שרבים מצויים אם תלך במטפחת בלא כובע הוי עוברת ע"ד יהודית ותצא בלא כתובה ובחצרה כבר קבלו עלינו אבות אבותינו בכל מקום ששמענו שנפוצו ישראל לאסור עכ"פ ואפשר העוברת ע"ז יוצאה בלא כתובה שכבר נעשה המנהג זה דת יהודית ובתשובת מוהר"ם אלשקר צווח השואל על מנהג נשותיהם בארץ ישמעאל שיוצאות הנשואות בשורה אחת של שער בין האזן לפדחת תלוי לה וכתב מוהרי"ק שגם בימי חכמי הש"ס יצאו כן דאיתא בסו"פ חזקת שגזרו על תכשיטי נשים ומסיק שם היינו בת צידעא ופי' הערוך וכו' וכ' מוהרמ"א דמ"ש בזהר פרשת נשא להחמיר אפשר היינו שלא באותה שורה שבין אזן לפדחת ואמנם הרואה בדברי הזהר יראה שעל כל חוט שערה החמיר שגורם מסכנות ודלות ומגדלות בנים רעים ושאר צרות ומ"מ כיון שלפי פי' הערוך משמע בש"ס דאותה שורה דרכה להגלות כל דפליגי הזהר עם הש"ס הלכה כש"ס וכתב עוד מוהרמ"א דאפי' הני נשי דבאו מארץ אדום לארצות ישמעאל ושם לא נהגו לגלות אותן שערות אינו מוכרח דמשום חומרא נהגו כן אלא משום דבארץ אדום גם האומות אין יוצאות באותן שערות ולכן אין שייך נותנים עליו חומרי מקום שיצא משם וסיים החתם סופר אמנם בארצותינו שהאומות יוצאת פרועי ראש ואמותינו לא יצאו ונזהרו מאד וחשו לדברי הזהר והקפידו ע"ז מאד אע"ג דאילו היינו עומדים למנין לקבוע הלכה היינו אומרים דאותה שורה מבוארת בש"ס להיתר עפ"י פי' הערוך דלא כפי רשב"ם ואין הלכה כהזהר מ"מ כיון שתפסו המנהג כהזהר ע"ז כ' מוהר"א שטיין מנהג עוקר הלכה ונעשה הלכה קבועה דהיינו היכא דספרי חיצונים חולקים על הש"ס וס' חיצונים היינו מס' סופרים וכדומה או מדרש ופסיקתא והזהר כאחד מהם אותו מנהג עוקר הלכה ונעשה הלכה רווחת בישראל ומייתי ליה מג"א סו' תר"ץ סקכ"ב הכלל היוצא כל שום שער בשום מקום בראש ופדחת בנשואה אפי' בחדרה ערוה היא אם לא שיש לה מטפחת בראשה ובשוק וחצר של רבים גם כובע אמנם בשורת שער שבין אזן לפדחת ואינה מקולעת וסד בסיד במקום שנהגו אינה ערוה ובארצותינו שהמנהג עפ"י זהר עוקר הלכה ובפרט דלפי' רשב"ם ס"פ חזקת אין כאן מחלוקת א"כ איסור גמור ויש לחוש לרבוצת האלה האמור בזהר הנ"ל ומי שחפץ בברכה ירחיק ממנו עכ"ל מבואר בדב"ק דכל לגבי דידן דלא נהגו כלל בקולא זו (דשערות היוצאות חוץ לצמתן) גם זה אסור מדינא כ"ש בגילוי שער לגמרי כל הראש או מקצתו וכדברי הרב מוהרא"ק:
<b>והן</b> שני לו הג' מוהר"ם מליבוויץ בשו"ת צמח צדק חאה"ע סי' לק"ט האריך מאד בדברי הרב מוהר"ם אלשקר ובתחלה הביא מ"ש הרב מים רבים אצעק חמס וכו' (כמו שכתבתי דב"ק בראש אות זו) וכתב דודאי לא מיירי המים רבים בפרועות ראש ממש דזה דאוריתא הוא כמ"ש בכתובות ד' ע"ב אע"כ מיירי כענין המנהג שהביא מוהרמא"ל וע"ז כ' אצעק חמס וכו' (במחכתה"ר אין נראה בעיני פירושו בדברי הרב מים רבים אלא דברים כפשטן דעל פרועת ראש ממש קאמר) שוב תמה על הרב מוהרמא"ל דמתבאר מדברי רש"י בשבת ד' ס' ע"א בד"ה הואיל ואשה אוגרת בה שערה ובד"ה ותיהוי כברית דאף בשער היוצא חוץ לצמתה אמרו שער באשה ערוה וכן מתבאר גם מדברי התוס' בד"ה הואיל ומדברי הרא"ש בסי' ז' עפ"י דברי הרבנים ט"ז סי' ש"ג סק"ח ותוספת שם ס"ק י"ו וקרבן נתנאל (ע"ד הרא"ש הנ"ל) בס"ק י"ד וחמד משה סק"א ואיליא רבה ס"ק י"ג והגר"א בס"ק כ"ב דכולם סוברים כפירש"י דגם במקצת שער היוצא מצמתה איכא משום שער באשה ערוה ואין לדחות דהש"ס מיירי במקום שנהגו שלא לגלותו כלל דזה דוחק גדול דאם במנהגא לא שייך לומר שער באשה ערוה ועוד וכו' אלא ודאי לא שייך בזה מנהג ומנהג כזה הוא אותיות גהנם כמ"ש כה"ג בשל"ה ועל מ"ש הרב מוהרמא"ל ראיה ממ"ש הרשב"א בחי' לברכות ד' כ"ד ששער היוצא חוץ לצמתה שאינו מתכסה אין חוששין לו וכו' הרבה להשיב ולתמוה עליו ותו"ד הוא דעד כאן לא אמר הרשב"א אלא לגבי בעלה לק"ש אבל לגבי איש אחר יודה הרשב"א דחשיב שער באשה ערוה כמו טפח משוקה וכ"ש דשאר פוסקים שלא הזכירו דין זה ודאי ס"ל כן ובטלה לגמרי ראיתו של מוהרמא"ל ונקיטינן דשער באשה ערוה לגמרי אף שערה שחוץ לצמתה וכמ"ש הכתוב (שה"ש רס"י ד') מבעד לצמתך שערך ופירש"י מבעד הוא לשון מבפנים לצמתך לשון דבר המצמצם השער שלא יפריח לצאת וזו היא השבכה והקישורים עכ"ל ועל ראיתו מבת צידעא עפ"י פי הערוך תמה ג"כ דהלא יש פירושים אחרים והוא פי' רשב"ם בסו"פ חזקת ופירש"י בשבת ד' פ' ע"ב דלפירושם י"ל שהיה השער מכוסה וגם בערוך עצמו ערך אנדפי פי' באופן אחר ולפי פירושו אדרבא הוא להיפך וכפי' רשב"ם ואיך יסמוך על פי' אחד נגד כמה פירושים. ועוד שאף לפירשב"ם י"ל שהיתה מראה הבת צידעא רק בביתה לבעלה אבל לא בפני שאר בני אדם וכו' ולכן אף שלענין שלא לגלח שער ראשה אין איסור רק שלא יצאו חוץ לצמתה אבל לגלות קצת שערן זהו איסור גמור עכ"ל הרי לך שני נביאים מתנבאים בסיגנון אחד דלגלות אפי' שערות היוצאות חוץ מצמתן אסור וכ"ש להיות ראשיהן פרועות כל הראש או מקצתו דאיסור חמור הוא גם הרב לחמי תודה בד' ד' ע"ב ה"ד הרב ברך את אברהם נר"ו בפרשת בחקתי ד' קכ"ו ע"ב וז"ל וגם ראוי להודיע גודל המכשלה אשר זה כמה שנים שיצא הכרוז מפי א"א הגאון בצירוף שני ב"ד בחרם על לבישת נשים פאה נכרית וכ"ש גילוי שערות עצמן שאמרו חז"ל שער באשה ערוה וענין חרם הוא שנכנס כח עונש החרם ברמ"ח אברים (חרם אותיות רמ"ח) ואיך אפשר להפסיד הרמ"ח אברים משום גילוי השערות וכו' עכ"ל ומכלל הדברים אתה תשמע דאף דפשתה המספחת הזאת (גילוי שער נשים) בנשי האשכנזים שבמקומות אלו הי"ו לא ברצון חכמים עושים כן שהרי שני גדולי הדור החתם סופר והצמח צדק צווחי ככרוכיא ע"ז והרב לחמי תודה מעיד בגודלו שהחרימו רבני דורו ע"ז וע"ע לקמן באות שאחר זו ומה יעשו ב"ד שאין כחם יפה והוא רחום יכפר:
<b>והשגתי</b> עתה ס' צמח צדק על המשניות להגאון מליבוויץ וראיתי אשר דבר בקדשו בפרק ג' דמס' ברכות בדף ה' אות ג' והלאה ודבריו מתאמים והיו לאחדים עם מה שכתב בתשובתו צמח צדק הנ"ל להפליא על ראית הרב מוהר"ם אלשקאר מדברי הרשב"א בחדושיו לברכות וכתב שגם מוהרמא"ל מודה דאשת איש אסורה לצאת לשוק בגילוי הראש ועוברת על ולפני עור לא תתן מכשול במה שאחרים רואים שערן וכו' עי"ש להבות דב"ק:
<b>ג'</b><b>)</b> <b>הוכיח</b> בראיות ברורות שאין להתיר הפאה נכרית לנשואות לא מכוסה תחת השבכה ועל ראשה רדיד ודלא כהמתיר כ"כ הרב פחד יצחק במערכה זו בשם הרב באר שבע ד' צ"ג וכ"כ בשמו הרבנים קהלת יעקב במענה לשון ח"ג אות ר"מ וישרי לב במערכת הקו"ף ד' מ"ג ע"א ובעין משפט במס' נזיר ד' כ"ח ע"ב כ' דמסוגיא יש היתר לזה וכתוב שם בהגהה דבתשו' באר שבע סי' י"ח דחה ראיה זו בשתי ידים והאריך בראיות לאיסור ומרן חיד"א בברכ"י א"ח סי' ש"ג אות ב' כתב דהרב אליאו רבה שכתב בשם הרב שה"ג דהתיר לנשואה לגלות פאה נכרית שלה וכו' נעלם ממנו דהרב מוהר"י קאנלבונץ הובא בשו"ת ב"ש ד' צ"ג הפליא לתמוה על זה ובמחזיק ברכה כתב שם דבשו"ת שאלת יעבץ ח"ב סי' ז' וסי' ח' הזכיר דברי השה"ג והב"ש ושחכם אחד חשב להליץ בעד שה"ג והרב המחבר דחה דבריו וקצת תימה שלא הזכיר כלל דברי הרב מג"א בסי' ע"ה סק"ה שכתב דהב"ש דחה דברי השה"ג בדברים דחוים והרב פרמ"ג שם כתב ומ"מ במדינות שיוצאות בפאה נכרית מגולה יש להם לסמוך על הש"ע כאמור וקצת דמדומי ראיה מכתובות דף ע"ב וראשה פרוע ד"ת ולא מוקי בפאה נכרית וד"מ ש"מ דלית בה ד"י ושרי גם לא זכר שר דהרב כנה"ג באה"ע סי' קט"ו הגה ט"ו אות ט' שהעתיק דברי השה"ג בפרק במה אשה ולא הזכיר מדברי הרב בא"ש כלל אמנם בסי' כ"א אות ה' הביא דברי השה"ג הנ"ל וכתב דרב אחד בשו"ת בא"ש מחה על קדקוד סברא זו והעלה לאסור ומשמע לי קצת דדעתו בזה דאף דלהתיר פאה נכרית אין לסמוך ע"ד השה"ג דנקיטינן כהרב בא"ש שחלק עליו מ"מ לענין שלא תצא שלא בכתובה יש לסמוך עליו שלא להפסידה כתובתה והוא דוחק וצ"ע ובהגהות הרב מוהר"ץ הירש חיות לנזיר ד' כ"ח ציין לעיין בזה בס' מור וקציעה סי' ע"ה (וראיתי תוד"ק בס' בית אהרן קריספין בחאה"ע ד' ט"ל ע"ב) שפסק כהרב בא"ש ודחה סברת השה"ג בשתי ידים ונדחה לפרש דברי הרמ"א שבסי' ע"ה באשתו ולק"ש ויפה כתב עליו הרב בי"א דאין נראה כן מדברי הרמ"א בד"מ סי' ש"ג ועי"ש במשבצות סק"ט והרב משא מלך (שהביא הרב כנה"ג בסי' כ"א אות ו') שאין דעתו נוחה בנשים שמתקשטות במשי שחור וכו' כמו שכתבתי באות הקודמת כל שכן שלדעתו אין היתר בפאה נכרית משום מראית עין וכ"כ הרב תפארת ישראל בפיה"מ בפ"ו דמס' שבת מ"ה לתמוה על השה"ג דהא מיהא איכא איסורא מפני מראית עין וכתב דצ"ל דמיירי שמנחת ע"ג שבכה וניכר לכל שאינה שערות ראשה אלא לקישוט בעלמא וכתב הרב בית אהרן דכיון דהדבר שנוי במחלוקת מי יערב אל לבו להתיר נגד רבוואתא דאסרי כי ברבים היו ובס' תוכחת חיים ח"ג בד' קס"ז סוף ע"א הובא בשם הרב לחמי תודה ד' י"ט וד' כ' דאפי' שער פאה נכרית אסור לגלות ושכ"כ הרב בא"ש וכו' והרב ברך את אברהם נר"ו בפרשת בחקתי ד' קכ"ו ע"ב כתב בשם הרב לחמי תודה בד' ד' שהגאון אביו ושני ב"ד עמו הכריזו בחרם על זה וכו' וסיים דמרגלא בפומייהו דאינשי דיש ראיה להיתר מדתנן בפ"ו דשבת דיוצאה אשה בפאה נכרית ואין משם ראיה דהתם בפנויה (ספר לח"ת אין בידי לראות אם הזכיר דברי הפוסקים המדברים בזה כנז"ל) וכל דיני שבת המוזכרים במשניות ובש"ס ופוסקים אין מתקיימות כי מטלטלות מוקצה ונושאות משוי בשבת דרך רה"ר וכו' ורק היתר זה השנוי במשנה (לפי דעתם) אוחזים בידיהם ופירש בזה דרך הלצה מ"ש בחגיגה ד' י"ד הלכות שבת הן כהררים התלוים בשערה ר"ל שעשו הכל להיתר כהיתר השערה וכו' עי"ש דבריו בנעם שיח:
<b>ונזדמן</b> לידי (בתורת שאלה) ס' תשובה מאהבה וראיתי בסי' מ"ו שהרב ברוך ייטלש האריך בדברי הרבנים שה"ג ובא"ש ומג"א סי' ע"ה סק"ה שכ' ע"ד הב"ש שדבריו דחויים והוא ז"ל מלאך מליץ בעדו ומסיק דמצד זה אין למחות בפאה נכרית כיון דהרמ"א בסי' ע"ה ובד"מ סי' ש"ג ס"ל דמותרת בפאה נכרית בגלוי וכן דעת המג"א וכן דעת הלבוש סי' ע"ה אלא שמחלק וכו' יש לסמוך עליהם כי הם עמודי הוראה ועיני כל העדה עליהם ושוב כ' דיש איסור מצד אחר לפי שעושים זה משערות מתים והאריך במחלוקת הפוסקים ראשונים ואחרונים אי שער המת אסור. ושוב כ' דיש לצדד היתר לפי שרוב המתים גויים והאריך במחלוקת הפוסקים במת דאסור בהנאה אם הוא דוקא ישראל או אפילו גוי ומסיק דאין ראיה נכונה להתיר מת גוי נגד הרשב"א והרמב"ן והר"ן והרא"ה והריטב"א וטור וש"ע סי' שמ"ט וכ"ד הרמ"א מדשתיק (עיין מה שרשמתי בזה בקונטריס הכללים מערכת המ"ם אות צ"ג) וכן בשער המת אוסרים והרמב"ן והרשב"א והטור וש"ע ומדוע נקל במקום שיש גדר שגדרן חכמים בפריצות וג"ע ודת יהודית לכן אם יש ביד ב"ד למחות היינו לדבר על לבבם דברי תוכחת מוסר ויניעו לבבם לשמע מוטב ואם אין יניחו להם כי יש להם ע"מ שיסמוכו בעיקר הדין וכו' לכן אין דעתי שיוסרו אין שומעים לדברי תוכחת וכו' אלו תוד"ק והגאון המחבר שם בסי' מ"ח האריך בזה ודעתו לחלק בענין פירוקי"ן דכשלובשות איסתמא למטה מן השבכה ועושין נמי קליעה של שערות זרות בזה מותר אף לדעת הבאר שבע ודעמיה. אבל לעשות קלועים משערות המכסין כל ראשן ונראה כפרועי ראש אין להקל ועכ"פ הוא כדברים המותרים ואחרים נהגו בהם איסור ומנהג זה הוקבע עפי"ד הגאונים מוהרי"ק ובאר שבע ומוהר"ר יעב"ץ ושוים בזה כל הפוסקים וגם השה"ג ודעמיה לא התירו אלא באופן הנ"ל וכ"ז מדינא אבל כבר הוכיח הנביא בהיותם יושבים על אדמתם יען כי גבהו בנות ציון ושפח ה' קדקד בנות ציון וכו' ואנו בגולה כל הגירושים עד היום הזה מצרפת ספרד שפעניא פורטוגל וכדומה כלן היו מחמת הקנאה שמעוררות עלינו שלא ניכר בחוצות וברחובות בין איש יהודי לאחד השרים היושבים ראשונה במלכות ואף אם אין איסור גמור בזה מ"מ לא נאות לנשים נשואות מבני האמהות רחל ולאה לעשות כן במקומינו כי אין זה מרדכי הצניעות ולא בשביל נשים כאלו נגאלו אבותינו ממצרים והן הנה בעכרינו להאריך גלותינו ובשבילן אנו כקוץ בעיני הגוים אשר אנחנו דרים בתוכם כי אמרו הגוים עם זה בא לגור בתוכינו ויפרצו וירבו לעלות במעלות להיות כאחד השרים והשרות בוץ וארגמן לבושן מחלב הארץ יאכלו ודשן הארץ ישביעם ע"כ ודבריו חיים וקיימים ואף שראיתי בס' עדות ביהוסף להג' מסלאנים בסי' כ"ט שהאריך בענין זה אם יש לחוש משום גלוי ראשן כשהולכות בכיסוי זה בלבד ואם יש לחוש שנעשה משערות של מתים והענה להקל כיעי"ש אין דעתי העניה נוחה בזה ופשיטא דבמקומותינו שלא נתפשט המנהג זה כבר קבלנו דעות האוסרים ואסור לפרוץ גדר וכבר כתב הרב ברך את אברהם הנז"ל דבמקומותינו לא נשמע ולא נמצא מנהג כזה לילך הנשים בכיסוי הפאריק הנ"ל כלל ואם המצא ימצא אחת מעיר פורצת גדר בטלה במיעוטה וחלילה לנו למילף מקלקלתא וכל בית ישראל נקיים:
<b>ובספר</b> צמח צדק על המשניות להגאון מליבוויץ בפרק ג' דברכות אות ח' ד' ו' ע"ב כתב בשם ס' עצי ארזים בסי' כ"א וז"ל בש"ס דפוס פפד"ם בנזיר ד' כ"א כתב על הגליון נראה לי היתר מכאן לשערות שנשים נשואות נותנות בראשיהן וכו' עכ"ל והיינו מדאמרינן התם נזרק עליה אחד מן הדמים אינו יכול להפר בד"א בתגלחת הטהרה אבל בתגלחת הטומאה יפר שיכול לומר אי אפשי באשה מנוולת ר' מאיר אומר אף בתגלחת הטהרה יפר שיכל לומר אי אפשי באשה מגלחת ואמרינן בגמ' ות"ק סבר אפשר בפאה נכרית ור"מ סבר איידי דזוהמא לא ניחא ליה ומדקאמר אפשר בפאה נכרית אלמא דאשה נשואה מותרת בפאה נכרית וטעה בזה טעות גדול דלדבריו תיקשי לר' מאיר שיכול לומר אי אפשי באשה מגלחת הרי אינה יכולה לגלות שערה ואטו מי לית לר' מאיר דת משה ויהודית אלא ודאי מיירי כשהיא בבית בפני בעלה וא"כ אין ראיה מזה להתיר פאה נכרית וכן אין ראיה ממשנה דשבת יוצאה אשה בחוט שער וכו' דיש לומר דמיירי בפנויות שדרכן לילך בגילוי הראש וכו' עכ"ל הגאון עצי ארזים והגאון צמח צדק העיר עליו שלפי הנראה העצ"א לא עיין בשלטי הגבורים וכו' ורמז דברי האחרונים באו"ח סי' ע"ה בזה ושוב כתב ועיין נידון פאה נכרית בסוף סנהדרין דף קי"ב ע"א וספ"ק דערכין ובערוך ערך פאה הראשון והשני דמקפת ראשה ולא מיכסייא וקצת ראיה דבפאה נכרית לא שרי רק בחצר מדאמרינן בשבת ס"ד ב' הכל ככבול ואמאי עזיב פאה נכרית אלא דפאה נכרית גם בחול אין מותר רק בחצר ובישועות יעקב סי' כ"א בתשובת הגאון נכד המחבר כתב ואשר הוגד לך בשמי כי הקלתי בנשים לשאת פאה נכרית משום שגם שער עצמו אין איסורו ברור באופן כזה ששאר הראש מכוסה שקר הוגד לך ומעולם לא יצאו דברים כאלה מפי להקל בפאה נכרית ואף גם להחליש האיסור בשערות עצמן ח"ו ולמען ברר הדברים כשמלה הנני באתי בזה לחקור אחר מקור הדברים יען כפי אשר ראיתי והתבוננתי מצאתי כי נבוכו בזה רבים וכן שלמים כי לא ירדו לעומק דינים אלו ולא ביררו אותם בשרשם שוב הביא מקור הדברים הש"ס דכתובות ד' ע"ב העוברת על דת משה ויהודית וכו' ושקיל וטרי בדברי הפוסקים בפירוש הסוגיא ואחר שהאריך עד ד' כ"ח ע"ב כתב שם ועתה נבוא לבאר ענין פאה נכרית והביא דברי השלטי הגבורים בפרק ו' דשבת ועמד לבאר אם יש לחלק בין פאה נכרית משער החיים לפאה נכרית משער המתים ואם יש לחלק בין מתי ישראל למתי עכומ"ז ובד' כ"ט סוף ע"ב כתב בגוף הדבר שכתב הגאון בעל ש"ג להתיר פאה נכרית כבר מחו אקדקדו האחרונים ודחו ראיותיו וכו' וגם הוא פלפל לדחות ראיותיו וסיים ומצד הסברא אמינא לאסור פאה נכרית לפמש"ל בשם הרא"ש לחלק בין אלו השנוים במשנתינו דיוצאת שלא בכתובה לשאר עוברת ע"ד דבאלו מלבד האיסור יש ענין פריצות וא"כ בפאה נכרית כיון שאינו ניכר אם הולכת פרועת ראש פריצותא מיהו הוי דהרי מטעם זה אתה אומר דיוצאת שלא בכתובה אף דמצד האיסור עצמו לא אבדה כתובתה וכנ"ל בשם הרא"ש וזה ברור אצלי לדינא וכו' וכו' חזק ואמץ בתורת ה' אורך ימים בימינה ובשמאלה עושר וכבוד:
<b>ד'</b><b>)</b> <b>דג</b> קטן הנקרא שטירי"ל נשאל עליו הגאון מוהר"ם בנעט בשו"ת הר המור סי' י"ב ואחר שהעתיק לשון הרמב"ן על התורה ולפי מה שביאר כונתו הדין נותן לאוסרו סיים ולו יהי שאפשר שכונת הרמב"ן על דרך אחרת מ"מ מאן ספין מאן רקיע להתיר מלתא דלא אתברר לן היתרא וכ"ש בדבר שכבר נהוג לאסור מכמה מאות שנים ולא נשמע מעולם מי שמתיר עד זמנינו שהוכשר דרי ושומעים להקל (וסומכים) אמידי דלית ביה ממשא דעל בדיקת ראש עגול כבר הוסכם מרוב הפוסקים שאין סומכים עליו ועל בדיקת חוט השדרה שצדד הפר"ח לסמוך עליו כבר הביא הוא עצמו ז"ל החולקים בזה והוא עצמו לא תקע עצמו למעשה ובקש לו חברים ולא נמצאו. ובדיקת הזנב סדוק כבר חלק הפר"ח שלא לסמוך עליו. ובדיקת מים חמין שהוזכר באהל מועד וסמכו עליו הרמב"ן ור"ת התם מיירי שנשתיירו קשקשים במים בעצמן וכגון זה שלא היו דבוקים דבוק א' בעור מסביב אבל אין לנו ראיה שיועילו מים רותחין אם באנו לקלפין א' כך בידים או בכלי כי ודאי אינו סימן כלל כי ע"י הרתיחה הקליפה קל מחמת רכותו ויצאתי מגדרי כדי לאפרושי מאיסור וכו' אלו תוד"ק ועם כי לא הזכיר כלל סברת המתירים הדג הנ"ל מי ומי המה נראה ודאי דכונתו על הגאון נו"ב ומר בריה בשו"ת נו"ב ושיבת ציון והובא דב"ק בפתחי תשובה רס"י פ"ג והביא ג"כ דבשו"ת בגדי כהונה האריך לאוסרו דאין לסמוך באיסור דאורייתא על מה שהמציא הנו"ב וכו' ועוד שכבר נהגו מעולם לאסור וכו' עי"ש ואתה תחזה להגאון כתב סופר בחיו"ד סי' מ"ה שנשאל לחוות דעתו בזה ואחר שהביא לסתור דברי הנו"ב ומר בריה והאריך ג"כ בשקו"ט בגוף דברי הרמב"ן וכדברי האהל מועד וכו' כדרכו בקדש סיים דיש להחמיר דבאיסור תורה הבא להקל עליו להביא ראיה ברורה וחזקה שאין עליה תשובה כדי להתיר וישראל קדושים כבר נהגו איסור בכל מדינה ומדינה אשר דבר הגדולים האוסרים הגיע אליהם ויקבלו שכר על הפרישה ויזכו לסעודת לויתן. ובעיקר סברת האהל מועד בבדיקה ע"י מים רותחין האריך ה"ג שואל ומשיב במ"ק ח"ג סי' ד"ן לקיים סברתו וליישב תמיהות הרב נודע ביהודה עי"ש:
<b>ויש</b> מין דגים קטנים הנקראים סאדרילאש ונמצאים הרבה בערי תוגרמה (בעיירות אלו לא ראיתי מין זה) בחביות גדולות והוא מין שיש בו סנפיר וקשקשת וכל בני ישראל אוכלים מהם בלי שום חשש ולא הייתי יודע שום פקפוק עליהם עד שהשגתי ספר תפארת ישראל וראיתי בפרק שני דעבודה זרה משנה ו' אות ה' (גבי מאי דתנן התם וטרית טרופה וכ') שכתב וז"ל מין דגים קטנים שקורעין אותן ומולחין אותן כמו ההערינג אצלנו וחיישינן לתערובת דג טמא ולכן יש ליזהר נמי מלאכול זארדעללן (לפי הנראה הוא הסאדרילאס הנ"ל) דאף שהוא מין דג קטן טהור על כל פנים על ידי שנכבש במלח זמן מרובה נימוחו קשקשיו ושמא נתערב בו דג של טמא וכן שמעתי מפה קדוש אאמ"ו שהי' נזהר מלאוכלם מהאי טעמא עכ"ל וכן שמעתי שיש שלמים וכן רבים נמנעים מלאכול הדגים קטנים מלוחים שמוכרים אותם בתוך כלים קטנים ובתוכם שמן זית ולא נתברר לי אם מפני שחוששים על הדגים עצמם או מפני שחוששים לאיזה תערובת בשמן ואמרו לי שבמכתבי העתים דברו בזה רבני דורנו יצ"ו ולא ראיתי דב"ק וזאת לזכרון ובס' יקר מגדים חדשים לידידי הרה"ג בנימן שמואל אבד"ק טעלפעין יצ"ו הביא דברי הרב תפארת ישראל הנ"ל:
<b>ה'</b><b>)</b> <b>דגים</b> קטנים הנקראים באבקיס רצה רב אחד לאוסרם שיש להם סנפיר וקשקשת מתרי טעמי
<b>א</b><b>)</b> משום שנמצאים במקומו כמין ההוא דגים טמאים כדמותם וצלמם ב) שזנבם אינם סדוק לשניהם וחושש לדברי ר"י החסיד שבסמ"ק שהובא בב"י שהר"י מפריש היה חושש וה"ג בית שלמה בחיו"ד סי' קמ"ט כתב דאין לאוסרם דאי משום חשש ה"א אף שהרשב"א (הובא בש"ך סס"י פ"ב) כתב שאם בקצת מקומות נוהגים איסור אין יכול להתיר על סמך מקומות שנוהגים היתר דשמא שם נוהגים איסור משום שנמצאים שם עופות טמאים הדומים לאלו וש"מ דראוי לאסור מטעם זה מ"מ בדגים אלו שגם בקהלתו נוהגים היתר מקדמת דנא ע"כ דלא חשו לזה משום דבאמת יש היכר ביניהם ע"י הסנפרין שבצוארו דלהטהורים אין בצוארן אלא סנפיר אחד ולהטמאין שני סנפרין כידוע ועוד דאף שאם לא היה למין הטהורים קשקשת ואע"פ כן היו מתירים משום שמקובלים שמשיר קשקשיו בעליתו מהים או שעתיד לגדלן לאחר זמן באלו יש לחוש לאיחלופי במין הטמאים הדומה לטהורים המצוי שם אבל בנד"ד שיש להם עתה קשקשת אין מקום לחוש לאיחלופי דהא סימן טהרה שבתורה מפרשת ביניהם וכ"כ בתש"ו נ"ב מ"ת סי' כ"ח ועי"ש בסי' כ"ט. ואי משום שזנבם אינו סדוק הנה מלבד שחומרת החסיד לא הובא בש"ע ועוד דאף החסיד לא כ"כ אלא בדג בארבוטא דעכשיו אין לו קשקשים והתירו ר"ת משום סימני עוברין וס"ל דהיה לו קשקשים ונשרו והאוסרין ומכללם החסיד סברי שאין זה אמת ודג בארבוטא לא היה לו מעולם קשקשים ולכן הביא החסיד ראיה לדברי האוסרין מהקבלה שבידו שהטהורים רובם סדוק זנבם לשנים. אבל דג שיש לו קשקשת לפנינו שהתורה התירם אין לנו להשגיח על הזנב כלל כמו ראש ושדרה הוו סי' טהרה ואפי"ה אם יש להם קשקשת אף שאין להם ראש ושדרה כשרים כ"ש סימן דזנב סדוק שלא הוזכר בשום מקום וא"כ אם יש לדגים האלו קשקשין שהן נקלפין כמבואר בהגהות הרמ"א סי' פ"ג אין מקום להחמיר ולהוסיף על מה שאסרה תורה וחז"ל זולת להכריז ולהודיע שיזהיר היטב לברר הטהורין מתוך הטמאים עכ"ל וכתב בהגהה מב המחבר שכן מבואר בתשו' ספר יהושע סי' ס"ב באורך:
<b>ומצאתי</b> תשובה שלמה על כמה מיני דגים (גינ"א. מירסין. קאלקאן. וכיוצא) בספר דברי חפץ בדרוש נו"ן ולפי שספר התורה הזה יקר המציאות ואין יד הכל ממשמשין בו ראיתי להעתיק דב"ק לזכות את הרבים ולמען יהיו שפתי צדיק דובבות בפום רבנן ותלמידהון וצדקה תהיה לנו ואלה הדברים הכתובים שם בדף קפ"ט ע"ד והלאה ככתבו וכלשונו:
<b>הגם</b> הלום ראיתי מה שכתב הרב כמה"ר מנחם ה"י על ענין הגינ"ה ששלחו מתם וז"ל על ענין הדג אשר שלחתי למעלתכם והראתי לדעת היאך היה מלא קשקשים לפי הסימנים שהורו רז"ל שיהו נקלפים בין ביד בין בכלי בקליפי הפירות והאילנות כאשר כתב הרמב"ן בפירוש התורה אלא שבכאן יש חכמים בעיניהם שרצו להוכיח מכיון שאין זנבו שוה לא משגחינן בקליפים הללו והביאו לשון המאור כאשר לא נעלם ומתוך כך שלחתי אותו למעלתכם והן עתה שמועות יבהלוני שהח"ר ג"י קאמונדו ה"י כתב לח' יאודה אשכנזי ה"י שהוא היה המעורר שדג טמא הוא ושבקרב ימים ישלח אליו הסכמת כל רבני קושטא יע"א שטמא טמא יקרא ואשתומם על המראה מאין הרגלים לטמא דג טהור בסימנין דאוריתא על פי סימנין דרבנן דיהבו למידע אי אית ביה קשקשת או לאו אבל היכא דאיכא קשקשת סימנא למה לי והאיכא דג טהור דדמי לטמא כמו ארא ופלמודא כדאיתא בע"א (ד' מ' ע"א):
<b>וכבר</b> לא נעלם מעיני מעלתם הסכמת כל הפוסקים דאין לסמוך אסימנים משום דכל הסימנים איתנהו בין בדג טהור בין בדג טמא וכשנגדנו (ושכנגדנו) קבעו יתידותיו במה שכתב ריא"ז בשם מז"ה בחולין בסוף אלו טריפות סימן מובהק בדגים כל דג שזנבו מפוצל אם היו הפצלים שוים בידוע שיש לו קשקשת וכשאינם שוים בידוע שאין לו קשקשת ואיתא גם כן בפסיקתא והנה מלבד שסברא זאת לא הזכירוה שום פוסק והא ודאי דלאו דסמכא היא דלא הוו שתקי הפוסקים להודיענו חידוש גדול כזה ועוד דבסמ"ק חולק על זה דכתב דג טהור יש לו זנב סדוקה לשנים ולא הזכיר שוין ועוד כשאין שוין בידוע שאין לו קשקשת דקאמר היינו על הרוב אבל כשאנו רואים הקשקשת לומר שאינו קשקשת מי זה אמר ותהי דאם כן קשקשת דקאמר רחמנא למה לינקוט זנב שהוא סימן מובהק יותר מן הקשקשים בהא (דהא) איכא קשקשת והזנב סותרו ואם תאמר נקט לשאינו מפוצל א"כ אכתי למפוצל מנא ידעינן. ועוד כל הני עובדי דפרק ב' דע"א יוכיחו דאף על גב דדמו לפעמים כיון דחזו בהו קלפי שרייהו וגם חוט השדרה דמתלמודא מוכח דליכא דג טמא דאית ביה חוט השדרה עד שהרב פרי חדש גמר בדעתו להתיר בסימן זה לבד אלא שבטל דעתו מפני דעת גדולי האחרונים אבל בנדון דידן דיש לו חוט השדרה וקשקשים היעלה על הדעת לאסור מפני הזנב דבר שהפוסקים רובם ככלם לא העלו זכרונו אתמהה עכ"ד והוכיח במישור כיון דאיכא קשקשים אף על גב דאית ליה סימנים דומה לטמאים כמותרים ועומדים הם ולדעתי היא משנה שאינה צריכה ולית דין צריך בשש להעלות ארוכה בדברים פשוטים כלם נכחים למבין וישרים לפני כל יודעי דת ודין אי בעית אימא קרא אי בעית אימא סברא. אי בעית אימא סברת כל הפוסקים ראשונים ואת אחרונים וכל המרבה לדבר בראיות ומופת חותך לזה כל העם אשר בשער והזקנים עונים אחריו כמה ברבן (ארכן) הוא זה:
<b>עוד</b> בא בדברי קדשו וז"ל עוד השמועה באה כי הח"ר ג"י קאמונדו ה"י העיד שהאשטריון המובא בספר שמש צדקה הוא הדג הנקרא מירסין אשר אנו דנין עליו א"כ אני אומר לו טול מה שהבאת הרי שם נאמר כי אמת שקדמונים אסרוהו אבל הרמב"ן וריב"ם התירוהו וסוגיין דעלמא אזלא כוותיהו וכן עמא דבר והשתא אית לן למידק אחר שהקדמונים אסרוהו על מה זה התירוהו הרמב"ן ודעמיה אי מכח סברא קא אתי עלייהו והלא חכם שאסר אין חבירו רשאי להתיר במלתא דתליא בסברא כדאיתא בחולין ד' ס"ה ואי אותם המסמרות הקבועים בו הקדמונים לא חשיבי להו קשקשים והרמב"ן חשיב להו קשקשים זה לא יתכן שהרי הוא האומר בפירושו על התורה שצריך שיהו נקלפים ביד או בסכין אלא מוכרח שהקדמונים לא מצאו בהן קשקשים והרמב"ן מצא בהם קשקשים וכמעשה שהיה בינינו שהראשונים לא מצאו ואנו מצאנו מרוב ההשתדלות בבדיקות משום שעל הרוב אינו בנמצא שיהיה בו קשקשים ומתוך כך מתוך שבדקו א' או ב' שוב לא הלכו אחריו ובהנהו עובדי דאיתא בפרק ב' דע"א ד' ט"ל דבני העיר לא מצאו בו קשקשים והיו מחזקים בטמא וגם היו דומים לטמא ואיקלע ר' עקיבא וכן רב אשי ועל ידי השתדלות והבדיקות מצאו בו קשקשים והתירוהו ומכאן סתירה עוד להם ששמעתי אומרים שמכאן שדרו דוכרן סהדותא שבימי מוהר"א נירון יצא דג זה ובשביל שבאותו פרק נזדמן דג טמא דומה לו אסרוהו משום דלא ליתו לאחלופי ומלבד דלא היו דברים מעולם ושקר הם דוברים הא קמן דהתירוהו ולא חשו לאחלופי אחר שהיה דג טמא דומה לו עכ"ל:
<b>הנה</b> הרב עליון למעלה טרח וכתב לן קרא להוכיח שמה שהתיר הרמב"ן האשטריון הוא משום דמצא בו קשקשים והאריך במקום שאמרו לקצר שהרי מפורש יוצא בהדיא בס' אהל מועד והביאו הפר"ח סי' פ"ג וז"ל הדג שקורין אשטריון מותר ויש שאוסרין אותו והרמב"ם (והרמב"ן) בדקו במים רותחין ונשרו ממנו קשקשים הילכך מותר וגם רבינו תם היה מתיר ע"כ ועל זה ועל כיוצא אין צורך להעלות ארוכה ברב דברים ולאגמריה בסימני בדקדוק חברים ובפלפול דבר שהוא מפורש בהדיא ותמיהני איך יעלה על לב איש שהח"ר ג"י קאמונדו ה"י אחר שידע ויגיד שהאשטריון הוא הדג הנקרא מירסין יבא נא עוד אלינו לאסור אותו אחר שהרמב"ן וריב"ם ור"ת היתירו אותו מחמת שבדקו אחריו ומצאו בו קשקשים והלא החכם השלם הנז' כל יודעו מאתמול יתנו עידיהן ויצדקו היותו חכם ומבין מדעתו אף יסיק שמעתתא אליבא דהלכתא חכים יתקרי ורבי והוא המוציא והמביא ונקט ספרא בידיה ס' שמש צדקה ששם הביא דברי הרמב"ן וריב"ם שהתירוהו וסוגיין דעלמא אזלא כוותייהו וכן עמא דבר ומ"ג שהדג הנקרא מירסין אכול יאכלוהו אותו בקושטא יע"א כל טהור בישראל ועולה על שלחן מלכים מאן מלכים רבנן תקיפי בית דין יפה והיה כל מוצאו ואוכל ממנו מתנשא למר הגיעני כפול ובודאי שבדקו אחריו מצאו בו קשקשים או דאיתברר שהוא עתיד להשירן במים ומאין יבא ויאסור אותו לעיניהם בהסכת כל רבני קושטא מן המותר בישראל למקומותם בארצותם והן לו יהי שלאנשי קושטא יש להם קבלה ומסורת היא בידם ולאנשי המקום ההוא לא יש להם מסורת כבר כתב מרן בשלחנו הטהור על מנין (ענין) העופות שנאכלין על פי המסורת אם שאר מקומות שאין להם מסורת יכולם לאכלם על סמך מקום שיש להם מסורת והיא דעת הרא"ש והטור יע"ש אם כן היה לו להרב עליון למעלה לידע דלא סיימוה קמיה דמר ככל היוצא מפיו של החכם השלם הנז' ולא לתלות בו בוקי סריקי דבר שאפילו תינוקות של בית רבן יודעין אותו:
<b>ובהיותי</b> עמדתי מרעיד אחשבה לדעת שיתכן שהחכם השלם הנז' אמר שהאשטריון המובא בס' שמש צדקה הוא הדג הנקרא מירסין ויש דג הדומה לו שהוא הנקרא קופיס ועוד יש דג אחר דומה לאשטריון שהוא הנקרא פירצוליטא שכל שלשה מינים אלו נזכרים בס' שמש צדקה באותה תשובה והחכם השלם הנז' רצה ויאות להשיב אמריו אמת לשואלו דבר על הדג הנקרא גינ"ה ועלה ונסתפק אם זה הדג שהם דנין עליו הוא האשטריון או אם הוא הפורצוליטא וכונתו רצויה שאם הוא הדג הנקרא קופיס כבר נשאלה שאלה זו להרב שמש צדקה ולא מלאו לבו להתירו מחמת שראה שהפורשוליטא שהוא ממש דומה בדומה לאשטריון עד שרבים חושבים לאשטריון קטן חכמי ורבני בילוגראדו אסרוהו ורחקוהו בשתי ידים והרב מהרש"א עודנו בארץ מולדתו מוהר"ר יעקב יונה נשאל לו במשפט האורים אם מותר לאכול הפורצוליטא להיותו מן האשטריון ויהי כמשיב עד שאתה שואלני אם מותר לאכול הפורצוליטא אם לאו אמור לי מי התיר לך לאכול האשטריון ואיך נקום אנן ונתיר במקום שהוחזק לטמא כי מי יודע אם אינו הוא הפורצוליטא בעצמו או מין אחר דומה לו ומינה לנדון דידן בדג הנקרא גינ"א שהוא דומה לאשטריון שהוא הדג הנקרא מירסין שנקום ונתיר אותו שהוחזק לטמא אפילו להמתירין האשטריון שאין לך בו אלא חידושו ולא להתיר הדג הדומה לו:
<b>והרב</b> שמש צדקה כתב על דברי מהרש"א וז"ל ואולי כתב לו להיותו ז"ל מסופק כשאר הקדמונים ולא כן אנכי עמדי ולבבי לא כן יחשוב שיהא מסופק בו כשאר הקדמונים אחר שהרמב"ן בכבודו ובעצמו בדקו ומצא בו קשקשים ומאן גברא רבא קא מסהיד עלה אלא שלדעתי כונת מהרש"א בדברים אלו לומר בקושי התירו לאכול האשטריון ואין לך בו אלא חידושו ולא להתיר הדג הדומה לו והיינו שהרב הנ"ז הבין ודקדק מדברי ס' אהל מועד שכתב ויש שאוסרין אותו והרמב"ן בדקו ומצא בו קשקשים התירו וגם רבינו תם היו מתיר שקשה שאחר שהביא פשוטה לפניה האשטריון מותר והיינו ודאי מדברי הרמב"ן שהביא אחר זה שבדקו ומצא כדי גדולתו ושריון קשקשים הוא לבוש למה זה הביא סברת הקדמונים שהיו אוסרין אותו ומה יתן ומה יוסיף סברת האוסרין אותו מחמת חוסר ידיעה שלא היו יודעין שהיו בו קשקשים והלא כדאי הוא הרמב"ן שהעיד על עצמו שמצא בו קשקשים לסמוך עליו אפילו במקום שאין להם קבלה ומסורת בידם שיש לו קשקשים אלא ודאי שהאוסרין אותו היינו אפילו אחר בדיקת הרמב"ן והיינו על מקום שנהגו שלא לאכלו והיינו לחוש לסברת הרשב"א שבתורת הבית הקצר שכתב לענין העופות שאני אומר מותרין הן אלא שנהגי בהם איסור מפני עופות טמאים הנמצאים באותם המקומות דומים לאלו ואתו לאחלופי וכתב מרן בשלחנו הטהור שיש לחוש לדברי האוסר יע"ש הכי נמי בדג הנקרא אשטרינון שהקדמונים אסרוהו אנו אומרים יודעים היו שמותרים הם אלא שנהגו בו איסור משום שיש במדינתם דגים טמאים הדומים לו ולפי זה אסרוהו והיא סוגיא ערוכה בפרק ואלו טרפות (ד' ס"ג ע"א) אמר אמימר לקני ובטני שקנאי ובטנאי מקום שנהגו לאכול אוכלין מקום שנהגו שלא לאכול אין אוכלין ופריך אטו במנהגא תליא מילתא ומשני הא באתרא דשכיחי פרס ועזניה הא באתרא דלא שכיחי פרס ועזניה וכתבו התוספות באתרא דשכיחי חיישינן משום דדמו לפרס ועזניה ומיחלפא בהם אבל באתרא דלא שכיחי ליכא למיחש למידי ושרו יעו"ש:
<b>ודין</b> הניין לי לומר בענין הדג הנקרא בארביטא שהתירו רבינו תם והתוספות (בע"ז ד' מ' ד"ה אמר) שכתבו ומיהו אין לאסור הבארבוטא כי אמת הוא שיש לו במים ומשירן בשעה שעולה מן המים ע"כ ובסמ"ק כתב שהרבנים גדולים אוכלים ממנה ורבינו יחיאל מפריש היה נזהר ובהגה אשירי כתב וז"ל רשב"ם כתב בשם רבינו שלמה דהיינו דג טהור שקורין ברבוטא ור' יהודה החסיד אמר כל מי שיאכל בארבוטא לא יזכה לאכול לויתן ופעם אחת התירו רבינו אפרים ואמרו לו בחלום שהתיר שרצים וחזר בו ואסרו וכל הפוסק מלאכלו ינוחו ברכות על ראשו וסיים בה הס"ח וכן ראוי לנו להורות יע"ש כנראה שכך היתה גירסתו:
<b>ואני</b> תמיה אחר שלרבינו תם והתוספות נתאמת להם שהיו בו קשקשים והרבנים הגדולים אחושביהו וסמוך ואוכלים אותו ולמה רבינו יחיאל מפריש היה נזהר ממנו ור"י החסיד הפריז על המדה לומר כל מי שאוכל ברבוטה לא יזכה לאכול לויתן ורבינו אפרים אחר שהתירו חזר בו לאסרו בדברי חלומות וסיים בה וכן ראוי לנו להורות אלא על כרחין לומר שהרבנים חשו לסברת הרשב"א שכיון שנהגו שלא לאכלו אית לחוש שאסרוהו מחמת שיש דגים טמאים דומים לו ואתו לאחלופי אבל הדג הנקרא אשטריון שהוא הדג הנקרא מירסין ליכא מאן דפליג שהוא כשר שהרמב"ן וריב"ם ורבינו תם התירוהו שבדקו אותו במים רותחין ונשתיירו ממנו קשקשים:
<b>ופוק</b> חזי מאי עמא דבר צדיק אוכל לשובע נפשו ובפרט העיר רבתי עם קושטא יע"א האוכלים למעדנים ובודאי שנתאמת להם שהוא מלא קשקשים וקבלה בידם על פי המסורת ומינה שאר מקומות שאין להם מסורת יכולים לאכלו על סמך עירנו עיר גדולה של חכמים ושל סופרים אלא אם כן אם הוא מקום שנהגו שלא לאכלו מחמת שיש דגים טמאים דומים לו הנמצאים שם למקומותם בארצותם ואתו לאחלופי באופן דשלש מינים אסורים בנזי"ר ומי שלבו נוקפו והדברים נמשכין מתשובת הרב שמש צדקה כמו שכתבתי ואם כן צריכים אנו למודעי בנדון דידן אם הדג שהם דנין עליו שהם קורין אותו גינא אם הוא הקופים או אם הוא הפורצוליטא שהם אסורים או אם הוא האשטריון שהוא הדג הנקרא מירסין שהוא כשר אליבא דכולהו רבוותא ואם המקום אשר נשאלו עליו הוא אתר דשכיחי ביה דגים טמאים דומים לו ואתו לאחלופי ואסרוהו והוא מקום שנהגו בו שלא לאכלו ואית לחוש לסברת הרשב"א זהו הנראה לי להליץ בעד החכם השלם הנז' אם כנים הדברים מה שהוגד לו להרב עליון למעלה ולדידי חזי לי דברים של טעם הם ואפשר יסכימו עמו כל רבני מתא:
<b>אלא</b> כפי הנראה מתוך דברי הרב עליון למעלה ומבין ריסי עיניו ניכר שמגמת פניו לאהבת הניצוח עם בר פלוגתיה רבא דעמיה ומנהיג בעיר ותולה קללתו באחרים המסתופפים בצלו מתונים בדין להשיב אמרים אמת דברים על בוריין לאפרושי מאיסורא כאשר הרואה יראה בתחלת דבריו אמר שהחכם השלם הנז' העיד שהאשטריון המובא בס' שמש צדקה הוא הדג הנקרא מירסין שהוא דנין עליו אם החכם השלם הנ"ז יודע בטיב לשונות הגוים ומכיר ורגיל בהם ומחכמה דאית ביה אמר שהדג שקורין אשטריון בוויניצייא קורין באילו המקומות מירסין לאו בתורת עדות נחית לה שהוא לא ראה ולא ידע לא זה ולא אותו ולאו צייד הוא ולאו רבו צייד שיהא עדותו מועיל והכי איתא בפרק ואלו טרפות בעי ר' זירא רבו חכם או רבו צייד תא שמע דאמר ר' יוחנן והוא שבקי בהן ובשמותיהן אי אמרת בשלמא רבו צייד שפיר אלא אי אמרת רבו חכם בשלמא שמיהו גמר להו אלא אינהו מי ידע וכתב רש"י כלום מכירן שלא יהא אחר דומה לזה והוא טמא יע"ש מפורש יוצא משם שעדות חכם והוא שמחוסר צידה אין עדותו מגנא ומצלא כלל דבעינן שיהא צייד בקי בהן ובשמותיהן ורבו צייד:
<b>וחזותא</b> מלתא נמי ממה שכתב אחר זה וז"ל ומכאן סתירה עוד להם ששמעתי אומרים שמכאן שדנו דוכרן סהדותא שבימי מוהר"א נירון יצא דג זה ובשביל שבאותו פרק נזדמן דג טמא דומה לו אסרוהו משום דלא ליתו לאחלופי ומלבד דלא היו דברים מעולם ושקר הם דוברים הא קמן דהתירוהו ולא חשו לאחלופי אחר שהיה דג טמא דומה לו ע"כ כנראה מדבריו אלו שכת האוסרין סלקין לעילא ונחתון לתתא בעמקה של הלכה ועומק הדין לחוש למה שכתבנו למעלה להליץ בעד החכם השלם הנז' עד שהם אמרו נמנו וגמרו וגם במכתב למר שבימי הרב מוהר"א נירון אסרוהו משום דלא ליתו לאחלופי עם דג טמא הדומה לו הנמצא שם והוא דחה אותם בשתי ידים באמרו דלא היו דברים מעולם ושקר הם דוברים ועל דא ודאי אמינא ולא מסתפינא הן לו יהי דליכא דוכרן סהדותא לזה הא בדברי קדשו כבר נאמר וכמעשה שהיה בינינו שהראשונים לא מצאו ואנו מצאנו מרוב השתדלות בבדיקות משום שעל הרוב אינו בנמצא שיהיה בו קשקשים ומתוך כך מתוך שבדקו א' או ב' לא הלכו אחריו ובודאי שעל זמן הרב כמוהר"א נירון הוא אומר ואם הדג שקורין אותו גינ"א שהם דנין עליו הוא הדג הנקרא מירסין ואינו מקום דשכיח דג טמא דומה לו הרב כמוהר"א נירון דרב גובריה ורב חיליה לאוריתא למה לא התירו ומה לנו בבדיקות ושבע חקירות הרי הדג הנקרא מירסין מאז ומקדם אוכלין אותו בקושטא ועולה על שלחן מלכים ויועצי ארץ הרי שלחן והרי מזון לכלא ביה ואין פוצה פה ומצפצף ובודאי דאיתברר ונתאמת שיש לו קשקשים ועתיד להשיבן במים או לגדל לאחר זמן בקבלה מאבותיהם ומסורת היא בידם ואם כן כעם ככהן שדעתו יפה שורפה חיה בלי שום בדיקה על סמך רבני קושטא שאוכלין אותו ולמה לא סמך הרב עליהם דאין לומר דלא אתגליא להו עד השתא שהיו אוכלין אותו בקושטא במקום שהשיירות מצויות כל יומא ויומא דמהכא להתם כמה הוי עשר ירידות דשכיחי בהו ארחי ופרכי אלא ודאי שמה שלא היו אוכלים אותו בזמן הרב משום דהתם שכיחי דגים טמאים דומים לו ואתו לאחלופי ולפי זה אסרוהו ובלתי דוכרן סהדותא הרי הוא מקום שנהגו שלא לאכלו ויש לחוש לסברת הרשב"א שכתב שאני אומר מותרים הם אלא שנהגו איסור לפי שהוא אתרא דשכיחי דגים טמאים דומים לו ואתו לאחלופי וכתירוץ דגמרא הא באתר דשכיחי פרס ועזניה הא באתר דלא שכיחי פרס ועזניה וכדברי התוספות שהבאנו למעלה:
<b>ועוד</b> אני אומר שאם זקני העיר וחכמיה מעידין בגדלם שבימי הרב נמנו על דג זה ואסרוהו מאי אהניא לן מר שהרב עליון למעלה אומר שלא היו דברים מעולם הא לא ראינו אינה ראיה לבטל עידותן וכן מה שאמר ששקר הם דוברים לא נכון לדבר כן בלתי אם נעדו מי ומי ההולכים אחר החתום שטרות דוכרן סהדיתא כל שלא הוחזקו יען היותם שקראי ושקרנאי זייפי ואדרבא נכרים דברי אמת דאי לאו הכי מפני מה לא התירוהו מאחר שהנה נא הזאת אוכלין אותו ולמה לא סמכו על עדותם קבלה היא מאבותיהם ומסורת היא בידם ואם אמת היה הדבר הזה שבימי הרב מוהר"א נירון אסרוהו משום דאתו לאחלופי ולמגדר מילתא לכל המון ישראל מאי קשיתי ממה שר"ע ורב אשי לא חשו לחלוף ולא אסרו אותו עדיין נאמר שהן אמת שהיה דג טמא דומה לו אבל לא היה הטמאים הנמצאים שם דומה בדומה לו בענין דאתו לאחלופי ואין נסתר מחמתו ואם כוונתו להקשות להרב שלא היה לאוסרו משום שאין לנו לגזור גזרות מדעתינו בדבר המותר:
<b>בא</b> ואראך דוגמתן דאיתא בפרק ואלו טרפות אמר רב פפא תרנגולא דאגמא אסירי תרנגולתא דאגמא שרי וסימניך עמוני ולא עמונית וכתבו התוספות בפרק בא סימן נראה עיקר ששני מינים הם והמין שקורין תרנגולתא דאגמא שרי הזכר והנקבה דאין נראה שמין אחד חלוק הזכר מהנקבה וכתב רש"ל בס' ים של שלמה ואם כן לפי זה המין הגדול שקורין האוו"י ע"ד הא"ן בין זכר בין נקבה אסורה אף על פי שהצבע של הזכר שחור כעורב ושל נקבה צבע גרעה כתרנגולת שלנו אפילו הכי אסורה וכו' והמין הקטן שנקרא בלשון נקבה בקבה"ן בין זכר בין נקבה מותרים ומוהר"ם כתב נמי להחמיר כרש"י ולאסור הזכר אפילו באותו מין הנקרא על שם הנקבה ולא להתיר אלא נקבה כך נהגו באלו המדינות ויפה עשו חומרא זו עליהם ולא מכח דינא אלא מחמת שהזכר מראיתו ממש כעורב ועוד שמעתי בבירור שהוא דק ומשמש כעורב וכדי שלא ליתו לאחלופי בדין עורב ולפי זה אסרוהו ע"כ וכן איתא התם אמר אמימר לקני ובטני שריין שקנאי ובטנאי מקום שנהגו לאכול אוכלין מקום שנהגו שלא לאכול אין אוכלין ופריך אטו במנהגא תליה מילתא ומשני הא באתרא דשכיחי פרס ועזניה הא באתר דלא שכיח פרס ועזניה וכתבו התוס' באתרא דשכיחי חיישינן משום דדמו לפרס ועזניה ומחלף בהם אבל באתר דלא שכיחי ליכא למיחש למידי ושרו ע"כ הנך רואה בעיניך שני כתובים הבאים כאחד דכל דאיכא טמא דומה לו קרוב ומצוי חיישינן דאתו לאחלופי:
<b>אבל</b> מכל מקום נראה לי דאין להביא ראיה מדין עופות דיש לחלק דשאני עופות דסימני טהרה שלו הם בבתי גוואי קרקבנו נקלף וזפק ואצבע יתירה נמי פליגי רבנן עליה אית מאן דאמר שיש לו ארבע אצבעות ואית מאן דאמר דאי דהיא האצבע דאחורי אצבעות ואית מאן דאמר שהאצבע האמצעית היא גדולה ויתירה מחברותיה ואף על פי שיש לו סימנין הללו וחזינן ביה שאינו דורס ואוכל אין לאוכלו אלא אם כן יש לו מסורת דחיישינן שמא ידרוס לאחר זמן והמסורת נמי צריך שיהיה מצייד ורבו צייד ושיהא בקי בהן ובשמותיהן אבל צייד ורבו חכם לא מהני שיתכן שיהא אחד דומה לזה והוא טמא כדאיתא בגמרא ומריהטת הסוגיא נמי משמע דאם רבו צייד והוא חכם לאו בר סמכא הוא דבעינן טביעות עין גמור ולפי זה באתר דשכיחי עופות טמאים דומים לאלו אין להתיר לכל המון ישראל דחיישינן דאתו לחלופי אבל דגים שסימני טהרה שלו הם בבתי בראי נראים וגלוים לכל ועדיה בצד אסתן סנפיר וקשקשת וכתיב ביה אין לו ועיין עליו שאם ראה והביט שעתיד להשירן במים או עתיד לגדל לאחר זמן יכול לאוכלו ולא תהא שמיעה גדולה מראיה ויבואו הרואים ויגרשום מלא קשקשים ועל דא ודאי לא בעינן צייד ורבו צייד וכיון דאיתברר לנו על פי עדות הרואים דחזו בו קשקשים כל שראשו ושדרתו נכר סמכינן אטביעות עינא שהוא הדג הידוע אצלינו שיש לו סימני טהרה לא אמרי בדדמי ואתו לחלופי דהן לו יהי שיש בדגים טמאים ראשו עגול וחוט השדרה לא שכיחי שיהא דומה בדומה לו בסימניו ובמסריו אם את כל דגי הים יאסף וכל כי האי טביעות עינא עדיף דהאיכא סימנים ונונא סמא לעינא היש בזה הרואה ודוק:
<b>וגם</b> אני שמעתי דבת רבים רבני עירנו אחד קדוש מדבר אף הוא בטל את המעוררים ואת הנוקפים בלבם כת האוסרים מחמת דשכיח שם דג טמא דומה לו ואתו לחלופי ורצו להוכיח זה מהא דאיתא בפרק אין מעמידין דאמר מאי חילוק אמר רב חנן בר אבא אמר רב זו סולתנית ומפני מה אסרוה מפני שעירבונא עולה עמה וכתב רש"י מין דגים קטנים והיא סולתנית ואין לה סנפיר וקשקשת ועתיד לגדל לאחר זמן וקימא לן דמותר ואמר בגמרא מפני מה אסרוה מפני שעירבונה עולה עמה דגים טמאים הדומים לה הילכך לא שנא טרופה ולא שנא אינה טרופה איכא למיחש לאחד מאלף ביניהם ולא מינכר אבל טרית אין שקץ דומה לה הילכך כי אינה טרופה שריא ע"כ הא קמן דכיון דאיכא דג טמא דומה לי באתר דשכיח אסרינן ליה ויהתל בהם ואמר דשגו ברואה פקו בצורתא דשמעתתא ולא ידעו ולא יבינו דסוגיין אזלא בדגים מלוחים דכיון שנמלחו תעובר צורתן ולא מנכרי כדי שיהא יכול להבחין ולהפרידם בין טמא לטהור אבל בהיותם חיים כמו שניצודו דמנכרי אינם אסורים שהרי יכול להבחין ולהפרידם וכשורי מכשרא והכי קתני במתניתין ומתניתא אלו דברים של נכרים ואי מין חילק אשר המה חיים עד הנה כמו שניצודו נמי ואסרוה משום דעירבונא עולה עמה דגים טמאים דומים לה מאי אירייא של גוים הא כל מין חילק אסרוהו בכל גוונא בין חיים בין מלוחים משום דעירבונא עולה עמה וגם ערב רב עלה אתם דגים טמאים דומים לה זהו תורף דבריו:
<b>והיה</b> בלבי כאש בוערת ואת להבים דשוינהו אבא לכולי עלמא כקצירי כדלא גמרי אינשי שמעתתא וכת האוסר לאו קטלי קני באגמא נינהו כלם גבורים על המשפט משיבי מלחמה שערה ויתיב רב ספרא בגווייהו זה שאומרים עליו דאדם גדול הוא הוא החכם השלם כמה"ר יהודה אשכנזי ה"י אשר קול שמעו הולך דאי ח"ו משתכח תורה מהדר ליה מפלפוליה אי אמר עקרנא טורא עקר והוא לן בעומקא של הלכה חריף ומקשה מתון ומסיק אסוקי שמעתתא אליבא דהלכתא קא אמינא ומצינו גדול ששמש על התורה ועל העבודה הוא הרב כמוהר"א נירון והוא ידע חיליה במה כחו גדול לאסור את המותר מאחר דהנה נא העיר הזאת קרובה אנו אוכלין אותו אכול ושבוע ולא חיישינן לחלוף ואשבה משומם מחריש לדעת איך יצאו מפיהם ומפי כתבם כדברים האלה שהאמת יורה דרכו דכולא מסכתא ערוכה בכל ושמורה דבדגים מלוחים קא מיירי והיינו טעמא דמחמת מלחן לא מינכרי אבל בחיים דמנכרי ויכול להבחין ולהפרידם אין לאסור ולא חיישינן לבית דין טועים ויושביהן קצרי יד כדלא טעים בר בי רב דחד יומא מילתא בטעמא דשאני לן בין חיים שניצודו מבעוד יום דמנכרי ואמור רבנן בחזותא וטביעות עינא ושרו למלוחים דלא מנכרי ואין יכול להבחין ולהפרידם ולפי זה אסירי:
<b>עד</b> שמצאתי את שאהבה נפשי הוא הח"ר שלמה ראזון ה"י דאזיל ואתי ביומיה כמהכא להתם והוא לבדו נזהר פרוש מאהבה ולבו נוקפו שלא לאכול הגינ"א והוא אוכל הדג הנקרא מירסין במדינתינו ההוא אמר ששאול שאל האיש לצייד אומן שבעירו בקי בהן ובשמותיהן אם זה הדג שקורין גינ"א הוא הדג הנקרא מירסין אם לאו ועל אחת כמה וכמה הדייגים ופורשי מכמורת שהם שני מינים דומים זה לזה ושהוא שמע מהרוכלים המחזירים בעיירות שמה שאסרו אותו בזמן הרב כמהר"א נירון הוא משום שהדג הזה מארץ מרחק יצא ובערב היא באה עם דג טמא דומה לו כדמותו כצלמו וכל אחד מהם גדול יותר מאד קרוב לחמשים אוקאס וצייד הרמאי ונתח אותו לנתחיו ואת ראשו חותכין אותו זה אומר וזה אומר באריכן ונמכרין בקטלוזא אבב חנותא תרעא ופלגו תרעא והכל נתון בעירבון ותקיל יהיב תקיל ושקיל ואין החתיכות מתאימות וחיישינן לחלופי והנאני ומכת האוסרין נמי הוגד הוגד לי ששני מינין הם שוין במראה ובקומה בצביונן ובקומתן נבראו ואין הפרש בין זה לזה אלא שהאחד ראשו חד והאחד ראשו עגול שהוא הסימן שכתב רש"י לידע ולהודיע בין טמא לטהור וכתבו הטור סי' פ"ג יע"ש עד שלדעתי הוי ספקא דאורייתא ולחומרא ושפיר מצינן להוכיח זה מסוגיית פרק אין מעמידין אפילו שכולה הסוגיא מיירי בדגים מלוחים ואסרום חכמים אפילו שראשן ושדרתן קיים וזיל בתר טעמא משום דעירבונא עולה עמה ואמור רבנן בטעמא דמחמת מלחן לא מנכרי ואין יכול להבחין ולהפרידם נמצא אתה למד דכל שאין יכול להבחין ולהפריד בין טמא לטהור אסרינן להו הכא נמי כל שאין ראשו ושדרתו נכר והוא אתר דשכיח דג טמא דומה לו ואין החתיכות מתאימות ודאי אסירי:
<b>ואמינא</b> לה מהא דאיתא שם בגמרא דף מ' אמר רב פפא הלכתא עד שיהא ראש ושדרה נכר של כל אחת ואחת מתיבי חתיכות שיש בהם סימן בין בכלה בין במקצתה ואפילו באחד ממאה שבה כלן מותרות ומעשה בנכרי אחד שהביא גרב של חתיכות ונמצא סימן באחת מהן והתיר רשב"ג את הגרב כלו תרגמא רב פפא כשחתיכות שוות אי הכי מאי למימרא מהו דתימא ניחוש דלמא אתרמי קא משמע לן ההוא ארבא דצחנתא דאתי לסיכרא נפק רב הונא בר חיננא וחזא ביה קלפי ושריה אמר ליה רבא ומי איכא דשרי כי האי גוונא באתרא דשכיחי קלפי נפק שיפורי דרבא ואסר שיפורי דרב הונא בר חיננא ושרי וכתבו התוס' שם ומיירי כגון שלא היה שם אלא מין אחד ומאן דאסר היינו משום דשכיח בה קלפי מעיקרא ע"כ וכתב הרא"ש וז"ל ומ"מ היכא דמכיר ראש ושדרה לא חיישינן ממין דגים טמאים שאין ידועים לנו דהנהו לא שכיחי בינינו כדאמרינן בפרק ואלו טרפות אי משום פרס ועזניה לא שכיחי ביישוב ע"כ נראה מדבריו שאם הוא מקום דשכיחי דגים טמאים דדמו לטהורים בראש ושדרה אסירי וכן נמי נראה מאותה סוגיא דאם אין החתיכות שוות אסירי דחיישינן לדג טמא שנתערב עמהם ואפילו שסוגיא דהתם מיירי במלוחים טעם אחד יש להם משום דלא מנכרי הכא נמי כיון שהוא אתר דשכיח דג טמא שוה לו במראה דלא מנכר ואין יכול להבחין ולהפרידם אם אין החתיכות מתאימות אסירי דחיישינן דאתו לחלופי ודו"ק:
<b>וכתב</b> הר"ן וז"ל בסוגייא ודאמרינן נפקי שיפורי דרבא ואסר שיפורי דרב הונא בר חיננא ושריה כתב הרמב"ן אלא מעיקרא נפקי דרב הונא דשרי שהרי חכם שאסר אין חברו רשאי להתיר ועוד דאלו בשקול הדעה שלהם נחלקו ואפילו התיר עורו מותר אלא מקמי הכי שרו תדע דהא מעיקרא הכי קאמרינן דנפק רב הונא ושרייה והדר אתא רבא בתריה ע"כ ואין צורך דהא רב הונא בר חיננא שרייא תחילה ואף על גב דרבא נפיק שיפורי ברישא לאו שיפורי גרים דכי אמרינן חכם שאסר וכו' משמע דוקא כשאסר החלה ולא עוד אלא לפי מה שכתבתי לעיל כל שאחרון גדול מיניה מצי שרי ומשמע דרב הונא בר חיננא הוה עדיף טפי מדסמיך רב אשי עליה ע"כ:
<b>ואפשר</b> שלזה כונו כת האוסרים את שקדמה להם הידיעה שבזמן הרב מוהר"א נירון אסרוהו מחמת שנמצא שם דג טמא דומה לו ומראיתן שוה ואתו לחלופי ואם כן הוה ליה מקום שנהגו שלא לאוכלו ואית לחוש לסברת הרשב"א בדין עופות ולפי שיש לבעל דין לחלוק ולומר שאין להביא ראיה מדין עופות לענין דג חלוקא דרבנן שחלקנו למעלה והם הביאו עליו עוד ראיה מההיא דחילוק והעמיקו הרחיבו בפירוש הסוגייא ועמקים יעטפו לכוין אמרא שאמרנו דכל שאין ראשו ושדרתו נכר ואין החתיכות מתאימות והוא אתר דשכיח ביה דג טמא שוה במראה דומה לו חיישינן לחלוף ואין זה מנהג בטעות מחמת חוסר ידיעה וכל כי האי הוי מילתא דתליא בסברא ובשקול הדעת וחכם שאסר אין חבירו רשאי להתיר וכמו שכתב הרב שלטי הגבורים בפרק קמא דעבודה זרה דאפילו מת החכם שהנהיג באותו הוראה שלעולם צריך ללכת אחר הוראתו באותו מקום שהנהיג הוא ואין לבטלה באותה מקום בשום ענין ע"כ וכבר הונהג שלא לאוכלו על פי הוראת הרב שנכרין דברי אמת שאסרו משום חומרא דלא ליתו לאחלופי כמו שהוכחתי למעלה וגדולה מזאת כתב הרב החביב בי"ד סי' רי"ד אות מ"א בשם משא מלך בשם הרשב"א דמנהג שאין ידוע אם עיקרו מחמת טעות או מחמת חומרא אין מתירין אותו ע"ש כל שכן וקל וחומר היכא דיש ברירא והוי קלא דלא פסיק שאסרו משום חומרא דלא ליתו לאחלופי וכמו שכתב הרב עליון למעלה שמשם שדרו דוכרן סהדותא על זה ומי יודע אם לעת כזאת הגיעו דברי כת האוסרים דשקלו וטרו על שאין זנבו שוה שהוא על הדג הדומה למירסין שלא נתברר שיש לו קשקשים להבדיל בין הטמא ובין הטהור ומה מאד עמקו צדקו יחדיו דברי החכם השלם הח"ר גי' קאמונדו ה"י מסכים הולך לדברי הח"ר יאודה אשכנזי ה"י שהוא היה השואל כענין ומשיב כהלכה חוכך להחמיר על פי הוראת הרב:
<b>אבל</b> מכל מקום נראה לי ברור שאם בא הדג שלם בגופו ראשו על כרעיו וראשו ושדרתו נכר לעין כל שהוא הדג הנקרא מירסי"ן אין לאסור אותו דכיון דעלתה הסכמת כל הפוסקים דאין לאסור דבר המותר אמדינן דעת הרב דלא אסר הרב אלא דוקא כשאין ראשו ושדרתו נכר ואין החתיכות מתאימות ואתי לחלופי וכדי לצאת מידי ספק יכולין להתירו על ידי שאלת חכם ופתח וחרטה וכמו שכתב הרב פרי חדש בא"ח בדיני מנהגי איסור בסעיף התשיעי על אותם הנוהגים שלא לאכול אורז בפסח משום גזרה דלמא אתי לאחלופי בדייתא דמתירין להם על ידי חרטה ולבנים מתירין להם בכל גוונא על ידי התרה ודלא כהר"י הלוי דאין מתירין להם אפילו על ידי שאלה יע"ש וכדאי הרב פרי חדש לסמוך עליו בזה הואיל דלא ידעינן אם הרב אסרו מחמת שלא היה יודע שהוא מירסין וכל זה אם יסכימו כל בעלי הוראה שבעיר ולא תהיה מחלוקת בישראל והמשכילים יזהירו לאסור אסר ולהצריכו כרוז כל שאין ראשו ושדרתו ניכר שהוא הדג הנקרא מירס"ן ואין החתיכות מתאימות מפני שחשודה היא לחילוף עם דג טמא דומה לו שוה במראה כמו שאנו במדינתינו זאת אנו אוכלים הדג הנקרא מירסין כמות שהוא חי ואין אנו אוכלים אותו כשבאין חתיכות מלוחים כל שאין ראשו ושדרתו נכר דחיישינן לחילוף עם דג הנקרא מורונה ואיש על מקומו יבא בשלום זהו הטוב בעיני שמים והישר בעיני אדם וממילא שמעינן שאין לנדות ולהחרים למי שלבו נוקפו שלא לאוכלו ולית בה משום זילותא דבי דינא שריא דמה מצינו בדג הנקרא ברבוטא אחר שרבינו תם והתוספות התירוהו והרבנים הגדולים אוכלים ממנה ואפילו הכי רבינו יחיאל מפריש היה נזהר ממנה כמו שהבאנו למעלה ולדידי ברור:
<b>עוד</b> בא בדברי קדשו וז"ל עוד המה מפקפקים שהקשקשים שבדג המה גסים ועבים ומתוך כך יש להסתפק שמא לאו קשקשים וכלפיא לייא הוא וכמו שכתב מרן הבית יוסף על מה שרצה לדקדק מדברי הטור בענין הקשקשים הדקים וכו' דשמא ס' דמשום היותם דקים לא חשיבי קשקשים ומקשי אטו מי כתיב קשקשת גסה משמע משום דלא כתיב גסה הוא דמכשירין הדקה וכן דקדק הרמב"ן בפירוש התורה כגון קליפי הפירות והאילנות תרי סימנים למה לי אלא ודאי לומר לן א') הדקה כקליפי הפירות ואחד הגסה כקליפת האילנות עכ"ל גם בזה אני אומר דכל כי האי לא עבידי אינשי דטעו בזמן שהם רואים הקשקשים משום דהם גסים ועבים לומר שאינו קשקשים אלא מגמת פניהם הוא על המסמרות הקבועים בו דודאי אינם קשקשים וכמו שכתב איהו גופיה על המסמרות הקבועים באשטריון דאין לומר שקדמונים לא חשיבי להו קשקשים והרמב"ן חשיב להו לא יתכן וכו' וכמו שאנו רואים בדג הנמצא בעירנו שקורים אותו קלקאן שיש בו מסמרות קבועים ואין אנו חושבים אותם קשקשים ולא התירו אותו אלא מחמת שהעידו עליו שיש בו:
<b>מן</b> חבריא היושבים ראשונה על כסא ההוראה הרבה והפציר ויצא לידון בדבר חדש שהחילק אסרוהו חכמים בכל גוונא כמו חי כמו חרון מפני שעירבונא עולה עמה ועל זה אמר ששפיר ההביאו ראיה כת האוסרים בנדון דידן מההיא דחילק ועינו הטעתו לשון הר"ן דפרק אין מעמידין וז"ל ובהאי עובדא דארבא דצחנתא איכא למידק דצחנתא היינו חילק וכדמוכח מאי דאמרי לעיל בגמרא האי צחנתא דבב נהרא שרייא ומעתה היכי שרייא רב הונא בר חיננא ולא חשש לעירבונין ואפשר דההיא ארבא של חביות מלוחות הייתה וסבירא ליה שאין לחוש לתערובת טמאין שהטמא והטהור מקלקלים זה את זה ולפיכך בשעת מליחה מפרישין הטמאין מתוכן משום הכי שרייא כי היכי דאיכא מאן דשרי לעיל חילק אומן וכו' יע"ש ומדקא מוקי לה ההיא בחביות מלוחית מוכח דכלא מסכתא הוי בשאינן מלוחות ומין חילק אסרוה משום דעירבונא עולא עמה וכן הביא לשון הרמב"ם בפירוש המשנה וז"ל וחילק מין הדגים והוא טהור אבל כשהוא קטן לא תמצא בו קשקשת ולא סנפיר עד שיגדל וגדלים בו ואסרנוהו לפי שיעלה מן הים עם מין אחר אסור ויתערב בו עירוב גמור עד שלא יכירו אותו אלא יחידים מבני אדם ע"כ וכן הביא לשון רש"י שם בסוגיא צחנתא חילק ע"כ וחשב בדעתו ששם צחנתא הוא חילק בלשון אחרת:
<b>ועל</b> זה הקשיתי עליו שאם שם צחנא לא נאמר אלא על החילוק ואסרוה חכמים בין כמות שהוא חי בין כשהוא מלוח מאי האי דקאמר רבה בר בר חנה (בעבודה זרה ד' ט"ל ע"א) איקלע לאקרא דאגמא קריבו צחנתא שמעיה לההוא גברא דהוה קא קרי ליה באטי אמר מרקא קרי ליה באטי שמעת מיניה דבר טמא אית ביה לא אכל מיניה לצפרא עיין בה אשכח ביה דבר טמא קרי אנפשיה לא יאונה לצדיק כל און ואם מין חילק אסרוה בכל גוונא למה ליה לרבא בר בר חנא למנוע עצמו מלאכול משום דקרי ליה באטי תיפוק ליה דהיינו חילק דאסרוה חכמים משום דעירבונא עולה עמה ועוד איתא בנדרים הנודר מן הצחנה אסור בטרית טרופה ואי צחנה הוא שם פרטי לחילוק מה לנו עם טרית הא לא נדר אלא מן חילק והרמב"ם כתב בפירוש המשנה צחנה רוצה לומר הדג הכבוש שכבר נתעפש והסריח ותעל צחנותו ע"כ והר"ן גופיה כתב שם בגמרא גבי הא דאמר ליה רבינא לרב אשי הרי עלי צייחין מאי דמשום הכי מקרו דגים קטנים כבושין צחנה מפני שהציר היוצא מהם ריחו נודף מלשון ותעל צנחתו יע"ש:
<b>וכן</b> איתא התם ויואב יחיה את שאר העיר אפילו מוניני וצחנתא טעים פריס להו דהיינו דגים כבושים והחילק שאסרוהו חכמים אינו אלא בכבושים על ידי נכרים דאינו מפריד בין טמא לטהור אבל חיים כמו שנצודו לוקחים מן הגויים דיכולים אנו להבחין ולהפרידם ועל זה קאמר בגמרא דהאי צחנתא דבב נהרא דהיינו דגים כבושים על ידי גויים שרו משום דליכא דג טמא וכתב רש"י צחנא חילק ר"ל אפילו שיהו אלו הדגים כבושים מין חילק אפילו הכי שרו דכל מה שאסרו חכמים החילק הכבוש היינו מפני שעירבונא עולה עמה דגים טמאים דומים לו אבל דבב נהרא דלא שכיחי דגים טמאים שרו ומחמת שצחנא הוא שם כולל לדגים מלוחים וסרוחים על ארשותם ובדגים סרוחים איכא תרי גווני אית דמולחין אותם ועושים אותם מחרוזות של דגים לייבשם בחמה כמו שעושין הארינגאש והנירוש והליקורינ"ו והליפארידא"ש ואיכא גווגא אחרינא דהיינו כבושים בתוך חביות כמו שעושים הסאדרילא"ס ואנגובא"ש וכאלה רבות לזה כתב הר"ן דההיא ארבא דצחנתא היו כבושים בתוך חביות מלוחות ששם אין לחוש לתערובת טמא אבל עשוים מחרוזות שכל חד וחד נפרד מחבירו ואין מקלקלין זה לזה איכא למיחש לאחד מאלף ביניהם דלא מנכר והאמת יורה דרכו דכלא מסכתא בגדים מלוחים קא מיירי ודברים פשוטים הם:
<b>אגב</b> ארחין חזות קשה הוגד לי בדברי הרדב"ז בחדשות ח"א סי' שס"ה שהאריך בתשובה להוכיח שחכם שהתיר שחברו יכול לאסור יע"ש שלדעתי היא סוגייא ערוכה בפרק הרואה דאיתא התם בשלמא הוא מטהר והם מטמאין לחומרא אלא הוא מטמא והם מטהרין היכי הוה והא תניא חכם שאסר אין חברו רשאי להתיר כו' ע"ש ואם כן קשה למה לא הביא הרב מאותה סוגיא דאין לומר דההיא סוגיא הוי שנשאלה שאלה בפניהם כשהיו בבית המדרש יחד דאם כן מאי פריך מהא דחכם שאסר אין חברו יכול להתיר הרי אתם היו יושבים יחד באהבה כדמוכח מריהטא דתלמודא ובהיותם יושבים יחד בבית המדרש כבר עלתה הסכמת כל הפוסקים דאפילו אסר חברו יכול להתיר וכמו שכתבו התוספות והר"ן והרא"ש ז"ל:
<b>ובהיותי</b> נבוך בזה ראיתי ונתון בזה אל לבי דכמו שאנו מקשים להרדב"ז ז"ל יש להקשות לדברי התוספות דפרק א' דעבודה זרה שהביאו ראיה מדברי הירושלמי למה לא הביאו ראיה מההיא דברכות וכן קשה לדברי התוספות שכתבו על ההיא דנפק שיפורי דרבא ואסר נפק שיפורי דרב הונא בר חיננא ושרי דכשניהם יחד בבית המדרש כשנשאלה שאלה אפילו שהחכם שאסר הוציא כרוז לאסור יכול חברו להוציא כרוז להתיר אם כן מאי קא קשיא ליה להגמרא מהא דחכם שאסר אין חברו יכול להתיר הרי התם היו יחד בבית המדרש:
<b>אשר</b> ע"כ הנראה לעניות דעתי דהא אמרינן דכששניהם יחד בבית המדרש כשהשאלה שאלה בפניהם אפילו שהחכם אסר תחילה יכול חברו להתיר היינו כששניהם נושאים ונותנים בדבר וכל חד וחד יהיב טעמא למילתיה וחכם שמתיר אשכח ביה טעמא להתירא כההיא דארבא דצחנתא דרב הונא בר חיננא אשכח בהו קלפי ושרייא דכיון דחזינן ביה קלפי ליכא למיחש למידי שמדג אחר נשרו ורבא נמי הכי סבירא ליה דכיון שאנו רואים קשקשים לית לן למיחש למידי היינו כשלא היו הקשקשים מעיקרא אבל כשהיו בו מעיקרא חיישינן שנשארו שם והכי דייקי התוספות שכתבו ומאן דאסר היינו משום דשכיחי ביה קלפי מעיקרא יע"ש אבל כשחד אסר וחד שרי בלי שום טעם לפגם או לשבח לא משגחינן בהו ודייקי התוס' מן הסוגייא דקאמר התחילו הוא מטמא והם מטהרין הוא מטהר והם מטמאים הכריז עליהם אנשים של תוהו הם אמרו כבר בנית ואין אתה יכול לפרוץ אמר להם מפני מה אני מטמא ואתם מטהרים אמרו מפני שאתה קובע שנים ומעבר חדשים בחוצה לארץ ולא יהבי טעמא למילתייהו לא להיתר ולא לאיסור ולפי הדין כשם שהחכם אין יכול להתיר דבר האסור כך אין יכול לאסור דבר המותר אם לא משום סייג ופרישות ועל זה קא מתמה בגמרא הוא מטהר והם מטמאין לחומרא ור"ל הא דאוסרין דבר המותר בלתי שום נתינת טעם היינו לחומרא משום סייג ופרישות כדי שלא ניגררו אבתריה אלא הם מטהרין הא חכם שאסר אין חברו רשאי להתיר בלי שום טעם אפילו שהם יושבים יחד ותירץ בגמרא קא סברי כי היכי דלא נגררו אבתריה ורוצה לומר אנן לא סברינן הכי ולפי זה אין אנו יכולים להביא ראיה מן הסוגייא כלל ודוק:
<b>הנה</b> נא ערכתי משפט נגד בני עמי אף מן קמאי יהא רעוא בכל כי הני מילי מעלייתא תתאמרון מן שמאי:
<b>אחר</b> זמן רב והאלהים אנה פתשגן כתב הדת נתנה מיד הח"ר נ"י קאמונדו הי' מסכים הולך לאסור אסר הדג הנקרא גינ"ה בין שיתברר שהוא המירסין דהיינו האשטריון שהרמב"ן בדקו במים רותחין ומצא בו קשקשים והתירו ור"ת וריב"ם התירוהו ובין שיתברר שהוא הדג הנקרא ברבוטא שר"ת והתוס' התירוהו והרבנים הגדולים אוכלין ממנה ואפילו הכי אסור וכל תורפיה דההוא גברא מחמת מנהגא שנהגו בו איסור או שיהיה שקבלו עליהם סברת האוסרים משום מאריה דאתרא או שיהיה מחמת חומרא וסייג דלא ליתו לאחלופי בדג טמא הדומא לו הלא כאשר דמיתי ועלה על דעתי להליץ בעדו ולא ליתלו ביה בוקי סריקי ולא סגינא רישא אבי סדיא עד דמהפיכנא בזכותיה בלא ראות הכל בכתב מעשה ידיו כאשר מפורש בקונטריס היוצא מתחת ידי בברכות הראשונות. איכו השתא חמותי ראיתי כתב הנשתון דנפיק מתותיה ידיה וזה חזיתי מהלכות עממים הם וגם ראיתי את הלחש רחושי מרחשן שפתיה דברים הדברים שאינם מתיישבים ובלב כל חכם לב ועירבונא עולה עמה ערבוב לשונות שנו כבן ומצאה הקפידה לנוח את כל תלונות אשר הלינו עליו כפי אשר תשיג ידו יד הקדש הרב כמה"ר מנחם הי' ושאר כנותוהון על כן אמרתי ויהי כל מה ארוצה אשובה אראה אשנה פרק זה והעתקתי דבריו אולי אוכל נכה בו קצת מן ההשגות שהשיגו עליו ולתרץ דבוריה בכל מאי דאפשר:
וזהו העתק לשונו אות באות:
<b>הדג</b> שקורין אותו כאן מירסין הוא האשטריון שכן קורין האיטלקיס ובזה הדג נחלקו בו הקדמונים הביאם הרב פ"ח בסי' פ"ג דקל"ה בשם ס' אהל מועד יע"ש ודרשתי וחקרתי לידע מי ומי האוסרים וטעמם ולא מצאתי דבר מפורש ונ"ל דר"י החסיד והסמ"ג ורבינו אפרים מפריש והרא"ש הם האוסרים שהרי הם אסרו הברבוטה ה"ה אשיריון (ולפי מה שאוכח לקמן האשטריון אסור לדידהו במלשם) דכלום אסרו הברבוטא אלא משום שאין בו קשקשים בעלותו מן המים אם כן הוא הדין האשטריון שהרי אין לו קשקשים בעלותו מן המים אם כן יש לנו תרים גדולים לסמוך ולאו סברא יחידאה הוא:
<b>אבל</b> יש לדקדק שכיון שהרמב"ן בדקו ככתוב בספר אהל מועד שהביא הפר"ח ומצא בו קשקשים מ"ט דמאן דאסרי דודאי אין לומר דבמציאות פליגי ונראה לי דמאן דהתיר משום דמשירן בעלותו מן המים ס"ל דהיינו ארא ופלמודא דדמו רישייהו לטמאים ומכל מקום מותרין משום דמשירין הקשקשים בעת עלותם מן המים ומאן דאסר סבירא ליה דלאו היינו ארא ופלמודא דהנהו אינם משירין ומשום הכי מותרין אף על גב דדמו רישייהו לטמאים כיון שאפילו לאחר עלותם מן המים יש בהם קשקשים אבל המשיר אותן בעת עלותם מן המים אסור וכל שכן אי ראשו דומה לטמאים דאסור וטעמייהו דלמא אתו לאחלופי בטמאים הדומים לו שאין להם קשקשים כלל ועיקר. דהרי רבנן אסרו החילק אף על פי שעתיד לגדלם לאחר זמן מפני חשש טמאים הדומים לו כדתנן בפרק אין מעמידין ואפילו בישראל אסרוהו כדבעינן למימר קמן ואין להקשות דהא הרא"ש הוא מן האוסרים הברבוטא וחזינן דהוא לא חש להא דאתי לאחלופי ואם כן על כרחין טעמא אחרא בר אית להו:
<b>ותדע</b> שהוא לא חש שהרי כתב מרן בסימן הקודם דמקום שאסרו עוף אחד מפני שאין להם מסורת אם יש מקומות שיש להם מסורת גם למי שאין לו מותר וסובר מרן שהרשב"א חלוק עליו דהא סבירא ליה דלמקום שאין להם מסורת אסורים דדלמא משום טמאים דדמו להם אסירי ואם כן הרא"ש דחלוק עליו סבירא ליה דלא חיישינן להא דטמאים דדמו ליה. דיש לומר דהתם כיון דהשתא לא חזינן טמאים לא חש הרא"ש דדלמא היו בימי הראשונים אבל אי חזינן להו השתא גם הרא"ש יודה דחיישינן להו ואסירי משום דלמא אתו לאחלופי:
<b>ואין</b> להקשות לכת המתירין בנדון דידן דמצאו להם קשקשים הא יש טמאים דדמו ליה ודילמא אתו לאחלופי דמטעם זה אסרו החילק דיש לומר דהיכא דאין לו כלל קשקשים השתא ועתידים לגדל התם אסרוהו משום דדמי ליה בהחלט דכמו שאין להם כלל כן זה אבל הני שמשירין אותם בהעלותם מן המים לא יבצר שלא ישארו קשקשים עליהם באיזה אופן שיהיה דאם לא כן איך מצאן הרמב"ן ומשום הכי לא אסרוהו משום טמאים הדומים להם שאין להם כלל ועיקר ובזה אתי שפיר הא דפירש הר"ב פרי תואר בסימן הקודם במימרא דשקלאי ובתראי במקום דשכיחי פרס ועזניה אסירי בין נהגו בין לא נהגו דהתם דומים בהחלט זה לזה סימניו אבל הא דהרמב"ן לא יבצר שלא נשארו עליו ולא אתי לאחלופי:
<b>ועוד</b> יש לומר דהרמב"ן נמי לא התיר אלא במקום דלא שכיחי טמאים והא דכתב סתם ולא חילק משום דפשוט הוא דבמקום דשכיח לא יחלוק אדם בו ודע כי המתירין הבארבוטא אם הוא כמו שציין בהגהות אשירי דהיינו ארא ופלמודא דהכי כתב וז"ל רשב"ם כתב בשם רבינו שלמה דהיינו דג טהור שקורין בארבוטא וכו' על כן צריך לומר דארא ופאלמודא משירין הקשקשים בעלותם מן המים וקשה אמאי לא תני להו לעיל בהדי אקונם ואפונם וכו' שהרי נחית שם למניינא אלא על כרחין לומר דארא ופאלמודא אינם משירים אלא עולים עמהם אם כן איך כתב שהוא הבארבוטא שהרי סובר דהרבוטא משירן ואין לומר דתנא ושייר דאם היה בא בפירוש שמשירין היינו דוחקין עצמינו לדחות הכי אבל כיון שלא בא בפירוש לא מצינו לאוקמי בהכי ולהכנס בדוחקין דבודאי דוקא הם דמאי תנא דמשירין ותו לא:
<b>ונראה</b> לי לומר והוא האמת דארא ופאלמודא לאו היינו הבארבוטה והמדפיס או המגיה טעה וכתבו שם והאמת הוא כי ר"ש וסייעתו עלה דההיא דתנו רבנן יש לו וכו' כגון אקונם וכו' שם הוא שכתב שזהו דג טהור הנקרא בארבוטא וצריך לומר דאקונם ואפונם והשאר לא דמי רישייהו לטמאים דאי דמו אמאי הוצרך התלמוד לשנויי כי תניא ההיא בארא ופאלמודא הא אקונם ואפונם וחביריו דמו נמי רישייהו לטמאים וטפי הוה מצי לשנויי הכי תניא ההיא באקונם ואפונם המפורשים בברייתא מלהביא ארא ופאלמודא דלא תנינן להו אלא על כרחין דמשום הכי לא משני הכי משום דלא דמי רישייהו לטמאים:
<b>ואין</b> לומר דמאי דלא תירץ הכי הוא משום דאי דמו רישייהו לטמאין כיון דמשירין קשקשים בעת עלותם מן המים אסרום דילמא אתו לאחלופי אף על פי שמדאורייתא מותרין וכיון דבמתנין עסיקינן אפילו מדרבנן דמותרין משום הכי תירץ כי תניא ההיא בארא ופאלמידא דאם כן תיקשי להמתירין הברבוטא משום דהיינו אקונם וכו' הלא הרי המה אינם מותרין אלא מן התורה אלא ודאי כדפרישית ואף הבארבוטא נמי דהיינו קאקאונם לא דמי ראשו לטמאים ואם כן האשטריון אינו לא אקונם ולא ארא ופאלמודא לדידהו והרמב"ן שהתירו אינו משום שהוא מהם אלא מפני הקשקשים ולא משום דדמי להני דהש"ס:
<b>והשתא</b> מצינן למימר דאפילו מי שהתיר הבארבוטא יאסור האשטריון משום דאשטריון דומה ראשו לטמאים דלא התיר הבארבוטא אלא משום דראשו דומה לטהורים ויש לו קשקשים אלא שמשירן משום דדמי ראשו לטהורים לא חש דילמא אתי לאחלופי אבל האשטריון שראשו דומה לטמאים אף על פי שיש לו קשקשים כיון שמשירן אפשר שאסור לדידיה דבקל אתי לאחלופי:
<b>וראיתי</b> מה שכתב מהרש"ל בפרק ואלו טרפות סי' קכ"ג וז"ל וכתב בהגהות אשירי עלה דאמרינן בסוף פרק ש אין מעמידין כי תניא ההיא אארא ופאלמודא וכו' רשב"ם כתב בשם רבינו שלמה דהיינו דג טהור שקורין בארבוטה ע"כ:
<b>ואין</b> להקשות דתקשי ליה מה שהקשיתי לעל דהרי לעיל מזה כתב הוא שאין להתירו ולסמוך על מה שאומרים שמשיר קשקשותיו וכו' ע"כ אם כן לדידיה נמי טעם המתירין משום שמשירן בעלייתו ואם כן ארא ופלמודא משירין ואמאי לא תני להו לעיל בהדי דמשירין דיש לומר דהוא לא בא לפרש מהות הדגים הנ"ז אלא להביא האוסרים אותו ומשום הכי לא דקדק דקדוקנו וכו':
<b>אבל</b> יש לתמוה עליו שכתב שאין להתירו ולסמוך על מה שאומרים שמשיר קשקשותיו ע"כ דמשמע דמספקא ליה אם אמת הוא אם לאו והלא התוספות כתבו שאמת הוא שמשיר קשקשותיו ובודאי שנתאמת להם השרתם ואיך מלאו לבו שלא לסמוך על עדותן ושמא סבירא ליה כדבעינא לפרש לקמן דברי התוספות הנ"ז:
<b>והרב</b> פרי חדש כתב וז"ל שהברבוטא אף על פי שהתירה רבינו תם אין לסמוך עליו עד ואסרו וכן ראוי להורות עכ"ל אם כן הוא הדין והוא הטעם באישטריון וכל שכן לפי מה שהוכחתי לעיל דדומה ראשו לטמאים ואפילו מי שמתיר הברבוטא יאסור האשטריון:
<b>ומה</b> שהביא הוא ז"ל הא דהרמב"ן בשם ס' אהל מועד ולא ולא כתב עליו כלום הוא משום דכבר פסק לעיל שאין לסמוך על רבינו תם וכל שכן שלדידיה אין לסמוך על הרמב"ן בזה דחד טעמא אית להו בהתנו ואם על רבינו תם כתב שאין לסמוך כל שכן על הרמב"ן וכדי שלא תקשי הרי האשטריון שהתירו הרמב"ן מזה הטעם ולא חלקו עליו משום הכי הביא הא דס' אהל מועד להורות לן כי גם שם יש אוסרים אותו ואפילו שהוא בעצמו בדקו לא סמכו על הוראתו ואסרוהו דדלמא אתי לאחליפי:
<b>ודע</b> כי התוספות בפרק אין מעמידין ד' מ' ע"א בד"ה אמר רבא בשנימוחו וכו' כתבו בסוף הדבור מיהו אין לאסור הברבוטא כי אמת הוא שיש לו קשקשים ומשירן בשעה שעולה מן המים עכ"ל ויש לדקדק אמאי כתבו מיהו אין לאסור ולא כתבו ומיהו יש להתיר וכו' דיש לומר דכוונתם הוא דנוהגים התר בו אין לאסור להם מפני שאין לו קשקשים כי אמת הוא שיש להם ומשירן ולאחלופי הא לא חיישי כיון דנהגו בו התר אבל אם נהגו בו איסור או לא נהגו בו לא היתר ולא איסור אין להתיר להם דאף על גב דיש לו קשקשים ומשירן ראוי להורות כמאן דאסר וחש לטמאים דדמו להם והוא בעצמו כונת רש"ל שכתב ואין להתירו ולסמוך על מה שאומרים וכו' ע"כ דראוי להורות להם כדברי האוסרים דאפילו שיש לו כיון שמשירן דילמא אתי לאחלופי:
<b>המורם</b> מכל האמור דבין יהיה דג זה דנ"ד הברבוטא או אשטריון נקטינן לאסור כדכתיבנא ואם יתעקש המתעקש למימר דראו להורות כהרמב"ן וכמו שהבין הרב שמש צדקה לא מצי למימר ליה אלא במקום דלא נהגו לא היתר ולא איסור אבל במקום שנהגו איסור להדיא ע"כ צריך להורות דאינם מזיזין אותם ממה שנהגו וכל שכן במקום בני תורה שנהגו איסור משנים קדמוניות דלית דינא ולית דיינא יתיר להם דעל כרחין משום חומרא נהגו כן וכל שכן באתרא דשכיחי השתא נמי שגם הרמב"ן לא התירו ועל כרחין משום חומרא הוא ולא משום טעות שלא היו יודעים מה הוא שהרי כתב הרב משא מלך בשם הרשב"א וז"ל שכל מה שנהגו באיסור ואין אדם יודע עיקרו של איסור אי מחמת טעות או מחמת חומרא נשאל ואין מתירין דדילמא משום חומרא הוא ועד שנודע שעיקרו מחמת טעות היה אין מתירין לו וכו' ומי שבא להתיר ולומר טועים באיסור היו עליו להביא ראיה:
<b>ואף</b> כי בסימן הקודם פירש הפרי חדש דברי הר"ש דאם מקום אחד נהגו שלא לאכול מסתמא אמרינן דמחסרון קבלה הוא וכיון דבמקומות אחרים אוכלין אותו גם להם מותר דסמכינן אקבלה דאחרים ע"כ ואם כן אם זה הדג אינו מאותו המין שנחלקו בו הראשונים אפשר שהוא מותר כיון שבמקומות אחרים אוכלים אותו ובמקום שאין אוכלים הוא מחוסר קבלתם ואם כן דג זה יהיה מותר כיון שכאן אין קורין אותו לא ברבוטה ולא אשטריון לזה אומר לך דלית הלכתא כהרא"ש והרי הרשב"א אוסר וכתב מרן דיש לחוש לסברת האוסר וטעמו הוא כמו שכתבתי דלא תלינן דמה שלא אכלוהו הוא משום שאין להם מסורות אלא מפני דיש לחליף ואם כן בנדון דידן אף אם אינו זה ולא אותו אפילו שיש לו קשקשים עכשיו בו אסור:
<b>אבל</b> אם נהגו איסור בהדיא הרי כתב הרב פרי תואר שם וז"ל דהיכא דאיכא מנהג לאסור בהדיא אין מי שיעלה בדעתו להתיר על סמך מנהג עיר אחרת ובנדון דידן הא נהגו איסור להדיא ודע דלכל פירושים שפירש הפרי תואר במימרא דאמימר היכא דנהגו איסור אין להתירן יהיה הטעם דחילקו בו וכל עיר ועיר נהג כסברת מאריה דאתרא או יהיה הטעם משום חומרא כולם שוים לטובה שאין להתירם:
<b>ובמה</b> שפירש האי דאמימר דבמקום דשכיחי פרס ועזניה אסורים בין נהגו בין לא נהגו משום סייג דילמא אתי לאחלופי ע"כ כן נראה לי האמת שהרי רש"י פירש במקום דשכיחי אסורים באתרא דלא שכיחי שרו ע"כ ויש לומר דהא דנהגו ולא נהגו קיימינן והכי הוה ליה לאמימר באתרא דשכיחי נהגו שלא לאכול ובאתרא דלא שכיחי נהגו לאכול איסור והיתר מאן דכר שמיה אלא ודאי דכך סבירא ליה לרש"י דהיכא דשכיחי אסורים מדינא ואף אם נהגו לאכול לא שבקינן להו משום הכי כתב אסירי והיכא בדלא שכיחי דמדינא שרו אם נהגו שלא לאכול מנהגם מנהג ושם שייך נהגו ולא נהגו:
<b>ואין</b> להקשות דהא במתניתין דעבודה זרה אסרו חילק דעכומ"ז משום דאיכא דג טמא כו' ע"כ ואמאי דעכומ"ז לחודיה אפילו בישראל ואפילו חילק אחד לבד שהוא טהור אסור כיון דאיכא דדמי ליה ויש לומר דודאי הכי הוא האמת אבל הא קא משמע לן דאפילו בדעכומ"ז לא אסרוהו אלא באכילה אבל בהנאה מותר:
<b>ועוד</b> נראה לי לומר כיון דדג זה קורין אותו שם גינ"ה וכאן מירסין אפשר שהגינ"ה אינו המירסין ואינו ממין הטהורים שאסרום משום סייג אלא זה דג טמא גמור הוא ולכולי עלמא אסור מדין הגמור ולא משום סייג באופן שלכל הפוסקים דשפיר הורה גבר החכם השלם והכולל מאריה דאתרא אדרי אנו שלא להתירו וה' יהיה בעזרו כה דברי נאמן אהבתו יגן אלוה בעדו הצעיר שלמה ד' אברהם קאמונדו (לפי הנראה מר ניהו המחבר ספר נהרות דמשק):
<big>וזה</big> <big>אשר</big> <big>כתבתי</big> <big>על</big> <big>דבריו</big>
<b>הנה</b> החכם השלם עליון למעלה תחלת דבר ויקרא ארש אזן וחקר על דברי אהל מועד שכתב הדג שקורין אשטריון ויש שאוסרים אותו וכו' דמי ומי הם האוסרים. והעלה דר"י החסיד והסמ"ג ור' יחיאל מפריש ור' אפרים הם האוסרים כמו שבא בדבריו יע"ש. וזו כחו מחמת שראה שאסרו הברבוטא ויסד ארש דכלום אסרו הברבוטא אלא משום שאין בו קשקשים בעלותו מן המים אם כן הוא הדין האשטריון שאין לו קשקשים בעלותו מן המים אם כן יש לנו הרים גדולים לסמוך עליהם ולאו סברא יחידאה עכ"ד ועוד הפריז על המדה וכתב דלפי מה שיוכיח לקמיה האשטריון אסור לדידהו במכל שכן ולקמיה נמי כתב והשתא מצינן למימר דאפילו מי שמתיר הברבוטא יאסור האשטריון משום דאשטריון דומה ראשו לטמאים ולא התיר הברבוטא אלא משום דראשו דומה לטהורים ויש לו קשקשים אלא שמשירן ומשום דדמי ראשו לטהורים לא חש דלמא אתי לאחלופי אבל האשטריון שראשו דומה לטמאים אף על פי שיש לו קשקשים אפשר דבקל אתי לאחלופי וכן דקדק מדברי התוספות שכתבו ומיהו אין לאסור ולא כתבו ומיהו יש להתיר וכתב דכונתם הוא דלנוהגים התר בו אין לאסור להם מפני שאין לו קשקשים כי אמת הוא שיש להם ומשירן ולאחלופי הא לא חיישינן כיון דנהגו בו היתר אבל אם נהגו בו איסור או לא נהגו בו לא התר ולא איסור אין להתיר להם דאף על גב דיש לו קשקשים ומשירן ראוי להורות כמאן דאסר וחש לטמאים דדמו לזה והוא בעצמו כוונת רש"ל שכתב ואין להתירו ולסמוך עליהם על מה שאומרים וכו' ע"כ דראוי להורות להם כדברי האוסרים דאפילו יש לו כיון שמשירן דלמא אתי לאחלופי זהו תורף דבריו ולבסוף כתב המורם מכל האמור דבין יהיה דג זה דנ"ד הברבוטא או אשטריון נקטינן לאסור כדכתיבנא ע"כ כמו שבא בקונטירסו יע"ש:
<b>ואנכי</b> הרואה שהחכם השלם הנ"ז יסד ארש על מכוניה יסוד מוסר במה שכתב דכלום אסרו הבארבוטא אלא משום דאין בו קשקשים בעלותו מן המים אם כן הוא הדין האשטריון שאין לו קשקשים בעלותו מן המים ומני שים טעם דאיך יעלה על הדעת ולבב אנוש שהרים הגדולים יאסרו דג שמשיר קשקשותיו בעת עלותו מן המים מחמת שאין בו ביבשה. הפך ברייתא ערוכה בכל ושמורה וכשורי מכשרה והכי קתני אין לו ועתיד לגדל לאחר זמן כגון הסלתניה וטפיאן הרי זה מותר יש לו עכשיו ועתיד להשירן בשעה שעולה מן המים כגון אקונס ואפונס כו' וכן עלתה הסכמת כל הפוסקים הטור והרא"ש והרמב"ם והשלחן ערוך וז"ל אין לו עכשיו ועתיד לגדל לאחר זמן או שיש לו במים ומשירן בעלותו מן המים מותר ולא נחתי למניינא בשמות הבעלים אלא בסתמא והיינו משום דדרשינן אין לו עין עליו כמו שדרשינן בכל דוכתא גבי וזרע אין לה וגבי וכן אין לו דהוה ליה למכתב בלא יוד כמו מאן יבמי כדכתבו התוספות בקידושין והש"ס דקא קרי להו בשמא לאו דנחית למניינא אלא לדוגמא נקיט להו וכל דידעינן להו דעתיד לגדל לאחר זמן או דידעינן להו דמשירן במים מותר ואפילו לא אתרמי שמא כשמא דהנהו דמני בגמ' ולא חיישינן דאתו לאחלופי לאכול דג טמא שאין לא קשקשים וכן עמא דבר במדינתינו זאת אנו אוכלים דגים שאין להם קשקשים כלל מחמת שיש קבלה בידם שמשירן בעת עלותו מן המים דהיינו הדג שקורין שיפיו' והדג הקורין אותו קאלקאן ויותר מהמה:
<b>ומזקנים</b> אתבונן על הדג שקורין אותו קאלקאן הראשונים לא היו אוכלין אותו מחמת שאין לו קשקשים עד שצייד הרמאי הניח בגד שחור ברשת ונמצא עליו קשקשים והתירוהו וכן כתב הכנסת הגדולה וז"ל מנהג פשוט בכל ישראל לאכול דג בעל החרב נקרא בלע"ז פיש"י אישפאדה אף על פי שאין לו קשקשים מפני שאומרים שבשעה שעולה מן הים מחמת בעסה מתנופפת ומשלכת קשקשותיו ואולי אחד מן המינים שהוזכרו בברייתא הוא יש לו עכשיו ועתיד להשירן כשעולה מן הים ושמעתי ששר אחד משנה למלך שאל את מורי זקני על זה היאך היו אוכלין אותו והשיב לו שמשירו בשעה שעולה מן הים ויהי כמצחק מה עשה מורי זקני הוליכו לבית המצודה במקום שצודין דג זה ושם בגד שחור במכמורת וצדו אחת מהן ואחר שצדהו הסיר הבגד השחור ומצאו מלא קשקשים והראהו למשנה אז אמר אתם אמת וקבלתכם אמת יע"ש. ולא אסרו הברבוטה אלא משום דלא ברירא להו אם משירן אם אינן משירן ומספקא להם אם היה להם והשירו אם לאו והמתירין אותו לאו משום שנתקבל להם עדות הצייד שמשירן אלא מחמת שראו סימני ביצה טהורין וסבירא ליה דסימנין דאוריתא מדלא משני בגמרא בפרק אין מעמידין סימנין לאו דאוריתא כדמשני בפרק ואלו טרפות וקא מוקי לה בשנימוחו וסבירא ליה דסוגיאות תרווייהו איתנהו בסימני ביצים לאו דאוריתא דאיכא דטורבא דדמי ליונה אבל בדגים קים להו לרבנן דליכא טמא דדמי לטהור כלל וכן הוא האמת דבדגים סימנים מובהקים נינהו ואף דודאי הדעת מכרחת כדברי ר"ת ז"ל:
וכן נראה דעת רש"י דדייק בלישנא הנך סימני ביצים לאו דאורייתא ובלשון הזה כתב ר' חננאל כמו שכתב הרשב"א בחידושיו בפרק ואלו טריפות יע"ש מכל מקום רבינו יחיאל מפריש היה נזהר שלא לאכול ממנו הוא ולא מלאו לבו לאוסרו לאחרים ור"י החסיד נמי אמר כל מי שאוכל ברבוטא לא יזכה לאכול סעודת לויתן ולא כתב איסור בהחלט כאוכל שקצים ורמשים ורבינו אפרים נמי מעיקרא התירו מחמת סימני ביציו טהורים דבדגים הוו סימנים מובהקים ואחר נתחרט שלא להתירו וכתב כל מי שפוסק לאכלו ינוחו ברכות על ראשו ולא אסרו בהדיא וכ"כ וכן ראוי להורות ולא שהורא כך וכלהו רבוואתא שויה אנפשייהו חתיכה דאיסור דס"ל דאין להתיר אותו מכח דיוק אוקמתא דגמרא דעדיין יש לדחות וכו' כמו שכתבו התוספות והרא"ש והרשב"א בחידושיו וז"ל ואף דהאמת כך הוא דסימני דגים מובהקים הם וזהו מה שכתבו התוספות בסה"ד מיהו אין לאסור הברבוטא כי אמת הוא שיש לו קשקשים ומשירן בשעה שעולה מן הים עכ"ל:
<b>אבל</b> אם היו מתירין אותו מחמת קבלת עדות הדייגים ופורשי מכמורת שנתקבל עדותם בבית דין שלהם אפילו הנזהרים ממנו היו אוכלים אותו והיו סומכים על התירם דלא צריך שיתקבל העדות דכל בית דין ובית דין וכן נמי מוכח מדברי הפ"ח שכתב על דברי התוספות שנתאמת להם מראש וחוט השדרה או מדבר אחר ולא אמר שהניחו בגד שחור במכמורת ומצאו אותו מלא קשקשים כמו שכתב הכנסת הגדולה על הדג הנקרא בלע"ז פיש"י אישפאדה ודוק ודלא כהרב בני חיי שסיים אחר דברי הפ"ח או שבדקוהו במים רותחין כו' יע"ש. ודוקא ברבוטא אסרו אותו משום דליכא מי שיבא ויעיד שראה שמשירן במים אף שיש לו סימני טהרה בביצים וחוט השדרה והיינו מחמת דלכאורה נראה דהסוגיא חולקות אי סימנין דאוריתא אי לאו ואף שהדעת מכרעת שאינם חולקות וכמו דתריץ יתיב להו רבינו תם וכן נראה דעת רש"י ורבינו חננאל:
<b>מכל</b> מקום יש לדחות דניחא להו לאוקמי בכל ענין אבל באשטריון דהרמב"ן בדקו בעצמו וראה בו קשקשים ליכא מאן דפליג עלה שהוא מותר דמאן גברא רבה קא מסהיד עליה ואפילו האוסרים הברבוטה מתירין האשטריון ואפילו דדמי לטמאים וכמו דמצאנו ראינו לר"ע ורב אשי ורבה בר בר חנה ששרו להנהו נוני דדמו לחיפושא וצלופתא ולשפר נונא שהם דגים טמאים ואין קשקשים נראים בהם אלא בטורח גדול ולא חשו לאחלופי אף על פי שהם דומים לטמאים בצביונן ובקומתם והנהו עובדי נקטי להו להלכתא הטור ומרן בשלחנו הטהור וז"ל הטהור יש מין דגים שקשקשיהם דקים מאד ואם כרכוהו בבגד או בכף מלא מים ונמצאו בו קשקשים מותר בידוע שיש לו קשקשים וכתב מרן ולשון רבינו שכתב בידוע שיש לו קשקשים הוא תמוה וכו' יע"ש ובבית חדש ובס' פרי תואר שנדחקו ליישבו:
<b>ולעניות</b> דעתי כונתו שאם כרכוהו בבגד או בכלי מלא מים פעם אחת ונמצאו בו קשקשים אין צריך לבדקו פעם אחר פעם ובידוע שיש לו קשקשים וכן כתב הרב החביב בהגהות ב"י אות י"א וז"ל והנכון מה שפירש הפרישה בידוע שיש לו לכל המין קשקשים יע"ש ודברי הטור הם נמשכים מהנהו עובדי דפרק אין מעמידין ואינהו עובדי דאיתא בסוגיא הם דומים בהחלח בדמותם בצלמם לדגים טמאים ואין הקשקשים נראים בהם ואינן נכרות ובבדיקה אחת שבדקו אחד הותר כל המין ומה מאד עמקו צדקו יחדיו דברי הרב כמה"ר מנחם ה"י באמרו ועוד כל הני עובדי בפרק ב' דעבודה זרה יוכיחו דאף על גב דדמו לטמאים כיון דחזו בהו קלפי שרייהו ורוצה לומר דלא חיישי לחלוף ואפילו דדמו לטמאים ודוק:
<b>באופן</b> דדין בארבוטה לחוד ודין האשטריון לחוד ולא דמו כלל והרבנים שנזהרו שלא לאכול הבארבוטה יאכלו ענוים וישבעו מדג האשטריון אחר שהרמב"ן קא מסהיד עליה שבדקו ומצא בו קשקשים ומי לנו גדול רב גובריה ורב חיליה לאורייתא ולא ספי איסורא לאינשי אלא אפילו היה המעיד צייד הרמאי הוה שרינן להו לעלמא. וכמו דאיתא בגמרא נאמן הצייד לומר עוף זה התיר לי פלוני הצייד ומוהרש"ל כתב אם תלמיד חכם מעיד על עוף שמקובל הוא שטהור נאמן וכתב הרב פרי חדש ואף על דעלמא נאמן שעד אחד נאמן באיסורין אלא שבדורות הללו צריך שיהא אדם מוחזק בנאמן וכשר משום דדילמא לא דייק וטעי יע"ש ואלו בעוף שעדותו מכח שמיעת רבו או מכח קבלת הציידין ואין להתירו בסימנין דגופיה נאמן על אחת כמה וכמה בדגים דאית בהו סימנים דאוריתא כל שיש לו סנפיר וקשקשת והוא עד או ראה שהשירן במים או ידע שעתיד לגדל לאחר זמן שעדותו מועיל והרי היא מותרת לכל אדם בלי שום פיקפוק ועדיין אני אומר שהאוסרים אותו הוא קודם בדיקת הרמב"ן אבל אחר בדיקת הרמב"ן לית מי שאוסר זהו הנלע"ד:
<b>ולדידי</b> מפרשה לי דברי האהל מועד כחדא מחתא האשטריון מותר מכח סימני ביציו ומחוט השדרה ויש שאוסרין אותו דסבירא להו שאין לנו להתירו מכח סימנים אלו אף על פי שהם סימנין מובהקים ונכרין דברי אמת שיש לו ומשירן אם לא שיתברר לנו על פי הראיה שיבואו עדים שיעדו שראו שהשירן והיינו דומה בדומה במחלוקת הברבוטה כך מחלוקת האשטריון דהיינו מכח סימני ביציו והרמב"ן בדקו במים רותחין ומצא בו קשקשים דהיינו ממיני הדגים שקשקשיהם דקים עד מאד ועל זה הוא מותר לכולי עלמא דמאן גברא רבה קמסהיד עליה וסיים ואמר וגם רבינו תם היה מתיר ע"כ והאי דר"ת לאו בפירושא אתמר על האשטריון אלא מכללא אתמר ורוצה לומר כמו שמצאנו ראינו שהתיר הברבוטא מכח סימני ביציו לחוד בלתי מציאת קשקשים היה מתיר האשטריון מכח סימני ביציו קודם בדיקת הרמב"ן והכי דייק בלישני שאמר וגם רבינו תם היה מתיר ולא אמר וגם ר"ת התיר ודוק:
<b>והחכם</b> השלם הנ"ז השוה אותו דין הברבוטה לדין האשטריון וקא קשיא ליה דאחר שהרמב"ן בדקו ומצא בו קשקשים מאי טעמייהו דמאי דאסרי דודאי אין לומר דבמציאות פליגי וקא עייל פילא בקופא דמחטא וכתב דמאן דהתיר סבירא ליה דהיינו ארא ופאלמודא וארא ופאלמודא משיר הקשקשים בעלותו מן המים ומאן דאסר סבירא ליה דלאו היינו ארא ופאלמודא דארא ופלמודא אינם משירין הקשקשים בעלותם מן המים ומשום הכי מותרין אבל המשיר אותן בעת עלותם מן המים אסור וטעמייהו דילמא אתי לאחלופי בטמאים הדומים לו שאין להם קשקשים כלל ועיקר דהרי רבנן אסרו החילק אף על פי שעתיד לגדלתם לאחר זמן מפני חשש טמאים הדומים לו ואפילו בישראל אסרוהו כדבעינן למימר קמן ולקמיה כתב ואין להקשות דהא במתניתין דע"ז אסרו חילק דעכומ"ז משום דאיכא דג טמא וכו' ואמאי דעכומ"ז לחודיה אפילו בישראל ואפילו חילוק אחד שהוא טהור אסור כיון דאיכא דדמי ליה ויש לומר דודאי הכי הוא האמת אבל הא קא משמע לן דאפילו בדעכומ"ז לא אסרו אלא באכילה אבל בהנאה מותר עכ"ד יע"ש בקונטריסו:
<b>וכל</b> זה איננו שוה לי דבראשונה היה משני שמו ושמה דארא ופלמודא המוזכר בגמרא ואמרי לו בחניכתו אשר בדה מלבו וקרי להו ברבוטה ולדעתי ברבוטה אינו מהדגים שהוזכרו בגמרא ועוד דלדבריו מלבד דקא מוקי פלוגתייהו במציאות אי ארא ופלמודא משיר או לא משיר וריהטא דתלמודא משמע דארא ופלמודא יש לו עליו קשקשים ומשום הכי שרי אף על פי שראשו דומה לטמאים וברבוטא בפירושא אתמר בדברי הרא"ש דמאן דאסרו אותו הוא משום דמסתפקא להו אי משיר אי לא משיר אבל אי הוה ברירא להו דמשיר קשקשותיו בעת עלותם מן המים לא היו אוסרין אותו משום דאתו לאחלופי דטביעות עינא עדיף מסימנא וכמו דאיתא בגמרא בדג מלוח שלא יבצר שמחמת מלחו שתעובר צורתו ואפילו הכי כל שראשו ושדרתו ניכר שיכול להכירו בטביעות עין שהוא דג כשר שרי ואף שאין לו עליו קשקשים כפי פירוש הרמב"ם והראב"ד שהוא הפירוש היותר נכון מתיישב על הלב בסוגיא ולא חיישינן דאתי לאחלופי ולא אסרו החילק משום דאתי לאחליפי אלא משום דעירבונא עולה עמה ודוקא כשהוא מלוח על ידי עכומ"ז לפי שהעכומ"ז לא אכפת ליה להפריד הדג הטמא ממנו ובהיותו מלוח תעובר צורתו ואינו יכול להבחין ולהפרידו אבל החילק הכבוש ומלוח על ידי ישראל דבעודו חי יכול להבחין ולהפריד בטביעות עין שרי ולא חיישינן דאתי לאחלופי ואפילו הכבוש ומלוח על ידי עוכמ"ז אם הוא אומן שיודע להבחין ולהפרידו איכא מאן דשרי וכתב רש"י והאי חילק אומן כיון דאומן הוא ובקי בדבר מבדילו המינה משום דלא חשיבי טעמא ומקלקלי ליה לסולתניה ומרע ליה לכוליה ארביה יע"ש ולא חיישינן דאתי לאחלופי:
<b>ואף</b> שהאי סברא דחילק אומן לא הביאוה הפוסקים היינו משום דסבירא להו דהאומן נמי לא איכפת ליה להבדילו במחרוזות של דגים דכל כי האי לא מקלקלי ליה לסילתניה אבל בדגים אחרים הכבושים בתוך חביות מלוחות שאם יש בהם תערובת הטמא והטהור מקלקלין זה את זה ולפיכך בשעת מליחה מפרישין הטמאין מתוכן וכמו דתריץ יתיב הר"ן בההוא עובדא דארבא דצחנתא דשריא רב הונא בר חיננא ולא חייש לעירבואין שבה וכמו שכתבתי בדברות הראשונות דכולה מסכתא מיירי בדגים מלוחים היינו טעמא שמחמת מלחן תעובר צורתן ואינו ניכר בטביעות עינא ולהבדיל בין הטמא ובין הטהור וכמו שכתב הרשב"א בתשובה סי' תמ"ג וז"ל ואפשר נמי דאיכא דלא קיימינן אשדרייהו בדגים קטנים ואי משום קשקשת ובחיותן מכירין בין טמאים לטהורים כיון שנכבשים ממלחן תחלתם העבירו מהן קשקשין שכן דרך הנכבשים הנשלקין ולפיכך אינו ניכר הטמא בין הטהורין ומשמע נמי דאיכא בדגים הקטנים דומים לגמרי טהורים לטמאים והיינו דאסרו החילק ואמר רב זאת סולטניה מפני מה אסרוה מפני שעירבונא עולה עמה כלומר שאינו ניכר שאילו ניכר למה אסרוה לגמרי יבדוק וכו' יע"ש:
<b>הרי</b> משמע שכל שהוא ניכר והוא יכול להבחין ולהפרידו שרי ולא חיישינן דאתי לאחלופי ובצחנתו דבב נהרא דאעיקרא לית בה משום עירבותא דרישא אפילו עכומ"ז שריא ולא חיישינן דאתי לאחלופי בצחנא דאתי ממקום אחר וזה פשוט ומפורש מעצמו ואם כן מה שכתב דודאי הכי הוא האמת לאסור איסר חילק בישראל כל אמת ואמת תפשיה להאי דמי האי מרבנן כדלא גמרא אינשי שמעתתא וכן מה שכתב דהא קא משמע לן דאפילו דעכומ"ז לא אסרוהו אלא באכילה אבל בהנאה מותר הבל המה מעשה תעתועים דמאין הרגלים לאסור דג כשר בהנאה משום דאתי לאחלופי או משום דעירבונא עולה עמה הרי אפילו יהו כלן דגים טמאים אינם אסורים בהנאה וכמו דאיתא בפרק כל שעה דפריך לר' אבהו דקאמר כל מקום שנאמר לא תאכל לא תאכלו אחד איסור אכילה ואחד איסור הנאה והרי שרצים דקאמר קרא שקץ הם לא יאכל ותנן ציידי חיה ועוף שנזדמנו לו טמאים מותר אמר קרא לכם שלכם יהיה אי הכי לכתחלה נמי אמר קרא יהו בהוייתן יהו וידוע דהאי הנאה שאסרו היינו לעשות סחורה וכמו שכתב הרשב"א בסי' ש"א וז"ל דע כי בשר חזיר ושאר בהמה וחיה ועוף טמאים וכן שרצים מותרים בהנאה כדדרשינן בפרק כל שעה מדכתיב בהו להם שלכם יהיה אבל אסור לעשות בהם סחורה ולכוין בהם מלאכתו וכו' יע"ש וזה פשוט ומבואר בדברי כל הפוסקים ואם הנאה שכתב הוא כונתו לסחורה הרי במה שכתב דאפילו חילק אחד שהוא טהור כיון דאיכא דדמי ליה הרי איסורו הוא מדבריהם דלא איתו לאחלופי
<b>וכל</b> שאיסורו מדבריהם מותר לעשות סחורה:
<b>אבל</b> האמת יורה דרכו שהחילק שאסרו חכמים אינו אלא במלוח על ידי עכומ"ז היינו טעמא משום דעירבונא עולה עמה וגם ערב רב עלה אתם והעכומ"ז לא איכפת ליה להפרידו וכל שהו מלוח לית דין בר אינש שיוכל להבחין להפרידו והוי ספקא דאוריתא ולחומרא ואסור לעשות בו סחורה בין בספקו בין בודאו וכמו שכתב הרמב"ם בהלכות מאכלות אסורות ויעויין בספר משנה למלך ובהרב פני משה בפסק המורונא ולדידי ברור לאסור החילק של עכומ"ז כבוש ומלוח בהנאה דהיינו לסחורה למוכרו באיטליז על יד אם לא כשנזדמנו שגבאו בחובו ובזבינא חריפא כמו שכתב הרב פרי תואר והיינו טעמא משום דעירבונא עולה עמה ואיתרע חזקתיה דמעורא (דמעורב) הטמא והטהור יחדיו ואין יכול להבחין ולהפרידו והוי ספקא דאורייתא ולחומרא וגזרו רבנן שלא יבא לאכול ממנו אף על פי שהוא מותר בהנאה אבל כל שהו ניכר ויכול להבחין ולהפרידו מותר בהנאה ואין לחוש דאתי לאחלופי ואם כן אין לאסור האשטריון דהיינו המירסין משום דדומה לגינ"ה דמצי להכירו בטביעות עינא ומה גם שזה ראשו עגול וזה ראשו חד וכן אין להתיר הגינ"ה משום דדומה למירסין אם לא שהועד בבעליו שיש לו קשקשים ודוק:
<b>ומכל</b> מקום אם כנים הדברים כמו שבא בדברות הראשונות שבזמן הרב מוהר"א נירון בא המירסין עם הגינ"ה דומה בדומה לו כדמותו בצלמו ואין הפרש בין זה לזה אלא שזה ראשו חד וזה ראשו עגול וצייד הרמאי חותך את ראשו בענין שאינו ניכר ואין החתיכות מתאימות אסור אפילו המירסין אם לא שיהיה הדג המירסין שלם בפנינו ראשו ושדרתו קיים באופן שהוא ניכר שהוא הדג הטהור אין לאסרו משום דאתי לאחלופי עם הגינ"ה שהוחזק לטמא מחמת שלא מצאו בו קשקשים והדין דין אמת שבדג הגינ"ה אם יש שבדקו אותו ומצאו בו קשקשים הרי זו מותרת לכל אדם ואין לדמות לדין עופות ענין דג שהחילוק מבואר כמו שבא בדברות הראשונות:
<b>וכל</b> שהוא ניכר שיכול להבחין ולהבדיל בין הטמא ובין הטהור לא חיישינן דאתי לאחלופי שאין לנו לגזור גזרות מדעתינו לאסור המותר לישראל משום דאתי לחלופי וכך הן מטין דברי הרשב"א בתשובה כי' תמ"ג שהבאתי למעלה שלא נאסר החילק הכבוש ומליח על ידי עכומ"ז אלא מחמת שבהיותו מלוח תעובר צורתו ואינו ניכר להפרידו אבל בעודו חי שהוא ניכר שהוא חילק אף על פי שהוא מעורב עם הבריות טמאים בודק עד שידו מגעת ובורר אוכל מתוך פסולת ושרי ואף שהרשב"א גופיה הוא האוסר בעופות משום דאתי לחלופי דשניא דא מן דא כמו שחלקנו בדברות הראשונות באופן שאם הרב מוהר"א נירון אסר המירסין מחמת הגינ"ה שהוא דומה בדומה לו כדמותו בצלמו ובדג הגינ"ה לא מצאו בו קשקשים ואתו לאחלופי ועכשיו יש עדות ברורה שהגינ"ה שראשו חד בדקו אותו ומצאו בו קשקשים ממילא הותר המירסין אפילו אם נאמר שאסרו הרב דכל תורפיה דההוא גברא רבה לאסרו מחמת שדומה לגינ"ה שלא נמצאו בו קשקשים וכיון שעתה בדקו הגינ"ה ומצאו בו קשקשים ממילא הותרה המירסין אבל העדות צריך שיהיה ברור כשמש שהדג שמצאו בו קשקשים הוא גינ"ה ואינו מירסין:
<b>ו'</b><b>)</b> <b>דגים</b> מלוחים שמביאים הנכרים ממדינת הים אם מותרים או נחוש שמא היו ביניהם דגים טמאים וכשבאו סמוך לעיר הסירו מביניהם הטמאים ורק הטהורים השאירו בכלי. וכן כשמביאים הדגים בנאד מצד השער אם נחוש שמא עד שיבא סמוך להעיר היו בצד הבשר ושוב הפכו אותם ונתנום לצד השער משום שידעו מנהגם של ישראל תורה שלא לאכול דגים הבאים כנגד מצד הבשר נסתפק בזה הרב ברך משה בסי' ל' ובתשו' האריך לבאר אם יש איסור במה שנותנים הדגים בצד הבשר ודעתו דמצד הדין אין לאסור אלא שכבר נהגו לאסור והו"ל כדברים המותרים ואחרים נהגו בהם איסור וכיון שנתפשט המנהג לאסור דגים שהובאו בנאד על צד הבשר פשיטא דאסור וכן בחמאה אבל שמן ודבש לא נהגו לאסור ואפשר הטעם כמ"ש הרב בית דוד סי' ע"ח ואם הובאו דגים המותרים עם דגים האסורים אסורים משום שעמדו כ"ד שעות וכבוש כמבושל אבל כל שנראה בעליל שהובאו (צ"ל שלא הובאו) יחד בנאד אחד אין לאסור שמא הובאו יחד דאחזוקי איסורא לא מחזקינן ובפרט שהוא איסור דרבנן דכבוש כמבושל מדרבנן הוא כמו שהסכימו כל הפוסקים (דבריו בזה צריכים ביאור עיין מה שרשמתי בקונטריס הכללים במערכת הכ"ף אות מ"ג) דלא כמוהרימ"ט וכיון שכן ספקא דרבנן לקולא וכ"ש שאין לחוש שמא הובאו בנאד לצד הבשר ואח"כ הפכו הנאד ונתנום לצד השער עכ"ל ודבריו נכונים בטעמן דמסתמא אחזוקי איסורא לא מחזקינן וכן מתבאר מדברי הרב גו"ר (הספרדי) בחיו"ד כלל ו' סי' כ"ב ה"ד הרב יד דוד בסי' פ"ג הגב"י אות כ' בעכומ"ז שהיו מוכרים דגים מלוחים לישראל ויהי היום ראו שבחביות שמונחים הדגים יש ג"כ טמאים ומסודרים בחבית שורה של טמאים ושורה של טהורים וכל הדגים שרוים במי מלח עזין וכשמביאין למכור מביאין הטהורים בלבד והעלה דאסורים מטעם דאיכא ריעותא לפנינו שהעכומ"ז עירב ומלח טמאים עם טהורים יחד ולא ידענו אם יש לו חבית אחרת לדגים טהורים בלבד ואם כן כשמביא לפנינו הטהורים אימור מאותו חבית של תערובת וכו' ויש לחוש משום השומן של האיסור שכל עצמם לערב הטמא והטהור יחדיו אינו אלא כדי שיקלוט הטהור משומן הטמא ועוד יש איסור תורה שהוא כבוש במי מלח עזין וכבוש כמבושל מן התורה וספקו להחמיר והאוכל מהם כאוכל שקצים ורמשים והפורש מהם פורש לחיים עכ"ל מתבאר דלא אסר אלא משום דאיכא ריעותא קמן אבל מסתמא אחזוקי איסורא לא מחזקינן ועיין בדברי הפוסקים בסי' פ"ג ס"ה וק"ל:
<b>ז'</b><b>)</b> <b>דג</b> חי שנפל לתוך קלחת של בשר רותחת ותכף הוציאוהו משם ופרכס מעט הנה הרב השואל בשו"ת שואל ומשיב מהדורא ג' ח"א סי' מ"ג כתב לפלפל על מה שכתב הגאון שואל ומשיב בהגהותיו (יד שאול ליו"ד סי' פ"ג) וז"ל אי שייך פליטה ובליעה בבעלי חיים הארכתי בתשובה והבאתי דברי חתם סופר סי' צ"ד אבל בנודע (כן כתוב בספר אבל בנודע ולא סיים לכתוב ביהודה ולא אדע על איזה ספר מרמז כי בנודע ביהודה כעת לא מצאתי דבר זה כמו שיראה הרואה) הביא ראיה ברורה דלא שייך בבעלי חיים בליעה ופליטה מכלבית המבואר כאן (בש"ע שם סעיף ו') ואני מצאתי ברמב"ן על התורה פרשת כי תשא גבי מור שהקשה דאיך יבא אל הקודש מחיה טמאה (עיין בהראב"ד פרק א' מהלכות כלי המקדש) וכתב הרמב"ן כי הליחות שזב מחיים אין בו לא טומאה ולא מיאוס עי"ש ודו"ק גם בהא דאמרו פסחים פ"ח שנמצאת הלטאה ורחשה וטיהר ר"ג את כל הסעודה ואכתי היה לו לאסור מכח איסור ועל כרחין דבבעלי חיים לא שייך פליטה ואף דיש לדחות דהיה ששים נגד הטעם מכל מקום על כל פנים היה לו לשאול על זה עכ"ל ותמה הרב השואל דהרי מבואר בסי' פ"ד דשרצים הגדלים במים מותרים אף שאין סנפיר וקשקשת והרי הכלבית גדלה מאליה בציר דגים טהורים ואם כן מותר לגמרי והגאון המחבר השיבו דהא אסור לשאוב בכלי וגם ביד אסור כדכתב שם בש"ך והרי אי אפשר להביא חביות הרבה מלא ציר דגים שלא יקח ביד או בכלי וישליך לתוך חביות והוי פירש על הכלי ונפל אחר כך לתוך החביות וכו' וכתב הרב השואל לראיה ברורה דבעל חי מבליע ומפליט מדאמרינן בחולין ד' ח' דהיתרא נמי בלעה אבר מן החי אימת בלעה לכי חיימא וכו' והרב המחבר דחה ראייתו דאטו אנו דנין שלא תוכל להפליט ולהבליע זה דבר שהחוש מכחיש רק דאמרינן שפליטת דבר חי אינה אסורה וכו' והביא שכן מתבאר ממה שנתווכחו הרבנים בית הלל ביו"ד סי' ע"ט ופרי חדש בקונטריס אחרון שם בתינוק שנפל ליורה של דבש אצל האש ומת אם נאסר הדבש דכל פלפולם הוא לפי שמת אבל אם הוציאוהו חי היה מותר:
<b>עוד</b> כתב בשם הרב השואל בנדון השאלה הנ"ל דודאי אסור משום שנתבשל דג עם בשר דהרי בשבת ק"ז ע"ב אמרו השולה דג מן הים כיון שיבש כסלע בין סנפיריו חייב ולא שיבש ממש אלא שעבר רירו ואם כן כל שנפל לתוך קלחת דהוי בודאי יבש כסלע אם כן תו לא חי ושוב הפלטה והבליעה אסור דהרי ניטל חיותו והשיבו דלא גרע יבש כסלע שפירש רש"י דהוי נטילת נשמה משחט שני סימנים דודאי הוי נטילת נשמה ואפילו הכי הוא כחי לכל דבריו כמבואר בחולין ד' ל' וא"כ אין לאסור בשביל זה דלא מיבעיא לשיטת הש"ך בנקודת הכסף דכל דבר סכנה מותר בששים א"כ כל שהוציא הדג רק הפליטה בודאי היה ששים ושרי ואף להט"ז בכאן נראה לי דאין להחמיר בפליטת הדג כל שחי ומכל מקום מעכ"ת שהחמיר כתורה עשה אלו תורף דב"ק ואחר החתימה כתב אחר שכתבתי כל זה ראיתי דלכאורה יש ראיה מבכורות ד' ו' דהרי אמרו במי רגלים כל דממציא מגידא אסור הרי דאף מחיים כל דמצצי מגידא אסור וצ"ע דאולי מחמת אבר מן החי אסור וצ"ע כי אין ספרים תי' עכ"ד ולא ביאר שיחתו במה שכתב להרב השואל שבתורה עשה ואנחנו לא נדע טעם הדבר מאחר שלדעתו ראיית הגאון נודע מכלבית היא ראיה ברורה דאין בעלי חיים אוסרים פליטתן ולעומת זה הראיה שהביא הרב השואל להכריח בהיפך לדעתו היא דחויה וגם דחה מה שכתב הרב השואל טעם לאסור בנדונו משום שכבר ניטל חיותו וכו' ואם כן מה מקום להחמיר ואף שנראה דרפיא בידיה הא דבליעה ופליטת בעלי חיים מפני סוגיא דבכורות הנ"ל מכל מקום אינו מתיישב בזה מה שכתב להרב השואל שבתורה עשה אף טרם שראה סוגיא דבכורות:
ובעיקרא דהאי מילתא אם פליטת בעלי חיים אוסרת הנה הרב פתחי תשובה בסי' ק"ד סק"ג הביא תשובת הגאון חתם סופר ביו"ד סי' צ"ד שהזכיר ביד שאול הנ"ל והביא מה שכתב הרב עיקרי הד"ט בסי' ז' אות כ"ב בשם הרב חקרי לב דאין פליטת בעל חי אוסרת וכתב הרב פתחי תשובה שכן הדעת נוטה:
<b>גם</b> בשו"ת מנחת שי לגאון בדורנו יצ"ו בסי' ע"ב שקיל וטרי בענין זה על דברי הרב השואל וז"ל על דבר אשר השיג על הנוב"י טעות הוא כי אינו בנוב"י רק בתשובת גוא"י (גור אריא יהודה אכן נודע דגם מה שכתוב ביד שאול הנ"ל בשם הנודע הוא טעות הדפוס וצריך להגיה גוא"י) שהביא ראיה מכלבית דקיימא לן ביורה דעה סי' פ"ג בציר דגים שיש בו כילבת דהוא טהור ולשיטת הסוברים דכלבית הוא דג טמא ואינו מתקיים רק בציר דגים טהורים למה לא נאסר הציר משום שהכלבית נכבש בו אלא ודאי שאין פליטת החי אוסרת ועל זה תמה הרב השואל דהכלבית עצמה מותרת כל זמן שלא פירש כיון שהוא גדל במשקה כדכתבו הבית חדש בסי' פ"ג ופרי מגדים במשבצות סעיף קטן ח' ואם כן אין ראיה משם והרב המחבר השיבו ותורף דב"ק הוא הא דכלבית עצמה מותר כדכתבו הב"ח והפר"מ היינו כשידוע שלא הניחה העכומ"ז בציר רק שגדלה הכלבית מן הציר אבל כל שיש ספק כיון דכלבית הוא איסור תורה אזלינן לחומרא וכשנמצא כלבית בציר יש לאסור דשמא עכומ"ז הניחה שם ולא שנוצדה מן הציד ואסור מדאורייתא ואם כן ממילא דהציר אסור מחמת כבוש דהא הכלבית נכבש שם כמה ימים ועל כל פנים צריך ששים בציר אלא ודאי דבחי לא שייך פליטה ולכך לא מצינו בש"ס להצריך ששים נגד הכלבית והראיה נכונה:
<b>שוב</b> הביא תשובת הרב שואל ומשיב שהבאתי למעלה והשיב על דבריו דמה שדחה דברי הרב השואל משום דחיישינן שפירש וכו' אין לנו לחוש שפירש כל זמן שלא ראינו ריעותא וכו' וגם על מה שכתב בשואל ומשיב לחלק בין איסורי אבר מן החי דהתורה אסרה בפירוש כל מה שפירש מן החי אבל שאר איסורים אף דבלע ופלטה מכל מקום אמרינן דכי האי גוונא לא אסרה תורה וכן כתב בחתם סופר ראיה מאיסור אבר מן החי דשייך פליטה בחי אבל לדידי נראה דמעיקרא לא קשיא מידי ואין ראיה כלל משם דהא דאנו דנין אי יש פליטה בחי היינו כשהוא שלם אמרינן דהבעל חי יש לו כח המושך למשוך אליו ולא להפליט ממנו אבל כשחתכו והוציא ממנו דם הא ודאי דהדם היוצא ממנו נבלע במקום אחר וכי אם יזוב חלב מהבהמה או דם לא תבלע במק"א כיון שאין עוד שייכות להבעל חי ואם כן שם בשחיטה כיון שהוציא ממנו דם אם הי' לו איזה חמימות ודאי הי' נבלע ואין זה ענין כלל לפליטה בחי ותמהני על שני הגדולים הנ"ל השואל והמשיב שבמח"כ דימו ענינים נפרדים ותה"ל מ"ש לתרץ הוא נכון הנה דעת הגאון הנ"ל יצ"ו כדעת הגאון חקרי לב שהביא הרב פתחי תשובה בשם הרב עיקרי הד"ט והרב הנ"ל לא הזכיר דבריהם לפי שלא נתפשטו ספרים אלו במקומו:
<b>ובשו"ת</b> הגאון מוהר"ם שיק בחלק יו"ד סי' ק"א נשאל לפי מה שכתב מרן החתם סופר דגם מחיים שייך כבישה איך קונים דגים מעכומ"ז הא ידוע דיש להם בכלי אחד בקאלטע"ר דגים טמאים וטהורים והשיב דמסברא היה נראה דמחיים לא שייך כבישה דבעל חי כל אימת שרוצים המים לפעול בו הוא מתנועע והולך ממנו ומהרא"ש שהביא החתם סופר אין כל כך ראיה דזבוב מיד מת תוך זמן מועט (אמר המחבר כוונתו למה שהביא החתם סופר בשם תלמידו מהמדרש שהביא הרא"ש במסכת עבודה זרה בסוגיא דעכברא בשכרא בפרק חמישי סי' י"א שאמר המן הרשע דאם נפל זבוב בכוסו של אחד מהם זורקו ושותהו מזה מוכח דבעל חי מפליט ולפי שהרב חתם סופר כתב עלה שהיא ראיה ברורה ייחס ראיה זו להגאון חתם סופר) אמנם מי יהרהר אחר מרן מסברא אך באיסור והיתר כלל ל' דין א' כתב בהדיא שרץ מת שנכבש וכו' מבואר שסובר דבבעל חי לא שייך כבישה שוב כתב להביא ראיה מההיא דכלבית שנמצאת משוטטת בציר של דגים טהורים ושקיל וטרי לצדד בראיה זו וסיים דבדגים דחיותן במים אי אפשר שהמים יפעלו עליהם להוציא את כחם לחוץ ולבשל אותם מחיים וזה בוודאי לא נשמע וגם מרן החתם סופר מודה בזה ולא פליג אלא בדבר שאין יכול לחיות במים ואם כן אתי שפיר מנהג דידן בנדון דידן ומנהג ישראל תורה הוא ואין בו חשש כלל:
<b>ובספר</b> גילוי דעת להגאון אבד"ק ברעזאן יצ"ו בסי' ב"ן בדעת תורה אות א' (בדף קס"ז ע"א) כתב וז"ל ואף דהחתם סופר סי' צ"ד העלה דגם בעל חי בולע ועיין עוד בשו"ת גור אריה חלק יו"ד סי' צ"א ומה שכתב שם תחלה מכלבית עיין בטוב טעם ודעת מהדורא קמא סי' קנ"ה אבל בתשובת הרדב"ז ח"א סי' מ"ז בדין זבוב שנפל בכלי ראשון שעל האור שסיים דאם ראה הזבוב בשעה שנפל ומיד הכניס הכף והוציאו הכל מותר שאף שמתה הזבוב מחמת החום מתה ועדיין לא פלטה שהרי רתיחת הקדרה מצמת צמית ואינה פולטת אלא אחר זמן אבל צריך אומד יפה ואם הזבוב פוגם חד בתרי בטיל עי"ש מדכתב שאף שמתה הזבוב וכו' נראה דבחיים פשיטא ליה שאינה פולטת ויש לעיין בברכות ד' ז"ן דקחשיב שלשה שאין נכנסין לגוף רחיצה וזהו נגד דברי רש"י יומא ד' ע"ו ע"ב בד"ה דומיא דשמן וצ"ל דממשו אינו נכנס לגוף אבל טעמו במשהו נכנס ובזב"ש דיני ניקור ד' מ"א הביא בשם מוהרי"ו שהקשה אמאי אין מנקרין הכבד כיון שהחלק המכסה את הנקב והוא חם שוכב עליו ואף דכבד שיע ולא בלע משום דטריד לפלוט יש לומר התם אחר מיתה דטרוד לפלוט מה שאין כן בחיים והר"ץ שאל דבר זה להרמ"א ולא השיב כלום והוא תירץ דשם הוא חלב היתר ואינו אוסר בנגיעה כמו דמקילין לענין סתימה ועמש"ל סי' מ"ז סק"ז ומוכח דגם דבר חי בולע בדבר חם ושמן ומ"ש דכבר שיע לשיטת כמה פוסקים לא שייך דבר זה אלא בדם ולא בשאר איסורין ועיין שואל ומשיב מהדורא תליתא חלק א' סי' מ"ג שלא הביא מכל הנ"ל ומ"ש מחולין ומבכורות במקום אחר דחיתי ראיות הנ"ל עכ"ל יצ"ו עיניך הרואות דכמה מרבנן בתראי נקטי דבעל חי אינו בולע ופולט ומוכיחים מדברי הקדמונים ובלי ספק הגאון חקרי לב הרבה להוכיח כן מכמה מקומות מדברי הראשונים כדרכו בקודש אך אין ספרו מצוי אצלי לעיין בדב"ק:
<b>ועל</b> הראיה שהביא הגאון חתם סופר דיש פליטה בבעל חי מההוא עובדא שנפל עוף חי לתוך יורה של חמאה כשהיא רותחת והורה גאון אחד דהחמאה אסורה בהנאה דאף דבשר עוף בחלב מותר בהנאה הכא אסור משום אבר מן החי מה שפלט קודם שמת ראותי בשו"ת בית יצחק לידידי הגאון מפרעמישלא יצ"ו בחלק א"ח סי' כ"ט אות ז' שהתפלא על זה דהא טעם כעיקר דאסור ילפינן מגעולי נכרים או ממשרת ורק לישראל נאמר ולא לבן נח ואם כן איך אפשר לאסור החמאה משום הפליטה דמן החי והאריך קצת לצדד בזה ואם כן ממילא אזדא לה ראיית החתם סופר:
<b>אמנם</b> בשו"ת יד אלעזר (להגאון מוהר"א הורוויץ אבד"ק וויען) בסימן קכ"ה כתב שנשאל משני רבנים על מאי דפשיטא ליה להגאון חתם סופר דמפליט מהך עובדא שהביא בשם גאון אחד שהורה בעוף חי שנפל ליורה רותחת של חמאה דאסר למכור החמאה לעכומ"ז משום שבלעה מאבר מן החי קודם שימות העוף ותמהו על זה וכי בליעת אבר מן החי נאסרה לב"נ הלא טעם כעיקר לישראל ממישרת נפקא ולישראל נאמר ולא לב"נ ועל זה כתב טרם אענה על תמיהתכם אודיע כי המורה הזה היה אא"ז הגאון בעל ההפלאה והיתה שאלה ראשונה שהובאה לפניו בבואו לק"ק פפד"ם והוראתו בקדושה היתה לא כאשר כתבתם כי טעה ונהפוך הוא ותמה אקרא כי נעלם מכבודכם הלכה מרווחת בישראל דלא נתנו שעורין לב"נ עכומ"ז ולכן אסור לדידיה משהו בשר וגידים ועצמות ולישראל דוקא בדאיכא כזית בשר ועיין רמב"ם פרק ט' מהלכות מלכים הלכה יו"ד דב"נ עכומ"ז חייב על עבר מן החי ובשר מהחי בכל שהו ופשוט דבליעת איסור לא גרע מכל שהו ולפי זה בב"נ עכומ"ז אין צריך שום לימוד אטעם כעיקר גם מה שהוקשה לכם על הראיה שהביא בחתם סופר משם תלמידו מהמדרש שהביא הרא"ש במסכת עבודה זרה דכי נפל זבוב בכוסו של אחד מהם זורקו ושותהו אלמא דבעל חי מפליט והוקשה לכם מדקאמר סתמא משמע אפילו מת הזבוב לדעתי יפה כיון התלמיד הנ"ל דמלשון המדרש כי נפל וכו' דייק דמשמע שזורקו תוקף לאחר נפילתו לכוס דאם לא כן הוה ליה למימר מצאו זבוב באופן דיפה דנו והורו גאוני ישראל הנ"ל דבעל חי מפליט ומבליע עכ"ל וכבר כתבתי דברי רבנן בתראי עליונים למעלה שדעתם להקל ודקדקו כן מדברי האיסור והיתר ומדברי הרדב"ז ומה שכתב הגאון שמדקדק דמשמע שסלקו תכף שנפל לכוס כבר הבאתי דברי הרב מיהר"ם שיק דזבוב שנפל לכוס מיד מת:
<b>וזאת</b> להודיע שבשדי חמד חלק ראשון בחלק הכללים במערכת הבי"ת אות קי"א כתבתי בענין אם בעלי חיים אוסרים פליטתם לעיין בשו"ת שואל ומשיב מהדורא תליתאה ח"א סי' מ"ג הנז"ל בראש אות זו ונשמט משם לציין לעיין בקונטריס זה כדרכי בכל מקום כיוצא לזה כדי שלא להכפיל הדברים מראה מקום אני הדל אשר דברתי בענין ההוא באריכות בס"ד ונתקן בלוח הטעיות לשם וכאשר נתפשטו ספרי שדי חמד בחסדי השי"ת כתבו לי מרבני דורנו יצ"ו בענין זה ואלה דבריהם לפי סדר שקבלתי מכתביהם א) ידידי הרב הגדול מוהר"ר ברוך יעקב אייזראלאזאן אבד"ק קאנדוו יצ"ו השיג ע"ז וז"ל לא זכר את החת"ס יו"ד סי' צ"ד עם עוד חבל נביאים שהביא בפתחי תשובה סי' ק"ד סק"ג גם הגאון פרי יצחק שליט"א בסי' פ"א האריך בזה והעלה להחמיר עכ"ל ב) ידידי הרב הגדול יצחק אייזיכ ווייס מעיר סאפינקא יצ"ו כתב לי וז"ל בחלק הכללים מע' הבית ס"ס קי"א לענין פליטה ובליעה בבע"ח הביא כת"ה מ"ש השו"מ מ"ג ח"א סי' מ"ג הנה הראי' שהביא השו"מ מכלבית הלא כבר קדמוהו בזה בשו"ת גו"ר אריה סי' צ"ח וע"י פמ"ג באו"ח ססי' תמ"ז ויעי' בשו"ת ח"ס חיו"ד סי' צ"ד שהחליט שפליטת הבע"ח אוסרת ומבואר מדבריו דלא ס"ל כהשו"מ הנ"ל לחלק בין שאר איסורים לאיסור אבמה"ח דאל"כ מאי ראוי מייתי מעובדא ההוא לענין עכבר יעיש"ה אבל בעיקרי דינים סי' ז' אות כ"ב הביא מהחק"ל דפליטת הבע"ח אינו אוסר וע"י בפתחי תשובה הנדפס ביו"ד ווילנא בסי' ק"ד סק"ג ועי' בשו"ת טוב טו"ד מ"ק סי' קנ"ה שהאריך להוכיח דאין בע"ח אוסר והביא כן מבעהמ"ח חוו"ד ודחה ראי' הח"ס מהרא"ש פ"ד דע"ז ועי' בשו"ת מחנה יהודה סי' ל' שהאריך הרבה לדחות ראית הח"ס מהרא"ש והביא תשובת הרב מסיגעט בזה והוכיח בדברים מוכרחים דאין חי אוסר ולי נראה להביא ראי' לזה ממשנה דפרה פ"ט מ"ב נפל לתוכה שקצים ונתבקעו וכו' וכ' שם הרמב"ם בפי' המשנה שם ע"ז כמו שיקרה לבע"ח אם נשארו במים זמן מה אחר המות עכ"ד ואם יש פליטה לבע"ח א"כ אפי' בחיים חיותו אם נשתהא מע"ל הי' אוסר משום דכבוש מפליט ולמה דוקא אם נשתהא קצת אחר המות אע"כ דאין פליטה לבע"ח שו"ר בספר דברי שאול ביו"ד סי' פ"ג האריך ג"כ בזה והביא ראיה מהרמב"ן עה"ת פ' תשא ומפסחים פ"ח ע"ב דל"ש פליטה בבע"ח והביא ג"כ השו"ת גוא"י הנ"ל אבל בס' גלוי דעת בסי' נ"ב בדעת ססק"א העיר מרש"י יומא ע"ו והביא מהמהרי"ו דחי פולט ובולע חם ושמן ועיי"ש ותמהני על אשר כל רז לא אניס ליה ונעלם ממנו כל זאת עכ"ד יצ"ו ג') ידידי הגאון נחמן כהנא אבד"ק סאפינקא יצ"ו ציין לי לעיין בפתחי תשובה סי' ק"ד סק"ג ובשו"ת גור אריה יהודה ביו"ד סי' צ"ח ובשו"ת טוב טעם ודעת מהדורא קמא סי' קנ"ה ובשו"ת ארץ צבי יו"ד סי' ל"ב ובס' נחלה לישראל הלכה כ"ו עכ"ד יצ"ו:
<b>אמר</b> המחבר למודעי אני צריך כי לא במקום אחד או שנים ושלש יש לתפוס עלי על שהבאתי דברי איזה מחבר והיה לי להביא עוד מספרים אחרים כאשר השיג עלי ידידי הרב הנ"ל יצ"ו כי במקומות רבו מספר בשלשה הספרים הנדפסים וגם בשאר המערכות אשר המה בכתובים ימצא הקורא כהנה וכהנה וזוהי סבה לפי שלא בכל ענין (מכמה מאות עניינים שנמצאים בשלשה הספרים הנדפסים וכן בהכתובים) תקעתי עצמי לבררו היטב כפי קט שכלי והרבה מהם הם לעורר זכרון ציינתי איזה ספרים לעיין בהם לעת הצורך והועיל לי כשחזרתי לעיין בדין ההוא ומהם לא איסתייא מילתא לחזור על לימודי ומשנה לא זזה ממקומה ונכתב בספר והספרים שציינו הרבנים הנ"ל יצ"ו ולא הזכרתים אני ההדיוט והם טוב טעם ומחני יהודה ארץ צבי נחלה לישראל אינם במחיצתי זולת ספר פרי יצחק שנמצא אצלי עתה אחר שנדפסו ולא ראיתי דבריו עד עתה מגלגלין זכות על ידי זכאי ידידי אביר יעקב הנ"ל יצ"ו והנני להעתיק תורף דב"ק בס"ד והוא זה הביא דברי הרב חתם סופר בסי' צ"ד שלמד מההוא עובדא שנפל העוף ליורה של חמאה וכו' דאסור התבשיל משום פליטת בעל חי והביא גם דברי הרב גור אריה יהודה בסי' צ"ח שלמד מההיא דכלבית בציר דגים טהורים דאין פליטת בעל חי אוסרת הנכבש עמו ודחה דמלבד דיש לחלק בין כבישה לבישול דהא בנודע ביהודה תניינא יו"ד סי' כ"ו העלה דכבוש כמבושל אינו כלל לכל הדברים ויש דברים דבלעי ופלטי בכבוש ויש דלא בלעי ופלטי בכבוש ולפי זה אפשר גם כן דדבר חי אין בטבעו להפליט בכבוש אבל ברותח על ידי האש מפליט שפיר עוד כתב לדחות דגם לכבוש אין ראיה מהא דכלבית דכיון דגדל מאלי בתוך הציר הכלבית עצמו מותר (וכדקשיא ליה להרב השואל בשו"ת שואל ומשיב הנ"ל) ואין לחוש שמא פירש על שפת הכלי מבחוץ דמבואר בש"ע שם דמסתמא אין לחוש שמא פירשו ואם כן אין ראיה כלל מהך דכלבית (ולא אסיק אדעתיה מה שכתב הרב שואל ומשיב דחשיב ליה ודאי פירשו) שוב הביא ראיה מההיא דחולין דף ח' אימת בלעא לכי חיימא וכו' דמבואר דבבהמה מפליט שמנונית קודם גמר השחיטה על ידי חום בית השחיטה אף דקודם גמר השחיטה עדיין הוא רותח וכל שכן דדבר חי מפליט על ידי חום של רתיחת האש ולפי זה נראה דאם נפל עוף לתוך יורה רותחת אף שהוציאוה משם בעודה חיה מכל מקום התבשיל אסור משום בליעת אבר מן החי וכעין פסק הגאון שהביא בחתם סופר (כבר כתבתי למעלה דברי הגאון שואל ומשיב שדחה ראיה זו משום דאין אנו דנים לומר דאין החי מפליט וכו' רק דאינו אוסר וכו'):
<b>שוב</b> כתב להוכיח מסוגיא דחולין ד' ק"א בפלוגתא דרבי ור' אלעזר בר' שמעון גבי אכל צפור חי שאין בה כזית ומתבאר דרבי סבר לאו לאיברים עומדת ואם יאכלנה כשהיא שלמה פטור משום אבר מן החי דאין אבר מן החי בשלמה דלא מיקרי אבר אלא אם כן הפרישו ולפי זה נראה דגם הטעם שנפלט ממנה בחייה אינו אוסר משום טעם כעיקר כיון דהעוף עצמה כשהיא שלמה אין עליה שם עבר מן החי וכל שכן דבטעם הנפלט ממנו ליכא משום טעם כעיקר של אבר מן החי וקימא לן כרבי דלאו לאיברים עומדת וכן פסק הרמב"ם וכמו שכתב הלחם משנה בפרק ד' מהלכות מאכלות אסורות אלא דרש"י פירש דאפילו למאן דאמר לאו לאיברים עומדת מכל מקום לבשר עומדת ולפי זה בנדון דידן אסור התבשיל משום טעם כעיקר של בשר אבר מן החי אולם התוס' דחו שם לפירוש רש"י וכתבו דכי היכי דלאו לאיברים עומדת הכי נמי לאו לחתיכת בשר עומדת ולפי זה נראה דמותר כנ"ל והוקשה לו סוגיית הש"ס בבכורות ד' ו' דאמרינן דחלב חידוש הוא וכו' ליכא מידי דאתי מחי ושרי וחלב כי אבר מן החי היא וכו' וכתב דבודאי אין חלב בכלל אבר מן החי ולא בכלל בשר מן החי דלאו אבר ולא בשר אלא הוא רק ציר של אבר ושל בשר מן החי כדמוכח ממאי דמייתינן עלה הבריתא דהטמאים לאסור צירן ורוטבן ואם כן קשה למאן דאמר בהמה בחייה לאו לאיברים עומדת ואין דין אבר מן החי בשלמה אם כן לא הוי חלב חידוש דאין לנו לאסור חלב משום ציר אבר מן החי כיון דאין איסור אבר מן החי בשלמה ומצא שבנודע ביהודה תניינא חלק יו"ד סי' ל"ו ביאר דההוה אמינא דחלב אסור משום דאתי מחי הוא משום עשה דאינה זבוחה ואם כן לענין פליטת עוף חי על ידי בישול אף דלא נאסר התבשיל משום בליעת אבר מן החי משום דלאו לאברים עומדת מכל מקום אסור משום בליעת איסור שאינה זבוחה ואף דהפרי מגדים בפתיחה להלכות שחיטה נסתפק אם נוהג איסור שאינה זבוחה בעוף מדברי התוס' בחולין פרק ב' ד' ל"ג ד"ה אחד עכומ"ז שכתבו דמכל מקום אבר מן החי דידהו אסור משום דבעי שחיטה ובודאי כונתם משום עשה דאינה זבוחה וכן פירש דבריהם הפרי מגדים בספרו ראש יוסף שם אם כן מבואר דגם בעוף איכא איסור עשה דשאינה זבוחה גם ממה שכתבו בפרק העור והרוטב ד' ק"ך בד"ה מה להנך אי נמי מחיים היה בה איסור אבר מן החיים ואפילו למאן דאמר לאו לאברים עומדת היה בה איסור שאינה זבוחה מתבאר להדיא דגם בעוף איכא איסור דשאינה זבוחה אלו תורף דברי הגאון פרי יצחק יצ"ו ועיינתי שנית בשו"ת שואל ומשיב הנ"ל וראיתי שהרב השואל שבשו"ת שואל ומשיב מר ניהו המחבר ס' פרי יצחק ולא ידעתי למה לא הביא בספרו תשובת הגאון שואל ומשיב אליו (בהסכמת הגאון שואל ומשיב על ס' פרי יצחק העתיק מה שכתב לו בסוף אותה תשובה שמצפה לידע אם נגמר הדפסת ספרו אות היא שהגיעה תשובתו לידו כיעי"ש) ואולי באה לידו אחר שנדפס ספרו ולא היה לו באפשרות לספחה בספרו ומה שכתב בשואל ומשיב בשמו מההיא דשולה דג מן הים וכו' הנה בספר פרי יצחק שם ליתנהו להני מילי כיעי"ש:
<b>ח'</b><b>)</b> <b>בעבר</b> הנהר טינא נמצאים ביטין כשרים וטרפות ועל הכשרים היה שומר ישראל ואחר איזה חדשים שהיו הביטין בלי שומר רק בחזקת הנכרים שהביטין שלהם הם עשה ישראל אחד בהביטין שהיה בחזקת כשר ומלח בהם דגים וזה מעשה המליחה כשלש שעות אחר המליחה נתמלא כל הבי"ט מציר הדגים עד שעלה למעלה על הדגים כטפח ויותר והביטין לא הוגעלו מקודם ושם ניצודים ג"כ דגים טמאים רק סמך על אמירת הנכרים שלא נמלח בהם דגים טמאים הדבר ברור שכשר לא מבעיא להנו"ב דגם כבוש אינו אסור וכ"כ במנחת יעקב בוודאי כשר ואף להש"ך כאן הסיח לפ"ת ואף ספק מסל"ת בדרבנן כשר ומה גם שהביטין היו בחזקת כשרות כי היה ממונה עליהם ואף אחר שמת עכ"פ חזקת כשרות היה עליהם וגם לפי מ"ש המבי"ט ח"ב סי' מ"ט דבדרבנן מהימן אף בלי מסל"ת ואף שבעצי ארזים סי' י"ז ס"ק כ"ו תמה כבר כתבתי במ"א שבכל איסורין שאין צריך תורת עדות וכל הפסולין כשרים ועיין ט"ז סי' צ"ח סק"ב גם בלי מסל"ת כשר א"כ בודאי כשר עכ"ד הג' שואל ומשיב במהדורא ג' ח"א סי' קל"ד ולא ציין איה מקום דברי ה"ג נודע ביהודה ולפי הנראה כונתו למה שכתב במהדורא קמא בחלק יו"ד סי' כ"ו ויש לעמוד בזה ולהתיישב איה"ש במה שביאר הג' מוהר"ם שיק בחלק יו"ד סי' ק"א (מד"ה אמנם מכבר) עי"ש דברים נחמדים:
ובדין סימני דגים טהורים האריך הרב כתב סופר בחיו"ד סי' מ"ו ליישב שיטת הראב"ד דראש ושדרה לאו סימנים הוו אלא טביעות עין עי"ש:
<b>ט'</b><b>)</b> <b>דם</b> שבישלו אם אסור מדאורייתא או אינו אלא מדרבנן ולענין דם בצים ואם יש חשש באלמישקלי משום דם וכן בצוקאר רשמתי בקונטריס הכללים במער' הדל"ת עי"ש:
<b>ולענין</b> חלב שנמצא דם בעת החליבה כתב הרב ישרי לב בד' י"ד אות ט"ו וז"ל בהמה שיורד דם מדדיה במקום חלב מה דינו של חלב הבהמה אי הוי דם או כישוף עיין תשו' חינוך בית יהודה סי' ל"ח ונחלת שבעה סי' כ' עכ"ל משמעות דבריו הוא דאי אמרינן דהוא כישוף מותר אמנם עיינתי בנחלת שבעה ומתבאר מדבריו דגם אי הוי מחמת כישוף אסור שכתב שבא לידו מעשה בפרה חולבת שיצא ממנה דם עם החלב והורה המורה שיניח החלב להצטנן ויפול הדם על השולים למטה וישאר החלב למעלה וישפוך החלב לכלי אחר וישאר הדם למטה והחלב מותר לפי שאינו דם רק מעשה כשפים הוא. והשיב דהמורה צריך כפרה דאם אינו מעשה כשפים דם גמור הוא שנתהוה ע"י איזה חולי והרבה בהמות מתות מחולי זה ואם הוא מעשה כשפים ג"כ דם גמור הוא כדאיתא בפרק ד"מ דאפילו כנמלא לא מצו למיברי אלא האי מיכניף ליה והאי לא מכניף ליה וא"כ הם מכניסין דם שמן הגוף לתוך הכחל וא"כ דם גמור הוא וסכנתא ואיסורא הוא ואוסר תערובתו וצריך ששים ומי יכול לשער כמה דם נתערב בחלב שלא נשקע למטה ונשאר מעורב בין החלב ועוד שכמה פעמים נתאדם החלב מחמת הדם וכו' ולא יהא אלא דם מדרבנן אוסר תערובתו וצריך ששים ונהי דאין הכלים אסורים בהנאה מ"מ החלב אסור והכלים שעמד בהם החלב אסורין ואם אח"כ נתבשל בכלים אלו תוך מעל"ע האוכלים אסורים אתוד"ק וגם הרב חינוך ב"י מסקנתו לאסור כיעי"ש ובשו"ת צמח צדק החדש בחיו"ד סי' ד"ן צדד להתיר דמ"ש הנחלת שבעה מי יוכל לשער כמה דם נתערב וכו' ור"ל דשמא ליכא ס' זה אינו דאם רואים מראה חלב זה כשאר מראה חלב אחר של בהמה לבן בתכלית א"כ ודאי אין בו אחד מששים בדם וגם יכולים להבחין ליתן דם במעט חלב אחד מששים ודאי לא יהיה החלב לבן כן ועוד דדם שנתערב בחלב אין צריך ששים רק שלא יהא בו נ"ט וא"כ יוכלו לטעום שאין בו טעם דם ושוב שקו"ט קצת ע"ד החינוך ב"י עי"ש דב"ק ולא נמצא סיום התשובה ואולי מסקנתו היה להחמיר כדעת הרבנים נ"ש וחב"י הנז"ל:
<b>ולענין</b> פרה שמשתנת דם אם יש לחוש לחלבה בחייה עיין בשו"ת שו"מ מ"ק ח"א סי' ע"ט והגיעו כפול בסי' רכ"ב (אותה תשובה דסי' ע"ט ממש) ועי"ש בסי' רל"ד ולא ראיתי בהם דבר ברור לדינא אמנם שם בח"ב סי' ץ' דשקו"ט בזה ראיתי שכתב (בסוד"ה והנה) שבשנת תרי"ז נשאל בזה והשיב ג"כ להיתר ובשו"ת בית שלמה חיו"ד סי' קנ"א כתב ע"ד שאלתו בהמה המשתנת דם אם מותר החלב כבר נשאלתי שרב אחד אסר אף הכלים והארכתי להתיר ובתשו' ספר יהושע יש כמה דברים תמוהים וכו' ואעפ"כ אני מסיק עכ"ף בלי ספק להתיר הכלים להשהות מעל"ע שאם ירצה המורה להתיר גוף החלב יש לו על מי לסמוך עכ"ל:
<b>ומה</b> שנוהגים בצליית הכבד לכרכו בנייר ולצלותו עפ"י מ"ש ט"ז בסי' ס"ה סק"א דמותר וכתבו רבני האחרונים לפקפק בזה עיין בפרמ"ג במ"ז שם ובמחב"ר ויד אפרים ואמרי ברוך ומסגרת השלחן וכתבו בשם הרב אבן העזור דאוסר כיעי"ש הנה מצאתי כתוב בקונטריסי שראיתי בתשובה מאהבה סי' פ"ד שכתב ע"ד הט"ז במה שלמד דין זה מקירום המוח דאין הנדון דומה דהתם כיון שעיקר הדם הוא בקירום מהני האש דמידב דמא וכ"כ הב"י כיון שהקירום שבו הדם מונח על האש נורא שאיב דמוכח דעיקר הטעם משום שמונח הדם על האש ובקירום הדם בתולדתו אבל בהאי דנייר מפסיק מנ"ל להקל והנייר הוי ככלי שאינו מנוקב ע"כ והסכים ע"י מר רבו הג' נו"ב ע"כ מצאתי כתוב ומצוה לפרסם דבר זה כי שמעתי וידעתי שרבים נוהגים לצלות הכבד של עופות בנייר ואחרי שכל רבני האחרונים מפקפקים על הוראת הרב ט"ז אין נכון לסמוך על זה ומשמע מדברי רבנן קדישי הנ"ל דאפילו בדיעבד יש לאסור וכן מפורש דעת הרב חכמת אדם עיין בכלל ל"ד אות י"ו ובבינת אדם שער או"ה סי' כ"ו וכתב שם דלאו דוקא בנייר טוב שראוי לכתוב עליו אלא אפילו בנייר פשוט שמסננין עליו יין אסור עי"ש ומדקדוק לשון הרבנים הנ"ל דנקטי בלישנייהו לכרוך הכבד בנייר וכו' יתכן לומר דלא אסרו אלא כשכורכין אותו היינו שכל הכבד הוא מכוסה בהנייר אבל מה שנוהגים קצת שאין כורכים אותו אלא שמין אותו ע"ג נייר כמי שמשימין ע"ג דף ונותנים אותו על האש לצלותו אפשר דאינו בכלל איסור הנ"ל עיין בדברי הרמ"א בסי' ס"ט סי"ו ודף חלק וכו' ומ"מ נראה דאין להתיר גם באופן זה:
<b>ואם</b> יש חשש באכילת רגלי בהמה משום דם הנה לפני איזה שנים קם אחד אשר באמת אינו ראוי והגון כלל שיתערב בענייני הוראת איסור והיתר ונתגאה לחדש חדשות לאסור אכילת רגלים משום איסור דם וכתב להרב אבד"ק זארנוב שאין להשגיח בזה על הראשונים אוי שכך עלתה בימינו שהושפל כבוד התורה אשר שועלים מרקדים בהיכלה הא ודאי חשש אפקרותא וקלות ראש הוא ונודע לנו שלולא אוהביו ומיודעיו השתיקו אותו בזה אחר שטרחו ויגעו להבינו שיהיה בזה ללעג וקלס היה מרעיש העולם בזה (כן כתב בספר עין התכלת בהקדמת הספר ד' ט' ע"א):
<b>יו"ד</b><b>)</b> <b>דברים</b> המאוסים ופגומים עיין בש"ע סוס"י ק"ד וסוס"י ק"ז וכתב הרב זכור לאברהם בד' קצ"ג דהרב כנה"ג בסס"י ק"ז מסיק להלכה להצרוך ששים גם בדברים המאוסים ושכן עשה מעשה ומיהו ס' נגד התולעת אבל לא בעי ששים נגד הכף ושגם הרב הקרי לב ביו"ד סי' פ"ו מסיק כהכנה"ג ומ"מ יורה שמרתיחים בתוכה בגדים לכביסה חלוק ומכנסים שיש בהן כנים אינה נאסרת שהרי יש ששים כנגד הכינים והעולם שנהגו בה איסור אולי הוא משום מיאוס ולא מן הדין ועל כל פנים אף דהרבנים הנ"ל הסכימו לאסור בדברים מאוסים ופגומים בפחות מששים מ"מ מידי פלוגתא לא נפיק וסברת האומרים דלא בעי ששים חזי לאיצטרופי לס"ס ולכן כתב הרב משנת ר' אליעזר בח"ב חיו"ד סי' ב' במעשה שהיה שמצאו בדג אחד (שבקערה של דגים) שרץ שלם במעי הדגה ולא היה בדג ששים אלא בהצטרף שאר הדגים והמרק דיש להתיר מטעם ס"ס ספק אי הלכה כדעת הפוסקים דלא אמרינן חתיכה נעשית נבילה אלא בבשר בחלב ואת"ל דאמרינן חתיכה נעשית נבילה בכל האיסורין (עיין בסי' צ"ב ובט"ז ס"ק י"ב לגבי שרץ שנמצא בדג) ספק אי הלכה כהרשב"א ודעמיה דבדברים המאוסים ופגומים לא בעינן ששים בפליטתן והוא מתהפך ואף דהרב ב"ח כתב דלא אמר הרשב"א דלא בעי ששים אלא בנחתך אבל בפליטתו מודה דבעי ששים כמ"ש הרב כנה"ג בסי' פ"ד וסי' ק"ד מ"מ האחרונים לא הבינו כן בדעתו ושפיר הוי ס"ס ועוד יש סניף דעת הרב פר"ח בסי' ס"ח סק"ז וסי' ע"ב ס"ק ט"ו וסי' צ"ב סקי"ד דעד כאן לא אמרינן חתיכה נעשית נבלה אלא דוקא כשהחתיכה נאסרה תחלה ושוב נתערבה אבל היכא דבבת אחת נתבשלו ונמצא באחד מהתערובת איסור דבוק מותר ואף דיש מחמירים גם בזה מ"מ מצטרף להקל ומה גם דאנן בדידן נקיטינן כפסק מרן דדוקא בבשר בחלב אמרינן חתיכה נע"ן כמ"ש הכנה"ג בסי' צ"ב הגב"י אות מ' וכן פסק הרב ב"ד בסי' י"ד וסי' כ' והרב פרי תואר בסי' צ"ב סקי"א תמה עמ"ש הרב פר"ח דנקיטינן בכל האיסורין חתיכה נעשית נבלה שהרי גדולי המורים הרמב"ם והרמב"ן והרשב"א והרא"ש והטור והה"מ סברי לחלק בין בב"ח לשאר איסורין וכו' עי"ש ועיין לקמן במערכת ה"ה אות כ"ח:
<b>י"א</b><b>)</b> <b>דבר</b> המעמיד ודבר שיש לו מתירין דאפילו באלף לא בטיל וכן דבר חשוב רשמתי בעניינים אלו בקונטריס הכללים מערכה זו (עי"ש במפתחות) ועוד יש שם כמה עניינים הנוגעים לכללי דינים ומשנה לא זזה ממקומה לך נא ראה:
<b>י"ב</b><b>)</b> <b>דבש</b> שמביאים בנאדות של עור לצד הבשר יש אוסרין לחוש למ"ד דבשר בדבש חשיב טעם לשבח וכבוש כמבושל ויש מתירין דקי"ל דהוי נוטל"פ ואף דנוטל"פ אסור לכתחלה מה שקונים מהנכרים דיעבד חשיב (אף שיש סוברים דגם הקנין מהנכרי הוי לכתחלה מ"מ היותר מוסכם מרבני האחרונים הוא דחשיב דיעבד כמו שמתבאר ממה שרשמתי בקונטריס הכללים במערכת האל"ף אות ש"ס בדין ביטול איסורין לכתחלה עי"ש) ויש בזה שינוי מנהג מקומות וכבר טרח וכתב בזה הרב זכור לאברהם בח"א ד' ר"ל ע"ב (במערכת הנו"ן שבחיו"ד) וכתב בשם מרן חיד"א במחב"ר דבקושטא וכל ערי תוגרמה נוהגים לאסור ובעיק"ו ירישת"ו מנהג קדום להתיר וכן באתריה דרב בית יהודה ולכן במקום שנהגו היתר אין לערער אתו"ד עי"ש אמנם מ"ש שמנהג קושטא לאסור נראה דאינו פשוט כן דאף שהרב זכור לאברהם אביגדור בשו"ת יו"ד סי' ג' אחר שהביא מ"ש הרב כנה"ג בסי' פ"ז הגב"י אות מ"ב שראה נזהרים שלא לאכול גבינה שהושמה תוך העור ואינו רואה להם מקום על מה שיסמוכו וכו' וסיים ומנהיגינו לאסור ופעם אחת הביאו התוגרים דבש בנאדות של עור ואסרתי מטעם כבוש לפי המנהג ושהרב ב"ד אסר החמאה והתיר שמן ודבש שהם נוטל"פ כתב ע"ז וז"ל ובא מעשה לידינו בדבש שהושם מצד הבשר והתרנו אותו כיון דלהרב כנה"ג אינו בולע והוא לא אסרו אלא מפני המנהג ונדחק למצוא טעם למנהג ההוא ואנו לא ידענו מנהג זה מוקמינן ליה אדיניה שאינן בולע ואף אי בולע הא איכא מ"ד דהוא נוטל"פ ולכתחלה יש ליזהר מלשומו שם כמ"ש מוהריק"ש וש"ך בסי' פ"ז ס"ק ל"ג והגם שהרב דב"מ צדד לקיים המנהג במקום שנהגו איסור וחלק על הרב"ד והעיד בשם הרב פמ"א שכן הוא מנהג שאלוניקי מינה דבמקום שאין מנהג אין לאסור והרב פרי האדמה ח"ד בסוף הס' ד' מ"א ע"א כתב דבש ושמן הבא בנאדות מצד הבשר נהגו בעיק"ו ירושת"ו להתיר וכתב הרב המחבר ליתן טעם למנהג שאוסרים שחוששים שמא כשהופשט העור נשארו איזה חתיכות בשר דבוקות בעור וכשממלאים אותם דבש או חלב מתרככים ונותנים טעם משו"ה נהגו איסור ודחה זה דאי משום הא לא היה ראוי לאסור דאינו אלא דבר מועט ובטל בס' (המעיין בגוף דברי הרב יראה שכונתו לומר שמפני זה לא כתב הרב כנה"ג טעם זה והוצרך לטעמים אחרים לקיים המנהג ואם לכך נתכוון איני מבין דב"ק שהרי הרב כנה"ג כתב הטעם לפי שמולחין העור כדי לייבשו ואי אפשר שלא ישאר שם איזה חתיכות מלח שבלעו איסור שנתערבו בתוך דבר שהושם שם והרי גם זה הוא חשש לדבר מועט ש"מ דניחה ליה ליישב המנהג דחשו למעוטא וא"כ גם טעמו יכון ליישב המנהג והן אמת דכתבו רבני האחרונים חיים מדבר וברך משה שאביא להלן איה"ש לפקפק על טעם זה שהרי המלח מועט ובטל בס' כמ"ש בסוס"י ק"ה בדברי מרן והרמ"א מ"מ הרב כנה"ג הרי ניחא ליה בזה ליישב המנהג וא"כ היה לו לומר כמ"ש הרב מטעם תלתלי בשר הדבוקים בעור ובאמת שראיתי להרב פרמ"ג בשפתי דעת סי' פ"ז ס"ק כ"ב ד"ה כתב שהביא מ"ש הכנה"ג פעם אחת הביאו תוגרמים דבש בנאדות לצד הבשר ואסר דאף שיבש הוא נתלחלח תוך שיעור כבישה וכו' ויראה דמשו"ה אסר לצד הבשר שיש תלתלי בשר עדיין מחובר בעור משא"כ לצד השער אך דכבוש אוסר בכולו מ"מ העור לחוד אין בו טעם כ"כ ויש לסמוך ג"כ אמ"ד בשר בדבש פוגם עכ"ל הרי דכתב כן בטעם מה שאסר הרב כנה"ג מצד הבשר ולא מצד השער אלא שאיני מבין היכא רמיזא האי טעמא בדברי הרב כנה"ג דאי נחית להכי לא הוה איצטריך לטעמא דכשמולחין אותו נשאר קצת מלח וכו') וסיים הרב זל"א אביגדור ואמר ובקושטא היום המנהג לאסור עכ"ל הרי דאין מנהג ברור בקושטא ומתחלה היו נוהגים היתר ואכשור דרי ונהגו להחמיר גם הרב שמן המשחה ד' קכ"ד סוס"י כ"ד גבי חמאה שהביא הנכרי דורון לישראל אחר שנשא ונתן שלא היה לחוש בנדונו משום חמאה של נכרי מטעמים שהזכיר בנדונו כתב ועל מה שהובאו מצד הבשר אף שמנהגינו להחמיר וכמו שכתבתי בהגהותי לס' ידיו של משה וכ"כ הכנה"ג בנד"ד דהוי דיעבד ליכא מנהג וכן הסכים בס' ידש"מ שם ואף שנדון הרב היה בדבש מהראיה שהביא דבדורון ליכא מנהג נשמע דהה"ד בנד"ד מותר עכ"ל והוא מסכים למ"ש הרב זל"א אביגדור שמנהג קושטא לאסור והרב חיים מדבר בד' מ"ה ע"ב נשאל ג"כ במי שנשלח לו דורון חמאה הרבה שהובאה בנאד לצד הבשר ואם לא תהיה מותרת באכילה יש הפ"מ ושקו"ט אם יש לחוש משום מה שהובאה בצד הבשר ופקפק על כל הטעמים שכתב הרב כנה"ג על מה שנהגו לאסור ורוצה להתיר משום שמה שהובא דורון הוי דיעבד ושכן ראה למר רבו הרב (בע"ס ידיו של משה) ולא נתקררה דעתו בזה ובסו"ד כתב ומ"מ נראה להתיר דכיון דמצד הדין אין איסור כלל כי הטעמים שכתב הכנה"ג אין בהם כדי שביעה ויש טעם להתיר מצד הדין כמ"ש מר רבו דכיון דמצד השער ליכא איסורא ולא מנהגא זולת לצד הבשר א"כ אין ספק דאיכא ששים כנגד העור הדק ולא נשאר אלא המנהג שכתב הכנה"ג ואין אתנו יודע על איזה מקום העיד שהמנהג לאסור אם על קושטא קאמר או על תיריא ואזמיר אשר ישב בהן הרב כנה"ג וא"כ הוי ספק במנהג ואזלינן בתר עיקר הדין דמותר עכ"ל הרי דלא נתברר לו איך הוא המנהג בקושטא דש"מ דלא היה אז מנהג פשוט לאסור והרב משנת ר' אליעזר בח"ב ד' כ' אות מ"ד בזכרונותיו במערכת המ"ם אחר שהביא מ"ש הרב כנה"ג בסי' פ"ז אות מ"ג דהמנהג לאסור בנאדות דאתו ממולאי משמן ודבש לצד הבשר כתב דבשנת התקע"ב באו נאדות מליאות חמאה לצד הבשר ונחלקו רבני הדור חכמי באל"ט אוסרים וחכמי כפר חאס קיואי מתירים לאכול דכבר נעשה מעשה בזמן הרב מוהר"א מיוחס להתיר ונשתנה המנהג (לא ידעתי אם בזמן הרב מוהר"א מיוחס היה ברור להם שמנהג קושטא לאסור איך הוא התיר ואם היה מפני איזה צורך איך ישתנה המנהג להתיר גם בלא צורך כמשמעות הדברים וצ"ל דבזמן הנ"ל הוה רפייא בידיהו איך הוא המנהג וכיון שהיה ספק במנהג העמידו הדבר על עיקר הדין ומאז הוקבע המנהג להקל) וכן העיד מוהר"א ענבי ועמא דארעא יש אוכלין ויש נזהרין ועיין בס' ידיו של משה סי' ב' דמתבאר מדבריו שלא נשתנה המנהג ממה שהיה בזמן הרב כנה"ג וכן מנהגנו עכשיו לכתחלה אין לוקחים נאדות של דבש הבאים מצד הבשר אם באים לישראל ואם לקחו אנו מתירים אותן בשופי אפי' למכור לאחרים אם יש הפסד למכרו לעכומ"ז דלא כמ"ש הרב המגיה בס' ידיו של משה שאסר אף אם יש לו פסידא ומש"כ שאסור ליתן לאחרים במתנה הנה בנדון זה שהיה בבית הגביר פ' פזר נתן לכל חכמי הישיבה ואכלו ושבעו אחר שנשאו ונתנו בכל בתי מדרשות כוללות עירינו וראינו דעיקר מה שיש לחוש הוא משום המנהג שכתב הרב כנה"ג וכבר העיד מוהר"א ענ"ב דהיום נשתנה המנהג והרב המגיה באותו זמן לא הוה שמיעא ליה עכ"ל ומדבריו יש ללמוד דבמקום שנהגו המנהג שהביא הרב כנה"ג היינו אפילו אם בדיעבד כבר קנו מן הנכרים אלא שבקושטא לאחר שנשתנה המנהג הנהיגו לאסור לכתחלה ולהתיר בדיעבד ועיין במה שנשא ונתן בזה הרב חיים מדבר שם. וס' ידש"מ אין אצלי לראות הדברים בשרשן דממ"ש הרב משר"א בשם הרב המגיה (לפי הנראה הוא הרב שמן המשחה) נראה דאף בדורן אוסר למי שבא לו וגם ליתנו לאחרים במתנה ובשמן המשחה הנ"ל לא כ"כ. והרב תפארת אדם בזכרונותיו ד' קע"ח ע"ג אחר שציין לענין דבש שמביאים העכומ"ז מצד הבשר לעיין בב"ד סי' מ"ה וצרור הכסף סי' ה' וד"מ סי' י"א וכנה"ג וידיו ש"מ וחיים מדבר וראש משביר סי' ב' כתב וכל אנפין שוים שאם קנאו בדיעבד מותר ומעשה באחד שקנה דבש לסחורה וקפצו עליו לוקחים וקנוהו ורצה לעכב לעצמו נאד אחת לאכילה ופקפקתי דאת"ל דיש בינינו מנהג שלא להתיר אלא בדיעבד שכבר קנה היינו בבעה"ב שקנהו לאכילה או אפילו חנוני שרוב מכירתו הוא לישראלים לא כן בנדו"ד שקונה לסחורה ובפרט שיש לו קופצים וחכמי הישיבה הסכימו להתיר ושאלנו את מורנו הרב ושדר לן שגם הוא פקפק מטעם זה ועכ"ז הסכים להתיר ואף שנ"ל כמו שחילקתי מ"מ הוריתי כדבריהם יען יש פקפוק אם יש מנהג זה בעירנו ותו דאעיקרא אין בו טעם כעיקר לע"ד וק"ל עליה אי לטעם כבוש א"כ גם מצד השער היה לנו לאסור דודאי אין השער מעכב לפלוט מכ"ש מדין מליחה שכ' הרשב"א שאין השער מעכב מלפלוט אם לא שנחלק בין הפלטת דם לשאר איסורין עיין הרשב"א חולין ד' צ"ח ומ"מ ספק הוא שאינו פולט גם לטעם הב' משום המלח ק' דמלח בדבש הוא נו"ט בלי ספק והרי הטעם שבמלח הוא מלוח ופוגם הדבש ולק"ו א' עיין הראב"ד גבי אימרטוטי אמרטוט בסי' עכ"ל ותמיה לי במ"ש דכל אנפין שוים שאחד שקנאו בדיעבד מותר דמשמע דס"ל דבמקום מנהג זה לא נהגו כן אלא לכתחלה ואנכי לא ידעתי אחר שכבר ראה דברי הרב חיים מדבר איך כתב כן שהרי הרואה יראה שם שהביא שמר רבו הרב ידיו של משה בכ"י כתב כן לחלק בעיקר המנהג בין לכתחלה לדיעבד וחלק עליו דמגוף דברי הכנה"ג כמ"ש שטעם המנהג הוא משום דסוברים דע"כ לא התיר השבולי הלקט שהביא מרן הב"י בסי' פ"ז ופסקו הרמ"א שם ס"ה עור קיבה שמולחין ומייבשין אותה וממלאין בתוכה חלב מותר כיון שנתייבש ונעשה כעץ בעלמא אלא בהושם חלב לפי שעה אבל אם שהה כ"ד שעות חוזר ומתרכך ונו"ט מוכח דגם בדיעבד נהגו לאסור ועוד הוכיח כן כיעי"ש וא"כ איך כתב דבדיעבד כל אנפין שוים דשרי ומה שהקשה דא"כ גם מצד השער היה לנו לאסור היה נלע"ד ליישב דכשהעור יבש מעכב השער שלא יהיה כח בכבישה לפעול שתי פעולות לרכך העור וגם להפליט ולכן מותר מצד השער משא"כ הבשר אלא שירא אנכי לומר כן מסברא ולקושיתו כבר כתבתי למעלה דברי הרב פרמ"ג דשאני מצד העור דכיון דאין בו טעם כ"כ סמכינן אמ"ד דדב"ש בבשר פוגם:
<b>וכתב</b> הרב זכור לאברהם אלקלעי בד' ר"ל ע"ב בשם הרב צרור הכסף דמה שהתיר הרב ב"ד דבש ושמן שבא בנאד מצד הבשר משום דהבשר פוגם וכו' היינו מן הדין אבל מצד מנהג כבר נהגו בשאלונקי לאסור לחוש למ"ד דנ"ט לשבח ואם כבר קנה מותר וכו' וכ"כ הרב מחזה אברהם בד' ט"ו אות ס"ג נוהגים בשאלוניקי בדבש שמביאים בנאד לצד הבשר לאסור באכילה ויש סמך ממ"ש הרמ"א בסי' ק"ג ס"ק י"א דבשר אינו פוגם דבש בעצמו וכו' וכתב בס' צרור הכסף ששמע בשם מוהרמ"א (לפי הנראה כונתו על הרב דב"מ) שאם קנה הדבש מהעכומ"ז בדיעבד בחשבו שהוא מותר שרי לאכול מהדבש ויש להסתפק במי שקנה הדבש הנז' ממוכר הדבש דהיינו מישראל בסתם ואח"כ נודע שהובאה מצד הבשר והלוקח מקפד קא קפיד ולא ניח"ל להעלות' על פיו מאחר שיש מי שאוסר אותה ולכתחלה יש לחוש בדבש ורוצה לחזור בו מהמקח הנה נראה לע"ד דדינא קא תבע והדין עמו והדבר מפורש בתשו' הריב"ש בסי' רל"ד הביאה מרן ב"י ביו"ד סי' קי"ט וז"ל וכתב עוד הריב"ש ז"ל דאעפ"י שאינו אסור אלא מספק והמוכר מוחזק בדמים הוי מקח טעות דכיון דמספקא פרשי אינשי מניה אין לך מום גדול מזה ול"ד לההיא מהגרומתא דפ' הגוזל עצים דהתם שאני דא"א לחיובי' אמעשה דידי' כו' וא"כ ה"ה והוא הטעם הכא בודאי דמצי למיהדר האי לוקח (ד"ד וכן פסק מופת הדור כמוהר"י אזולאי נר"ו בס' חיים שאל בסי' ע"ד אות ל"ו על מעשה כיוצא בזה יע"ש) עכ"ל וס' חיים שאל אין מצוי אצלי לראות דב"ק ובדרך השערה אני אומר שהן הן הדברים אשר כתב בשיורי ברכה חח"מ סי' רל"ד מעשה במי שקנה כסתות הנקרא מאקטיס הנהוגים במצרים ואח"כ ידע שהרב פרח שושן הסכים דמעיקר הדין אין בו איסור דרבנן אלא דלכתחלה יש לחוש לאיסור כלאים משום גזרה ורוצה לחזור מהמקח נראה דהדין עמו שזה נקרא מום ויש סמך מתשו' הריב"ש סי' תצ"ט דכל דפרשי אינשי נקרא מום ועיקר תשו' הריב"ש פסקוה מור"ם ומוהריק"ש בסי' רל"ד והביאה מרן הב"י סי' קי"ט ביו"ד והכא דלכתחלה יש לחוש ודאי פרש"י עכ"ל העתקתי דב"ק ומתוכם יבין הקורא מה שיש לפקפק עמ"ש בזכרנו לחיים ח"א ד' פ"ו ע"ב אות א' וז"ל הקונה דבש מחברו ואח"כ נודע להקונה שבא לצד הבשר של הנאד ורוצה לחזור בו משום שהוא ספק איסור עיין לה' חיים שאל סי' ע"ד אות ל"ו שפסק שחוזר בו שוב ראיתי להרב מחז"א ד' ט"ו סי' ס"ג שכ"כ ממ"ש מרן הב"י ביו"ד סי' קי"ט בשם הריב"ש והרב המגיה שם שציין לדברי הרב ח"ש עכ"ל וק"ל שו"ר מפורש בזכור לאברהם ח"ג ד' קב"ל סוף ע"א שדברי הרב בשיורי ברכה הנ"ל הן הן הדברים שבחיים שאל שהביא הזל"ח עי"ש:
<b>המורם</b> מכל הרשום דדבש הבא בנאד מצד הבשר מן הדין מותר ורק מצד המנהג אסור לכתחלה במקום שנהגו איסור כמ"ש הרבנים הנ"ל גם אשו"ר להרב ברך משה גאלאנטי בסוס"י ל' שהביא מ"ש הרב כנה"ג שני טעמים למה שנהגו איסור. א) משום דלא התיר השבולי הלקט אלא כשהונח לפי שעה וכו' והקשה עליו דמדברי השבה"ל מתבאר דגם כשעמד בעור הקיבה ימים רבים מתיר משום שכבר נתייבש וכו'. ב) משום חשש המלח שנאסר כשמולחים בו הנאדות וישאר ממנו וכו' וגם ע"ז הק' דהרי מתבטל בס' (וכמו שהק' הרב חיים מדבר וזה יתכן לישב תמיהת הרב זל"א אלקלעי בד' ר"ל ע"א על הרבנים דב"מ ושלחן גבוה דכל משאם ומתנם הוא שייך דוקא לטעם שכתב הכנה"ג משום כבוש ולא העלו על שפתם הטעם השני שהוא משום המלח דלההוא טעמא אף בתוך כ"ד שעות אסור ולהנ"ל ניחא דטעם זה נדחה קרו ליה שאין זה טעם כעיקר לפי שבטל בס' ועשו עיקר הטעם הראשון ושקו"ט כן אני אומר דרך השערה לפי שאין ס' דב"מ ושל"ג יו"ד אצלי לעיין בדב"ק) ומסיק מנהג זה לא ידעתי על מה אדניו הטבעו מאחר דשבה"ל פשיט להיתר והסכימו לזה הרבנים ת"ח ול"ח כמ"ש בכנה"ג ומרן הקדוש הביאו אל ביתו בלי שום חולק למה לן לאסור ברם מאחר שנהגו כן מימי קדם בזמן הרבנים קדושים אשר בארץ המה הו"ל דברים המותרים ואחרים נהגו בהם איסור ומי ירים ראש להקל וכ"ש שהדבר יצא מפי המלך החביב לאשר ולקיים המנהג וגם הרב ש"ך כתב אין לעשות כן לכתחלה וכו' וסיים שבמקומו המנהג לאסור דגים מלוחים שמביאים העכומ"ז בעור לצד הבשר ופשיטא דאסור וכן בחמאה אבל שמן ודבש לא נהגו לאסור ואפשר הטעם כמ"ש הרב ב"ד בסי' מ"ה עכ"ל וטעם הרב"ד כתבוהו רבנים הנ"ל דהוא משום דקי"ל כפסק מרן דהוי נטל"פ ולפי דרכנו למדנו דגם בעוב"י דמשק אתריא דרב בר"מ נהגו היתר כמו שנוהגים בעיק"ו ירושת"ו כעדותו של מרן חיד"א שהביא הרב זל"א אלקלעי הנ"ל בראש האות והרב פרי האדמה שהביא הרב זל"א אביגדור וכ"כ הרב המגיה לס' ישרי לב יצ"ו בד' ט"ו ע"ב אות א' בשם הרב מזבח אדמה ד' יו"ד ע"ג דמנהג עיהק"ו ירושת"ו להתיר מדכתיב בשמואל א' סי' י"ט ואת כביר העזים שמה מראשותיו וכתב הרד"ק דאיתא במדרש שנתנה נאד יין תחת דוד על המטה דאף אם נאמר שלא היה הנאד מעור נבלה אלא מעור שחוטה מ"מ היה להם לחוש שמא ישתו עם היין חלב או גבינה וכבוש כמבושל אלא צ"ל דאינו בולע (כיון שנתייבש) או משום נותן טעם לפגם עכ"ל וכל לגבי דידי יש לדחות ראיה זו בכמה פנים אבל האמת שמצד הדין מותר כמ"ש הרבנים הנ"ל גם הרב קהל יהודה בד' ד' ע"ב הביא מ"ש הרב כנה"ג דפעם אחת הביאו דבש בנאד לצד הבשר ואסר משום כבוש לפי המנהג ותמה עליו דהא קי"ל דבשר בדבש נטל"פ ואין לומר דנטל"פ אינו מותר אלא בדיעבד והקניה מהעכומ"ז הוי לכתחלה שהרי כמה דברים נלקחים מהעכומ"ז משום דסתם כלים אינן ב"י עיין פר"ח בדיני איסור והיתר סכ"ג וכ"כ בכנה"ג סי' צ"ז הגב"י אות ל"ה דמנהג להקל לקנות מעכומ"ז דברים המבושלים בכליהם דס"כ אב"י ולא חשבינן הקנין לכתחלה וכו' עי"ש הרי שגם הרב ס"ל דמן הדין מותר גם הרב בית אהרן בחיו"ד ד' ב"ן ע"ב אות ג' הביא בשם הרב מוהרי"ך בכת"י שכתב לפקפק עמ"ש הכנה"ג לאסור הדבש שהובא מצד הבשר דהא קי"ל דבשר בדבש פוגם (לפי הנראה זהו מ"ש מרן חיד"א במחכ"ר שהביא דבריו הרב זל"א בד' ר"ל ע"ב שמוהר"י הכהן בכ"י הסכים להיתר כהרב"ד) וכתב שם דמנהג מקומו (אזמיר) לאסור גבינה וחמאה הבא בעור מצד הבשר ועל דבש לא גילה לנו מנהג מקומו:
<b>י"ג</b><b>)</b> <b>דבש</b> הבא בנאד מצד הבשר דאסור במקום שנהגו בו איסור כמ"ש באות הקודמת אם אפשר להתירו משום רפואה לחולה שאין בו סכנה הנה כיוצא לזה הביא הרב זכור לאברהם בח"א ד' ר"ל ע"א גבי חמאה או גבינה שהובאו בנאד לצד הבשר שמנהג העולם שלא לאכלם ושכתב הרב כנה"ג בסי' פ"ז הגב"י אות מ"ג כי מנהג יפה הוא הן משום ששוהה כ"ד שעות וכבוש כמבושל והן מפני שכשמולחין העור לייבשו לא יבצר שנשאר איזה גרגירי מלח שנאסרו מהעור ויאסרו מה שיתנו בתוך העור וכתב דהרב שלחן גבוה ביו"ד סי' פ"ז ס"ק ל"ד היה דעתו להתיר לפי שהעור הרי הוא כעץ יבש ואינו נותן טעם כלל ושהרב דב"מ חלק עליו ומסיק (השל"ג) דאף דמן הדין היה נ"ל להתיר מ"מ כיון שכבר נהגו ודאי דאסור אבל לחולה או היכא שאירע שישראל נתן הדבש בצד הבשר ואם ירצה למכרו לעכומ"ז מפסיד שתות שהוא הפ"מ (עיין מה שהבאתי בזה בקונטריס הכללים במערכת ה"ה אות ץ') מותר לו לאכלו או למכרו לישראל חברו ובזה גם הרב דב"מ יודה לי ע"כ ומדבריו למד הרב זל"א דה"ה אם הדבש הוא של עכומ"ז וקנהו ישראל בחשבו שמותר ושוב נודע לו שאסור דאם מפסיד שתות כשבא למכרו לעכומ"ז מותר באכילה לדברי הרב של"ג ולהנראה מדברי הרב דב"מ שמודה לו והמעיין בגוף דברי הרבנים שרשמתי באות הקודמת יראה דמנהג שלא לאכול חמאה וגבינה שבאו בנאד מצד הבשר חמיר ממנהג דשלא לאכול דבש הבא בעור לצד הבשר דבדבש יש טעם גדול להתיר משום דבשר בדבש נו"ט לפגם משא"כ גבינה וחמאה ויש מקומות שאעפ"י שנוהגים איסור בחמאה וגבינה הבא מצד הבשר בדבש בענין זה נוהגים היתר וא"כ כיון שבחמאה וגבינה התיר הרב של"ג משום רפואה (והיינו וודאי לחולה שאין בו סכנה) ה"ה או כ"ש בדבש במקום שנהגו בו איסור דעכ"פ לרפואה מותר:
<b>וראיתי</b> למרן החבי"ף בשו"ת <b>חיים</b> ביד סי' י"ו דאחר שהאריך קצת במה שנשאל אם מותר לישראל חנוני שמוכר כל מידי דמיכל לעכומ"ז למכור גם חמאה של עכומ"ז שאם לא כן יש לחוש שהעכומ"ז ירגילו לקנות כל דבר מחנות אחרת והשיב דאין להתיר מפני זה דמניעת ריוח לא הוי הפסד (עיין במה שכתבתי בקונטריס הכללים במערכת ה"ה אות ס"ט בד"ה ובספר) ולא הותר אלא בנזדמן לו וכו' ואף דאיסור חמאה זו מדרבנן כבר פשט המנהג לאסור בסחורה אפילו דברים האסורים באכילה מדרבנן וכו' כתב עוד וז"ל ומעתה מ"ש הרב ש"ג (הביא כל מ"ש בשמו הרב זל"א הנ"ל) לענ"ד מלבד מה שנראה להשיב ע"ד דלפי הנראה רבו האוסרים על המתירים ולו יהי מחלוקת שקול או כי רבו המתירים מ"מ כל שקבלו עליהם לאסור באכילה איך יתכן להתיר באכילה כי דווקא בסחורה היה מקום להתיר אם לא נהגו איסור גם בסחורה אבל לאכילה אין נראה להתיר אפילו בהפסד מרובה כל שכבר קבלו עליהם דעת האוסרים והוא מנהג לאסור באכילה וכן השיב ע"ד הרב זל"א במה שלמד מדברי הרב ש"ג. ועל מ"ש הרב ש"ג להתיר משום רפואה כתב גם זה אינו נראה דאם הדבר אסור מן הדין או ממנהג אין להתיר משום רפואה דכל דבר האסור אין היתר כשהוא דרך הנאתו. ואיך יתיר לאכול הדבש כמות שהוא ועוד הרי כתב הרשב"א והביא דבריו מרן הב"י בסי' קל"ד ופסקה הרמ"א שם ובסס"י קנ"ה דאין מתירים שום דבר לחולה אם יוכל לעשות הרפואה בהיתר כמו באיסור אעפ"י שצריך להשהות קצת קודם שימצא ההיתר שאין סכנה בדבר עכ"ל הרי דפשיטא ליה דכיון שאסורה חמאה זו מחמת המנהג אין להתיר אף משום רפואה וא"כ הה"ד בדבש הבא בעור מצד הבשר במקום שנהגו לאסור באכילה גם לחולה אין להתיר ואני אומר אם היה אסור מן הדין אף אם הוא רק איסור דרבנן ודאי אין להתיר לחולה שאין בו סכנה דאף דנמצא בפוסקים מי שסובר שכל איסורין דרבנן מדמינן לבישולי עכומ"ז דמותר לחולה שאין בו סכנה מ"מ הסכמת הפוסקים דכל איסורין דרבנן אסורים באכילה לחולה שאין בו סכנה (עיין במה שהבאתי בזה לקמן במערכת יין נסך) ולא דמי לבש"ג אך בחמאה וגבינה הללו שלדעת הרב שלחן גבוה מן הדין מותר ורק משום מנהג אסור במקום שנהגו הנה לפי שיטתו שפיר קאמר דמשום רפואה שרי דמסתמא אמרינן דכי נהגו איסורא היינו באכילה לבריא אבל בחולה דצורך רפואתו לא נהגו לאסור וכן יש בדברי הפוסקים בכמה עניינים שכותבים לחלק בדבר שהוא משום מנהג דכל שמעיקר הדין הוא מותר ורק מצד המנהג הוא דאסור כל שיש איזה שנוי מגוף המנהג מוקמינן אעיקר הדין ובדבר הבא במקרה ואינו שכיח ורגיל לא שייך מנהג (עיין במה שרשמתי בקונטריס הכללים במערכת המ"ם אות ל"ז) ודבר זה שיהא צריך גבינה או חמאה לחולה ולא ימצא ליקח כשרה הוא דבר שאינו הווה ורגיל ואין בו מנהג ולכן אם יזדמן שיצטרך לחולה שאין בו סכנה ואי אפשר להמציא לו כשרה כיון שמעיקר הדין מותר ולא נודע לנו שגם בענין זה נהגו איסור יש לנו לומר דלצורך רפואה לא נהגו איסור כלל ומוקמינן אעיקר הדין וכמ"ש הרב בני אברהם בשו"ת יו"ד סי' ג' והרב חיים מדבר בד' מ"ו ע"ב ועיין במכתב לחזקיהו בחלק התשו' סי' י"א ד' ס"ג ע"ג ובקונטריס הכללים במערכת המ"ם אות קל"ה הנה הבאתי אמבוהא דרבנן קדישי אשר כתבו כן בכמה דברים שהם מחמת מנהג עי"ש:
<b>ומעתה</b> לפי כל האמור י"ל גם בענין הדבש שהובא בעור מצד הבשר אף במקום שנהגו איסור באכילה מ"מ לצורך רפואה לחולה שאין בו סכנה אם אין נמצא דבש אחר מותר לאכול לרפואתו מדבש הזה והמעיין בגוף דברי הרבנים שרשמתי באות הקודמת עיניו תחזנה מישרים שחמורין הן חמאה וגבינה הבאים לצד הבשר מדבש בזה כמו שכתבתי למעלה וא"כ יתכן לומר דגם מרן החבי"ף בחיים ביד הנ"ל לא החמיר אלא בחמאה וגבינה שקרוב לומר שאסור מצד הדין בין אם הם של עכומ"ז מצד חלב של עכומ"ז והן אם מישראל משום חשש בב"ח ונבלה שהבשר נותן טעם לשבח בהן אבל בדבש דמצד הדין יותר מוסכם להתיר מלאסור לולא המנהג גם הוא יודה דמשום רפואה מותר אלא שאין נראה כן מדבריו אלא ס"ל דכל דבר שנהגו בו איסור אכילה אין להתירו באכילה לצורך רפואה והנראה לענ"ד כתבתי דיש לסמוך בזה על הרבנים של"ג וזל"א הנז"ל:
<b>גם</b> במה שכתבו הרבנים שלחן גבוה וזכור לאברהם הנ"ל דאם אירע שישראל נתן החמאה בנאד לצד הבשר או שקנה מעכומ"ז בחשבו שמותר דאם יש הפ"מ מותר לו באכילה וכו' נלע"ד דלדעת הסוברים דמעיקר הדין מותר ורק משום מנהג הוא דאיכא בהני גווני דהוו מילי דלא רגילי ושכיחי כל דלא ידעינן בבירור דאף בכה"ג נהגו לאסור יש לנו להתיר ולומר דבכה"ג לא נהגו ואזלינן בתר עיקר הדין ומותר כמ"ש כמה פוסקים בכיוצא לזה אפילו בעניינים חמורים מזה וכבר כתבתי למעלה באות י"ב דבדיעבד כגון שנשלח לאיש דורון חמאה כזו כתב הרב שמן המשחה ושכן הסכים הרב ידיו של משה דבדורן ליכא מנהג וכ"ש לדידיה כשיש לו הפסד מרובה ממעותיו שקנה אותם בדמים ולא יוכל למכרם לעכומ"ז אם לא בהפ"מ דפשיטא די"ל דבזה ליכא מנהג:
<big>מערכת</big> <big>ה"א</big>
א') <b>הגהת</b> ספרים בסברא עבירה גמורה היא וראוי לנדות עליה. (אם יש רשיון לזה מדינא דמלכותא) אור תורה פרשת צו בשם הרמב"ן בפרק יש נוחלין ובקונטריס ספרי הדפוס שבסוף ספר הנ"ל כתוב בשם ס' הישר לר"ת שהפליג באזהרה זו בעונש החרם והאריך מאד בענין זה ועיין שה"ג עכ"ד הרב תפארת אדם בזכרונות ד' קע"ח ע"ג אות ה' הנה ס' או"ת הוא להרב מוהר"ם די לוזאנו ובס' או"ת שבידי חסר קונטריס ס' הדפוס הנ"ל אמנם ראיתי שבהקדמתו להמעריך (ונדפס ג"כ בס' הערוך שנדפסו מקרוב עם המעריך) ששם הביא לשון הרמב"ן בחידושיו לבתרא פרק יש נוחלין שכתב דעבירה היא וכו' ולייטי עלה רבנן יהא ויהא והביא עוד דהראב"ד בפרק המדיר כתב בזה הלשון ויד המוחקת תקצץ שמוחק ה"ס כשורפי התורה ויש לי לספר כמה וכמה שמחקו ועקרו מן הספרים העיקר מדוקדק ומפולפל יותר מן הגהתם שהוא שיבוש ומשגה ואתם תלין משוגתם עכ"ל הראב"ד ומזה התלונן על הרב מתנות כהונה שלפעמים שלח ידו בגירסאות והגיה מסברתו ולא ידע שהחרימו הגאונים שלא להגיה ספרים מסברא עי"ש וחידוש הוא בעיני על הרב תפארת אדם שלא זכר דברי הרמ"א ביו"ד רס"י עט"ר אין להגיה שום ספר עפ"י הסברא כי אם בריה ברורה (וכ"כ הרב המאסף והמלקט הגהות הב"ח בהקדמתו להגהות הב"ח שבמ"ס ברכות עי"ש) וכתב שם מרן חיד"א בברכ"י דהראב"ד לייט עלה והרמב"ן כתב דראוי לנדות ושהרב מוהראנ"ח בראשונות סי' א' האריך בזה וכתב בשם הרב מוהריק"ש בהגהותיו שאם הודיע בתחלת הספר שהגיהו מסברתו מותר והוא כתב ע"ז היותר נכון למגיה בש"ס ופוסקים להניח הנוסחא ישנה ובגליון יכתוב הגהתו והמעיין יבחר וכמ"ש ה"ג מוהרש"א בהקדמתו כי זימנין דמשכחת נוסחות ישנות אמיתיות והחדשות מוטעות עי"ש ומלבד שהסברא נותנת דכשמניח הנוסחא הישנה וכותב הגהתו בצדו לית לן בה מדוקדק כן בדברי הראב"ד הנ"ל שכתב יד המוחקת תקצץ וכו' שמחקו ועקרו מן הס' העיקר וכו' דמוכח דבמוחק ועוקר מן הס' הוא דאסרי רבנן ומילט לייטי ליה רח"ל אבל אם אינו מוחק לגמרי רק שכותב שנ"ל להגיה כך וכך שפיר דמי וכ"כ הרב פת"ש שם סק"ג בשם הרב יד אליהו סי' ז"ך דדוקא אם מוחק הנוסחא הישנה ומעמיד נוסחא אחרת עפ"י הסברא אבל להעמיד שתיהן ולכתוב בצדו סברתו אינו בכלל זה וכתוב בקונטריסי שראיתי בהקדמת ספר פרקי ר' אליעזר הנד"מ עם פי' בית הגדול שהביא שו"ת יד אליהו הנ"ל וכתב בשם שו"ת חות יאיר סי' ח"י דהיכא דמוכח שרי להגיה וכו' ובפרט בספרי דפוסים שלנו וכו' ועתה אין בידי ס' הנ"ל וגם לא ספר חו"י לעיין בדב"ק כי הני מילי דמר לאו מילי דסברא נינהו לענ"ד דודאי אשר יבא להגיה היינו עפ"י מאי דלדעתו מוכח או מוכרח להיות כן ובכל זאת אסרו הקדמונים שלא יסמוך על דעתו וסברתו דאולי משגה הוא ואין לנו היתר אלא אם יעמיד ויקיים גם הכתוב בספר ולא יוציא ישן מפני חדש רק יכתוב בצדו שנראה לו דט"ס וצ"ל כך וכך ובאופן זה מאי נפקא מיניה אי מוכח אי לא דבכל גוונא נראה דשרי לגלות דעתו והבוחר יבחר ומצאתי שבשו"ת חוט השני סי' י"ח (בד' י"ו סוף ע"א) כתב ואם יאמר אומר שקשה להגיה הספרים נשיב אליו כ"ש (כמו שמצינו) בגמרא בכמה מקומות ולאו תרוצי קמתרצת ליה תריץ ואימא הכי שהרי בלא"ה צריך נגר להלום דבריו שא"א ליישבו אם לא ע"י הדחק גדול לכן תריץ ואימא הכי וכו' ובלא"ה ידוע הוא שפירוש נמק"י הוא מלא מט"ס שאפילו דבור זה יש ט"ס הרבה וכו' עכ"ל (נראה ודאי שלא על דברים אלו היתה כוונת הבית הגדול הנ"ל כמובן) ויש לפקפק בדבריו מה דמות יערוך לגבי דידן ממה שאמרו כן בש"ס כי הם רשאים וכדאים לסמוך על דעתם משא"כ אנן יתמי דיתמי דשדו עלן קמאי גודא רבה ומילט לייטי עלה שלא תהיה תורת כל אדם בידו לסמוך על דעתו ולהגיה מי יעצור כח להתיר משום שמצינו כן בש"ס ולפי הנראה לא נזכר הרב דברי הראב"ד והרמב"ן הנ"ל ורק מסברא דנפשיה קשיתיה להגיה מסברא וקאמר דהכי אשכחן בש"ם וכו' ובאמת למה שעוסק הרב שלא בא לעקור הכתוב בספר אלא לכתוב שנ"ל שהוא ט"ס וצ"ל כך וכך אין בזה חשש כאמור וכן ראיתי להרב פתח הדביר בח"ב בקונטריס חיים שנים ישלם ד' י"ו ע"ג שכתב בשם רב אחד שכתב לו להגיה בס' בשמים ראש ומותר למוחקו ואין בו חרם ר"ת והשיבו וז"ל החרם הזה הזכירו הרמב"ן בפרק יש נוחלין על ד' קל"ד גבי מתנות בית חורון שכתב והגהת ספר בסברא עבירה גמורה וראוי לנדות עליה עי"ש שנראה מדברי מני"ר נר"ו דבטעות הניכר לית לן בה אינו דבר פשוט כ"כ דכל טעות נראה וניכר הוא מסברא ואפי"ה אסרו אותו מיהו מצד אחד שרי שהרי מני"ר נרו לא שלח ידו למוחקו לגמרי מספר עצמו כמו אותם מקשים שהביא הרמב"ן שמחקו מהספר עצמו תיבת לי כיעו"ש אלא שגילה דעתו שזה טעות והניח לשון הספר במקומו בכה"ג אין לחוש לחרם רגמ"ה ור"ת כמ"ש הרב נחפה בכסף בח"מ סי' י"ב ד' צ"ד ע"ב והטעם דכיון דגירסת ה"ס לא נמחק אם יבא אחר מצי למיקם עלה ואפשר לו לפרשה בלי ט"ס והמעיין יבחר ועיין יד אליהו סי' ז"ך ובפחד יצחק מערכת כלאים האריך בזה וגם אני כתבתי בקונטריס האותיות בזה עכ"ל הנה מפורש יוצא דכל איסור זה אינו אלא במוחק לגמרי את הכתוב בספר והיה כלא היה אבל אם מניח הכתוב בספר רק שכותב שלדעתו זהו ט"ס ש"ד (בס' זכרנו לחיים שנדפס חדש ממש ראיתי בחיו"ד ד' כ"ד אות ד' שהביא דברי הרב פה"ד הנ"ל בזה"ל וכתב בפתח הדביר וכו' שאם אינו מגיה בגליון הס' אלא או ע"פ או בפנקס שכותב בו חידושי תורה אין איסור בדבר עכ"ל ואינו מדוקדק דאין זה סיגנון דברי הרב פתח הדביר דודאי אין חילוק בין כותב בפנקסו לכותב בגליון ה"ס דגם בכותב בגליון הספר כל שאינו מוחק הכתוב בפנים רק שמגלה דעתו שיש ט"ס שפיר דמי וק"ל):
<b>הן</b> אמת דמדברי הרב מוהרמד"ל בהקדמתו להמעריך הנ"ל משמע לי דלא שמיע ליה לחלק בזה דא"כ מאי ק"ל על הרב מתנות כהונה הרי לא מחק הנוסחאות מן הספרים לגמרי רק שכתב שלדעתו נראה שיש באיזהו מקומן איזה ט"ס אף הוא ראה והתקין שצ"ל כך וכך ומה כל החרדה עליו (עם שאין בידי ס' מת"כ ואיני רגיל בו מסתמא כן הוא סדר הגהותיו כדרך כל המחברים) אלא נראה דלא ס"ל לחלק בזה וכן נראה מדברי הרב שבות יעקב (בתשובותיו על מה שהושג מהרב עטרת צבי) בקונטריס לא הביט און ביעקב שבראש חלק ג' (בד"ה במנחת יעקב) וז"ל במנח"י הנחתי דברי האו"ה בצ"ע ולא רציתי לשלוח יד להגיה דברי האו"ה כאשר קבלתי מרבותי שאין להגיה ולשבש שום ספר מלבי אם לא בהסכמת חכמים הרבה או מספרים ישנים כמו שעשה מוהרש"ל בהגהותיו שנעשה בהסכמת בני ישיבה או מספרים ישנים ובעל ארח מישור הגיה ומשבש דברי האו"ה ותפס עליו בני הרב בשמן למנחה בשביל זה וזה במ"ב רוצה להחזיק בטעותו ושבושו וכו' אבל האמת יורה דרכו דרך חכמים כאשר קבלתי וזה כונת ההגהה בש"ע סי' עט"ר וכן הוא בספר אור תורה שמגיה הס"ת עפ"י ספרים ישנים כספר עזרא וס' זאטוטי וכו' ושכח מ"ש הוא עצמו בהקדמתו להד"מ שכתב הרמ"א בתשו' שכמה פעמים נשתנה באו"ה שלפניו ממה שנדפס לפנינו ואפי"ה אינם מגיהים האו"ה שלפנינו בלי קבלה ואל תסמוך על הגהותיו עפ"י סברת עצמו עכ"ל ולפי הנראה הרבנים הנ"ל לא בקשו לעקור את הכל מה שכתוב בספר רק לומר שלדעתם צריך להגיה כך וכך וא"כ מה קול הרעש שהרעיש עליהם אם לא שנאמר דס"ל דגם זה לא יתכן שלא כדעת הרבנים הנ"ל. גם בתש"ו הרב מוהר"א אליגרי שב"ס בעי חיי חח"מ ח"א סי' ט"ן כתב (עמ"ש הרב החולק שט"ס נפל בדברי ההגהות וכו') וז"ל ובמח"י ממעכ"ת עתה אומר שצדק מאמר החכמים והמשכילים יזהירו שלא להגיה ספרים מדעת הכרס וכו' עי"ש שנראה שאף שהרב החולק לא בא לעקור הכתוב בס' רק כתב שנ"ל שיש ט"ס לא ניחא ליה גם בזה:
<b>ומה</b> שרמז בס' אור תורה (שהביא בתפארת אדם) הנ"א שר"ת הפליג בס' הישר בזה וציין לעיין בשה"ג ולא הראה מקומם הנה דברי ר"ת הם בהקדמתו לס' הישר ודברי הש"ג לפי הנראה כונתו למ"ש בח"י אנשי שם אשר סביב המרדכי בהגהות מרדכי פרק כירה (וכתוב ע"ג כך נמצא בספר ישן) תשובה ששאל רבינו משולם מר"ת וכו' ושם אתה מוצא בתשובת ר"ת לרבינו משולם שהוכיחו על פניו על אשר הגיה הבריתא ומתוך דבריו שם ושבהקדמתו לס' הישר דקדק יפה הרב פתח הדביר בח"ג סי' רפ"ו אות יו"ד דאף להגיה בלתי מחיקת שום דבר מהכתוב בספר אלא שמניח כתוב ככתוב בספר וכותב שלדעתו הוא ט"ס וצריך להגיה כך וכך אינו נכון אלא שבאופן זה אין בו חומרת חרם אך לא נכון לעשות כן ומזה עמד עמ"ש הרבנים יד אליהו ונחפה בכסף הנ"ל שכתבו דבכה"ג שאינו מוחק הכתוב בספר שפיר דמי והוכיחו כן מדאשכחן בש"ס במקומות אין מספר דמר אמר חסורי מחסרא או סמי מכאן וכו' ואחרים פליגי ומתרצי לה בלא חסורי מחסרא או בלא סמי וכו' האם נאמר דמ"ד חסורי מחסרא או סמי וכו' עשה שלא כהוגן חלילה וכו' אתו"ד הרבנים הנ"ל והרי מדברי ר"ת מוכח דגם זה אינו נכון ועל הראיה מדאשכחן בש"ס וכו' השיב דאין ראיה מחכמי הש"ס ור"ת לא אמר אלא לאסור אחר חתימת התלמוד וכו' (באמת שמחתי שכיונתי לדעתו במה שכתבתי למעלה ע"ד הרב חוט השני דכי היכי דאשכחן בש"ס ולאו תרוצי מתרצת תריץ ואימא הכי הכי נמי נגיה בדברי הפוסקים כנז"ל) והוכיח גם ממ"ש הרב הודה גבר (שיטה למ"ס הוריות ואמ"א) בד' א' ע"ב וע"ג על הרבנים ב"ד ושושנים לדוד שהגיהו בדברי הרע"ב בפיה"מ דשרי להו מארייהו כי אין נכון לשלוח יד ולהגיה ור"ת החרים אם לא היכא דמוכרח בסדורו וכו' והביא שבהגהות מוהרי"ף שבמגיני ארץ שנדפסו בשנת התרכ"ג ע"ד הט"ז בסי' רפ"ו כתב לחלק בין בזמנם שהיה הכל בכתב לבזמננו שהוא בדפוס דשרי ולאלומי מלתא נהג בעצמו שלא למחוק שום דבר כי אם להעמיד התקון בצדו דבכה"ג ברור דליכא למיחש וכתב שהציע הדברים לפני הגאון זכרון יוסף והסכים עמו שהדברים ברורים:
ושוב הביא דגם הרב פחד יצחק במערכת כלאים ד' צ"ד ע"ד כתב דחרגמ"ה ור"ת הוא דוקא לספרי כת"י ולא לספרי דפוס ורב אחד שם חלק עליו ואין דעתו נוחה לחלק בזה ושהוכיח כן מדברי הרב מוהר"ם די לונזאנו בס' אור תורה הנ"ל שהרי בזמנו כבר היה הדפוס וכו' ושגם הרב פחד יצחק שם הסכים בסתם לכל דברי הרב הפוסק אלו תו"ד הרב פה"ד שם וחידוש הוא בעיני שגם מעיני דמר דכל רז לא אניס ליה נעלם ממנו דברי הרמ"א ומרן חיד"א שבברכ"י יו"ד סי' עט"ר ומדבריו היה לו להוכיח דאין חילוק בין כת"י לדפוס כי בזמנו כמעט כבר נתבטל התפשטות ספרים ע"י העתק בכתיבה כי הכל בדפוס ובכל זאת לא התיר אלא באם מניח הנוסחא במקומה דזה לדעתו לא נכלל בחרם הקדמונים. וגם חידוש הוא שלא הזכיר דבריו שבפתח הדביר ח"ב שהבאתי למעלה. ונראה דעם שבאמת מדקדוק לשון ר"ת נראה דגם כשאינו מוחק לגמרי הכתוב בספר אלא שכותב בצדו מה שלדעתו נראה להגיה אף שאינו חמור כ"כ כהמוחק מ"מ מידי חשש לא נפיק ואין נכון לעשות כן. ומדברי הרבנים מוהרמד"ל (בהשגתו על הרב מת"כ) ושבו"י הנז"ל (בהשגתו על הרב ח"ץ) נראה גדולה מזאת דסברי דגם בכה"ג נכלל בחרם ר"ת וכל חומר שבזה יש בזה וכן נראה מדברי הרב הורה גבר הנז"ל (אלא שבזה דבריהם מופרכים מגוף דברי ר"ת הנ"ל שנראה דאין בכה"ג אלא משום אינו נכון ולא לייטי עלה רבנן) מ"מ יש לנו לסמוך על דעת הרבנים יד אליהו ונחפה בכסף שכתבו מפורש דכל שאינו מוחק מן הספר לגמרי שפיר דמי וכבר כתבתי למעלה שכן נראה מדוקדק דברי הראב"ד שהביא בהקדמה להמעריך (אלא שלפי מה שדקדק הרב פתח הדביר מדברי ר"ת יש לדחות דכונת הראב"ד דכשמוחק לגמרי קם ליה בלטותא יד המוחקת תקצץ ואם אינו מוחק לגמרי נחתינן דרגא ונהי דליתיה בלטותא משום אינו נכון מיהא איכא) ולדעת הרב מוהריק"ש ודאי דבכה"ג שרי וכן לדעת הרבנים מוהרש"א וברכ"י וכן מוכח דעת הרבנים מתנות כהונה ועטרת צבי ובית דוד ושושנים לדוד הנז"ל וכן כמה וכמה רבנים גדולים שמגיהים בש"ס ובדברי המפרשים בהכרח לומר דסברי דכל שאינו מוחק הגירסא מהספר לגמרי רק שכותב דעתו וסברתו שיש ט"ס וצריך להגיה כך וכך ובצירוף הסברא לחלק בין ספרי כת"י לספרי הדפוס (וממ"ש בבית הגדול הנ"ל בשם הרב חו"י נראה קצת דדעתו לחלק בין כ"י לדפוס) מישרא שרי גם לדידן יהא שרי לן להגיה בכה"ג והיה כל הדבר הקשה ואין פותר דברים ככתבן זה יכתוב ידו ונראה שיש ט"ס וכצ"ל וכו' וארחות צדיקים נשמור בלי שום חשש כנלע"ד והמעיין יבחר ובס' המעלות לשלמה שנדפס חדש ממש בד' כ"ג אות ב' כתב הרב אין להגיה שום ספר דהגהת הספר מסברא היא עבירה גדולה וראוי לנדות עליה במקומות שיש רשות מהשררה יר"ה על זה כמו שכתב הרב נר מצוה ח"ב אות מ"ה סי' א"ך בשם כמה פוסקים והפמ"א ח"א סי' ק"ד ד' קע"ז ע"א כתב נצטוינו בשם ר"ת שלא להגיה שום ספר וכו' עי"ש ואין אצלי ספרי נר מצוה ופמ"א לראות אם נעלו הדלת לגמרי או כתבו לחלק כנז"ל:
<b>ודע</b> דהרב פתח הדביר שם הביא דברי הרב ב"ח בא"ח סי' פר"ו דמוכח דס"ל דחרם ר"ת הוא במגיה דבר שאין בו נפ"מ לדינא שאינו אלא מנהג בעלמא (כמו בקריאת משנה אחר תפלת ערבית לילי ש"ק אם לקרות פרק מפרקי אבות או ממ"ס שבת וכו') אמנם מני"ר השיב ע"ד דמסתברא דבכה"ג לא החרים ר"ת דליכא למיחש פן יהרסו לשנות הדין וכתב שכן מתבאר מדברי ר"ת בס' הישר סי' (הניח מקום חלק לרשימת הסימן ואנחנו לא נדע כעת) ושבקונטרי' האותיות שלו (לא זכינו לאורו) כתב עוד בזה:
<b>ב'</b><b>)</b> <b>הוכח</b> תוכיח כתב הרב דברי מנחם בסי' תר"ח הגב"י אות ד' בשם הרב מערכי לב ח"ב ד' רמ"ה ע"א דמצות הוכחה אינה כשאר מצות שצריך לרדוף אחריהם אלא אם נזדמן לאדם שראה אדם בא לחטוא חייב להוכיחו ע"כ והוא נר"ו כתב דיש להעיר בזה דמצינו בשמואל הנביא שהיה סובב הולך מעיר לעיר בכל מקום מושב בני ישראל כדי להדריכם בדרך ישרה ולהוכיחם על מעשיהם ע"כ וס' מערכי לב ח"ב אינו מצוי אצלי אך לפי מה שהביא בשמו הרב נחמד למראה ח"א די"ג ע"ד נראה דלק"מ שהרי כתב וז"ל ונ"ל דמצות תוכחה אינה כשאר מצות שצריך לרדוף אחריהם שילך למקום עצת רשעים למחות בהם עד שיכוהו אלא דאם נזדמן לאדם שראה אדם בא לחטוא חייב להוכיחו שהרי אמרו ביבמות ד' ס"ה ע"ב כשם שמצוה לומר דבר הנשמע כך מצוה שלא לומר דבר שאינו נשמע ופירש"י וכו' דכיון דשניהם מצוה אם יוכיח ומקבלו ומצוה שלא להוכיחם אם לא יקבלו והדבר ספק דהיינו (נראה שצ"ל דיינו) כשנזדמן לפניו אבל לא לרדוף אחר עושי רשע ומה גם למה שאמרו מוטב שיהיו שוגגין וכו' אם כן אם לא יקבלו משוי להו מזידים ודוקא בברור לו דמקבלי תוכחת וכן גדול הבית וגדול הדור מצוה לרדוף אחר מצות תוכחה אבל באינו ברור לו אי מקבלי אם נזדמן לפניו חייב להוכיח ולא שיהא חייב לילך למקום עושי רשע כנ"ל עכ"ל מתבאר שסובר הרב דלגדול הדור מצוה לרדוף אחר התוכחה ומי לנו גדול בדורו שקול כמשה ואהרן ושמואל בקוראי שמו ומצוה עליה רמיא לרדוף אחר התוכחת. ועוד דלא אמר הרב דאסור לרדוף אחר מצוה זו. אלא דאינו חייב קאמר ואי בעי עביד ושפיר דמי ושמואל הנביא חומרא הוא דאחמיר אנפשיה וק"ל:
<b>וחילוק</b> זה שחלק הגאון חקרי לב בין שאר אינשי לגדול הדור לענין לרדוף אחר התוכחה מצאתי להגאון כתב סופר בחלק אהע"ז (שהשגתיו עתה) בסי' מ"ז שכתב כיוצא לזה על מה שכתוב בספר חסידים והובא במגן אברהם סי' תר"ח סק"ג שאם על ידי תוכחה ישנאהו וינקום ממנו אין צריך להוכיחו שנראה לו דדברי ספר החסידים הם רק במצות הוכח תוכח את עמיתך שאם רואה דבר מגונה בחברו שצריך להוכיחו אם הוא באופן שישנאהו וינקום ממנו אין צריך אבל מי שיושב על כסא רבנות ונתקבל לפקח על עסקי העיר להורותם דרך החיים להוכיח וליסר אותם בדברים ולהעמיד הדת כל האפשר לא יחוס על עצמו רק על כבוד ה' יהיו עניניו ולבו תמיד וזה בכלל מה שאמרו האי צורבא מרבנן דמרחמו ליה בני מתיה לאו משום דמעלי אלא משום דלא מוכח להוא במילי דשמיא וכו' הרי שמחלק כעין מה שחילק הרב חקרי לב בין שאר אינשי לרבנים היושבים על מדין דעליהם תמיד להשגיח לחזק בדקי תורתינו הקדושה ואם כן יש לומר כמו כן שגדולי הדור מחוייבים לחזור אחר מצות תוכחה ולא כשאר כל אדם שאינו חייב אלא כשמזדמן לו שראה מי שבא לחטוא כנז"ל:
<b>וכתב</b> עוד בכתב סופר שם דמכל מקום הכל לפי ראות עיני המורה אם יקובלו דבריו ואם לאו כשם שמצוה לומר דבר הנשמע כך מצוה שלא לומר דבר שאינו נשמע ובאמת מצות תוכחה קשה מכולם מי יוכל לשקול במאזני שכלו בכל פעם אם יפה שתיקתו או לא וכבר אמרו חז"ל (שבת ד' ה"ן ע"א) דמדת הדין קטרגה אם לפניך גלוי להם מי גלוי ונראה לפרש מה שאמרו (בחגיגה ד' י"ד ע"א) לא נתקררה דעת של ישעיה עד שאמר ירהבו נער בזקן וכו' דצריך להבין איך ח"ו היה שונא את ישראל עד שלא נתקררה דעתו עד שאמר ירהבו נער בזקן. ונראה דידע ישעיה כי לא אלמן ישראל ובדור הרע. מכל מקום לעולם יהיו צדיקים תלמידי חכמים אוחזים מעשי אבותיהם בידיהם תורתם אומנתם ורק שיענשו על שלא הוכיחו כי אם יאמרו כי אין תוכחתם מקובלת מדת הדין תקטרג להם מי גלוי ולא יוכלו לשקול הדבר על נכון. אך כל זה בזמן שהחכמים מכובדים בעיני העם ומכירים ערכם רק יצרם מתגבר עליהם לעבור על מצות ה'. אז יש פתח תקוה ברוב דברים דברי תוכחה וחדלו הפושעים וצריך להוכיח אפילו מאה פעמים אבל אם מלעיגים על החכמים ההולכים דרך ישכון אור תורה ושמים אור לחושך. גם בוז יבזו אותם שוב בודאי לא יקבלו דבריהם ולא יטו אזן לקולם וגלוי וידוע לפניהם שלא יקובלו דבריהם ויוצאים ידי שמים ולכן נתקררה דעתו של ישעיה הנביא כששמע וירהבו הנער בזקן ונקלה בנכבד וכן בעונותינו בדור הזה אך לא כל המקומות והעתים שוים תן לחכם ויחכם יראה מה שלפניו וה' יתברך יתקנהו בעצה טובה מלפניו לכבוד שמו הגדול עכ"ד דברי פי חכם שפתים ישק שפתי פי צדיק:
<b>ואם</b> רואה את חברו שעושה איסור דאורייתא או דרבנן מחמת חסרון ידיעה חייב להודיעו ולהפרישו מאיסורא וכתב הרב דרך המלך בפרק א' מהלכות חמץ ד' ו' דבאיסור דרבנן יש חילוק בין איסור גמור לדבר שאסרו רק משום גזרה דדבר שהוא משום גזרה אינו חייב להפרישו ולכן הרואה חברו שאוכל חמץ שעבר עליו הפסח בבלי דעת שהוא חמץ שעבר עליו הפסח אינו חייב להודיעו ולהפרישו כיון שמן הדין מותר רק משום קנס הוא דאסור לא אסרו אלא למי שיודע אבל למי שאינו יודע לא אסרו ואינו צריך להפרישו והביא שם שרב אחד נחלק עליו. ואפס קצהו תראה כי לא הובאו כל דברי הרב החולק (וכתוב שם שבהשמטות הס' השלים החסרון וליתנהו להנהו מילי שם כמו שיראה הרואה) וחזר לקיים דבריו לחלק באיסורין דרבנן בין איסור גמור לאיסור דרבנן שהוא משום גזרה וקנס אלו תוד"ק ומרן חיד"א בס' פתח עינים הובאו דבריו בשיורי ברכה סי' תמ"ח ובס' חיים שאל ח"ב סי' ל"א הביא דבריו הרב שערי תשובה שם ס"ק ט"ו והרב פתחי תשובה יו"ד ריש סי' קי"ט והרב עיקרי הד"ט בחלק א"ח סי' ח"י אות ה"ן חלק על הרב דרך המלך וסבירא ליה דאין לחלק ובכל ענין חייב להודיע ולהפרישו עי"ש גם הרב יד דוד בסוגיא דעירובין ד' ס"ד ע"ב פקפק על דברי הרב דרך המלך עי"ש גם הרב זרע אמת בח"ב סי' י"ט ד' י"ז סוף ע"ב הביא מה שכתב הרב דרך המלך לחלק באיסורין דרבנן כנז"ל וכתב על דבריו ואחרי המחילה מכת"ר לא ירד בנ"י הדל אתו עמו אלא על כל פנים חייב חברו להודיעו ולהפרישו משום לפני עור וכמו שהוכחתי והראיה שהביא הרב מעירובין ד' ס"ד נראה לפי עניית דעתי דאינה ראיה כאשר יראה הרואה והרב החבי"ף בס' חקקי לב ח"א סוף סי' כ"ד כתב שבספרו להלכות פסח העלה שלא כדעת הרב דרך המלך ומה שכתב הרב זרע אמת שחייב להודיעו ולהפרישו משום ולפני עור תמיה לי איך שייך לפני עור במה שהוא עושה מעצמו ואין זה מסייעו כלל רק שאינו אומר לו שמה שעושה הוא דבר האסור לו ועד כאן לא כתבו הראשונים דבדלא קאי בתרי עברי דנהרא דליכא לפני עור מדאורייתא דאסור מיהא דרבנן אלא במשיט לו האיסור שהיה יכול בעצמו לקחתו עיין מה שרשמתי בזה בקונטריס הכללים במערכת הוי"ו אות כ"ו ס"ק ג' אבל מה שחברו עושה בבלי דעת וזה רואהו ושותק ואינו מודיעו שאסור אין שייך לומר שעובר משום ולפני עור אף אם הוא איסור תורה ויותר נכון לומר שהוא משום מצות תוכחה באיסורי תורה מדאוריתא ובדרבנן כל דתקון רבנן כעין דאורייתא תקון וכמו שאכתוב לקמן בס"ד ודברי הרב זרע אמת צ"ע:
<b>והנה</b> מדברי כל הרבנים הנז"ל למדנו שפשוט הוא שגם באיסורין דרבנן אם רואה שחבירו עושה איסור דרבנן מחמת חסרון ידיעה חייב להודיעו שהוא אסור מדרבנן ולהפרישו ואינו ענין למה שכתבו הפוסקים בסי' תר"ח לחלק בין דבר המפורש בתורה לאינו מפורש דשם הוא לענין שיש משום מוטב שיהיו שוגגין ולא מזידים אבל אם ידוע שזה עושה איסור מחסרון ידיעה שהוא איסור פשוט שצריך להודיעו ולהפרישו גם באיסורין דרבנן ורק מה שיש מקום לפלפל הוא באיסורין דרבנן שאינם אלא מחמת קנס וגזרה כמו שכתבו הרבנים הנז"ל ואף בזה דעת רבנן בתראי הנז"ל שאין לחלק והרב פתחי תשובה ביו"ד סי' ש"ג בנחלת צבי כתב דגם באיסורין דרבנן צריך להודיעו ולהפרישו וכתב ראיה לזה ושיש עוד כמה ראיות עי"ש ולא זכר שר מה שכתב בעצמו בריש סי' קי"ט בשם מרן חיד"א ומשם בארה דגם באיסורין דרבנן צריך להודיעו גם הרב שיבת ציון בסי' ס"ז (בד"ה ומה שמסופק) כתב שהרב השואל נסתפק במה שנוהגים כשהילד ממזר מכנים לו שם ומשנים מקום המילה כדי שיתפרסם שהוא ממזר אם הדין כן גם בממזר מדרבנן או יש לחלק דומיא למ"ש בסי' תר"ח לענין תוכחה והשיב לו שאין דמיונו יפה דהתם הוא לענין מוטב שיהיו שוגגין וכו' אבל ודאי חייבים להודיע ולהפריש גם מאיסור דרבנן ואטו הרואה חברו אוכל בשר עוף בחלב בבלי דעת אינו מחוייב להודיעו שהוא בשר בחלב דרבנן וכו' עי"ש דב"ק גם הרב בית יהודה בחלק יו"ד סי' י"ז אשר שהרבה להוכיח דגם באיסורין דרבנן איכא משום לפני עור מדרבנן כתב ולא תידוק דדוקא מכירה והושטה דקא מסייע באיסור הוא דאסור משום ולפני עור אבל בעובר מעצמו ורואהו חברו אינו חייב להפרישו דהא ליתא דהרי משמתין היו בזמן שבית המקדש קיים אמאן דעבר אדרבנן כדאיתא בש"ס בכמה דוכתי וזה פשוט עכ"ל ורבינו עקיבא איגר בתשו' סי' ח' נשאל במי שאינו יודע שזה מלאכת איסור אם מחוייבים להפרישו ושקיל וטרי להוכיח דמתעסק במלאכה אף שפטור מחטאת מגזרת הכתוב מכל מקום עבירת שוגג מיקרי וא"כ צריכים להפרישו עי"ש ואתה תחזה בשו"ת שפת הים לגאון בדורינו בסי' א' אשר נשא ונתן בספקו טהור של רעק"א במתעסק בדבר איסור אי חשיב עבירת שוגג ומסיק דמתעסק בשבת בדבר שסבור שהוא תלוש ובאמת הוא מחובר יש להקל לעת הצורך אבל שלא לעת הצורך חייבים להפרישו דאף אם נחליט דליכא איסור תורה איכא מיהא איסורא דרבנן דגם כן חייבים להפרישו אם לא לצורך אלו תו"ד מסקנתו ולא פניתי לעיין בראיותיו לך נא ראה:
<b>ונראה</b> דמה שחייב להודיע ולהפריש חברו מאיסור הוא מדין ס מצות הוכח תוכיח וכו' וכן מצאתי להגאון שאגת אריה בסי' ח"ן שכתב בתוך דבריו שכיון שמן התורה חייב אדם להפריש את חברו מאיסור אין לו למנוע את עצמו משום כבוד הבריות לפום שנויא שבש"ס דלא אמרו גדול כבוד הבריות שדוחה לא תעשה אלא בלאו דלא תסור אלא דאנן קי"ל דאפילו לא תעשה של תורה נדחה בשב ואל תעשה וכו' עי"ש הרי כתב מפורש דמן התורה הוא לאפרושי מאיסורא ועם שלא פורש בדבריו שהוא משום מצות תוכחה בהכרח לומר כן שאם לא כן אאיזה מצוה של תורה נסמוך דבר זה דודאי אלפני עור אינו שייך זה דלאו דלפני עור הוא שלא להושיט לו דבר איסור כדתני ר' נתן בפ"ק דע"ז ד' ז' מניין שלא יושיט כוס יין לנזיר ואבר מן החי לבן נח עכומ"ז שנא' ולפ"ע לת"מ ודוקא בדקאי בתרי עברי דנהרא וכו' כנודע אבל בשאינו מושיט לו האיסור רק שרואה שחברו עושה איסור בשגגה שיהא חייב להפרישו אין ללמוד מזה אלא ודאי אינו אלא ממצות תוכחה ועיין לקמן (בד"ה ונסתפק) מה שכתבתי בשם רבינו מוהר"ם אלשיך וכן ראיתי להרב בית יהודה בחיו"ד סי' י"ז שכתב דלאפרושי מאיסורא הוא מטעם דכל ישראל ערבים והיינו מצות תוכחה וכן מצאתי מפורש להגאון כתב סופר ביו"ד סי' פ"ג (בד"ה ואחר שביארנו) שהביא מה שכתבו התוס' והרא"ש והגהות מרדכי בפרק קמא דשבת ד' ג' דהיכא דלא קאי בתרי עברי דנהרא דליכא משום ולפני עור מכל מקום איסורא דרבנן איכא דאפילו קטן אוכל נבלות ב"ד מצווין להפרישו כל שכן גדול שלא לסייע לו וכתב על זה וקל וחומר זה לא ידענא דקטן מצווים להפרישו ולהצילו מן האיסור אבל גדול זה שהוא עושה מדעתו ולא ישמע לו ואי אפשר להפרישו מנא לן דאסור לסייעו כיון שבלא סיעתו יעשה ויעבור ואם הרא"ש קאי בשוגג פשיטא שמצוה להפרישו כ"ש שלא יסייעו ולא היה צריך לדון ק"ו דהרי בנדה ובהלכות כלאים סי' י"א מביא הרא"ש ירושלמי ברואה כלאים בחבירו צריך להודיעו ועיין נוב"י קמא או"ח סי' ל"ה ולדעתי דבר זה דאוריתא הוא מהוכח תוכיח וגם בלא דעת נפש לא טוב וכן בדוכתי טובא בש"ס מוטב שיהיו שוגגין ולא מזידים ובלאו הכי היכא שישמעו צריך להגיד כדי שיפרשו מאיסור שוגג ואי הרא"ש קאי אמוציא מזיד הוא ואי אפשר למחות על ידו מנ"ל דאיכא איסור מקו"ח דמצווין להפרישו כשאפשר להפריש להצילו מן האיסור אבל כשיעשה האיסור ואי אפשר למנוע מנ"ל דאסור לסייעו מדרבנן הנה כתב מפורש דאם רואה חברו עושה איסור בשוגג חייב מדאוריתא להפרישו ממצות תוכחה ובלי ספק גם מה שכתב הרב שאגת אריה שמדאוריתא חייב להפריש חברו מאיסור הוא משום מצות תוכחה ואני ההדיוט מוסיף על תמיהת הרב כתב סופר לפי מה שהבאתי בקונטריס הכללים (בשדי חמד ח"א) במערכת האל"ף אות שח"ן בשם כמה רבנים שכתבו שבדבר שאסור מן התורה לא נטפלו חז"ל לאסרו מדבריהם דאם לא ישמעו לדברי תורה גם לדבריהם לא ישמעו עי"ש ואם דברי הראשונים שכתבו דבדלא קאי בתרי עברי דנהרא אסור לסייעו היינו כשהוא שוגג הרי מן התורה מצווה להפרישו ממצות תוכחה וכל שכן שלא לסייעו ולמה הוצרכו חז"ל לאסור מה שמצווה ועומד ממצות התורה ודוחק לומר דדוקא בדבר שמן התורה הוא באזהרה לא נטפלו חז"ל לאסרו ולא במה שהוא מן התורה רק מ"ע וצריך עיון ועיין מה שכתבתי בקונטריס פאת השדי בחלק הכללים במערכת האל"ף אות פ"ד בהא דאפרושי מאיסורא אם הוא משום לתא דולפני עור לא תתן מכשול והבאתי תורף דברי מי שגדול בדורנו בשו"ת פרי יצחק יצ"ו בסי' כ"ו וכתבתי ליישב תמיהתי על הרב זרע אמת הנ"ל והבאתי קצת ראיה לזה בס"ד ומדברי הגאון מנחת חינוך בפרשת בא מצוה ח' בסק"ה ד' ח"י ע"ב מתבאר דהא דמשום אפרושי מאיסורא הוא משום מצות תוכחה שכתב וז"ל אבל לאפרושי מאיסורא הוא קצת מצוה אבל אם אינו מפריש חבירו אם אינו מכשילו בידים אינו עושה שום איסור אם יודע שאינו מקבל תוכחה או שהוכיח אותו ולא קבל ולא עבר כלל וכו' עכ"ל וק"ל:
<b>וכתב</b> הרב צרור החיים בפ"ו מהלכות דעות דין ז' והרב גנת ורדים הוכיח ממ"ש הרמב"ם הרואה חברו שחטא וכו' דמצות תוכחה אינה אלא למי שעובר אל"ת אבל לא בביטול מצות עשה והרב המחבר הרבה להפליא עליו דמהש"ס (דקי"ל דאם אומרים לו עשה סוכה ואינו עושה וכו' מכין אותו עד שתצא נפשו) ומדברי הפוסקים מתבאר דגם בביטול מצות עשה איכא מצות תוכחה ואין דקדוקו מדברי הרמב"ם נכון דודאי גם העובר אמימרא דרחמנא בביטול מצות עשה חוטא מקרי והאריך עוד בדברי הרב גו"ר בעניינים אלו עיי"ש גם מרן החבי"ף בס' חקקי לב חא"ח סי' י"ט בד' כ"ג סוף ע"א כתב דנ"ל פשוט דמצות תוכחה איתא בין במצות ל"ת בין במ"ע דלא כהרב גו"ר וכתב שגם הרב חקרי לב בחא"ח סי' מ"ח חלק עליו וכל זה במצות עשה המתבטלת בשב ואל תעשה וכל שכן בדבר שהוא מצות עשה ומתבטל בקום עשה דפשיטא דאית בה מצות תוכחה וכמו שהרבה להשיב הרב צרור החיים שם על דברי הרב גנת ורדים דעסיק בדין שביתת בהמתו וכתב עלה דמשום דאין בה לא תעשה אין בה מצות תוכחה ותמה עליו מדין תוספת יום הכיפורים וכו' עיש"ב וכן תמה עליו בס' תהלה לדוד הנד"מ לידידי הגאון דוד אורטינבארג יצ"ו בח"א בריש קונטריס שהם וישפה עי"ש שכיונה דעתו לדברי הרב צרור החיים:
<b>ונסתפק</b> הרב חקרי לב בס' מערכי לב בדרוש ע' ד' זק"ן ע"ד במי שראה חברו עובר עבירה והיה בידו למחות ולא מיחה דנתפס עליו כדכתיב וכשלו איש באחיו ושוב חזר הרשע ההוא בתשובה שלמה שנתכפר עונו אם מועילה תשובתו להציל את הערב דכיון שהעון עצמו נמחק ונעקר ממילא גם הערב אינו נענש או דילמא עון הרשע נתכפר בתשובה שעשה אבל עון הערב במה יתכפר בלי שום תשובה ומצא שנחלקו בזה הרב מוהרימ"ט בדרשותיו פרשת האזינו פשיטא ליה דאם הרשע חזר בתשובה גם הערב מתכפר לו והרב יערות הדבש בד' ע"ב כתב דאינו מתכפר הערב והרב המחבר כתב דלפי מ"ש בסוף יומא לחלק בין תשובה מאהבה דזדונות נעשות לו כזכיות לתשובה מיראה דזדונות נעשות לו כשגגות אם כן גם בערב יש לחלק כן דאם הרשע עשה תשובה מאהבה אז כיון שהעון נמחק לגמרי ואדרבא נעשו לו כזכיות גם הערב נפטר ונרצה לו לכפר עליו גם כן ואם הוא שב רק מיראה לא נפטר בזה הערב אלו תוד"ק ובגליון הס' כתוב (לא ידעתי למי מקדושים). שדעת הרב מוהר"ם אלשיך בפרשת ויקרא כדעת הרב מוהרימ"ט שמתכפר גם מי שלא הוכיחו ודברי הרב מוהרמ"א הם בריש הפרשה ע"פ אדם כי יקריב מכם שדקדק שפתח בלשון יחיד אדם כי יקריב וסיים בלשון רבים תקריבו את קרבנכם וניחא ליה דכונת הכתוב דאף כשהחוטא חטא בפניכם והיה לכם להזהירו ולא הזהרתם ונמצא שמכם נמשך לו שיצטרך להביא קרבן והייתם צריכים גם אתם להביא קרבן להתכפר זה חסדי אשר אעשה עמכם שקרבנו של זה רצוי לפני ונחשב לכם כאילו תקריבו את קרבנכם אתם גם אתם אלו תוד"ק ויומתק בזה מה שדקדק הכתוב לומר אדם כי יקריב מכם שלפי הנראה יותר היה צודק לומר אדם מכם כי יקריב ולדברי הרב ניחא וק"ל ועם שאין משיבין על הדרש יש לפקפק קצת דמהיכא תיתי שיהיו הערבים חייבים להביא קרבן דהחוטא יביא קרבן על שגגתו והם מזידים הם וסתם קרבן על שוגג הוא בא ועוד דהוי דבר שאין בו כרת ובלא מעשה כפסח ומלה עיין רמב"ם ריש הלכות שגגות ומכל מקום נראה דאין מדברי הרב מוהרמ"א סתירה לסברת הרב מערכי לב דכיון דמקריב קרבן ועושה תשובה (דקרבן בלא תשובה זבח רשעים תועבה) אף אם קרבנו הוא על שעבר במזיד בדברים שחייבים קרבן על המזיד מ"מ ע"י התשובה והקרבן ודאי דנרצה לו לכפר עליו ונמחק לגמרי והיה כאילו לא היה ולכן מועיל גם להערב להתכפר בזה אבל בעושה תשובה בלבד והיא מיראה יכול להיות שכיון שאין העון נמחק לגמרי ועושה בו רושם כחוטא בשגגה גם הערב יש לו עונש על שלא מיחה וגרם לו להביאו לידי שגגה זו והרב יד ימין בח"ב ד' י"ג ע"ד נמשך אחר הכרעת הרב מערכי לב לחלק בין תשובה מאהבה לתשובה מיראה עי"ש:
<b>והנה</b> כיוצא לזה נסתפקו בלימוד הישיבה בבית מדרשו של הרב יד מלאכי בלאו דלפני עור לא תתן מכשול דעובר המושיט כוס יין לנזיר ואבר מן החי לבן נח אם הנזיר אחר שהושיט לו הכוס כבש את יצרו ולא שתהו וכן ב"ן שלא בא בפיו הפיגול אי קעבר המושיט משום ולפ"ע לת"מ מי נימא כיון דלא נכשלו באיסור ע"י אותה ההושטה לא מיקרי תו מכשיל או דילמא כיון דסוף סוף הוא נתן המכשול לפניהם עובר בלאו דלפ"ע והרב זה הי"מ גדול בסי' שס"ז כתב דאף דהם לא עשו איסור מ"מ המושיט עובר אלאו דלפ"ע דלא תתן מכשול אמר רחמנא דמשמע דאנתינה קפיד קרא בין אם עבר הנישט בין אם לא עבר והוכיח כן מהש"ס ומתשו' הרבנים הר"ן וזקן אהרן וכנה"ג ומוהר"א ששון עי"ש ובקונטריס הכללים במערכת הלמ"ד אות ל"ו (כל הכתוב בקונטריס כללים מערכת הלמ"ד בענין לפני עור נעתק במערכת הוי"ו אות כו' ושם בס"ק א' כתוב מה שרשמתי כאן) הנה הבאתי אמבוהא דספרי מרבנן קדישי דנקטי ואזלי כסברת הרב יד מלאכי וגם הבאתי שיש מפקפקים בזה ועוד הבאתי כיוצא לזה במסית ומדיח דאף אם הניסת לא אבה לו ולא שמע אליו עובר המסית עי"ש ולכאורה יש לומר כמו כן לענין הוכחה דאע"ג דהחוטא שב ורפא לו לא מהניא ליה להערב כיון דאיהו עבר אמימרא דרחמנא שהיה לו להוכיחו ולא עשה כן וכ"ש הוא דאם בההיא דמכשול אע"ג דלא אתעביד שום איסורא עבר משום דסוף סוף עבר אמימרא דרחמנא בהושטתו כ"ש כשמעשיו גרמו להחוטא ואהניא ליה שיטותיה לעבור אמימרא דרחמנא ע"י שתיקותיה דיש לנו לומר דאף אם החוטא שב ורפא לו לא מהניא תשובתו להערב עד שהוא בעצמו ישוב אל ה' על חטאתו אשר חטא דאין סברא כלל לחלק בזה בין ל"ת לעשה שזה בקום עשה וזה בשב ואל תעשה דהאי סברא מגניא ומצלא מעונש חמור להביאו לידי עונש הקל אבל לפוטרו בלא כלום אי אפשר דסוף סוף גרם לחלל את השם ע"י שתיקתו ומה שדחה לזה רב אחד יצ"ו דשאני הכא דאמר ולא תשא עליו חטא דמשמע דבנשיאות חטא קפיד רחמנא וכל דליכא נשיאות חטא שכבר נתכפר עון החוטא אין על המוכיח איסור כלל הם דברים תמוהים דלא תשא עליו אין פירושו שלא תגרום לו לחטוא אלא היא אזהרה שלא יוכיחנו ברבים ולא יכלימנו ואינה נתינת טעם למצות הוכחה וזה פשוט ולכן מסתברא לענ"ד דכשם שהמושיט כוס לנזיר עובר אף שלא שתהו הנזיר וכן המסית עובר אף שהניסת לא אבה לו ולא שמע אליו כמו כן וכ"ש מי שיש בידו למחות ולא מיחה אף שהעובר שב בתשובה צריך הוא גם כן להתודות ולשוב אל ה' על חטאתו אשר חטא שלא חס על כבוד קונו להקנאות קנאת ה' ותורתו הקדושה וכדעת הרב יערות הדבש (לא ראיתי דב"ק בגופן שלהן כי הס' שבידי הוא דפוס חדש ואין הדפים מכוונים לשל דפוס ישן ויתכן דגם הסוברים (שלא כדעת הרב יד מלאכי כמו שרשמתי בקונטריס הכללים הנ"ל) גבי לפני עור שכל שלא עבר הנישט לו אין המושיט עובר מודו בדין זה כיון שלפי האמת נעשית העבירה בסיבתו ואם העובר עשה תשובה על אשר חטא בעצמו אין תשובתו מצלת לזה על שלא הוכיחו שלא לעבור אמימרא דרחמנא כן נראה לי כעת:
<b>ובעיקר</b> מצות תוכחה ראיתי בס' שו"ת מוהר"ם שיק (שהשגתיו מקרוב) בחלק א"ח שהאריך הגאון מסי' ש"ג והלאה בכמה תשובות באיזה ענין יש להקל מלמחות בעוברי עבירה ועמד בדברי הרמ"א בשלשה מקומות ביו"ד סוף סי' של"ד ושם בסי' זק"ן ובחשן משפט ריש סי' י"ב דנראה דמיחלפא שיטתיה והאריך לבאר דב"ק ועל האנשים הפוקרים ומחללים שם שמים בפומבי אם חייבים להחרימם במקום שיש רשיון לזה מהשררה ולהבדילם מעדת ישראל בכמה עניינים עי"ש. להבות דב"ק:
<b>ובמאי</b> דאמרו מוטב שיהיו שוגגים ואל יהיו מזידים מצאתי כתוב בקונטריסי איזה פרטי דינים וראוי לספחם בזה ואלו הם א) כתבתי בשם הריטב"א בחידושיו למכות על דף כ' ע"ב (בד"ה וכמה שיעור קרחה) שכתב דלחייב מלקות הוא דבעינן שיעור אבל איסורא איכא אפילו בשער אחד וכו' וסיים והדבר ידוע שכל זה אסור אפילו באביו אפילו ברבו ולא כמו שנהגו ואין ראוי לומר בזה מוטב שיהיו שוגגין שכן עושים בכל יום ומזידין הם ועוד דאפילו למאן דאמר התם דאפילו בדאוריתא אמרינן הנח להם לישראל הני מילי באיסור עשה כתוספת ביום הכיפורים אבל לא באיסור לאו כדכתיבנא בדוכתא בס"ד עכ"ל שוב ראיתי שכבר הביא דברי הריטב"א הללו (שכתב לחלק בין עשה ללאו) הרב יד מלאכי בכללי הדינים אות שפ"ט וקשה לכאורה מהא דאמרינן בפרק במה בהמה ד' ה"ן ע"א על פסוק והתוית תי"ו על מצחות האנשים וכו' שאמר הקב"ה לגבריאל לרשום על מצחן של צדיקים תי"ו של דיו ועל מצח רשעים תי"ו של דם שלאלו לא ישלטו מלאכי חבלה ולאלו ישלטו שהללו צדיקים גמורים וכו' ואמרה מדת הדין היה להם למחות ולא מיחו ואמר הקב"ה גלוי וידוע לפני שאם מיחו בהם לא יקבלו מהם ואמרה לפניו אם לפניך גלוי לפניהם מי גלוי וכו' דמשמע דאם היה גלוי לפניהם היה הדין נותן לומר מוטב שיהיו שוגגין אף דהוה בבית ראשון שלש עבירות החמורות ואמרינן התם דר' זירא אמר ליה לר' סימון לוכיחינהו מר לדבי ריש גלותא ואמר ליה לא מקבלי מנאי ואמר ליה אף על גב דלא מקבלי לוכיחינהו מר וכו' וכתבו התוס' (בד"ה ואף על גב דלא מקבלי) היינו היכא דספק אי מקבלי כדאמר בסמוך לפניהם מי גלוי אבל היכא דודאי לא מקבלי הנח להם מוטב שיהיו שוגגים ואל יהיו מזידים כדאמרינן בפרק המביא כדי יין ובפרק שואל גבי תוספת יום הכיפורים עכ"ל וכן בסוף פרק חזקת ד' ס' ע"ב דאמרינן הנח להם לישראל מוטב שיהיו שוגגין וכו' כתבו וז"ל מוטב וכו' בדבר שאין ידוע אם יקבלו כשימחה בהם אם לאו צריך למחות כדמוכח בפרק במה בהמה דאמרה מדת הדין אם לפניך גלוי לפניהם מי גלוי ונענשו אבל בדבר שאנו יודעים בבירור שלא יקבלו אמרינן מוטב שיהיו שוגגין עכ"ל וכן כתבו חילוק זה בפרק קמא דמס' עבודה זרה ד' ד' ע"א עי"ש ומתבאר דגם בלא תעשה אמרינן מוטב שיהיו שוגגין וכו' היפך דברי הריטב"א:
<b>ונראה</b> ליישב דעת הריטב"א על פי מה שכתב הרב ארעא דרבנן במהדורא בתרא אות קול ששמע מפי הרב מקראי קדש שהקשה על מה שכתב הרב העיטור דלא אמרינן מוטב שיהיו שוגגין וכו' אלא בדבר שאינו מפורש בתורה מההיא דשבת הנ"ל דמוכח דאם היה גלוי לפניהם שלא יקבלו היה הדין נותן לומר מוטב שיהיו שוגגין וכו' אף שהיו חוטאים בדברים המפורשים בתורה עבודה זרה גלוי עריות ושפיכות דמים וכתב בשמו ליישב לדעת הרב העיטור דסוגיא ההיא אינה אלא לפטרם מעונש מיתה על שלא מיחו אבל חיובא מיהא איכא למחות בדבר המפורש בתורה ומרן חיד"א בס' ברכי יוסף סי' תר"ח אות ד' הביא קושיא ותירוץ הנ"ל בשמו בספר ישרש יעקב וכתב על דבריו שכבר הסמ"ג בעשין י"א הביא סוגיא דשבת הנ"ל וכתב בפשיטות כדברי הרב דאף דפטירי מעונש מיתה כדמוכח מסוגיא דשבת מכל מקום מעשה דהוכח תוכיח לא מיפטרי אמור מעתה דלפי זה מקום יש בראש ליישב לדעת הריטב"א שגם הוא סובר לחלק כן דסוגיא דשבת דמוכח מינה דגם בלאוין אמרינן מוטב שיהיו שוגגין וכו' אינו אלא לפטרם מעונש מיתה אבל חיובא איכא למחות בהם וכן כתב בספרו יעיר אזן במערכת המ"ם אות ה"ן שבסמ"ג כתב דאף שפטורים מעונש מעשה דהוכחה לא מיפטרי וסיים עי"ש מאי דמסיק סמ"ג ובהגהות מיימוניות בפרק שישי מהלכות דעות ונראה שכונתו לומר שהסמ"ג במסקנתו סובר דכשידוע שאין מקבלים אף עשה דתוכחה ליכא ודברי הסמ"ג בזה הבאתי לקמן בסק"ו עי"ש:
<b>והרב</b> יד מלאכי בכללי הדינים אות שצ"א כתב בשם הרב כנסת הגדולה בסי' תר"ח בשם תשובה כתיבת יד דמוטב שיהיו שוגגין וכו' דאמרינן לאו דוקא באיסור דאוריתא לחזר אלא אפילו באיסור כרת כגון טבילה דנהגו בקצת מקומות לטבול בנהרות לא אמרינן להו ולא מידי אי ידעינן דלא מקבלי עכ"ל ולפי הנראה דברי תשובה זו הם שלא כדברי הריטב"א הנ"ל (דבאיסור לאו לא אמרינן מוטב וכו') וקצת תימה על הרב שמביא בשתי האותיות שתי הסברות בשתיקה ולא יעיר דמי ששנה זו לא שנה זו דלדעת הריטב"א כיון דהוא איסור לאו אף אם לא היה כרת לית לן למימר מוטב וכו' וכל שכן בדאיכא נמי כרת ומדברי קצת מהראשונים בהיתר תכשיט לנשים משמע קצת שיש סוברים דאף אם יש לנו בזמן הזה רשות הרבים אין מוחין בידן מטעם דמוטב שתהיו שוגגות וכו' עיין בא"ח סי' ש"ג גם ביו"ד סי' רצ"ג סעיף ג' כתבו הפוסקים לענין איסור חדש דאין למחות וכו' דמוטב שיהיו שוגגין וכו' ומשמע דאף אם נאמר דאיסור חדש בזמן הזה דאוריתא הדין כן ומוכח דגם באיסור לאו אמרינן מוטב וכו' ואין צריך למחות וצריך להתיישב בכל זה איה"ש:
ב) <b>ומרן</b> חיד"א בברכי יוסף שם כתב ליישב סברת הרב העיטור ודעמיה (דסברי לחלק בין דבר שאינו מפורש בתורה למפורש בתורה) והוא זה שיש הפרש בין היכא דסמי בידן לכופם עד דפרשי בהא מחמירינן טובא וחייבים להוכיח ברם כי ידעינן דלא מקבלי ואין כח בידינו לכופם אין חיוב להוכיחם וזהו שאמרו ביבמות ד' ס"ה שלא לומר דבר שאינו נשמע וכן הביא בשם הרב מוהר"י זאבי בדרשותיו על מאמר רז"ל שאמר משה רבנו לאהרן במעשה העגל מוטב היה להם שיהיו שוגגין וכו' שקשה מזה על סברת הרב העיטור הנ"ל וניחא ליה על פי חילוק זה ושהביא סוגיא דשבת הנ"ל וכתב ליישב בזה קושיית הרב דברי אמת על תשובת הרא"ש כלל ו' סי' ג' שלא פירש חילוק הרב בעל העיטור דלפי האמור דכשאין בידו למחות בכל גוונא פטור ניחא דאימור דהרא"ש היתה לו ידיעה בתחלה שלא היה ביד השואל למחות וכו' וכן כתב בספרו יעיר אזן במערכת המ"ם אות ה"ן:
ג) <b>ומה</b> שכתבתי למעלה בשם הריטב"א בחידושיו למכות דבדבר שידוע שהם יודעין ועושין במזיד לא אמרינן מוטב שיהיו שוגגין וכו' כן בקודש חזיתיה לרבינו בצלאל בשטה מקובצת למסכת ביצה בפרק המביא שכתב בשם הריטב"א וז"ל דוקא במידי דקים לן דעבדי בשוגג דבכי הא אין אנו נתפסין בעון משום דלא מהני בהו מחאה אבל במילתא דקים לן דידעי דאיסורא הוא ועבדי במזיד ליתא להאי טעמא ואי לא מחינן בהו מתפסנן עלייהו דהא ישראל ערבים זה לזה ע"כ וכתב הרב דברי מנחם בסי' תר"ח הגב"י אות א' (בד"ה ואיך שהיה) בשם הרב פאת ים בד' ט"ל ע"ב דהרב העיטור והריטב"א שניהם לדבר אחד נתכוונו דדוקא במידי דאיכא למיתלי דשוגגין הם הוא דאמרינן מוטב שיהיו שוגגין אבל כשהם מזידין מחינן בהו ומטעם זה הוא שחילק הרב העיטור דדוקא במידי דאתי מדרשא הוא דאמרין מוטב וכו' דלאו כולי עלמא דינא גמירי ואיכא למימר דשוגגין הם אבל במידי דכתיבא בהדיא באוריתא דכולי עלמא ידעי לה ודאי מזידין הם ומחינן בהו והרב דברי מנחם שקיל וטרי בזה דמדברי התוס' במסכת שבת ד' ה"ן הנ"ל נראה דלא שאני להו בין אינו מפורש בתורה למפורש ושדבריהם הם היפך ממה שכתבו במסכת ביצה ד' ל' (בד"ה דהא תוספת) והאריך קצת בזה עי"ש:
<b>אחר</b> זמן רב נדפס ס' תהלה לדוד לידידי הגאון דוד אורטינבארג יצ"ו וראיתי בריש קונטריס שהם וישפה (שבסוף הח"א) שכתב בשם הסמ"ק דבידעינן דלא מקבלי אם החוטא שוגג אמרינן מוטב שיהיו שוגגין וכו' ואם הוא מזיד חייב להוכיחו אלא שאינו נענש כדמוכח מסוגיא דשבת ד' ה"ן דאם היה גלוי לפניהם היו פטורים והיינו מעונש אבל עשה דהוכחה איכא וכו' וסיים הרב המחבר יצ"ו וכן דעת הריטב"א לחלק בין שוגג למזיד והוא על פי דבריו שבמכות ודברי השטה מקובצת לביצה הנז"ל עי"ש ולפום ריהטא נראה דיש חילוק בין הריטב"א לסמ"ק לענין עונש דהסמ"ק סובר דאינו נענש אם אינו מוחה ואילו הריטב"א כתב דנענש אבל באמת נראה דאפשר לומר דגם בזה שוים הם ולא כתב הריטב"א דנענש אם אינו מוחה אלא בשאינו ברור לו שאינו מקבל אבל אם ברור לו שאינו מקבל אף שהוא מזיד וחייב להוכיחו מכל מקום אינו נענש על זה:
ד) <b>נשאל</b> רבינו מוהרימ"ט בח"א סי' פ"ג על מה שמאכילין העלין של התותים לתולעי המשי אם מותר לעשות כן בשביעית שהוא מאכל אדם והם מפסידין אותו בלקיטת העלין הללו ולכאורה אמר רחמנא ולא להפסד ובתשובתו אחר שהאריך להוכיח דאין חשש בזה הואיל ועדיין לא נראו הפירות לאכילה מותר לעשות מהם דברים שהם ראויים להם כגון לאכילת תולעים אלו ועוד שאפילו שהיו ראויים לאכילה הואיל ואינו מיוחד מתחלה אלא לזה ולא לפירות מותר אחר כל זה כתב ומנהגם של ישראל תורה הוא הואיל ומימות אבותינו הגדולים לא נשמע מי שמיחה בדבר והעידו על אבא מרי ששאלוהו על זה והתיר וממילא ממה שלא מחה בידם כמו שהיה מוחה על כמה ענייני שביעית ודאי שלא חשש בזה כאותה שאמרו בהקומץ בתלמידו של ר' עקיבא שהיה קושר תפילין בלשונות של ארגמן ולא אמרו לו דבר אפשר אותו צדיק ראה תלמידו ולא מיחה בו (ועוד הביא כיוצא לזה בהניזקין בההוא אפוטרופא דהוה בשביבותה דריב"ל וכו' וכן בפ"ק דעבודה זרה בההיא דבעי רשב"ל מר' חנינא עטליזא של עזה מהו ואמר ליה לא הלכת לצור מימך וראית ישראל ועכומ"ז ששפתו שתי קדירות על פי כירה אחת ולא חשו להם חכמים משום בשר נבלה וכו' אלמא מייתי מדלא מיחו בהם חכמים):
<b>אך</b> הוקשה לו דבפרק ואלו מגלחין ד' י"ח ע"ב דמפנין כלי פשתן במועד בעי לאתויי בר הדיא ראיה דשרי דלדידי' חזי ליה ימה דטבריא דמפקי לה משכלי דמאני דכיתנא בחולא דמועדא ומתקיף לה אביי מאן לימא לן דברצון חכמים עבדי דלמא שלא ברצון חכמים עבדי ויש לומר שאני התם דמילתא דרבנן הוא ומאחר שלא שמעו להם בראשונה לא חזרו ומיחו כאותה ששנינו במנחות פרק ר' ישמעאל אנשי יריחו היו קוצרין ברצון חכמים וגודשין שלא ברצון חכמים ולא מיחו בידם חכמים והכי תנן בסוף פרק מקום שנהגו על שלשה מיחו בידם ועל שלשה לא מיחו בידן אע"ג דאסירי אבל היכא דאיכא איסורא דאוריתא ודאי היו צריכים למחותו אי נמי שאני התם דנשים הוו אותן שהיו מכבסות דסתם כיבוס על ידי נשים הוא ולא היו שומעות לדברי חכמים ובנשים אפילו באיסורא דאוריתא אמרינן הנח להם לישראל מוטב שיהיו <big>ש</big> שוגגין ואל יהיו מזידין כדאשכחן בפרק יום הכיפורים גבי תוספת עינוי וכמ"ש התוספות שם אבל הכא דאיסורא דאוריתא הוא ואנשים הוו אם איתא דאיכא איסורא היה להם לחכמים למחות וכבר הסכמנו ההלכה אל המעשה שלא יהיה בדבר ספק עכ"ל:
<b>והבין</b> מדבריו אלה הרב דברי אמת בקונטריס תשיעי (דברי סופרים) ד' ק"ו ע"ג מדפוס חדש דדוקא בנשים אמרינן מוטב שיהיו שוגגין באיסור תורה אבל לא באנשים וכתב על זה אבל מפשט דברי התומת ישרים סי' פ"ז גבי קדרות חדשות אי שרי לבשל ביום טוב לא משמע הכי ועיין במדרש גבי מה עשה לך העם הזה כי הבאת עליו חטאה גדולה שאמרו שם מוטב שיהיו שוגגים וכו' ומדברי התוס' בפרק קמא דעבודה זרה ד' ד' משמע דהזקנים אם היו יודעים בשרים דלא מקבלי אמרינן מוטב שיהיו שוגגין וכו' ועיין בתשובת הראש גבי חדש (כונתו לפי הנראה לדברי הרא"ש שפסק הרמ"א ביו"ד סי' רצ"ג ס"ג עי"ש) ובתשובת הריב"ש סי' קכ"ט גבי אגד לולב ובשבת בתוס' ד' נ"ה עכ"ל הנך רואה שהבין מדבריו שדעתו לחלק דבאנשים לא אמרינן באיסור תורה מוטב שיהיו שוגגין וכו' והרבה להשיב מהמדרש ומדברי התוס' והפוסקים אף אני אביא דמדברי התשובה כתיבת יד שהביא הרב כנסת הגדולה בסי' תר"ח שהבאתי למעלה (בד"ה והרב יד מלאכי) מתבאר שסובר שאין לחלק בין נשים לאנשים דהגם דעיקר טבילה רמיא אקרקפתי דנשי מיהו כיון דכי לא סלקא להו טבילה כדת של תורה גברי נמי איתנהו באיסורא לא הוה לן למימר מוטב שיהיו שוגגין וכו' אלא ודאי מוכח שסובר דאין לחלק ולפי זה תיקשי לן על הרב כנסת הגדולה שכתב דברי התשובה הנ"ל ולא יעיר שאין כן דעת רבו הרב מוהרימ"ט (אף שאין בידי ס' כנסת הגדולה מדברי הרב יד מלאכי אני מבין שלא כתב דבר על דברי התשובה ההיא שאם כן לא היה נמנע מלהודיע זה) ומרן החבי"ף בס' סמיכה לחיים ד' קמ"א ע"א ציין לעיין בזה בס' אהלי יהודה להרב מוהר"י אמאדו בהלכות דעות ד' י"א ע"ב ואינו מצוי אצלי לראות דב"ק גם הרב מקנה אברהם בסי' קע"ה כתב דמדברי הרשב"ץ בח"ב סי' מ"ז מתבאר דאין לחלק בין נשים לאנשים גם הרב פרי צדיק בנימוקיו ליו"ד סי' רצ"ג (בד' צ"א ע"א) על מה שהרב ש"ך ציין לעיין בא"ח סי' תר"ח בהגהה כתב וז"ל אף על גב דהתם לא אמרינן הכי אלא לגבי נשים הוא הדין דאף באנשים אמרינן הכי וכו' עי"ש שלא הזכיר מדברי הרב מוהרימ"ט ומתבאר מכל האמור דהכי נקטי רבנן בתראי שמדה זו אמורה בנשים ובאנשים:
<b>אף</b> גם זאת אנכי הרואה דמרן חיד"א בספר ברכי יוסף סי' תר"ח אות א' הביא דברי הרבנים מוהרימ"ט ודברי אמת הנ"ל וכתב דנראה לו דכונת מוהרימ"ט דנשים אורחא דמילתא הוא שאין מקבלות ודאי וזהו שכתב אההיא דמועד קטן דסתם כיבוס הוא על ידי נשים ולא היו שומעות דברי חכמים כלומר דרגילות נשים בכך ובאנשים הוא בהיפך שדרכם לשמוע דברי חכמים ואין כונתו דהדבר תלוי בצד זכרות ונקבות אלא ארחא דמילתא ולמה שהבין בדעתו הרב דברי אמת דחה מה שהביא מתומת ישרים דהתם מיירי בבישול דמסתמא הוא על ידי נשים ככיבוס וכו' גם בס' יעיר אזן במערכת המ"ם אות ה"ן כתב כן בדעת הרב מוהרימ"ט דלא שאני ליה בין אשה לאיש וארחא דמילתא קאמר וכו' עי"ש ונמצא שהכל שוים דאין חילוק בין אשה לאיש ובשיורי ברכה שבברכי יוסף שם הביא דברי ספר הבתים שלא נאמר הנח להם לישראל וכו' אלא בנשים וכו' וכתב שגם הוא לא אמר אלא ארחא דמלתא עי"ש ומאז היה כתוב אצלי שמדברי הרדב"ז בסי' תרע"ה גבי נישואי אשת חמיו שהבאתי במערכת אישות סי' א' אות ט"ל (בשדי חמד ח"א) מתבאר שסובר שגם באנשים אמרינן מוטב שיהיו שוגגין וכו' שלא כדברי הרב מוהרימ"ט אך עתה נראה לי דאין משם ראיה דהרדב"ז מיירי באיסור דרבנן והרב מוהרימ"ט מר הוא דאמר הכי באיסורי תורה ואין להאריך בזה אחרי שדברי מרן חיד"א נראים נכונים דודאי לא נעלם מאבי התעודה הרב מוהרימ"ט דמוכח מדוכתי טובא דאחד האיש ואחד האשה שוים בזה:
ה') <b>כתב</b> מרן חיד"א במחזיק ברכה סי' תר"ח אות ב' בשם שיטה מקובצת לביצה על ד' ל' וז"ל העיד הריטב"א בשם רב גדול אשכנזי שהעיד בשם רבותיו הצרפתים ובכללם ר"י והרב מרוטנבורג שלא נאמרו דברים אלו אלא לדורותם אבל בדור הזה שמקילים בכמה דברים ראוי לעשות סייג לתורה אפילו בדרבנן מחינן וקנסינן להו עד דלא ליעבדו לא בשוגג ולא במזיד ושכן הוא במדרש ירושלמי עכ"ל ומה שכתבתי למעלה (בסק"ג) בשמו לחלק בין היכא דלא ידעינן דעבדי במזיד וכו' צריך לומר שכתב כן מדין התלמוד ולא על זמן הזה:
וי"ו) <b>כשם</b> שאמרו מוטב שיהיו שוגגין ואל יהיו מזידים שאין להרבות ענשן משוגג למזיד כך הנח להם מוטב שיהיו חוטאים בלא התראה ממה שיעיזו פניהם ויחטאו בהתראה ויענשו ביותר ואין להרבות עונשם משאינו מותרה למותרה כן כתב הרא"ם בספר היראים סי' ל"ז והסמ"ג בעשין סוף סי' י"א כתב דמוכח בשבת ד' ה"ן ע"א דאף אם ספק לו אם יקבלו דבריו חייב למחות ואם ברור למוכיח שלא יקבלו והעוברים שוגגים טוב לו לשתוק כדאמרינן בביצה ד' ל' מוטב שיהיו שוגגים וכו' אבל אם העוברין מזידין וברור לו שלא יקבלו אף על פי (כן) שפטור מעונש מיתה כדמוכח במסכת שבת ד' נ"ה באותה שהבאתי למעלה מכל מקום מעשה דהוכח תוכיח לא מיפטרי ואע"פ שמוסיף על עונשן שלא יקבלו הלעיטהו לרשע וימות ולכך צוה התלמוד השתיקה בשוגגין דוקא ואני אומר שאין זו כי אם עצה טובה כי אף במזידין צריך לשתוק כדאמרינן בפרק הבא על יבמתו ד' ס"ה שחובה על האדם שלא לומר דבר שאינו נשמע שנאמר אל תוכח לץ פן ישנאך עכ"ל ומוכח ממסקנתו דקאי בשיטת הרא"ם דבברור לו שלא ישמעו אף במזידין אין להוכיח ולזה אמרו רבותינו דרך אזהרה שלא לומר דבר שאינו נשמע:
<b>אמנם</b> מדברי הריטב"א בחידושיו למכות שהבאתי למעלה (בסק"א) משמע דלא סבירא ליה הכי אלא כל שהוא מזיד חייב למחות בו ולא חיישינן למה שיהיה נענש יותר על היותו מזיד בהתראה ובהגהות מיימוניות בפרק שישי מהלכות דעות כתב וז"ל ואפילו אם ספק בידו אם יקבלו דבריו צריך להוכיחו כדמשמע התם בבמה בהמה אמנם אם ודאי לו שלא יקבלו אז נראה דפטור כדאמרינן התם שאמר מדת הדין לפני הקב"ה אם לפניך גלוי לפניהם מי גלוי משמע שאם היה גלוי להם לא היו נענשים וכן משמע בתוספתא בפרק חזקת הבתים וכן כתב בס' המצות דכתב וטוב לו לשתוק דהנח להו לישראל שיהיו שוגגין וכו' ורא"מ כתב דמעונש פטור אבל מעשה דהוכח תוכיח לא איפטר אבל הר' משה מקוצי כתב בההיא דהבא על יבמתו כשם שיש לומר דבר הנשמע כך חייב שלא לומר דבר שאין נשמע שנאמר אל תוכח לץ פן ישנאך עכ"ל ההגמי"י הנך רואה שכתב מחלוקת בין הרא"ם להסמ"ג בברור לו שלא ישמעו דלהרא"ם צריך למחות דלא נפטר אלא מעונש ולהסמ"ג צריך לשתוק ולפי דברי הרא"ם שהבאתי האדם יראה לעינים דדברי שניהם שפה אחת ודברים אחדים ואולי אין כונתו על הרא"ם בעל ס' היראים אלא על רא"ם אחר ואנכי לא ידעתיו ומצאתי שהעיר בזה בס' תהלה לדוד ח"א לידידי הגאון דוד אורטינבארג יצ"ו בריש קונטריס שהם וישפה שבסוף הח"א וכתב שנראה שדעת התוס' בשבת ד' ה"ן דבידוע שאינו מקבל והוא מזיד אמרינן מוטב שיעבור בלא התראה ממה שיעבור בהתראה וכדעת ס' היראים הנ"ל ועוד כתב בענין זה עי"ש דב"ק גם הגאון מוהר"ם שיק בח"א סי' ש"ג (בד"ה ובזה) העיר על דברי ההגהות הנ"ל עי"ש:
<b>ובעיקר</b> סברת הרא"ם דכשידוע שאינו מקבל תוכחה אף דאינו נענש על זה מכל מקום לא נפטר מעשה דתוכחה ראיתי בספר דרך המלך החדש (הגאון אבד"ק ראווא יצ"ו) בפרק שישי מהלכות דעות שבאר סברתו דאף שטעם התוכחה הוא כדי שיחזור למוטב והרי זה ידוע שלא יקבל מכל מקום לא דרשינן טעמא דקרא וכו' וביאר מה שפטור מעונש והאריך בדברים נכוחים בסברת הרא"ם ובדברי הסמ"ג וההגהות מיימונית בזה עי"ש דב"ק:
זיי"ן) <b>כתב</b> הרב פרי צדיק בנימוקיו ליו"ד סי' רצ"ג ד' צ"א ע"א בהא דמוטב שיהיו שוגגין וכו' דאמרינן הכי כל היכא דלא הוי איסורא אלא משום ספק כיון דידוע שלא ישמעו לנו משום דהוי דבר שאינם יכולים לעמוד בו וקשה למאן דאמר דספקא דאוריתא לחומרא הוא מדאוריתא דבמידי דאוריתא לא אשכחינן דאמרינן מוטב שיהיו שוגגין וכו' אלא כייפינן להו בעל כרחן עכ"ל והרב מגן אברהם בסי' תר"ח כתב בשם מוהרש"ל דבדבר שהוא מפורש בתורה אף משום ספיקא דאוריתא מוחין והרב פרי חדש שם כתב ונראה דלמאן דאמר ספיקא דאורייתא לחומרא מדאוריתא ראוי למחות בידן אם נמשכות בזמן בין השמשות כיון דהוי ספק כרת וכן כתב רש"ל בריש פרק המביא כדי יין ומיהו כתב הרא"ש שם ובתשובה כלל וי"ו סי' ג' וכן כתבו התוס' בפרק חזקת הבתים ד' ס' ע"ב ובפרק קמא דע"ז ד' ד' ובשבת ד' ה"ן דאי לא ידעינן אי מקבלי מינן אז לא מחייבינן למחות בידם עכ"ל והרב קרבן נתנאל בריש פרק המביא כדי יין הביא סברת רש"ל ומג"א דבספק חשיכה לא אמרינן מוטב שיהיו שוגגין וכתב ולי נראה דגם בספק חשיכה אמרינן מוטב שיהיו שוגגין וכן כתב בס' חסידים סי' רמ"ב עכ"ל ורמז דב"ק מרן חיד"א בברכי יוסף סי' תר"ח:
ח') <b>הרשב"ץ</b> בח"ב סי' מ"ז הביא דבריו הרב מקנה אברהם בסי' קע"ה כתב דלא אמרינן מוטב שיהיו שוגגין וכו' אלא בדבר שכולם שוגגין כי ההיא דסוף פרק חזקת הבתים רבו פרושים וכו' אבל בדבר שמיעוטם שוגגים מצוה למחות בידם אף אם יבאו להיות מזידים כדי להזהיר לאחרים שלא יבאו לידי מכשול דילפי מקלקלתא ולא ילפי מתקנתא עכ"ל:
<b>ט'</b><b>)</b> <b>בספר</b> אברהם אזכור לגדול בדורנו מוהרא"ף יצ"ו כתב בד' כ"ט אות מ' בשם הגאון חקרי לב בס' מערכי לב ח"ב דרוש נ"א דלגבי דיין היושב על כסא ההוראה לא אמרינן מוטב שיהיו שוגגין וכו' דאף שיודע שלא יקבלו על ספק המיעוט שיקבלו חיובא רמי עליה להוכיח:
<b>עוד</b> ראיתי להעתיק דבר חדש אצלי במצות תוכחה שמלבד המצות עשה דהוכח תוכיח יש גם כן מצות לא תעשה שכן כתב הגאון מנחת חינוך במצוה רל"ט סק"ד וז"ל ונראה לי דחיוב התוכחה היא חוץ מעשה זו עוד מתחייב אלא תעשה דלא תעמוד על דם רעך דלא גרע מטובעו בנהר דעובר על לא תעמוד וגם והשבות לרבות אבדת גופו על אחת כמה וכמה דאם יכול להציל מן העבירה דהוא אבדת נפשו וגופו רחמנא ליצלן בודאי חייב להחזירו למוטב ולהצילו ולכאורה אם אוכל נבלות להכעיס ומחלל שבת ועכומ"ז שמבואר גבי אבידה ובשאר דוכתא דאינו בכלל אחיו עיין במסכת עבודה זרה אפשר דאינו חייב להוכיחו גם כן דאינו בכלל רעהו אך מכל מקום נראה לי דאם ספק אצלו דאפשר דיקבל ממנו חייב להוכיח דיחזור למוטב ויהיה בכלל אח כן נראה לי ועיין בעבודה זרה פרק אין מעמידין עכ"ל הרי כתב מפורש דיש מצוה זו גם אזהרת לאו דלא תעמוד על דם רעך ועשה דוהשבות ומה שכתב דגבי אבדה אינו בכלל אחיו כדאמרינן בעבודה זרה היינו מאי דאיתא שם ד' כ"ו ע"ב לכל אבדת אחיך לרבות את המומר ומפורש שם ובחשן משפט סי' רס"ו סעיף ב' דהיינו דוקא מומר אוכל נבלות לתיאבון אבל אוכל נבלות להכעיס אין מחזירין לו אבדתו דדוקא אוכל לתיאבון הוא נקרא אח אלא שהוא רשע ואיתרבי מלכל דדרשינן לכל אאבידה ואאחיך כאילו כתיב לכל אחיך עיין להרב הלבוש שם ועיין בטור יו"ד סי' קנ"ט ובדברי מרן הב"י שם לענין רבית ובמה שהבאתי בקונטריס פאת השדי לחלק הכללים במערכת האל"ף אות כ' לענין אם מלשון אח ממעטינן אדם רשע:
<b>וכתב</b> בספר דרך המלך החדש (להגאבד"ק ראווא יצ"ו אחר שהביא מה שחדש במנחת חינוך הנ"ל) וז"ל ולפי דברי הרא"ם הובא בהגהת מיימוני דאף שידוע שלא יקבל התוכחה מכל מקום לא יפטר מהעשה דהוכח תוכיח (עיין לעיל בס"ק וא"ו שהבאתי סברא זו ושיש חולקים) ובכי האי גוונא לא יתחייב רק בעשה זו ולא בלא תעשה של לא תעמוד וגם לא בעשה של והשבות דהא כיון שיודע שלא ישמע לו הרי אין בידו להצילו:
ג') <b>הטיית</b> הדין דאסור אם הותר להטות דין אדם רשע שעבר על דברי תורה ולא יכלו ב"ד לייסרו כי גברא אלמא הוא ושוב בא לב"ד לתבוע מחברו ממון והדין נותן שחייב חברו לשלם לו אם רשאים ב"ד להטות הדין ולפטור את חברו כדי לייסרו על העבר מצאתי כתוב בקונטריסי שהרב פני מבין ח"א ד' ק"מ ע"ד נסתפק בזה והביא ראיה מההיא דבני רוכל תקברם אמם ושקו"ט עוד בזה וצריך להתיישב בדבריו. ועתה אין מצוי אצלי ס' פני מבין לעיין בדב"ק. ולכאורה מדברי הרמב"ם בספר המצות מל"ת רע"ח נראה שאסור להטות דינו שכתב מצוה רע"ח שהזהיר הדיין כשידע שהוא אדם רשע ובעל עבירות להטות (מלהטות) דינו והוא אמרו יתעלה לא תטה משפט אביונך בריבו ולשון המכילתא רשע וכשר עומדים בדין לפניך לא תאמר הואיל ורשע הוא אטה דינו ת"ל ל"ת משפט אביונך בריבו אביון הוא במצות כלומר אעפ"י שאביון הוא במצות לא תטה דינו עכ"ל גם במנין המצות שבס' היד כתב בסי' רע"ח שלא להטות משפט אדם חוטא וכו' מפי השמועה למדו אביונך במצות וקרוב ללשון הרמב"ם הם דברי הרב החינוך בפרשת משפטים סי' פ"א שנראה שכונתו לומר שלא יעלה על לב הדיין לקונסו בהטיית הדין לפי שהוא רשע ובעל עבירות שאף שהוא רשע ובעל עבירות צריך לדון דין אמת לזכות את הזכאי בדינו ואף שיש כח ביד ב"ד להכות ולהעניש אפילו שלא כדין כמ"ש ב"ד מכין ועונשין שלא מן הדין (ואף קודם מת"ת היו מתנהגים בזה להכות ולהעניש מיתה החמורה שלא מן הדין כמ"ש הקדמונים על שדנו לתמר בשרפה עיין במה שרשמתי בקונטריס הכללים במערכת הבי"ת בעניינים אלו) נראה דהטעם הוא כדי שהחוטא ישוב ונחם מדרכו הרעה או כדי שכל העם ישמעו ויראו ולא יוסיפו בני עולה וכל זה שייך דוקא שעושים הדבר דרך עונש ונקמה אבל מה בצע בהטיית הדין והוא לא ידע מזה רק חושב בדעתו שכן שורת הדין מחייבת וגם כל העם ישמעו ולא יוראו כי איזה רושם תעשה בלבם הטיה זו אחרי שאין הדבר ידוע כי אם להדיין לבד ועוד דהא דב"ד מכין ועונשין שלא מן הדין אינו אלא להוראת שעה ולא לקבוע כן הלכה. והרואים שדנו דין זה ב"ד יפה וחייבו אותו יחשבו שכן שורת הדין נותנת ויקבעו כן להלכה. וגם יש חשש זילותא דבי דינא כי מחר ומחרתו יבא לפני ב"ד דין זה ממש בשני אנשים כשרים והצדיקו את הצדיק והרשיעו את הרשע בדינו שלא כמו שדנו אתמול ונמצא ש"ש מתחלל ח"ו ואם באמת ב"ד יודיעו להבע"ד שלפי שהוא רשע פסקו לו לחובתו זה ודאי מותר שהרי אין כאן הטיית דין אלא קנס בעלמא אבל בנדון הרב פני מבין שאינם יכולים להודיעו כי הטו עליו הדרך למען ענותו ולייסרו על רעתו כי גברא אלמא הוא רק שיאמרו שלפי הדין חברו פטור מלשלם לו וזהו הטיית דין ממש נראה ודאי דאסור:
<b>ומ"ש</b> מההיא דבני רוכל תקברם אמם כונתו למ"ש בפ"ט דמס' ב"ב ד' קנ"ו ע"ב בפלוגתא דר"א ורבנן גבי המחלק נכסיו עפ"י אחד בריא ואחד מסוכן ר"א ס"ל דנכסים שאין להם אחריות אין ניקנין אלא במשיכה אמרו לו מעשה באמן של בני רוכל שאמרה תנו כבינתי לבתי וקיימו את דבריה ואמר ר"א בני רוכל תקברם אמם ופירש רשב"ם דא"ל ר"א אין מביאין ראיה מב"ר כי רשעים היו והלואי תקברם אמן כדמפרש בגמרא (שהיו מקיימים קוצים בכרם דלר"א קדש) וקנסום רבנן לקיים מתנת אמן לבתה בלא קנין וכדברי הרשב"ם כתב הרב הנמק"י עי"ש הרי דאף דמצד הדין לא זכתה הבת במתנת אמה פסקו ב"ד שתהיה המתנה קיימת משום שהיו בניה רשעים זאת היתה כונת הרב פני מבין בראיתו מפני רוכל אמנם כל לגבי דידי אחרי המחי"ר אין מזה ראיה שיהיה מותר להטות הדין (דהיינו לומר סתם פ' זכאי ופ' חייב) דכיון דכתב רשב"ם דקנסא קנסו רבנן להבנים שהיו רשעים י"ל בפשיטות שכן אמרו בפירוש דמצד הדין המתנה בטלה אלא לפי שהם רשעים הפקירו ב"ד את ממון הראוי להם וזיכוהו להבת ובענין זה ודאי יש כח ביד ב"ד דהפקר ב"ד הפקר דהסכמת ורבני האחרונים היא דיכולים להפקיר מזה ולזכות לזה וכמו שמתבאר ממה שרשמתי בקונטריס הכללים במערכת הה"א אות ט"ן (וצריך לעיין בל"ן בספרים שרשמתי שם אם הזכירו דברי רשב"ם הנ"ל דנראה דמוכח מדברי כן ואולי בממון כזה שעוד לא בא לידם ממש מודו כ"ע דיש כח להפקירו מהם ושיזכה אחר וצריך להתיישב בזה איה"ש) וכל שהוא משום קנס והפקר ב"ד ודאי צריכים להודיע לעושי הרשעה דאם לא כן מה יועילו חכמים בתקנתם וא"כ אין מזה ראיה כלל שיהא מותר להטות הדין בסתם שלא בדרך קנס ועונש מפני שהוא רשע כמו שנראה כונת הרב פני מבין הנ"ל. והנה הא דבני רוכל וכו' הובא בש"ס סופ"ק דגטין וכתב רש"י בריש ד' ט"ו תקברם אמם קללה היא כלומר לא יעלו על לב ולא יזכרו בבהמ"ד לראיה לפי שרשעים היו וכו' ולא נלמד מהם ראיה לפי שלא דקדקנו בהם איך היתה אותה צואה שמתוך שהיו רשעים לא הוזכרו בבהמ"ד עכ"ל ומשמעות דב"ק דלא נטפלו ב"ד באותה צואה כלל לפי שלא היתה רוח חכמים נוחה מהם להיותם מקיימים כלאים בכרם ולפי זה אין מגוף הש"ס שום ראיה למה שנסתפק הרב פני מבין דודאי רשאין ב"ד לחשוך עצמם מן הדין אבל לאחר שנטפלו לפסוק הדין צריכים ק לדון דין אמת ולזכות את הזכאי בדינו אף שהוא רשע ובעל עבירות:
<b>ובינותי</b> בדברי המפרשים וראיתי להרב תפארת ישראל שפי' בהא דתקברם אמן שרשעים היו ואמן היתה רוצה לקוברן להכי אמדו חכמים דעת אמן שגמרה והקנתה לבתה אפילו בלא קנין ולפי פירושו ג"כ אין ראיה מדברי הש"ס לספקו של הרב פני מבין כמובן לכל מבין אלא דפירושו דחוק בעיני דאטו הא מילתא בשודא דדייני תליא הלא דינא הוא דמטלטלין בעו משיכה וכל דלא משך ברשות בעלים קיימי ונפלו הנכסים לפני היורשים וכתורה יעשה והזכרים יורשים וגם עיקר האומדנא מפוקפקת בעיני דלכשתמצא לומר דנשי דינא גמירי וידעה סברת ר' אליעזר בדין מקיים קוצים בכרם דלדידיה הוו רשעים מאן לימא לן דלא ידעה נמי סברת רבנן דפליגי עליה ולדידהו הרי בניה בחזקת כשרותם קיימי ומה ראתה אמן של אלו לגמור בדעתה להקנות לבתה בלא שום קנין וכתב עוד בתפארת ישראל שם וז"ל ורבותינו פירשו דמשום דרשעים היו קנסום חכמים וק"ל ממ"ד במכילתא משפטים רשע וכשר עומדים לפניך בדין לא תאמר הואיל ורשע הוא זה אטה עליו הדין ת"ל לא תטה משפט אביונך אביון הוא במצות ונ"ל דזהו באינו ראוי ברשעתו לקנסו רק שיחשוב הדיין הואיל שרשע הוא ודאי טוען שקר וראוי להטות עליו הדין אבל בני רוכל שהחזיקו ברשעתן שזרעו קוצים בכרם דהו"ל כלאים אליבא דר"א להכי הודיעום חכמים שאע"פ שהדין עמם יקנסום והפקר ב"ד הפקר עכ"ל נראה שדקדק לכתוב שהודיעום חכמים שאעפ"י שהדין עמם קנסום דבאופן זה אין בדבר משום הטיית דין כלל אבל אם לא היו מודיעים להם שדרך קנס עושים כן אעפ"י שכונתם הוא משום קנס הרי זה הטיית דין ואסור. ומ"ש בטעם המכילתא שמה שהיה ס"ד להטות הדין הוא כשיש לתלות שטוען שקר. משמע שאם אין בגוף הענין מקום לחוש לאמת ושקר רק שצריך לידע מי זוכה בדבר כבעובדא דבני רוכל לא היה שום ס"ד שיהיה מותר להטות הדין (שלא בדרך קנס) ולא איצטריך קרא להכי. לפי הנראה לא ראה הרב דברי הרמב"ם הנז"ל דמתבאר דאף אם אינו חשוד בעיני הדיין לדבר שקר ושדברי שכנגדו אמת או שאין בגוף הטענות אמת ושקר רק ידיעת הדין להיכן נוטה היה ס"ד שהדיין יטה הדין לחובתו של הרשע באשר הוא רשע ובעל עברות שוב עיינתי בדברי רבינו בפ"כ מהלכות סנהדרין דין ה' וראיתי שהרב תפארת ישראל כיוון לדבריו שכ"כ וז"ל באו לפניך שנים אחד כשר ואחד רשע אל תאמר הואיל ורשע וחזקתו משקר וחזקת זה שאינו משנה בדבורו אטה הדין על הרשע ע"ז נאמר לא תטה משפט אביונך בריבו אעפ"י שהוא אביון במצוות לא תטה דינו עכ"ל והריב"ה בטח"מ סי' י"ז ומרן בש"ע שם סעיף יו"ד והרב הלבוש העתיקו דברי הרמב"ם בלשונו (וצ"ע לכוין דבריו שבס' המצות הנ"ל אל כונה זו) ולפי דרכנו למדנו דאף כשיש לומר דהרשע משקר אינו רשאי להטות את הדין כי חותמו של הקב"ה אמת ותורת אמת יבקש מפי הדיין בין אם הנידון צדיק או רשע:
<b>הן</b> אמת דמדברי רז"ל במדרש רבה פרשת במדבר פרשה ה' סי' ב' נראה שדורשים מקרא כפשוטו דעל אביון ממש קאמר רחמנא לא תטה דהכי אתמר ע"פ לא תגזול דל כי דל הוא אמרו רבותינו במה הכתוב מדבר אם דל הוא מה הוא גוזל לו לא דבר הכתוב אלא במתנות עניים שחייב ליתן להם מן התורה לקט שכחה ופאה ומעשר עני והזהיר הקב"ה שלא יגזול אדם מהם מתנות הראיות ליתן להם כי דל הוא די לו עניותו לא דיו לעשיר שהוא עומד בריוח ועני בצער אלא אף גוזל ממנו מה שנתן לו הקב"ה ואל תדכא עני בשער וכו' כמה דתימא לא תטה משפט עכ"ל סיגנון הלשון מורה דעל אביון בעוני דרשי לקרא כאל תגזול דל וכו' וכן נראה מדברי הירושלמי בסופ"ד דמ"ס פאה דדריש מהאי קרא שספק לקט לעניים מדכתיב לא תטה משפט אביונך בריבו בריבו אין אתה מטה (ופי' הרב פ"מ דהוה סגי דלימא לא תטה משפט אביונך ומדכתיב בריבו יתירא דריש דבריבו אי אתה מטהו לזכותו לפי שהוא עני דהא כתיב ודל לא תהדר) אבל מטהו אתה במתנותיו לזכות אותו אף במה שנראה שהוא שלך עי"ש הרי דדרשי אביון מחמת עוני כפשוטו ולא כדדריש במכילתא אביון במצות. מכל מקום רבינו הרמב"ם וכל הפוסקים הנז"ל תפסו כדברי המכילתא משום דמשמע להו דהדין אמת ולא פליגי הירושלמי והמד"ר בזה או מאיזה טעם שיהיה עכ"פ כיון שנפסק כן להלכה נראה דהכי אית לן למינקט דאסור להטות דין רשע לחייבו כדי לייסרו על שעבר על דין תורה:
<b>וראיתי</b> להרב מצות השם בפרשת משפטים סי' פ"א שכתב דהסמ"ג במל"ת סי' ר"ה ור"ו מפרש אביון ממש וראיה לזה מדאמרינן בגטין בני רוכל תקברם אמן ופירש"י מפני שרשעים היו לא דקדקנו בדבר ולפי מ"ש רשב"ם דקנסו א"ש מיהו לא שייך קנס אלא במילתא דשייך לאיסורא דעבד עיין בכורות ד' ל' ע"א דקי"ל כר"ש וצ"ע ועיין בהרש"מ סופ"ד דמ"ס פאה שהביא הירושלמי כהסמ"ג עכ"ל נראה דכונתו להוכיח מדברי רש"י דגטין כדעת הסמ"ג דקרא דלא תטה משפט אביונך היינו אביון ממש אבל לרשע מותר להטות ולכן כתב רש"י שמפני שרשעים היו לא דקדקנו בדבר אך לענ"ד אין נראה כן כוונת רש"י אלא כמו שכתבתי למעלה שמפני שרשעים היו לא רצו חכמים ליטפל בדינם אבל שיהא מותר להם להטות הדין זו לא שמענו ובמ"ש לפרשב"ם אתי שפיר הוא תנא דמסייע למה שכתבתי למעלה דמדברי הרשב"ם אין הכרח שמותר להטות הדין רק שמותר לקנסם והיינו להודיעם כי אף שלפי שורת הדין הם זוכים הפקיעו חכמים זכותם כדי לקנסם. ומה שהקשה על הרשב"ם מדקי"ל דאין קונסים אלא במידי דשייך לאיסורא דעבד הנה לפי זה בעובדא שמפני מבין אם מה שרוצים להטות עליו הדין הוא בדבר שאינו שייך לאיסורא דעבד אף אם רוצים להענישו בדרך קנס ויודיעו אותו שמשום קנס עושים לו כן אין בו כח ב"ד יפה בזה מאחר דקי"ל דלא קנסינן אלא במידי דשייך להאיסור אמנם לענ"ד נראה דאין להשוות קנסות חכמים בכל מקום דלמיפסק חיותיה שלא יוכל למכור אף דברים שאין שייכים להאיסור כולי האי לא עבדי רבנן אבל לקונסו לפי שעה באיזה דבר יש כח בידם ועוד דלא דמי הא דבני רוכל לההיא דבכורות דהתם החשוד איסורא דעבד עבד חלף הלך לו ואינו עומד ברשעתו מה שא"כ בההיא דבני רוכל שעומדים ברשעתם ולא יתנו אזן קשבת לשמוע דברי חכמים לעקור הקוצים מן הכרם ראוי לענשם ולקנסם בכל הבא מיד ב"ד שהרי נגד ביטול מצות עשה קי"ל דאם אומרים לו עשה סוכה ואינו עושה וכו' מכין אותו עד שתצא נפשו כדי שיקיים המצוה אע"ג דאם כבר עבר זמן המצוה ואין בידו לקיימה אין מענישין אותו על אשר בטל מ"ע מ"מ כל שיש בידו לקיימה ואינו מקיימה מכין אותו והה"ד או כ"ש באיסורי לאוין אף דאם כבר עבד איסורא אין קונסין אותו אלא במה ששייך להאיסור שעבר מ"מ כל שעומד ברשעו ויש בידו לתקן שלא לעשות האיסור ואינו מתקן יכולים לקונסו בכל דבר כפי ראות עיני ב"ד בלי מפריע:
<b>ומצאתי</b> שהרב תהלה לדוד בח"ב בדרוש ט"ו להספד ד' ע"ח ע"ב הביא חקירת הרב פני מבין ומה שהביא ראיה מההיא דבני רוכל וכתב ע"ד וז"ל וכשאני לעצמי אין משם ראיה לספקו דהתם שאני שהיו מקיימים כלאים בכרם בכל שנה וגם באותם הימים היו עדין עומדים ברשעותם ועוברים על דברי תורה משו"ה קנסום חכמים משא"כ בנד"ד שמה שחטא ועבר על ד"ת לא היה עכשיו בשעת עמדו לדין עם חברו אלא דלשעבר עשה שלא כדין ועבר ד"מ שיחלל שבת ובשעת עמדו לדין אינו חוטא ולאו בעידנא הוי כמו בני רוכל אימא דאין הדיין יכול לקונסו ועיין להרב ב"ח ח"מ רס"י רכ"ח ונשא ונתן קצת ע"ד המרדכי הארוך שהביא הרב ב"ח שם ושוב כתב דנראה מדברי מוהרש"א בח"י אגדות לב"מ ד' ט"ן ע"א אההיא דעם שאתך בתורה ובמצות אל תונהו דאף שמותר להנות לבעל עבירות בדברים מ"מ בממון אינו כן שכתב דמדשני קרא גבי אונאה דבאונאת דברים כתיב לא תונו איש את עמיתו ובאונאת ממון כתיב אל תונו איש את אחיו דלבעל עבירות מצוה לביישו ולהונותו בדברים אבל מאחיו דכתיב גבי ממון לא ימעט בעל עבירה אלא עכומ"ז כדאמרינן באחיך גבי רבית וסיים (הרב תהלה לדוד) מזה נראה מבואר דאפילו דעבר עבירה ונתחייב קנס בישראל אינו חייב להנותו בממון א"כ אין מקום לספקו ומי שעבר ע"ד חכמים חייב מיתה כמ"ש כל העובר ע"ד חכמים חייב מיתה ושוב בא לדין תורה עם חבירו ביום ההוא שבא אל הדיין אין הבחירה נתונה ביד הדיין לחייבו ולייסרו בעת צרתו לקנוס אותו משום דיפה כח ב"ד להפקיר נכסי הבע"ד אלא חייב להציל עשוק מיד עשקו ואף שהוא רשע וחייב מיתה על שעבר ע"ד חכמים מ"מ היא בידי שמים והוא יתעלה ישלם לאיש כמעשיו כי הכל גלוי לפניו יתברך ואין לענוש אותו בממונו בב"ד של מטה וע"ע שם בס' פני מבין מ"ש בסו"ד לענין דינא ע"כ תוד"ק צר לי מאד על שאין בידי ס' פמ"ב הנ"ל לראות אם הביא דברי המכילתא ודברי הרמב"ם והטור וש"ע שהבאתי למעלה שאם לא הביא כל זה פליאה היא בעיני על שני גדולי הדור שנעלם מהם כל האמור בענין ומ"ש לחלק בין עובדא דבני רוכל לנדון הרב פני מבין ומשמע דמודה מיהת בכעין עובדא דבני רוכל שהבע"ד עומד ברשעו ואינו שומע בקול ב"ד לפרוש מהעבירה שבידו שמותר להטות דינו ולחייבו אף שהוא זכאי לענ"ד אחרי המחי"ר אין האמת כן אלא גם בזה צריכים לדון דין אמת ואם יש בכחם לייסרו ולהענישו דרך קנס אחרי שיודיעוהו האמת כי זכאי הוא ורק מעשיו הרעים גרמא בנזיקין להענישו ולייסרו כפי מה שיראה בעיניהם אין זה בכלל הטיית דין אלא קנס ומותר בכל ענין ומה שהוכיח מדברי הרב מוהרש"א וכתב דלפי דבריו אין מקום לספקו של הרב פני מבין כנז"ל לענ"ד הוא תמוה דמה ענין זה לגבי ב"ד דמדברי מוהרש"א למדנו דאין אדם רשאי להונות חברו בממון אף שחברו רשע ובעל עבירות מ"מ אין הדבר מסור בידו לדונו לפי רשעתו אבל ב"ד שהדבר מסור בידם לייסר ולהעניש את עושי עולה י"ל שמותר להם להונותו בממון. ומה שציין לעיין בב"ח ח"מ רס"י רכ"ח עיינתי שם וראתי שכתב בשם מרדכי הארוך בפרק מי שמת אהא דתנן בני רוכל תקברם אמם שלפי שרשעים היו לא היו חוששים לקיים צואת אמם שהקשה בשם הר"א מרשבערג היכן מצינו שבשביל שעובר על דת מותר לגזול ממונו ותירץ דאה"ן היכא דאין בידנו לכופו בענין אחר לקיים ד"ת דהשתא גופו מכין לקיים המצוה ממונו לא כ"ש עכ"ל וסיים הרב ב"ח ולפי זה הך דרשה דרב הונא לענין אונאת דברים אתאמרה דמותר להונותו אם אינו מקיים ד"ת ומכ"ש אונאת ממון דמותר ולמעשה צ"ע עכ"ל הנה דברי הרא"מ שהביא במרדכי הנ"ל הם סיעתא למה שכתבתי למעלה דבעובדא דבני רוכל עשו עמהם דרך עונש להודיעם שמפני שאין מקיימים ד"ת עשו עמהם שלא כהוגן ואין כאן צד הטיית דין כי אם הפקר ב"ד דהא קאמר דאם גופו מכין (כלומר דקי"ל אומרים לו עשה סוכה ואינו עושה מכין אותו וכו') ממונו לא כ"ש אלמא דומיא דהכאת גופו היתה ג"כ הכאת ממונו בזה אמנם דברי הרב ב"ח לענ"ד צ"ע דאיך נלמוד מדברי הרא"ם דמותר להונות את הרשע בממונו דאם אמרו בב"ד יש כח בידם להפקיר ממון לפי ראות עיניהם דרך קנס ועונש למען ישוב הרשע מרשעתו או כי כל העם ישמעו ויראו. נאמר שיהא מיתר לכל אדם להונות את הרשע בממונו לא בדרך עונש וקנס כי אם דרך אונאה והטעה ללא תועלת כלל פליאה היא בעיני. דאף לב"ד לא שמענו מדברי הרא"ם הנ"ל דשרי אלא בדרך עונש וקנס כי ההיא דמכין אותו כדי לקיים המצות ומאי דמשמע ליה (להרב תהלה לדוד הנ"ל) דמ"ש העובר על דברי חכמים חייב מיתה היינו חיוב מיתה ממש בדיני שמים עיין במה שכתבתי בקונטריס הכללים במערכת החי"ת אות צ"ב:
ד') <b>הכאה</b> דאסור להכות את חברו ואם הכהו עובר בלאו כמבואר בח"מ ריש סי' ת"ך נשאלתי באיש אחד מוחזק לירא שמים ויש לו משרת ואינו מתנהג עמו כחק לכל המשרתים לאדוניהם עצל בשליחותו דובר שקרים מכעיס ומקנטר את אדונו ומחמת אלו המידות הגרועות נמשך לאדונו כמה פעמים מיני נזק ומכיחו תמיד במילי דשמיא להתפלל בציבור ולא ישב בסוד משחקים ובמושב לצים והוא כחרש לא ישמע בדברים לא יוסר גלגל עמו בכמה התראות ולא עלתה בידו להדריכו בדרך ישרה ובקש ממשרתו שהוא מעצמו יעזוב משרתו מעליו שלא יצטרך הוא לגרשו מעל פניו כי אז יוודע קלונו לרבים וגם לזה לא הטה אזן ויושב אצלו על פי מדותיו הנ"ל ויהי היום אחר שנתמלאה סאתו כעס עליו אדונו וחרפו וגדפו והמשרת יענה עזות כדבר אחת הנבלות ולא יכול אדונו להתאפק וירם איש את ידו ויכהו מכה כל דהו ולהיותו ירא שמים וחושש לו מחטאת שאול שאל האיש אם הוא בכלל מכה את חברו אלו תורף דברי הרב השואל נ"י ובתשובתי הנה הבאתי דברי הרב תרומת הדשן בסי' רי"ח (שפסק כן הרמ"א בסי' תכ"א סי"ג) במי שאשתו מזלזלת באביה ואמה וכמה פעמים הוכיחה בדברים ולא הועיל דמותר בארץ ישראל להכותה כדי לייסרה שלא תעשה עוד דאף דרבינו שמחה שהביא המרדכי בפרק המדיר החמיר מאד במכה את אשתו ועובר בלאו דפן יוסיף מכל מקום לאפרושי מאיסור חמור כזה מותר וראיה מדאמרינן בב"ק ד' כ"ח ע"א בנרצע שפגע בו היובל והיה מסרהב בו רבו שיצא לחרות וחבל בו דפטור דמוקי לה רב נחמן ב"י בעבד שמסר לו רבו שפחה כנענית עד האידנא היתרא וכו' ופירש"י דרשאי לחבול לו דלא עביד דינא לנפשיה רק לשמים הא קמן דמי שהוא תחת ידו של אדם ורואה בו שעושה דבר עבירה רשאי להכותו כדי להפרישו מהעבירה ואין צריך לזה בית דין דאם כן גבי נרצע אמאי רשאי לחבול בו יביאהו לב"ד ויסרו אותו עי"ש ועוד הבאתי תורף דברי הרש"ל בים ש"ש פרק ג' דב"ק סי' ט' דאחר שהאריך במי שמגרש את עבדו (משרתו) מביתו ואינו חפץ בשימושו והעבד אינו רוצה לילך ומתוך כך מכהו שרשאי לעשות כן כדי לגרשו מעל פניו ולאו דוקא אם לבו נוקפו מחשש גנבה אלא אפילו בלא שום פסידא ולאו דוקא עבדו ומשרתיו אלא הוא הדין איניש דעלמא שנכנס לביתו והוא שונא לו ואינו חפץ זה שבתו הבית יכול לגרשו מביתו בעל כרחו ואם אינו רוצה וחבל בו עד שמגרש אותו פטור וכו' כתב עוד דרשאי להלקות את משמרתו כדי להפרישו מאיסור דעביד דינא מהקב"ה והביא תורף דברי רבינו התרומת הדשן וסיים ולאו דוקא כהאי גוונא אלא כל מה שהיא עושה כנגד דת תורה אלהי"ת מכה אותה עד שתצא נפשה אפילו עוברת במצות בשב ואל תעשה ומכל מקום אל ימהר בהכאה אם לא בתוכחה גמורה מקודם ורואה שאינה שומעת ולאו דוקא רב לעבדו ובעל לאשתו דהו הדין כל בני ישראל יכול להכות חברו לאפרושי מאיסורא וכן לקמן סי' כ"ו פסק הרא"ש להדיא שמותר וכן איתא בערכין יכול לא יכנו ולא יסטרנו על דרך תוכחה תלמוד לומר וכו' אלמא שמותר להכותו על דבר תוכחה ודוקא באדם מוחזק לכשרות שידוע שלשם שמים עושה והוא אדם חשוב ומופלג אבל בסתמא דאינשי לאו כל כמיניה דאם כן לא שבקת חיי לכל בריה וכל אדם ריק יכה חברו על דרך תוכחה כי אדם אין צדיק בארץ אשר יעשה טוב ולא יחטא והתורה לא נתנה רשות ומקל ורצועה אלא לדיין או לאדם חשיב שראוי להיות דבריו נשמעים לפי שעה מותר להכות חברו להפרישו מאיסור לפי ראות עיני הדיין ודוקא בדברים שבינו למקום אבל במה שבין אדם לחברו שאחד מכה חברו יכול להכותו כדי להציל המוכה וכו' עד כאן תורף דב"ק:
<b>מבואר</b> מדבריו דמשום תוכחה יכול להכות את חברו אף אם אינו משרתו אם הוא איש חשוב ומופלג וכו' וכן מצאתי בתשובת הרדב"ז ח"ד סי' רנ"ח (בדפוס ווארשא ש' תרמ"ב היא אלף שכ"ט) שנשאל בנער בן ארץ ישראל שבא לחו"ל ונכנס לשרת בבית יהודה אחד ורוצה שיעשה לו מלאכה גמורה ביו"ט שני ואחר שפסק שאסור לומר לו לעשות מלאכתו סיים ואמר ואם עשה מעצמו ראוי למונעו מזה ומותר בארץ ישראל להכותו עד שימנע מלעשות מלאכתו שכיון שהוא משרתו מוטל עליו להפרישו מאיסורא וכן כל אדם מוטל עליו להפריש את אשתו ואת בני ביתו מאיסור וזה ברור עכ"ל הרי דגבי משרתו שמוטל עליו להדריכו בדרך ישרה סובר דמותר להכותו כדי להפרישו ולזה אין צריך שיהיה איש חשוב ומופלג וכו' כדברי הרש"ל דזהו דוקא לענין אדם דעלמא שבא עליו מצד תוכחה אבל בעל לאשתו ורב למשרתו דמוטל עליו בפרטת להדריכו בדרך ישרה חייב או על כל פנים רשאי כל אדם לעשות זאת כן נראה להשוות הדעות ולא להמציא מחלוקת בין הרש"ל והרדב"ז דלהרדב"ז אפילו כל אדם דעלמא שאינו חשוב ומופלג ולהרש"ל דוקא אדם חשוב וכו' מותר ועוד אחרת דלהרש"ל לאו דוקא רב למשרתו ובעל לאשתו אלא הוא הדין לכל אדם ואילו מהרדב"ז נראה בעליל דדוקא רב למשרתו ובעל לאשתו, אך לפי מה שכתבתי יש לומר דלא פליגי דהרדב"ז דמיירי באיש יהודי משמע מאן דהוא דהוא הוצרך לטעם שהוא משרתו וכו' וק"ל להבין:
<b>ומדברי</b> הרדב"ז הנ"ל אנו למדים דכשאמרו דמשום אפרושי מאיסורא מותר להכות לאו דוקא לאפרושי מאיסורא דאוריתא אלא גם משום אפרושי מאיסורא דרבנן מותר להכותו שהרי ביו"ט שני דרבנן קעסיק ואמר דמותר להכותו אם לא ישמע לו כנז"ל ובאמת כי מצד הסברא היה נראה לי הדל דכיון דבהכאה איכא איסור תורה ועובר אלאו דפן יוסיף נהי דבמקום תוכחה להפרישו מאיסורא יהא שרי לן מיהו היינו דוקא כדי שלא לעבור איסור תורה אתי עשה דתוכחה ודחי פן יוסיף אבל משום איסור דרבנן דמן התורה אין בדבר שום איסור והיתר גמור הוא ככל דבר הרשות מהיכא תיתי שיהא מותר לעבור על לאו דהכאה כדי להפרישו מאיסור דרבנן. אמנם לרבינו הרדב"ז נהירין שבילי דנהר דעה והדבר פשוט בעיניו וחובתינו לשמוע בקול דברו כשלא נמצא סתירה מפורשת מהש"ס וגדולי הפוסקים ומצאתי לרב תנא המשנה למלך בפרק ג' מהלכות עבדים דין ג' (בד"ה שוב ראיתי) שכתב דאף דהרמב"ם סובר איסור שפחה כנענית אינו אלא מדרבנן שפיר פסק שם דין ה' דנרצע שמסר לו רבו שפחה והגיע היובל ורבו מסרהב בו לצאת לחירות ואינו רוצה וחבל בו פטור לפי שנאסר בשפחה דאף דאיסור שפחה מדרבנן מכל מקום כשאמרו בש"ס דמשום דאפרושי מאיסורא הוא פטור אין חילוק בין איסור של תורה לאפרושי מאיסור דרבנן עי"ש ויתכן שגם הרדב"ז מה שפשוט אצלו כן הוא שלמד מדברי הרמב"ם ואף דיש לדחות דהרמב"ם לא אמר אלא שאם חבל בו פטור אבל שיהא מותר לחבול בו זו לא שמענו מכל מקום אם איתא דלכתחלה אסור לחבול בו אם כן אמאי אם חבל פטור הרי לא ירד ברשות בית דין אלא ודאי מוכח דמן הדין רשאי לחבול בו ומשום הכי הוא דפטור ובאמת הרמב"ם נקט כלשון הבריתא מנין לנרצע וכו' וחבל בו שהוא פטור וכו' ורש"י שם (בד"ה איסורא) כתב ורשאי להלקותו ולהפרישו דלאו דינא לנפשיה הוא אלמא דניחא ליה לפרש לישנא דבריתא פטור דפטור ומותר הוא והיינו ודאי מטעמא דכתיבנא דאי הוה איסורא לא הוה מיפטר ואם כן לא נפלאת היא לפרש דברי הרמב"ם נמי בהכי כן נראה לצדד בזה:
<b>שוב</b> ראיתי שגם הרב אורים ותומים בריש סי' ד' נראה שהבין מדברי הרמב"ם דמשום אפרושי מאיסורא מותר לחבול בו (שכתב בזה הלשון ועל זה קאמר הרמב"ם דיש רשות ביד הרב לחבול בו לפרוש מאיסור אף דאינו נוגע כלל לממון שלו כדעת הגמרא דאף דנחלקו בפירוש הבריתא אבל הדין דין אמת לכולי עלמא דיש רשות ביד כל אדם אף שאינו נוגע לו לממון להכותו לפרוש מאיסורא ולא אמרינן על הבית דין לבד מוטל להפרישו עכ"ל) ועל כל פנים מדברי הרדב"ז מתבאר דכדי להפרישו מאיסור דרבנן גם כן מותר להכותו כאמור את כל זה ראיתי להציע לפני כת"ר לפי ששרוי כעת בלא חומה זו תורה ספרי הפוסקים אינם בידו תן לחכם ויחכם מכללות הדברים יבין הדין לנדונו וכתורה יעשה ועתה ראיתי למרן החבי"ף בספר חקקי לב בחלק א"ח סי' י"ט שהאריך קצת בדין אם מותר להכות חברו כדי להפרישו מאיסור והביא דברי הרבנים תרומת הדשן וים של שלמה הנז"ל ופלפל קצת בדברי התה"ד שנראה מדבריו דדוקא בעל לאשתו ורב לעבדו הוא דשרי והרי מהש"ס דערכין ומדברי הפוסקים מתבאר דמשום תוכחה מותר כל אדם להכות חברו לאפרושי מאיסורא אם אינו שומע בלא זה והאריך קצת וחידוש הוא דכל רז לא אניס ליה ונעלם ממנו תשובת הרדב"ז שהבאתי למעלה כיעי"ש:
<b>אחר</b> זמן רב השגתי ס' העמק שאלה להגאון המפורסם מוהרנצ"י ברלין יצ"ו וראיתי שם בפרשת וישב שאלתא ז"ך בסוף סק"ו שהבין מדברי הרמב"ם בפרק ד' מהלכות עבדים הנ"ל דסובר דלכתחלה אסור להכות את העבד משום אפרושי מאיסורא מדכתב דאם חבל בו פטור וכתב דרש"י והרמב"ם פליגי בדין זה ודעת רבינו השאלתות כהרמב"ם אולי תורף דברי קדשו ובהורמנותיה דמר נראה לי הדל דאין דבריו מוכרחים דכבר ידוע דכלל גדול הוא בידינו דדרך הרמב"ם לתפוס לשון הגמרא משנה ובריתא ומה שנפרש בדברי הש"ס נפרש בדבריו וכלל זה אישרוהו וקיימוהו שרים רבים ונכבדים ומכללם מרן בבית יוסף ובכסף משנה ובבדק הבית בכמה מקומות כמו שמתבאר ממה שרשמתי בקונטריס כללי הפוסקים סי' ה' אות א' עי"ש וכיון שבדברי הבריתא ניחא לן לפרש דפטור ומותר קאמר (משום שאם לא היה מותר לא היה לנו לפוטרו) כמו שפירש רש"י כן יש לנו לפרש דברי הרמב"ם ובפרט אחר שראינו שרבנים גדולים התה"ד ורש"ל והרדב"ז כתבו דמותר להכות חברו משום אפרושי מאיסורא והיינו משום דמשמע להו בפירוש הסוגיא כדברי רש"י וגם הרא"ש בב"ק פרק ג' סי' י"ג כתב בפירוש דמותר להכות משום אפרושי מאיסורא כדאמרינן בגמרא ד' כ"ח גבי נרצע שהיה רבו מסרהב בו שיצא וכו' עי"ש שמעת מינה דמפרש מה שאמרו בבריתא וחבל בו פטור דפטור ומותר הוא כפירש"י וכן דעת הרמ"א דמותר להכות משום אפרושי מאיסורא כדאיתא בח"מ סי' תכ"א סי"ג ובאה"ע סי' קנ"ד ס"ג ומה שכתב הגאון העמק שאלה יצ"ו דהרמ"א כתב כן לפי שלא עמד על דברי הרמב"ם ורבינו בעל השאלתות הנה על השאלתות נוכל לומר שלא ראה דבריו אבל על הרמב"ם רחוק לומר שנעלמו ממנו דבריו ואף אם נתפייס לומר כן על הרמ"א אנן מה נענה על הרא"ש והתה"ד והרדב"ז ורש"ל שכתבו כן בפירוש ואין גם אחד שלכל הפחות יזכיר שאין כן דעת הרמב"ם ולכן נראה לי הדל יותר נכון לומר שגם הרבנים הנז"ל המה ראו דברי הרמב"ם שכתב שאם חבל פטור וסברי דפטור ומותר הוא ולישנא דבריתא נקט וכמו שכן הבין בדברי הרמב"ם הרב אורים ותומים ומני"ר יצ"ו לא ראה דברי כל רבנן קדישי הנז"ל וחידוש הוא דרב גובריה וחיליה וכל רז לא אניס ליה כמו שנראה מספרו הנורא ועיין בקונטריס הכללים במערכת הלמ"ד אות ח"ן (עתה נעתקו דברים אלו במערכת הואו אות כ"ו עי"ש בס"ק י"ד) מה שרשמתי במאי דאמור רבנן דמכה בנו גדול עובר משום ולפני עור לא תתן מכשול אי גם במכה אותו משום תוכחה איתיה להאי איסורא או לאו:
<b>ונסתפק</b> הרב חסד לאלפים בסי' קנ"ו אות כ"א ד' פ"ח ע"ב אם המכה את חברו דרך שחוק גם כן עובר בלאו זה וסיים דהכי מסתברא והרב יפה ללב נר"ו שם באות ט' כתב דיש ללמוד כן מדברי מר"ן בח"מ ריש סי' שמ"ח אסור לגנוב וכו' ואפילו דרך שחוק וכו' אסור כדי שלא ירגיל עצמו בכך דכוותא במכה אסור אף בכי האי גוונא ולי הדל נראה דאף שאפשר ללמוד משם איסורא מכל מקום אין מזה הכרח שהוא בכלל הלאו (דהרב חסד לאלפים מספקא ליה אם עובר בלאו) דאפשר איסורא בעלמא ועל כל פנים איסורא מיהא איכא:
<b>והנה</b> השגתי עתה ס' יקר אמרי הצבי לידידי הגאון אבד"ק דאברי יצ"ו וראיתי בחידושיו לפרק ג' דבבא קמא סי' ג' ד' נ"ו ע"ג שכתב דמתבאר מדברי רש"י דמותר להכות משום אפרושי מאיסורא עי"ש שלא הזכיר מדברי הפוסקים שהבאתי אני הדל בענין זה אף לא הזכיר כלל דברי הרמב"ם שנראה לכאורה שאינו סובר כן וכדמשמע ליה להגאון בהעמק שאלה שאלתא ז"ך ס"ק ו' שדעת הרמב"ם ורבינו השאלתות שאסור להכות משום אפרושי מאיסורא כנז"ל ועל כל פנים הדין אמת כמו שכתב הרב יצ"ו וכבר כתבתי למעלה דגם משום אפרושי מאיסור דרבנן מותר להכותו ומה שהקשה הרב יצ"ו היכי שרי להכות משום אפרושי מאיסורא הא אמרינן בסנהדרין ד' ע"ד שדוקא לרודף אחר חברו להרגו או אחר נערה לפגמה הוא דניתן להצילו בנפשו ולא בשאר עבירות כבר תירץ בעצמו דהיינו להצילו בנפשו אבל הכאה בעלמא גם משום שאר עבירות כדי לאפרושי שרי גם ראיתי עתה בספר חיים ושלום ח"ב סי' ל"ו שהביא דברי הרא"ם בס' היריאים סי' רמ"ז וז"ל צריך ליזהר שלא להגביה ידו על חבירו להכותו ואפי' על אשתו (עיין לקמן באות ה' בד"ה ומה שציין מה שכתבתי על דבריו אלו) אבל אם מתכוין לייסרה ולהדריכה בדרך ישרה מותר וכמו כן לחבירו מותר עי"ש:
ה') <b>הכאה</b> אשה שמזלזלת בכבוד אבי בעלה או אמו או שמקללתו חינם והוכיחה בדברים ואינה משגחת עליו י"א דמותר להכותה אם יש רשות לזה מהשררה יר"ה וי"א דאסור. והסברא הראשונה עיקר כן כתב הרמ"א באה"ע סי' קנ"ד ס"ג ומצאתי כתוב בקונטריסי בשם מרן החבי"ף בספר כף החיים סי' א' אות י"א שכתב בתשובה דבזמן הזה דאחסור דרי אם יהיה רשות ביד כל אדם להכות אשתו רעה שמקללתו בחנם כל אדם יעביד דינא לנפשיה ויאמר שכתורה יעשה לכן אינו רשאי להכות עד שיברר בבית דין ובשכנים ובעדים כשרים שהאמת אתו בבירור גמור אלה הדברים אשר כתבתי מאז (למעלה מעשרים שנה) בשמו. ועתה אין בידי ספר כף החיים הנ"ל ורואה אני שזה נכלל במה שסיים הרמ"א ואם אינו ידוע מי הגורם אין הבעל נאמן לומר שהיא המתחלת שכל הנשים בחזקת כשרות ומושיבים ביניהם אחרים לראות בשל מי הרעה הזאת וכו' עכ"ל דמשמע דלא זו בלבד שצריך בירור בדבר שהיא מזלזלת ומקללת אלא גם צריך בירור שלא היה הוא המתחיל והגורם אמנם זאת אגיד אשר ראיתי עתה לגדול בדורינו הגאון המפורסם מוהרנצ"י ברלין יצ"ו ב"ס הנורא העמק שאלה בפרשת וישב שאלתא ז"ך סוף סי' ק"ו שכתב דמעיקר הדין אית לן למינקט כסברת האוסרים וכתב דבזה נחלקו רש"י עם הרמב"ם ורבינו בעל השאלתות דלרש"י בב"ק ד' כ"ח ע"א גבי נרצע שפגע בו היובל ורבו מסר לו כבר שפחה כנענית ועתה מסרב בו לצאת ואינו רוצה דרשאי להלקותו משום אפרושי מאיסורא כיעי"ש כיון שיודע בעצמו שעושה איסור רשאי להלקותו ואין צריך עדים לזה. ולהשאלתות והרמב"ם אסור להכות אם לא שיש לו עדים על כך. והרמ"א שהסכים לסברא ראשונה לא עמד על דעת רבינו השאלתות והרמב"ם אבל ביש לו עדים כולי עלמא מודים דרשאי להכותה וכדכתב הים של שלמה בב"ק פרק המניח אלו תורף דב"ק ועיין במה שכתבתי באות הקודמת (בד"ה ומדברי הרדב"ז):
<b>וכתב</b> הרב נחמד למראה בפרק שלישי דמסכת ביכורים ד' קצ"ז ע"ג בשם תשובת הרב מוהרי"ו הישנות דהמכה אשתו ענשו חמור ממכה חברו דחברו אינו חייב בכבודו ואילו באשתו אמרו דחייב לכבדה יותר מגופו עולה עמו ואינה יורדת לחיים נתנה ולא לצער והיא יושבת לבטח אתו ודמעתה מצויה ומזה עמד מתמיה על הרב יפה מראה (על מה שאמרו בירושלמי דביכורים פרק ג' תנא חתן חכם נשיא גדולה מכפרת) שהקשה דאי סדר חשיבותם קחשיב הוה ליה להקדים נשיא ואי סדר מציאותם קחשיב הוה ליה להקדים חתן דשכיח טפי וכו' וכל שכן דחכם ונשיא דדמו אהדדי הוה ליה למיסמכינהו ותירץ דזו ואין צריך לומר זו קתני דגדולת החכם אינה שולטנות גמורה דאין מצווין אלא להורות ולדון ואין בידו לרדות ולעשות כרצונו וגדולת החתן על אשתו ובניו גדולה מזו כי יש לאל ידו לרדותן במקל וברצועה וגדולת נשיא וכו' עכ"ד הרב יפ"מ והקשה עליו ממה שכתב הרמ"א בסי' קנ"ד ומתשו' מוהרי"ו הנ"ל ותירץ דכונת הרב יפ"מ היינו אם אשתו מקללת ומזלזלת וכו' שמותר להכותה לפי סברא ראשונה שהיא עיקר לדעת הרמ"א עי"ש:
<b>בא</b> וראה כמה שקדו רבותינו בדורות שלפני פנינו בתקנת בנות ישראל שלא יהיה תורת כל אחד בידו להבזות נשותיהם ולהכותן כמו שכתוב בספר החדש שנמצאת תקנה קדומה בכתיבת יד וזה נוסחה קול שועת בנות עמנו ממרחק נשמע על אדות בני ישראל המרימים זרעותיהם להכות נשותיהן ומי השליט האיש בענין זה להכות אשתו הלא הוא מוזהר ועומד שלא להכות שום נפש מישראל וגם ר"י השיב בתשובה כי מתלתא רברבי רבינו שמואל ור"ת ור"י אחינו בני רבינו מאיר שמיעא ליה שהמכה אשתו כמכה אחר (תמיה לי האם לזה צריכה השמועה ומהיכא תיסק אדעתין מגרעות נתן באשתו אמרו מבחבירו ועיין לקמן בשם מוהר"ם) והנה שמענו כי יש מבנות ישראל צועקות על זה ואינן נענות תוך קהלות ולכן גזרנו בתקף גזרה ואלה על כל איש מישראל ליכנס בחרם במקומות שיש רשיון מהשררה יר"ה על זה לבקשת אשתו או לבקשת אחד מקרוביה הפסולים לה להעיד שלא להכות אשתו דרך כעס או דרך רשע או דרך בזיון כי כן לא יעשה בישראל ואם ח"ו יש שרש פורה ראש ולענה אשר ימרה את פינו לבלתי היות ירא וחרד לזה הודענו לבית דין של אותו מקום שתבא שם צעקת האשה או צעקת קרוביה לפסוק לה מזונות לפי כבודה כמנהג בנות המקום אשר היא דרה שמה לפי ערכה ויפסקו לה מזונות כאילו הפליג בעלה ממנה ואם יסכימו רבותינו הגדולים אשר בארץ לגזרתינו גזרתינו קיימת ויקום דבר ושלום נאום פרץ בן הר"ר אליהו וכתוב שם בשם שו"ת מוהר"ם מרוטבורג דפוס פראג סימן פ"א המכה את אשתו מקובלני שיש יותר להחמיר בו מבמכה את חברו דבחבירו אינו חייב בכבודו ובאשתו חייב בכבודה וכתב שחייב לכבדה יותר מגופו בעולת בעל כתיב בעלייתו של בעל ולא בירידתו לחיים נתנה ולא לצער ודרך עמים אחרים בכך לכבד נשותיהן וחלילה לשום בן ברית להכות את אשתו והעושה יש להחרימו ולנדותו ולהלקותו ולענשו בכל מיני נידוי (צ"ל רידוי) ברשיון השררה ובשם האגודה בד' קכ"א ע"ב כתב בעל המכה את אשתו החמירו בו הגדולים ואומרים שעובר על לאו דלא יוסיף (גם דברים אלו צריכים עיון ועיין בדברי הרמ"א סי' קנ"ד ס"ג ובבאר הגולה שם וק"ל) ולכן יבטחנה בהבטחות שלא יכנה עוד ואם אינו רוצה להבטיחם יוצא ויתן כתובה עכ"ל ומה שכתב יוציא ויתן כתובה אם הוא על ידי כפיה בשוטים או בדברים עיין בדברי הרב פתחי תשובה בסי' קנ"ד ס"ח וכתב הרב פלא יועץ במערכת הכאה ראוי לכל המנהיגים לייסר את בעלי זרוע המכים את נשותיהם ואם יוכלו להוציא נשותיהם מתחת ידם אם רוצה אשה בכך כי אין אדם דר עם נחש מצוה רבה הם עושים להציל עשוק מיד עשקו עי"ש ובודאי שאין כונתו לומר שיכופו אותו בענין שיש לחוש לגט מעושה אלא על ידי ריצוי והשתדלות או יכופו על ידי ברירה כמו שהביא הרב פתחי תשובה שם:
<b>והנה</b> ספר שו"ת מוהר"ם מרוטונבורג אין מצוי אצלי לראות דב"ק שיש לדקדק במה שכתב שבאשתו חייב בכבודה יותר מגופו דלפי הנראה כונתו להא דתנו רבנן ביבמות ד' ס"ב סוף ע"ב האוהב את אשתו כגופו והמכבדה יותר מגופו עליו הכתוב אומר וידעת כי שלום אהלך ולפום ריהטא נראה דאין ראיה משם דהא לא תני דחייב לכבדה יותר מגופו אלא מעליותא דאית במכבדה יותר מגופו הוא דקתני ואם כן מנא ליה למוהר"ם שחייב בכבודה כל עיקר דבבריתא לא מצינו דתני דחייב בכבודה וצריך לומר דכיון דתני תנא דהעושה כן מקיים מקרא שכתוב וידעת כי שלום אהלך מזה אנו דנים שכונת הבריתא לומר דחייב לכבדה יותר מגופו וכן הוא באמת לשון הרמב"ם בפרק ט"ו מהלכות אישות הלכה י"ט וכן צוו חכמים שיהא אדם מכבד את אשתו יותר מגופו ומרן כסף משנה מראה מקום הוא הך בריתא דיבמות עי"ש אלמא דמינה שמעינן חיובא לכבדה יותר מגופו ואף דאין דעתי העניה נוחה כל כך בזה באשר נודע שאין דרך הרמב"ם אלא לפסוק מה שמפורש בש"ס והיה לו להעתיק דבר זה כלשון ששנו חכמים המכבדה יותר מגופו עליו הכתוב אומר וידעת כי שלום אהלך ומה שנפרש בלשון הבריתא נפרש בדבריו וכמו שדרכו בקודש בכיוצא לזה כנודע ומזה נראה שדבריו נובעים ממקום אחר שמצא כן באיזהו מקומן בדברי רז"ל ואנחנו לא נדע איה מקום כבודם מכל מקום לדברי מרן כסף משנה נראה לומר כמו שכתבתי והרב כנסת הגדולה באבן העזר ריש סי' א' כתב וחייב לכבדה ולאהוב אותה כדאיתא בגמרא ולא הראה מקום לזה ואם כונתו לדברי הבריתא דיבמות הנ"ל יותר נכון היה להרב להביא מהרמב"ם כי מדברי הגמרא אין כל כך הכרח:
<b>ועיינתי</b> בדברי מרן הב"י באהע"ז סי' קנ"ד וראיתי שם (בתוך ד"ה מכ' בשם ספר אגודה) שכדברי מוהר"ם הנ"ל כתב בשם רבינו שמחה וז"ל ומצאתי בתשובת רבינו שמחה המכה את אשתו מקובלני שיש יותר להחמיר מבמכה את חבירו דחברו אינו חייב בכבודו ואשתו חייב לכבדה יותר מגופו וכו' עי"ש הרי כתב חייב לכבדה יותר מגופו אך לא גילו לנו מאין למדו כן ומסתמא הוא מבריתא הנ"ל כמו שכתבתי ועי"ש לענין אם מעשים אותו לגרש ובמה שכתבו מרן הב"י והרמ"א בדרכי משה ואכמ"ל בזה שאינו מענייננו ועיינתי שם בכנסת הגדולה וראיתי שבהגהת ב"י אות מ"ח ציין לעיין בים של שלמה לבבא קמא פרק שלישי סי' כ"א ושמחתי בראותי שהביא שם תשובת מוהר"ם וכתוב בה דמההיא בריתא דיבמות האוהב את אשתו וכו' והמכבדה יותר מגופו וכו' הוא דקיליף דחייב לכבדה יותר מגופו דמה שנזכר בדברי מוהר"ם כדאיתא בפרק הנשרפין כונתו לבריתא הנ"ל שהיא שנויה גם בסנהדרין ד' ע"ו ע"ב ואלה דברי הגאון ים של שלמה הנ"ל המזיק אשתו בתשמיש המיטה חייב אע"ג דברשות קעביד משום דאיהו קעביד מעשה והוה ליה לעיוני מכאן מוכת דלא שרי לבר ישראל להכות את אשתו אפי' בדבר מרידה קצת וא"ל דעל דעת הכי נסבה להכותה וליסרה לצרכה כדי שתשמע לקולו להכנע מלפניו ורבים טעו בזה כי אפי' תימא דעל דעת הכי נסבה הוי כמתנה על מה שכתב בתורה דעובר על לאו פן יוסף צא וראה מה שחייבו חכמים אותו במזיק בתשמיש אף דלהכי נבראת ועומדת ופשיטא דלהכי נסבה אפ"ה צריך לעיוני ולהתאפק ולמשול ביצרו שלא להזיקה ק"ו שלא להכותה בעבור כעסו ורגזו והנה חכמי ישראל מצינו שסבלו כמה צערות מנשותיהן אשר קראו על עצמם מר ממות ומשלו ברוחם כגון מעשה דרב ביבמות ודוגמתו וזכו לבנים כשרים וכן כתב הראב"ד דמעולם לא שמענו מוסר לנשים בשוטים ואפילו לרמב"ם שסבר אם אינה שומעת לעשות מלאכתו המוטלת עליה כופה בשוטים והיינו טעמא כמו שכופה הרב את עבדו במקל ורצועה בעניין המלאכה ה"נ בעל לאשתו מ"מ לא גרע מעבדו דלא יכול להכותו מחמת ע"א אלא בעוברו על הדת כה"ג אשה נמי שרי. כדלעיל סי' ט' ולא בע"א ועוד כתב להוכיח דהעיקר כסברת הראב"ד מדאמר ר' יוסי בר חנינא בפרק אף על פי דמורדת ממלאכה הויא מורדת ואם איתא דיכול לכופה בשוטים למה תקנו בה דין מורדת והביא תשובת מוהר"ם בלשון זה והיא בעולת בעל בעלייתו ולא בירידתו וכו' וכל שכן שלא להכותה דעבר על לא יוסיף דלא גרעה מאחר ואדרבא ק"ו ומה אחר שאינו חייב בכבודו מצווה על הכאתו אשתו שמצוה עליה לכבדה אינו דין שמצווה עליה מלהכותה ואדרבא חייב לכבדה יותר מגופו כדאיתא באלו הן הנשרפין ואם הזיקה בתשמיש חייב כל שכן דאין להכותה ועוד וכו' ועוד מספר כתובתה נלמד שקבל עליו לכבדה ואנא אפלח ואוקיר וכו' לכבוד ניתנה ולא לבזיון ואין זה דרך בני ישראל להכות נשותיהם חלילה לכל בן ברית מעשות כדבר הזה ואם היה בא לפננו דין זה שאשה קובלת על בעלה שמכה אותה היינו מחמירים עליו מאילו היה מכה לאחר והאריך באותה תשובה וכו' ועוד נראה שיש להחמיר בהכאתה וכו' אלו תורף דב"ק ועל פי זה מתיישבים דברי התשובה כת"י הנ"ל דמה שהוצרכו להשמועה הוא מפני שהיה מקום לטעות משום דאדעתא דהכי נסבה וכן מה שכתב האגודה הנ"ל בשם הגדולים ניחא וק"ל:
<b>ואשר</b> כתבתי שבספר כ"ף החיים כתב מרן החבי"ף שבמקום אחר כתב דבזמן הזה אינו רשאי להכות אשתו אף מפני דברים שמותר להכותה ולא הוה ידענא דוכתיה היכא הנה עתה ראיתי שלפי הנראה הן הן הדברים אשר דבר בקדשו בס' תוכחת חיים ח"ג ד' כ"ט ולפי שספר הזה אינו מצוי וגם אני ומן רב חזרתי אחריו עד שהשגתיו ראיתי להעתיק דב"ק וזהו ולענין המכה את אשתו כתב הרב מוהר"ם בר ברוך בתשו' הארוכות סי' פ"א וז"ל כי כן נ"ל כל בן ברית חייב לכבד את אשתו יותר מגופו דעולה עמו ואינה יורדת בעולת בעל כתיב בעלייתו של בעל ולא בירדתו לחיים ניתנה ולא לצער ומספר כתובה נלמד אנא אפלח ואוקיר ואזון והמכ' את אשתו מקובלני שיש יותר להחמיר בו ממכה את חברו דבחבירו אינו חייב בכבודו ובאשתו חייב בכבודה ודרך הישמעאלים בכך אבל חלילה וחלילה לשום בן ברית לעשות זאת והעושה כן יש להחרימו ולנדותו ולהלקותו ולעונשו בכל מיני רידוי ואף לקוץ ידו אם רגיל בכך כי הא דר"ה קץ ידיה אפי' בבבל אע"ג דאין דנים דיני קנסות בבבל ב"ד מכין ועונשין שלא יקלו ראשם בכך ואם רוצה לצאת יוציא ויתן כתובה ובתשובת הגאונים מצאתי ושכחתי שם הגאון האשה שקובלת על בעלה אי אפשי לדור עם אמך ואחיותך המחרפים אותי חייב הבעל להוציא משם ולגור בבית אחר ואם לאו יוציא ויתן כתו' דאמר כי היא היתה אם כל חי לחיים ניתנה ולא לצער וכו' יע"ש וכן הובא תשובה זאת של מוהר"ם בספר שלטי הגבורים אשר סביב המרדכי בכתובות בפ' נערה שנתפתתה אות ב' והביאה מור"ם בד"מ באה"ע סי' קנ"ד סט"ו וכ"כ בתשובת בנימן זאב סי' פ"ח תשובת רב שמריה להחמיר על המכה את אשתו וע"ש וכ"כ המרדכי בכתובות פ' המדיר בשם תשובת רבינו שמחה והביא מרן בב"י באה"ע שם סי' קנ"ד והגהות אשירי בב"ק פ' המניח בשם א"ז וכ"כ בתשו' המיוחסות להרמב"ן סי' ק"ב וא"ת דיהיה פתחון פה לאדם כי אשתו רעה ועושה לו הכעסות ולכן הוא מכה אותה אין זו טענה כי יביאנה לב"ד ויסדר טענותיו ואם יהיה הדין עמו וענשו אותה וכן מתשו' מוהר"מ ב"ב עצמו אשר הביאה בספר שה"ג ששם תוסיף וז"ל ועוד בפ' הבא על יבמתו דקא דחיק תלמודא למצוא תקנה לאשה ולא לישתמיט דלימא לייסרה בשוטין וכו' וכ"ש וק"ו בן בנו של ק"ו דזילא ביה מילתא טובא שהוא מכה אותה דאיכא בושת וצער וגנאי הוא ולכל משפחתה ולכל בנות ישראל לנהוג כאחד מהשפחות דאסור להכות אפי' שפחה כנענית ע"כ ומור"ם בהג"ה בש"ע אה"ע סי' קנ"ד ס"ג כתב וז"ל איש המכה את אשתו עבירה היא בידו כמכה את חברו ואם רגיל הוא בכך יש ביד ב"ד לייסרו ולהחרימו ולהלקותו בכל מיני רידוי וכפייה ולהשביעו שלא יעשה עוד ואם אינו ציית לדברי הב"ד י"א דכופין אותו להוציא ובלבד שמתרין בו תחי' פעם אחת או שתים כי אינו מדרך ישראל להכות וכל זה שהוא מתחיל אבל אם קללתו בחנם ומזלזלת אביו ואמו והוכיחה בדברים ואינה משגחת עליו י"א דמותר להכותה ויש אומרים אפילו אשה רעה אסור להכותה והסברא ראשונה היא עיקר עכ"ל:
<b>ואחרי</b> המחי"ר יש להשיב על דבריו דהנה מ"ש בתחילת דבריו דהמכה את אשתו עבירה היא כמכה את חברו הרי הרב מוהר"מ ב"ב קאמר בהדייא דהוי יותר חמור ממכה את חבירו והבי"ד מור"ם עצמו בד"מ וכבר ראיתי להרב באר הגולה שהשיב ע"ד מור"ם אלו מדברי מוהרי"ו שכתב דעונשו יותר ממכה את חברו ע"ש והוא תימא דיותר הו"ל להשיגו מדברי תשו' מוהר"מ שהביאה מור"ם בעצמו ורבינו בחיי ס' כי תצא כי המכה לחבירו ולאשתו עובר בשני לאוין יע"ש ועו"ק במ"ש מור"ם דאם מכה אותה על אשר הוא עושה דברים שלא כהוגן שמקללתו וגם שמזלזלת באביו ואמו והיא אשה רעה דהביא מחלוקת בזה דל"ס ראשונה ול"ס אחרונה אסור והסכים כס' הראשונה דמותר כי הן אמת כי ס' זאת הוא ס' הרא"ם בס' יראים סי' רמ"ז שכתב דאם מתכוין לייסר את אשתו ולהדריכה בדרך ישרה מותר יע"ש וכ"כ הרדב"ז בתשו' החדשות ח"ב סי' תמ"ז דאם עושה דברים בלתי הגונים לפי תורתינו יש לו רשות ליסרה ולהכותה להחזירה למוטב כיון שהיא ברשותו יע"ש דיש לחלק כי הרא"ם בס' יראים והרדב"ז הם המדברים כשאשתו עוברת באיסורים שבינם לבין המקום דאין לבעלה שום שייכות בהא ודאי דמותר לא כשיש בינו לבינה איזה קטטות והפרשיות ומחמת שינאתו אותה מקפיד ואפי' אם מכה אותה מפני כבוד או"א וע"ד שכתב הרב מוהרא"י בס' ת"ה סי' רי"ח דמותר לבעל להכות את אשתו כשמקללת אביו ואמו וכ"כ מוהרש"ל בס' יש"ש בב"ק פ"ג סי' ט' ועמ"ש בסה"ק חקקי לב חא"ח סי' י"ט דכ"ב ע"ג יעש"ב בס"ד היינו בכה"ג שלא יש ביניהם שם הפרשיות ומחלוקת ושינאה כ"א דוקא מכה אותה משום אפרושי מאיסורא:
<b>ועוד</b> נראה כי בזה"ז לא הותר כי אחסור דרי וכל אחד ואחד יבקש עילא באשתו להכותה יכול על מגן ותולה עצמו באילן גדול כי מור"ם פסק כסברא ראשונה דאין לעשות כן בזמנינו זה אלא יברר בב"ד הבעל טענותיו ויסרוה ויקח הבעל מוסר השכל כי בראות באשתו כמה דברים מכוערים ועוברת על כמה איסורים ואין פוצה פה ומצפצף ומה גם במה שרגילות הנשים להזכיר שם שמים לבטלה ולקלל את חבירו ובניו ובנותיו ולדבר סרה לפעמים על עניים ות"ח ולה"ר ומחלוקיות עם שכנותיה וכדומה ועל כל אלה אינו מכה אותה ומייסרה וכשנגע בכבודו באיזה דבר אז יחרה אפו להכותה ואינו מן השם כי יהיה חס על כבודו ובזיונו ולא יהיה חס על כבוד המקום ב"ה כי כן איני רואה מקום להתיר להכות אדם לאשתו בזמנינו זה בשום צד ואופן כ"א כשיראה עושה דבר שלא כהוגן כי מלבד אם יהיה הענין שעשתה אשתו איזה היזק והפסד בממונו בתוך ביתו שלא יקפיד על זה כלל אלא אפי' אם יהיה בדבר הנוגע לו שעושה איזה פריצות והוא מקנא לה עכ"ז יהיה במיתון ובפה מתוק ידריכנה לעבודת ה' ולא על ידי הכאות וכמ"ש במ"ר ס' נשא פ"ט וז"ל ע"פ איש איש כי תשטה אשתו וז"ל ד"א איש איש למדה אותך התורה שתהא ותרן בתוך ביתך נשפך יין הוי א להנחיל אוהבי יש וכן שמניך ואוצרותיהם אמלא נקרע כסותך ימלא ה' כל משאלותיך אבל אם שמעת דבר באשתך קום כגבר למי שגבר את הוי גבר לכך נאמר איש איש עכ"ל הרי לך בדברי רז"ל דכשאירע איזה היזק והפסד בתוך ביתו לא יקפיד על אשתו ולא יכעוס עליה אמנם כשהיא עוברת על דת משה וישראל יהיה מקפיד עליה ואה"ן דלא יכה אותה אלא יוכיחנה ואם לא ציית ליה ילך לב"ד ויודיע צערו להם והעיקר בזה כי כשאירע שהבעל מכה את אשתו ב"ד חוקרים ודורשים בדבר מאת השכנים אם יש לו טענה מספקת יש לפוטרו הלא"ה חייבים ב"ד להלקותו ולהחרימו ואם לא יש בירור בדבר מחרימים סתם על העתיד לכל מי שיעשה שלא כדין כדברי הרשב"א בתשו' ח"ה סי' רס"ד ובמיוחסות סי' ק"ב וזה ברור:
<b>וכתוב</b> בס' היחודים לרבינו מוהרח"ו פ"ו יחוד ג' ד"ה ע"ג וז"ל יחוד ה"ג פעם אחת חטאתי כי נתכעסתי עם אשתי והרימותי ידי להכותה והוסר ממני כח הדיבור וצוני מורי שאכוין תחילה זה היחוד שרציתי לעשות עכ"ל ראה בעיניך עד היכן מגיע הפגם של המכה לאשתו ועמ"ש בקונטריס חיים ושלום בס"ד ומצוה לכל ב"ד הרואה תגר בין איש לאשתו שישתדלו לשום מתווכי שלום ביניהם כי אהבת שלום בין אדם לחבירו ובין איש לאשתו הם מהדברים שאדם אוכל מפירותיהם בעוה"ז והקרן קיימת לו לעוה"ב וא"כ כמה צריך ליזהר שלא להיות גורם שנאה ופירוד בין איש לאשתו כי יהיה גורם רעה לעצמו ואיכא כמה איסורים איסור ביטול פו"ר ואיסור לפני עור לא תתן מכשול כי כמה פעמים עינינו הרואות איש ואשה שמתקוטטים זה עם זו ומכים ומקללים וזר לא יקרב אליהם וכמו רגע חוזרים להיות לאחדים וכשמתערבים אחרים הם מחזיקים המחלוקת ומפרידים אותם זה מזה ונמצאו אלו חוטאים ומחטיאים ובפרט כשהם עדיין בבחרותם כי הגורם להם פירוד גורם חטאים גדולים והכל יבוקש מידו ופעמים שיש מחלוקת בין שני השושבינים קרובי האיש עם קרובי האשה ומבקשים להפרידם מחמת שינאה ותחרות אף כי בין איש ואשה אין שום קינאה ושינאה ואם יש כמו רגע הם מתפייסים ונמצא האיש והאשה מבקשים תפקידם וקשורים בעבותות האהבה זה עם זו ובשביל הקרובים אינן יכולין דלפעמים מחמת בושה או מחמת מורא אב ואם והקרובים והוא איסור גדול להיות מחזיקים במחלוקת בדברי הבל הבלים ומפרידים זווגם וכמה חטאות גורמים ובפרט ביטול פו"ר אשר גדול עונשו כמ"ש בגמ' ביאושע שנענש על שביטל מישראל מצות פו"ר לילה אחת ויבואו לידי הוצאת זרע לבטלה או ראית קרי וכדומה ואולי יבואו ח"ו לידי עבירה אחד האיש ואחד האשה ועוד כמה אבות נזיקין ומאבות יצאו תולדות ואיך יתכן מי שהוא יאודי וזרע בשר שבשביל הקפדות וכבודות שיש ביניהם יגרמו פירוד בין איש לאשתו ועיני ראו כי כל הגורמים עניינים כאלו להפריד הזווג אפי' אב ואם לא עלתה להם ומרה היה באחרונה כי מתים ב"מ בתחלואים רבים קשים ומרים ושומר נפשו ירחק מזה ויהיה עיניו תמיד לבקש שלום כל אדם ובפרט בין איש ואשה ועליו תבא ברכת טוב וברכות שמים יחולו על ראשו ואחד הרואה יראה מאמר הזוה"ק ס' וישלח ד' ע"ו ע"א ומאן דגרים לעכבא שמושא דמצוה גרים דיסתלק שכינתא מעלמא וע"ד כי עלית משכבי אביך אז חללת יצועי עלה יע"ש הרי לך דהגורם פירוד בין איש ואשה גורם לשכינה שתסתלק ומרובה מידה טובה דאם תשים שלום ביניהם יוסיפו לך שנות חיים:
<b>ומה</b> שציין (בד"ה וכתוב בס' היחודים) לעיין בקונטריס חיים ושלום אולי כונתו למה שכתב בחיים ושלום ח"ב סי' ל"ו ראיתי בני אדם מכים לנשותיהם ולא ידעו גודל האיסור כדאיתא באהע"ז סי' קנ"ד ס"ג המכה אשתו עבירה היא בידו כמכה חבירו וכתב רבינו יונה והביאו רבני בחיי בסדר כי תצא שהמכה את חברו ולאשתו עובר בשני לאוין ובבאר הגולה כתב דחמור הכאת אשתו מחברו וכתב הרא"ם בס' היראים סי' רמ"ז צריך ליזהר שלא להגביה ידו על חברו להכותו ואפילו על אשתו אבל אם מתכוין לייסר את אשתו להדריכה בדרך ישרה וכמו כן לחברו מותר עכ"ד הרא"ם. (מה שכתב ואפי' על אשתו הנה לפי דברי המוהר"ם ורבינו שמחה הנ"ל היה צריך לומר וכל שכן על אשתו אך אולי כונתו לשלול סברת הטועים שכתב בים של שלמה הנ"ל שדרשו לעצמם בטענה דאדעתא דהכי נסבא לכן כתב ואפי' על אשתו) והביא תורף דברי תשובת מוהר"ם הנ"ל וכתב שמה שהביא הרב באר הגולה בשם תשובת מוהרי"ו היא תשובת מוהר"ם הנ"ל והביא תשובת הרדב"ז החדשות ח"ב סי' תע"ז דהמכה אשתו עובר בלאו דמאי שנא אשתו מחברו והקשה עליו שהיה לו לומר דאשתו חמור מחברו כמו שכתב הרשב"א בח"ג סי' רס"ג ובמיוחסות סי' ק"ב דהטוענת שבעלה מכה אותה והוא מכחישה מטילין חרם סתם וכו' ומסור הדבר לפי ראות הדיינים וכו' וציין משאת משה ח"א אהעה"ז סי' טו"ב מוהר"א ששון סי' פ"ז בי' סי' קנ"ד תוכחת חיים סי' קנ"ד ובס' מעשה אברהם:
<b>ודברי</b> הרב מעשה אברהם הם בחלק ח"מ סי' כ"ה שנשאל על מכה את אשתו אם פסול לעדות והביא דברי מרן הב"י בסי' קנ"ד בשם רבינו שמחה ודעמיה דאסור להכות את אשתו ושחייב לכבדה יותר מגופו והקשה דמנא להו דחייב לכבדה יותר מגופו דהא מלשון הבריתא דיבמות ד' ס"ב נראה דליכא חיובא מדלא תני חייב אדם לכבדה יותר מגופו כלישנא דריב"ל דמייתי התם חייב אדם לפקוד את אשתו בשעה שיוצא לדרך שנאמר וידעת כי שלום אהלך וכו' ומדלא תני הכי שמעינן דליכא חיובא והעד על זה דכתיב במלאכי סי' ב' שאשה לבעלה היא חבר כדכתיב אשר בגדת בה והיא חברתך ותנן יהי כבוד חברך חביב עליך כשלך ואם כן מנא ליה לרבינו שמחה שחייב לכבדה יותר מגופו ומתבאר מדב"ק דרק על החיוב דיותר מגופו הוא דקשיא ליה ולי הדל קשה אעיקר חיובא כמו שכתבתי למעלה וממתניתין דאבות אין להביא חיוב אף כגופו כי משנת חסידים היא וחידוש הוא שנעלם מהרב דברי הרמב"ם שהבאתי למעלה (בד"ה והנה ספר) שכתב גם כן כדברי רבינו שמחה שחייב לכבדה יותר מגופו והראה מרן כסף משנה מקורו מבריתא דיבמות הנ"ל וכבר כתבתי שם הנראה לדעתי העניה וכתב לענין השאלה הנ"ל דלפי מה שכתב מרן הב"י בתשובה סי' ב' והביא דבריו הרב כנסת הגדולה בח"מ בהגב"י אות ז' בלי חולק דהמכה את חבירו פסול לעדות מדאוריתא הוא הדין או כל שכן למכה את אשתו ושוב כתב לחלק דדוקא כשיתברר שמכה אותה שלא כדין ושקו"ט בזה עי"ש:
ו') <b>היקף</b> גויל דקימא לן בכתיבת ספר תורה תפילין ומזוזות שלא תהיו האותיות דבוקות שצריך להיות מוקפות גויל מכל ארבע רוחות אם נדבקה אות אחת לחברתה על ידי תג אף שגוף האותיות לא נדבקו פסול כן כתב מרן חיד"א בס' לדוד אמת סי' י"ב אות ל"א וכן דעת הרבנים מג"א ופרי חדש ומוהרלנ"ח כמו שכתב הרב באר היטב בא"ח סי' ל"ב סק"ז ומה שכתב הרב פרי חדש על דברי הרב המאירי דמכשיר בזה דאין נראה כן מדברי הרמב"ם וכו' הרואה יראה בגוף תשובת הרב מוהרלנ"ח שהזכיר בפרי חדש שהוא עצמו כתב כן ואין כל חדש גם הרב דבר משה בח"א א"ח סי' ח' (הביא דבריו הרב באר המים בחא"ח סי' י"ד) שנשאל בדין זה בדיבוק האותיות על ידי תגין והסכים לפסול הס"ת כדעת הרב מוהרלנ"ח אמנם הרב המחבר כתב דנראה ברור דהס"ת כשרה בשבת ויו"ט דאי אפשר לתקן והיה טעמו על פי מה שהוכיח מדברי הרמב"ם ורש"י והר"ן דלא קפדינן משום היקף גויל אלא כשנדבקו האותיות לעצמן אבל אם נדבקו על ידי תגין לית לן בה וכדעת הרב המאירי ועוד דדעת מרן בסי' ל"ב סי"ו דלא קפדינן אהיקף גויל אלא בשעת הכתיבה אבל אם לאחר שנכתב וסילק הסופר ידו לגמרי נדבק אין לחוש משום היקף ומה שהצ"ע הרב ט"ז בסקי"ד כבר יישבו הרב בית דוד וכיון דמנהג פשוט אצל הסופרים דאין עושין התגין אלא לאחר כתיבת האותיות כתיקונן לכן הס"ת כשרה (ועיין להרב נהר שלום שם שכתב ליישב קושית הרב ט"ז דיש לחלק בלאחר כתיבה עצמה בין נדבק בתוך האות ונתמלא כל חללה דאז פסול לנדבק מחוץ האות דאז אמרינן דמחוץ לכתב אחר הכתיבה שרי ואם כן דיבוק התג לא משכחת שימלא כל חללה ולכן כל שהדיבוק הוא אחר הכתיבה שפיר דמי) ואפילו תימא דכיון דאין זה מן הדין שיהיו התגין אחר כתיבת האות כתיקונה אם כן יש לחוש שמא הסופר הזה עשה התגין קודם גמר הכתיבה ופסול מכל מקום כיון דמאי דבעינן היקף גויל בס"ת אף שהאותיות ניכרות יפה כל אחת בפני עצמה אינו אלא מדרבנן וכדכתב הרב המבי"ט בקרית ספר בהלכות תפילין ואין כאן אלא חששא רחוקה הוי ספיקא דרבנן ולקולא ולפי זה בהכרח לומר דהרב מוהרלנ"ח ודעמיה דסברי לפסול בדיבוק שע"י התג לא אמרו אלא בתג הנופל קודם הכתיבה מפני ריבוי הדיו ועל ידו מחבר האותיות אבל בדיבוק בתג האותיות היינו לאחר הכתיבה ודאי דכשר הוא וזהו טעם הרב המאירי דמכשיר אלו תוד"ק מתבאר מדבריו דמעיקר הדין כל שיש ספק אם נעשה דיבוק זה אחר גמר הכתיבה או קודם הכתיבה יש לנו להקל משום דהוי ספקא במידי דרבנן ולקולא אזלינן:
<b>אמנם</b> מדברי הגאון נודע ביהודה בח"ב ביו"ד סי' קס"ט משמע דבספק אם נעשה קודם הכתיבה או אחר הכתיבה לחודיה לא מכשרינן והוא שנשאל שם על ס"ת שנמצא נקב סמוך לגגה של יו"ד של שם הקדוש באופן שע"י הנקב אין היו"ד מוקפת גויל במקום הנקב אם מותר לגרור קצת מן היו"ד כדי להקיפה גויל והשיב דאם נקב זה נעשה אחר שנכתב כהוגן הספר הוא כשר ואין צריך שום תיקון ואם הוא ספק אמתי נעשה גם כן כשר מטעם ספק ספקא ספק אינו פסול בשאינו מוקף גויל רק כשנוגע באות אחרת (היינו כתירוץ ראשון של מרן הב"י שהביא הרב ט"ז בסקי"ד הנז"ל) ואם תמצא לומר שפסול אף שאינו נוגע באות אחרת (דשמא הלכה כתירוץ שני של הרב"י דאין לחלק בין נדבק האות אחרת ללא נדבק) הרי לפי זה אינו פסול אלא בנעשה בתחלת הכתיבה בלי היקף גויל ואם כן יש ספק שמא נעשה אחר כך עכ"ל משמע דדוקא בנקב שאין האות נוגעת בחבירתה ואיכא ספק ספקא כנז"ל הוא דמכשיר אבל כשנוגעת אות בחבירתה וספק אם נעשה קודם הכתיבה או אחר כך אינו מכשיר שלא כדברי הרב באר המים דאף משום ספק אם נעשה קודם הכתיבה או אחר הכתיבה מכשיר ונראה שסובר הרב נודע ביהודה דמאי דילפינן הקיף גויל מוכתבתם שתהיה כתיבה תמה דרשה גמורא מדאוריתא היא ומשום הכי מצריך ספק ספיקא אבל לפי דברי הרב המבי"ט דאינו אלא מדרבנן הדר דינא להקל בחד ספיקא ככל ספיקא דרבנן דאזלינן ביה לקולא ובקונטריס הכללים (בשדי חמד ח"א) במערכת הה"א אות ס"ט כתבתי דנראה מדברי כמה רבנים שרשמתי שם דמאי דבעינן היקף גויל הוא מדאוריתא או מהלכה למשה מסיני או מדרשא מוכתבתם כתב תם והרב באר המים לא ראה בזה אלא דברי הרב המבי"ט בקרית ספר דפשיטא ליה דהיא רק מדרבנן אבל לפי מה שנראה מדברי הרבנים הנ"ל הדר דינא למיזל לחומרא ככל ספק תורה:
<b>ומכל</b> מקום בנדבקו האותיות רק על ידי תג נראה דשפיר קאמר הרב באר המים דיש להקל בשבת ויו"ט שאי אפשר לתקן משום דאיכא ס"ס שמא הלכה כהרב המאירי ודעמיה דכל שהדבק הוא על ידי תג לית לן בה ואם תמצא לומר דהלכה כמוהרלנ"ח ודעמיה דאפילו כשהדבק הוא ע"י תג פסול שמא הלכה כתירוץ השני של מרן דאם נעשה לאחר הכתיבה לית לן בה ותלינן שנעשה אחר הכתיבה כמו שהוא דרך הסופרים דמסתמא תלינן במה שהוא ההרגל אבל אם נדבקו האותיות בעצמן ויש ספק אם קודם כתיבה או אחר כתיבה נראה דיש להחמיר וכמו שנראה מדברי הרב נודע ביהודה:
<b>שוב</b> נדפס ס' לב חיים ח"ב למרן החבי"ף ושם בד' קי"ח ע"ג (ד"ה דיבוק) כתב וז"ל אכן אם נדבקו השתי האותיות על ידי תג יש לפסול הס"ת כדעת הרב דבר משה שהסכים לפסול הס"ת וכדעת מוהרלנ"ח וכן כתב הרב לדוד אמת והגם שבס' באר המים רצה להכשיר והשיב על דברי הדב"מ אנן נקיטינן להחמיר ולהוציא ס"ת אחרת עכ"ל ואחרי שלא כתב שום סתירה לדברי הרב באר המים לדידי חזו לי דבריו טובים ונכוחים דהרב דב"מ לא סמך על סברת הרב המאירי לפי שמלבד שלא מצא לו חבר אף גם מדברי הרמב"ם משמע ליה בהיפך וכמ"ש הרבנים מוהרלנ"ח ופרי חדש אמנם הרב באר המים אשר נפק דק ואשכח החוט המשולש הרמב"ם ורש"י והר"ן דקיימי בשיטת הרב המאירי כיעויין בדב"ק ואם כן מה מקום להחמיר ולהצריך להוציא ס"ת אחרת ולמה לא נסמוך על סברתם לכל הפחות בשבת ויו"ט שאי אפשר לתקן ומה גם דיש לצרף דעת מרן לחלק בין שעת הכתיבה לבין אחר הכתיבה ואפשר דנדבק אחר שסילק הסופר ידו וכדברי הרב באר המים כנז"ל והגם דמשום האי ספיקא לחוד אין לנו להקל כדמשמע מדברי הרב נודע ביהודה הנ"ל וכן ראיתי עתה בס' משנת אברהם סי' ל"ז אות ה' וז"ל ואם ספק אם נעשה הנגיעה קודם שגמר האות או אחר שנגמר צריך להוציא אחרת עכ"ל בשם סידור דרך החיים מכל מקום בהצמדם יחד ספק הנ"ל אם סברת הרב המאירי שפיר יש לסמוך בדיעבד מיהא בשבת שאי אפשר לתקן שלא להצריך להוציא ס"ת אחרת הן אמת דכל זה הוא אם נניח דכשודאי נעשה אחר הכתיבה דעת מרן היא להכשיר כמו שתופס בידו הרב באר המים ואם כן בספק אם נעשה קודם או אחר כך בצירוף פלוגתא דדיבוק על ידי תג אפשר להקל משום ס"ס:
<b>אמנם</b> רואה אני שדעת הרב נו"ב במהדורא קמא סי' ע"ה היא דמרן מספקא ליה הא מילתא וחשיב ליה ספיקא דדינא ואזיל בה לחומרא גם הרב מאמר מרדכי בסי' ל"ב ס"ק י"ט כתב שדעת מרן בש"ע כדכתב בב"י בשם הרא"ש והפוסקים דאפילו נדבק אחר שסילק הסופר ידו בכתיבת האות פסול בלא הפרידן ומכל מקום כיון דיש סוברים שדעת מרן באמת כן וכן כתב הרב פרי חדש סי' קכ"ה ס"ק י"ג בשם הרב מ"ב סי' ב"ן וכתב להקל בעובדא דידיה שהיה ספק בעיני קצת אנשים אם היה שם נגיעה ועוד שהיה נראה בעיני הסופר שמתחלה היה מוקף גויל רק ששוב נדבק על ידי נדנוד וכתב מרן בב"י בא"ח סי' ל"ב דלא אמרינן מוקף גויל ואחר כך נתקלקל לית לן בה עכ"ל (הלשון מגומגם והוא חסרון בדפוס ובגוף התשובה הלשון מתוקן ועוד שהיה נראה בעיני הסופר וכו' עד ע"י נדנוד וזה ודאי לא מעכב כמ"ש הרב ב"י דלא אמרינן מוקף גויל מעכב ופוסל אלא במקום שלא היה מוקף מתחלת הכתיבה אבל היכא שמתחלת הכתיבה היה מוקף הגויל ואחר כך נתקלקל לית לן בה עכ"ל) מוכח דמשמע ליה דלקושטא דעת מרן כן ואם כן בנדון זה יש לומר דכיון דנראה בעיני הרב המאירי ודעמיה דאין כאן נגיעה (דדיבוק שעל ידי תג אינו פוסל) ונראה גם כן דמסתמא נעשה אחר גמר כתיבת האות יש לסמוך להקל בשבת ויו"ט שאי אפשר להפרידן:
<b>איברא</b> דחזיתיה לרב נהוראי אמיתי בתורה הרב מוהר"א חאיון בס' טוב לישראל בד' נו"ן (נרשם בדפוס ד' ב"ן בטעות) ע"ג אות י"ב שהביא שו"ת נו"ב ח"א סי' ע"ה דחילוק זה דבין קודם גמר הכתיבה לבין אחר כך הוא ספיקא דדינא ומרן אזיל לחומרא ועוד הביא להקת הפוסקים המדברים בזה ואסוף דינא מסיק דכיון דיש פוסקים דאסרי יש להחמיר בשאר אותיות להצריך תיקון ובאותיות השם יש להחמיר שלא לתקן לחוש לדעת המכשרים אלה תוד"ק וכל זה הוא בלכתחלה היכא דאפשר לתקן אבל בשבת דאי אפשר לתקן דחשיב כדיעבד נראה דגם הוא יודה דאכשר ועוד דכל מאי דשקיל וטרי שם הוא בדיבוק גוף האותיות אבל בדיבוק שעל ידי תג ויש ספק שמא נעשה אחר כך הא ודאי נראין דברי מי שגדול הרב באר המים להכשיר ואין לנו להקל בקדושת ס"ת לחושבו פסול להצריך להוציא ס"ת אחרת:
<b>שוב</b> נדפס ספר זכרנו לחיים ח"ב וראיתי שם בד' י"ד אות י"א שהביא סברת הרבנים מוהרלנ"ח ודעימיה דגם דיבוק שעל ידי תג פוסל וסיים והרב באר המים העלה דבתג הנדבק אחר הכתיבה מריבוי הדיו כולי עלמא מודו דאין צריך להוציא אחרת דלא כהדב"מ סי' ח' וכו' ואין סתירה לדבריו מדברי הרמ"ע מפאנו סי' ל"ו והרב גור אריה הביא דבריהם הרב תרומת כסף ד' כ"ג סוף ע"ב דצ"ל אחר דשאני נדבק אות באות שלא על ידי תג מהיכא דנדבק ע"י תג וזה פשוט ועיין להרב זכור לאברהם ח"ב ד' קמ"א ע"ג וע"ד עכ"ל ולפי הנראה הרבנים הנ"ל מחמירים אף בידוע בודאי שנעשה אחר גמר הכתיבה בדיבוק האותיות עצמם אלא שאין הספרים הנ"ל מצויים אצלי לראות דב"ק ובזכל"ח כשהביא דינו של הרב באה"מ היה לו לבאר שלא סמך להקל בדיבוק שע"י תג אלא בשבת ויום טוב שאי אפשר להפרידן כמו שמתבאר מדברי הרב בגופן שלהם והשגתי עתה ספר הבהיר עבודת הכהן לידידי הגאבד"ק ווילקי יצ"ו וחזיתיה לרבי בכלל ב' האריך מאד בכמה פרטי דינים בענין חק תוכות והיקף גויל ולא יכלתי כעת להתבשם בדב"ק לך נא ראה:
<b>ועל</b> דברי הגאון נודע ביהודה תניינא סי' קס"ט הנ"ל ראיתי בס' משיב דבר שנדפס חדש ממש להגאון נצי"ב אבד"ק וואלאזין שאין דעתו נוחה בסברתו והוא שנשאל בח"ב סי' ע"ח בספר תורה שנמצא באותיות של השם הנכבד אות וי"ו דבוקה לה"ה אחרונה והרב השואל הורה לגרר הדבק וערערו על הוראתו על פי מה שכתב בנודע ביהודה דזה אינו אלא כשהיה הדבוק בתחלת הכתיבה דהס"ת פסולה לכולי עלמא אבל כשנעשה דבוק זה אחר כך יש ספק אם הוא פסול דלדעת הירושלמי היא כשרה ואם כן אין זה תיקון ואסור לגרר הדבוק וכמו כן כאן יש לחוש שמא נעשה הדיבוק אחר הכתיבה והשיב הרב השואל דממה נפשך אם נעשה אחר כך הלא לא נתקדש הנגיעה ומותר לגרר וכונתו דהנו"ב לא כתב אלא כשנעשה הדיבוק בשעת כתיבה בסוף וא"כ נתקדש גם הדבוק ואסור לגרר אם לא בשביל תיקון משא"כ כאן היתה נגיעה בראש עובי הוא"ו עם גגה של ה"ה וא"כ אם ניחוש שמא היה הדיבוק אחר גמר האות על כרחין היה על ידי נטיפה מדיו ואם כן לא נתקדשה הטיפה כלל ודבריו מאירין לשיטת הנו"ב אך עיקר דברי הגאון אין מאירין בדעת הש"ע שסתם וכתב ודיבוק אות לחברתה יש לגררו ואם היה מקום לומר דהש"ע לא מיירי אלא באופן אחר היה להש"ע לחוש שלא יבאו להיפך דדוקא בדיבוק הבא בסוף שכבר היה השם כהלכתו ויש מצוה לתקנו מה שאין כן אם בתחלת הכתיבה היה פסול וכדברי המרדכי שהביא בב"י אלא סמך הש"ע על סתימת הלשון דבכל אופן שרי לגרר הדיבוק וכן כתב הגאון רעק"א בהגהת א"ח בסי' ל"ב. ושוב עמד לבאר דין ודקדק מדברי הרר"י אסכנדרי שהביא מרן הב"י ביו"ד סי' רע"ו דאין בגרירת הדבוק שבאותיות השם משום מחיקה בענין שאין בו משום חק תוכות כי מקום הדבוק אין בו קדושה כלל ומותר למחקו רק שיש לחוש שמא ימחוק יותר מהצורך דהיינו שימחוק מעט מגוף האות וכשעושה משום מצוה שלא יגנז הס"ת ויקרא בו לא חיישינן לזה דהוי דבר שאין מתכוין ובזה דחה דברי הגאון נודע ביהודה דאפילו נדבק אחר כך שרי לגרור דמקום הדבוק אינו קדוש ולחוש שמא ימחוק יותר מעט אין לנו משום מצוה כדי לקרות בה ולא יגנז כל היריעה וכסברת הרא"ש והר"י דבשלמא אי נימא דמחיקת הדבוק יש בה איסור אלא דשרי משום דמכוין לתקן ולא בהשחתה בזה יש סברא דאי נימא דכשרה הס"ת בלי תיקון א"כ המחיקה אסור מה"ת ומשום ספק תיקון א"א להתיר מה שאסור מה"ת אבל לפי באורנו דבדבוק אין שום איסור מחיקה אלא שהחשש שמא יוסיף יותר ובשביל מצוה אין לחוש אם כן מה לי אי בעינן ודאי תקון או ספק במקום מצוה לא גזרו שמא יעשה איסור בלא מתכוין זה הנראה לי דלא כהגאון נו"ב ז"ל אחר כותבי ראיתי שו"ת הגאון פני יאושע סי' א' שהעלה כמש"כ בזה יע"ש עכ"ד מסקנתו בזה:
ז') <b>הלואה</b> בלא שטר ועדים דאסור וכן הלואה ברבית לנכרי דאסור מדרבנן רשמתי בקונטריס הכללים (בשדי חמד ח"א) באות פ"ח ואות פ"ט ועוד תמצא שם איזה עניינים אשר היה ראוי להעלותם בקונטריס זה ומשנה לא זזה ממקומה:
ח') <b>הלל</b> אם מותר לומר בלילה הנה הרב חתם סופר בא"ח סי' נ"א כתב דמשמע מסוף פרק קמא דמגילה דדוקא ביום מדכתיב ממזרח שמש ועד מבואו וזה היום והוקשה לו מהלל דליל פסח שאומרים בלילה ויישב דדוקא הלל שקורין בכל יו"ט ויום גאולה שתקנו לומר לכשיגאלו כדאיתא בפסחים קי"ז ע"א הוא דבעינן דוקא ביום אבל בליל פסח שהיא שעת הנס ממש על זה נאמר כליל התקדש חג. ומרן חיד"א בשיורי ברכה סי' רי"ט כתב וז"ל כתבתי בקונטריס חיים שאל ח"ב סי' י"א דצבור שנעשה להם נס ורוצים לקרוא הלל אין ראוי לתקן לומר ההלל בלילה ושם נאמר טעם לדבר באורך ושמעתי כי חכם אחד השיג עלי דהרי אמרו אין קורין הלל בפורים דקראתה זו הלילה והרי קורין מגילה בלילה עכ"ד ואני תמיה על החכם שהקשה זה והדבר פשוט דתקון רבנן קריאת מגילה ביום ובלילה וילפי לה מקרא כדאמרינן בפרק קמא דמגילה ודוקא מגילה שהוא סיפור הנס הפרטי ויש להם טעם בנגלה ובנסתר על דרך הסוד נשגב מאד בקריאת המגילה וכונת הש"ס כי בזה יצאו ידי חובת קריאת ההלל אף דאם היו מתקנים לקרוא בפורים לא היו מתקנים אלא ביום והעד חנוכה וימים טובים שלא תקנו בלילות לקרוא ההלל זולתי בליל פסח ועל דרך האמת יש טעם גדול ומה ענין קריאת המגילה בלילה ואלו הדברים פשוטים ואין להאריך עכ"ל. ודבריו אין צריכים חיזוק ופשוט דמה שהשיג עליו החכם לאו השגה היא כלל וכן תראה להרב חתם סופר שם שעל מה שכתב הרב אליהו רבה שהביא שם דקריאת ההלל צריך מעומד הקשה דא"כ איך קורין המגילה עומד ויושב הא מגילה קריאתה זוהי הלילא ותיהוי כהלל בעמידה דוקא ולא קשיא ליה אדנפשיה אמה שהוכיח דקריאת ההלל היא ביום מדקרינן המגילה שקריאתה זוהי הלילא בלילה אלא ודאי הדבר פשוט כדאסברא לן מרן חיד"א כנז"ל וס' חיים שאל אין מצוי אצלי וראיתי שהרב פתח הדביר בח"ב ד' פ"א ע"ד הביא דב"ק במלואם:
<b>ולפי</b> שאין הספר מצוי ביד כל אדם אעתיק דב"ק והוא שנשאל בעיר אחת שנעשה להם נס שניצולו מצרתם ותקנו שיתענו עשרה יחידים ובלילה יאמרו כל הקהל הלל גמור אחר התפלה אי שפיר דמי או לא והשיב דאין לתקן לומר הלל בלילה בציבור דכיון דלא תקון רבנן בימים שגומרים ההלל כיום טוב וחנוכה לאומרו בלילה אם כן לא נכון לצבור זה שנעשה להם נס לומר ההלל בלילה ואל תשיבני ממה שאומרים הלל בלילי פסח והוא על פי מס' סופרים דהתם יש סוד גדול על דרך הקבלה והוא מוכרח לומר ההלל הגדול בעת ההיא כידוע לאשר הריחו בסוד ה' אבל בלילי ימים טובים אחרים ולילי חנוכה לא תקון לומר ההלל בלילות ואם כן מהיכי תיתי בנס קהל פרטי שיאמרו הלל בלילה ובכולהו מילי צריכים אנו לעשות כמעשה הראשונים וכההיא דברכות ד' ט' וד' כ"ט ע"א הוא בכללות טעם מספיק שלא לאמרו בלילה עכ"ל וראיתי להרב ימי שלמה בד' ל"ב ע"ב שהביא דברי מרן חיד"א שאין לומר הלל בלילה וכתב דאפשר מהאי טעמא כתב רבינו מוהר"י ן' מיגאש בתשובה סי' מ"ד דקריאת הלל בליל פסח לאו מצוה היא ואיני מבין דבריו אי סבירא ליה לרבינו דאין לומר הלל בלילה אם כן כיון דסובר דליכא מצוה בליל פסח היה לו לומר שלא יאמרו הלל כלל ובתשובתו מבואר דאומרים הלל בליל פסח רק שאין מברכים עליו לפי שאינו מצוה (וכבר תמה עליו מרן חיד"א בברכי יוסף סי' תפ"ז אות ז' דבמס' סופרים מבואר הקריאה והברכה) ואם כן ודאי אין לומר שטעמו משום שאין אומרים הלל בלילה. וידי"ן רא"ג הרב המגיה יצ"ו כתב דמתוך המשא ומתן שבברכי יוסף (ולא ציין מקומו ולפי הנראה כונתו למ"ש בברכ"י סי' תקע"ה אות י"ב עי"ש). על מעשה שעשו בעיהק"ו ירושת"ו בתענית גשמים שנענו אחר חצות והשלימו ואמרו הלל הגדול תצא דינא דאין לומר הלל בלילות עכ"ד ועיינתי שם ולא ראיתי בעניותי שום הוכחה לזה כמו שיראה הרואה:
<b>ומי</b> שאין לו מגילה בפורים אם יקרא את ההלל רשמתי במערכת פורים עי"ש. ובקונטריס הכללים במערכה זו אות ע"ב (בשדי חמד ח"א) ובמה שאין אומרים הלל בבית האבל רשמתי במערכת אבל אות רט"ו (בשדי חמד ח"א):
ט') <b>הפסק</b> בין ברכה לעשיית המצוה נזדמן להרב הפרד"ס פעם אחת שאחר שבירך על הטלית והניחו על ראשו וטרם שהשליכו על כתפו השמאלית להתעטף בו כעטיפת הישמעאלים כמ"ש הפוסקים שמע קדיש וענה אמן וע"ז עלה ונסתפק אי הוי הפסק בין ברכה לעשיית המצוה וצריך לחזור ולברך ובתשובתו בס' אות היא לעולם במערכה זו סי' ס"ז רצה לפשוט ספקו ממ"ש הרב הלק"ט בח"ב סי' מ"ב המניח תפלה של ראש וקודם שהגיעה הקציצה לראשו אחר שהגיעה הראש הפסיק בדיבור דמבעיא ליה אי אמרינן קלוטה כמי שהונחה דמי ואויר שסופו לנוח כמונח דמי ואחר שציין הסוגייאות שבש"ס בזה סיים ואמר רב הלק"ט דדוקא בדבר שסופו לנוח מעצמו הוא דאיכא למימר אויר שסופו לנוח כמונח דמי אבל תפילין שהם בידי האדם ועל יד האדם סופו לנוח לא אמרינן כמונח דמי וא"כ כ"ש כשצריך מעשה רב לאחוז בכנפות הטלית להשליכם לצד שמאל להתעטף בכל ה"ד כנפות שכן הוא היותר טוב דאין לנו לומר דהוי כאילו נתעטף וא"כ הוי הפסק כיון שברכתו היא להתעטף וקודם שנתעטף הפסיק ושוב כתב דלא דמי לההיא דרב הלק"ט דשם אין כאן התחלת המצוה דמה שהוא באויר הראש לא הוי התחלת המצוה כלל לכן הוי הפסק אבל זה שהניח טלתו על ראשו ושלשלו לאחוריו חשיב שפיר התחלה במצוה וכתב הרשב"א בח"א סי' רמ"ה דאם אחר שהתחיל בעשיית המצוה שח לא הוי הפסק ועוד הביא ראיה ממה שיש פוסקים לברך ברכת הטלית כשפורשים אותו על החתן והכלה ואעפ"י שאינו מתעטף בו ושקו"ט קצת בענין זה והוסיף לומר דאפילו לכתחלה יכול להפסיק לענות לקדיש עד שלא יעשה עטיפה דכדאי הוא הרב העיטור (שסובר דלא בעינן עטיפה כעטיפת הישמעאלים וסגי במה שמניחו בראשו ומשלשלו לאחוריו) לסמוך עליו לענות לקדיש ולא חשיב הפסק כלל:
<b>ולענין</b> אמירת ברוך הוא וברוך שמו על ברכה ששומע מחברו הן בברכת המצות והן בברכת הנהנין אם אסור לומר כן בברכה שיוצא בה ידי חובתו האריכו בזה רבני האחרונים עיין ברכ"י סי' רי"ג ושם הביא דהרב דב"ש כתב כיון שיוצא בברכה זו הוי כאומר בפיו ממש והוי הפסק ומשנה ממטבע שטבעו חכמים ורמז שהרב מעשה רוקח בפ"א מהלכות ברכות חלק עליו והצריך לענות ב"ה וב"ש ושבס' שושנים לדוד פ"ח דברכות דחה דבריו והביא ראיות לקיים דברי הרב דב"ש ומני"ר מרן חיד"א מסיק דנכון ליזהר אך אין למחות במי שעונה ב"ה וב"ש והמעיין בגוף דברי מרן מוהרד"ף בשושנים לדוד יראה שהעיד כן בשם שלשה רבנים גדולים דקיימי בשיטת הרב דב"ש והיו נזהרים מלומר ב"ה וב"ש בברכה שיוצאים בה ועוד הובא בדברי רבני האחרונים שכן כתב הרב מטה יהודה והרב נו"ב בדגמ"ר ואני ההדיוט אחר שקראתי בכל לב דבריהם דרבנן קדישי הנ"ל ויתר על כן בספרים חדשים מקרוב שנדפסו בזמננו הלא המה בית אהרן ב"ח א"ח במערכת השי"ן אות י"א לב חיים ח"ב בסי' ח"ק וסי' ק"ט דברי מנחם בסי' קכ"ד ראיתי כי דברי מרן חיד"א נאמנו מאד שצריך ליזהר ואין למחות לאחרים משום חשש מחלוקת ועם שמרן החבי"ף כתב בספרו חיים לראש להזהיר האיש את בני ביתו שיענו ב"ה וב"ש ואמן על כל הברכות בסדר ליל פסח ועל זה שאלו רב אחד בלב חיים הנ"ל סי' ח"ק דהרי רבים מחמירים ולדברי מרן חיד"א על כל פנים אין נכון ליזהר ולזה השיב בסי' ק"ט לקיים דברי הרב מעשה רב והעיד בשם מ"ז הרב חקרי לב שהיה עונה ואומר ברוך הוא וברוך שמו והעריך קצת עי"ש בכל זאת לדעתי אין לנטות מהכרעת מרן חיד"א כי באמת דעת הסוברים דהוי הפסק נראית יותר מוכרחת ולו יהי אלא ספק אם הוא דספק יש ליזהר ושב ואל תעשה עדיף ואם לא נתת עברת וכו' ואם נתת עברת וכו' וכתב הרב בית אהרן שם ובמערכת ברכה דהרוצה לצאת ידי סברת הרב מעשה רב די לו במה שיהרהר בלבו ברוך הוא וברוך שמו עי"ש וכאן בל"ן ובספרים הנ"ל ציינו באיזה מקומות דבר בזה מרן חיד"א בספריו וכן בספר זכור לאברהם חלק ג' ד' ג' עי"ש:
<b>ובשו"ת</b> הגאון מוהר"ם שיק בא"ח סי' נ"א נשאל בזה שמנהג פשוט שעונים ברוך הוא וברוך שמו על ברכת שופר וגם בבית מדרשו של שם מרן החתם סופר היו נוהגים כן ולא מיחה בהם והלא מבואר בדגול מרבבה סי' קע"ד על דברי המג"א סק"ט דהוי הפסק והשיב דגם בעיניו יפלא והיה בדעתו לדרוש ברבים למחות על זה ושוב נתיישב לקיים המנהג משני טעמים. א) דכל העונה אמן כמוציא מפיו דמי ואם כן כשעונה אמן אחר ברכת השופר הוי בשעת עניית אמן כאומר כל הברכה ומה בכך שאמר בתחלה ברוך הוא וברוך שמו. ב) לפי מה שכתב הרמב"ם בפרק שני מהלכות שבועות דלאו דוקא דעונה אמן הוא כמוציא שבועה מפיו אלא הוא הדין שאר דבר דהוי קבלת והאמנת דברים הוי כמו אמן ואם כן הכי נמי באומר ברוך הוא וברוך שמו הוי כמו אמן וכמוציא מפיו ברוך אתה ה' אלקינו וכשהמברך מסיים הברכה הוי שומע כעונה וכאילו מסיים הברכה ומה הפסק יש כאן אלו תורף דב"ק עי"ש שנראה בעליל שלא לבד ליישב המנהג כתב כן אלא כן היא דעתו דמצד הדין הגמור מותר ואין שום חשש הפסק ולא היו למראה עיני הגאון הנ"ל דברי הרבנים שרשמתי למעלה (כי ספרי רבני הספרדים לא נתפשטו במקומותיהם) ואני ההדיוט אף אחר שראיתי דברי הגאון הנ"ל לא זזתי מדעתי הראשונה שיש לחוש לדעת הסוברים שהוא הפסק אבל אין לגעור במה שנוהגים לאמרו ואפשר שמפני זה הוא שלא גער בהם הגאון חתם סופר ולא מפני שסובר דשפיר דמי לאמרו אלא מפני שסובר שאף שאין נכון לאמרו מכל מקום אין למחות במי שאמרו:
<b>ומה</b> שנוהגים החזנים המזמרים להכפיל איזה תיבות וחרוזים כדי לבסם קולם בנעים זמרתם ועושים כן גם בתיבות שבתפלת י"ח ושבקדושה התמרמר מאד הגאון מוהר"ם שיק בסי' ל"א שהוא הפסק בתפלה ועוד כתב כמה טעמים לאסור דבר זה ומי שבידו למחות מוטל עליו להשתדל לבטל מנהג הרע הזה שנתפשט מקרוב והאריך בזה עי"ש דב"ק:
<b>יו"ד</b><b>)</b> <b>הפסק</b> בין ברכת הנהנין לטעימה אם בקשת רחמים חשיבה הפסק עמד בזה הרב הפרד"ס בספר אות היא לעולם במערכה זו בסי' פ"ד במה שאומרים אחר המילה ברכה על הכוס וברכת אשר קדש ידיד מבטן ואחר שחותמים הברכה כורת הברית אומרים בקשת רחמים קיים את הילד הזה לאביו ולאמו וכו' אם חשוב הפסק בין הברכה לטעימה והביא שזו מחלוקת ישנה הובאה בטוי"ד סי' רס"ה ואחר שהאריך לפלפל במ"ש הפוסקים בדין זה ובא"ח סי' תקפ"ג על אכילת התפוח בליל ר"ה ובמה שכתבו קצת פוסקים בסי' תר"ה בענין אמירת סדר הפסוקים קודם הכפרות בערב יום הכיפורים אם הוא אחר ברכת השחיטה או קודם לכן הלכה זו העלה דאחר שסיים ברכת אשר קדש ידיד ואמר כורת הברית יטעום מהכוס ואחר כך יאמר קיים את הילד הזה וכו' והעיד שפשטה הוראתו בקדושה באזמיר ונהגו לעשות כן וכתב לבטל דברי המערערין משום חשש לעז על הראשונים וכו' עי"ש להבות דב"ק וגאון עזנו בספר פתח הדביר ח"ג סי' רצ"ח אות ב' ד' זק"ן ע"ד סייעו מדברי רבינו הארחות חיים והרב מאמר מרדכי דקיימי כוותיה עי"ש וכן אני נוהג כשנותנים לי לברך ברכה זו (כי במקומות אלו אין המנהג כבערי תוגרמ"ה שהמוהל עצמו מברך ברכת היין וכו' אלא מכבדין את מי שירצו לכבדו) כשאסיים כורת הברית אטעום מהכוס ואחר כך אומר אני קיים את הילד וכו' ועם כי לא מחיתי בהנוהגים לטעום אחר כל בקשת הרחמים כי יש להם על מה שיסמוכו בכל זאת גליתי דעתי שכן נכון וראוי לעשות השומע ישמע:
<b>והשגתי</b> עתה ספר יקר שו"ת הגאון מוהר"ם שיק תלמיד הגאון חתם סופר וראיתי שבחלק א"ח סוף סי' ט"ל הביא מה שכתב הרמ"א בסי' רס"ה ס"ד דכשאינו יום תענית הסנדק שותה הכוס והרב ש"ך כתב שלא ראה נוהגים כן אלא מטעימין אותו לנערים קטנים וכתב שטעמו של הרמ"א הוא משום דאם ישתה המברך הרי הפסוק בין הברכה לטעימה בבקשת הרחמים קיים את הילד הזה וכו' ואם ישתה הסנדק הנה הוא לא הפסיק אלא בשהיה בעלמא דקיל מדבור והרב ש"ך כתב דהמנהג להשקות לנערים משום שיש אומרים דשהיה יותר מכדי דבור הוי הפסק לכך הנהיגו להשקות לתינוקות דאין קפידא כל כך בתינוקות אם יפסיקו בשהיה שהרי רק משום שלא יהא גנאי לכוס צריכים לטעום ממנו והביא דברי הרב פתחי תשובה בשם הרב חמודי דניאל שצריך שישתה המברך וכתב דצ"ע דהרי הפסיק אלו תורף דב"ק ואמנם בביאורי הגר"א פירש דברי הרמ"א שהסנדק שותה שרוצה לומר שהמברך שותה שמנהגם היה שהסנדק היה מברך על הכוס וכן הוא המנהג פשוט במקומות אלו גם אצל האשכנזים ששותה המברך ובאמת שיש לחוש משום הפסק כדברי הרב מוהר"ם שיק אבל נכון לתקן מפני זה לטעום אחר גמר הברכה קודם בקשת הרחמים וכדברי הרב הפרד"ס בספר אות היא לעולם שוב נדפס ספר כורת הברית לידידי הגאון מוהר"א פוסק יצ"ו וראיתי בסי' רס"ה ס"ק י"ד שהעיד שיש סדורים שכתוב בהם לשתות אחר גמר ברכת כורת הברית ובשם ספר ברית אברהם בפתיחתו כתב דטוב יותר לטעום קודם התפלה דקיים את הילד הזה וכו' דצדקו דברי הפרישה שדחה ראית הטור מברכת המזון דשם ברכת פרי הגפן היא לבסוף ועי"ש בס"ק ל"ו:
<b>ומדי</b> דברי בזה ארשום מה שהוקשה לי בההיא דיו"ד בסי' רס"ה והוא שאחר שהביא הריב"ה מ"ש הר"ב העיטור ומנהג ליתן יין בפי התינוק ולומר קיים את הילד וכו' ובקשת רחמים לא הוי הפסק בין ברכה לשתיה כתב עוד וי"א כיון שנתן יין בפי התינוק לא הוי הפסקה ויש סידורים שכתוב בהם בא"י כורת הברית ושותהו עכ"ל דמתבאר דהי"א סוברים דבקשת רחמים הוי הפסק אלא דמה שנותנים לתינוק מציל מידי הפסק ומר"ן הב"י לא ערער ע"ד הי"א כלל כעי"ש ושוב אחר שכתב ואנו נוהגים וכו' וכתב ג"כ ונוהגים לכפול וכו' הביא (בד"ה כתב הכל בו) מ"ש הכל בו דאטעימה שמטעימין לתינוק סומכין שלא לטעום המוהל אבל משגרין לאם התינוק וגם בעל העיטור כתב אע"ג דאמרי' דמברך צריך שיטעום ה"מ היכא דאפשר אבל היכא דלא אפשר יהבינן לינוקא דליטעמיה ונפיק והביא ראיה לדבר וכתב מרן ע"ז ול"ן שטעימת הנימול אינו מוציאתו מידי ברכה לבטלה כיון דלאו בר חיובא הוא כלל ואפילו מדרבנן וטעימת האם אם שומעת הברכה ולא הפסיקה בין ברכה לטעימה אפשר דנפקא בברכת המברך אע"ג דברכת הנהנין היא כיון דנתקנה ברכת אשר קידש על הכוס הו"ל ככסא דקידושא ואבדלתא דמוציא אחרים מברכת היין ג"כ אבל אם לא שמעה הברכה או הפסיקה בין ברכה לטעימה ודאי דאין טעימתה מוציאתו מידי ברכה לבטלה עכ"ל ומתבאר דלא הוקשה לו אלא מה שאין המברך טועם וסומך אטעימת התינוק אבל אם המברך טועם אף אם היה טועם אחר שאמר קיים את הילד וכו' לא הוה ק"ל מידי משום די"ל דהכל בו ס"ל כדעת בעל העיטור דבקשת רחמים לא הוי הפסק כנ"ל פשוט ואין להכריח מזה שדעת מרן כן דבקשת רחמים לא הוי הפסק כמובן:
<b>אמנם</b> במה שלא ערער ע"ד הי"א שהביא הריב"ה תמיה לי מה זו שתיקה וכי מה בין זו לההיא דכתב מני"ר גופיה בא"ח סי' קס"ז (בד"ה כתב הרוקח) וז"ל כתב הרוקח אם דבר שאר דברים בין ברכת המוציא לאכילתו צריך לברך המוציא פעם שנית אבל אם אכל הבוצע מעט והסיחו הא נפקי כולהו כדמשמע בשילהי בכל מערבין דאי יהבי לתינוקא נפקו ע"כ ואיני רואה שום ראיה משם דהתם הוא מברך על דעת שישתה התינוק וכיון ששתה לא הוי ברכה לבטלה אבל הכא כל אחד ואחד חייב לברך כדי לאכול וכשאחד מברך לכולם הוי כאילו כל אחד בירך לעצמו וכשהוא מפסיק בין ענייתו אמן לטעימתו הוי הפסק וצריך לחזור ולברך וזה נראה לי ברור עכ"ל והרבנים ט"ז בסק"ח ומג"א ס"ק י"ט שבחו רבנן דברי מרן הב"י שיפה דחה דברי הרוקח בטוב טעם ודעת כיעי"ש ומעתה כמו כן היה לו לדחות דברי הי"א דכיון דנקטי דבקשת רחמים הוי הפסק א"כ מה יועיל טעימת התינוק למה שישתה אח"כ המברך עצמו אחר שסיים הבקשות דאפילו היה הטועם גדול לא היה מועיל טעימתו לגבי המברך אחר שהפסיק ולא דמי לטעימה דבפרק בכל מערבין דהתם לא בירך אלא על דעת התינוק ולא הוי ברכה לבטלה אבל זה שהוא בעצמו ישתה אחר שיפסיק בין ברכתו לטעימה יצטרך לברך שנית ולא מהניא ברכתו לדידיה ובודאי דאין כונת הי"א לסמוך אטעימת התינוק והמברך לא יטעום כלל דמלבד שאין כן ממשמעות דבריהם ועוד עכ"ל דמרן לא הבין כן מדבריהם דא"כ היה לו להעיר עליהם כמו שהקשה ע"ד הכל בו אלא ודאי מוכח שמבין בדבריהם שגם המברך ישתה אח"כ אלא שטעימת התינוק תציל מידי איסור הפסק בברכה וא"כ היה לו לתמוה ע"ד הי"א כמ"ש ע"ד הרוקח שבא"ח סי' קס"ו הנ"ל והוא תימה לענ"ד והדברים ק"ו מההיא דהתם לדהכא וצ"ע:
<b>ודאתאן</b> עלה אם בקשת רחמים הוי הפסק הנה כיוצא לזה אתה תחזה להרב זכור לאברהם בח"א במערכת הבדלה ד' כ"ו ע"א שבזמנו נהגו קצת לומר פסוק כי ראיתי אלקי"ם פנים אל פנים על הכוס ופסוק וראית את אחורי וכו' בשעת ראיית הצפרניים וכן יש אומרים ישלח ברכה רוחה והצלחה בכל מעשה ידינו והכל קודם טעימת הכוס וכתב לבטל המנהג דאין נכון לעשות כן לכתחלה דהוי הפסק בין הברכה לטעימה וכהסכמת הפוסקים לענין היהי רצון בליל ר"ה על אכילת התפוח וכו' עי"ש ומה שכתב שם דהשומעים יכולים לומר דברים אלו כיון שהם אינם עתידים לשתות מהיין אין דעתי נוחה בזה דכיון ששומעים לצאת ידי חובתם הרי הם כמברכים בעצמם וענייתם אמן על ברכת המברך חשוב כברכו לעצמם וא"כ כשם שאין המברך רשאי להפסיק אחר ברכתו טרם שיטעום כן העונה אמן דהוי כמברך אינו רשאי להפסיק עד שיטעום המברך כנ"ל מסברא וכעת לא מצאתי ראיה לשום צד וכן אני מזהיר לכל המסובים אצלי הבנים בניי תלמידים מקשיבים יחיו שלא יפסיקו באמירת דברים הללו אף שאיני מוחה באמירת קיים את הילד הזה בהאומרים אותו קודם טעימת הכוס כי רב המרחק ולא דמו אהדדי כי בקיים את הילד הזה שהובא בפוסקים שיש קצת מהראשונים שסוברים דלא הוי הפסק שהוא מעניינא דיומא אף דהנכון לנהוג כמ"ש הרב הפרד"ס מ"מ אין למחות במי שנהג כן אבל באמירת דברים אלו בשעת ההבדלה שלא הוזכר בדברי הראשונים וחידוש הוא שחידשו העולם ואין להם שום ייחוס ושייכות לברכות ההבדלה ודאי דראוי להזהיר ע"ז בין להמברך ובין את השומעים והרב מאמר מרדכי בסי' רצ"ו אות ב' כתב מנהג פשוט בינינו לומר אחר הבדלה בבית פסוק ויתן לך וי"א ונח מצא חן כן נמצא חן ושכל טוב בעיני אלקי"ם ואדם ונ"ל פשוט שטעות הוא לאומרם קודם שישתה דהוי הפסק בין ברכה לטעימה וצריך לחזור ולברך וכן נהגתי לאמרם אחר השתיה ואף דהיה אפשר ליישב המנהג עפ"י מ"ש ביו"ד סי' רס"ה דמה שאומרים קיים את הילד וכו' לא הוי הפסק וכו' אבל אינו נכון חדא די"א שיוצא במה שנותן יין בפי התינוק כשאומר בפה"ג (כך היה המנהג בזמנו ומנהגינו ליתן בפיו בשעה שאומר ואומר לך בדמיך חי כמ"ש מרן הב"י בסי' רס"ה בשם הרד"א עי"ש) ועוד דיש סידורים שכתוב בהם לשתות תיכף בגמר הברכה ועוד דאפילו לדעה קמייתא יש לחלק דהתם הוי מהענין טפי מהכא שאינו ענין להבדלה שאין מסיימין פסוקים אלו אלא לסימן טוב והוי הפסק ושוב מצא להרב א"ח בד' ס"ח אות ב' שכתב דהנוהג לומר או"א החל עלינו את ששת ימי המעשה וכו' בין הבדלה לשתיה הוי הפסק וצריך לחזור ולברך ונקרא פושע ומוציא ש"ש לבטלה אלא אומר קודם ההבדלה או אחר שישתה עכ"ד הא"ח והלא במאמ"ר סיים ואמר רב דיש ללמוד מדבריו לפסוקי ונ"ח מ"ח וכו' כי אין חילוק בין רב למעט ושמע מתחכמים שתכף אחר ברכת היין יטעמו ממנו כדי שלא יהא הפסק בין ברכה לטעימה ולא הועילו כלום דא"כ נמצא מברך ברכות ההבדלה על כוס פגום וכו' (לקמן באות י"א כתבתי שיש לפקפק קצת בדבריו האחרונים עי"ש) גם מופ"ד הרב פתח הדביר בח"ג סי' חצ"ר אות ב' הביא דברי הרבנים זל"א ומאמ"ר בענין ההפסק בברכת הבדלה ועם שכתב דיש קצת סעד לקיים המנהג מ"מ כתב דלענין מעשה העיקר הוא דראוי להזהירם ולמונעם שלא יפסיקו באמירת דברים אלו ומדברי הרב אורחות חיים ומאמ"ר הנ"ל עשה לו עזר למ"ש הרב הפרד"ס להצריך לטעום היין תכף אחר חתימת כורת הברית אף גם זכר עשה מה ששמע שרב מובהק בדורו פקפק על מה שנוהגים לומר בשבע ברכות בחתימת הברכה משמח החתן עם הכלה שמסיימין לומר ומצליח (משמח החתן עם הכלה ומצליח) דהוי הפסק בין ברכה לטעימה ובטל מנהג זה בעירו ותיקן שלא לחתום אלא משמח חתן עם הכלה והרב פתח הדביר כתב לקיים המנהג דמנוסח הברכה הוא עי"ש הא למדת דשלמים וכן רבים סברי מרנן דאין להפסיק בעניינים אלו בין הברכה לטעימה והכי נקיטינן:
<b>ועל</b> מ"ש הרב זל"א דאין האיסור אלא לגבי המברך עצמו אבל השומעין כיון שאין עתידים לשתות מהיין ליכא קפידא ראיתי להרב פתח הדביר שם באות ג' שכתב ע"ד וז"ל ומורינו הרב שם כתב דטוב שיזהרו גם השומעים שלא יפסיקו באמירה אלא בהרהור לבד ומני"ר המחבר רומ"ז על האר"ש דדבר זה במחלוקת הוא שנוי וז"ל ולפקע"ד נראה דדבר זה במחלוקת הוא שנוי עיין להרב מג"א סי' רצ"ט ססק"ט ומה שביאר דבריו הרב מחצ"ה ומה שציין שם לסי' קס"ז ומה שכתבתי אני בסי' קס"ז אות ה' ומ"ש לעיל סי' רצ"ו אות ה' בס"ד וטפי יש להכריע דגם השומעים מדינא אין להם להפסיק עכ"ל ובהורמנותיה דמר אמינא דההיא דרב מג"א בסי' רצ"ט וסי' קס"ז ס"ק י"ט לא שמא מתיא לנדו"ד דשם מיירי לענין כששח אחד מהמסובין לסעודה אחר שטעם הבוצע שדעת הרמ"א כמ"ש הרוקח דכיון שהבוצע טעם אינו מפסיד מה שמפסיק אחד מהמסובין ויכול אותו שהפסיק לאכול על סמך ברכת הבוצע ולזה חלק עליו הרב מג"א דלא מהני ליה ברכת הבוצע כיון שהוא עצמו הפסיק ולא תהא שמיעתו גדולה מאילו ברך הוא בעצמו והפסיק דצריך לחזור ולברך והכי נמי כיון שהפסיק טרם שטעם הוא עצמו הו"ל כאילו הפסיק אחר שבירך קודם שטעם וצריך לחזור ולברך על מה שיאכל אח"כ וכל זה הוא כשהשומע יאכל אח"כ בזה הוא דלא מהניא ברכת הבוצע כיון שהשומע הפסיק הו"ל כאילו בירך והפסיק ומה ענין זה למ"ש הרב זל"א בדין הבדלה דאין השומע עתיד לשתות מהכוס כלל ורק לצאת י"ח הוא בא אמינא לך אנא דשפיר נפיק י"ח בברכת המברך כיון שהמברך לא הפסיד ברכתו כלל ואינו ענין למ"ש הרב מג"א וכן מ"ש הרב ט"ז בסי' קס"ז סק"ח דשנים שבאים להניח תפלין ויוצא האחד בברכת חבירו והמברך הניח תפלין ולא שח והשומע שח אחר שהמברך הניח תפילין דצריך השומע לחזור ולברך דלא מהניא ברכת המברך אף שלא הפסיק המברך מ"מ אזדא לה ברכה זו לגבי השומע ולכן כשבא להניח התפלין הרי זה כמי שבא לאכול אחר שהפסיק הוא שצריך לברך על מה שיאכל אף דהברכה לא הלכה לאיבוד לגבי המברך כי הוא לא הפסיק אבל כשהשומע אינו עתיד לאכול רק שהברכה היא צריכה לו לצאת י"ח המצוה והברכה לא היתה לבטלה לגבי המברך נוכל לומר דמהני גם לגבי השומע אע"ג שהוא הפסיק וכדעת הרב זל"א ומה שציין למ"ש מני"ר גופיה בפתח הדביר ח"א סי' קס"ז אות ה' שם מיירי בכששח המברך ולא שח השומע אי אמרינן דהו"ל כאילו הוא בעצמו ברך ואינו מפסידו הפסק המברך או דילמא לא עדיף מגברא דאתי מחמתיה וכיון דהברכה לא עלתה לו להמברך משום שהפסיק הכי נמי לא עלתה לו להשומע אעפ"י שלא הפסיק אלו הם צדדי הספק במאי דעסיק שם והביא מחלוקת רבני האחרונים בזה וגם אני הדל כתבתי קצת בענין זה ככתוב לקמן (בד"ה ולענין הפסק בין ברכה לעשיית המצוה) ולפום ריהטא איני מבין מה ענין זה לכאן ולא אכחד כי לא עיינתי הטיב בדב"ק שם אלו מתוך השקו"ט שלו שם יתברר זה גם מה שציין למ"ש מני"ר בסי' רצ"ו אות ה' לא ידעתי כעת איזה ט"ס הוא כי שם מר קעסיק בברכת הבדלה אם תהיה מעומד או מיושב כיעי"ש ועכ"פ מתבאר דלדעתו גם השומעים צריכים שלא להפסיק באמירת דברים הללו וכ"כ בשם מוה"ר שלא יפסיקו באמירה בפה כי אם אם בהרהור ודלא כמ"ש הרב זל"א דלגבי השומעין אין שום קפידא בדבר ועיין לקמן אות י"ד:
<b>ולענין</b> הפסק בין ברכה לעשיית המצוה שהדין הוא שצריך לחזור ולברך נחלקו רבני האחרונים במי שבירך על עשיית המצוה והיו גם כן אחרים עמו וכיוונו שומע ומשמיע לצאת בברכה זו והפסיק המברך בין הברכה לתחלת העשייה אבל השומעים לא הפסיקו אם עלתה להם הברכה או נימא כיון דלהמברך לא אהניא גם לדידהו חשיבא הפסק הנה הרב בית עובד בדיני ברכת התפילין אות מ' כתב מי שרצה לפטור עצמו בברכתו של חברו בתפילן וסח המברך בין תפלה לתפלה נסתפק הרב חקרי לב יו"ד ח"א בקונטריס כונן לחקר סוף סי' נ"ג אם השומע אין צריך לברך על של ראש על מצות תפלין או דילמא לא עדיף השומע מגברא דאתי מחמתיה וכתב דצד זה נראה לו יותר ולי נראה דכיון דמה שהשומע יוצא בברכת חברו הוי מטעם דעונה אמן והוי כבירך הוא עצמו ואף אם לא ענה יצא דשומע כעונה ועונה כמברך וכבירך לעצמו חשיב אם כן אף שהפסיק המשמיע והוא עצמו צריך לחזור ולברך על מצות תפלין מכל מקום השומע כיון דהוא לא הפסיק אין צריך לחזור ולברך על של ראש על מצות תפלין עכ"ל ומסתמא ודאי מחלוקת זאת שייכה בכל המצות בהפסק שבין ברכה לעשיית המצוה:
<b>ובספרו</b> בית מנוחה בדינים השייכים לטעימת המוציא אות י"ב לענין אם סח הבוצע בין ברכה לאכילה והמסובין לא הפסיקו כתב דנראה פשוט דאף שהבוצע צריך לחזור ולברך המסובים כבר יצאו בברכתו ואין צריכים לכוין בברכתו השניה שהרי ענייתם אמן על ברכתו הראשונה הוי כאילו כל אחד לעצמו בירך ולא הפסידו ברכתם שבירך להם הבוצע בראשונה ולכן אם טעמו המסובין הבציעה וסחו שיחה בטילה אחר שחזר הבוצע לברך שנית אין צריכים לחזור ולברך כיון שלא סחו בין ענייתם אמן ויצאו בעניית אמן ההוא כאילו בירכו הם עצמם דלא כהרב חקרי לב בכונן לחקר סי' נ"ג שכתב דאם סח הבוצע קודם שטעמו המסובין צריכים לחזור ולברך או שיברך הבוצע פעם שנית כמבואר בש"ע סי' קס"ה ואחר המחילה לא דק בזה דלא נזכר בש"ע כלל רק כשסחו המסובים קודם שטעם הבוצע הוא שנזכר בסי' קס"ז בהגהה וגם בזה כתב שם דאין צריך לחזור ולברך אלא שהסכמת האחרונים היא לחזור ולברך כיון שהם הפסיקו בין עניית אמן לטעימה אבל אם סח הבוצע והם לא סחו ודאי דהם אין צריכים לחזור ולברך וגם אין צריכים לכוין לברכה שניה של המברך שכבר יצאו בברכה שבירך הבוצע בתחלה:
<b>ודעת</b> הרב פרי מגדים בסי' קס"ז במשבצות סק"ח נראה דנוטה גם כן דהמסובין לא הפסידו ברכתם שכתב והוי יודע אם הפסיק הבוצע בדיבור בין ברכה לאכילה ואחרים אכלו אחר כך יש לומר דיצאו הם בברכתו הואיל והם לא הפסיקו בדבור ומהא אמינא לה מר"ט סעיף ב' בהגהה הואיל ומוציא אחרים בברכתו אף דהוא לא היה דעתו שישתה יין עוד וכוס זה מים ועיין סי' רי"ג במג"א ז' בשוגג מוציא אותם אף שהוא לא נהנה הוא הדין כאן בהזיד והפסיק מכל מקום לכתחלה שפיר הוי ולא עבר על תקנת חז"ל דדעתו היה לברך וליהנות גם כן אלא שאחר כך הפסיק יצאו אחרים בברכתו עכ"ל והרב פתח הדביר בסי' קס"ז האריך בדברי הרבנים הנ"ל הוא הצד צדדים לכאן ולכאן ולא ביאר דעתו לדינא אך ממה שכתב שם (בד"ה ושאר) נראה קצת דנקיט כדעת הרב בית עובד ועיין שם במאי דשקיל וטרי על דבריו שבס' בית מנוחה הנ"ל ומרן החבי"ף בספר לב חיים ח"ב סי' ח' האריך לדחות דברי הרב בית עובד ואני ההדיוט כמעט שעברתי על דברי קדשו ראיתי שיש להשיב על דבריו וראיותיו אינם מוכרחות ודברי הרב בית עובד נכונים בטעמם לדעתי הקצרה גם הרב זכור לאברהם אלקלעי במערכת ברכות באות כוס ברכת המזון (בד"ה שוב ראיתי) אחר שהביא דברי המג"א דסי' ר"ט כתב ללמוד מדבריו דאין השומע תלוי בהמברך דאף במקום שהמברך צריך לחזור ולברך והברכה הראשונה אזדא לה ואפילו היתה לבטלה עם כל זה יוצא חברו ומינה יוצא למי שסח בין ברכה לאכילה או ששינה מקומו וכו' עם כל זה חבירו יוצא וכו' עי"ש אלא שראיתי בספר רוח חיים בא"ח סי' כ"ז שכתב דמר בריה דהגאון חקרי לב בספר נדיב לב ח"א האריך לקיים מילי דאבות ואינו מצוי אצלי לראות דברי קדשו:
<b>כיוצא</b> לזה נסתפק הרב בבית מנוחה בדינים השייכים לברכת המוציא בד' מ"ח אות ט' באם טעה הבוצע ובירך על הלחם שהכל או בורא מיני מזונות או בורא פרי האדמה במקום ברכת המוציא דהדין הוא שיוצא אם גם המסובין ששמעו ברכתו יוצאין כשם שיצא המברך עצמו או דילמא דלא מהניא ברכה זו אלא להמברך עצמו וביאר מקום צדדי הספק והעלה דכיון דשומע כעונה גם המסובין יצאו בברכתו והרב פתח הדביר בסי' ר"ו אות א' סייעו מתשובת הרדב"ז בחדשות ח"ב בלשונות להרמב"ם סי' קכ"ג דפשיטא ליה דהמברך ברכה בטעות באופן שיוצא בה בדיעבד גם השומעים ממנו נפטרים בברכה זו והביא דברי הרב פרי מגדים במשבצות סי' רי"ד (בד"ה שאלה) שנראה לכאורה שסובר בהיפך וכתב מכל מקום לדידן נראה דנקיטינן להקל ככל ספק ברכות ויצאו גם השומעים ידי חובתם:
<b>וכתב</b> לי ידידי הגאון דוד ארטינבארג מח"ס תהלה לדוד יצ"ו וז"ל לענין הפסיק המברך ולא הפסיק השומע אי מהניא ליה ברכתו של המברך לדעתי בברכת המצות דאף שיצא מוציא לא איכפת לן בהפסקת המברך וכן מבוארים דברי המגן אברהם בסי' ר"ט ס"ק עכ"ד ולא ציין הס"ק ולפי הנראה כונתו לס"ק ה' על דברי הרמ"א בסעיף ב' ואני הדל כבר כתבתי למעלה דברי הרב פרי מגדים במשבצות מההיא דסי' ר"ט ואין נראה דעת רבני האחרונים הנ"ל שיש לחלק בדין זה בין ברכת המצות לברכת הנהנין ואם הדין נותן בברכת המצות דלא הוי הפסק לגבי השומע הכי נמי בברכת הנהנין והכי מסתברא:
<b>עתה</b> השגתי ספר יאודה יעלה (לרב גדול משאלוניקי) וראיתי בסי' ח"י שעמד במחלוקת הרבנים חקרי לב ובית מנוחה הנז"ל והביא תשובת הרב סמא דחיי סי' ז' והוא תנא דמסייע להרב חקרי לב שנשאל בבני אדם שהיו מסובין בשבת וכל אחד כוס יין בידו וראובן קידש וכיון להוציאם וכשטעם ראובן כוסו נמצא שהיה חומץ גמור וצריך לחזור ולברך ולקדש שנית כיון שהיתה ברכתו לבטלה ואף אחרים שכיונו לצאת בברכתו לא יצאו וכו' הרי שסובר כסברת הרב חקרי לב דגם אחרים לא יצאו בברכתו אף שהיה לפני כל אחד כוס יין בידו וכיוונו לצאת בברכתו ורצה לדחות דשאני נדון הרב סמא דחיי שהיתה ברכתו שלא כראוי שבירך על החומץ לכן גם המסובין שיוצאים על ידי ענית אמן נחשב כאילו ברכו גם הם לבטלה לכן לא יצאו מה שאין כן כשסח הבוצע דהיתה ברכתו מעיקרא כהוגן אלא דעל ידי שסח גרם להיות ברכתו לבטלה אפשר דהם יצאו שפיר בענית אמן דהוו כמברכין ברכה ראויה ואם אחר כך קלקל הבוצע את הברכה הם לא הפסידו כלום ושוב הוכיח מתוך דברי הרב סמא דחיי מהראיות שהביא לנדונו שאינו סובר לחלק כן ועוד הביא דברי הרב מג"א בסי' ר"ט סק"ה על מה שכתב הרמ"א אם היו אחרים שותים גם כן ויין לפניהם וכו' ודקדק מדבריו שסובר דבכל כי האי גוונא מהניא הברכה להמסובין אף דלא מהניא להמברך ומזה רצה לסייע להרב בית עובד ושוב דחה לא דמי נדונו לההיא דסי' ר"ט דלא היה הוא הגורם להיות ברכתו לבטלה משום הכי כולם יוצאים בברכה זאת ואין צריך לחזור ולברך אבל בההיא דסח הבוצע כיון שהוא היה הגורם לעשות הברכה לבטלה במה שהפסיק לכן הדין נותן שגם האחרים אין יוצאים בברכתו ושוב כתב שראה מה שכתבו בספר לב חיים ונדיב לב להעמיד דברי הרב חקרי לב ושהראיה שהביא הרב פתח הדביר בשם שארו דחאה בספר נדיב לב וציין לעיין בזכור לאברהם הנ"ל ובספר מעט מים (ספר זה לא ראיתי ולא שמעתי) למוהר"א הכהן בסי' פ"א ד' פ"ז ע"ב:
<b>י"א</b><b>)</b> <b>חקר</b> הרב תפארת אדם בסי' ז' במאי דקי"ל דיכול לקדש לאחרים אעפ"י שיצא ואעפ"י שאינו טועם עמהם כדאיתא בסו"פ ראוהו ב"ד (דף כ"ט ע"א וב') אם הוא דוקא כשהוא אנוס שאינו יכול לטעום אבל אם אינו אנוס צריך לטעום עמהם או דילמא אף בלא אונס רשאי שלא לטעום או דילמא אסור לו לטעום דכיון דהוא לא צריך לברכת הקידוש לדידיה הוי הפסק בין ברכת בפה"ג לטעימה וכתב דמדברי הרמב"ם בפ"א מהל' ברכות דין יו"ד שכתב אעפ"י שאינו טועם אין ראיה דלשון אעפ"י הוא בלשון לא מבעיא עיין בהלק"ט ח' סי' והנה הרב לא ציין לא החלק ולא הסימן וגם אין ס' הלק"ט מצוי אצלי והרב מקנה אברהם במערכת האל"ף בח"ב אות ס"ט ציין דברי הלק"ט שהם בח"ב סי' ק"א וגם ציין ס' תחלת חכמה וגם הוא אינו אצלי ולא גילה לנו מאי אמור בה רבנן ובדרך השערה לדידי חזה לי שט"ס הוא בדברי הרב תפארת אדם ובמקום אעפ"י הוא בלשון צ"ל אעפ"י אינו בלשון וכונתו לומר דאם היה כותב הרמב"ם אפי' אם אינו טועם היינו למדים דרשאי לטעום ולא חשיב הפסק אף שברכת קידוש אינה צריכה לו דכן הוא משמעות אפילו לא מבעיא אם טועם אלא אפילו אינו טועם אך לשון אעפ"י אינו בלשון לא מבעיא עיין הלק"ט וכו' וא"כ אין הכרח מדברי הרמב"ם שרשאי לטעום כנלע"ד שצריך להגיה שאם הדברים ככתבן דלשון אעפ"י הוא כמו אפילו ויש בו לא מבעיא אינו מובן למה אין ראיה מדברי הרמב"ם ולא נחה דעתי לומר שהוא לשון מורדף ומ"ש דלשון אעפ"י הוא בלשון לא מבעיא אאין ראיה קאי כלומר אין ראיה מדברי הרמב"ם שהוא בלשון לא מבעיא אלא אינו לשון מבעיא דאין הלשון סובל פירוש זה דמשמע דכל עצמנו לא באנו אלא להוכיח אם לשון אעפ"י יש בו לא מבעיא או לא ובאמת לא עליה אנו דנים ולא אותה אנחנו מבקשים כמובן לכן נכון להגיה כנז"ל (נחזור לדברי הרב) אבל מדברי מרן כ"מ שם כתב שיש להביא ראיה שכתב ומוציא אפילו אינו שותה עמהם דאילו שותה עמהם פשיטא דמוציא ועוד הוכיח כן מדברי הרי"ף בפ' ערבי פסחים דמי שרוצה לעשות הסדר בשתי בתים עושה הסדר בביתו ואח"כ יעשה הסדר לאחרים בביתם ולא יאכל ולא ישתה עמהם לפי שאין מפטרין אחר מצה אפיקומן דמשמע דאי לאו משום דאין מפטרין אחר מצה מותר לו לאכול עמהם וכ"כ ריא"ז שם שאם ירצה לאכול עמהם יאכל ואחר שיעשה הסדר בכל הבתים יאכל אפיקומן דש"מ דלא הוי הפסק וכן הוכיח ממה שנחלקו הפוסקים בסי' רס"ט במי שמקדש לאחרים והוא אינו יוצא באותו קידוש לפי שאינו לו מקום סעודה אם רשאי לטעום מהכוס דיש אוסרין משום דאסור לשתות קודם שיצא י"ח קידוש וי"א דמותר דאלמא כ"ע מודו דליכא משום הפסק אתוד"ק וכל ראיותיו בריאות וטובות דאף שאינו מפורש כן בדבריהם הוכחות גמורות נינהו דאין לדחות לעולם אימא לך דהוי הפסק ומאי דמשמע ממלתייהו דרבנן קדישי עליונים למעלה דיכול לטעום עמהם היינו באופן שאינו מפסיק בין ברכת היין לטעימה וכלומר שתכף שבירך ברכת היין טועם מהכוס ואח"כ אומר ברכת קידוש דבענין זה מתקן הדבר שלא יהיה הפסק ובזה הוא שיכול לשתות עמהם אם ירצה דא"כ נמצא זה מתקן לעצמו ומקלקל לאחרים היוצאים בברכתו שנמצא כוסו פגום ע"י טעימתו וכ"ע מודו דלכתחלה מיהא קפדינן שלא יהא פגום כמ"ש הפוסקים בסי' קפ"ב וכ"כ בכיוצא לזה הרב מאמר מרדכי בסי' רצ"ו סוף אות ב' דיש שנוהגים בברכת ההבדלה שאחר שאומר ברכת היין טועם ממנו ואומר איזה פסוקים שנהגו העם לאומרם ואח"כ מסיימים ברכות הבדלה ועושים כן כדי שלא תהיה אמירת הפסוקים הפסק בין ברכה לטעימה וכתב ע"ז דלא הועילו בתקנתם דעכ"פ לא יצאו י"ח הבדלה כתיקונה דטעמו פגמו וכו' עי"ש והכי נמי בנדו"ד כן הדבר שאם יטעום ממנו הרי זה מקלקל להיוצאים י"ח בזה דלא יצאו י"ח קידוש כתקנה. וידעתי שיש ביד הדוחה לדחות דמה שנראה מדברי הפוסקים הנ"ל דאם ירצה יכול לשתות היינו באופן שלא יפגום הכוס ע"י שתייתו וטעימתו דהיינו שיטעום בידו או יתן לכלי אחר או שאם טעמו ופגמו יתקן פגימתו ע"י שיתן בו יין או מים ככל הכתוב בדברי הפוס' בסי' קפ"ב וגם על דברי הרב מאמ"ר הנ"ל יש לפקפק דמה שדחה מה שיש נוהגים לטעום דהא הוי פגום אין זו דחיה די"ל שטועמין בענין שאינו פגום או שמתקנים פגמו כנז"ל ואולי קים ליה בגוייהו דלא עבדי הכי ומ"מ לא היה לו לדחות דבריהם אלא ללמד איך יתנהגו מצד הפגם וא"כ שפיר נוכל לומר דמה שנראה מדברי הפוס' דהמברך אף שיצא י"ח קידוש יכול לשתות עמהם מיירי בטועם תכף לברכה על היין הא לאו הכי אסור משום דהוי הפסק אמנם המודה על האמת יודה דאין זה אלא דרך דחיה בעלמא אבל משמעות דברי הפוסקים הוא דמה שמובן מדבריהם דיכול לשתות עמהם היינו אחר סיום ברכת הקידוש ולא הוי הפסק. והרב תפ"א לפי הנראה לא נחית לעיין בדברי הטור וש"ע בעניינים שציין מדברי הרמב"ם ומדברי הרי"ף הנז"ל ולכן לא הביא אלא דבריהם אבל באמת בטוש"ע סי' רע"ג כתבו ג"כ כלשון הרמב"ם דיכול לקדש אעפ"י שאינו נהנה ודברי הרי"ף הביאום בסי' תפ"ד כיעי"ש וכמו שיש להוכיח מדברי הרמב"ם והרי"ף כן יש להוכיח מדבריהם ושם (בסי' רע"ג) אתה מוצא שהרב ב"ח בסעיף ב' כתב מפורש דאף לאחר שיצא ידי קידוש אם בא לברך להוציא אחר יכול גם הוא לשתות (שעמ"ש הטור וראיתי כתוב ע"ש הגאונים וכו' כתב) וז"ל פירוש דכשלא קדש כלל מתחלה ובא אצל אנשים אחרים ודאי מקדש להם ומוציא את עצמו וגם את האחרים ושותה לשם כוס יין שחייב עליו ברכה אחרונה דהיינו רביעית והו"ל קידוש במ"ס כמ"ש הגאונים ואח"כ חוזר לביתו ומקדש לאנשי ביתו שאינן יודעים לקדש וגם יכול לטעום עמהם עכ"ל הרי שכתב מפורש דאף לאחר שיצא י"ח כשבא לקדש להוציא את שאינו בקי יכול ג"כ לטעום מהכוס ולא הוי הפסק וכמ"ש הרב תפ"א:
<b>י"ב</b><b>)</b> <b>מי</b> שיצא ידי חובת קידוש ובא לבית חברו ורוצה לשתות יין והבעה"ב עדין לא קידש ורוצה לצאת ידי ברכת היין במה שיברך הבעה"ב בפה"ג על הקידוש היה נראה לכאורה דיכול לצאת י"ח בזה ולא הויא ברכת קידוש של בעה"ב הפסק לגבי השומע דבר הלמד בק"ו דאם כשהוא עצמו אומר הקידוש בפיו ובשפתיו לא חשיב הפסק אעפ"י שאינו צריך לו ברכת קידוש רק ברכת היין (כמ"ש באות הקודמת) כ"ש כשהוא רק שומע ואינו מוציא מפיו דלא חשיב הפסק אך הרב תפ"א בסי' ז' (שהבאתי באות הקודמת) כתב די"ל דכשהוא עצמו מברך לא חשיב הפסק לפי שהוא שייך באותו הקידוש מטעם ערבות כיון שבא להוציא את אחרים ולכן לא הוי הפסק דחשיב כאילו עדין לא יצא י"ח קידוש מה שאין כן השומע הזה שאין לו שום שייכות באותו קידוש אפשר דהוי הפסק והוא חילוק נכון ורצה לפשוט ספק זה ממ"ש מרן חיד"א בס' ברכ"י סי' רי"ג דמי שאכל כיסנין ונסתפק אם אכל כשיעור לברך ברכה אחרונה וחברו אכל כיסנין וענבים וכשיברך יכלול כיסנין וענבים יכול זה שאכל כיסנין לבד לצאת י"ח ברכה אחרונה בברכה אחרונה של חברו ומה שכולל חברו ענבים בהדי כיסנין לא הוי הפסק כמ"ש הרדב"ז בכיוצא לזה דש"ץ שלא התפלל ערבית יתפלל לחש לשם שחרית וחזרה לשם תשלומין ולא הוי הפסק מה שאומר קדושה וברכת כהנים דלא שייכי לתפלת התשלומין ועוד הוכיח כן מרן חיד"א ממ"ש הרב לקט הקמח דשמיני של פסח שחל בשבת דיכול בן ארץ ישראל לצאת י"ח קידוש בקידוש של בן חו"ל ומה שכולל בקידוש גם יו"ט לא הוי הפסק וה"ה בברכה על הכיסנין וענבים וא"כ י"ל גם בנדו"ד דיכול לצאת י"ח ברכת היין בברכת היין של קידוש של חברו ולא הויא ברכת קידוש הפסק ודחה לזה עפ"י מה שהוכיח מדברי הפוסקים דהפסק שבין ברכה לטעימה וכן בין ברכה להתחלת המצוה חמיר מהפסק שבאמצע הברכה:
<b>והנה</b> טרם שאסיים להעתיק דברי הרב ראיתי נכון להודיע כי מה שהביא הרב בשם מרן חיד"א בס' ברכי יוסף הנ"ל דין זה הוא מוסכם מכמה מרבנן בתראי שלמים וכן רבים דנקטי הכי ולרגל מלאכתי בזה ארשום דבריהם בקצרה ושוב אכתוב בעה"י מה שנלע"ד שיש לפקפק הן בעיקר ראיה זו והן בדחית הרב לזה. הנה לדין זה הסכים הרב ערך השלחן בסי' ר"ט וסי' רי"ג אות ב' והוכיח כדברי מרן חיד"א מדברי הרמב"ן במלחמות בסוגיא דנקיט כסא דשכרא בידיה וכו' דמה שמוסיף בברכה שבח אחר לא פסל ושכן דעת הראב"ד והרשב"א והרא"ש עי"ש והרב שערי תשובה בסי' רי"ג העתיק דינו של מרן חיד"א הנ"ל גם הרב זכור לאברהם בח"א במערכת ברכות באות המ"ם (מוציא ד' י"ג ע"א) הביא דינו להלכה ולמד ממנו למה שנוהגים כשהולכים ביום שבת קודש לבקר את החתן או אבי הבן והחזן מקדש על היין ואוכלים פת הבאה בכיסנים וכל האוכלים מפת הבאה בכיסנים צריך לברך על המחיה לבד והמקדש ששתה יין ג"כ צריך לכלול שתיהן והוא מברך ויוצאין בברכתו דשפיר דמי ולא הוי הפסק מה שאומר על הגפן אף שהמסובין אינם צריכים לזה מ"מ לא הוי הפסק גם הרבנים חסד לאלפים ובירך את אברהם בסי' רי"ג העתיקו דין זה עי"ש והרב ירך אברהם בחא"ח סי' ז' נשאל במי שאכל משבעת המינים ונסתפק אם אכל כזית וחברו אכל ג"כ פירות משבעת המינים וגם כיסנין שהדין נותן לכלול שתיהן בברכה אחת אם רשאי לחלקן לשתי ברכות בכדי להוציא את חברו המסופק במה שיברך על העץ בלבד או יש לחוש לברכה שאינה צריכה ואחר שהאריך להוכיח דאסור לחלקן לשתים ויש בזה משום ברכה שא"צ כתב דיכול לברך ברכה אחת בכולל וגם חברו המסופק יוצא בה ולא הוי הפסק מה שמזכיר על המחיה. גם מופ"ד הרב פתח הדביר בח"א סי' פק"ח אות ה' עלה ונסתפ"ק במי שנמשכה סעודת שבת עד הלילה דקי"ל דאזלינן בתר התחלת הסעודה כמ"ש שם סעיף יו"ד וחברו הבדיל ואכל ואינו יודע לברך בהמ"ז מהו שיצא י"ח במה שיברך זה שנמשכה סעודתו ומברך בהמ"ז בהזכרת שבת כדינו ולזה שאינו בקי אינו צריך הזכרת שבת וא"כ אפשר דחשיב ליה הפסק ובתשובתו האריך להוכיח מכמה דוכתי דלא חשיב הפסק ועם שכתב לפקפק קצת בראיות מרן חיד"א הנ"ל מ"מ לענין דינא העלה דלא חשיב הפסק עי"ש דב"ק הראת לדעת שדין זה הוא מוסכם מכל הפוסקים הנז"ל ומצאתי שכן דעת הרב מסגרת השלחן בחיו"ד בד' ז"ר ע"ד סי' כ"ג וז"ל שאלו לי אחד מא"י שנתארח אצל בעה"ב בחו"ל ובליל יום טוב שני שהיה במש"ק שמע הקידוש של הבעה"ב שהוא יקנה"ז אם יצא י"ח הבדלה ואמרתי דיצא דהסדר אינו מקפיד וגם החתימה שחתם בין קודש לקודש אינו מעלה ומוריד ועל צד היותר טוב יברך על הבשמים אח"כ דהא נהנה מהם עכ"ל הנך רואה דאפילו בהפסק שבין ברכה להמצוה כבנדונו שהפסיק בברכת קידוש שאינה שייכה לבן ארץ ישראל כלל פשיטא ליה דלא הוי הפסק וא"כ כ"ש בהפסק שבאמצע הברכה לפי מה שהוכיח הרב תפ"א דהפסק שבאמצע הברכה קיל מהפסק שבין ברכה לתחלת המעשה (ועיין בזה לקמן בסמוך) אלא דבמחכ"ת הלשון מגומגם דהא לבן א"י צריך יבנ"ה ואם היה שומע בד"מ הבדלה קודם הנר שייך לומר הסדר אינו מקפיד אבל בנדון שלו הברכות שמע כסדר ולא הקדים את המאוחרת רק מקום הספק הוא אם מה שברך ברכת קידוש אחר ברכת היין שאינה צריכה לבן הא"י הוי הפסק או לא והוא ספק עצום בעיקר נדונו ולזה היה לו לשאת ולתת בדברי הפוסקים אם השמיעה חשיבה הפסק או לא וכמה דיות נשתפכו בדברי רבני האחרונים הנ"ל בתוספת שבאמצע הברכה אם פוסל והוי הפסק או לא ואף למסקנתם דלא הוי הפסק אכתי למודעי אנו צריכים אם הדין כן גם בהפסק שבין ברכה לטעימה או לעשיית המצוה כמ"ש לחלק כן הרב תפ"א ועכ"פ כונה דעתו להלכה כמו שאביא להלן מסקנת הרב תפ"א דגם בזה לא הוי הפסק (ונחזור מעתה לדברי הרב תפ"א הנ"ל):
<b>ומה</b> שדחה לזה עפ"י מה שהוכיח דבין ברכה לאכילה חמיר טפי מאמצע ברכה שהרי בסי' ק"ד פסק מרן דכל מקום שפוסק אם לא שהה כדי לגמור את כולה באמצעיות חוזר לתחלת הברכה שפסק בה ולדעת הרשב"א אין צ"ל אפי' לתחלת הברכה ושם כתב מרן שאם שח דינו כדין ההפסקה גם בסי' ס"ה גבי ק"ש פסק שאם הפסיק בין בשתיקה בין בדיבור אפי' שהה כדי לגמור את כולה יצא ובסי' תכ"ח גבי הלל פסק דדינו כק"ש ואילו שח בין ברכה לתחלת אכילה לכ"ע צריך לחזור ולברך וה"ה בין ברכה להלל ואינו אלא דיש לחלק וכמו שכתבתי ופשוט עכ"ל לפום ריהטא נראה דאינו פשוט כ"כ כי ראיתי להרב ערך השלחן בתיקוני הספר ד' ק"ך ע"ב אות ב' (עמ"ש מרן בסי' ס"ו ס"ג לקדיש ולקדושה וברכו מפסיק אפילו באמצע הפסוק וכו') שכתב וז"ל הרב מג"ס עשין י"ח כתב דכ"ש דשרי לענות קדיש וקדושה באמצע שאר ברכות וכ"ש בין הברכה לדבר שמברכין עליו ותמה על מרן הכ"מ ספ"י דתפלה עש"ב ובתשו' הרשב"א הביאו הב"י סי' כ"ה מבואר דאפי' בין הברכה לדבר שמברכין עליו הוי הפסק וצריך לחזור ולברך ע"ש וכ"ש באמצע הברכה אבל בתשו' סי' שכ"א כתב בשם רי"ץ גיאות דשאר ברכות הוו כק"ש דפוסק באמצע עי"ש עכ"ל הרי דהרבנים הנ"ל נקטי בפשיטות לאידך גיסא דלהפסיק באמצע הברכה חמיר טפי מבין ברכה לדבר שמברכים עליו וכן מתבאר מדברי הרב בית יהודה עייאש בסי' ל' שנשאל במה שאירע בשבת חתונה כשעלה הכהן לס"ת ואמר ברכו את ה' המבורך וחזר ואמר ברוך ה' המבורך התחיל הפייטן לזמר וסרב נגד הקהל ולא רצה לשתוק ולא חשש לברכת המברך וסיים הפייט כרצונו ונשאל אם צריך הכהן לחזור ולומר ברכו את ה' המבורך דהוי הפסק או סגי שיתחיל ברכת אשר בחר בנו ובתשובתו אחר שכתב שברכת התורה היא כברכת המצות וכי היכי דבברכת המצות אינו יכול להפסיק בין הברכה למצוה ואם הפסיק חוזר ומברך כדקי"ל בביעור חמץ וכיוצא הכי נמי אם הפסיק בין ברכת התורה לקריאה צריך לחזור ולברך וביאר עוד קצת בזה סיים ואמר ומעתה כ"ש דההפסקה שתהיה באמצע הברכה דהויא הפסקה טפי וברכו את ה' המבורך עם ברכת אשר בחר בנו כולה חדא ברכה היא דלא אשכחן שתהא ברכת ברכו וכו' חלוקה לבדה מברכת אשר בחר בנו וכן בברכה דיוצר והוכיח כן ממה שערער הריב"ש בסי' של"ד על האומרים ברכו אחר קדיש בתרא בשבת ויו"ט וכו' וסיים והפייט שגרם להפסיק שלא כדין עשה והעולה ודאי צריך לחזור ולומר ברכו את ה' המבורך עכ"ל הרי שכתב מפורש דהפסקה שבאמצע הברכה חמיר מהפסקה שבין ברכה להתחלת המצוה ודן ק"ו לנדונו מדין הפסק שבין ברכה להתחלת המצוה שצריך לברך וגוף דין זה הביאו מרן חיד"א בברכ"י א"ח סי' לק"ט אות ה' וז"ל חתן שאמר ברכו ובא הפייטן והפסיק בפייט אחר הפייט כשבא לקרות צ"ל ברכו פעם אחרת סמוך לברכה ב"י סי' ל' עכ"ל וכן פסק בספרו לדוד אמת בסי' ו' אות ע' וכל רבני האחרונים הביאו גוף דין זה עיין להרבנים בית מנוחה בדיני ברכות העולים לס"ת אות כ"ג ויד אהרן במ"ב סי' לק"ט ומחזה אברהם ועיקר הד"ט וקמח סולת ואמת ליעקב שציין בזכור לאברהם ח"ג ד' י"ז ע"א ומדלא ערערו ע"ד הרב ב"י משמע דסברי כוותיה דשפיר יש ללמוד הפסק באמצע הברכה מבין הברכה להתחלת המצוה בק"ו או לכל הפחות במה מצינו דשקולים הם דאילו לדברי הרב תפ"א דבאמצע הברכה קיל א"כ לא נוכל ללמוד קל מחמור להחמיר:
<b>גם</b> אשו"ר להרב נחמד למראה בח"א ד' י"ב ע"ג שנסתפק מעין ספיקו של הרב ב"י במה שאירע בבהכ"ן שלו שאחר שאמר המפטיר ברכו את ה' וחזר ואמר ברוך ה' המבורך לע"ו בא שמש הכולל והתחיל להכריז על דבר איסור אחד וידום כל העם לשמע אזן כרוזא קרי בחיל ונסתפק אם יכולים העם לשתוק כן בין ברכו לתחלת ברכת יוצר או הוי הפסק ולזה הביא מ"ש התוס' בברכות ד' כ"א ד"ה עד שלא יגיע דשתיקה הוי הפסק וכ"כ המרדכי שם דשתיקה באמצע התפלה הוי הפסק שוב הביא מ"ש מרן הב"י בסי' ז"ן בשם ס' המנהיג שאחר שאמר החזן קדיש וברכו הרי הוא כאילו התחיל ביוצר ואסור לספר אפי' בצרכי רבים וגם בסי' ס"ט כתב וכיון שש"ץ אומר ברכו עכ"פ צריכים לברך שום ברכה דאל"כ היה נראה כאילו הם כופרים ח"ו שאומר להם לברך ואינם חפצים ולכן אומרים ברכה אחת של ברכות ק"ש וכ"כ רבינו הגדול מוהרי"א ע"כ דמוכח דס' המנהיג ומוהרי"א ומרן סברי דברכו חשיב תחלת ברכת יוצר והרמ"א בד"מ וה"ד הרב עט"ז השיג על מ"ש מרן הב"י בסי' ס"ט דלמה יהיו ככופרים הרי הוא אמר להם ברכו את ה' ועשו כמ"ש להם ואמרו ברוך ה' המבורך לע"ו וכמו בעולה לס"ת שאומר ברכו והם עונים ברוך וכו' וסגי בהכי וכו' דמוכח דס"ל דברכו אין לו קשר עם ברכת יוצר וכתב ליישב בזה מנהגנו לומר אחר קדיש בתרא גם ביום שבת ויו"ט ברכו אעפ"י שאין אומרים אחריו שום ברכה וגם כבר גמרו כל הצבור תפלתם (שערער ע"ז הריב"ש בסי' של"ד דאין לאומרו אלא בימות החול ולילי שבת ויו"ט שמסתמא נמצא בבהכ"ן אנשים שלא גמרו התפלה אבל לא ביום שבת ויו"ט) שנהגו כן עפ"י סברת הרמ"א דברכו לא אגיד בברכה שאחריו ומצא כן בתשו' הגאונים שבסו"ס נהרות דמשק סי' ג' והוכיח שכן דעת הרמ"ע ממ"ש בשכנה"ג בסי' ז"ן בשמו דמותר לומר ברכו בשביל יחיד שלא שמע ברכו אפי' בלא סמיכת יוצר ומכל זה תמה עמ"ש הרב ב"י סי' ל' הנ"ל שסובר דברכו קשור עם הברכה וכברכה אחת דמי שאין כן דעת הרמ"א והרמ"ע ותשו' הגאונים הנ"ל ושוב הביא דהרשב"ש והריב"ש קיימי בשיטת מרן הב"י וכן דעת המ"מ שהביא הרב שלמי צבור ד' פ"ט ע"ד (וז"ל ואם אמרו ברכו בעשרה אזי הוי התחלת ליוצר אור וגומרין עד י"ח שהרי ברכו קאי על ברכת יוצר אור) וכן דעת הרב ב"ד בסי' ש"מ ומסיק לענין דינא נקיטינן כדעת מרן ומוהרי"א והמנהיג והריב"ש והרשב"ש וב"ד ובית יהודה ומ"מ דסברי דברכו עם הברכה שאחריו חדא ברכתא היא וא"כ במה שנסתפקנו לענין שמיעת הכרוז אסור להפסיק בשתיקה אחר שכבר אמרו ברכו ואם הפסיקו ושמעו שלא כדין עשו וצריכים לחזור ולומר ברכו אתו"ד הרב שם הנך רואה שאף שפקפק בתחלה ע"ד הרב ב"י מ"מ אסוף דינא מסיק כמותו וגם כל פקפוקו היה במונח דברכו והברכה כל חד לחודיה קאי אבל באמצע הברכה ממש גם הוא היה מודה דאם הפסיק בשתיקה (כבנדון הב"י ששתקו העם עד שגמר הפייטן הפיוט) הוי הפסק כמו בהפסיק בין ברכה לתחלת העשיה דעכ"פ שוו אהדדי ולא תעזוב נפשי לשאו"ל שפתח הרב במעשה שהיה שהכריז השמש בין ברכו לברכת המפטיר וקבע ספקו טהור אם יארע כן בין ברכו לקדיש ואנכי לא ידעתי למה לא ייסד ספקו בברכו של ברכת המפטיר ואף שמתוך מה שכתבתי בשמו מתבאר דברכו שלפני הקדיש וברכו שלפני ברכת התורה כי הדדי נינהו מ"מ במאי דפתח הו"ל לסיים ועוד תמיהני שרצה לדחות דברי הרב ב"י ולא זכר דכל רבנן קדישי הנז"ל מיסתמיכי ואזלי בתריה ונקטי כוותיה דרב ב"י ועוד נעלם ממנו דהרב ערך השלחן בתיקוני הס' בסי' ק"מ אות א' הביא מ"ש הרב ב"י דברכו הוי התחלת הברכה והשיגו דבסי' קל"ה מבואר דברכו לא הוי הפסקה וציין לעיין בס' בית דוד סי' ש"מ ומה שהביא מסי' קל"ה היינו מ"ש מרן שם בסעיף ו' אם נכנס הכהן לבהכ"ן אחר שהתחיל הישראל לברך אינו פוסק אבל ברכו לא הוי התחלה וכו' עי"ש הרי מבואר דדעת מרן דברכו לא הוי התחלה ולדעת הרב נחמד למראה דברי מרן סתרי אהדדי ממ"ש בסי' ז"ן וס"ט אלא דלענד"ן דאפשר לחלק בין ברכו דקדיש לברכו דברכת התורה כן נראה לפום ריהטא ומתבאר מדברי הרב עה"ש הנ"ל דאם היה נדון הרב ב"י באמצע ברכת התורה ממש היה מודה לו דלא השיגו אלא במ"ש דברכו הוי התחלת הברכה כמובן וא"כ שמעינן דלכל הפחות דבין ברכה להתחלה ובאמצע הברכה שוו אהדדי לענין הפסק ולפי זה ראיית הרב תפארת אדם לנדונו מההיא דמרן חיד"א בסי' רי"ג באוכל ענבים וכיסנין דמצי פטר למי שאכל כיסנין לבד ולא הוי הפסק מה שכולל ענבים חזרה ונראית דיש להוכיח לנדון הרב ג"כ דלא הוי הפסק דאין חילוק בין הפסק שבאמצע להפסק שבין ברכה לאכילה ושקולים הם ויבואו שניהם להקל:
<b>אמנם</b> מה שיש לדחות לענ"ד הוא דלא דמי נדון הרב תפ"א לההיא דכיסנין וענבים דהתם ליכא אלא שמיעה ושתיקה משא"כ כאן שאם ימתין לשמוע גם ברכת הקידוש יהיה מוכרח להיות עונה אמן בעל כרחו על ברכת הקידוש שאין לו שום שייכות בה ועניית אמן הויא הפסק דבהפסק בדיבור אין חילוק בין רב למעט כמו שרשמתי בקונטריס הכללים במערכת ה"ה אות א' דאף עניית אמן על ברכת חברו הוי הפסק עי"ש ולכן אף דמצד שמיעת ברכת קידוש שאינה צריכה לו אין לחוש משום הפסק מ"מ אינו יכול להמתין לשמוע ברכת קידוש ומוכרח לטעום תכף לברכת היין וכמסקנת הרב שאביא לקמן איה"ש ואף דלפי מה שהוכיח מדברי המרדכי דפ' ע"פ (גבי ההיא דאותם בני אדם שקדשו בבהכ"ן שאביא דבריו להלן איה"ש) הוצריך לומר דאיכא מצוה לטעום אעפ"י שאין יוצאין בו ואסור לטעום קודם קידוש מ"מ שתיה של מצוה לא אסרו וכן עניית אמן כיון דאיכא מצוה לטעום לא הוי הפסק. מ"מ כיון שראיה זו אינה אלא לשיטת המרדכי דמותר לטעום אף שאינו יוצא י"ח קידוש וכל הפוסקים אין סוברים כמותו ואוסרים לטעום קודם קידוש כשאין יוצא בקידוש זה ודאי דאין לסמוך על זה להתיר בנדו"ד כנלע"ד:
<b>ועוד</b> נראה דיש לדחות הראיה מההיא דמרן חיד"א בענבים וכיסנין והוא דלכאורה יש לתמוה דדינו של מרן חיד"א עם פסק דינו של הרב בית יהודה נראין כשני כתובים המכחישים זה את זה דהרב ב"י נרגש בנדונו שהפייטן הוא היה אומר שיר ושבח להשי"ת ונימא א"כ כיון דהכל הוא שבח לאל יתברך לא חשיב הפסק ולזה השיב וז"ל ואין לומר דהפסקת פיוט שהוא שיר ושבח לא מיקרי הפסקה דליתא דאפילו בד"ת ממש הוי הפסקה בכל ברכות המצות וזה נ"ל פשוט עכ"ל דש"מ דאף מה שהוא דברי שיר ושבחה לאל יתברך הוא חוצץ ומפסיק באמצע ברכה דאיירי בה ולפי זה גם בההיא דמרן חיד"א היה לנו לומר דמה ששומע זה שאכל כיסנין לבד מה שכולל חברו גם ענבים שבח זה חוצץ ומפסיק למה שצריך לו ומתוך מה שרשמתי למעלה מתבאר דרבנן בתראי סברי וקבילו שני הדינים הנז"ל הן דינו של מרן חיד"א והן דינו של הרב בית יהודה ומעתה בואו ונצווח איך יתקיימו שתי מקראות הללו דלפי הנראה סתראי נינהו אבל נראה דיש לחלק ביניהם דמה שהתיר מרן חיד"א בנדונו הוא דוקא בדיעבד כלומר שהוא שעת הדחק שאינו יכול לברך על הכיסנין משום שהוא מסופק אם אכל כשיעור והוא מוכרח לצאת בברכת חברו וחשיב כדיעבד וכ"כ מני"ר גופיה בברכ"י לדחות מה שהיה נ"ל להוכיח דחשיב הפסק מדקי"ל דאם הפסיק בתקיעות בקול אחר שאינה ראוי לאותו הסדר הוי הפסק והביא מדברי הפוסקים דלאו דוקא אם הפסיק התוקע עצמו אלא ה"ה אם הפסיק השומע בשמיעת קול שאינו ראוי לו אף שלהתוקע אותו הקול שייך לו לגבי השומע חשיב הפסק וא"כ ה"ה במברך שכולל שתי ברכות ולהשומע אינו צריך אלא אחת י"ל דהוי הפסק לדידיה ולזה כתב לדחות ואמר רב יש לחלק דהתם המצוה היא קול שופר של חיוב וכי שמע קול שאינו ראוי הוי הפסק אבל כאן בנדו"ד רבנן תקנו ברכות השבח על אכילתו ואם בתוך השבח הראוי השב"ח השבי"ח ומברך על דבר כיוצא בו לא הוי הפסק בדיעבד דמ"מ שבח הוא ונד"ד שעת הדחק כדיעבד דמי והביא מ"ש הרב תה"ד בסי' ל' דאין לכלול בברכת מעין ג' דבר אחר שהוא מסתפק בו ודקדק מדבריו דבכה"ג דהוי בברכה מעי שבח גוף הברכה לא הוי הפסק וא"כ כשהמברך כולל שתים כדין ועלתה לו לפי שהוא חייב בברכתן יכול השומע לכוין למה שהוא חייב מכוין חדא ופארי חדא והוא באחת ועלתה לו ומה גם דכתבו הרבנים ט"ז וא"ר בסוס"י ר"ח דאי אמרה הרב תה"ד ה"ד דלא אכיל מעיקרא אך מי שכבר אכל ונכנס בספק חיוב ואין בידו לתקן מצי לכלול על הספק וה"ה לנד"ד דזה כבר אכל אם אין בידו לתקן מצי שפיר נפיק ע"כ תוד"ק דמבואר דלא אמרה הרב אלא בשעת הדחק דכדיעבד דמי כיון שאי אפשר לו לתקן בענין אחר וגם שהשבח שמוסיף המברך הוא מעין השבח הצריך להשומע וא"כ בנדון הרב בית יהודה דליתנהו לתרוייהו ולא חדא מנייהו דאין שום שעת הדחק לומר הפיוט וגם אינו מעין השבח שעוסק העולה להס"ת חשיב שפיר הפסק וכן בההיא דהרב נחמד למראה בשמש המכריז כמובן:
<b>ולולא</b> דמיסתפינא הוה אמינא דאם יארע כעובדא דהרב בית יהודה אחר שגמר גם ברכת אשר בחר בנו אין להצריכו לחזור לברך ברכת התורה דהרי כמה פוסקים סוברים דשתיקה בעלמא בין ברכה לתחלת המעשה לא חשיב הפסק עיין להרב מג"א בסי' ר"ו סק"ד שפסק דשהייה לא הוי הפסק לא שנא מועטת לא שנא מרובה וכן דעת הרב תב"ש בסי' י"ט ס"ז וכן דעת הרבנים נהר שלום בסי' ק"מ עי"ש בד' כ"ה ופר"ח שם וערך השלחן בסי' ר"ו והרב פרח שושן שם בסי' ק"מ סוף אות ד' כתב לחלק בשהייה בין כשהיא לצורך המצוה לכשהיא לדבר הרשות והרב חיי אדם בכלל ה' אות ט' ובנש"א שם הביא מ"ש הרב פר"ח דיש לחלק בין לצורך לשלא לצורך והאריך להוכיח דאפילו שלא לצורך לא הוי הפסק הא למדת דאינו פשוט דשתיקה חשיבה הפסק לגבי המברך וא"כ זה ששתק עד שאמר הזמר והפיוט צריכה רבה להזקיקו לחזור ולברך ברכה שלמה שיש בה שם ומלכות ולא דמי כ"כ לחזרת ברכו את ה' המבורך בלבד ונוכל לומר דכל מה שהסכימו רבנן בתראי הנז"ל לדינו של הרב ב"י אינו אלא בנדון זה דוקא שאין מזקיקין אותו לחזור ולברך ברכה שלמה שיש בה שם ומלכות כנ"ל כעת וצריך עיון למעשה עכ"פ מדברי מרן חיד"א למדנו דלא אמרה למילתיה אלא בשעת הדחק דכדיעבד דמי וא"כ י"ל דבנדון של הרב תפ"א אפשר דמודה מרן חיד"א שאינו יכול לצאת מברכת היין בברכת הקידוש של חברו אם ימתין עד אחר גמר הקידוש כיון שאין לו שום שעת הדחק והוא לכתחלה גמור ודאי י"ל דאינו רשאי לעשות כן אף דבנדונו של הרב לקט הקמח שהביא בברכ"י לא נזכר שום שעה"ד וצריך לעיין בגוף הס' ואינו מצוי אצלי מ"מ מגוף דינו של מרן חיד"א שהסכימו בו רבנן קדישי הנז"ל אין ראיה לנדון הרב תפ"א כאמור. ומצאתי שבענין זה האריך מר קשישא הרב אח"א בסה"ב שו"ת ויקרא אברהם בחא"ח סי' ב' ע"ד הרבנים בית יהודה ונחמד למראה הנז"ל ולא פניתי להתיישב בבקיאותו כי רב הוא זולת זה חזיתי ואספרה שכתב בסוף הסימן ובנדון הרבנים ב"י ונחמ"ל לדידי חזי דכל שעומד העולה בשתיקה ולא דבר כלל אין צריך לחזור ולומר ברכו פעם אחרת דלא כמ"ש בנחמ"ל מהתוס' והמרדכי דשתיקה הוי הפסק שהרי רבים ועצומים פליגי וכו' ואף שכתבנו דברכו דס"ת אינה אלא הזמנה בעלמא מ"מ יש שם הזכרת השם וכל שלא הפסיק בדבור אין לו לחזור ולאומרה כיון דרבים ועצומים סוברים דשתיקה אינה הפסק עכ"ל ובגוף התשובה הביא מ"ש הרב גו"ר כלל א' סי' כ' דשהייה אינה הפסק ממ"ש הפוסקים בתוקע שבירך ולא יכול לתקוע ומני"ר סיים ואמר ובשגם דעת מרן בזה לפי הכלל המסור בידינו (דיש אומרים וי"א הלכה כוי"א) היא דצריך לחזור ולברך עיין בש"ע סוס"י ק"מ וסי' ר"ו מ"מ רבו החולקים וכו' ועיין מה שרמז הרב יד אהרן בסי' ק"מ והרב עה"ש שם וכן בסי' ר"ו וכבר למדנו להועיל הרב חיד"א בברכ"י ס"ה (צ"ל סי' ז) אף דבכל מילי נקיטינן כפסק הש"ע אבל בספק ברכות לא וכן פסק הוא בזה בברכ"י שם וכן בלדוד אמת ס"ז ס"ג (צ"ל סי' ו' אות ס"ב) עכ"ל הנה הרב הנ"ל יפה כחו לחלוק על כל הרבנים הנ"ל שנמשכו אחר דינו של הרב בית יהודה שצריך לחזור ולומר ברכו ופוסק שאין צריך לחזור ולומר ברכו כיון דהרבה פוסקים סוברים דמה ששוהה בלא דבור לא הוי הפסק ולא אמרו שהה כדי לגמור את כולה הוי הפסק אלא בתפלה או בברכות שהן מדאוריתא ויש לסמוך עליהם שלא להזקיק לומר ברכו שיש בו עכ"פ הזכרת שם ובאמת כך עלה בדעתי לומר בזה לולא יגורתי לחלוק על כל הרבנים שנמשכו בזה אחר דינו של הרב ב"י ואמרתי דעכ"פ אין לנו הכרח דנקטי כוותיה גם אם אירע כן אחר שאמר כל הברכה להזקיקו לחזור לברך והרב ויקרא אברהם מר ניהו תנא דמסייען ומ"ש דבברכ"י בדין זה פסק שלא לברך עיינתי בברכ"י סי' ק"מ אות ב' ולא ראיתי שפסק כן וממה שהביא באחרונה מ"ש בשאלת יעבץ דפסק שלא לברך אין הכרח אבל האמת הוא שכן דעתו כמ"ש בלד"א הנ"ל:
<b>וכתב</b> עוד הרב תפארת אדם להוכיח דשמיעה לא הוי הפסק ממ"ש המרדכי בפ' ע"פ (והביא סברתו מרן הב"י בסי' רס"ט) דממ"ש בגמרא אותם בני אדם שקדשו בבהכ"ן ידי יין לא יצאו משום שינוי מקום מוכח דשתו בבהכ"ן דאל"כ תי"ל דכיון שלא שתו בשעת ברכה הוי הסח הדעת והיו צריכים לברך אף בלא שינוי מקום אלא ודאי ששתו ומזה מוכיח המרדכי דמותר לשתות אעפ"י שלא יצא ידי קידוש עי"ש ומשמע דגם השומעים שתו דלשון אותם בני אדם וכו' לא משמע דקאי רק אשלוחי צבור המקדשים וש"מ דלא הוי הפסק לגבי השומע ברכת קידוש אלא דהדבר תמוה למה יהא מותר לשתות קודם קידוש ועוד דמסתמא הם עונים אמן על ברכת הקידוש והוי הפסק וצ"ל דאף שאין יוצאין בקידוש זה מ"מ יש מצוה לטעום מהכוס ולא הוי הפסק וכו' ולפי ראיה זו אינו יכול השומע לצאת מברכת בפה"ג של המקדש אלא א"כ ישתה מכוסו של המקדש אבל אם שותה מכוסו יש לו לשתות תכף אחר שסיים המקדש בפה"ג ואם המתין לשתות מכוסו עד אחר שסיים ברכת קידוש וכ"ש אם ענה אמן אחר ברכת קידוש אפשר דהוי הפסק אתו"ד וראיה זו לענ"ד אינה מבוררת מכמה טעמי והמעיין יכריע עוד הוכיח ממ"ש רשב"ם בפסחים ד' ק"ו בההיא דאמר רב ברונא הנוטל ידיו לא יקדש דהוא משום דקידוש מפסיק בין נטילה לאכילה והוי הסח הדעת ובעי נטילה אחריתי אלא אחר יקדש והוא יוצא י"ח בשמיעה ושתיה. אלמא דאמירת הקידוש בעצמו הוי הפסק אבל השמיעה לבד לא הוי הפסק ואף דמסתמא בההיא כשהתירו לו לשמוע היינו שיענה ג"כ אמן מ"מ אין ללמוד לנדו"ד דגם עניית אמן לא הוי הפסק דהפסק שבין נטילה לאכילה קיל מבין ברכה לטעימה (ומה שסיים ע"ז וגדולה מזו כתב הטור בסי' רס"ט דאפילו לרב ברונא בקידוש היום דאינו אלא בפה"ג לא הוי הפסק ומטעם זה נראה דיש לדחות ג"כ דאע"ג דהתם לא הוי שומע כעונה להחשב הפסק הכא אפשר דהוי הפסק עכ"ל לא הבנתי כונתו) והקשה בההיא דרב ברונא דלמה יהיה הקידוש הפסק דכיון שאסור לאכול קודם קידוש יהיה מותר להפסיק ומאי שנא מההיא דסי' קס"ז דמותר לומר תנו לבהמה לאכול ולכאורה דברי הרב תמוהים דמי גילה לו דבההיא דסי' קס"ז מותר לומר תנו מאכל לבהמה ואנן איפכא תנן דבהדיא כתב רבינו הרמ"א בסי' קס"ז דגביל לתורי דלא הוי הפסק הייני דוקא בדיעבד אבל לכתחלה אסור להפסיק בזה וכן היא דעת מרן והסכמת רבני האחרונים וכמו שכתבתי במקום אחר בס"ד ועיין במכתב לחזקיהו בחלק התשו' בסי' ה' ד' כ"ו וא"כ מאי ק"ל בדרב ברונא שיהיה מותר להפסיק כמו בתנו מאכל וכו' והיותר תימה דמני"ר גופיה לעיל בסוס"י ג' הביא מ"ש בס' חמ"י דאמירת היה"ר על התפוח בליל ר"ה לא הוי הפסק בין ברכה לאכילה דומיא דגביל לתורי וכו' ודחה דבריו דבגביל לתורי לא אמרו שמותר להפסיק אלא שאם אמר בדיעבד לא הוי הפסק עי"ש אמנם נראה דכונתו להוכיח בהדרגות דדוקא בין ברכה לטעימה הוא דלא שרי אלא בדיעבד אבל בין נטילה לאכילה דקיל לכתחלה נמי שרי כנ"ל כעת לומר בדוחק:
<b>עוד</b> חשב הרב להביא ראיה דשמיעה לא הוי הפסק מדקי"ל ברס"י ק"ד כרש"י ודעמיה דהעומד בתפלת י"ח ושמע קדושה ישתוק ויכוין ויוצא י"ח ולא הוי הפסק וכתב לדחות דהתם שאני שהוא בעצמו אומר בפיו תפלת י"ח ולכן לגבי קריאתו בפה לא הוי שמיעה הפסק אבל שמיעה לגבי שמיעה אפשר דהוי הפסק והביא מאי דקי"ל בסי' כ"ה סעיף יו"ד דאם שמע קדיש בין תפלה של יד לשל ראש לא יענה אלא שותק ושומע ומבואר בדברי מרן הב"י דהיינו משום דקי"ל ברס"י ק"ד כרש"י דשמיעה לא הוי הפסק הרי מבואר דאע"ג דאם עונה בפיו הוי הפסק מ"מ השמיעה לא הוי הפסק והתם חשיב כבין ברכה להתחלת המצוה שהרי מה שבירך להניח תפלין קאי נמי על של ראש ומ"מ לכתחלה לא ימתין עד שיסיים המברך ברכת קידוש אלא תכף כשסיים ברכת היין ישתה השומע דאף דלשמוע קדיש ולכוין בשמיעתו מותר אפילו לכתחלה היינו משום דכיון שומע קדיש או קדושה חייב לענות או להיות שומע כעונה אבל הכא אינו חייב לשמוע קידוש של חברו אתו"ד הרב הנ"ל ולפום ריהטא נראה דיש לחלק בין ההיא דשמע קדיש בעודו מתפלל וכן בין תפלין של יד לשל ראש דהנהו חשיבי דיעבד שכבר התחיל להתפלל או הניח של יד משום הכי התירו לו לשמוע ולכוין דבכה"ג לא הוי הפסק אבל אם יודע שעד שלא יניח של ראש ישמע דברים שבקדושה שצריך לענות עליהם מאן לימא לן דגם בזה מותר לו להתחיל תפלתו או להניח תפלה של יד על דעת שכשיגיע לקדיש ישתוק ויכוין דילמא בכה"ג לא התירו ויצטרך להמתין עד שישמע הקדיש ויענה ואח"כ יתחיל תפלתו ויניח תפלין וכמו כן בנדון זה שהשומע רוצה לצאת י"ח ברכת היין בברכת המברך אין לנו להתיר לו שימתין וישמע הקידוש ואח"כ ישתה אלא צריך הוא לשתות תכף לברכת היין דזהו לכתחלה (ובדוחק יתכן להעמיס שזוהי כונת הרב הנ"ל אלא שאין לשונו מורה ע"ז) ולכן נכון הדבר כמ"ש הרב דלכתחלה יש לו לשתות אחר גמור ברכת היין ולא ימתין עד אתר ברכת הקידוש:
<b>ובמה</b> שהבאתי למעלה בשם מרן חיד"א דמי שאכל פת הבאה בכיסנין יכול לצאת ידי חובתו בברכה מעין שלש בברכה שיברך חברו שאכל כיסנין וענבים אף שכולל בברכתו על העץ ועל פרי העץ לא הוי הפסק להאוכל כיסנין בלבד וכו' הנה השגתי עתה ספר יאודה יעלה (לרב גדול משאלוניקי) וראיתי בסי' ז"ך שעמד בדין זה ותמה על מרן חיד"א שהיה לו להביא לדינו ראיה מכמה מקומות (שהזכירם שם) ועם שכתב שיש לדחות מכל מקום מתבאר שדעתו מסכמת על כל פנים כוותיה ובטעמיה דמרן חיד"א וכבר הבאתי אני הדל דשלמים וכן רבים מרבני האחרונים נקטי הכי והרב הנ"ל א ראה דב"ק:
<b>י"ג</b><b>)</b> <b>הבדלה</b> שצריך לברך על הבשמים נחלקו הפוסקים אם מברכין על הפלפלין כידוע והרב זכור לאברהם בח"א ד' כ"ג ע"ב הביא מסקנת הרב א"ר בסי' רצ"ז שלא לברך ולפי הנראה נעלם ממנו שמרן חיד"א בס' מחזיק ברכה שם אחר שהביא דעות הפוסקים בזה כתב (כפי מה שהגיה מני"ר בקונטריס אחרון שם) לענין דינא נראה דיכול לברך על פלפל כתוש מקרוב בהבדלה שהרי מוכח ומפורש מהרשב"א ומרן וכל בו וא"ח ומט"מ וסיעתם לברך על הפלפלין וא"כ לכל הפחות נסמוך לברך על הכתוש מקרוב לכתחלה ובשעת הדחק כאשר יהיה האופן שאינו יכול לכתוש הפלפלין יש לסמוך לברך על הפלפלין כמות שהם ויברך מיני בשמים עכ"ל ורבנן בתראי הבאים אחריו כל ישרי לב נמשכו אחריו עיין שע"ת סי' רצ"ז ויד דוד (ליו"ד) בסי' ח"ק הגב"י אות ו' ומסגרת השלחן שם ד' ק"ט ע"ד וסיים שם דכן עמא דבר ונראה דהרב זל"א דקדק מלשון מרן חיד"א דדוקא לצורך הבדלה הוא דשרי לברך לכתחלה על הכתוש מקרוב ובשעת הדחק גם על שאינו כתוש אבל בעלמא מודה דאין לברך עליו ולכן הביא מסקנת הרב א"ר בהלכות ברכות ולא הביאה בדיני הבדלה כן י"ל בדוחק דמ"מ לרגל מלאכתו היה לו להביא בדיני הבדלה דמותר לברך לצורך הבדלה:
<b>י"ד</b><b>)</b> <b>מה</b> שנהגו אנשי מעשה שאחר שמריחים ההדס אומרים אשה ריח ניחוח לה' מנהג זה יסודתו בהררי קדש לכוין ד' בחינות שהזכיר רבינו האר"י בס' תוצאות חיים ד' רל"ח בכונת ריח עצי בשמים וכגון דא צריך זהירות בליל מוצאי ש"ק שמריחים ההדס בהבדלה שלא לומר תיבות אלו אחר שיריח שלא להפסיק בסדר הברכות שהן משתלשלות זו מזו ואפילו השומעים לא נכון להם להפסיק רק יכוין בלבו לד' מדרגות אלו ודי עכ"ד הרב פתח הדבור בח"ג סי' רצ"ט אות ה' ובמחכ"ת דבריו תמוהים דמשמע דמצד הדין אין שום איסור לומר תיבות אלו קודם שיטעום מכוס של יין ורק משום השתלשלות הברכה צריך ליזהר ומשמעות לשון זהירות על הרוב הוא בדבר שאין בו איסור ברור מן הדין והאמת אתו אם לא היה לנו לחוש כי אם מצד השתלשלות הברכות והיא משנת חסידים אבל תימה בעיני דנראה ברור דמצד הדין אסור משום דהרי זה מפסיק בין ברכת היין לטעימתו דאפילו אם היה דבר זה כצורך הברכה כגביל לתורי וכיוצא היה די לנו לומר דאם הפסיק באמירת תיבות אלו לא הוי הפסק וכענין גביל לתורי וכיוצא דלא הוי הפסק (מה שבאמת לענ"ד אין לזה דמיון לגביל לתורי שאמרו בש"ס ופוסקים דהוי צורך המוציא ולא הוי הפסק דבתיבות אלו נלע"ד פשוט דחשיב הפסק בין ברכה לטעימה ולא יהי דדינם כגביל לתורי) מ"מ הא בגביל לתורי וכיוצא אסור להפסיק בהם לכתחלה כמבואר בסי' קס"ז ס"ו וכבר כתבתי בכמה מקומות שגם דעת מרן היא כן ולכן לא כתב הרמ"א דין זה בלשון מחלוקת וכן מתבאר מדברי רבני האחרונים בכמה מקומות שדין זה שכתבו הרמ"א והוא מהכל בו הוא מוסכם וא"כ איך יתכן שמצד הדין יהיה מותר לומר תיבות הללו בין ברכה לטעימה והנה אמת דנמצא בדברי הראשונים שסוברים דבקשת רחמים בין ברכה לטעימה לא הוי הפסק כמו שהביא הרב הפרד"ס בס' אות היא לעולם במערכה זו סי' פ"ד מ"ש בטור יו"ד סי' רס"ה לענין בקשת קיים את הילד הזה שאומרים בברכת המילה ועוד כתבו כן בשאר עניינים כמו שאסף איש טהור שם מ"מ מלבד דאנן לא קי"ל הכי ועוד נראה דאין זה ענין לבקשת רחמים דבבקשת רחמים נוכל לומר דחשבי ליה צורך הברכה שהרחמים שמבקשים הוא מענין שמברכים עליו וכברכה אריכתא ונוסח הברכה חשבי לה ומה ענין זה לזה ועוד יש להפליא עליו דמני"ר גופיה בסי' רצ"ח אות ב' כתב דראוי לגעור בקצת מהמון העם שכשמסיימין ברכת מאורי האש ומסתכלים בצפורנים אומרים בפה מלא סימן ברכה והצלחה בכל מעשי ידינו וראוי להזהירם ע"ז דהוי הפסק וכמ"ש הרב זכור לאברהם וכו' ועם שרצה לתת טעם להמנהג עפ"י סברת האומרים דבקשת רחמים לא הוי הפסק מ"מ מסיק דנקיטינן כדעת האוסרים ולאו דוקא המבדיל עצמו אלא גם לגבי השומעים כתב שם באות ג' דטפי יש להכריע דמדינא אין להם להפסיק עי"ש ובמה שכתבתי למעלה באות יו"ד בס"ד וא"כ נראה ברור דגם אמירת תיבות אלו אשה רי"ן לה' הוו הפסק ומצד הדין אסור לומר אותם בפה מלא ומה גם דכפי מה שהביא מדברי הרב האר"י לא נזכר בדבריו לומר תיבות אלו רק השרידים אנשי מעשה נהגו כן מעצמם כיעי"ש ודברי הרב בזה תמוהים הם בעיני וכיוצא לזה ראיתי להרב יפה ללב נר"ו בסי' רצ"ט אות ג' שהביא מ"ש במדרש תלפיות בענף זכירה בשם כ"י וז"ל לפתיחת הלב ולזכירה בשעת ההבדלה במוצאי ש"ק קודם שתשתה היין יאמר פסוקי במה יזכה נער את ארחו עד לא אשכח דבריך ג"פ ואומר יה"ר מלפניך ה' או"א שתפתח לבי בתורה במקרא במשנה בתלמוד באגדה בספרא וספרי בפסיקתא ובמכילתא וברייתות ותוספתות ומדרשים ובכל ספרי הפוסקים ושלא אשכח דבר מכל מה שאני שונה ולומד מעו"ע עכ"ל ותמה ע"ז דמשמע שאומר כל זה אחר שבירך כל ברכות ההבדלה קודם שיטעום מכוס של ברכה ודבר תימה הוא להפסיק בכל אלה הדברים בין ברכה לשתיה ועיין להרב מאמר מרדכי בסק"א שתמה כזאת עמ"ש הריב"ה בשם רב עמרם וראיתי לא"א שהיה אומר כמה דברים על הכוס אחר טעימה עכ"ל ובאמת שהיא תמיהה קיימת ולאו דוקא משום שהם דברים הרבה דבהפסקה בדיבור אין חילוק בין רב למעט דאפילו תיבה אחת הוי הפסק כמו שהבאתי בקונטריס הכללים במערכת ה"ה אות א' דאפילו לענות אמן הוי הפסק. אלא דהרב נר"ו כתב כן להגדיל תמיהתו וצריך לדחוק דמפני זה כתב הס' כ"י קודם שתשתה היין וכו' ולא כתב קודם שתטעום היין אלא ר"ל אחר שטעם ממנו קודם שיגמור לשתותו וכמו שהיה עושה הרב מר אביו עכ"פ פשוט דאסור להפסיק באמירת דברים כאלה אשר לא שיערו אבותינו הפוסקים ראשונים ואחרונים ואין להאריך בזה. ובעיקר מנהג הנ"ל ראיתי להרב יפה ללב נר"ו בסי' ער"א אות ב' (בד"ה עוד כתב שם) שכתב בשם חסד לאברהם טובייאנא ד' ק"ג ע"ב דהאיש הירא כשהוא מריח יאמר ריח ניחוח לה' מדבריו למדנו שיש צורך לעשות כן שקבעו חובה לכל ירא. ומי שנמצא בידו ס' התורה הזה יעיין בו לדעת טעמו ונימוקו:
<b>ט"ו</b><b>)</b> <b>הבדלה</b> אם שכח להבדיל במוצאי יו"ט יכול להבדיל כל ימי השבוע בית יהודה סי' כ"ח וכל הבאים אחריו חלקו עליו ואמרו דאין ראיתו מכרעת ואין לסמוך עליו בזה עד כאן דברי הרב חכמה ומוסר בהלכות יו"ט אות קצ"ב. הנה מה שכתב בשם שו"ת בית יהודה עיינתי שם בקשתיהו ולא מצאתיהו אך ראיתי בספרו מטה יהודה סי' רצ"ט שכתב דין זה שכתבו בס' בני יהודה סי' כ"ח (ובספר חכמה ומוסר נראה שהוא טעות סופר) ומה שכתב דכל הבאים אחריו חלקו עליו הנה מרן חיד"א בברכי יוסף ריש סי' תצ"א הביא דברי הבני יהודה הנ"ל וכתב על דבריו ואין ראייתו מכרעת ושם במחזיק ברכה כתב שאחר זמן שמע מאחד מגדולי דורו שאין דעתו נוחה בזה ולא שמיע ליה הוראת הרב ב"י ואין לסמוך עליו למעשה עכ"ל והביאו מסקנתו הרבנים שערי תשובה בסי' תצ"א וזכור לאברהם בח"א סוף דף כ"ו וחסד לאלפים בסי' רצ"ט אמנם הרב דברי מנחם נר"ו בסי' תצ"א כתב בשם הרב כסא אליהו בסי' רצ"ט שדינו של מוהר"י עאיש אמת שהריטב"א הביא כמה דעות דאומר אחר יו"ט וכן פסק הרב מעשה אברהם סי' מ"ז עכ"ל וספר הנ"ל אין אצלי לעיין בדב"ק והרב יד אהרן במהדורא בתרא סי' רצ"ט הביא דברי הרב ב"י בשתיקה. והנה עד עתה לא ידעתי טעמו ונימוקו של הרב ב"י כי הרבנים הנ"ל הביאו תורף דב"ק בלבד:
<b>ועתה</b> שהשגתי ספר מעשה אברהם ראיתי שהביא שם דב"ק במי ששכח ולא הבדיל במוצאי יו"ט של שמחת תורה ולא נזכר עד היום והיה היום ההוא לו תענית חלום ונשאל אם יבדיל בלילה שאחריו והשיב דבר זה אף שלא נתבאר גבי הבדלה יש ללומדו מדין גטין שהרי בפ' ערבי פסחים מדמה להו אהדדי דכל האומר אחר השבת הוי ג' ימים עד סוף יום שלישי וכל קודם השבת הוא מיום ד' עד סוף יום הששי ככתוב בטור אה"ע סי' קמ"ד ולא נתבאר שם אם אמר לאחר יו"ט מה דינו ומיהו ראיתי להש"ך בח"מ סי' מ"ג דשטר שכתוב בו זמן הפרעון לאחר הרגל הוא עד ט"ו יום אחר הרגל וכן כתב משם רבינו חננאל שדבריו דברי קבלה ושלמד זה מעולי רגלים שנתנה להם גבול החזרה לביתם עד שיגיע האחרון שבישראל לנהר פרת שהוא ט"ו יום אלמא דכל ט"ו יום שייכי לרגל וכן כתב הטור גבי גט בסי' קמ"א ולפי זה נראה לכאורה דהוא הדין נמי בכותב או אומר אחר יו"ט דינו כאומר לאחר הרגל דפירוש יום טוב ופירוש רגל שוים הם ונראה דגם לענין נדרים בסי' רי"ז לטור יו"ד יהי' הדין כן אף שלא נתבאר שם מיהו מסתברא דלענין הבדלה אין לאחר כל כך דכיון דהשבת מפסיק ובא זמן הבדלה של מו"ש לא נשאר שום שייכות להבדלת מוצאי יו"ט ונפקא מינה לפי זה דאם היה מוצאי יו"ט ליל שני בשבוע ושכח ולא הבדיל יהיה זמנו נמשך עד יום ו' דאף דהסברא אינה מסכמת לזה לכאורה שיהיה דין יו"ט חמור מדין שבת דלשבת אין תשלומין אלא שלשה ימים וליו"ט יותר אתמהה מכל מקום אין זה מן התימה דהכל תלוי במה שיש לו קריאת שם שלאחר הרגל שנטפל לגבי הקודם לו ואין בזה גריעותא לשבת אם יהיו ימים שלאחר יו"ט מרובין לענין הבדלה יותר מימים של שבת משום דגבי שבת נמי אם לא היו הימים שלפני השבת ביום ד' ואילך נקראים מקמי שבתא היתה ההבדלה נמשכת עד יום השישי ולכן הדבר ברור דכל ימי החול שלאחר יו"ט רשאי להבדיל בהם ואין בזה בית מיחוש ובנדון דידן דמבדיל ליל ב' למוצאי יו"ט אין כאן ספק דרשאי הוא להבדיל ושכן הורה הלכה למעשה עד כן דברי הרב מעשה אברהם בשם הרב בני יהודה וסיים על דבריו וז"ל הרי דסובר דליו"ט יש תשלומין לפעמים יותר משבת ואף דבמוצאי יו"ט ראה תענית חלום יכול להבדיל בלילה שאחריו ושוב האריך קצת בראיות הרב ב"י מדברי הרש"ך ובסברת רבינו חננאל הנ"ל וכתב דארבע דעות נאמרו בפוסקים לענין גט ולדיני ממונות באומר אחר הרגל עד היכן נמשך דהרא"ש והטו"ר והרשב"א והר"ן ורי"ו והב"ח כולהו סברי כרבינו חננאל דאחר הרגל הוא ט"ו יום ואף באחר הפסח אמנם הרבנים ע"ש וש"ך סברי בדעת ר"ח דבשאר רגלים הוי ט"ו יום ובחג הפסח הוא חצי הימים שבין פסח לעצרת והרי"ף והרמ"ה וסמ"ע וכנסת הגדולה סברי דהוא חצי הזמן שבין רגל לרגל ודעת הריטב"א דאחר הרגל שוה ללאחר השבת דהוא ג' ימים דוקא וריא"ז סובר דאחר הרגל הוא שבעה ימים ומסיק לענין הלכה אם שכח ולא הבדיל במוצאי חגים ומועדים יש לו תשלומין כהבדלת מוצאי שבת אם אין שבת מפסיק עכ"ל:
<b>גם</b> בתחילת הסי' כתב דמלבד דמסברא דיו"ט שוה לשבת בזה ועוד אם איתא דאינם שוים היה להפוסקים לבאר החילוק שבין יו"ט לשבת אלא ודאי מדשתקו ולא ביארו מוכח דנקיטינן דיו"ט ושבת שוים וסמכו על מה שפסקו בהבדלה דמוצאי שבת דממנה נלמוד דהוא הדין ליום טוב אלו תורף דב"ק וכבר ראה דברי מרן חיד"א בברכי יוסף ומחזיק ברכה ובכל זאת פסק כנז"ל ומתבאר ממה שכתבתי בשמו דעכ"פ חלוק בצד מה בדינו של הרב ב"י דלהרב ב"י אם חל ליל מוצאי יו"ט בליל ב' יש לו חמשה ימים לתשלומין עד יום השבת ואילו להרב מעשה אברהם דסובר דשוה יו"ט לשבת אין לו תשלומין אלא ג' ימים ולפי זה מה שכתב הרב דברי מנחם דהרב כסא אליהו כתב שדינו של הרב"י אמת ושכן פסק במעש"א אינו מכוון ואם גם הרב כס"א לא כתב להסכים לדעת הרב"י אלא דוקא עד סוף ג' ימים וכסברת הריטב"א שהביא במעש"א א"כ שניהם (כס"א ומעש"א) שוים הם וחלוקים עם הרב ב"י וצריך לעיין בגוף דברי הכס"א בזה וכל לגבי דידי כיון שלא נמצא דבר זה מפורש בדברי הפוסקים אשר מימיהן אנו שותים שיהא הדין כן בהבדלה אלא שהרב ב"י מדמי לה לההיא דלענין גט ומרן חיד"א וחד דעמיה גדול בדורו לא ישרו דבריו בעיניהם וכתבו דאין לסמוך עליו למעשה דמשמע ליה דאין הנדון דומה לראיה מאיזה טעם שיהיה ונמשכו אחריו הרבנים הנז"ל אף דגם בסברת הרב"י איכא דסברי הכי עד שלשה ימים מיהא או לכל הפחות ביום מוצאי יו"ט שהוא יום אסרו חג שכן מתבארת דעת הרב משחא דרבותא (שאביא דבריו להלן איה"ש) מכל מקום כיון דפליגי במידי דברכות אית לן למימר ספק ברכות להקל דמידי פלוגתא מיהא לא נפיק ומה שהכריח הרב מעשה אברהם ממה שלא ביארו הפוסקים דחלוק יו"ט משבת בזה וכו' לדעתי העניה אין זה הכרח כלל ולכן שב ואל תעשה במילי דברכות עדיף:
<b>וכתב</b> שם (במעשה אברהם) דהרב משחא דרבותא בסי' תר"א נשאל במי ששכח ולא הבדיל במוצאי ראש השנה לא בתפלה ולא על הכוס אם יכול להבדיל עד ג' ימים והשיב מסתברא שאינו יכול להבדיל כלל לפי שאילו טעה בג' רגלים היה יכול להבדיל ביום שהוא אסרו חג שיש לו שייכות לרגל אבל בר"ה אינו יכול להבדיל לפי שר"ה אינו נקרא חג וקרא כתיב אסרו חג דוקא מי שנקרא חג אבל ר"ה ויוה"כ אין נקראים חג ועוד שהוא יום תענית ואם יבדיל אינו יכול לשתות וגם להטעים לתינוק אי אפשר דבעינן שהמברך יטעום וזה אינו טעם אלא נותן לתינוקות אלו תורף דב"ק והרב המחבר הרבה להשיב על מה שכתב דר"ה אינו נקרא חג דהכתיב בכסא ליום חגנו ודרשינן איזהו חג שהחדש מתכסה בו וכו' וגם עמ"ש דאינו יכול לברך על דעת להטעימו לתינוק תמה עליו מדכתב הרמ"א בסי' תקנ"א דבשבוע שחל תשעה באב לא ישתה כוס הבדלה אלא נותנים לתינוק וגם בתשעה באב שחל במוצאי שבת יש אומרים דיכול להבדיל בליל ט"ב ויתן לתינוק וכתב דמדברי מרן בסי' תקט"ן סעיף ז' והרמ"א בסי' תרכ"א ס"ג במילה בט"ב ויוה"כ שמטעמין הכום לתינוק אין ראיה דשאני ברכת הגפן דמילה מברכת הגפן דהבדלה דחיובא רמיא ביתר שאת ומסיק הרב המחבר דהיותר טוב הוא לחזור אחר איזה חולה שרשאי לאכול ביום צום גדליה ויבדיל לו ביום צו"ג ואם לא ימצא יכול לברך הוא בעצמו בלילה שאחריו שר"ה שוה לשאר רגלים אלו תורף דב"ק וכל זה הוא לפי שיטתו שהזכרתי למעלה דסובר דיש תשלומין להבדלת יו"ט דלפי שיטה זו שפיר קאמר דגם ר"ה הוא יו"ט ודינו שוה לשאר ימים טובים ודעת הרב משחא דרבותא היא סברא שלישית דרק באסרו חג הוא דיש תשלומין ולא נתבררה לעניות דעתי מנא ליה סברא זו דאי לשבת מדמינן לה אית לן למימר דאית לה תשלומין כמו בשבת ג' ימים ואי מדיני גטין וממונות ילפינן נימא נמי כאחת מהארבע דעות שהביא הרב מעש"א אבל שיהיה לה תשלומין רק יום אחד מנא ליה לבדות סברא זו מדעתינו מה שאין זכרון לזה בדברי הפוסקים דאף שכתב טעם לדבריו דכיון שהוא אסרו חג שייך לחג וכו' מכל מקום לא נמצאת סברא זו בפוסקים וקשה לחדש דבר מדעתנו:
<b>ויותר</b> היה נכון בעיני לומר דיום אסרו חג דיכול להבדיל בו לא מפני היותו שייך לחג אלא משום שהיום הולך אחר הלילה וכשאמרו להבדיל במוצאי יו"ט לאו דוקא בלילה אלא גם היום הוא בכלל מוצאי יו"ט ולמדתי דבר זה מתוך דברי הר"ן בפרק ערבי פסחים אההיא דמי שלא הבדיל במ"ש מבדיל והולך וכו' דנחלקו הראשונים לפי גירסתם בש"ס במילתיה דרבא בד' ק"ז דיש גורסים כגירסתנו מבדיל והולך כל השבוע (היינו עד יום ד') ויש גורסין כל היום כולו וכן דעת הלכות גדולות וכתב הר"ן דלסברא זו ט"ב שחל במו"ש אין מבדילין במוצאי ט"ב אבל בהלכות גדולות כתב דאעפ"י דהבדלה אין לה תשלומין אלא כל היום כיון שאי אפשר להבדיל במ"ש מבדיל במוצאי ט"ב והקשו עליו דכיון דנקיטינן דאינו מבדיל אלא כל היום נמצא שאין לה תשלומין כלל וכיון דיום הולך אחר הלילה כל יומא מוצאי שבת הוא עי"ש הרי דכשאמרו חכמים להבדיל על הכוס במוצאי שבת לאו דוקא בלילה אלא גם היום הולך אחר הלילה לא משום תשלומין אלא שמשמעות מוצאי שבת הוא לילו ויומו ואם כן כמו כן יש לומר דכשאמרו להבדיל במוצאי יו"ט לאו דוקא בלילה אלא גם ביום דהיום הולך אחר הלילה ודרך אגב אודיע חזות קשה הוגד לי בדברי הרב מוהרש"א שעל דברי התוספות בד' ק"ז ע"א (בד"ה אמימר שכתבו) דט"ב שחל במוצאי שבת רגילין להבדיל אחר התענית וכן בסדר רב עמרם כתב וז"ל אף דכבר עבר יום ראשון מבדילין כמאן דאמר דמבדיל עד רביעי וק"ל עכ"ל דמשמע מדבריו דהאי מנהגא לא אתי אלא למ"ד דמבדיל עד יום ד' דלמ"ד אינו מבדיל אלא יום ראשון לא מצי לאבדולי בתר ט"ב ותימה שנעלם ממנו דדעת בה"ג דמבדיל רק יום ראשון וסובר נמי דמבדיל במוצאי ט"ב וכדכתב הר"ן הנז"ל ולא ניחא לי למימר דקושטא דמילתא קאמר שדעת התוס' ורב עמרם כהסוברים דמבדיל עד יום ד' ועיין לקמן (בד"ה והנה וכו') מה שהבאתי בדעת בה"ג אלא שבאמת אין סברא זו מוכרחת שהרי הר"ן תירץ קושיא זו דיש לומר לדעת בה"ג דלעולם משום תשלומין נגעו בה ודין ההבדלה כתשלומי תפלה דאין תשלומין אלא לשוכח אבל הזיד ולא התפלל אין לו תשלומין ובהבדלה אם שכח כל היום דינו כמזיד כיון שלא נזכר כל היום ולכן אינו מבדיל אחר כך אבל בט"ב שלא היה יכול להבדיל גם ביום יכול להבדיל במוצאי ט"ב דסמכינן אמאן דאמר עד יום ד' עי"ש נמצא לפי זה דאין לנו הכרח לומר בזה דהיום הולך אחר הלילה וגם יום מוצאי שבת בכלל מ"ש הוא אלא משום שחכמים קבעו לה תשלומין הוא דמהני ואם כן במוצאי יו"ט דלא מצינו שקבעי חכמים תשלומין להבדלתו אין לנו לומר מסברא דגם ביום אסרו חג יכול להבדיל משום שהיום הולך אחר הלילה וכל זה לדעת הלכות גדולות וכן דעת הרי"ף (לפי גירסת הר"ן והרב קרבן נתנאל שם באות ה"ן כתב שטעות סופר הוא מה שכתוב בהרי"ף מבדיל והולך כל היום ולא הזכיר דברי הר"ן ועיין להרב המגיד בפרק כ"ט מהלכות שבת דין ד') והגאונים כמו שכתב הה"מ אבל לדעת הרמב"ם והרא"ש ושאר פוסקים דמבדיל עד סוף יום ג' על כרחין לומר שהוא מדין תשלומין שכך קבעו חכמים להשלים עד סוף יום ג' וכיון דמדין תשלומין הוא ובהבדלה של מוצאי י"ט לא ראינו שתקנו חכמים לה תשלומין מנא לן לומר מסברא דנפשין דיום אסרו חג הולך אחר הלילה:
<b>ועל</b> פי מה שכתבנו דמה שמבדיל עד סוף יום ג' הוא מדין תשלומין מתיישב אצלי מאי דהוה קשיא לי בדברי רבינו הטור ומרן בש"ע והרב הלבוש והוא זה דבש"ס אמרינן מי שלא קדש בלילה וכו' מי שלא הבדיל וכו' ולא נזכר חילוק בין שכח להזיד גם הרי"ף והרא"ש העתיקו לשון הגמרא וכן בקיצור פסקי הרא"ש שם בסי' י"ג ואין זכרון לראשונים הנ"ל לחלק בין שוכח למזיד ומסתמא משמע דאין חילוק ורבינו הטור בסי' רע"א כתב וז"ל ואם לא קידש בלילה יש לו תשלומין למחר כל היום וכתב רב עמרם אם לא קידש בלילה מחמת שכחה או אונס יקדש למחר אבל הרמב"ם כתב לא קידש בלילה בין בשוגג בין במזיד יקדש למחר והכי מסתבר טפי עכ"ל וכן פסק מרן בש"ע ס"ח וכן הרב הלבוש דאם לא קידש בין שוגג בין מזיד מקדש כל היום ומשמע דהוא הדין להבדלה תשלומין דידה הוא בין לאם לא הבדיל בשוגג בין אם לא הבדיל במזיד דבש"ס מדמינן להו אהדדי דאמרינן ב"ד ק"ה ע"א בעי מניה רבינא מר"ן בר יצחק מי שלא קידוש בערב שבת מהו שיקדש כל היום כולו א"ל מדאמרי בני ר' חייא מי שלא הבדיל במוצאי שבת מבדיל כל השבת כולה הכא נמי מי שלא קדש בערב שבת מקדש כל היום כולו הרי דקידוש ילפינן מהבדלה ואם כן לפי מה שכתבו הפוסקים הנ"ל גבי קדוש דבין שוגג ובין מזיד מקדש כל היום נראה דכן צריך להיות הדין בהבדלה דאם לא הבדיל במוצאי שבת בין בשוגג בין במזיד מבדיל והולך עד יום ד' אמנם ענינו הרואות בטור וש"ע ולבוש סי' רצ"ט ס"ה כתבו שכח ולא הבדיל במוצאי שבת וכו' מבדיל עד סוף יום ג' וממה שדקדקו לכתוב שכח ולא הבדיל משמע ודאי דדוקא בשכח הוא דסברי דיכול להבדיל עד סוף יום ג' אבל אם הזיד ולא הבדיל אינו מבדיל וקשה לכאורה מנא להו לחלק בזה בין שוגג למזיד:
<b>והרמב"ם</b> כתב אם לא קדש בלילה בין בשוגג בין במזיד מקדש והולך כל היום כולו ואם לא הבדיל בלילה מבדיל למחר ומבדיל והולך עד סוף י"ג ויש לצדד בכונתו דמדאיכפל תנא גבי קידוש לאשמועינן דבין שוגג בין מזיד מקדש כל היום וסתים לן בהבדלה יש לומר דבהבדלה אינו כן אלא דוקא בשכח ויש לומר גם כן דאדסמיך ליה קאי וכונתו דגם בהבדלה בין בשוגג בין במזיד ועל פי זה יש ליישב קצת מה שהוקשה לי בדברי הרב מוהרש"ז בש"ע שלו בסי' רצ"ט ס"ח שכתב עיקר מצות הבדלה בלילה שכח או הזיד ולא הבדיל בליל מוצאי שבת יבדיל למחר ביום וכו' ואם לא הבדיל למחר ביום א' יבדיל ביום ב' קודם שיטעום וכן עד סוף יום ג' עי"ש והוא תמוה שהוסיף הזיד וכל הפוסקים הנ"ל לא כתבו אלא שכח ואם היה הדין נותן כן גם במזיד היו כותבים כן בפירוש כמו שכתבו גבי קידוש או לכל הפחות היה להם לכתוב סתם מי שלא הבדיל כלשון הש"ס וממה שדקדקו לכתוב שכח מוכח ודאי דבמזיד אין הדין כן אמנם על פי האמור יש לומר שהבין כן מדברי הרמב"ם דמדנקיט להו בחד בבא סתמו כפירושו דהבדלה שוה לקידוש דבין בשוגג ובין במזיד מקדש ומבדיל אלא דמכל מקום קשה מנא ליה להמציא מחלוקת בזה ומנ"ל למינקט כהרמב"ם וצ"ע ואיך שיהיה על כל פנים מדברי הפוסקים מתבאר שדעתם לחלק בהבדלה בין שוכח למזיד ולכאורה טעמא בעי מה בין הבדלה לקידוש:
<b>אמנם</b> על פי האמור יש ליישב דסברי מרנן דמה שמקדש כל היום לא משום תשלומין הוא אלא משום שכל היום קדוש הוא וקרא כתיב זכור את יום השבת כל היום במשמע אלא דלכתחלה יש לקדש בכניסת היום דהיינו בלילה וכיון שאינו משום תשלומין בודאי אין לחלק בו בין שוגג למזיד וכן כתב הרב ב"ח בסי' ער"א ס"ח דדעת הרמב"ם דקידוש זמנו כל היום אלא דעיקר המצוה לקדש מיד כשקידש היום אבל אם עבר ולא קדש משקדש היום אפילו עבר במזיד יקדש למחר דלאו מתורת תשלומין נגעו בה אלא דעדיין לא עבר זמן הקידוש עי"ש אבל מה שמבדיל עד סוף יום ג' הוא משום תשלומין וכן מצאתי להרמב"ן בספר תורת האדם בענין אבלות ישנה (בדפוס ווארשא ד' ס"ט ע"א) שהביא סברת הלכות גדולות דאם חל ט' באב במוצש"ק מבדיל במוצאי ט"ב דאף דבעלמא מי שלא הבדיל במוצאי שבת אינו מבדיל אלא יום ראשון הכא שאני כיון שלא היה יכול לאכול ולשתות ב"ט באב והשיג על דבריו וז"ל ואנן לא חזינן לה להך סברא דכיון דלא חזי לאבדולי אלא מוצאי שבת ויומו כי אסור למיכל בהני מאי טעמא ליבדיל מכאן ואילך ואדרבא איפכא מסתברא דכי אסור למיכל באפוקי שבתא ולא חזי לאבדולי בחד בשבתא לא מבדיל בתרי בשבתא דהא לא חזי בשעתיה לאבדולי וטפי איכא למימר דאפילו למאן דאמר מבדיל והולך כל השבת כולה הני מילי היכא דמוצאי שבת חזי לאבדולי אבל היכא דמוצאי שבת לא חזי לאבדולי לא מיבדיל עד רביעי בשבת דכולהו תשלומי דראשון נינהו וכיון דבזמניה לא חזי להבדלה לא מבדיל בלא זימניה משל כל הראוי לבילה אין בילה מעכבת בו וכל שאינו ראוי לבילה בילה מעכבת בו עכ"ל:
<b>שוב</b> ראיתי שגם הרא"ש בפרק ד' דמסכת תענית סי' מ' הביא דברי הרמב"ן הללו מבואר דלמ"ד דמבדיל עד יום ד' הוא תשלומין דראשון ואם כן כיון שהוא משום תשלומין יש לחלק בה בין שוגג למזיד כמו בתפלה וכדברי הר"ן ולכן נקטו האי דינא בלשון שכח ומעתה כיון שהוא מדין תשלומין ולא מצינו שאמרו חכמים שיש תשלומין להבדלה של מוצאי יו"ט אין לנו לומר כן מדעתינו דהיכא דתיקון תקון והרי בקריאת מגילה דהיא מדברי קבלה וילפינן מקרא דמצוה לקרותה בלילה ולשנותה ביום נקיטינן דמי ששכח או נאנס בלילה אין לקריאת הלילה תשלומין כדכתב מרן חיד"א בברכי יוסף סימן תרפ"ז עי"ש ובבית עובד בדינים השייכים לחיוב קריאת המגילה אות ג' אלמא דהיכא דלא אשכחן דתקון רבנן תשלומין בהדיא לא אמרינן מסברא דיש לה תשלומין ויש לדחות כמובן ועל כל פנים אף אם נאמר כן מדעתינו יש לנו להשותה להבדלה של מוצאי שבת שהיא עד סוף ג' ימים אבל שיהיה דוקא ביום אסרו חג כדברי הרב משחא דרבותא לא ידעתי מנא ליה וספרו אין מצוי אצלי לעיין בדב"ק:
<b>והנה</b> מה שכתבתי למעלה דדעת בה"ג דמבדיל רק כל היום כתבתי כן על פי דברי הר"ן בהלכות בפרק ערבי פסחים שכתב כן בשמו כיעי"ש שוב ראיתי להרב דברי מנחם בסי' רצ"ט אות ה' שאחר שביאר סברות הפוסקים בזה כתב דיש להסתפק בדעת הלכות גדולות כמי סובר ומה שהביאו לבית הספק הוא לשון בה"ג שהביא הריב"ה שם (כתב בה"ג הני מילי דמבדיל ביום ראשון דלא טעים מידי אבל טעים מידי לא ואף דקימא לן טעם מבדיל הני מילי היכא דאבדיל לאורתא אכל אי אבדיל למחר אי טעים מידי אינו מבדיל) דמדכתב הני מילי דמבדיל ביום א' וכו' נראה דסובר דיום א' הוא דמבדיל ותו לא או אפשר לומר דאין הכי נמי דסובר דעד יום ג' מבדיל ומה שכתב דאם טעם אינו מבדיל היינו דאינו מבדיל כלל דטעימה שטועם ביום א' מבטלו מלהבדיל עוד וכתב ששוב מצא מפורש בהלכות הבדלה לרבינו יצחק ן' גיאת שכתב מפורש בשם הלכות גדולות שסובר שמבדיל עד יום ג' והעתיק לשון רי"ץ ן' גיאת ובאשר לא העתיקו בשלימות (כי סרס הלשון וכתב וכו' כיעי"ש) לא אוכל לדון ולהבין היטב כונתו דלפי מה שהעתיק בשמו נראה דסברת ההלכות גדולות היא דדוקא יום ראשון מבדיל אבל תמיה לי שלא ראה דברי הר"ן שכתב מפורש שדעת בה"ג דמבדיל יום א' בלבד ורק ב"ט באב שחל ביום א' סובר דמבדיל במוצאי ט"ב כיון דלא הוה אפשר ליה לאבדולי לא בלילה ולא ביממא. גם הרא"ש בפרק ד' דמסכת תענית סי' מ' העתיק לשון הבה"ג בדין הבדלה במוצאי ט"ב דמבדיל כשחל ט"ב ביום א' וסיום הלשון הוא אף דאמר מר מבדיל והולך כל היום כולו כל היום כולו אין טפי לא הני מילי היכא דהוה שרי למיכל וכו' עי"ש הרי לנו שני עדים נאמנים מעידים שדעת בה"ג שאינו מבדיל אלא יום ראשון זולת כשחל ט' באב במוצאי שבת ובאמת בה"ג שבידינו בהלכות קידוש והבדלה כתוב מפורש כן (בד' י"ג ע"ב בדפוס ווארשא תרל"ה) אמר רבה הלכתא טעם מקדש וכו' מי שלא הבדיל במוצאי שבת מבדיל והולך כל היום כולו והני מילי הוא דלא טעים מידי ואף דאמר מר טעם מבדיל היכא דאבדיל מאורתא אבל בקמבדיל למחר אי לא טעים מידי מבדיל ואי טעים מידי לא מבדיל עד כאן והן הדברים שכתב רבינו הטור בשמו:
<b>ושוב</b> כתב (שם ע"ד) היכא דאיקלע ט' באב בחד בשבא דמיתבעי לאפסוקי ממיכל ומישתי מבעי מהוא לאבדולי כיון דאמר מר מתפלל אדם של מוצאי שבת בשבת ומבדיל הכא נמי אומר הבדלה מבעוד יום או דילמא כיון דמבדיל קבליה לט"ב וכו' הלכך ליתרח עד דנפיק חד בשבא ומבדיל כד שארי תענית מקמי דליטעום מידי ושארי תעניתיה ואף דאמר מר מבדיל כל היום כולו כל היום אין טפי לא הני מילי היכא דהוה שרי ליה למיכל אבל הכא דהוה אסיר ליה למיכל בחד בשבא מבדיל לאורתא דתרין בשבא עכ"ל עי"ש ומצאתי שהרמב"ן בספר תורת האדם בענין אבלות ישנה (בד' ס"ח ע"ב בדפוס ווארשא תרל"ו בד"ה כתב בהלכות גדולות) הביא דברי הלכות גדולות ככתבו וכלשונו ככתוב בה"ג שלפנינו ממש עי"ש ומעתה אין כל ספק שכן דעת הבה"ג דאינו מבדיל אלא יום אחד ותו לא ותימה על הרב דברי מנחם שנעלם ממנו כל זה ונחזור לענייננו (במי שלא הבדיל במוצאי יו"ט אם יש לו תשלומין):
<b>שוב</b> התבוננתי דיש מקום לקיים מה שעלה בדעתי לומר דכיון דנקיטינן היום הולך אחר הלילה אם כן כל היום אסרו חג הוא בכלל מוצאי יום טוב ויכול להבדיל בו ביום בין בשוגג בין במזיד וכן הדין ביום מוצאי שבת יכול להבדיל כל היום אפילו אם הזיד בלילה דכל היום הוא נמשך אחר הלילה ומה שכתבו הפוסקים בסי' רצ"ט שכח הוא משום התשלום שעד סוף היום שלישי שזהו רק מדין תשלומין ודינו כבתפלה שאם הזיד אין לו תשלומין אבל ביום ראשון עצמו שאינו מתורת תשלום אלא משום שהיום הולך אחר הלילה אין לחלק בו בין בשוגג למזיד ויתכן שמפני זה דקדק הרמב"ם לכתוב ואם לא הבדיל בלילה מבדיל למחר ומבדיל והולך עד סוף יום שלישי דלכאורה הוא שפת יתר ודרך רבינו למינקט לישנא דגמרא והכי הוה ליה למימר ואם לא הבדיל בלילה מבדיל והולך עד סוף יום ג' כלישנא דגמרא ואמאי פלגינהו לתרי ונקיט הבדלה ליום מחרתו לעצמו והבדלה אחריתי לעד סוף יום ג' אך לפי האמור ניחא דבא לרמוז ההבדל שבין מבדיל ביום ראשון למבדיל אחר כך והכי קאמר אם לא הבדיל בלילה מבדיל למחר משום שהיום הולך אחר הלילה ודינו שוה לדין הקידוש שהזכיר לפני זה דמקדש כל היום כשלא קידש בלילה בין בשוגג בין במזיד (שאינו מדין תשלומין כדי לחלק בו בין שוגג למזיד כי אם משום שהיום הולך אחר הלילה) והדר קאמר ומבדיל והולך עד סוף יום ג' וזהו מדין תשלומין ודינו כמו בתפלה דאין לה תשלומין אלא בשכח או נאנס אבל לא בהזיד וכן הוא משמעות דברי הרמב"ן בספר תורת האדם בענין אבלות ישנה שכתב (בדף ס"ט ע"א) וז"ל ומכל מקום למאן דאמר מבדיל והולך כל היום כולו משום דכולי (עלמא) יומא כלילא של מוצאי שבת הוא עכ"ל נראה דסובר דמה שמבדיל ביום מוצאי שבת עצמו אינו מדין תשלומין כלל אלא משום שזמנו הוא דהיום הולך אחר הלילה ואם כן למאן דאמר מבדיל והולך כל היום אין דין תשלומין בהבדלה אבל למ"ד מבדיל עד יום ד' יש לה תשלומין שני ימים כי מה שמבדיל ביום א' לא מדין תשלומין הוא אלא מפני שבכלל זמנה הוא ולא ניחא לי למימר דלא כתב כן אלא למאן דאמר מבדיל כל היום אבל למ"ד מבדיל עד יום ד' גם מה שמבדיל ביום ראשון עצמו הוא מדין תשלומין דמנא ליה למימר הכי וכן משמע ממה שכתב דלמאן דאמר עד יום ד' כולהו תשלומי דראשון נינהו ולא אמר כולהו תשלומי דמוצאי שבת נינהו (שאם היה כותב תשלומי דמוצאי שבת נינהו היה אפשר להבין דתשלומי דליל מוצאי שבת קאמר אבל מדכתב תשלומי דראשון משמע דתשלומי דיומא קמא נינהו קאמר אבל יומא קמא זימניה הוא):
<b>ובדרך</b> זה נוכל ליישב דברי ש"ע הרב מוהרש"ז דמה שכתב שכח או הזיד היינו לענין התשלום ביום ראשון דלהבדיל ביום ראשון אין חילוק בין אם מה שלא הבדיל בלילה היה שוגג או מזיד דיום ראשון מה שמבדיל בו אינו מתורת תשלומין אלא משום דזימניה הוא דהיום הולך אחר הלילה אבל אם לא הבדיל בכל יום ראשון וצריך להבדיל ביום או בליל ב' או ג' אין הכי נמי דגם הרב מודה דאינו מבדיל אלא אם כן מה שלא הבדיל היה בשוגג או באונס ולכן כשכתב ואם לא הבדיל ביום ראשון יבדיל ביום ב' וכן עד סוף יום ג' לא כתב שגג או הזיד כדכתב גבי יום ראשון עיי"ש. ואם כנים אנחנו בהשערה זו יוצא לנו מזה דגם במוצאי ראש השנה אם לא הבדיל בלילה יכול להבדיל ביום צום גדליה על הכוס אם הוא בעצמו חולה שמותר לו לאכול בו ביום או שיש חולה אחר שיבדיל לו כדכתב הרב מעשה אברהם דלא כהרב משיחא דרבותא דתלי לה באסרו חג ומשמע ליה דמוצאי ראש השנה אינו אסרו חג דאף אם נאמר דאינו אס"ח מותר לו להבדיל באופן הנ"ל וכל זה הוא לפלפולא בעלמא אבל למעשה נראה לי הדל דאין לנו לזוז ממה שכתב מרן חיד"א ונמשכו אחריו רבני האחרונים הנ"ל דמשמע דמר סבר דאין להבדלת מוצאי יו"ט תשלומין כלל לא יום ולא שלשת ימים ובמידי דברכות שב ואל תעשה עדיף:
<b>ומה</b> שכתב הרב מישחא דרבותא שאי אפשר שזה יברך וזה יטעום משום דבעינן שהמברך יטעום באמת לי הדל קשה עליו ממילה ביום תענית דמברכין ומטעימין לתינוק ומה שדחה לזה הרב מעש"א דמילה לפי שאין ברכה על הכוס חובה מהני מה שאין כן בהבדלה דחיובא רמיא ביתר שאת איני מבין בעניותי מאי נפקא מינה אם הברכה היא חובה או לא דכיון דהחשש בנדון זה הוא משום דלא יתכן שזה יברך בלא טעימה דהמברך צריך שיטעום כדכתב הרב משחא דרבוותא אם כן גם במילה אף שאינה חובה לא היה לנו להתיר ביום תענית שזה יברך ויטעים להתינוק ואדרבא בהבדלה דמן הדין צריכה כוס היה לנו לומר כיון דלא סגי בלאו הכי שרי מה שאין כן במילה דעל הכוס הוא מנהגא היה לנו לומר דבתענית לא יברך על הכוס ואחר שכתבו הפוסקים גבי מילה דיכול לברך על דעת להטעים לתינוק ואין בזה חשש דמברך ואינו טועם אם כן הוא הדין בהבדלה יש לנו לומר כן ואין בו חשש:
<b>ובחפשי</b> בספר דבי רב מצאתי להרב אח"א בס' ויקרא אברהם סי' י"ט שעמד בעיקר דין זה (אם יש להבדלת יום טוב תשלומין) והביא מה שכתב הרב ב"י הנ"ל ושגם הרבנים יד אהרן ועיקרי הד"ט ד' ע"ט (הוא בחא"ח סי' כ"ב אות ח') הביאו דבריו והביא מה שכתב מרן חיד"א בברכי יוסף ומחזיק ברכה הנ"ל וכתב שדבריו סתומים הרבה ולא הודיענו אם על מה שכתב שכל השבוע יכול להבדיל הוא שחלק עליו או על עיקר דינו דבמוצאי יו"ט כלל וכלל לא (לי הדל הרי הוא כמפורש שדעת מרן חיד"א לחלוק עליו שאין תשלומין להבדלת יו"ט כלל וכן ראיתי שם בסוף ד"ה וראיתי שכתב שעל הרוב כן נראה דעת הרב חיד"א מדסתם כל כך) שוב כתב וראיתי בכסא אליהו סי' רצ"ט דנראה דהבין בדבריו דעד ג' ימים מיהא מבדיל כמו בשבת שכתב שם עיין בריטב"א בפרק מי שאחזו שהביא כמה סברות וכיון דלכולי עלמא בהא דג' ימים מישך שייכי לרגל הכי עדיף טפי ורמז מדברי הב"י וברכי יוסף וסיים והדין אמת. וציין מדכתב הרי"ף בתשובה סי' קכ"ג ולכל ג' ימים מישך שייכי לרגל. וכבר ידוע שכן הוא בענין שבת ודכוותא ליו"ט ע"כ. והיא הכרעת עצמו הואיל ולרבינו חננאל ט"ו יום איקרי אחר הרגל. ולהרי"ף והרמ"ה חצי הזמן שבין רגל לרגל כדכתב הר"ן בסוף מי שאחזו ובכלל מאתים מנה דג' ימים לכולי עלמא הוי אחר הרגל ודעתי אינו כן וכו' (שקיל וטרי קצת בדעות הפוסקים באומר אחר הרגל לענין גטין ולדיני ממונות וסיים) וכיון שלא הוברר בש"ס ג' ימים אחר יו"ט בענין איסורא כמו שהוברר גבי שבת בהבדלה ובגט אין לנו לעשות מעשה בפרט בספק ברכות דלהרמב"ם ברכה שאין צריכה הוא מדאוריתא (אינו פשוט שכן דעת הרמב"ם כמו שמתבאר ממה שהבאתי בקונטריס הכללים במערכת הבי"ת אות קט"ו בשדי חמד ח"א) ומוטב לסמוך על מה שהבדיל בתפלה. ועל הרוב כן נראה דעת הרב חיד"א ממה שסתם כל כך בברכי יוסף ומחזיק ברכה עד כאן תורף דב"ק צר לי מאד כי אין ס' כסא אליהו אצלי לעיין בדבריו דמדברי רב אח"א הנ"ל שאחר שכתב דלא גלה לנו הרב חיד"א אם חולק לגמרי וכו' כתב שראה בכס"א שנראה שהבין מדבריו וכו' משמע שהרב כס"א הבין מדברי הרב חיד"א דלשלשה ימים אחר השבת מודה לו ומלבד שאינו מובן מנא ליה להרב כס"א להבין כן בדברי מרן חיד"א. ועוד שהוא כתב בשם הרב כס"א שרמז דברי הב"י וברכי יוסף ואין ברמ"ז הרומ"ז על האר"ש שום גילוי דעת לשום צד כי אינו אלא מראה מקום כדרך כל המחברים בכיוצא לזה:
<b>וגם</b> תמיה לי דשני רבני דורנו דברי מנחם ויקרא אברהם מר אמר חדא ומר אמר חדא ופליגי בדעת הרב כס"א דממה שכתב בויקרא מתבאר שדעת הרב כס"א היא דעד ג' ימים יש לה תשלומין ולא כל ימי השבוע שאחריו ואילו בדברי מנחם הנ"ל כתב בשמו שדינו של מוהרי"ע אמת שמשמעותו שמודה לו שיש לה תשלומין כל ימי השבוע אף אחר ג' ימים ומי שנמצא אצלו ס' כס"א יראה איזה יכשר. (כיוצא לזה הבאתי בכמה מקומות בקונטריס זה ובקונטריס הכללים שני רבנים מכחשים זה את זה זה אומר בכה וזה אומר בכה ותרוייהו משמיה דר' פ' שקדמם קאמרי לה וכבר קדים והזהיר על זה הרב דבר משה בח"ג בח"מ סי' י"ב ד' ס' ע"ד שאין לסמוך למעשה אם לא יראה הדברים במקומן עי"ש והבאתיו בקונטריס כללי הפוסקים סי' ט"ו אות ו') ועל כל פנים לדאתאן עלה נראה שהסכמת הרב ויקרא אברהם גם כן למעשה היא כמו שנראה מדברי מרן חיד"א שאין לה תשלומין כלל אלא שנראה מדבריו שאם גם בתפלה לא הבדיל יש לה תשלומין ואין דעתי העניה נוחה בזה כלל ואית לן למינקט דאין לה תשלומין כל עיקר:
<b>וכתב</b> עוד הרב ויקר"א שם דהרב אות אמת בד' דק"ל פשיטא ליה דבמוצאי יו"ט לחול המועד מבדיל כל ימי השבוע כיון דקימא לן שיש לקרבנות החג תשלומין כל שבעה ומשם למדו לאבלות דרבנן כדאיתא בסי' תקמ"ח וביו"ד סי' שצ"ט והוא הדין שיש ללמוד להבדלה ורק בהבדלה שבמוצאי יו"ט לחול מספקא ליה אם יש לה תשלומין ולא איפשיטא ליה והרב המחבר דחה דבריו דאין ללמוד מתשלומין דקרבנות מכמה טעמים שבאר עי"ש והנה מה שנשאל והשיב הרב ב"י הנז"ל היה על הבדלה של מוצאי יו"ט של שמחת תורה (כדכתב בשמו הרב מעש"א הנ"ל) שהיא מיו"ט לחול ומרן חיד"א בברכי יוסף הביא דבריו על מה שכתב מרן בש"ע במוצאי יו"ט בין במוצאי יו"ט לחול בין במוצאי יו"ט לחולו של מעוד מבדיל כמו במוצאי שבת וכו' מוכח קצת דסובר דאין חילוק בין הבדלה שבמוצאי יו"ט לחול המועד להבדלה שבמוצאי יו"ט לחול שאם לא כן לכל הפחות היה לו להזכיר מפורש שהיה נדון הרב ב"י במוצאי שמחת תורה שהוא מוצאי יו"ט לחול. וכתב עוד הרב ויקר"א והדעת נותנת מה שכתב בס' משחא דרבותא סי' תר"א (הביא כל דברי המשד"ר שהביא הרב מעשה אברהם) והביא כל מה שהשיגו במעש"א וכתב ליישב השגותיו וגם תמה במקצת דבריו וגם כתב שבס' קנין פירות ד' י"ט הביא דברי הרב משחא דרבוותא הנ"ל וסיים ועיין למוהרי"ע שהסכים כמו כן רק שלא יעבור זמן הבדלה במוצאי שבת וכתב שבדבריו מעורבים דמשמעות דבריו הוא דהמשחא דרבותא והב"י אמרו דבר אחד ואין הדבר כן דלהב"י מבדיל כל השבוע ולהמשד"ר אינו מבדיל אלא ביום אסרו חג שנסרך ונדבק עם החג ואנכי תולעת אוסיף על דברי הרב שהדין עמו שדברי הרב קנין פירות בזה במח"כ אינם בדקדוק דמלבד שמשמעות דבריו הוא ששניהם אמרו דבר אחד ואינו כן אף גם סברת הרב משד"ר לא הביאה כמו שהיא באמת שדברי הק"פ הם שם אות א' שכתב בזה הלשון היכא ששכח ולא הבדיל במוצאי ראש השנה בין בתפלה בין על הכוס עיין להרב משד"ר שנשאל אם יכול להבדיל עד ג' ימים כדקימא לן גבי שבת או דילמא דוקא גבי שבת אמרינן הכי ועי"ש שהשיב דדוקא גבי שבת יכול להבדיל עד ג' ימים ולא גבי יו"ט ועיין להרב ב"י ח"ב סי' כ"ח שהסכים כמו כן רק שלא יעבור זמן ההבדלה במוש"ק עכ"ל ומשמעות דברים אלו הוא שהרב משד"ר סובר דאינו תשלומין להבדלת יו"ט דדוקא לשבת אמרו שיש תשלומין ובאמת אין כן דעת הרב משד"ר אלא גם ליו"ט יש תשלומין אלא שזה יום אחד וזה ג'. גם מה שכתב בשם הרב"י אינו מובן דמאחר דלדבריו הרב"י מסכים להמשד"ר דאין תשלומין להבדלת יו"ט מה זה שסיים רק שלא יעבור זמן הבדלה. ואנכי הרואה שם בקנין פירות בד' כ' אות ז' שהביא הדברים כהוגן סברת הרב ב"י ומה שחלק עליו מרן חיד"א במחזיק ברכה וציין למה שכתב בד' י"ט אות א' ולא חלי ולא מרגיש לתקן דבריו שבאות א' עי"ש וממה שכתב הרב ויקר"א והדעת נותנת כדכתב בס' משד"ר וכו' נראה שמסכים עמו דביום אסרו חג מיהא יש לה תשלומין חוץ מיום מוצאי ראש השנה שאי אפשר וכו' אך לי הדל נראה דגם ביום אסרו חג יש לפסוק דאין לה תשלומין:
<b>ויש</b> להעיר על הרב ויקרא אברהם שבהתווכחו ליישב השגות המעש"א על המשיחא דרבוותא כתב וז"ל אבל מה שהקשה לו שם על מה שכתב דאי אפשר לומר שיברך הוא ויטעים לתינוק דבעינן שיטעום המברך מדברי מור"ם בסי' תקנ"א במילה בט' באב יטעים לתינוקות וגם לדעת מרן סי' תקנ"ט דאינו כן יש לחלק בין כוס דמילה לכוס דהבדלה וכו' קושטא קאמר דהרי בכוס של קידוש דעת מרן בסי' רע"א דאם לא טעם המקדש וטעם אחד מהמסובין כמלא לוגמיו יצא והכא דאין כאן מסובין אחר נמי ששותהו אין כאן ברכה לבטלה עכ"ל ודבריו תמוהים הן במה שכתב בשם הרמ"א לגבי מילה דהרואה יראה דהרמ"א לא איירי בהכי בסי' תקנ"א סעיף יו"ד אלא בכוס של ברכת המזון וכוס של הבדלה והן במה שכתב שאין כן דעת מרן בסי' תקט"ן שהרי מפורש שם ס"ז בדברי מרן להטעים הכוס להיולדת ואם אינה במקום המילה יברך על הכוס ויטעים לתינוקות ומה שהבין מדברי המעשה אברהם דמקשי על המשד"ר מדין כוס של מילה שכתב הרמ"א דמטעימין לתינוק ושאף למרן שאין דעתו כן (כלומר אלא אין יכולין להטעים לתינוק) יש לומר דמילה שאני שאין הכוס אלא ממנהגא אבל הבדלה שהיא מדינא על הכוס יכולין להטעים לתינוק היכא דאי אפשר בענין אחר וסייעו מדברי מרן בסי' ער"א הנז"ל הנה הרב חשב לסייעו מדברי מרן. ובאמת הוא עזר כנגדו דהן אמת דמדברי מרן מתבאר דטעימת אחר מהני ומזה מיסתייעא מילתין במאי דכתיבנא לעיל (בסוף ד"ה וכתב שם) דהסברא נותנת דבכוס של חובה יש לנו לומר דיברך ויטעים לתינוק כשאי אפשר בענין אחר מה שאין כן בכוס שאינו חובה אלא מנהגא יש לומר לא זה יברך ולא זה יטעום. מכל מקום דעת הרב מעש"א לא כן היא שהרי אחר שכתב דמדין כוס ברכת המזון והבדלה בבין המצרים שכתב הרמ"א דמטעימים לתינוק וכן מדין הבדלה בליל ט' באב שהביא הרב זכור לאברהם די"א שמבדיל ומטעים לתינוק קשה על המשד"ר דכי היכי דבהנהו גווני מטעים לתינוק הוא הדין נמי ביום צום גדליה יכול ליתן לתינוק היפך הרב משד"ר סיים בלשון ומיהו מדברי מרן בסי' תקנ"ט אם יש תינוק למול (העתיק כל לשון מרן עד ויטעים לתינוק) וכן בסי' תרכ"א כתב רמ"א ויש אומרים דמברכין בכוס ונותנים לתינוק הנימול אין משם ראיה דשאני ברכת הגפן דמילה מברכת הגפן דהבדלה דחיובא רמי' ביתר שאת עכ"ל ולפי דעתי ממרוצת דבריו הנ"ל מתבאר יפה יפה שבתחלה רצה להקשות מההיא דסי' תקט"ן וכן מדסי' תרכ"א על המשחא דרבותא והדר ניחא ליה אך בחלקות ישית בין ברכת היין למילה לברכת היין להבדלה ומוכרח שכונתו לומר דדוקא בכוס שאינו של חובה הוא דמצינו דמהני הטעמת התינוק ולא בכוס של הבדלה דאיירי בה הרב משד"ר דכיון שהוא כוס של חובה לא מהני ביה הטעימה לתינוק כן נראה לי הדל ברור בכונתו ולכן כתבתי למעלה על דבריו דאיפכא מסתברא ואפריון נמטייה להרב ויקר"א שהביא סיעתא לדברי אמנם גוף דבריו תמוהים כאמור:
<b>והשגתי</b> עתה ספר יקר יוסף אומץ לרב גדול מרבני האשכנזים שנדפס בשנת תרמ"ה בווארשא וראיתי שם בד' כ"ה ע"א אות נ"ו שהביא מה שכתב הרב מגן אברהם בסי' תקנ"ו ס"ק ב' בטעם מה שכתב מרן בתשעה באב שחל באחד בשבת דמבדיל במוצאי ט' באב הוא משום דאף למאן דאמר דאינו מבדיל אלא יום ראשון כדאיתא בסי' רצ"ט ס"ד הכא כיון דלא אפשר להבדיל מודה וכתב על זה נשאלתי אונן במוצאי יום כיפור אם יכול להבדיל ביום המחרת אחר הקבורה כמו שבת ולפום ריהטא לא דמי לשבת כדכתב הט"ז ביו"ד סי' שצ"ו דג' ימים אחר שבת הוא זמנו עי"ש אבל גבי יום כפור ל"ל זה (ועמ"ש לקמן אות ס"ט) אמנם לאחר העיון נראה לי שיכול להבדיל ביום ראשון כי המעיין בתורת האדם מהרמב"ן שהובא בהרא"ש סוף מסכת תענית שכפל ושילש למ"ד פסחים ד' ק"ו וק"ז דאין מבדיל אלא כל היום כולו ותו לא והוא דיעה ב' בסי' רצ"ט לא הוי היום משום תשלומין דמוצאי שבת אלא דכל דתיקון בלילה הוי יום שלאחר הלילה כמו הלילה כמו קידוש דלילה עייש"ה ואולם הרא"ש במסכת ברכות סובר כי במוצאי שבת הוא עיקר החיוב והיום הוא לתשלומין ואנן לא פסקינן זה כמו שכתב ביו"ד הנ"ל גבי אונן והא דכתב הט"ז שם דוקא למאן דאמר עד שלשה ימים היינו לא מבעיא למאן דאמר עד יום ראשון דבוודאי היום הוא בכלל לילה כמ"ש הרמב"ן אלא אפילו למאן דאמר עד שלשה נמי אמרינן כן משום דלא תקשה ממחבר מסי' רצ"ט הנ"ל והא דמבדילין במוצאי תשעה באב צריך לדחוק כמו שכתב הרב מגן אברהם ס"ק ב' ועיין היטב בר"ן פסחים ד' הנ"ל עכ"ל ועם שדבריו נכונים וכן היתה דעתי העניה נוטה לומר דביום מוצאי יום טוב אינו מדין תשלומין אלא שיומו כלילו כדכתבו רבוואתא הנ"ל מכל מקום כבר כתבתי שדעת רבני האחרונים בכיוצא לזה שאין להבדיל ביום אסרו חג ושב ואל תעשה עדיף במילי דברכות:
<b>ומה</b> שציין הרב (יוסף אומץ) למה שכתב באות ס"ט דבריו שם הם על הנוהגים להתענות יום הכיפורים שני ימים משום ספיקא דיומא דנראה שאין יכולים להבדיל בליל שני כי אם החכמים לא תקנו יום שני לי"ט ועבר יום אחד בלי הבדלה אין יכולים להבדיל עוד דדוקא בשבת סבר הרא"ש דבשלשה ימים הוי הזמן שנמשכים הם אחר שבת כדכתב הרא"ש גבי תשעה באב אבל גבי יום טוב ליכא למימר הכי וגם שם רבים חולקים שאין תשלומין אלא יום אחד ולא לאחר מעת לעת ולכן אין יכולים להבדיל בליל שני ואף אם ישמעו הבדלה במוצאי יום טוב ראשון מאחר מכל מקום לשיטתם שהוא ספק אין יכולים להבדיל עוד במוצאי יום טוב שני מתרי טעמי א') דעבר זמנו ב') דלמה הוי יום ראשון באמת יום כפור וכבר יצא מאחר ואם כן היאך יצא ידי הבדלה על ספק יום שני ולכאורה הבדלה ביום הכיפורים חיוב גמור הוא לכן נראה דיבדיל ביום שני סמוך לחשיכה כמו בשבת אם הוא אנוס עיין בסי' רס"ג דיכול להבדיל ביום ואם כן יכוין לצאת מטעם ממה נפשך אם אתמול היה יום כפור תהיה הבדלה זו על יום אתמול כי כל היום מותר להבדיל דהוי כמו הלילה כדכתיבנא לעיל גבי אונן במוצאי יום טוב ואם היום הוא יום כפור אם כן תהיה הבדלה על יום זה כמו גבי אונס בשבת ויצא ידי הבדלה מטעם ממך נפשך עכ"ל (וכתב טעם על מה שלא תקנו חכמים שני ימים ביום הכיפורים עי"ש) ודבריו נכונים ונעמים בהמצאה זו לפי שיטתו דיום שאחר יום כיפור הוא כלילו ממש לענין הבדלה וכבר כתבתי דעתי העניה:
<b>והנה</b> לפני איזה שנים נדפס ספר בנין שלמה לידידי הגאון מוהרש"ל הכהן מווילנא יצ"ו ושם בקונטריס תיקונים והוספות סי' ח"י ד' ה' ע"ג כתב בדינים אלו ובו בפרק אני ההדיוט כתבתי תורף דב"ק לקמן במערכת יום טוב סי' ב' אות י"ב ולפי שאני משער כי לא אוכל כעת להדפיס בספר אסיפת דינים הזה עד מערכת היו"ד ותשאר היא לחלק אחר איה"ש לכן נכון לספח כאן גם את זה ויהיו הדברים ערוכים במקום אחד להקל על הקורא והנני נותן להעתיק פה מה שכתוב שם וזהו:
<b>אם</b> שכח ולא הבדיל במוצאי יום טוב אם יכול להבדיל ביום אסרו חג וכן ביום צום גדליה אם הוא חולה שמותר לו לאכול או שיבדיל ביום צום גדליה ויטעים היין לתנוק כדרך שכתבו הפוסקים בברכת היין על הכוס של מילה וכיוצא או אפשר שיש תשלומין להבדלת מוצאי יום טוב עד סוף שלשה ימים כדרך שאמרו גבי שבת דמבדיל עד סוף יום שלישי או אפשר דלהבדלת מוצאי יום טוב יש זמן יותר בכל זה הוא מחלוקת הפוסקים רבני האחרונים והבאתי דב"ק בקונטריס זה במערכת ה"ה אות ט"ו עיש"ב:
<b>ועתה</b> מצוה להביא מן החדש כי מצאתי את שאהבה נפשי מר ניהו הכהן הגדול הגאון המפורסם מוהרש"ל מווילנא יצ"ו בספר הבהיר בנין שלמה בקונטרס תיקונים והוספות בדף ה' ע"ג סי' י"ח שדבר בעניינים אלו ולרגל מלאכתי מלאכת שמים אעתיק תורף דב"ק ומה שיש קצת להעיר בדבריו וזהו ריש תורה כתוב למר ראוי לחקור במאי דאמרינן (בפסחים דף ק"ו ע"א) דאם שכח להבדיל במוצאי שבת מבדיל עד יום רביעי או עד יום שני אם הוא מתורת תשלומין וכמו בשכח להתפלל מנחה ונפקא מינה דאם הזיד ולא הבדיל אין לו תשלומין וכן במוצאי שבת שחל ביום טוב ושכח להבדיל במוצאי שבת וגם במוצאי יום טוב תו אין לו תשלומין כמו בתפלה או דילמא דאינו מתורת תשלומין דבאמת בהבדלה אינו שייך תשלומין כמו שלא מצינו תשלומין בשאר מצות התלויות בזמן רק דהטעם הוא דעדיין לא נשלם הזמן דזמן הבדלה נמשך ממוצאי שבת עד סוף יום שלישי והילכך גם במזיד יכול להבדיל וכן אפילו עבר שתי הבדלות גם כן מבדיל כיון דעדין הוא בתוך זמן ונראה לי ראיה דאינו מתורת השלמה דאם כן לא היה יכול להבדיל רק אם מגיע זמן הבדלה שנית כמו בהשלמה דתפלה ועוד דהיה צריך להבדיל שתי פעמים על שתי כוסות וזה ודאי אין סברא כלל דכיון דמבדיל עתה ממילא עולה גם בשביל הבדלה דשבת אלא ודאי דאינו מתורת תשלומין עכ"ד יצ"ו:
<b>ואני</b> טרם אכלה לדבר כל דברי הרב יצ"ו בעניינים אלו אמרתי אבא אעיר מה שיש לפקפק קצת בדב"ק הנ"ל מתבאר מדבריו דבין למאן דאמר מבדיל והולך כל היום ובין למאן דאמר מבדיל כל השבת דהיינו עד יום רביעי מספקא ליה אם הוא מתורת תשלומין וכו' והדר פשטא דאינו מתורת תשלומין אמנם במחכתה"ר נראה דזה לא יתכן דאם כן מה נענה לקושית הראשונים על דברי הרב בעל הלכות גדולות דסובר דאינו מבדיל אלא יום ראשון וסובר נמי דאם חל תשעה באב במוצאי שבת מבדיל אחר ט' באב ועל כרחין לומר דסבירא ליה דמה שמבדיל ביום ראשון הוא משום תשלומין ותשלומין אינם אלא בשוכח או בנאנס אבל לא במזיד ולכן בעלמא אינו יכול להבדיל אחר יום ראשון מפני שחשוב מזיד מה שלא נזכר כל היום אבל בט' באב סמכינן אמאן דאמר עד יום ד' לפי שהיה אנוס שלא היה יכול להבדיל ביום א' וכמה שכתב כל זה הר"ן בהלכות בפרק ערבי פסחים שם והבאתיו בקונטריס הזה לעיל במערכת הה"א הנ"ל והבאתי שם דברי הרמב"ן בספר תורת האדם בענין אבלות ישנה דלמאן דאמר אינו מבדיל אלא יום ראשון אינו מדין תשלומין אלא משום דכולי יומא זימניה הוא וכן דעת היש מקשים שהביא הר"ן. שמשום שסוברים דאינו מדין תשלומין הוקשה להם על דברי בעל הלכות גדולות שכתב להבדיל בליל מוצאי ט"ב הרי דלמאן דאמר מבדיל כל היום במחלוקת הוא שנוי אם היא מדין תשלומין או לא ולדברי הר"ן לדעת בה"ג שהוא משום תשלומין נראה ודאי שמי שהזיד ולא הבדיל בליל מוצאי שבת אינו מבדיל למחר כדקאמר שאין תשלומין למזיד וכל זה לדעת הסוברים דאינו מבדיל אלא יום ראשון אבל לדעת הסוברים דמבדיל עד סוף יום שלישי מתבאר מדברי הר"ן הנ"ל דהוא משום תשלומין שהרי המקשים על הבה"ג כתבו דכיון דנקיטינן דאינו מבדיל אלא כל היום נמצא שאין לה תשלומין כלל דכיון דיום הולך אחר הלילה כל יומא מוצאי שבת הוא עכ"ל דמתבאר מדבריהם דמאי דאמרינן דאין לה תשלומין הוא משום שאינו מבדיל אלא יום ראשון דהיום הולך אחר הלילה משמע דאי אמרינן מבדיל והולך עד סוף יום שלישי אז יש להבדלה תשלומין דמה שמבדיל מאחר יום ראשון אינו אלא מתורת תשלומין והר"ן הוסיף דגם אי אמרינן אינו מבדיל אלא יום ראשון הוא מדין תשלומין נמצינו למדין דלמאן דאמר מבדיל כל שלשה ימים כולי עלמא מודו דהוא משום תשלומין ובקונטריס הנ"ל תמהתי על דברי הרב מוהרש"א על דברי התוס' בדף ק"ז (ד"ה אמימר) דנראה שסובר דלא יתכן להבדיל במוצאי ט"ב כשחל במוצאי שבת אלא למ"ד מבדיל עד יום רביעי ונעלם ממנו דעת בה"ג ודברי הר"ן הנ"ל כיעי"ש. וכן כתב בפירוש הנשר הגדול הרמב"ן בתורת האדם שם דלמאן דאמר מבדיל עד סוף יום שלישי כולהו תשלומי דראשון נינהו והבאתיו במערכת ה' הנ"ל וכתבתי שם דכן מתבאר מדברי הטור ומרן והרב הלבוש דגבי קידוש כתבו בסי' רע"א ס"ח אם לא קידוש בלילה בין בשוגג בין במזיד מקדש כל היום (לשון הפוסקים הנ"ל וכן בש"ע הרב בסי' רע"א אות ע"ז הוא יש לו תשלומין למחר ופשיטא לי דלאו דין תשלומין ממש קאמרי אלא לישנא בעלמא שהרי כתבו בין בשוגג בין במזיד ואולי בכיוון שינה הרב חיי אדם בכלל ו' אות ד' מלשון כל הפוסקים הנ"ל וכתב ואם לא קדש בלילה בין בשוגג בין במזיד מקדש והולך כל הלילה וכל היום והשמיט לשון תשלומין) ואילו גבי הבדלה לא זו בלבד שלא כתבו בפירוש שיש לה תשלומין אפילו אם הזיד ולא הבדיל אלא דקדקו לכתוב שכח ולא הבדיל במוצאי שבת מבדיל עד סוף יום שלישי עיין בסי' רצ"ט ס"ו ובחיי אדם כלל ח' אות כ"ב דמוכח דדין תשלומין לתפלה נתנו חכמים להבדלה דכי היכי דבתפלה אין תשלומין אלא למי ששכח הכי נמי בהבדלה וכתבתי שם דמדברי הרמב"ם בפרק כ"ט מהלכות שבת דין ד' יש לדקדק כן מדגבי קידוש כתב מפורש בין בשוגג בין במזיד ואילו גבי הבדלה כתב ואם לא הבדיל בלילה מבדיל למחר וכו' ולא כתב בין שוגג בין מזיד משמע דבהבדלה אין הדין כן:
<b>ושוב</b> כתבתי דאין הכרח מזה דכיון דשניהם בדיבור אחד נאמרו (קידוש והבדלה שנאם בדין ד') יש לומר דסמך על מה שכתב בקידוש בין שוגג בין מזיד דהוא הדין בהבדלה ונפלאתי שם על הרב מוהרש"ז בש"ע שלו בסי' רס"ט ס"ח שהוסיף מדעתו וכתב שכח או הזיד ולא הבדיל וכתבתי דיש לומר דמה שכתבו הפוסקים הנ"ל שכח הוא משום דכללו בדין אחד המבדיל עד סוף יום שלישי והבדלה שאחר יום ראשון ודאי אינה אלא מתורת תשלומין ולכן דוקא בשכח הוא דמבדיל אבל כשבא להבדיל ביום ראשון עצמו לא בעינן שכח דאפילו במזיד הדין כן דאינו בתורת תשלומין אלא משום דזימניה הוא דהיום הולך אחר הלילה ומטעם זה בקידוש דהתשלום הוא דוקא ביום שבת אין חילוק בין שוגג למזיד ומדברי הרמב"ם דקדקתי שיש לחלק בין מבדיל ביום ראשון למבדיל בשאר הימים מדנקט מבדיל תרי זימני (שכתב אם לא הבדיל בלילה מבדיל למחר ומבדיל והולך עד סוף יום שלישי) ולא סגי ליה למיכלינהו ולמימר אם לא הבדיל בלילה מבדיל עד סוף יום שלישי לרמוז דהאי לחודיה קאי והאי לחודיה קאי דלהבדיל למחר לא שאני לן בין שוגג למזיד אבל להבדיל בליל שני ומשם עד סוף יום שלישי הוא מדין תשלומין ואינו אלא בשכח אבל לא במזיד ויישבתי בזה דברי ש"ע הרב עי"ש וכל זה הוא היפך דעת הגאון הנ"ל יצ"ו דפשיטא ליה דגם מה שמבדיל עד סוף יום ג' אינו מדין תשלומין ופליאה בעיני דכל רז לא אניס ליה ונעלם ממנו דברי הר"ן והרמב"ן שהבאתי למעלה וגם היה לו לעמוד לפי שיטתו על מאי דנקטו הפוסקים בסי' רצ"ט דין זה בשכח וביאר עליה הכהן דלא תיקשי לן מדבריהם לפי שיטתו:
<b>שוב</b> כתב (בבנין שלמה שם) דיש ראיה ברורה דמה דמבדיל עד סוף שלשה ימים אינו מדין תשלומין אלא זמנה נמשך עד סוף יום שלישי מדקימא לן ביו"ד סי' שמ"א ס"ב דמי שמת לו מת בשבת ולא נקבר בלילה ונקבר ביום ראשון אינו מתפלל שחרית שתים לתשלומי ערבית כיון שבלילה היה פטור מחמת אנינותו וכבר עבר זמן תפלת ערבית אבל מבדיל אחר שיקבר המת ועל כרחין דהטעם דהבדלה אינו מתורת תשלומין אלא דזמנה נמשך עד סוף יום ג' ודין זה הוא ממוהר"ם ומרדכי אבל הרא"ש סובר דאינו מבדיל אחר הקבורה כיון דבעת זמן ההבדלה היה פטור דומה לחיגר ביום ראשון ונתפשט ביום שני ובהא קמפלגי דלמוהר"ם אינו מדין תשלומין ולהרא"ש הוא מדין תשלומין ונפקא מיניה טובא להלכה בהזיד ולא הבדיל דלדעת הרא"ש אין לו תשלומין אלו דברי הרב יצ"ו ולפי זה יש לתמוה על מרן הב"י דמזכי שטרא לבי תרי דממה שכתב בא"ח סי' רצ"ט שכח ולא הבדיל וכו' דמשמע דאם הזיד ולא הבדיל אין לו תשלומין מוכח דס"ל דהמשך זמן ההבדלה הוא מדין תשלומין וממה שפסק ביו"ד הנ"ל דמבדיל אחר הקבורה מוכח דסובר דאינו מדין תשלומין וכמו שהוכיח הגאון יצ"ו:
<b>ועלה</b> בדעתי לומר דלפי מה שכתבתי לחלק בזה בין כשמבדיל ביום ראשון עצמו דאינו מתורת תשלומין אלא משום שהיום הולך אחר הלילה וכשתקנו להבדיל במוצאי שבת יומו בכלל לכשמבדיל מאחר יום ראשון שאז הוא מדין תשלומין לא קשיא מידי משום דמה שכתב ביו"ד דמבדיל אחר הקבורה מיירי בנקבר ביום ראשון ויש שהות בו ביום להתפלל ולהבדיל וקאמר דאם לא עבר זמן תפלת שחרית יתפלל ולא ישלים תפלת ערבית אבל מבדיל והיינו משום דמה שמבדיל ביום לא מפני תשלומין אלא שזמנה גם היום ובענין זה מיירי מרן כמשמעות לשונו אבל אין הכי נמי דאם נמשך קבורתו עד אחר יום ראשון כשם שאינו משלים תפלה שהיה פטור בה בזמנה כן נמי אין חייב להבדיל כיון שאינה אלא תשלומין דיום ראשון וביום ראשון היה פטור מחמת אנינותו ומתיישבים שפיר פסקי מרן ואין נסתר מחמתו אבל חזרתי בי מפני מראית עין אשר ראיתי להרב הלבוש שם שכתב בלשון זה ולענין הבדלה יבדיל אחר שנקבר המת דלא דמי לתפלה שאין זמנה אלא בערב ומה שאמרו שאם שכח ולא התפלל יתפלל שחרית שתים אינו אלא בתורת תשלומי החוב שהיה חייב בלילה אבל חיוב התפלה כבר עבר לפיכך אם לא היה חייב בלילה אינו צריך לשלם למחר אבל ההבדלה לא משום תשלומין נגעו בה אלא החיוב הראשון של ההבדל מן הקדושה מושך אחר השבת כל שלשה ימים דבתר שבתא מיקרי כמו שכתבתי בלבוש החור סי' רצ"ח ס"ה לפיכך כל שלא הבדיל במוצאי שבת חייב להבדיל בכל השלשה ימים שאחר השבת כל אימת שיכול נראה לי עכ"ל:
<b>הרי</b> שכתב מפורש דאם לא הבדיל כל יום ראשון ומשמע מפני שנמשך אנינותו עד אחר יום ראשון מבדיל עד סוף יום שלישי דכשם שבתפלה אם נקבר בלילה ויש שהות להתפלל מתפלל לפי שעדין לא עבר זמנה כן אם לא הבדיל כל יום ראשון מחמת אנינותו מבדיל אחר יום ראשון אחר שנקבר המת לפי שעדין לא עבר זמן ההבדלה והוא רב תנא דמסייע להגאון יחיה ולפי זה הדרא קושיא לדוכתא דהני תרי פסקי שבא"ח סי' רצ"ט ושביו"ד סי' שמ"א סתראי נינהו וגם שגוף דברי הרב הלבוש קשה שדבריו הם היפך דברי הראשונים הנ"ל שכתבו דמה שמבדיל ע"ס יום ג' הוא מדין תשלומין וכן יש לתמוה על דברי הרב ט"ז שם בסק"ז ובסי' שצ"ו סוף סק"א שכתב וז"ל ואין כאן דמיון להבדלה וכו' דשם הוא עיקר זמן ההבדלה מתחלה כך שימשך זמנה כל השבת או עד ליל ד' ולא אמרינן דאם לא הבדיל במוצאי שבת הוי ההבדלה שאחר כך תשלומין על מוצאי שבת אלא עדין זמנה ממש ודומה לתפלת ערבית וקריאת שמע שאחז"ל שזמנה קודם אכילה וכל העובר חייב מיתה ואף על פי כן זמנה כל הלילה והכי נמי ממש כן הוא להבדלה וזה נכלל במה שכתב מי שלא הבדיל במוצאי שבת מבדיל והולך כל השבת כולה עכ"ל וצ"ע:
<b>גם</b> במה שהוכיח דלדעת הרא"ש הוא מדין תשלומין והיא הוכחה נכונה לעניות דעתי ומוכח לפי זה דגם ביום ראשון עצמו סובר הרא"ש דמה שמבדיל הוא מדין תשלומין יש לתמוה לפי זה שהרי מדברי הרמב"ן בתורת האדם בענין אבילות ישנה שכתב ומכל מקום למאן דאמר מבדיל והולך כל היום כולו משום כולי יומא כלילה דמוצאי שבת הוא מתבאר יפה דמה שמבדיל ביום ראשון לא מתורת תשלומין אלא משום דלילה ויום אחד הוא ולמאן דאמר מבדיל כל השבת כתב שם דכולהו יומי עד יום רביעי תשלומי דראשון נינהו ומדלא כתב דכולהו תשלומי דמוצאי שבת ודקדק לכתוב תשלומי דראשון נינהו נראה דגם למאן דאמר מבדיל כל השבת דשאר הימים הם תשלומין אין בכלל זה יום ראשון דיום ראשון זמנו הוא ולא תשלומין ולהכי כתב דכולהו תשלומי דראשון כלומר תשלומין של יום ראשון דלילה ויומו הם עיקר החיוב והשאר הם תשלומין ועינינו הרואות דהרא"ש במסכת תענית פרק ד' סי' מ' הביא דברי הרמב"ן ולא רפרף על דבריו והיה לו לגלות שאין דעתו כן אלא גם מה שמבדיל ביום ראשון הוא משום תשלומין ויש ליישב בדוחק וצ"ע וסהדי במרומים שכתבתי כל זה טרם עיוני בכל דב"ק (בראותי שחזר לכתוב אם שכח ולא הבדיל במוצאי יו"ט וכו' חשבתי שנעתק לשקו"ט אחרת ולא ידעתי כי סופו נעוץ בתחלתו וכתבתי מה שעלה בדעתי לשאת ולתת בדב"ק):
<b>שוב</b> ראיתי שם (בד"ה וראיה לדברינו) שכתב דלולא דמיסתפי היה אומר שמחלוקת הפוסקים בזמן הבדלה אם יום ראשון בלבד או עד סוף ג' ימים תלוי בסברא דהמשך זמן הבדלה אם הוא מדין תשלומין או לא דהפוסקים עד סוף יום ג' סוברים שהוא מדין תשלומין והילכך כל זמן הנקרא בלשון בני אדם אחר השבת אף דזמנו אינו אלא במוצאי שבת מכל מקום יכול להבדיל מצד תשלומין ומאן דאמר כל יום ראשון סובר דאינו משום תשלומין אלא כל יומא קמא זימניה הוא דכשתקנו להבדיל במוצאי שבת כל מעת לעת בכלל ונפקא מינה לדינא דמי שהיה פטור כל יום ראשון אז אין צריך להבדיל לכל הדעות דאף למאן דאמר דמבדיל עד יום רביעי כיון שאינו אלא לתשלומין זה שהיה פטור כל זמן החיוב אינו בתשלומין אלו תורף דב"ק והוא מכוון למאי דכתיבנא בעניותין דמה שכתב מרן ביו"ד סי' שמ"א דמבדיל אחר הקבורה לא מיירי אלא בנקבר ביום ראשון וחל עליו חובת ההבדלה אבל אם לא נקבר עד ליל שני אינו מבדיל כיון שכל זמן החיוב היה פטור אך לפי הנראה לא שלטו מאורת עיני קדשו בדברי הרב הלבוש שהבאתי דמוכח להדיא דסובר דגם בכי האי גוונא מבדיל אחר הקבורה דהכל זמן חיוב הוא ואין כאן תשלום כלל. ומה שכתב דלולא דמיסתפי וכו' אני אומר ישמח צדיק אם ספקות שלו כך שכיונה דעתו לדעת הרמב"ן שהבאתי שמתבאר שסובר כן אלא שאין כן דעת הרב בעל הלכות גדולות לפי מה שפירש דבריו הר"ן כנז"ל גם מה שכתבתי למעלה דלפי הוכחתו מדברי הרא"ש דהוא מדין תשלומין מוכח דגם ביום ראשון מה שמבדיל הוא מדין תשלומין ראיתי שם שכתב כן וכתב דמוהר"ם שכתב דמבדיל למחר כשנתחייב סובר באמת דביום ראשון אינו מצד תשלומין וכו' עי"ש תיתי לי שזכיתי לדעתו יצ"ו:
<b>ובעיקר</b> הדין שלפנינו (במי ששכח להבדיל במוצאי יום טוב עד כמה הוא זמן ההבדלה) הביא שם בשם רב גדול חיים עד העולם יצ"ו דאחר יום טוב אין תשלומין כי אם ביום שאחר החג שהוא קשור ושייך לימי החג ולא דמי לשבת שמבדיל עד יום רביעי דהתם שאני דקדושת שבת נמשכת עד יום ד' וכמו שכתב הרב קרבן נתנאל בגטין וכן כתב האר"י בשם הזה"ק והביא ראיה לזה מסוגיא דגטין דף ע"ז ומפסחים דף ק"ו והרב המחבר יצ"ו דחה ראייתו ואדרבא הוכיח לאידך גיסא משיטת הרי"ף והרמב"ם דסוברים דאינו מבדיל אלא ביום ראשון ואילו גבי גט סוברים דאחר השבת הוא עד יום ד' וכו' עי"ש ויש טעות בדבריו שפלטתו קולמסו שלא מדעת בעלים במה שייחס להרמב"ם דאינו מבדיל אלא יום ראשון ולא כן הוא האמת כמבואר בדבריו בפרק כ"ט דין ד' שפוסק כמאן דאמר כל השבת כולה אלא שיש נוסחא בדבריו שמבדיל עד סוף יום ד' וכבר כתבו דהנוסחא האמתית היא עד סוף יום שלישי עיין בדברי מרן בכ"מ ובב"י ועל כל פנים הוא פוסק כמאן דאמר כל השבת ולא כמאן דאמר כל היום וגם בדעת הרי"ף דעת הרב קרבן נתנאל בפרק ערבי פסחים דטעות סופר הוא בהרי"ף אלא גם הוא פוסק כמאן דאמר כל השבת אלא שלא הזכיר מדברי הרן שם שהבין בדעת הרי"ף דפוסק כמאן דאמר כל היום וכן ייחס לדעתו הרמב"ן בתורת האדם שם:
ובעיקר דברי הרבנים טובים השנים הבונה והסותר יחיו יש לפלפל לבנות ולסתור ובגוף הדין בשכח ולא הבדיל במוצאי יום טוב לא הביא לנו מדברי הרב הנ"ל יצ"ו מנא ליה דבמוצאי יום טוב יכול להבדיל כל היום דאימור כיון דלא דמי לשבת אין לו שום תשלום אלא בלילה הוא דמבדיל ויש להסתפק בדעתו אם הוא משום דסובר דיום אסרו חג קשור עם החג ומשום הכי הוא דמצי להבדיל בו כדמשמע מרוצת לשונו ואם כן נפקא מינה דביום שאחר ר"ה דאינו חשוב אסרו חג לדעת הרב מישחא דרבותא שהבאתי במערכת ה"ה הנז"ל אינו יכול להשלים (אף אם הוא חולה שמותר לו לאכול ולשתות) ואפשר סובר כדעת הרב מעשה אברהם שהבאתי שם דגם צום גדליא חשוב אסרו חג וקשור עם ר"ה שהוא חג כדכתיב בכסה ליום חגנו איזהו חג שהחודש מתכסה וכו' או אפשר דסובר כמו שכתבתי אנכי ההדיוט שם דכשאמרו להבדיל במוצאי יום טוב היום הולך אחר הלילה ואף אם אינו חשוב אסרו חג יכול להבדיל כל זה יש לצדד בדברי הרב הנ"ל יצ"ו לפי שלא גילה דעתו וראיתו לזה:
<b>אמנם</b> הרב הגאון המחבר יצ"ו הביא מה שכתב מרן חיד"א בברכי יוסף סי' תצ"א בשם הרב מוהר"י עאיש בשו"ת ב"י (שהבאתי בקונטריסי במערכת ה"ה הנ"ל) שיכול להבדיל כל ימי השבוע ונראה מדבריו שאין בידו גוף תשובת בית יהודה שכתב ונראה לי טעמו וכו' והוא הטעם עצמו שכתב הרב ב"י כמו שמתבאר ממה שכתב בשמו הרב מעשה אברהם שהבאתי בקונטרס הנ"ל ומני"ר יצ"ו אחר שנשא ונתן בזה כתב במסקנתו דאם שכח ולא הבדיל במוצאי יום טוב תליא במחלוקת הפוסקים בהבדלה דמוצאי שבת ולדעת הסוברים דמבדיל עד יום רביעי גם במוצאי יום טוב יכול להבדיל עד שלשים יום או עד ט"ו יום (לכל מר כדאית ליה בפירוש אחר הרגל וביאר שם בד"ה ולענין אם שכח וכו' דנפקא מינה דאם גם במוצאי שבתות שבנתיים לא הבדיל כגון ששכח או לא היה לו כוס נהי שאינו יכול להשלים מחמת שבת אחר שעבר יום שלישי מכל מקום יכול להשלים מחמת תשלומי יום טוב עד שלשים יום ולרבינו חננאל עד ט"ו יום) ובסוף הסימן הביא מה שכתב בגיליון להגרע"א בא"ח סי' קצ"ט (אינו מצוי אצלי ולפי הנראה צריך לומר סי' רצ"ט כי שם הוא מקומו) בשם ספר לשון חכמים דמוצאי יום טוב אין לו תשלומין כלל ושהגרע"א סובר דיום ראשון שאחר יו"ט יש לו תשלומין דהיום הולך אחר הלילה ובאמת שמחתי שכיונתי לדעת עליון שסברא זו כתבתי בעניותי במערכת ה"ה הנ"ל כאשר עיניך תחזנה מישרים ובודאי לדעת הגרע"א לפי טעמו גם בצום גדליה אף אם נאמר דאינו נקרא אסרו חג וכדכתב הרב משיחא דרבוותא וגם הרב ויקרא אברהם שהבאתי שם נראה דמסכים לדעת הרב משחא רבוותא בזה דלא הוי אסרו חג:
<b>מכל</b> מקום משום שהיום הולך אחר הלילה יש לו תשלומין שאם לא הבדיל בלילה והוא חולה שיכול לאכול ביום צום גדליה יכול להבדיל על הכוס לפי סברא זו וכסברת הגרע"א ראיתי שכן דעת הרב בית אפרים בחידושים וביאורים שלו להלכות אונן שכתב בסעיף כ"ד מי שהיה אונן במוצאי יום טוב ולא יכול להבדיל בלילה יבדיל ביום ואם עבר היום אין לו תשלומין והוא הדין אם במוצאי יום טוב נאנס ולא הבדיל ובביאורים אות כ"ג הביא מה שכתב הרב ב"י דיש תשלומין להבדלת מוצאי יום טוב כל השבוע וכתב שדעת מרן חיד"א בברכי יוסף ומחזיק ברכה סי' תצ"א שאין לה תשלומין כלל דדוקא לענין שבת שייך לומר דשלשה ימים אחר השבת חשיב בתר שבתא כיון שהוא ענין התדיר שבכל ששה ימים מפסיק שבת בנתיים ומפלגינן השבוע לשתים זה בתר שבתא וזה קמי שבתא הסמוך לו אבל יום טוב שכל אחד רגל בפני עצמו ואף שיש רגל אחר אחריו אין גוררין הימים לפניו ולאחריו כלל ופשיטא שאין לדמות למה שכתב בח"מ סוף סי' מ"ג אם כתוב בשטר עד אחר הפסח וכו' וגם שם הש"ך חולק ומכל שכן בזה שהוא רחוק מן השכל להפליג זמן ההבדלה כל כך לכן נראה דאף דהרמ"א בא"ח סי' רצ"ט כתב דהעיקר דמי שלא הבדיל במוצאי שבת מבדיל עד סוף יום שלישי וכן תפסו האחרונים כאן מכל מקום לענין הבדלת יום טוב יש לתפוס כדעה השניה דמבדיל כל היום כולו ובזה אין חילוק בין הבדלת שבת להבדלת יום טוב דתרווייהו כי הדדי אחר שבת ואחר יום טוב מיקרי עכ"ל:
<b>הרי</b> מצאנו חבר להגרע"א דיכול להבדיל בכל יום מוצאי יו"ט אלא שלא זכיתי להבין מה שכתב הרב בית אפרים דהוא הדין אם נאנס ולא הבדיל במוצאי יום טוב דמשמע דדוקא בנאנס או אפשר הוא הדין שכח יהיה הדין כן אבל אם הזיד ולא הבדיל אינו יכול להבדיל ביום ולא ידעתי למה דהא ודאי לפי דעה זו הסברא מחייבת דמה שמבדיל ביום אינו מדין תשלומין אלא משום שכל המעת לעת של מוצאי שבת יום אחד הוא והיום הולך אחר הלילה וכשאמרו להבדיל במוצאי שבת הלילה והיום שוים והוא הדין במוצאי יו"ט וכמו שכתב כן בפירוש הרמב"ן בספר תורת האדם בענין אבלות ישנה והבאתי דב"ק במערכת ה"ה הנז"ל וכן דעת היש מקשים שהביא הר"ן בפרק ערבי פסחים על דברי הבעל הלכות גדולות שכתב להבדיל במוצאי ט' באב שחל בשבת ועם שהר"ן כתב ליישב דברי בעל הלכות גדולות דסובר דמה שמבדיל רק ביום ראשון גם כן הוא מדין תשלומין ודוקא בשכח ולא בהזיד וכו' עי"ש ואם כן לדבריו אם הזיד בליל מוצאי שבת אין לו תשלומין למחר והוא הדין בהזיד ליל מוצאי יום טיב מכל מקום נראה פשוט דלענין דינא אית לן למינקט כדעה הרמב"ן והיש מקשים שסוברים דאינו מדין תשלומין כלל ואם כן אפילו בהזיד ולא הבדיל יכול להבדיל ותימה בעיני שנעלם מהרב הנ"ל כל זה שלכל הפחות היה לו לרמוז דבריהם ולומר שחושש לסברת הרב בעל הלכות גדולות לפי מה שפירש דבריו הר"ן בפרק ערבי פסחים גם במה שכתב שאין לדמות לההיא דח"מ סוף סי' מ"ג וגם שם הש"ך חולק הנה בודאי לא ראה גוף תשובת הב"י (שמשם נובע עיקר דינו) רק מה שכתב בשמו מרן חיד"א בקיצור ואין זה מן התימה אך תמיה לי במה שכתב שגם שם הש"ך חולק דהן אמת דהש"ך חולק על מה שכתב מרן דאחר הפסח היינו רוב ימים שאחר הפסח לעצרת אבל בסברת רבינו חננאל עד ט"ו יום אחר הפסח אינו חולק ואדרבא תלי כיפי לסברא זו וכתב שדבריו דברי קבלה וכו' עי"ש שנראה שכן היא דעתו וגם בספר מקצוע בתורה להרב המחבר ספר מגן האלף הסביר בטוב טעם סברת רבינו חננאל עי"ש ואם כן גם בהבדלה אם באנו ללמוד משם יש לנו לומר דיש לה תשלומין עד ט"ו יום אחר הפסח וצ"ע:
<b>ולענין</b> הלכה למעשה נראה ודאי שאין לפסוק כדעת הרב ב"י דיש לה תשלומין כל השבוע כי ברבים היו החולקים עליו ועם כי ידידי הגאון בנין שלמה יצ"ו לא חש למה שכתב מרן חיד"א בברכי יוסף על דברי הרב ב"י (שאין ראיתו מכרעת ויותר מזה ביאר במחזיק ברכה שם ששמע מאחד מגדולי הדור שאין דעתו נוחה בזה ולא שמיע ליה סברת הרב ב"י ואין לסמוך עליו למעשה) הנה בקונטריס הנ"ל הבאתי דהרבנים שערי תשועה וזכור לאברהם וחסד לאלפים הביאו מסקנת מרן חיד"א ועוד הבאתי דהרב חכמה ומוסר כתב על דברי הרב ב"י שכל הבאים אחריו חלקו עליו ואמרו דאין לסמוך עליו בזה וגם הרב ויקרא אברהם שהבאתי שם מסכים כן לדינא ונוסף גם הוא שכן דעת הרב משנת חכמים כנז"ל אם כן לגבי דידן ודאי אין לנו לפסוק שיבדיל במוצאי יום טוב עצמו בא"ח אין דעתי העניה נוחה דאף שכן דעת הרבנים לקדושים אשר בארץ רעק"א ובית אפרים הנ"ל וגם דעת הרב משחא דרבותא כן היא בכל יום אסרו חג ויבדל לחיים טובים הרב הכותב שהביא בבנין שלמה יצ"ו שכן היא דעתו כמה שכתב בשמו הרב המחבר יצ"ו מכל מקום פשוט שאין כן דעת מרן חיד"א ורבים אשר אתו ועל כל פנים מידי פלוגתא לא נפיק וכללא דספק ברכות קאי אאיסדן וידעתי שיש הרבי פוסקים שלא נאמר הכלל דפסק ברכות להקל אלא בברכות שאומר בהן אשר קדשנו במצותיו וציונו כברכת המצות אבל בברכות שאינו אומר בהן אשר קדשנו במצותיו וציונו כברכת שהחיינו וברכות השבח לא אמרינן ספק ברכות להקל וכמו שרשמתי בקונטרס זה במערכת ברכות סי' א' אות י"ח סק"ה (בשדי חמד ח"א) בכל זאת אין דעתי העניה מסכמת להצריך לברך ושב ואל תעשה עדיף:
<b>כל</b> הכתוב לחיים בענין זה היה למראה עיני הכהן הגדול ידידי הגאון מוהרש"ל הנ"ל יצ"ו והשיב במכתב לחזקיהו להעמיד דבריו ואלה דברי מכתבו ועתה באתי על חידושי תורה שעלו על רעיוני בעת עיוני בספריו הנחמדים. וראשון לציון באתי ליישב ולהעמיד דברי אשר כתבתי בספרי שהעיד כבודו נ"י עליהם כגון בסי' קל"ב בדברי חכמים שהביא שם לדברי הרמב"ן בתורת האדם שמחלק לענין תשלומין דהבדלה דביום ראשון אינו מתורת תשלומין משום דכולי יומא זמני' הוא מה שאין כך שאר הימים למאן דאמר דמבדיל עד יום ג' ועד בכלל אינו אלא מתורת תשלומין ומר נ"י דקדק כן גם מלשון הרמב"ם דגבי קידוש כתב בפירוש בין בשוגג ובין במזיד וגבי הבדלה כתב סתם ואם לא הבדיל וגם מדכתב תרי זימניה ומבדיל ומבדיל למחר ומבדיל והולך ומשמע בהדיא דמחלק בזה כמו שכתב הרמב"ן. ותמה עלי שנעלם ממני דברי הרמב"ם והרמב"ן אלו ותמיהני על כת"ר נ"י שלא שם עינו הבדולח למה שכתבתי בסוף ספרי בלוח הטעות בדף האחרון עמוד ב' ששם הבאתי בעצמי גם כן לד' הרמב"ם אלו ודייקתי מדבריו ממ"ש כמש"כ כת"ר נ"י ומה שהוציא מר מדברי הבה"ג שכ' דכל לענין ביום א' גם כן אינו אלא מצד תשלומין הנה מצאתי שגם הגאון רבינו עקיבא בגליון השו"ע בסי' רל"ט דייק כן מד' בה"ג הקודמים במה שכתב דאם טעה אינו יכול להבדיל וגם מה שתמה עלי דלפי מש"כ דלדעת המהר"ם שהובא בשו"ע יו"ד סי' שמ"א ביום ראשון אינו מתורת תשלומין והא פסקי השו"ע סותרים זא"ז ג"כ הקשתי בעצמי זה בלוח הטעות וישבתי ג"כ כמש"כ כת"ר נ"י דהרב"י ס"ל לחלק בין יום ראשון לשאר הימים כנ"ל ימחול לעיין שם:
<b>ומה</b> שלא הבאתי דברי הלבוש בזה ביו"ד הנה הלבוש עט"ז לא נמצא אתי ובאמת מה שתמה מ"ר נ"י על הלבוש דהוא נגד דברי הרמב"ם והרמב"ן דבשאר הימים הוא מצד תשלומין ביותר הוה ליה לתמוה עליו דהוא סותר דברי עצמו דבלבוש החור בסי' רצ"ט העתיק גם כן כלשון הש"ע שכח ולא הבדיל וכיון דסובר דאינו מתורת תשלומין אם כן אפילו הזיד נמי וראיתי ליישב קצת דבריו דהנה הרב בעל אליהו זוטא כתב שם (וכן כתב בספר אליהו רבה שלו) דמשמע מלשון הלבוש דאף אם טעם ואכל קודם שהבדיל גם כן יכול להבדיל עד יום ד' ולכך השמיט דעת היש מי שאומר שהובא בשו"ע בס' ו' (והוא מדברי הטור בשם הרב בעל הלכות גדולות) דאם טעם אין לו תשלומין אפילו למחר ביום ראשון משום דסובר כדעת הטור דחולק על זה ובטעם משמע דדוקא בשכח ואכל דבטור ש"ע איתא בלשון טעה ואכל ולשון טעה משמע דאכל בשוגג וכמו דמשמע להדיא בברכות דף כו' דאמרינן שם דיקא נמי דקתני ביטל ולא קתני טעה עי"ש:
<b>והן</b> אמת דברמב"ם בפר"ק מהלכות שבת הלכה ה' איתא בהדיא שכח או עבר ואכל ושתה הרי זה מבדיל אחר שאחר וכו' מיהו יש לומר דמכל מקום מודה הרמב"ם דאין לו תשלומין למחר דהוה ליה תרתי לריעותא וקצת ראיה לזה דדין תשלומין כתב בהלכה ד' דמיירי שם ואכתי לא הזכיר שם דין טעם קודם שהבדיל ואפשר דמשום הכי כתב לענין הבדלה סתם אם לא הבדיל משום דיש חילוק בין טעם או לא דבטעם דוקא בשכח יש לו תשלומין ובלא טעם אפילו בעבר יש לו תשלומין ולפי זה יש לומר דרב אלפס שכתב בפסחים ד"י דאם בת טות ולמחר לא מצא כוס יכול לאכול ואח"כ אם יזדמן לו כוס יכול להבדיל עד יום ג' אינו מחולק עם הבה"ג דהבה"ג הא מיירי שאכל בלילה ואכל שלא כדין דהיה צריך להמתין עד למחר ונמצא שעבר במזיד והרי"ף הא מיירי שאכל בהיתר ואם כן יש לומר דהוא הדין בשכח ואכל אפילו בלילה מודה הבה"ג דיש לו תשלומין למחר דכיון דאכל בשוגג דינו כמו שאכל בהיתר וראיתי בהגהות מיימון שם שכ' באות ו' דהרי"ף מחולק עם הבה"ג בזה והביאו הב"י בסי' רצ"ט ולענ"ד היה מקום לומר דלא פליגי ודו"ק ולפיכך דייק הלבוש וכתב ג"כ שכח ולא הבדיל מיהו בעיקר לשון הטור ושו"ע דכתבו גבי הבדלה בלשון שכח אינו ברור לי דכתבו כן בדיוק ולהוציא במזיד דאין לו תשלומין דלכאורה אף אי נימא דעד יום ג' או אפילו יום ראשון גופא אינו אלא מתורת תשלומין מ"מ הרי במצות ראיית פנים בעזרה ובקרבן ברגל גם קי"ל להלכה דכולן תשלומין דראשון הם ומי שהיה פטור בראשון פטור לגמרי וכמו שפסק הרמב"ם ז"ל בפ"א מהלכות חגיגה הלכה ד' ואעפי"כ במי שהיה חייב ביום ראשון כתב הרמב"ם שם בהלכה ה' וז"ל ומצוה להקדים ולהקריב בראשון לא הקריב בראשון בין שוגג ובין במזיד יקריב בשני וכו' עכ"ל הרי דאף דביטל במזיד יש לו תשלומין ולא קשה מתשלומין דתפלה דאם ביטל במזיד הרי זה מעוות שלא יוכל לתקון דשאני התם דעבר זמן תפלה זו לגמרי דתפלת השחר אינה אלא עד ארבע שעות ואחר זמן זה הוי כמו דעבר כל הרגל ולא חג דהוי מעוות לא יוכל לתקון ותדע דאפילו בשכח לא תקנו דיכול להשלים רק בזמן תפלה השניה והטעם כיון דזמן תפלה הוא יכול להתפלל אפי' כמה תפלות דהאמר ר"י דהלואי שיתפלל אדם כל היום כולו ובאמת שיש להסתפק גם לראיית פנים בקרבן אם עבר הרגל ולא חג מ"מ אם הגיע רגל אחר אפשר דצריך להשלים ולהביא קרבן ראיה לתשלומי החג שעבר וכמו בתפלה לתפלה שניה ואף דלא קי"ל כוותי' רק בכבר התפלל מ"מ בשכח להתפלל תקנו שיכול להשלים אבל לענין הבדלה כיון שיש לה תשלומין מהיכא תיתי לחלק בין שוגג למזיד וצ"ע לעת הפנאי איה"ש עכ"ד יצ"ו:
<b>י"ו</b><b>)</b> <b>הכשר</b> כלים אמר המחבר אני טרם אחלה לדבר בדיני הכשר כלים ראיתי להעיר אזן שומעת כי עסק ההגעלה צריך להיות ע"י איש בקי בדיני וירא וחרד אל דבר ה' לעשות כדין וכהלכה לא כאשר עינינו רואות בעונותינו שדבר זה מסור ביד נשים שדעתן קלה ואין חכמה באשה אלא דקפדי אמנקיותא לנקות הבית נקיות יתירה לרחוץ הרצפה וללבן הכתלים וכיוצא ועושות הטפל עיקר בדבר הנראה החושה אל העין והעיקר שהוא לקיים משפט כתוב בתורתינו הקדושה ובדברי רז"ל והפוסקים אשר מפיהם אנו חיים עושות טפל יש מהן שטרם שתעלה היורה רתיחות תתחילו להגעיל הכלים ויש ממתינות עד שירתיחו המים וכיון שהרתיחו המים מתחילות להגעיל כלים זה אחר זה ולא ישגיחו אם בין כך וכך נחו המים מרתיחתן וכאשר עיני ראו אף אחר שדרשתי ברבים להודיע את חקי ההגעלה עפ"י תורתינו הקדושה כי ההרגל נעשה להן כטבע לא יסורו ממנו מלבד שיש דינים רבים איזה כלים ראוים להגעיל וז"ל הס' החסידים סי' תשל"א הטהור בעל תורה יזה וז"ש מזה בן מזה יזה לכן המגעיל לצורך חג המצות בעל תורה הבקי בהגעלה הוא יגעיל עכ"ל הא למדת שלהגעלה צריך בעל תורה בקי ובודאי שמ"ש המגעיל לצורך חג המצות לאו דוקא אלא הה"ד במגעיל כלי הבלוע מאיסור ואולי לריבותא נקט לצורך חג המצות דאף שיש דעת כמה מהקדמונים שחמץ מיקרי היתרא בלע כמו שרשמתי בקונטריס הכללים במערכת החי"ת אות ק"ב ומטעם זה יש מיני כלים שמקילים בהכשרן מחמץ מבשאר איסורין בכל זאת צריך שתהיה ההגעלה ע"י בעל תורה בקי וכו' וכ"ש במגעיל כלי בלוע איסור ויותר נכון נראה לומר דנקט הגעלה לחג המצות שהוא דבר המצוי אצל רוב בני אדם דלא אפשר להו בחדתי ועבדי כעין חדתי להשתמש בהם בפסח והגעלה מבלע איסור אינו מצוי כ"כ וכן מתבאר מדברי הרא"ש בפרק כל שעה סי' ז' (דלהגעלה צריך איש בקי ואינה מסורה ביד הכל) שכתב הטעם שאסרו לבשל בקדרה שאינה בת יומא אטו בן יומו ואמר מר דתבשיל שעושים בני הבית בקל יטעו שאם נתיר לבשל בקדרה שאינה ב"י יבואו לבשל בקדרה בת יומא אבל הכא להגעיל כלי אינו רגיל לטעות עי"ש דמוכח דהגעלה מסורה לבקי ולכן אין לחוש שאם נתיר להגעיל כלי שאינו ב"י יבא להגעיל כלי בן יומו וכן הוכיח הרב צפיחת בדבש בסי' מ"ז ד' ק"ל ע"ב וכתב שהרב מוהר"י כולי (המגיה לס' משל"מ) בספרו מעם לועז בפרשת בא ד' ס' ע"א חרה אפו ופיו ימלא תוכחות על מקצת אנשים שאינם בקיאים בדיני הגעלה ומכניסים עצמם להגעיל כלי הבעלי בתים ומקבלים שכרם שאין ראוי לסמוך על הגעלתם כי לאו מילתא זוטרתי היא ור' יעקב מעשה חזה בארץ מצרים שיש להם יורה גדולה להגעיל בה את כל הכלים של בני העיר במקום מיוחד ובפתח החצר יושבים שם שנים או ג' ת"ח לבדוק קודם ההגעלה כל הכלים ששולחים הבע"ב להגעיל אם הם שלמים ואם יש בהם איזה סדק או טלאי או מסמרים מחזירין אותם לבעליהן ומצווים שאין מועיל להם הגעלה ובצד היורה הגדולה שבתוכה מגעילין מושיבים עוד ת"ח להשגיח על מי ההגעלה שלא ינוחו מרתיחתן וגם שילמדו להמגעילים כל דקדוקי ההגעלה ושכן ראוי להיות ממונים בכל מקום בעלי תורה בענין ההגעלה ומוהרי"ל בתשו' סי' כ"ו שנשאל על הגעלת אגנא דלישה גדול לאחר שלמדו כל הסדר שיעשה כתב החמרתי עליך הרבה יען כי אתה יושב בדד בלא ת"ח עומד ע"ג קרוב לבא לידי חורבא אלו תו"ד הרב צפיחת בדבש ודבריו חיים וקיימים ולכן חייב כל אדם לעמוד בשעת ההגעלה להשגיח בדבר ולא יסמוך בזה על בני ביתו ולא יבא אל פיו פיגול ודבר טמא שאם ח"ו לא תהיה ההגעלה כדינה וכמשפטה הרי הכלים אסורים והמאכלות אסורות ונמצא אוכל בכל יום נבלה וטרפה חלילה ואף אם יהיו הכלים אינם ב"י דהתבשיל מותר בדיעבד מ"מ בכל פעם שמבשל בכלים הללו איסורא קעביד דאסור לבשל בקדרה שאינה בת יומא והבאתי בקונטריס הכללים במערכת הנו"ן אות ל' דיש סוברים דמן התורה אסור להשתמש בכלי שאינו בן יומו קודם ההגעלה עי"ש ואף אם אינו אלא איסור דרבנן חמורין דברי סופרים וכו' וכל העובר על דברי חכמים וכו' כ"ש לעבור על דבריהם מידי יום ביומו ואפשר כמה פעמים ביום אחד שיבשל בכמה כלים לכן הירא את דבר ה' ישגיח מאד בהגעלה שיעשו בני ביתו ואם לא יוכל לעמוד על גבן בשעת ההגעלה על כל פנים יודיע דרכי ההגעלה להן הטיב באזהרה כפולה ומכופלת שלא יפילו ארצה כחוט השערה ושאינו יודע דיני ההגעלה ילך אצל חכם מעיקרא וילמדנו ארחות חיים:
<b>ואני</b> בבואי אל העיר הזאת ע"י שנשאלתי בענין ניקוי הכלים טרם ההגעלה נודעתי ממנהג נכון שהנהיגו להם אבותיהם לקדושים אשר בארץ (ובלשונם נקרא קומלאמעק) והוא ששום כלי שצריך הגעלה לא יגעילו עד שירחצו את הכלי במים חמין ואפר ויעבור עליו מעת לעת משעת הניקוי ההוא וכסדר הזה יעשו לכל הכלים בלי הבדל בין כלי בן יומו לכלי שאינו בן יומו ובלא זה לא יגעילו שום כלי כי חושבים שכן שורת דין הגעלה מחייבת ובלי ספק אשר אבותיהם אשר היו חרדים לדבר ה' הנהיגו כן לפי שיש כלים שאי אפשר להגעילם כשהן בני יומן ולא הספיק להם להודיעם עיקר הדין שלא להגעיל כלי שבלוע איסור כשהוא בן יומו כיון שסדר הגעלה מסור בידם בקל יבואו לטעות כמו בבישול שכתב הרא"ש וכלי שהוא בן יומו נמי יגעילו אותו לכן ראו והתקינו להם שלא להגעיל שום כלי בלתי קומלאמאק ואז יהיו כל הכלים אינם ב"י וכיון שהשוו מדותיהם לא יבואו לטעות זהו לדעתי טעם הקדמונים שתקנו כן בעיר הזאת ויפה הנהיגו להרים מכשול מדרך עם בני ישראל אשרי חלקם בחיים ובאמת זוהי דרך ישרה לחוש אף לחששא רחוקה והזהיר זריז ונשבר ליראי ה' ולחשבי שמו. מסייעין אותו ויהי אלקיו עמו. אחר הדברים האלה נעמוד ונעשה מלאכתינו מל"ש ואספתי באמרים מפי סופרים וספרים. איזה חידושי דינים המעולים. בענייני הכשר הכלים. החלו עולים. וזה החלי בעזרת צורי וגואלי:
<b>וראיתי</b> להקדים הקדמה הצריכה (לנו הנמשכים אחר פסק מרן בש"ע שקבלנו הורואותיו) לדינים אלו והוא זה מסורת בידינו והלכה פסוקה בא"ח סי' תנ"א ס"ו שהולכין בהכשר הכלים אחר רוב תשמישן ולא משגחינן במה שמשתמשים לפעמים בענין אחר ואף שיש פוסקים שחוששים אף למיעוט תשמיש הכלי הנה מרן הב"י כתב שם (בד"ה ומ"ש רבינו לכן כתב אבי"ה) שהרי"ף והרמב"ם סוברים דהולכים אחר רוב תשמיש הכלי וכמו שכתבו הר"ן בפרק כל שעה והרשב"א בתשובה וכתב הרב שלחן גבוה שם בס"ק כ"א דאף דאיכא הרבה מפרשים שסוברים דגם בקערות שתשמישן בכלי שני צריך הגעלה בכלי ראשון כיון שהרי"ף והרמב"ם והרא"ש הסכימו לדעה אחת סתם מרן כוותייהו והכי מרגלא בפום רבנן בתראי דהולכים בכלי אחר רוב תשמישו אמנם גאון עוזינו בספרו הנורא העמק שאלה בפרשת מטות שאלתא קל"ז ד' מ' ס"ק ה' עמד בענין זה וכתב שדעת הריב"א בתוס' שלהי מס' ע"ז וכן פסקו התוס' שם ד' ע"ד ע"ב ד"ה דרש דחוששין למיעוט שמשתמשין בו בחמין ושזו היא דעת רבינו בעל השאלתות שם וכן דעת בעל הלכות גדולות והוכיח מדברי הרי"ף והרמב"ם דקיימי בשיטה זו דחיישינן למיעוט תשמיש הכלי וסיים שם נמצא שדעת רבינו בעל הלכות גדולות והרי"ף והרמב"ם שאין הולכין אחר רוב תשמיש דלא כפסק הש"ע שנגרר אחר דברי הר"ן דהרי"ף והרמב"ם לא סברי הכי והאריך בכל זה עי"ש דב"ק ולעת עתה לא פניתי לעיין בדברי רבני האחרונים בענין זה וזאת לזכרון ובשו"ת אבן שתיה לידידי הגאבד"ק לוצין יצ"ו בסי' ח"י המציא דמוהרי"ל והכל בו סוברים דהולכין בכלי אחר רוב תשמישו והשלטי גבורים סובר דחוששים אף למיעוט תשמיש הכלי עי"ש והבאתי תורף דב"ק בקונטריס זה במערכת חמץ ומצה סי' י"א אות ב' (מד"ה אמנם וכו' והלאה):
<b>וכתב</b> הרב שלחן גבוה שם בשם מר רבו בספר בית דוד סי' רי"ב דהא דנקיטינן שהולכין אחר רוב תשמיש הכלי ואין חוששין למה שמשתמשים איזה פעמים אינו אלא כשהכלי אינו בן יומו אבל בכלי בן יומו שרוצה להגעילו ולבשל בו בעודו בן יומו צריך הכשר גדול כפי המיעוט שנשתמש בכלי ראשון וכן כתב הרב פרי חדש:
<b>ומה</b> שאין מברכין על הגעולה כדרך שמברכין על כל המצות ראיתי להרב דברי מנחם בסי' תנ"א אות א' שכתב בשם רבינו מנוח בפרק ה' מהלכות חמץ דהוא משום דאפשר בכלים חדשים ובלא הגעלה סגיא וציין לעיין במה שכתב על דבריו הרב כסא אליהו ושנתן טעם אחר ואין הספר מצוי אצלי לעיין בו ולפי הנראה יש לפקפק בטעמו של רבינו מנוח הרי מצות ציצית למאן דאמר חובת מנא אי בעי לא לביש בגד של ארבע כנפות וכי לביש מברך הכי נמי בהגעלה ואני הדל ראיתי שהרב כנסת הגדולה ביו"ד סי' קכ"א בהגהט"ו אות י"ג כתב בשם איסור והיתר כלל ח"ן אות ק' למה אין מברכין על הגעלה כמו שמברכין על הטבילה מפני שהטבילה מצות עשה וההגעלה הוא מצות לא תעשה כניקור גיד וחלב ואין מברכין עכ"ל ועתה נתחיל לכתוב פרטי דינים בהכשר כלים בס"ד:
<b>מחבת</b> שמטגנים בה שנחלקו הראשונים אם צריכה ליבון או סגי לה בהגעלה ופסק מרן בסי' תנ"א דלענין חמץ בפסח ניתרת בהגעלה ובשאר איסורין צריכה ליבון כמ"ש ביו"ד סי' קכ"א והרב פרי חדש מצריך ליבון גם למחבת חמץ וכתב מרן חיד"א במחזיק ברכה א"ח סי' תנ"א בשם רבני האחרונים דנקיטינן דלא כהרב פר"ח וסגי בהגעלה וכן כתב בש"ע הרב מוהרש"ז באות ל"ז גם הרב שלחן גבוה בס"ק ל"א השיב על דברי הרב פר"ח והעלה כפסק מרן. דלחמץ מהני הגעלה וכתב שאף שבס' חמ"י כתב להצריך ליבון אינו רואה טעם בדבר לאסור בלא ליבון כי אם מי שרוצה לחוש להחמיר אפילו כסברא יחידאה עי"ש וכמעט זהו מוסכם מכל רבני האחרונים דאף דבשאר איסורין יש להחמיר מכל מקום לענין חמץ מותרת בהגעלה ובטעם החילוק שבין שאר איסורין לחמץ כתבו הרבנים ש"ך וט"ז דחמץ היתרא בלע והרב פר"ח ביו"ד סי' קכ"א כתב דטעם זה לא יתכן לדעת מרן שהרי בסי' תנ"א בכמה דינים סובר דחמץ איסורא בלע מיקרי שהרי בשפודין הצריך ליבון משום דלית ליה דחמץ היתרא בלע מיקרי וכן בדין חביות של חרס כתב בב"י על סברת המרדכי שהתיר בהדחה ובניגוב משום דהיתרא בלע וז"ל וכבר כתבתי בסי' זה דטענה זו דהיתרא בלע לא מהניא לדעת רוב הפוסקים עכ"ל והסכים מפני זה לטעמו של הרמ"ע שהביא הש"ך עי"ש ורב אחד הובא בשביתת יום טוב ד' קכ"א כתב על דברי הרב פר"ח דשאני מחבת דאית בה ספק ספיקא דילמא הלכה כהסוברים דחמץ היתרא בלע מיקרי והרב המחבר השיבו כיון דמרן פסק להלכה גבי שפודין. דאיסורא בלע מיקרי איך יאמר אם תמצא לומר דבאיסורין בעי ליבון ספק הלכה כמאן דאמר דחמץ היתרא בלע היפך פסק דינו עי"ש ואין זו תשובה לדעתי העניה דסוף סוף כיון דמרן ידע דיש סוברים דהיתרא בלע מיקרי אף דהוא לא פסק כמותם בכל זאת סברא זו חזיא לאצטרופי לסברת מאן דאמר דבאיסורין גם כן די בהגעלה וכן כתב הרב חק יעקב בסי' תנ"א ס"ק ט"ל (אחר שהזכיר פסקי מרן שבא"ח ושביו"ד) וטעמו כיון שיש הרבה דעות במחבת דלא הוי כתשמיש על ידי האור וסגי בהגעלה לכן סומכין עליהם על כל פנים לענין חמץ דיש פוסקים דמיקרי היתרא בלע דלא כע"ש ופר"ח וכו' ולפי מה שכתבתי ניחא עכ"ל וכן כתבו הרבנים ערך השלחן באות י"ג ונהר שלום באות ט' ובערך השלחן יו"ד סי' קכ"א אות י"ב ובביאורי הגר"א שם ועיין לקמן באות כ"ג שהבאתי שכן כתבו גם הרבנים מאמר מרדכי בס' תנ"א סק"ז בדין סכינים והחק יעקב וערוך השולחן שם:
<b>ואף</b> שדעת הרב כנסת הגדולה דלדידן דקבלנו הוראות מרן אין לעשות ספק ספקא נגד פסקו דאין אחר פסק הלכה כלום ואין להכניסו בספק כלל כבר כתב מרן חיד"א בס' יעיר אזן במערכת הסמ"ך אות ל"ב דכמה אחרונים עבדי ס"ס נגד פסק מרן כל שיש חולקים עושים ספק ממנו עי"ש שהביא שהרב קול אליהו תמה על הכנה"ג בזה וכבר רשמתי ספרי דבי רב המדברים בזה בקונטריס הכללים במערכת הסמ"ך אות ח' והבאתי שם דאף אם השני הצדדים הם היפך פסק מרן עבדינן ס"ס עי"ש ועם שיש לחלק דלא דמי כל כך למה שאנו עושין ס"ס נגד פסק מרן משום דיש לומר דמה שאנו תופסים סברת מרן לא מפני שמחזיקים זה על ודאי איסור אלא כספק בדבר אבל בדבר שמרן עצמו הסכימה דעתו שדבר זה אסור הרי כל לגבי דידיה הוי ודאי איסור ולא יתכן שוב להסתפק נגד זה מכל מקום שפיר נוכל לומר דגם מרן לא פסק כן אלא משום שהוא מחלוקת אזלינן לחומרא לא שדעתו מכרעת כן מדין הגמור ויש פנים לומר דאנן בדידן אחר שקבלנו הוראות מרן לא יהיה לנו רשות לשנות בשום דבר מדעתו שלא נהיה כמטילין ספק בפסק דינו והרי קבלנו דינו אבל מרן עצמו יכול להכריע בזה כמר ובזה כמר ועל כל פנים דעת רבני האחרונים כפסק מרן במחבת דגבי חמץ סגי בהגעלה ובשאר איסורין אם יש להחמיר להצריך ליבון עיין באות שאחר זו ומצאתי אחר זמן שהרב תפארת אדם בסי' י"ו עמד בדין זה והאריך קצת וכתב דלענין הלכה הסכמת הפוסקים דמחבת בפסח נתרת בהגעלה והכי נקיטינן דלא כהרב פר"ח שהצריכה ליבון ובישוב דעת מרן שפסק כן אף שסובר. דחמץ איסורא בלע מיקרא ראיתי שם שכתב בשם הרב חסד לאברהם אלקלעי סי' י"ג והרב שאול אב"ד דאמשטרדם הובאו דבריהם בספר אשל אברהם סי' תס"ז שכתבו דכיון שיש הרבה דעות במחבת דלא הוי תשמישה על ידי האור וסגי לה בהגעלה אפילו באיסורא בלע סמכינן לענין חמץ דיש פוסקים דחשיב היתרא בלע וכו' כדברי הרבנים שהבאתי למעלה:
<b>וכתב</b> עוד דעל הטאסין שאופין בו פאשטי"ל בתנור נחלקו האחרונים אם דינו כמחבת דהרב פר"ח כתב דנראה ברור דאף לדעת מרן דמחבת סגי לה בהגעלה בזה צריך ליבון שהרי אינו רוחש בשמן אלא נותנים מעט שמן בטאסין כדי שלא ישרוף הפשטי"ל ואף בשפודין ואסכלאות עושין כן ואף על פי כן מיקרי תשמישו על ידי האור והבאים אחריו יש שקבלו דבריו ויש שחלקו עליו והרב המחבר כתב דאין ראיה משפוד ואסכלה דכיון דאין להם בית קבול אינו אלא טיחה בעלמא והאור שורפו מה שאין כן בטאסין שיש בו בית קבול ונותנים בתוכו שמן אף אם הוא מעט יש בגוף העיסה לחלוחית השמן הנבלע בה והביא על זה דברי רבני האחרונים ושקיל וטרי בזה ובמסקנתו כתב וז"ל אשר על כן נראה דכיון דיש פנים מסברת לדברי השלחן גבוה שלא לחלק בין מחבת לטאסין וגם הוא והחמ"י מעידין שהמנהג להתירו בהגעלה המיקל לא הפסיד וכל שכן אם יעשו הגעלה וציפוי ומה גם דמסתמא אין משתמשים בו בעודו בן יומו ואם כן אין כאן אלא איסור דרבנן לכתחלה משום גזירה אטו בן יומו ושאלתי את פי מוהר"י מנשה (בע"ס באר המים ואהל יעקב) ואמר שכן הסכים הוא בחברת הרב המקובל מוהריב"ש להקל עכ"ל (ועיין לקמן בד"ה ובדין):
<b>עוד</b> כתב שם במה שנחלקו הפוסקים לענין ציפוי הבדיל אם מהני במקום הגעלה ויש נוהגים להחמיר ויש נוהגים להקל (והרב קמח סולת ד' ק"ס ע"ד כתב דהרבנים בית דוד ויד אהרן ולב שמח הסכימו להקל ועיין להרב זכור לאברהם בח"א ד' ק"ה סוף ע"ב ודעת הרב חכמה ומוסר ד' עק"ב אות צ"ח דבדיעבד יש לסמוך אסברת הרא"ם דמהני ציפוי וכל שכן אם הוא שעת הדחק והפסד מרובה) הנה כתב בשם הרב מוהרש"ג שאמר שהוא מורה ובא להקל וישנו בנותן טעם לצאת ידי סברת הרב פר"ח שכתב דלא מהני ציפוי במקום הגעלה לפי שהליבון שעושין בזמן הציפוי עושים אותו במהירות ואין האור שולט בכל הכלי ולזה אמר מוהרש"ג דהדבר ידוע דכשהכלי מלובן יפה יספיק לו מעט בדיל וכשאין הכלי מלובן יפה אין הבדיל ניתך יפה וצריך בדיל הרבה ואם כן בזמן הרב פר"ח שהבדיל היה בזול מאד לא היו מקפידין ללבנו יפה והיו נותנים בדיל הרבה אבל עתה שנתייקרו השעירים והבדיל ביוקר מלבנים הכלי יפה יפה כדי להסתפק במעט בדיל ושפיר יש לסמוך עליו במקום הגעלה וכן שמע שמוהרש"ם מורה ובא להקל ומיהו במחבת וטאסין של פשטידא אין להקל כיון דיש סוברים דלא מהני להו הגעלה וכו' וכתב שמר רבו אמר שהם נטו להחמיר ע"כ דבריו והיה נראה שמה שכתב שרבו נטה להחמיר אעיקרא דדינא דציפוי קאי אמנם הרב המסדר המפתחות הבין דאמחבת וטאסין הוא דנטה דעת רבו להחמיר ואין נראה כן כמו שיראה הרואה. בדברי הרב בגופן שלהן:
<b>ומקרוב</b> נדפס ספר חדש שו"ת חשק שלמה להגאון משה שלמה אבד"ק נאשעלסאק וראיתי שם בחלק א"ח סי' ג' שעמד בזה אם ציפוי מהני כהגעלה והביא מה שתמה הרב מגן אברהם בסי' תנ"א ס"ק ז"ך על הסוברים דלא מהני ציפוי כהגעלה דאמאי הרי יד סולדת בצד השני והוי כליבון קל והרב פרי מגדים השיגו מהא דאיתא בסי' תנ"ב שצריך שהמים יעלו רתיחה ואם כן בעינן שיהא קש נשרף דאילו ביד סולדת אינן עולות רתיחה ולזה השיב המחבר דבתוספות בעבודה זרה ד' ל"ג ד"ה קינסא כתבו בשם רבינו משה מקוצי דאם בצד השני היד סולדת הוי כהגעלה וכן כתב הר"ן וכן כתב בעל התרומות הרי דמהני יד סולדת להגעלה ורצה לומר דאולי הסוברים שצריך שיעלו המים רתיחה חולקים על סברת רבינו משה מקוצי הנ"ל ולדידהו יד סולדת לא מהני כהגעלה ודחה זה שאם כן היה לו למרן הב"י להביא דעתם אלא ודאי שגם הם יכולים לסבור שיהא מעלה רתיחה רק דסברי דבליבון כזה שהיד סולדת בצד השני נחשב כמעלי רתיחה:
<b>שוב</b> כתב שהרב פרי חדש שמחמיר בציפוי בדיל כתב מפורש דמדינא חיפוי בדיל הוי כמו הגעלה רק נכון להחמיר בזה למעשה וכתבו האחרונים דצריך לחקור אצל האומנים ואני חקרתי אצל האומנים ואמרו שלא ידבק הבדיל בהכלי רק בליבון אשר מצד השני יכול קש לשרוף והביא שבספר פרי עץ חיים שער כ"א מחג המצות כתב בשם רבינו האר"י לעשות הגעלה קודם הליבון כדי שיפלוט החמץ שבלע לפי שלאחר הליבון נשאר הבדיל כמו טלאי ואין החמץ יכול לצאת מתוכו והכלי אינו כל כך חם שיוכל לצאת ממנו ניצוצין דמתבאר שציפוי לא מהני במקום הגעלה ואינו כל כך חם ומי יבא אחריו ועל כל פנים משמע מדבריו שציפוי בדיל אף שאין ניצוצות ניתזין ממנו אבל ליבון קל הוי וכבר הכריע הרמ"א דהיכא דמדינא סגי בהגעלה אף שמחמירים להצריך ליבון סגי בליבון קל ואם כן ציפוי בדיל הוי כליבון קל:
<b>ובדין</b> האגנות והטסין שאופין בהן חלות חמץ אם צריכות ליבון עיין בשו"ת שאילת שלום מהדורא תניינא סי' קפ"ב והבאתי דב"ק בקונטריס זה במערכת חמץ ומצה סימן זיין אות י"א:
<b>וכלי</b> הנקרא בקעין שציפוהו בבדיל אם מותר על ידי תקנתא דאפר כדכתב הרב טורי זהב בסי' תנ"א ס"ק ז"ך כתבתי במערכת חמץ שם אות י"ב ועוד כתבתי שם איזה חידושי דינים בענין הגעלה עי"ש ובפרטות כתבתי שם באות ג' באריכות במה שכתב הגאון חכם צבי בדין אם מהני יישון שנים עשר חדש והבאתי בסיעתא דשמיא דברי רבני האחרונים מיימינים ומשמאלים. בסברתו ואם יש לחלק בין חמץ לשאר איסורין עי"ש:
<b>י"ז</b><b>)</b> <b>הכשר</b> מחבת מבשר לחלב או בהיפך זה היה מעשה ק ושאלו במחבת שמטגנים בה מאכלי חלב ששכחו וטיגנו מאכלי בשר וראיתי לרשום תחלה דעות הפוסקים בהכשר המחבת מבשר לחלב והוא זה כתב הרב ש"ך בסק"ח דלפי הטעם דסגי בהגעלה לגבי חמץ משום דהיתרא בלע הוא הדין בבשר בחלב סגי בהגעלה אבל הרמ"ע כתב טעם שצריך ליבון בשאר איסורין לא משום דאיסורא בלע אלא מפני שמחבת של עכומ"ז רוב תשמישן בלי מים אלא על ידי שאר משקין כגון שמן וכדומה לו וכו' מה שאין כן במחבת של חמץ וכו' ולפי זה גם במחבת של חלב או בשר צריך ליבון כיון דבלע בלי שום אמצעי עכ"ל והרב פרי חדש בסק"ח דחה טעמא דאיסורא והיתרא בלע לדעת מרן וכתב דיותר נכון מה שכתב הרמ"ע אף שגם הוא דחוק ואם כן גם בבשר בחלב צריכה ליבון ובסי' צ"ג סק"ד כתב דמהטעם שכתבו הפוסקים דחמץ איסורא בלע מיקרי משום דשמו עליו כן יש לומר דבשר וחלב איסורא בלע מיקרי דשמו עליו עי"ש והרב קהל יהודה בד' יו"ד ע"א כתב דלא ראי זה כראי זה דבשר לאו שמא דאיסורא הוא אלא לאחר תערובותם דמעיקרא בשר מיקרי והשתא בשר בחלב ודמיא שפיר לנותר וכתב שכבר שמע דוחים כן ושוב ראה דהר"ן בפרק כל שעה כתב כן והובא בפרי חדש א"ח סי' תנ"ב ס"א (ד"ה ומ"ש כדי) שכתב מפורש דהתם אין שם האיסור חל עליו דהיינו בשר בחלב אבל הכא מעיקרא חמץ והשתא חמץ ע"כ והרב פרי מגדים בסי' תנ"א בא"א ס"ק י"א כתב וז"ל ומבשר לחלב דהיתרא מיקרי כמ"ש בתק"ט ס"ה דיוכל ללבן ביו"ט ליבון קל די בהגעלה אלמא בב"ח היתרא מיקרי ועש"ך יו"ד קכ"א ח' ופר"ח צ"ג אות ד' בשם הר"ן דבב"ח שמו עליו ואיסורא מיקרי ושאני נותר עי"ש עכ"ל ובמחכ"ת אין דבריו מדוקדקים. דמשמע דהרב פר"ח כתב כן מפורש בשם הר"ן ואינו כן דבאמת הר"ן סובר בפרק כל שעה דבב"ח היתרא בלע מיקרי אלא שהרב פר"ח סברא דנפשיה קאמר דנראה לו דכחמץ דשמו עליו כן בב"ח שמו עליו ויפה השיבו על זה הרב קהל יהודה כנז"ל:
<b>ואני</b> ההדיוט מצאתי חבר להרב פר"ח הוא הרב עולת שבת בסי' תק"ט הביא דבריו הרב מאמר מרדכי שם בסק"ט שכתב שמדברי מרן שם בס"ה מוכח שסובר לחלק בין היתרא בלע לאיסורא בלע וציין לעיין למ"ש בסי' תנ"א והרב מאמר מרדכי כתב על דבריו דודאי כולי עלמא מודו דיש לחלק בין היתרא בלע לאיסורא בלע כדאיתא בסוף מס' ע"ז ולא נחלקו הפוסקים אלא בחמץ אי משום ששמו עליו מיקרי איסורא בלע או היתרא בלע מיקרי עי"ש והנה בסוף ע"ז לא איירינן כלל בבשר בחלב דמאי דאמור רבנן לחלק בין היתרא בלע לאיסורא בלע היינו לחלק בין גיעולי עכומ"ז לקדשים והדבר פשוט דהרב עולת שבת משמע ליה דכי היכי דחמץ שמו עליו הכי נמי בשר או חלב שמו עליו מיקרי וכדעת הרב פר"ח ואם כן למאן דאמר דחמץ משום דשמו עליו מיקרי איסורא בלע הכי נמי מבשר לחלב אלא דהאמת הוא דלא יתכן לומר כן כמו שכתב הרב קהל יהודה וכן הקשה הרב שמן המשחה בד' קכ"ד סי' כ"א על הרב פרי חדש ממה שכתב הוא עצמו בסי' תנ"ב הנ"ל עי"ש (ומה שציין הרב פר"ח למה שכתב בא"ח סי' תק"ט ס"ה לפי הנראה חידושים אלו נשמטו מן הדפוס) והרב עצי לבונה כתב דמחבת של חלב צריך ליבון דרוב פעמים נשתמש על ידי האור וכתב הרב שבילי דוד (עמ"ש הש"ך לדעת הרמ"ע) דאף דמפורש בקדשים היתרא בלע סגי בהגעלה בסוף מס' ע"ז ובב"ח עכ"פ היתרא מיקרי לענין נותן טעם בר נותן טעם צ"ל לענין זה לא נתנו לו דין היתרא בלע כיון דעכ"פ לעולם היה אסור לאכול עם חלב מה שאין כן בקדשים היה היתר גמור לאכול בקדשים עכ"ל והרב חכמת אדם בכלל ע"ד אות ו' כתב דמחבת של איסור צריך ליבון גמור אבל מחלב לבשר כיון דהיתרא בלע סגי בליבון כל דהו שישרוף עליו קש מבחוץ ובדיעבד יש לסמוך בהפסד מרובה על הפוסקים דמחבת לא נקראת תשמישה על ידי האור לפי שלעולם לחלוחית השמנונית שם ולא מיקרי תשמישו ע"י האור רק שפוד ואסכלה וכ"ש תנור וצ"ע עכ"ל ויש לפקפק דמדברי הרב ש"ך לטעמו של הרמ"ע משמע דצריך ליבון גמור גם מבשר לחלב ואם סברא דנפשיה קאמר להכריע דבעי ליבון וסגי בליבון כל שהו קשה דבכמה מקומות מתבאר מדברי הפוסקים דהיכא דמהני ליבון קל גם הגעלה מהני עיין להרבנים פרי מגדים ומחצית השקל על דברי הרב מגן אברהם סי' תק"ט סק"י ולכל הפחות אחר דפשיטא ליה דמשום דהיתרא בלע סגי בליבון כל דהו לכתחלה אם כן בדיעבד ובמקום הפסד מרובה לא היה לו להצריך עיון בהגעלה:
<b>והרב</b> קהל יהודה נראה דמסכים לדינא דסגי בהגעלה שתמה על דברי הש"ך דלטעם הרמ"ע צריך ליבון מדאסיקנא בשלהי דע"ז דהתירא בלע סגי בהגעלה אף בתשמישו על ידי האור ומינה למדו רבוותא לענין חמץ דהיתרא בלע ואף להחולקים היינו משום דחמץ שמו עליו וכמ"ש מרן הב"י בסי' תנ"א אך לענין בשר בחלב אין שייך לומר כן וכו' והוכיח מסברת הרשב"א שיש לחלק כן שהרי בחמץ סובר דמיקרי איסורא בלע ואילו מבשר לחלב סובר דמיקרי היתרא בלע כמו שמתבאר ממה שכתב בשמו רבינו הטור בסי' צ"ג גבי בשל ירקות בקדרת בשר מותר לבשל בה חלב ומתבאר מדברי מרן הב"י שם דגם בדבר שעיקר תשמישו ע"י האור סגי בהכי והצ"ע על הש"ך שבנקודת הכסף בסי' צ"ג הסכים לדינו של הרשב"א וכאן פוסק דמבשר לחלב צריך ליבון ושוב הוקשה לו מה שכתב הרשב"א שהביא הריב"ה בריש סי' קכ"ב ומ"ש מרן הב"י שמביא ראיה לבשר וחלב מחמץ דכי היכי דבקדרות בפסח אמרינן ישברו דאסור לבשל בהן לאחר הפסח ולא מהני מה שהן נותן טעם לפגם דנותן טעם לפגם אסור לכתחלה הכי נמי בקדרה מבשר לחלב אף דהיתרא בלע והרי הרשב"א סובר דחמץ איסורא בלע מיקרי ואם מבשר לחלב חשיב היתרא בלע היכי יליף מהתם ויישב דהא דחמץ איסורא בלע מיקרי היינו לענין הכשרו שאין לו הכשר אלא כעין תשמישו אבל מה שהוא נטל"ף לא מן השם הוא לאוסרו כיון שבשעת בליעתו היתרא הוי וגם בעת איסורו נמי היתרא הוא שהרי נפגם עי"ש בד' ג"ן ע"ג וע"ד מתבאר שדעתו לדינא דסגי בבשר וחלב בהגעלה ואין צריך ליבון (ועיין לקמן בד"ה ואנכי חזון וכו' שהבאתי דברי הרשב"א דמבשר לחלב חשיב ליה היתרא בלע לענין הכשר הכלי במקצתו ואם כן הוא הדין לענין עיקר ההכשר דסגי בהגעלה במקום ליבון כדברי הרב קהל יהודה הנ"ל):
<b>ואף</b> במחבת של עכומ"ז שבלועה מאיסור שדעת כל הרבנים הנז"ל להצריך ליבון כיון דאיסורא בלע אין כן דעת הרב פרי תואר והוא שבסי' קכ"א סק"ו כתב וז"ל עמדתי על כל הסברות שנאמרו במחבת ואראה ראיה ראויה בתורת הבית להרשב"א שכתב דכיון דהמחבת שמטגנים בה על הרוב אין עושין בה הרבה שמן ואיכא טעמא בדבר להיות שכל השמן שישאר בה אחר הטיגון הוא נפסד ואמטו להכי ממעטין בשמן עד שיצטרכו להוסיף ומוסיפין ובכל פעם ופעם נשארת המחבת על האש בלא משקה ולזה צריכה ליבון ודבריו מוסברים ואין הפרש בין חמץ לשאר איסורים ומ"ש הש"ך והפר"ח בשם הרמ"ע דלא חשיב השמן משקה סברא זו אין לה יסוד בשום ראשון מהראשונים זולת אבי העזרי שכתב ששמע משם אביו שהיה מצריך ליבון למחבת ולא ידע טעם וכתב ואי משום דסובר דהשמן לא חשיב רוטב ודחה סברא זו בשתי ידים וראויה היא לדחות על כן נראה לי דעיקרא ויציבו דדינא הוא כדברי הרשב"א ולא שנא פסח לא שנא גיעולי עכומ"ז ודלא כמרן אלא דמרן נתלה במה דחזא דנהגו לא רצה להקל בדבר שנהגו להחמיר ובהיכא דליכא מנהגא דינא קאי להקל עכ"ל ולפי הנראה כונתו לומר דמעיקר הדין אית לן למינקט כדעת הסוברים דמחבת לא חשיבא תשמישו על ידי האור וסגי בהגעלה אף שכתב שדברי הרשב"א מסוברים מכל מקום לענין דינא לא נקיט כוותיה אלא כמו שפסק מרן בא"ח סי' תנ"א וכיון דאין סברא לחלק בין חמץ לשאר איסורין אם כן גם בשאר איסורין נקיטינן דסגי בהגעלה ולא החמיר מרן בשאר איסורין אלא משום שראה המנהג להחמיר ואני בער ולא אדע היכא רמיזא בדברי מרן שהמנהג להחמיר בשאר איסורין שהרי בא"ח סי' תנ"א אחר שהזכיר דעות הפוסקים כתב וז"ל ואעפ"י שהרשב"א כתב בתה"ב דמחבת צריכה ליבון נהגו העולם להכשירה בהגעלה כדברי אה"ע והרא"ש דמסתבר טעמייהו ומסתמיות דבריו היה נראה דלכל דבר נהגו העולם להכשירה בהגעלה אך ביו"ד סי' קכ"א כתב כבר נתבאר בטור א"ח סי תנ"א דנהוג עלמא בפסח כאבי העזרי ומיהו במחבת של איסור יש להחמיר כרבינו יואל והרשב"א להצריכה ליבון עכ"ל ואין מקום להבין מדברים אלו שהמנהג להחמיר בשאר איסורין דאפשר דלא נתברר למרן מנהג העולם בשאר איסורין וסברא דנפשיה הוא דקאמר דיש להחמיר להצריך ליבון בשאר איסורין ולא מצד המנהג כלל ודברי הרב פרי תואר לי הדל צ"ע:
<b>ומה</b> שדחה סברת הרמ"ע שהביא הרב ש"ך במה שחלק בין מים לשמן דשמן לא חשיב משקה וכו' וכן ראיתי להרב נהר שלום בסי' תנ"א אות ט' שכתב שמה שכתבו השפתי כהן ופרי חדש בשם הרמ"ע דהטעם שהחמיר במחבת של נכרים משום דרוב תשמישן בלא מים אלא על ידי שאר משקים כגון שמן לא ידענא מאי איכא בין מים לשאר משקים לענין זה שוב ראיתי להרב פרי תואר שתמה על סברא זו עכ"ל לפי הנראה לא ראו בגוף תשובת מוהרמ"ע והש"ך הביא דבריו בקיצור נמרץ וגרם להם זאת להבין כונה אחרת בדעתו אמנם הרב חתם סופר בחיו"ד סי' קי"א ראה ועיין בגוף דבריו וכתב המובן מדבריו וז"ל ואומר על דבר מה שכתב הש"ך יו"ד סי' קכ"א סק"ח על שם תשו' מ"ע סי' צ"ו עיינתי שם היטב ולע"ד העליתי לדינא בראיות ברורות ושכן משמע מלשון תשו' למעיין בפנים דהענין הוא כן דכל בליעה שהוא דרך בישול אפי' לא יהיה באמצעית היתר כגון שבישל יין נסך וחלב של עכומ"ז ואפי' איסורי דאוריתא כגון יין לנזיר וכדומה מ"מ כבולעו ע"י בישול כך פולטו ע"י בישול הגעלת מים חמים דכל המשקים נקראים בישול חוץ מחלב ושומן וכן משמע ברש"י סנהדרין ד' ע"ב (חלב צלול כמים ואיכא בישול עכ"ל) וכבולעו כך פולטו אך מה שנבלע ע"י טיגון שומן וחלב אזי תליא אי היה ע"י אמצעית שומן של היתר כגון חמץ שטיגונו במחבת שהשומן הוא היתר אעפ"י שנבלע ע"י טיגון מ"מ פולט ע"י מים דאע"ג דליכא כבולעו ע"י בישול כך פולטו ע"י בישול מ"מ נימא כבולעו ע"י אמצעות היתר כך פולטו ע"י אמצעות היתר ולאפוקי מחבת של נכרי שבולע בלא אמצעית היתר כלל כיון דאיכא תרתי לריעותא בעי ליבון דוקא ובזה יובן התשו' הנ"ל אעפ"י שהש"ך לא הבין כך וממילא נפשט שאלתו דכלי חלב הניקנית מן הנכרי די בהגעלה עכ"ל נמצינו למדין דאין כונת הרמ"ע לחלק בין מים לשמן אלא בין היתר לאיסור דכשמשתמשים במשקה היתר אף אם הוא ע"י טיגון אמרינן כבולעו בהיתר כך פולטו בהיתר ע"י הגעלה אבל אם נשתמשו במשקה איסור אם הוא ע"י בישול מהני הגעלה ואם הוא ע"י טיגון לא מהני הגעלה אלא בעי ליבון ומזה דן את הדין דכלי חלב הניקחים מנכרי כלומר שמבשלים בהם חלב דרך בשול אעפ"י שהאיסור נבלע בהם שלא ע"י אמצעי היתר אלא האיסור עצמו סגי להו בהגעלה דכבולעו בחמין כך פולטו בחמין וכן מחבת של ישראל שמשתמשים בה חלב ע"י טיגון כיון שהטיגון הוא היתר מהני לה הגעלה דכבולעו בהיתר כן פולטו בהיתר דהגעלה במים וקאי בשיטת הרב קהל יהודה הנ"ל דסובר דמהני הגעלה למחבת שמטגנים בה חלב להכשירה לבשר:
<b>גם</b> רבינו עקיבא איגר בתשובה סי' מ"ט (בד"ה ובההוא עניינא) הביא מה שכתב הש"ך בסי' קכ"א סק"ח דבמחבת בשר לחלב צריך ליבון לטעם הרמ"ע וכתב על דבריו ובאמת לכאורה הא במחבת בשר ודאי מהני הגעלה כדמסקינן בסוגיא דע"ז גבי נותר כיון דהתירא בלע לענין נותן טעם בר נ"ט (ולפי דברי הרב שבילי דוד שהבאתי לעיל אין מזה הכרח) והא דתנן הרמ"ע טעם אחר בחמץ היינו דסובר כהרשב"א דחמץ מיקרי איסורא בלע דשמו עליו אבל בשל בשר לחלב פשיטא דמהני הגעלה וצ"ע עכ"ל והביא דבריו הרב פתחי תשובה הרי דפשיטא ליה דמבשר לחלב מהני הגעלה במחבת והצ"ע דברי הרב שלך ודברי תורה עשירים במקום אחר כי בתשו' לא ביאר כונת הרמ"ע אך בחידושיו ליו"ד סי' קכ"א באר כונת דברי הרמ"ע ואף דמדבריו אנו למדין דחלוק הוא בצד מה על מה שכתב הרב חתם סופר כמו שאבאר מ"מ בדין מחבת מבשר לחלב שניהם שוים לטובה דמהני הגעלה שכתב בחידושיו (על דברי הש"ך סי' קכ"א הנ"ל) בשם הפרמ"ג במשבצות סי' תנ"א ס"ק ט"ז דהחילוק דשמן שורף ומיבש והוי של אור משא"כ במים ובמח"כ המעיין בתשו' הרמ"ע יראה שאינו כן אלא דבעכומ"ז רובן לבשל במחבת עם משקים איסור חלב מהותך ונבלע האיסור עצמו בכלי בלי אמצעי ומיקרי תשמישו ע"י אור אבל במחבת חמץ שכל הטיגונים היתר הם אלא שהם מרותחים מבליעין החמץ בכלי והחמץ הבלוע ע"י רותחים נפלט ע"י רותחים עי"ש ובמ"ז מסופק בזה. במשקין איסור אי מיקרי ע"י אור כיון דאין נבלעין ע"י אמצעי ומסיק דלא מיקרי ע"י אור והכל גרם לו שלא עיין בהרמ"ע עצמו דלפי מה שהעתקנו דברי הרמ"ע מבואר להדיא דסובר משקין איסור מיקרי ע"י אור ומה שסיים הש"ך ולפי זה גם במחבת של חלב לענ"ד אינו מוכח דדוקא בחמץ הוצרך למצוא טעם דהמשקין הן היתר ואילו היו המשקין חמץ ומיקרי ע"י האור צריכין ליבון דחמץ מיקרי איסורא בלע וע"י אור ג"כ מהני הגעלה כדאמרינן בע"ז גבי נותר אף שהפר"ח בסי' צ"ג כתב דבשר נמי מיקרי איסורא בלע דשמו עליו במכ"ת לא דק דהרי מבואר ברשב"א בתהב"א בית רביעי שאר ד' ד' קכ"ד דחמץ נ"ט בר נ"ט לא מיקרי דהיתרא בלע דחמץ שמו עליו משא"כ מבשר לחלב הרי להדיא דמבשר לחלב מיקרי דהיתרא בלע לענין דסגי בהגעלה ולהדיא מבואר כן להלכה בא"ח ס' תק"ט ס"ה עכ"ל:
<b>מתבאר</b> דלדעתו כלי חלב הניקחים מן העכומ"ז צריכים ליבון כיון שהאיסור עצמו נבלע בהם בלא אמצעי אף שהוא דרך בישול כיון שהוא עצמו איסור וסובר דאף דבכלים שמשתמשים בהם דרך בישול נמי פשוט שהעכומ"ז מבשלים בהם חלב גם כן מ"מ כיון שאין מיוחדים לכך אזלינן בתר רוב תשמישן שהוא ע"י מים ולכן נקט הרמ"ע מחבת דמחבת דרכה להשתמש בשומן וכיוצא והוא הדין בכלי המיוחד לבשל בו חלב צריך ליבון וזה שלא כדעת הרב חתם סופר דסובר דכלי חלב הניקחים מהעכומ"ז סגי בהגעלה ומסקנת הרב משבצות זהב שהביא רעק"א יכול להיות שהיתה אחר שראה גוף דברי התשובה של הרמ"ע והבין מדבריו כמו שהבין הרב חתם סופר דכל שמשתמש ע"י בישול אף שהוא ע"י משקין אסורין סגי בהגעלה דכבולעו ע"י חמין כך פולטו ע"י חמין ועכ"פ אף שחלוקים החת"ס ורעק"א בכלי חלב של עכומ"ז כנז"ל הצד השוה שבהם דבמחבת של ישראל מבשר לחלב מהני בה הגעלה והרב מקור חיים בסי' תנ"א סק"ג כתב דבתשובת הרמ"ע כתב לחלק בין כשהאמצעי המבליע הוא דבר לח ותמוה מאד דא"כ איך מועיל הגעלה בכלי מדין דילמא בשל בו הנכרי דבר שכולו איסור כגון בשר בחלב וכיוצא (נראה דרוצה לומר שבשל בו או חלב לחודיה והוא טמא) ועיין בפסחים ד' מ"ד בתוס' שכתבו דהועילו הכלים לנזיר משום בליעת יין ויין לנזיר כולו איסור וגם מה שמשמע מדבריו דבכולו איסור אף בהיתרא בלע צריך ליבון תמוה מאד דבע"ז ד' ע"ז גבי שפודין בקדשים אמרינן דבהיתרא בלע סגי בהגעלה ובשר קדשים כולו איסור והעיקר דתלי בין דבר יבש לדבר לח עכ"ל והדבר ברור דלפי מה שבאר הרב חת"ס בכונת דברי הרמ"ע מתיישבות כל תמיהותיו כמובן והרב ישועות יעקב בסי' תנ"א סק"ח כתב שעיין בגוף התשו' ולפי מה שהבין מדבריו כתב דאם בשל בקדרה בשר בחלב ביחד תהיה צריכה ליבון וכו' ועם שכתב שמה שחלק הרמ"ע היא סברא ישרה מ"מ כיון דכל הפוסקים הקדמונים לא כתבו כן חלילה לחדש דבר מעתה מצד הסברא עכ"ל אמנם לפי מה שהבין מדבריו הרב חת"ס גם הרמ"ע מודה דקדרה שבשל בשר בחלב כיון שהוא דרך בישול מהני בה הגעלה והרב כרם שלמה על דברי הרב ש"ך יו"ד סי' קכ"א סק"ח באר כונת הרמ"ע וסיים דבכלי של חלב או בשר גופא שלא ע"י ממוצע צריכים ג"כ ליבון היינו שהבין הדברים כמו שהבין הרב ש"ך:
<b>והרב</b> מחצית השקל על דברי המג"א בסי' תנ"א ס"ק כ"א כתב וז"ל וכתב בשם הרמ"ע לחלק בענין אחר כיון דכתשמישו כן הכשרו דאם תשמישו ע"י חמין אם כן נבלע בו איסור ע"י האור ועל ידי חמין כן הכשרו על ידי חמין דהיינו בהגעלה דשוב יפליט גם כן על ידי האור ועל ידי חמין אבל כשתשמישו ע"י האור בלא חמין אם כן נבלע בו ע"י האור לבד לכן הכשרו ג"כ ע"י ליבון ויפלוט ע"י אור לבד לכן מחבת של חמץ שמטגנים בשומן או בחלב יהיה מה שיהיה אותו דבר אינו חמץ מצד עצמו אף שיש בו בלע מן חמץ מ"מ הוי כאילו מטוגן במים אף דהמים קבלו טעם מן דבר החמץ שמטגנים עכשיו דמה בכך עכ"פ נבלע החמץ תוך המחבת ע"י האור וע"י השומן דהוא מותר מצד עצמו ודינו במה שנבלע בו ע"י האור וע"י השומן כאילו נבלע ע"י האור וע"י מים דסגי בהגעלה כנ"ל מה שאין כן מחבת של איסור שהנכרי טיגן בה אף אם טגנו בשומן או בחלב או במה שיהיה רוב דברים מה שמטגנים בו העכומ"ז הם אסורים מצד עצמן א"כ אותו דבר שמטגן בו דהיינו שומן וכדומה נבלע במחבת על ידי האור לבד דרך משל שטיגן בשר ע"י שומן והשומן ג"כ איסור ואף שלא היה במחבת כי אם שומן של איסור גרידא הלא היה צריך ליבון ולמה יגרע ע"י שהיה בו ג"כ בשר ולכן מחבת עכומ"ז צריך ליבון וכתב דלפי זה הוא הדין מחבת חלב שטגנו עיסה בחלב ובא להכשירו לשמש בו בשר או מחבת בשר שטיגנו בשומן ובא להכשירו לשמש בו חלב אע"ג דהיתרא בלע צריך ליבון דדומה למחבת עכומ"ז ע"כ תורף דבריו עכ"ל המחצית השקל וכן כתב על דברי המגן אברהם בסי' תק"ט סק"י עי"ש מחשבתו ניכרת מתוך דבריו דעיקר החילוק הוא בין אם נבלע האיסור בעצמו בכלי שלא ע"י אמצעי של היתר דאז צריך ליבון (ומשמע דאף אם מה שנשתמש הוא דרך בישול דהיינו שבשל חלב של עכומ"ז כשבא להכשירו צריך ליבון ולאו דוקא במחבת אלא הוא הדין לשאר כלים שמשתמשים דרך בישול אם ידוע שנשתמשו בהן בבישול חלב של עכומ"ז צריך ליבון אלא דמסתמא לא חיישינן לזה בשאר כלים זולת במחבת שדרכה להשתמש באיסור בלא היתר וזה כדעת רבינו עקיבא איגר הנ"ל) ובין אם נבלע האיסור בכלי ע"י אמצעי היתר דהיינו מים דאז סגי בהגעלה אלא דמה שכתב דהוא הדין מחבת חלב וכו' אף דהיתרא בלע צריך ליבון דדומה למחבת עכומ"ז הוא תמוה דאם נאמר דהיתרא בלע א"כ אינו דומה למחבת עכומ"ז דשם נבלע איסור בכלי בלי אמצעות היתר וכאן נבלע היתר עצמו וכמו שהקשה רבינו עקיבא איגר על דברי רבינו הש"ך ובאמת ע"ד הש"ך היה אפשר לומר דמשמע ליה בדעת הרמ"ע דגם בשר וחלב שמו עליו ואיסורא בלע מיקרי וכדעת הפר"ח בסי' צ"ג סק"ד הנ"ל ולא יהיו דבריו מוקשים מצד עצמם אף כי יקשה עלינו ממקום אחר כמו שכתבו הרבנים הנ"ל לחלוק על הרב פר"ח וסברי דבבשר וחלב לא שייך לומר שמו עליו אבל דברי הרב מחצית השקל קשים מצד עצמם דאחר שנאמר דמחבת חלב חשיבה היתרא בלע איך הפה יכולה לדבר דדומה למחבת של עכומ"ז והרי לא דמו כלל דזה היתר וזה איסור:
<b>ואנכי</b> חזון הרבתי דמה שכתבו הרבנים הנ"ל מסברא דנפשייהו דמבשר לחלב היתרא בלע מיקרי וסגי בהגעלה סברא זו של כת הקודמין היא ונעלם דבר מעיני העדה שכן כתב האיסור והיתר בכלל נ"ח אות כ"ו (ספר איסור והיתר אין אצלי רק דבריו ראיתי בכנסת הגדולה ס' קכ"א הגהות ב"י אות פ' שעל מ"ש המרדכי דכיסוי של קדרה צריך ליבון כתב בשמו) וז"ל והיינו דוקא של עכומ"ז או של ישראל שנאסר בבשר בחלב אבל אם בא להגעיל מבשר לחלב הואיל והיתרא בלע סגי ליה בהגעלה מקל וחומר דשפוד ואסכלאות כדאיתא לעיל עכ"ל הרי קרי בחיל דכיסוי של עכומ"ז דצריך ליבון משום דחשיב ליה תשמישו על ידי האור אינו אלא בשל עכומ"ז דהוו איסורא בלע אבל מבשר לחלב היתרא בלע מיקרי וסגי ליה בהגעלה ועוד הביא שם הרב כנה"ג באות פ"ח בשם הרשב"א במשמרת הבית וז"ל היכא דהיתרא בלע כגון שנשתמש בו חלב במקצתו או תרומה ורוצים להכשירו אפשר דסגי ליה בהכשר מקצתו ולא בעי הכשר בכולו כמו בשאר איסורין עכ"ל הרי דמחלב לבשר מיקרי היתרא בלע וכדעת הרבנים הנז"ל ולא ידעתי מה יענו שפתי צדיקים הש"ך ודעמיה לדברי הרשב"א ואו"ה הנ"ל ובאמת עם כי שו"ת הרמ"ע אין מצוי אצלי מ"מ ממ"ש בשמו בכנה"ג אות צ"א יש במשמע דלהכשיר כלי מבשר לחלב או בהיפך די בהגעלה שכתב וז"ל מחבת של בשר בת יומא שבשלו בה חלב או אפכא אין לה הכשר אלא בליבון הרמ"ע מפאנו סי' צ"ז עכ"ל הנך רואה דלא כתב להצריך ליבון אלא במחבת שכבר נאסרה מבשר בחלב וזה ודאי הרי הוא כשאר איסורין אבל להכשירה מבשר לחלב משמע דגם הוא מודה דהיתרא בלע מיקרי וסגי ליה בהגעלה כן אני ההדיוט מבין מדב"ק וצר לי כי אין גוף הספר היקר הזה אצלי לראות איזה יכשר וצ"ע:
<b>המורם</b> מכל האמור דבמחבת של עכומ"ז דעת מרן היא דיש להחמיר להצריכה ליבון וכן דעת כל רבני האחרונים הנז"ל זולת הרב פרי תואר דסובר דתלי במנהגא ומרן לפי שראה המנהג להחמיר נשען על המנהג ולכן כתב דצריך ליבון ובמקום שאין מנהג ידוע יש להקל וכבר כתבתי דבמחכ"ת אין נראה כן מדברי מרן הב"י דאין זכר למנהג להחמיר בשאר איסורין בדבריו לא בא"ח ולא ביו"ד ולכן נראה ודאי דנקיטינן דמחבת של איסור צריכה ליבון אבל במחבת מבשר לחלב תלי בפלוגתא דרבנן בתראי הנז"ל ולענין דינא נראה דהעיקר להלכה ולמעשה דמבשר לחלב מיקרי היתרא בלע וסגי בהגעלה כמו שמוכח מדברי הרשב"א והאו"ה שהבאתי דלענין הכשר הכלי חשיב היתרא בלע כשבא להכשיר מבשר לחלב אף למ"ד דחמץ איסורא בלע מיקרי ולפי מאי דקי"ל במחבת חמץ דסגי בהגעלה כמו שכתבתי באות הקודמת הוא הדין או כל שכן במחבת מבשר לחלב או בהיפך:
<b>אך</b> לענין השאלה הנז"ל בראש אות זו הנה כבר כתבתי למעלה דברי הרב כנה"ג שכתב בשם שו"ת הרמ"ע דמחבת של בשר בת יומא שבשלו בה חלב או איפכא אין לה הכשר אלא בליבון ולפי מה שהבאתי למעלה דנראה דכל הרבנים הנז"ל מסכמים לפסק מרן להצריך ליבון במחבת איסור (זולת הרב פר"ח) אם כן הוא הדין במחבת זו שנאסרה מחמת בשר בחלב נבלע בה איסור מיקרי ודינה כמחבת של עכומ"ז שצריכה ליבון כן היה נראה לי ברור וכן ראיתי להרב זכור לאברהם בח"א ד' קצ"ד ע"א שכתב לענין טיפסי דצריך ליבון וכו' בין הבלוע מבשר בחלב שבלע משניהם דאז איסורא בלע לא מהני אלא ליבון גמור אמנם אם רוצה להכשיר כלי חלב לעשותו של בשר או איפכא סגי ליה בליבון קל שקש נשרף עליו כיון דהיתרא בלע עכ"ל הרי דאחר שנבלע בכלי משניהם חשוב איסורא בלע אף דכשבלוע רק מאחד מהם חשוב היתרא בלע ולא סבירא ליה כסברת הרב פר"ח בסי' צ"ג ס"ד הנ"ל דכי היכי דחמץ הוי איסורא בלע הכי נמי בשר או חלב ובכל זאת אם בלע הכלי משניהם חשיב ודאי איסורא בלע כן מתבאר מדברי האו"ה שהבאתי למעלה (בד"ה ואנכי חזון הרבתי) דקדרה של ישראל שבלעה בשר בחלב איסורא בלע מיקרי אבל מבשר לחלב היתרא בלע מיקרי וזה היה נראה לי פשוט ולא הוצרכתי לכתבו אלא מפני שראיתי להרב כנה"ג שסיים (אחר שהביא דברי הרמ"ע הנ"ל) וז"ל ואין נראה כן מדברי רבינו הב"י כמו שאכתוב בס"ד בהגב"י ועיינתי בהגב"י ולא ראיתי שייכות לזה כי אם מ"ש באות ט"ל (על מה שכתב מרן הב"י ומיהו במחבת של איסור יש להחמיר כדעת הרשב"א להצריכה ליבון) וז"ל וכן פסק רבינו המחבר בספר הקצר ובתשובה להרמ"ע מפאנו נתן טעם למה במחבת של עכומ"ז צריכה ליבון יותר מיורה ולמה במחבת של ישראל בפסח די בהגעלה וכתב ש"ך דלפי טעמו אף במחבת של בשר או חלב צריך ליבון אבל לטעם הלבוש וט"ז משום דהיתרא בלע אף בשל בשר או חלב די בהגעלה עכ"ל אלה הדברים אשר ראיתי שם בהגב"י השייכים לדין זה ולא זכיתי להבין מ"ש בהגהט"ו דאין נראה כן מדברי מרן הב"י דמשמע דלמרן הב"י מחבת שנאסרה מבשר בחלב די לה בהגעלה ומראה מקום הוא שכן כתב בהגב"י ומלבד דליתנהו להני מילי שהרי לא הזכיר בענין זה דעת מרן הב"י כלל כי אם למחבת של איסור שדעתו להצריך ליבון ובמחבת מבשר לחלב הביא הדעות מחולקות דלטעם הרמ"ע צריך ליבון ולטעם הלבוש וט"ז אין צריכה ליבון ולא הזכיר דעת מרן בזה כלל ואף אם נאמר שנשמט מדבריו שבהגב"י מ"ש הרב ש"ך דמשמע מדברי מרן בב"י ובש"ע דטעמא דסגי במחבת חמץ בהגעלה הוא משום דהיתרא בלע שלפי זה סובר מרן דהוא הדין מבשר לחלב דהיתרא בלע די בהגעלה מ"מ איני מבין בעניותי מה ענין זה למה שהביא מתשובת הרמ"ע דמחבת של בשר בת יומא שבשלו בה חלב או איפכא דרוצה לומר שנאסרה המחבת ע"י טיגון וכיון שנאסרה ע"י טיגון החלב הרי הוא ודאי כמחבת של עכומ"ז שמודה בה מרן שצריכה ליבון וכן מחבת זו שנאסרה מחמת בשר בחלב היינו הך דמחבת שמטגנים בה איסור ואיך קאמר דאין נראה מדברי רבינו הב"י כדברי הרמ"ע ואין לומר ט"ס הוא במה שכתב בהגהות הטור וכן צריך להיות מחבת של בשר בת יומא לבשל בה חלב או איפכא אין לה הכשר אלא בליבון הרמ"ע סי' צ"ו ולזה אתי שפיר מה שסיים שאין נראה כן מדברי רבינו הב"י וכו' (על פי מה שכתבתי שכדבריו שבהגב"י נשמט וכו' כנז"ל) דלא יתכן לומר כן דא"כ משמע שהרמ"ע כתב כן מפורש דמבשר לחלב צריכה ליבון ואילו מדבריו שבהגב"י מתבאר שלא כתב כן הרמ"ע בפירוש אלא שהרב ש"ך כתב כן לפי טעמו ולכן לענ"ד דברי הרב כנסת הגדולה בזה תמוהים:
<b>וראיתי</b> למרן החבי"ף בס' רוח חיים בסי' קכ"א אות ג' וז"ל מעשה שהיה בכלי מתכת שמטגנים בה מאכלי חלב ושכחו וטיגנו מאכלי בשר שנאסר הכלי מבשר בחלב צריך ליבון כסברת הפר"ח בא"ח סי' תנ"א סי"א וכאן בסק"ח דטענה דהיתרא בלע לא מהניא לדעת רוב הפוסקים ומה שכתב ולפי זה גם במחבת של חלב או בשר צריך ליבון כיון דנבלע בלא שום אמצעי על זה ראיתי להרב שלחן גבוה בסי' תנ"א סקל"א שחלק בזה על הרב פר"ח ושהלכה כפסק מרן שקבלנו הוראותיו דמחבת שמטגנים די בהגעלה עי"ש עכ"ל ודבריו צריכים באור לענ"ד דמ"ש בתחלת דבריו דבמעשה שהיה וכו' צריך ליבון וכו' עם שזה אמת לפי ענ"ד דכיון שהמחבת נאסרה מחמת בשר בחלב הרי הוא הדין שכתב מרן דבמחבת של איסור יש להצריך ליבון אבל מה שסיים ואמר כסברת הפר"ח וכו' איני מבין מה ענין סברת הפר"ח לכאן דרבינו הפר"ח מיירי במחבת מבשר שבא להכשירה לחלב וזה שנוי במחלוקת דלדעת איזה פוסקים לפי טעמו של הרמ"ע צריכה ליבון ולטעמו של הרב הלבוש משום דהיתרא בלע אינה צריכה ליבון ולדעת איזה פוסקים גם להרמ"ע במחבת מבשר לחלב די בהגעלה כמו שהזכרתי דב"ק למעלה ומה ענין זה למה שנשאל במחבת שנאסרה מחמת בשר בחלב דבזה נראה דלכולי עלמא צריכה ליבון גם מ"ש דהרב שלחן גבוה חלק עליו וכו' דמשמע דבמכשיר מחבת מבשר לחלב חלק עליו ופסק דדי בהגעלה הם דברים תמוהים דהמעיין בדברי הרב שלחן גבוה בגופן שלהן עיניו תחזינה דלא נגע ולא פגע בהאי דינא כלל אלא כל השקלא וטריא שלו שם הלא היא בדין מחבת חמץ שפסק מרן דדי בהגעלה והרב פר"ח החמיר להצריך ליבון ע"ז הוא שכתב שם דקי"ל כפסק מרן דסגי לה בהגעלה ובזה לא הרב ש"ג לבד חלק על הרב פר"ח והסכים לפסק מרן כי כל רבני האחרונים הסכימו כן כמו שמתבאר ממה שרשמתי לעיל באות י"ז ונראה שכונתו דלפי מ"ש הפר"ח דהאי טעמא דהיתרא בלע לא מהני א"כ במעשה זה יש להצריך ליבון אלא דלפי מ"ש הרב ש"ג דקי"ל כפסק מרן א"כ הוא הדין במעשה זה יש לדון דסגי בהגעלה כן נראית כונתו אבל במחכ"ת דבריו תמוהים דאין לפשוט ספק זה מזה דאף שהדין כן במחבת חמץ אין הכרח מזה למחבת מבשר לחלב דהאיכא דעת הרב ש"ך ודעמיה דלטעמו של הרמ"ע לא מהני וכ"ש במחבת שנאסרה מבשר בחלב דנראה דלדעת כל רבני האחרונים שהסכימו לפסק מרן דיש להצריך ליבון במחבת איסור הוא הדין במחבת זו יש לנו להצריכה ליבון ככל מחבת איסור וזה פשוט לענ"ד:
<b>אחר</b> זמן מצאתי ראיתי שדברי הרמ"ע בתשו' הנ"ל הביאם במילואם הרב תפארת אדם בחא"ח סי' ט"ז והוצרך להעתיק דבריו לפי שראה שהרב פרי תואר תמה על דבריו לפי שלא ראה אלא מה שכתבו בשמו הש"ך ופר"ח בקיצור והא גרמא ליה לטעות בדבריו וכו' והואיל ואתא לידן אמרתי להעתיק דב"ק וצדקה תהיה לנו לרוות נפש שוקקה להבין דברי חכמים והס' ה"ק הזה יקר המציאות ולא כל אדם זוכה לו וז"ל ידוע שכל דיני הכשר כלים מפרשת מדין ילפינן להוא דכתיב כל דבר אשר יבא באש תעבירו באש וטהר וכל אשר לא יבא באש תעבירו במים הרי לא הקפידה תורה אלא על האמצעי המבליע שהוא יהיה מפליט וביורה בין של עכומ"ז בין של ישראל רוב תשמישה על ידי מים והם והאש אמצעיים וחד (יחד) לאסור ולהתיר שבליעתה ופליטתה היא ע"י רותחים אבל מחבת רוב תשמישה היא ע"י שאר משקין כגון שמן והדומין לו ויש לעכומ"ז חלב מהותך וקרבי דגים טמאים ודם וחלב טמא ושאר מינים כאלה שמטגנים בהם במחבת והיא בולעת איסור כל הטיגונים הללו מלבד בליעת טרפה וכיוצא בה המתבשלת מהם ומבשלים בכל יום בשר וחלב ואין כאן אמצעי מבליע שאין איסור בגופו אלא האור בלבד מה שאין כן במחבת חמץ שכל הטיגונים שלנו מותרים בפסח וכשהן מרותחים מבליעין החמץ בתוכו והחמץ הבלוע ע"י רותחין נפלט ע"י רותחין ומה שאנו צריכים ליזהר בכל ימות השנה הוא שאם אירע למחבת חולבת בת יומא שנתבשל בה בשר מטוגן בשומן שגם הוא מין בשר ואסור בחלב או מחבת של בשר ב"י ונתבשל בה חלב אין לה הכשר אלא בליבון שהאור מפליט בליעה ראשונה בתבשיל והתערובות חוזרות ונבלעות בכלי ואין כאן אמצעי מבליע שאין איסור בגופו אלא האור בלבד עד כאן לשונו:
<b>והרב</b> תפארת אדם כתב על דבריו דאף שלכאורה חילוקו של הרמ"ע נכון מאד מ"מ מדברי הראשונים מתבאר יפה דאין הדבר תלוי בין אם האמצעי המבליע אסור או מותר אלא הכל תלוי במשקה שאם נבלע ע"י משקה אף עפ"י שהוא אסור מגיפו דינו בהגעלה ע"י משקה ואם לא נבלע ע"י משקה דינו בליבון שלא ע"י משקה זולת היכא דתשמישו ע"י האור ממש דאז אפי' נבלע ע"י משקה נראה מדברי האורחות חיים ד' ע"ה שדינו בליבון והאריך להוכיח דלא כחילוקו של הרמ"ע מגוף דברי הרשב"א בתורת הבית בדין מחבת של עכומ"ז דאף דכל מה שמטגנים בה הוא איסור לא אתי עלה אלא מצד מיעוט המשקה שבה וכן הוכיח מגוף דברי ראבי"ה מכמה טעמים ומסיק מאחר דמבואר בהדיא בדברי הראשונים דליתא להאי חילוקא דהרמ"ע א"כ על כרחין דטעם היתר מחבת חמץ אינו אלא משום דהיתרא בלע אלו תורף דב"ק ואם כן יש ללמוד ג"כ למחבת מבשר לחלב דיותר מוסכמת סברת האומרים דמבשר לחלב חשיב היתרא בלע דסגי בהגעלה והכי מסתברא אבל מחבת שנאסרה מבשר בחלב כעובדא שבהרמ"ע שהביא הרב כנה"ג הרי היא בכלל מחבת איסור וצריכה ליבון כמו שכתבתי למעלה כנלע"ד:
<b>כל</b> הנ"ל נדפס כבר בחלק דברי חכמים סי' צ"ב רק שיש איזה ט"ס ונתקנו עתה בעזה"י ומקרוב נדפס ספר חתם סופר על סוגיאות הש"ס ועי"ש בד' ה"ן ע"ב מה שכתב על תשובת הרמ"ע הנ"ל ועיין לקמן באות כ"א (בד"ה ורב גדול) על דברי הגאון חת"ס בתשו' סי' קי"א הנ"ל:
<b>גם</b> קבלתי מכתב מידידי הרה"ג מוהר"ר ישראל נחמן מרגליות רב ומו"ץ בעיר טרעשפאל יצ"ו וכתב לי בענין זה וז"ל אדרוש מכבודו כאשר בסי' צ"א החליט כ"ת דכלי בשר שנבלע בתוכו חלב בתוך מעל"ע ע"י אור צריך ליבון דהוי איסורא בלע ופלא בעיני מדוע לא הביא כ"ת ד' הגאון מוהרש"ז בש"ע שלו בסי' תנ"א בהג"ה שכתב להדיא דמהני הגעלה דהוי התירא בלע ועי"ש טעמו ע"כ אינו יודע אם בכונה השמיט כ"ת דבריו או אולי בעת כתיבת התשובה הי' הדבר בהעלם מאת כ"ת הרמה ולדינא יש לדבר בענין זה הרבה עכ"ד יצ"ו והאמת כי נעלמו ממני דברי הגאון מוהרש"ז ואפיריון נמטייה לדידי הרב הנ"ל יצ"ו ועתה ראיתי דב"ק והן בסעיף י"ג וטעמו כצפיחת בדבש דכיון שאין בלוע בהכלי של בשר אלא דבר מועט הנבלע על ידי האור ובלוע מאד עד שאינו נפלוט אלא על ידי האור קלוש מאד ואינו כדאי לחול עליו שם חדש והיינו שם בשר בחלב לפיכך די להם בהגעלה וכו' עי"ש וגם בסעיף כ"ה לענין הגעלה בכלי ראשון לאחר שהעבירוהו מעל האש כתב שאף להסוברים דלא מהני הגעלה לכלי ראשון שנשתמש בו בהיותו על האש אלא הגעלה ברותחין שעל גבי האש אבל אם הגעילו ברותחין אחר שהעבירוהו מעל האש לא מהני דכבולעו כך פולטו מכל מקום כלי הבלוע מבשר וחלב לדברי הכל יכול להגעילו בכלי ראשון אחר שהעבירוהו מן האש אף שטעם הבשר והחלב נבלעו בו על ידי האור אם לא נבלעו בו בבת אחת אלא בזה אחר זה מטעם שנתבאר למעלה עי"ש וכונתו דדוקא כשנבלעו הבשר והחלב בבת אחת על ידי האור חשיב איסורא בלע אבל כשנבלעו בזה אחר זה כיון שהבלוע הוא קלוש מאד אין כדאי שיקרא עליו שם בשר בחלב וכו' ועם כי הגאון מוהרש"ז רב גובריה ומי כמוהו יורה לדידי חזי דאין הכל מודים לסברתו שהרי הבאתי בנדפס (בסוף ד"ה ואנכי חזון הרבתי) דברי תשובת הרמ"ע (מחבת של בשר בת יומא שבשלו בה חלב או איפכא אין לה הכשר אלא בליבון) שסובר דחשיבה איסורא בלע ובעיא ליבון וכן הבאתי (בד"ה אך לענין) דברי הרב זכור לאברהם דטפסי (היינו מחבת שבלשון אישפאניול קרויה טיפסי) הבלוע מבשר בחלב מקרי איסורא בלע ובעי ליבון ואם שעל פי מה שחילק הרב מוהרש"ז נוכל לדחות דלא אמר הרב זל"א כן אלא כשנבלעו בה בשר וחלב ביחד דאז דוקא הוא דחשיב איסורא בלע אין דעתי העניה נוחה בזה שאם היה חילוק זה מפורש בש"ס או בדברי הראשונים היינו יכולים לדחוק דגם הרב זל"א מחלק כן ומוקמינן למילתיה כשנבלעו בה בשר וחלב בבת אחת אבל לפי הנראה אין זכרון לראשונים שיכתבו מפורש חלוק זה וחידוש הוא שחדש הגאון ברוחב דעתו (עם כי בודאי כתב כן על פי איזו ראיה והכרח ואני בער ולא אדע) חין נכון בעיני לומר שכיונה דעת הרב זכור לאברהם לחילוק זה וגם מדברי הרב רוח חיים שהבאתי למעלה (בד"ה וראיתי) נראה שפוסק דמחבת של בשר שטיגנו בה חלב צריכה ליבון והטיב אשר דבר ידידי הרב הנז"ל יצ"ו שלענין דינא יש לדבר הרבה בזה ואני הדל לא אוכל כעת למיגמר בעתיקא ועוד חזון למועד איה"ש:
<b>והרה"ג</b> מוהר"ר מנחם נחום גלאנטי יצ"ו מעיר זאלאטאפאליא יצ"ו כתב לי בענין זה וז"ל בחלק דברי חכמים סי' ל"ב כתב כבודו בסוף הסימן וז"ל אבל מחבת שנאסרה מבב"ח כעובדא שבהרמ"ע שהביא הרב כנה"ג הרי היא בכלל מחבת איסור וצריכה ליבון עכ"ל ציינתי על הגליון ועיין בש"ע מוהרש"ז הלכות פסח סי' תנ"א סעיף י"ג בהג"ה וסעיף כ"ה שכתב וז"ל ואין צ"ל כשמגעיל כלי הבלוע מבשר בחלב שלדברי הכל יכול להגעילו בכלי ראשון לאחר שהעבירוהו מן האור אעפ"י שטעם בשר וחלב נבלע בו ע"י אור אם לא נבלעו בו בב"א אלא בזה אחר זה מטעם שנתבאר למעלה עכ"ל ועיין עוד בחוות דעת סי' צ"ג שהוכיחו כן מדברי רש"י בע"ז וכן נראה מדברי הנקה"כ ביו"ד סי' צ"ג ומדברי כולם נלמד דאף אם נאסרה מחמת בב"ח אם לא בב"א מיקרי היתרא בלע ועיין פמ"ג או"ח סי' תס"א דמפשט פשיטא ליה דלא כדבריהם דאם נאסרה מחמת בב"ח אפילו לא בב"א מיקרי איסורא בלע ונראה דאישתמיט ליה דברי הנה"כ הנ"ל וז"ל הנקה"כ בקצרה אחר שהביא דברי הפוסקים דבהיתרא בלע מהני הגעלה אף אם נבלע ע"י אור כתב וז"ל וכן כתב הראב"ן ומרדכי ושאר הרבה פוסקים דאפילו אם מגעיל כלי חמץ אחר שש אפילו הוא כלי שתשמישו ע"י אור מהני ליה הגעלה כיון דהיתרא בלע יעו"ש משמע בהדיא מדבריו דהוא הדין לבשר וחלב שנבעלו בכלי זה אחר זה דגם כן מיקרי היתרא בלע דכלי שנבלע בו חמץ קודם זמן איסורו אם מגעילו לאחר שש הוי ככלי שנבלע בב"ח בזה אחר זה דדא ודא אחת הוא ודין שניהם שוה כמבואר להמעיין בעומקא של הסברא וזה ברור עכ"ד יצ"ו:
<b>י"ח</b><b>)</b> <b>כלי</b> חרס דלא מהני להו היסק כמ"ש ברס"י תנ"א כתב הרב זכור לאברהם בח"א ד' צד"ק ע"א בשם הרב בארות המים חיו"ד סי' ו' דבתנורים שלנו שהם גדולים מהני היסק והוא כתב ע"ד דבדרשות מוהרי"ל כתוב דאפי תנור גדול של אופה לא מהני עי"ש גם הרב תפארת אדם בסי' טו"ב הביא דברי הרב באה"מ וחלק עליו במ"ש דהרא"ש שסובר דלא מהני אלא החזרת כבשונות לא אמר אלא לתנורים שלהם שהיו קטנים אבל בתנורים שלנו גם הוא מודה דמהני דאינו כן דמתבאר מדברי התוס' והרא"ש בע"ז ד' ס"ז דס"ל דדוקא תנורים שבזמן הש"ס היו קטנים אבל תנורים שבזמנם היו גדולים כתנורים שלנו ובכל זאת ס"ל דלא מהני אלא החזרה לכבשן והכי נקיטינן וגם הרב באה"מ לא סמך על דעתו למעשה ומ"ש הרב באה"ט דכ"ח שנשארו אחר השריפה מותר להשתמש בהם בפסח שידוע שזה טוב מהחזרת כבשונות והכל לפי הענין נראין דבריו אלו תוד"ק:
<b>ואם</b> מועיל הגעלה לכלי חרס שנתבשל בו בישולי עכומ"ז אליבא דכ"ע עיין לקמן באות י"ט (בד"ה ומ"מ ובד"ה ובעיקר) דהרב כנה"ג הבין מדברי הרב צדה לדרך דס"ל דלא מהני ליה הגעלה ג' פעמים היפך פסק בסוס"י קי"ג ואני ההדיוט כתבתי דאין הכרח לומר כן וגם הרב צל"ד מודה דמהני ליה הגעלה ג' פעמים אך לשיטת הרא"ה דס"ל דאין למדין מתרומה שום איסור דרבנן אפי' אין לו עיקר דשאני תרומה שאינה שוה בכל מקום גם לבישולי עכומ"ז לא מהני הגעלה לכלי חרס ועי"ש מה שכתבתי עוד בדעת הרשב"א:
<b>וכתב</b> הרב ערך השלחן ביו"ד סי' קי"ג אות כ"ב בשם הרב סולת למנחה כלל ע"ה דהא דמהני הגעלה ג"פ לכלי חרס בבישולי נכרים היינו דוקא לאחר מעל"ע שנעשה הכלי אינו ב"י כמבואר בטור סי' קכ"א והאריך לחלוק עליו ולהוכיח דאפילו הכלי ב"י מותר כדמשמע מדברי הרא"ש בסוף ע"ז וכו' עי"ש ומתוך מה שהבאתי לקמן באות י"ט יתבאר דהדין עם הרב עה"ש דכשאמרו להכשיר בהגעלה כלי חרס מבישולי עכומ"ז היינו אפילו כשהוא ב"י משום שאין לו עיקר בדאוריתא ועיין בשו"ת עדות ביהוסף סי' מ"ג הבאתי תורף דב"ק לקמן אות י"ט (בד"ה ובשו"ת עדות):
<b>ולענין</b> כלי עץ המצופים שדינם ככלי חרס אם יש להם הכשר בהגעלה עיין לקמן אות ל"ה:
<b>י"ט</b><b>)</b> <b>אם</b> מועיל הגעלה ג' פעמים לכלי חרס כשבלוע איסור דרבנן כקדרה שאינה ב"י או לא מהני הנה הריב"ה בסי' קכ"א כתב בשם הר"ב העיטור אי לאו דמיסתפינא אמינא דאפילו כלי חרס כקדרה דלאו בת יומא כיון דאיסורה מדרבנן מגעילה ג' פעמים ודיו והביא ראיה מהירושלמי וכ"כ הרשב"א וסיים דבריו דאפשר דלא התירו אלא באיסור דרבנן שאין לו עיקר מן התורה כתרומה וחלה בח"ל וכן בשולי עכומ"ז אבל שאר איסורין של דבריהם החמירו בהם כשל תורה וראוי לחוש שלא להקל בהם עכ"ל ומתבאר דדעת הר"ב העיטור (לולי מיסתפי) דבכל איסורין דרבנן מהני הגעלה לכלי חרס דהא קאמר טעמא דקדרה דאינה ב"י משום דאיסורה מדרבנן וכן היתה דעת הרשב"א אלא שסיים דאולי יש לחלק בין איסורין שאין להם עיקר וכו' ותמיה לי על מה שראיתי להרב פ"מ במראה הפנים בפי"א דמס' תרומות (הלכה ד' בד"ה קדרה שבשל בה תרומה) דשקו"ט בדברי הרשב"א בתה"ב בית ד' שער ד' בענין זה וכתב בתו"ד וז"ל ומה שרצה הוא ז"ל ללמוד מכאן דה"ה לכל שאר איסורין של דבריהם דמקילין בהם וסגי לכלי חרס בהגעלה לא מצאנו לו חבר לאחד משאר הפוסקים דא"כ קדרה שבשלו בה בשר עוף בחלב שהוא מדרבנן תיסגי לה בהגעלה אלא דשאני הכא דתרומה בזה"ז אין לה עיקר מן התורה וכ"כ הוא בעצמו שם אלא שרצה להחזיק דבריו הראשונים ולבסוף נשאר המסתפק עכ"ל ונעלם ממנו סברת הר"ב העיטור שהביא הריב"ה הנ"ל דאם בקדרה שאינה בת יומא אעפ"י שמתחלה בלעה איסור מושבח שאסור מן התורה קאמר דמהני לה הגעלה לפי שהיא עתה מדרבנן כ"ש לדידיה קדרה שבשלו בה בשר עוף בחלב שמעיקרא בלעה איסור דרבנן דסגי ליה בהגעלה ועם כי לא החליט ואמר לולא דמיסתפינא וכו' עכ"פ גילה דעתו סברא דנפשיה דמהני וגם הרשב"א לא החליט כן אף שנראה שעיקר דעתו שלא לחלק בין איסור לאיסור דכל שהוא מדרבנן שרי והרי א"כ מצינו לו חבר בדברי הפוסקים בסברא זו ועוד בלא"ה הרי הרשב"א בתה"ב כשחזר לכתוב דהדרך הראשון נ"ל עיקר (דבכל איסורין דרבנן קאמר בירוש' דמהני הגעלה ג"פ ולא שאני לן בין אין לו עיקר וכו') ודקדק מדאמר ר' בא ואין למדין ממנו לנבלה וכו' כתב שכן מצא לרבינו שמריה הצרפתי שהוכיח דאין לחלק מדמהני הגעלה לכלי חרס ביין נסך דאמרינן נעוה ארחתו וכו' עי"ש והרי א"כ הרשב"א עצמו מצא לו חבר דס"ל דבכל האיסורין מהני הגעלה לכלי חרס. וסברא זו לא נפלאת היא מוצאת בירוש' ר"פ ואלו עוברין במ"ש ובלבד לאחר ג' תבשילין עי"ש להרב קרבן העדה בש"ק (בד"ה ובלבד) שהביא שם דברי הרשב"א ושהרא"ה בבדה"ב ס"ל דלא התירו אלא בתרומה שאין לה עיקר מן התורה וכן נראה דעת הטור בסי' קכ"א והש"ע בסי' קי"ד (ט"ס הוא וצ"ל סי' קי"ג וכונתו למ"ש שם בסעיף ט"ז דכלי חרס שנאסר מבשולי עכומ"ז דיו בהגעלת ג' פעמים כיון דאין לאיסור זה עיקר מדאורייתא) ותמה על כלם איך נעלם מהם דברי הירוש' אלו דמפורש דאף בשאר איסורין של דבריהם מותר לאחר הגעלה ג' פעמים שהרי חמץ יש לו עיקר מדאוריתא ואפי"ה מחיר כשאינו ב"י והצע"ג עי"ש והרב ערך השלחן בסי' תמ"ז אות ו' השיב ע"ד עפ"י מה שהכריח דהירוש' קאמר אליבא דידן דקי"ל כר"ש דאחר הפסח אינו אלא משום קנס ולכן אף דקי"ל דדוקא באיסורין שאין להם עיקר מן התורה הוא דמהני הגעלה ג"פ בכלי חרס מ"מ כיון שהוא משום קנס דינו כקל שבאיסורין דרבנן עי"ש עכ"פ אף אם אין ראיה לעיקר סברת הרשב"א מהירוש' מ"מ חברים יש לו טובים השנים הר"ב העיטור ורבינו שמריה הרצפתי ואיך כתב הרב פ"מ דלא מצאנו לו חבר לאחד משאר פוסקים:
<b>ומ"מ</b> עם שמעיקר הדין היה נ"ל להרשב"א דאין חילוק בין איסורין דרבנן שאין להם עיקר מן התורה ליש להם עיקר מן התורה ובכולם מהני הגעלה ג"פ לכלי חרס מ"מ לא סמך על סברתו וכתב לדחות ומסיק בתוה"ב הקצר דראוי לחוש שלא להקל בהם וכמ"ש בשמו הריב"ה וכתב הרב כנה"ג בהגהט"ו אות ע"ו דכונתו דיש לחוש לאיסורין שיש להם עיקר מן התורה אבל באיסורין דרבנן שאין להם עיקר מן התורה כבש"ג יש לסמוך ע"ז ובשם הרב צדה לדרך כתב שנראה מדבריו דיש לחוש אפילו באיסורין דרבנן שאין להם עיקר כגון בישולי עכומ"ז וסיים ואין דברי הרב בס' הקצר וס' הלבוש סי' קי"ג מסכמים עמו שכתבו בפירוש דכלי שנאסר בבישולי עכומ"ז אף אם הוא כלי חרס מגעילו ג' פעמים ודיו והרב המפה לא הגיה עליו כלום וכ"כ הפרישה סי' קי"ג עכ"ל ולענ"ד בהורמנותיה דמרן הכנה"ג נראה דאינו מוכרח שהבין כן הרב צדה לדרך בדעת הרשב"א דשפיר י"ל דאף דגם הוא מודה דאפ"ל דלא החמיר הרשב"א אלא באיסורין שיש להם עיקר מ"מ חשש לשיטת הרא"ה דגם באיסורין שאין להם עיקר אין להם תקנה ושאני תרומה שאינה שוה בכל מקום:
<b>שוב</b> עיינתי בדברי הרב צדה לדרך במאמר ב' כלל ג' פ"ז וראיתי שמה שהבין הרב כנה"ג מדבריו דיש לחוש אפילו לאיסורין שאין להם עיקר כבשולי עכומ"ז במחכתה"ר אין מדבריו שום הכרח לזה שז"ל שם כ"ח שנשתמש בו איסור בחמין כגון שעירה בו חמין או דבר חם ולח אין לו תקנה אלא שיחזירם לכבשונות והוא התנור שמצרפין בו כלי חרס וי"א שאפי' כ"ח שאינו בן יומו מגעילו ג' פעמים ודיו וראיתם מגמרת ארץ ישראל ואין להקל ולהורות כן עכ"ל הדברים מוכיחים דמ"ש בשם וי"א כונתו לדברי הרב העיטור שהביא הריב"ה שרוצה להתיר (לולא דמסתפי) בקדרה שאינה ב"י להכשירה בהגעלה ולזה סיים דאין להקל להורות כן ואין מזה הכרח לבשולי עכומ"ז וכיוצא דשאני קדרה שבלעה איסור תורה אף שנפגם עתה אין להתיר אבל כשבליעתה איסור דרבנן שאין לו עיקר מן התורה גם הוא מודה למה שפסק מרן בסוס"י קי"ג גבי בשולי עכומ"ז דמהני הגעלה ג"פ (ועיין במ"ש לקמן בד"ה ובעיקר דברי וכו' בשם הרב חת"ס) ומדברי הרב צדה לדרך יש להכריח דלא על כלי חרס שבלע בישולי עכומ"ז היתה כונתו שא"כ למה כתב וי"א שכלי חרס שאינו ב"י וכו' הלא כשהתירו להכשיר כ"ח ע"י הגעלה ג' פעמים באיסור שאין לו עיקר בתורה משמע ודאי דגם בב"י התירו וא"כ אמאי נקט כ"ח שאינו ב"י ואף שהרב ערך השלחן בסי' קי"ג אות כ"ב כתב בשם הרב סלת למנחה דלא התירו בהגעלה אלא לאחר מעל"ע כבר האריך שם לדחות דבריו כיעי"ש וא"כ בהכרח לומר דהרב צל"ד בשאר איסורין קאי ולזה כתב תנאי זה דאינו ב"י ודברי הרב כנה"ג לענ"ד צ"ע אלא דלשיטת הרא"ה דס"ל דאף באיסורין שאין להם עיקר לא מהני הגעלה דס"ל דאין למדין מתרומה שאינה שוה בכל מקום נראה ודאי דגם לאיסור בישולי עכומ"ז לא מהני לכלי חרס הגעלה (אלא שהרא"ה גופיה ס"ל דאין צריך הכשר לכלי הבלוע מבישולי עכומ"ז):
<b>נחזור</b> למה שכתבנו דאע"ג דהרשב"א היה נראה לו דמן הדין מותר גם באיסור שיש לו עיקר מן התורה מ"מ למעשה מורה דבאיסורין דרבנן שיש להם עיקר מן התורה יש להחמיר אמנם מדברי הר"ן שהביא רבינו בצלאל באס"ז לב"ב בפרק המוכר את הספינה (ד' פ"ז אמתני' דהמוכר יין ושמן וכו' הרכינה ומיצה וכו') משמע שהבין דהרשב"א סומך על סברתו דבכל איסורין דרבנן אפי' ביש להם עיקר מהני הגעלה לכלי חרס ששם הביא דברי הירוש' דתרומות הנ"ל דמגעילה ג"פ ודיו וכתב וז"ל וכתב הרמב"ן ואומר אני אין למדין ממנה אפי' לשאר איסורין דרבנן ואצ"ל לסתם יינם לפי שהוא חמור יותר מאיסורי תורה בשיעורין ע"כ. אבל הרשב"א כתב בס' תה"ב הארוך דלמדין ממנה לכל איסורין של דבריהם אעפ"י שיש להם עיקר בדאוריתא שאל"כ ר' בוא דאמר אין למדין ממנה לנבלה לשמועינן שאר איסורין של דבריהם וכ"ש נבלה אלא ודאי וכו' והקשה הוא על דבריו מההיא פינכא דר' אמי וכו' ותירץ דכיון דבעינן הגעלה תלת זימנא וכו' היה חושש שמא יפשע וישתמש בה בנתיים זהו דעת הרב אבל הרא"ה כתב דלא מבעיא באיסורין דרבנן שיש להם עיקר בדאוריתא שאין למדין ממנה אלא אפילו כשאין להם עיקר דומיא דתרומה לא סגי להו בהגעלה ג"פ דתרומה מתוך שהוא איסור שאינו שוה בכ"מ הקלו בה הר"ן ז"ל עכ"ל מבואר דס"ל דמסקנת הרשב"א היא דמהני לכל האיסורין אף שיש להם עיקר ונראה שכתב כן לפי שלא ראה אלא מ"ש בתה"ב הארוך שמשמע כן במסקנתו ולא ראה מ"ש בתה"ב הקצר ששם סיים דיש לחוש שלא להקל בהם כמ"ש בשמו רבינו הטור ומרן הב"י (על הקושיא מפינכא דר' אמי מצאתי עתה בקונטריס הזכרונות שלי כתבתי לתרץ דהא בלאו הכי מקשים דלמה לו לשוברה היה לו למכרה לנכרי ובהכרח לומר דכיון דחספא בעלמא היא אין כדאי לטרוח ולחזור אחר קונים וכמו כן יש לומר שמפני זה לא הורה להגעילה שלשה פעמים שאין כלי חרס כזה כדאי לטרוח אחר זה כן מצאתי כתוב ועתה נראה בעיני שאין זה ישוב נכון וכמדומה לי שראיתי באיזה ספר שכתב כן ונעלם ממני כעת ועיין העמק שאלה בשאלתא קל"ז בפרשת מטות ד' מ"א ע"א סוף סק"ה נראה לפרש ענין קדרות בפסח ישברו דלמה ישברו לימא ימכרם לעכומ"ז אלא הכי קאמר וכו' וכלי אחד אין דרך להזדקק ולמכור לעכומ"ז וכמו ההיא פינכא דתברה ר' אמי וכו' עכ"ל וק"ל):
<b>וראיתי</b> להרב הנמק"י שם (שע"ד הירוש' הנ"ל כתב) וז"ל וכתב הרמב"ם ואני אומר שאין למדין ממנה אפי' לשאר איסורין דרבנן ואחרים הביאו ראיה לדבריו מפנכא דר' אמי דאימלח בה בשרא ותברה ומלח שמלחו בה לאו איסור תורה ואפי"ה לא הגעילה אלא תברא והרשב"א כתב דאפילו בדבר שאין לו עיקר מן התורה לא התירו אלא בתרומה דרבנן שהוא איסור שאינו שוה בכל מקום עכ"ל ואף שראיתי כתב כן בשלשה דפוסים הנמצאים בבית מדרשי ולא ראיתי מי שנתעורר להגיה דבריו נלע"ד פשוט דצריך להגיה הרמב"ן במקום הרמב"ם (וכן הוא בחידושי הרמב"ן כלשון הנ"ל עי"ש) והרא"ה במקום הרשב"א והיא סברת הרא"ה שבבדה"ב דסובר כן אבל הרשב"א ודאי אף אם אינו עומד בסברתו הראשונה להתיר הגעלה לכלי חרס שנאסר באיסור דרבנן שיש לו עיקר מן התורה מ"מ באיסור שאין לו עיקר מיהא ודאי ס"ל דמהני ליה הגעלה וכ"כ מרן הב"י ביו"ד סס"י קי"ג דלדעת הרשב"א דמצריך הכשר לכלי שנתבשל בו בישולי עכומ"ז מ"מ יש להקל בו יותר מבשאר איסורין דאילו כלי חרס שנשתמש באחד מן האיסורין רותח אין לו תקנה אלא שבירה או חזרת כבשונות אבל כלי חרס האסור משום בשולי עכומ"ז מגעילו ג"פ ודיו מפני שאין איסור זה עיקר בדאוריתא וכ"כ רבינו בסי' קכ"א עכ"ל וכן פסק מרן בש"ע בסוף הסימן דאף להמצריכים הכשר משום בשולי עכומ"ז לכלי חרס די בהגעלה ג"פ והיינו לדעת הרשב"א כמ"ש בב"י וכן הראה מקורו טהור הרב באר הגולה שם הרי שדעת הרשב"א דבאיסור שאין לו עיקר מן התורה מיהא יש להקל להכשיר כלי חרס בהגעלה ג"פ וא"כ בהכרח לומר דמ"ש בנמק"י הרשב"א הוא ט"ס וצ"ל הרא"ה אלא שמה שציין הרב באה"ג באות כ"ב הרא"ש שם לדברי הרשב"א ולפני זה ציין באות כ"א בדעה הראשונה טור בשם הרא"ש והר"ן בשם תשו' הרא"ש וא"כ מ"ש אח"כ הרא"ש שם כונתו לתשו' הרא"ש שהביא הר"ן לא יכלתי להלמו דמלבד דלפי חוסר בקיאותי איני יודע אם הר"ן בתשו' מזכיר את תשו' הרא"ש ואף אם נאמר שמזכירו כמו שנראה קצת ממ"ש מרן חיד"א בס' שם הגדולים במערכת גדולים באות הנו"ן שכתב ידוע דהר"ן בחידושיו ובהלכות אינו מזכיר הרא"ש כלל שלא נתפשטו חבורי הרא"ש כשהיה הר"ן מחבר ספריו שהיה בתוך ארבעים שנה לפטירת הרא"ש עכ"ל ומדלא כלל גם התשו' משמע דבתשו' מזכיר את הרא"ש ואיה"ש יתבאר זה בקונטריסי לכללי דפוסקים בסי' ד' אות ג' מ"מ בענין זה הרואה בתשו' הר"ן סי' ה' יראה שלא הזכיר את הרא"ש ומרן הב"י בבה"ב כתב שמ"ש הטור בשם הרא"ש וכו' כתב רי"ו שכ"כ הרא"ש בתשו' והוא פשפש ולא מצא דבר זה בתשו' הרא"ש ואם היה כתוב בתשו' הר"ן שכ"כ הרא"ש בתשו' לא הוה שתיק מלערער ע"ד כמ"ש ע"ד הרי"ו שהרי היתה למראה עיניו תשו' הר"ן הלזו כמו שהזכירה שם בסמוך לפני זה עי"ש ועכ"פ כן כתב מרן מפורש לדעת הרשב"א ולכן צ"ל דט"ס הוא בנמק"י וצ"ל הרא"ה במקום הרשב"א:
<b>אמנם</b> יש לתמוה ע"ז שהרי מרן הב"י שם לפני זה (בד"ה וכתב הרשב"א) הביא לשון הרשב"א שבתורת הבית הארוך (והם בסוף בית שלישי) שכתב הלכך בשפחות שרגילות לבשל לעצמן בקדרות שלנו צריך שיניח ישראל ע"ג האש או שיהפך קודם שיגיע למאכל ב"ד דאי לא הקדרה שנתבשל בה והקערה שנאכל בה אסורה דכל שהמאכל אסור הכלים שבשלו ממנו אסורים אם של חרס ישבור ואם של כלי שטף יגעיל כדרך כלי שבלע מן האיסורין עכ"ל ומלבד התימה על הרשב"א דהני מילי דמר סתראי נינהו דבסוף בית שלישי סובר דאף בבלוע מאיסור דרבנן שאין לו עיקר בתורה יסבר דמשמע דאין לו תקנה כל עיקר ואילו בבית ד' שער ד' (קרוב לסופו) כתב גרסינן בירוש' במס' תרומות פרק אין נותנין דבלה (הביא כל לשון הירוש' שם וסיים) ונראה שהה"ד לכל שאר איסורין של דבריהם ואפשר שלא הקלו אלא בתרומה בזה"ז שאין לה עיקר בתורה למ"ד מאליהן קבלו את המעשרות והה"ד לכל איסורין שאין להם עיקר אבל איסורין של דבריהם אם יש להם עיקר אין מקילין בהם כבתרומה והראשון נ"ל עיקר תדע וכו' (הכריח מדאמר רבא ואין למדין לנבלה ולא אמר ואין למדין לאיסורין של דבריהם והוקשה לו מההיא פינכא דר' אמי דתברא ולא הגעילה ותירץ) עי"ש שפתיו ברור מללו דס"ל דהעיקר הוא מ"ש בתחלה דאפילו איסורין דרבנן שיש להם עיקר למדין מתרומה ולא מיעטו בירושלמי שלא ללמוד מתרומה אלא נבלה וכיוצא ומרן הב"י בסי' קכ"א (בד"ה כתב בעל העיטור) הביא כל דברי הרשב"א הללו וכתב דמ"ש הריב"ה בשם הרשב"א שסיים שאפשר דלא התירו אלא באיסור שאין לו עיקר וכו' אבל שאר איסורין דרבנן החמירו בהם כשל תורה וראוי לחוש שלא להקל בהם ע"כ דברים אלו כתבם בתוה"ב הקצר עי"ש ש"מ דבתוה"ב הארוך דעתו להקל אף באיסורין שיש להם עיקר והוא תימה שיסתור דבריו בחבור אחד מבית לבית סמוך ונראה זאת ועוד יש לתמוה על מרן הב"י איך יכתוב דלדעת הרשב"א יש להקל בכלי חרס שנתבשל בו בש"ן דסגי בהגעלה ועדין לחלוחית הדיו קיימת שהביא דברי הרשב"א הנ"ל שכתב אם של חרס ישבר וכתב מרן שכל זה הביא הר"ן בפ' אין מעמידין ועם שבדברי הר"ן (אשר ראיתי בזה) לא כתב בשם הרשב"א דכלי חרס ישבר וכו' רק כתב דכלי שנתבשל בש"ג צריך הכשר (עי"ש בסוף ד"ה כל הנאכל כמות שהוא חי) מ"מ בתשו' הר"ן סוס"י ה' שהזכיר מרן שם כתב מפורש שקצת גדולים חלקו על הרא"ה ואסרו כלים הבלועים מבישולי עכומ"ז אעפ"י שהם דברים מותרים והצריכו הגעלה ואם של חרס ישברו וכו' עי"ש ואיך א"כ יכתוב מרן בפשיטות דלדעת הרשב"א שצריך הכשר לכלי שנאסר מבש"ג סגי ליה הגעלה לכלי חרם ובכל אשר צדדתי בדעת העניה בישוב הדבר לא נתקררה דעתי ועיינתי בס' וראיתי להרב כנה"ג בסוף הגב"י שעמד בסתירת דברי הרשב"א וז"ל (עמ"ש מרן דלדעת הרשב"א שאוסר כלי בשוליהם יש להקל בו יותר מבשאר איסורין) נ"ב אבל הרשב"א כתב אם הם של חרס ישבר ואם של כלי שטף יגעיל כדרך כלים שבלעו מהאיסור וכ"כ הר"ן בסי' ה' והוא תימה שהרי הוא הסכים באיסורין של דבריהם שאין להם עיקר מדאוריתא כגון ב"ג בהגעלה ג"פ ניתר כמ"ש בס' תה"ב הביאו רבינו הטור בסי' קכ"א עכ"ל הנה עמד בסתירת דברי הרשב"א אך לא כמ"ש בעניותי אלא ק"ל דברי הרשב"א שבארוך ושבקצר אהדדי (שהרי מ"ש רבינו הטור בשמו הם דבריו שבקצר כמש"ל) וזה לא קשיא כ"כ די"ל דשוב נתיישב בדבר ולא רצה לסמוך על מה שנראה לו עיקר ועכ"פ גילה גם בקצר שמעיקר הדין דעתו להקל ולא אמר אלא דראוי לחוש שלא להקל ואין חשוב זה סתירת דעתו וסברתו לפי ענ"ד אמנם תמיה לי אמאי לא הוקשה לו דברי הרשב"א באותו פרק באותו מקום בתוה"ב דהא ודאי קשיא טובא דממש בסוף בית ג' מתבאר דדינא קאמר דאפילו בבש"ג שאין להם עיקר בדאוריתא אין להם תקנה אלא שבירה ואילו בבית ד' קנ"ל באר דעתו דמדינא גם באיסורין שיש להם עיקר מהני להן הגעלה והוא מן הקצה אל הקצה:
<b>והנה</b> הרב כנה"ג שם לא הקשה אלא דברי הרשב"א אהדדי אף על מרן הב"י לא הוקשה לו כלל לפי שפשוט בעיניו דמדלא כתב מרן דלהרשב"א סגי בהגעלות ג"פ לכלי חרס אלא כתב לדעת הרשב"א סגי וכו' הראה לדעת שאין כונתו אלא לומר דאנן בדידן (דנקיטינן כדעת הרשב"א שמצריך הגעלה לכלי מבשולי עכומ"ז מ"מ) נקיטינן דבהגעלה ג"פ דיו ולסתירת דברי הרשב"א כתב ליישב דהכל שפה אחת ודברים אחדים דאולי מה שסיים הרשב"א במה שהביא רבינו הטור בסי' קכ"א וראוי לחוש שלא להקל בהם הכונה אפילו באיסורין שאין להם עיקר מן התורה וכמ"ש בסי' קכ"א בהגהט"ו שכן הבין בס' צדה לדרך עכ"ל ובמחכתה"ר דבריו דחוקים מאד דאם כונת מרן במ"ש לדעת הרשב"א כמו שפירש מני"ר יותר היה נכון לכתוב בלשון שכתב בש"ע דאף להמצריכים הכשר לכלי מבישולי עכומ"ז הגעלה ג"פ בכ"ח סגי ולא היה לו להזכיר את הרשב"א כלל אחרי שרוב הפוס' סוברים כהרשב"א כמ"ש בבדה"ב וכן פסק בש"ע בסברא סתמית א"כ לא היה צריך לומר לדעת הרשב"א וכו' אלא לדעת המצריכים וכו' או למאי דקי"ל וכו' גם מה שיישב דברי הרשב"א בעניותי איני מבין איך נחה דעתו בזה דהא ודאי מרן בב"י שכתב דנקיטינן להקל בכלי חרס ע"י הגעלה ג"פ כיון שאין לו עיקר בתורה וקאמר שכ"כ רבינו הטור בסי' קכ"א מוכרח שהבין דמ"ש הרשב"א שהביא הריב"ה וראוי לחוש שלא להקל אינו אלא באיסורין שיש להם עיקר דאל"כ קשה דמנ"ל למרן להקל באיסורין שאין להם עיקר מאחר שהרשב"א כתב דראוי לחוש שלא להקל ורבינו הטור הביא דבריו בשתיקה וכבר כתבתי למעלה (בד"ה נחזור למה) דדעת הרא"ה דמן הדין אין להקל אפילו באיסורין שאין להם עיקר (אלא דבבש"ג רוח אחרת אתו דל"ג בכלים משום חתנות ולא קי"ל בזה כמותו) דאין למדין מתרומה לפי שאין איסורה שוה בכל מקום וגם הר"ן בתשו' סס"י ה' כתב בשם קצת גדולים שהצריכו הכלים הגעלה ואם כלי חרס ישבר עי"ש וא"כ מנ"ל למרן הב"י להקל בדבר ואף דמדברי הרא"ה שהם בבדק הבית אין לתמוה על מרן הב"י לפי מ"ש מרן חיד"א בשה"ג באות התי"ו במערכת ספרים דמרן הב"י לא ראה את בדק הבית להרא"ה מ"מ יש לתמוה עליו מדברי הרשב"א והטור וקצת גדולים שהביא הר"ן כנז"ל:
<b>ועוד</b> קשה איך כותב מרן שכ"כ הטור בסי' קכ"א ונהפוך הוא ש ששם כתב דראוי לחוש אלא ודאי דמרן משמע ליה בדעת הרשב"א דלא כתב דראוי להחמיר אלא באיסורין שיש להם עיקר אבל בבש"ג שאין להם עיקר אין להחמיר וכמ"ש איהו גופיה בכנה"ג סי' קכ"א ע"ד הרב צדה לדרך כנז"ל והוא האמת בכונת מרן ואי הכי הדרא קושיא לדוכתא דהרשב"א יושב בסתר ממקום למקום. ועוד יש לתמוה בענין זה דהרב כנה"ג שם באות פ' דקדק מלשון הר"ן בתשו' סס"י ה' (שכתב שקצת גדולים חלקו על הרא"ה במה שסובר דכלי הנאסר מבש"ג אינו צריך הכשר) שכונתו על הרשב"א שהוא בר פלוגתיה דהרא"ה ואף שכתב בלשון רבים (קצת גדולים) כן דרך הפוסקים לכתוב בלשון רבים (עיין מה שכתבתי בזה בקונטריס כללי הפוסקים סי' ט"ז אות מ"ח) ושם סיים הר"ן בשם אותן מקצת מן הגדולים והצריכו הכלים הגעלה ואם של חרס ישברו עכ"ל אלמא ס"ל להר"ן בדעת הרשב"א דכלי חרס שנשתמש בבישולי עכומ"ז טעון שבירה והוא תימה דבדברי הר"ן שהביא הרב"א באס"ז בפרק הספינה הנז"ל (בד"ה נחזור למה שכתבנו) מבואר דנקיט בדעת הרשב"א דאפילו באיסורין דרבנן שיש להם עיקר מהני הגעלה ג"פ לכלי חרס ודוחק לומר שחזר בו בתשו' ממ"ש בחי' שהביא הרב"א המ"ל וכל אלה התמיהות הם לפי דברי הרב כנה"ג דמ"ש הריב"ה בסי' קכ"א בשם הרשב"א דראוי לחוש שלא להקל בהם כונתו שלא להקל אפילו באיסורין שאין להם עיקר:
<b>אמנם</b> לענ"ד נראה דהרשב"א בתורת הבית סוף בית ג' שכתב דכלי חרס ישבר לחומרא לא דק לפי שאין שם מקום דין הכשר הכלים וכתב באשגרת לישן דבשאר איסורין כלי שטף בהגעלה וכלי חרס בשבירה ונמשך הר"ן בתשו' הנ"ל אחריו וכתב ג"כ כלשון הזה וכיון דלא נחית לדיני הכשר הכלי רק לומר שאותן מקצת מן הגדולים סוברים דפליטת הבלוע מבישולי עכומ"ז אסורה לכן לא דקדק לכתוב דיש לו הכשר בהגעלה ג"פ כמו שלא דקדק הרשב"א בסוף בית ג' דלא נחית להכי לפי שאין שם מקומו אבל בבית ד' שהוא מקום דין זה כתב וגילה דעתו בביאור ואולי באותו פרק הוא שראה מ"ש בירושלמי דתרומות שהוא יסוד כל דבריו שבבית ד' הנז"ל וכיון שעיקר מקומו הוא בבית ד' יש לנו לתפוס מה שהוא דעתו שם דמעיקר הדין אף לאיסורין שיש להם עיקר מהני הגעלה ג"פ אלא שבקצר כתב שראוי לחוש שלא להקל בהם והיינו שלא להקל באיסורן שיש להם עיקר אבל באיסורין שאין להם עיקר כבש"ג גם לפי מ"ש בקצר מהני להו הגעלה וכן הבין מרן הב"י ממ"ש ריב"ה בסי' קכ"א בשמו ולכן כתב בסוסי' קי"ג דאף לדעת הרשב"א דמצריך הכשר לכלי הבלוע מבש"ג מ"מ סגי לכ"ח בהגעלה ג"פ ומראה מקום למ"ש הריב"ה בסי' קכ"א כנלע"ד אמת ויציב בזה ומתיישב בזה כל מה שהוקשה לנו כנז"ל:
<b>ומצאתי</b> בחי' יד אברהם (באשלי הנד"מ בווילנא דפוס ראם) בסוסי' קי"ג שעמ"ש מרן ואף להמצריכים הכשר אם הוא כלי חרס מגעילו ג"פ כתב וז"ל בבאר הגולה הראה מקורו מדברי הרשב"א וק"ל דהנמק"י בפ' הספינה כתב בשם הרשב"א דאפי' בדבר שאין לו עיקר מן התורה לא התירו אלא בתרומה דרבנן שהוא איסור שאינו שוה בכ"מ וכ"כ שם בשם הרמב"ם שכתב שאין למדין מתרומה לשאר איסורין דרבנן עכ"ל הרב הנ"ל ולא ידעתי למה קבע תמיהתו על הרב באה"ג אטו לא ראה דברי מרן הב"י באותו פרק ודברי הריב"ה שציין מרן באותו מקום דמבואר שכן דעת הרשב"א ותקשי ליה דידיה אדידיה בלא אמצעי ותימה על גדול שכמותו שלא ידע שבלשון הזה (לא התירו אלא בתרומה שהוא איסור שאינו שוה בכ"מ) נשתמש בו הרא"ה בבדה"ב ובקל היה לו להבין כי מ"ש בנמק"י בשם הרשב"א הוא ט"ס וצ"ל הרא"ה כמו שכתבתי אנכי הדל ויגיד עליו רעו מ"ש בשם הרמב"ם שצ"ל הרמב"ן שכן הוא באמת בחי' הרמב"ן כנז"ל וגם מטבע הלשון מורה שאינם דברי הרמב"ם שסיגנון הלשון הוא דרך פירוש ושקלא וטריא ולא זו הדרך להרמב"ם גם מה שנראה מדבריו דגם להרמב"ם (או הרמב"ן) שהביא הרב הנמק"י לא מהני הגעלה לכלי חרם בבישולי עכומ"ז אינו מוכרח לענ"ד דשפיר י"ל דלא כתב שאין למדין מתרומה לשאר איסורין דרבנן אלא לאיסורין שיש להם עיקר בדאוריתא וכן מוכח ממ"ש הרב הנמק"י שהביאו ראיה לסברתו מפינכא דר' אמי דאימלח בה בשרא ותברא ולא הגעילה ודם שמלחו דרבנן וכו' ואי סברת הרמב"ם היא דאפילו באיסורין שאין להם עיקר אין למדין מתרומה דרבנן מה זו ראיה מדם שמלחו שיש לו עיקר בדאוריתא ועוד לשון הרב הנמק"י עצמו יוכיח שמ"ש אח"כ בשם הרשב"א לא זו היא סברת הרמב"ם שהביא בתחלה שא"כ לא היה לו לכתוב והרשב"א כתב שאפילו באיסורין שאין להם עיקר אין למדין וכו' (דלשון זה מורה ובא דלפלוגתא מייתי ליה ולטפויי אתא אפילו איסורין שאין להם עיקר) והוא תמוה דהלא גם הרמב"ם סובר כן והול"ל וכן כתב הרשב"א דאפילו באיסורין שאין להם עיקר וכו' אלא ודאי קושטא דמילתא דמ"ש בשם הרמב"ן דאין למדין היינו לאיסורין שיש להם עיקר כדם שמלחו והרשב"א הוסיף שאף איסורין שאין להם עיקר אין למדין ועוד תמיה לי דאדמקיף אדרי למירמא עליה דרב באה"ג מדברי הרשב"א שבנמק"י בפ' הספינה (שאין מזה כ"כ תימה אם נעלמו דבריו מהרב באה"ג מאחר שדבריו לא הובאו ביתה יוסף והם חוץ למקומן) ליעול מר ביתה יוסף באותו פרק באותו מקום בסוסי' קי"ג שהביא דברי הרשב"א שכתב מפורש דכלי שנתבשל בש"ג כאלו השפחות שמבשלות בבתינו צריכים הכשר אם של חרס ישבור ואם כלי שטף יגעיל כדרך כל הכלים שבלועים מאיסור באופן שכל דברי הרב הנ"ל בזה תמוהים בעיני וצ"ע:
<b>ובעיקר</b> דברי הריב"ה שהשוה דעת הרשב"א לסברת הר"ב העיטור ראיתי להרב חת"ס ביו"ד סי' קי"ג שכתב שמ"ש כן הוא לפי שלא ראה מ"ש בתה"ב הארוך ובמשמרת אבל המעיין בארוך ובמשמרת יתבאר לו דהרא"ה בבדה"ב הוכיח בראיה עצומה דקדרה שבלעה איסור תורה אף שעתה היא אינה ב"י אין לה תקנה בהגעלה והרשב"א במשמרת לא חלק עליו בזה והוכיח מגוף דברי הרשב"א בתוה"ב דבקדרה שתחלת בליעתה הוא איסור תורה לא מהני לה הגעלה ומ"ש בתוה"ב להתיר היינו כשתחלת בליעת הקדרה היה איסור דרבנן ובזה הוא דשקו"ט אם יש לחלק בין איסור שאין לו עיקר לאיסור שיש לו עיקר מן התורה ומסיים הרב הת"ש וז"ל עולה מזה שקדרה שבלעה איסור תורה ונפגם לא עלה ע"ד הרשב"א לא בארוך ולא בקצר להתירו והרא"ה אוסר להדיא ובעל העיטור מיסתפי להתירו (והסביר טעם הר"ב העיטור בזה) וא"כ לדינא דלא ס"ל כהר"ב העיטור הנ"ל אין שום ספק לומר בכלי שבלע איסור דאוריתא ונפגם להתיר בהגעלה ולכן העלה בנדונו בכלי ברזל מצופים בהיתוך (געשמעלצט) לבן ושוע וחסרון ידיעה לכל העולם ממה נעשים כי האומנים מסתירים מעשיהם ויש לחוש אולי הוא ההיתוך מתערובת חרס ואירע בהו טריפות וכתב שהרב השואל האריך ועיקר בנינו ע"ד הר"ב העיטור והרשב"א וכו' דנ"ל דהעיקר דלא ליעביד להו הגעלה דבעי ליבון מספק וכו' (דברי מסקנתו בזה הביאם הרב פ"ת בסי' קכ"א עי"ש) ומדבריו הללו יש סעד גדול למה שכתבנו למעלה ע"ד הרב כנה"ג דאין שום הכרח מדברי הרב צל"ד דס"ל דלא מהני הגעלה לכל"ח בבישולי עכומ"ז כמובן ואף שראיתי להרב כתב סופר שכתב בדעת הטור דאב"י קיל מכל איסורין דרבנן כמו שאכתוב דב"ק לקמן באות כ' וא"כ כיון דהרב צל"ד ס"ל באב"י דאין להורות להקל נימא נמי דה"ה בבישולי עכומ"ז מ"מ אינו מוכרח לומר כן חדא דעד כאן לא ס"ל להטור דאב"י קיל משאר איסור דרבנן אלא מאיסור דרבנן שיש לו עיקר מן התורה אבל לגבי איסור שאין לו עיקר אפשר דלכ"ע אב"י חמור ועוד דדילמא הרב צל"ד ס"ל כדעת הרשב"א בתוה"ב דס"ל דאינו ב"י חמור אפילו מאיסורין שיש להם עיקר מן התורה כמ"ש הרב חת"ס ולכן אין ללמוד מדבריו לענין בישולי עכומ"ז. ועיין בשו"ת כת"ס א"ח סי' קל"ה (בד"ה אמנם בהכשר הדפוסים) אם יש לסמוך על סברת הרב העיטור במקום הפסד מרובה:
<b>ובשו"ת</b> עדות ביהוסף (להגאבד"ק סלאנים) בסי' מ"ג נשאל בדין הכשר כלי חרס וכלי זכוכית ובתשובתו הביא שדעת הרב העיטור דכלי חרס שנשתמש באיסור דרבנן מהני הגעלה שלשה פעמים וכן פסק בש"ע סי' קי"ג וכתב לפקפק דיסוד דברי הרב העיטור הוא על דברי הירושלמי ואם כן נוכל לומר דהרב העיטור לשיטתו אזיל דסובר דדם שמלחו הוא מדאוריתא ואם כן לדידיה אין נסתר הירושלמי מגמרא דילן לא כן לדידן דקימא לן דדם שמלחו מדרבנן אם כן נסתר דברי הירושלמי מגמרא דילן וגמרא דידן עיקר ומה שמיישב הרשב"א הירושלמי וגמרא דידן משום דתרומה בזמן הזה אין לו עיקר מן התורה דבריו סותרים למה שכתב בחידושיו ליבמות דמבואר בדבריו דתרומה בזמן הזה מקרי יש לו עיקר מן התורה וגם קשה דאם שיטת הירושלמי דרק בדברי סופרים שאין להם עיקר מן התורה א"כ איך קאמר שם דאין למדין לענין נבילה דהוא איסור דאוריתא יותר הוי ליה למימר דאף בדברי סופרים יש חילוק לכן נראה דאין להקל בכלי חרס בהגעלה אף באיסור דרבנן דאין לו עיקר מן התורה אם לא אחר מעת לעת וכאשר בארתי במקום אחר שדעת כמה פוסקים להתיר אחר מעת לעת אף בלא הגעלה אך בכלי חרס זכוכית אפשר להקל באיסור דרבנן אף דיש לו עיקר מן התורה יעויין בא"ח סי' תנ"א ובמג"א שם דמיקל בדיעבד בהגעלה אף באיסור דאוריתא ואם כן אפשר דבאיסור דרבנן יש להקל אף לכתחלה ובכלי חרס על ידי כבוש יש לעיין אם אפשר להקל וכו' אלו תורף דב"ק והנה הרב הנ"ל קצר מאד והרוצה לעמוד על דב"ק יש לו לעיין בדברי הרב העיטור והרשב"א שהביאם רבינו הטור בסי' קצ"א ובדברי מרן הב"י שם (בד"ה כתב בעל העיטור אי לא מסתפינא) ולפום ריהטא יש לי לפקפק על תמיהתו על הרשב"א דאיך קאמר דאין למדין לנבילה וכו' ונעלם ממנו דהרשב"א עצמו הכריח מכח קושיא זו דבכל איסור דרבנן אף ביש לו עיקר מן התורה מהני הגעלה שלשה פעמים עיין לעיל (בד"ה נחזור) ופנאי אין לי כעת להרחיב הדברים ועיני המעיין תחזינה:
<b>והגאון</b> בית שלמה בחלק יו"ד סי' קפ"ו נשאל ששתי חביות גבינות של נכרי נמכרו בטעות לכמה מקומות בחזקת גבינה כשרה ונשתמשו שם בהרבה כלים בחמין מהגבינות הנ"ל אם אפשר להתיר הכלים להשתמש בהם אחר שהשהו מעת לעת כי הוא הפסד רב ועצום ובתשובתו הביא תשובת מוהרלנ"ח סי' קכ"א בדין נותן טעם לפגם דאסור לכתחלה ונשא ונתן הרבה אם יש להתיר באיסור דרבנן אחר שישהא מעת לעת ואם יש לחלק בין כשיש הפסד מרובה לכשאין הפסד מרובה ואם ההפסד מרובה הוא מחמת שהם כלים רבים מהרבה בני אדם אם חשוב זה הפסד מרובה או לא חשיב הפסד מרובה אלא כשההפסד מרובה הוא בכלי אחד ולא מהני צירוף כמה כלים ובד' ע"ט ע"ג הביא שבפרי מגדים אורח חיים בריש ספרו בהנהגות והיתר בחלק שלישי אות כ"ה כתב דאף איסור דרבנן שנבלע בכלי חרס חשוב כמו פרצליי"ן אסור אף כשאינו בן יומו ובאות כ"ו כתב ומ"מ אם בשלו גבינות עכומ"ז בקדרות חרס חשוב אפשר להתיר הכלים אחר מעת לעת ועדין צ"ע ויש להתיישב בדבר וכתב שלכאורה דבריו סותרין וצ"ל דבאות כ"ה מיירי באיסור דרבנן שעיקרו מה"ת כמו דם שמלחו ובאות כ"ו צדד בגבינות שעיקרו דרבנן וסיים בצ"ע וכבר כתבנו בזה למעלה והנה כבר כתבנו למעלה בשם הגרע"א ועשינו לו סמוכין מהש"ס דלא מקרי הפס"מ בכה"ג רק אם אף כלי אחד הוא הפסד מרובה אבל לא כשהפ"מ הוא מכח שהם כלים מרובים ואף דבאמת בכל מקום שמתירין בהפסמ"ר מכח פלוגתת הפוסקים הוי הפ"מ אף בכה"ג כבר כתב שם לחלק דשאני הא דמתירין מכח ספק פלוגתא דהוי הפ"מ אף בכה"ג משא"כ בזה דאין קולא בהפס"מ מחמת פלוגתא רק דל"ג חז"ל בדיעבד בהפ"מ בזה אמרינן דלא הקילו חז"ל רק באם כלי א' הוא הפ"מ עי"ש וכו' כלל הדברים שהכלים יקרים כמו כלי פרצליי"ן יקרים אפשר לצדד להתיר מה שנבלע בהם מהגבינות כשהם אב"י:
<b>אמנם</b> שאר הכלים כלי שטף שראוי להגעיל צריכים כים הגעלה ובשאר כלי חרס אם הוא הפסד מרובה מצד רבוי הכלים דעתו להחמיר כנ"ל ובפרט דמה לנו ליכנס בפרצה דחוקה הלא יש דרך מרווח להגעילם שלשה פעמים (שהוצאות ההגעלה הן הפסד מועט וכו') שהרי כתב הטור בסי' קכ"א בשם הרשב"א דהגעלה ג' פעמים מהני לכלי חרס הבלוע איסור דרבנן שאין לו עיקר מן התורה כמו בישולי עכומ"ז וחלת חוצה לארץ וכן פסק בש"ע סוף סי' קי"ג לענין בישולי עכומ"ז (והאריך לבאר דברי הרשב"א דמה שהוקשה לו מההוא פינכא דתברה ר' אמי בחולין ד' קי"א ונדחק הרשב"א לתרץ דלא השהה אותה עד שיגעילנה שלשה פעמים משום חשש תקלה הוא לפי מה שרצה לומר דגם באיסור דרבנן שיש לו עיקר מן התורה מותר שלזה הוא שקשה מההיא פינכא דדם שמלחו הוא איסור שיש לו עיקר אבל למה שכתב בתורת הבית הקצר וכן כתב הטור בשמו שדוקא באין לו עיקר הוא דמהני אין שום קושיא מההיא פינכא וכן עיקר לדינא) וגבינות עכומ"ז חשיב איסור דרבנן שאין לו עיקר מן התורה והאריך להשיג על הרבנים ש"ך ופרי חדש בכללי הס"ס שהבינו בדעת הרשב"א והאיסור והיתר דגבינות העכומ"ז הוו יש לו עיקר מן התורה שאין הדבר כן אלא דעתם דחשיב איסור שאין לו עיקר ושפיר מהני הגעלה שלשה פעמים בכלי חרס שנשתמשו בהם בחמין:
<b>שוב</b> כתב דהלב מהסס לפי שמרן בש"ע לא פסק דין זה דהגעלת ג' פעמים לכלי חרס באיסור דרבנן שאין לו עיקר אלא גבי בישולי עכומ"ז ואם כן יש לומר דשמא דוקא בבישולי עכומ"ז שדעת הרא"ה שאין הכלים צריכים הכשר משום דלא גזרו משום חתנות בפליטת כלים ולכן אף דיש סוברים דגם בבישולי עכומ"ז צריכים הכלים הכשר מכל מקום מקילינן בהגעלה שלשה פעמים אף דלדעת הרא"ה בדבר שצריך הכשר לא מהני הגעלה שלשה פעמים לכלי חרס אף באיסור דרבנן שאין לו עיקר מן התורה הרי על כל פנים בבישולי עכומ"ז לדעתו אין צריך הכשר ואין עלינו לתפוס חומרות השתי סברות לכן פסק דמהני בבישולי עכומ"ז שהוא איסור דרבנן שאין לו עיקר אמנם בגבינות העכומ"ז שפשוט שהכלים צריכים הכשר אולי אין דעת מרן לפסוק בזה דמהני הגעלה שלשה פעמים אף שהוא איסור דרבנן שאין עיקרו מן התורה וכדעת הרא"ה שסובר כן ומסיק ומכל מקום כיון שהוא רק איסור דרבנן ואינו בן יומו והפסד מרובה נראה ברור להתיר הכלי חרס שבנ"ד ע"י הגעלה ג' פעמים וכל זה הוא דוקא באם שהגבינה אינה מלוחה או באופן שידוע שאין חשש שמא גררו העכומ"ז בסכין שלהם וגם ברור שלא דכו המלח בכלי אסור אבל אם היא מלוחה ויש חשש שגררו המלח בסכין שלהם אם כן יש בגבינות חשש איסור תורה דאף דמסתמא יש ששים נגד המלח מכל מקום בכל מקום שנגע המלח בהגבינה נאסרה כדי קליפה ושקיל וטרי בזה אם יש לומר דאינן יוצא הבלוע מהמלח לתוך הגבינה משום דאין בלוע יוצא מחתיכה לחתיכה בלא רוטב וכו' וסיים על כל פנים אם יש חשש מלח של איסור אין מקום להתיר אמנם אם אין חשש מחמת המלח כבר גיליתי דעתי להתיר גם הכלי חרס על ידי הגעלה שלשה פעמים אמנם כיון שהוא קצת דבר חדש וגם הוא בגליל השייך להרב הגאון דק"ק פלוני אין רצוני להתיר למעשה עד שיראו תשובתי זאת להגאון הנ"ל ויסכים עמדי להתיר כנ"ל ויצאו דברינו בהיתר ומר בריה (בהגהה מבן המחבר) שם כתב דבספר זכור לאברהם חלק ראשון הביא בשם מוהר"י מברונא סי' פ"ה דהקדרה שנתבשלה חלב של עכומ"ז מותרת בדיעבד ובח"ב יו"ד אות כ' ד' רט"ו ע"א כתב גם כן בשם אחרונים לצדד להקל בזה בהפסד מרובה והבאתי זאת לסניף להקל כפי דעת אאמו"ר עכ"פ בהגעלה שלשה פעמים:
<b>כ'</b><b>)</b> <b>כלי</b> חרס שקנהו בעליו לבשל בו חלב ובטעות בשלו בו פעם אחת בשר עוף נסתפק הרב השואל תלמידיה דרב כתב סופר בחיו"ד סי' ה"ן אם מותר לבשל בו חלב אחר מעל"ע ע"י הגעלה ג' פעמים ובאר ספקו משום דהרא"ה בבדה"ב בית ד' שער ד' ס"ל דכלי הבלוע מחלב מותר לבשל בו בשר אחר מעל"ע דגזרה דכלי שאינו ב"י אינה אלא באיסורא בלע והרשב"א חולק בזה וכן נקיטינן בסי' קכ"ב ס"ב ואיכא פלוגתא אחריתי דבטור סי' קכ"א מביא דבעל העיטור כתב לולא דמיסתפי היה מתיר כל כלי חרס אינן ב"י בהגעלה ג"פ וכתב הטור שכ"כ הרשב"א אלא שכתב שראוי לחוש שלא להקל בהם וכן נקיטינן ואולי יש לצרף שתי השיטות להקל שמא בהיתרא בלע לא אסרו אינו בן יומו כי לא נמצא פלוגתא בזה רק הרשב"א והרא"ה חד לגבי חד (אני טרם אכלה להעתיק כל דברי הרב אמרנו אבא אעיר בדבריו הללו והוא זה) ואיני מבין אמאי קרי לה חד לגבי חד ולמה לא נצרף דעת הטור שהביא סברת הרשב"א בסתם ולא רפרף בדבריו וכל לגבי דידי נראה פשוט דאף דיש מחלוקת באומר שמועה בשם אמרו אי אמרינן דמסתמא סובר כמותו והוו רבים או לא אמרינן הכי כמו שרשמתי בקונטריס הכללים במערכת היו"ד אות ד' מ"מ בפוסקי הלכות שמביאים דין אחד בפסקיהם וכתבוהו בשם אמרו משום שאינו מפורש בש"ס פשיטא ודאי דכך היא דעתו שאל"כ לא היה מביאו או היה מפרש שאין דעתו כן וגדולה מזו כתבו כמה פוסקים דכשהראב"ד אינו משיג על הרמב"ם אות היא דס"ל כוותיה שאל"כ היה משיגו וכי חזו להראב"ד בההוא עניינא דכתב בדוכתא אחריתי איפכא מקשו עליה דהני מילי דמר סתראי נינהו עיין במה שרשמתי בקונטריס כללי הפוסקים רסי' ו' וכ"ש שיש לנו לומר כן בפוסק הלכות שמביא וקורא סברת איזה פוסק שקדמו ולא פירש שאין דעתו נוחה בסברתו דודאי יש לנו לומר שסובר כמותו וא"כ למה לא נצרף דעת הטור לסברת הרשב"א ואף אם נאמר שרבינו הטור כ"כ לפי שלא ראה חלקי הסותר שלא ראה דברי הרא"ה בבדה"ב מ"מ מה נענה למרן והרמ"א והבאים אחריו כל ישרי לב שאף שראו גם סברת הרא"ה סתמו כדעת הרשב"א וא"כ למה לא נצרף דעתם והוו להו רבים (ע"כ משלי ואשוב מעתה לדברי הרב הנ"ל) וא"כ נצרף שיטת בהע"י והרשב"א דמהני הגעלה ג' פעמים לכלי חרס ומני"ר הרב המחבר השיב לו כבר ראו עיניך מ"ש מרן אבא בחת"ס יו"ד (כונתו למ"ש בחת"ס סי' קי"ג שהבאתי באות הקודמת) ובמ"א הוספתי כמ"ש בחת"ס ובארתי כי הטור ס"ל מסברא דנפשיה דאינו ב"י קיל משאר איסורין דרבנן וכן היא סברת הרא"ה בבדה"ב ולכן השוה הטור להרשב"א כדעת בהע"י דכיון דס"ל להרשב"א דבאיסורין שיש להם עיקר מעיקר הדין סגי להו בהגעלה הה"ד או כ"ש באינו ב"י אבל אנו שזכינו לאור תורתו במשמרת הבית ושם כתוב דאינו ב"י חמור משאר איסור דרבנן שיש להם עיקר לפי זה לא מוכח מידי דס"ל כהר"ב העיטור דסגי בהגעלה בכלי שאב"י והמעיין במשמרת יראה דס"ל דבאב"י לא מהני הגעלה ובעהע"י יחיד הוא וגם הוא לא החליט וכו' וכתב שהעלה עוד באותה תשובה דאפי' באיסור דרבנן ואינו ב"י לא מהני הגעלה ג"פ ושהביא ראיה לזה מהרשב"א עצמו ומתוס' והר"ן בפסחים ד' ל' (דבריו הם שם בסי' פ' עיש"ב) ולכן בנדון שלנו הגם דאיכא תרתי בשר עוף בחלב דרבנן ואינו ב"י אין להקל ועל מ"ש מר תלמידו דפלוגתא דרשב"א והרא"ה היא חד לגבי חד כתב שמצא בחי' הריטב"א למס' חולין ד' צ"ז שכתב שחבריו של הרא"ה חלקו עליו וגם הריטב"א עצמו כתב שדן לפניו ודחה ראיותיו ונמצאו רבים עומדים בסברת הרשב"א דאין לחלק באיסור כלי שאב"י בין איסורא בלע לכלי מבשר לחלב וא"כ אין לעשות צרופים לצרף שיטת הרא"ה שהיא יחידאה עם שיטת בהע"י מלבד דחבל שיטות חולקים עליו שגם הוא לא אמר בהחלט:
<b>אמר</b> המחבר טרם אכלה להעתיק דברי הרב כתב סופר אומר כי ראיתי להרב פרי תואר בסי' קכ"ב סק"ב שהביא מחלוקת הרא"ה והרשב"א הנ"ל וראיותיהם וסיים וז"ל ולע"ד כיון דבהא מילתא אין הכרעה מהש"ס לפלוגתייהו דהרשב"א והרא"ה סמכינן להתיר כיון דעיקר דין זה אינו אלא מדרבנן גזרו דמדאוריתא כל לפגם שרי אלא דנראה דמתקן כלי ע"י שיבשל בו מים או דבר היתר בשופע דאיכא בהיתר ששים כנגד הכלי ומשם והלאה הוכשר הכלי ואפילו כלי חרס לבשל בו אפילו לכתחלה ואע"ג דאין כלי חרס יוצא מידי דופיו עכ"ז פליטתו מועטת ופגומה ושרי עכ"ל הרי מבואר דמעיקר הדין דעתו לסמוך להקל כסברת הרא"ה מאחר שאין הכרע לאחת משתי הסברות והוא איסור דרבנן אלא שיש לתקן ע"י שיבשל מים בשופע וכו' ומשמע דאם אי אפשר לתקן תיקון הנ"ל כאשר יהיה האופן יש להתיר לבשל בה אחר מעל"ע וכדעת הרא"ה ואומר אני דהרב כתב כן לפי שלא ראה מ"ש בחי' הריטב"א הנ"ל דחבריו חלקו עליו וגם הריטב"א דחה ראיותיו ואילו הוה חזי כי ברבים היו החולקים על הרא"ה ודחו ראיותיו פשיטא לי דלא הוה פסיק בסכינא חריפא כדעת הרא"ה שסברתו דחויה ואינו נכנס בספק בדרבנן דכיון שדחו סברתו הרי הוא ודאי איסור דרבנן וחלילה להקל וראיתי עוד שם בסי' צ"ג סק"ב שכתב לדעת הרב העיטור (שהביא הריב"ה בראש הסימן) שסובר דבהיתרא בלע לא שייך גזרה דאינו ב"י כמ"ש הרא"ה וכו' ומרן מוהרד"ף בס' מזמור לדוד ד' ס"ד ע"ב תמה עליו דעד שמביא ראיה מהרא"ה להתיר יביא מהרשב"א שם לאסור אפילו בלע היתרא ולפי הנראה לא ראה דבריו שבס' קכ"ב שכתב דאית לן למינקט כהרא"ה כיון שאין הכרע במחלוקת וכו' כנז"ל וגם הוא לא ראה מ"ש בחי' הריטב"א הנז"ל שא"כ היה דוחה דבריו ביד חזקה דעל הראשונים אנו מצטערים ואיך נייחס שכן דעת הר"ב העיטור ועי"ש שדקדק מגוף דברי הר"ב העיטור דלא ס"ל כדעת הרא"ה. ומדברי הרב פרי תואר שם בסוף הסק"ב מתבאר לענ"ד דלא ס"ל למעשה כסברת הרא"ה שהרי אחר שנשא ונתן שם במ"ש הטור בשם הרשב"א (שאם בשל ירקות בקדרה של בשר מותר לבשל בה אח"כ גבינה שכבר נתמעט ונקלש כח בלע הבשר עד שאין ראוי להיות עליו שם איסור בשר בחלב ודוקא כשבלע היתר וכו') סיים ולענין הלכה הגם כי דברי הרשב"א נכונים ונכוחים כיון דכמה רבוותא פליגי עליה אין לסמוך להתיר זולת בהיכא שהבלוע פגום עז"ה (על זה הדרך) קדרה של מתכת בלוע מבשר ושהתה מעל"ע שבליעת הבשר שבה פגום הוא ובשל בה אח"כ ירקות או מים יכול לבשל בה חלב בלי שום תיקון להיותו פגום ועיין לקמן סי' קכ"ב עכ"ל הרי שלא התיר להדיא לבשל חלב בקדרת של בשר כשאינה ב"י כדעת הרא"ה אלא בצירוף שבשל בה ג"כ ירקות או מים וכתב שאין לסמוך להתיר בזולת זה ולפי זה נראה דגם בסי' קנ"ב אף שדעתו נוטה להקל כסברת הרא"ה מ"מ למעשה לא סבר לה מר לסמוך על זה אלא ע"י התיקון שהזכיר שם:
<b>ומכל</b> האמור תמיה לי על מה שראיתי להרב שמן המשחה בד' קכ"ה סי' כ"ט (בד"ה וכתב הרשב"א) שהביא מחלוקת הרשב"א והרא"ה וגם ראה מ"ש הריטב"א בחי' לחולין ד' צ"ז הנ"ל וכתב שהרב פר"ת בסי' צ"ג סק"ב הסכים עם הרא"ה וכן אח"כ (בד"ה והשתא הוי ס"ס) עשה הס"ס דילמא הלכה כהרא"ה והפרי תואר דבב"ח בכלי שאינו בן יומו מותר לכתחלה דהיתרא בלע עכ"ל ובמחכתה"ר דבריו תמוהים דבסי' צ"ג לא כתב אלא לפרש שדעת בעהע"י היא כהרא"ה ואין מזה שום הוכחה דמסכים עם הרא"ה ובעיקר דינו של הרב העיטור לא קי"ל כוותיה ואדרבא ממה שסיים בסוף הסק"ב מתבאר דאינו סומך למעשה על סברת הרא"ה ויותר היה לו להביא דברי הרב פר"ת שבסי' קכ"ב הנ"ל שאף שגם שם אינו מסכים אזלינן לקולא מ"מ כיון דמודה מיהא דאית לן למיזל לקולא חזי לאצטרופי לעשות ס"ס עפי"ז (אלא דלפי מה שכתבתי גם בסי' קכ"ב לא סמך ע"ז אלא ע"י התיקון שהזכיר שם) אבל מההיא דסי' צ"ג אין ראיה ונהפוך הוא דמשם מוכח דאינו סומך על סברת הרא"ה כנז"ל ויגדל התימה שאחר שכבר ראה חידושי הריטב"א שחביריו ומר תלמידו חלקו עליו ודתו ראיותיו א"כ אף אם הרב פר"ת היה מסכים עמו היה לנו לומר דלפי שלא ראה דברי חביריו והריטב"א הסכים לסברת הרא"ה שאם היה רואה דבריהם לא היה סומך עליו כמו שלא סמך על סברת הרשב"א שהביא הטור בראש הסימן אף דכיפי תלי לה ואמר שדברי הרשב"א נכונים ונכוחים מ"מ כתב כיון דכמה רבוותא פליגי עליה אין לסמוך עליו וכו' ואם דעת הרב שמן המשחה דלענין ס"ס מצרפינן אף סברא דחיוה (עיין מה שהבאתי בשמו בקונטריס הכללים במערכת הסמ"ך אות ח"י ד"ה ולענין) היה לו לכתוב כן דמאחר שנדונו הוא בכלים שאינם ב"י דאינו אלא איסור דרבנן ויש ס"ס עפ"י סברת הרא"ה שפיר סמכינן ע"ז אף שסברתו דחויה אבל לומר שהרב פר"ת מסכים עם הרא"ה זה ודאי לא יתכן לענ"ד וראיתי להרב משנת ר' אליעזר בח"ב בחיו"ד סוס"י א' שעשה סניף לנדונו סברת הרא"ה דמבשר לחלב דהיתרא בלע לא אסרו שאינו ב"י וכתוב שם דקי"ל כהרא"ה והוא ט"ס וצ"ל ואף דלא קי"ל כהרא"ה וכו' ולא הזכיר מחידושי הריטב"א הנ"ל ומסופקני אם היה רואה דברי הריטב"א אם היה עושה סברת הרא"ה סניף לנדונו דלדברי הרב כת"ס אין לעשות מזה שום סניף כיון שחבריו ותלמידו דחו דבריו וראיותיו ומה שציין במשר"א לעיין בפרי תואר סי' קכ"ב אמת שמתחלת דבריו שם נראה דסומך למעשה על דעת הרא"ה מ"מ מדבריו שבסוף הסק"ב וכן מדבריו שבסי' צ"ג מתבאר דאינו סומך ע"ז למעשה וכמו שכתבתי והרב משר"א עם שלא ראה דבריו שבסי' צ"ג כתב דלא קי"ל כהרא"ה אלא שסברתו עשאה סניף לנדונו עי"ש (ועתה אשוב לדברי הרב כתב סופר):
<b>שוב</b> כתב דנ"ל להקל בנדונו דיש לצדד לומר דהגם דרבו החולקים על הרא"ה וסוברים דגם מבשר לחלב איתא לגזרה דאינה ב"י היינו דוקא בכלי שבשל בה בשר בהמה דהוא בב"ח דאוריתא אבל כשבשל בשר עוף י"ל דכיון דהוא היתרא בלע ואיסורו בחלב הוא מדרבנן כ"ע מודו דליתא לגזרה דאב"י והאריך דמבואר מדברי הראשונים דלולא הראיה מפנכא דר' אמי למ"ד דדם שמלחו ובשלו דרבנן היינו אומרים דליתא לגזרה דשאינה ב"י בבלע איסור דרבנן וכיון דמדר' אמי הוא דילפינן הא איכא למימר דדוקא בכעין דר' אמי דאיסורא דרבנן בלע הוא דאסור גם באב"י אבל לא בהיתרא בלע כבשר עוף שבחלב הוא רק מדרבנן והאריך קצת להסביר הדברים ושכן משמע מהריטב"א שכתב וז"ל משא"כ בזו שחלב איסור דאוריתא דמשמע דוקא באיסור דאוריתא וכיון דמלתא דרבנן נלע"ד דיש לצדד להקל וכ"ש אחר שהגעיל הכלי ג' פעמים דס"ל להרשב"א בתוה"ב מעיקר הדין דמהני הגעלה ג' פעמים לאיסור דרבנן אפילו יש להם עיקר ובקיצור כתב דיש לחוש להחמיר וכה"ג דבלע היתרא ואיסור דרבנן סמוך לבי לא אירע לומר דהמיקל לא הפסיד וכתורה הורה עכ"ל ולקמן במע' הנו"ן (נוטל"ף) הבאתי שדעת רוב האחרונים דכלי שאינו ב"י באיסור דרבנן מותר לכתחלה וא"כ פשוט דיש להתיר אחר בהגעיל הכלי ג' פעמים כדברי הרב כת"ס:
<b>כ"א</b><b>)</b> <b>קדרות</b> ברזל מצופות מבפנים עלו אל היתוך שהעלה הגאון חתם סופר ביו"ד סי' קי"ג (והזכרתי דבריו לעיל באות י"ט והובא בפתחי תשובה סי' קכ"א) דצריכות ליבון מספק כלי חרס נשאל מר בריה הגאון כתב סופר בחיו"ד סי' ע"ח בקדרה כזו של בשר אינה בת יומא שהיתה עומדת אצל האש ונשפך מקדרה שאצלה חלב מבחוץ (דהסכמת הש"ך בסי' צ"ב ס"ק י"ט דקדרה עצמה אסורה אפילו נפל נגד הרוטב ויש ששים) אם נתרת בהגעלה ממה נפשך אם נפלט בפנים נתבטל הבליעה בששים ואי לא נכנס בפנים מהני הגעלה לצד חוץ שהוא ברזל והשיב דמטעם זה לא נראה לו להורות כן דמלבד מה שהשיב מורה אחד שיש לחוש שמא נכנס עד מקום הציפוי ועד בכלל ולא נתפשט בפנים לגמרי ועוד כיון שכלי חרס אינו יוצא מידי דופיו לעולם גם אם נתפשט עד הרוטב ואם היינו יודעים זה בבירור לא היה מותר רק בברזל וכדומה ולא בכלי חרם שאינו יוצא מידי דופיו ואין חילוק בין בלע כבר או עכשיו אך יש לצדד להקל משום ספק ספקא שמא לא נתפשט בכולו מתחלה רק עד מקום החיפוי ולא עד בכלל ושמא לאו חרס הוא והוא חסרון ידיעה לכל העולם כי אי אפשר לעמוד על הדבר כמו שכתב בחת"ס הנ"ל ועיין ט"ז סי' צ"ח סק"ו אלא דאי אפשר להגעילה רק באינה בת יומא דלצד שלא נכנס לפנים תחלה בלע עכשיו דלא טריד למיפלט כמו שכתב הרשב"א וכו' ולא סגי בחד ספקא באינה ב"י כיון שנולד הספק בדאוריתא כשהיה ב"י ונתגלגל וכו' אבל משום ס"ס יש להתיר באינה בת יומא וכו' והביא דברי הבית שמואל בסי' קנ"ה ס"ק ל"ד דאפילו חסרון ידיעה לכל העולם לא הוי ספק דרבנן והוא הדין לספק ספקא וציין ט"ז יו"ד סי' ה"ן סק"ח וש"ך שם סק"ד (עיין מה שרשמתי בקונטריס הכללים במערכת הסמ"ך אות ב"ן בענין זה ונדפס בשדי חמד בחלק דברי חכמים סי' ס"ח) וסיים דהמיקל באינה ב"י מכח ספק ספקא הנ"ל אין מזחיחין אותו דלפי הנשמע נפסדים הכלים הרבה על ידי ליבון ויש לצרף דעת כמה אחרונים דבלוע של בשר או חלב לכולי עלמא לאו דאוריתא לכן יש לצדד להקל אלו תוד"ק ויש לפקפק על מה שחושבים ספק זה חסרון ידיעה לכל העולם דלענ"ד אין זה בגדר חסרון ידיעה לכל העולם כיון שהאומנים יודעים ממה הם עושים רק שמסתירין מעשיהם לבל יוודע אומנותם לאיש זר וכיון שיש יודעם בעולם אף שמאתנו דבר זה נעלם אין זה אלא חסרון חכמה ואינו נכנס בכלל ספק שהוא ספק מחסרון חכמה וגם במה שנראה שמשוה להט"ז וש"ך ביו"ד סי' ה"ן לדעת הב"ש יש לפקפק לענ"ד שוב ראיתי שם בסוף סי' פ' שהגאון בעצמו כתב דאפשר דאין זה ספק כראוי דאולי הוי ספק חסרון ידיעה שאפשר לברר ע"י אומנים עי"ש:
<b>עתה</b> יוצא לאור ספר כנסת הגדולה חדש (חידושי תורה מרבני דורנו יצ"ו) ונדפס מחברת ראשונה וראיתי שם בצד מ"ג מאמר מאחד המורים יצ"ו על כלי ברזל המצופים בקוניא (גלאזור) שהחת"ס יו"ד סי' קי"ג פסק שיש לו דין כלי חרס מספק והרב הנ"ל יצ"ו אמר שעמד על המבחן ואף שכלים הללו אינם מצויים בינינו ולא ידעתי מהותם לרגל מלאכתי מלאכת שמים אעתיק דבריו וז"ל לקחתי כלי ברזל גלאזירט חדש הנקרא פענדיל משחתי השיליים בחמאה סרוחה ובנפט וכן עשיתי בכל הדפנות מבחוץ ואחרי כן כפיתי את הכלי על המנורה (לאמפע) הבוער להחם היטב מבפנים כדי שיבלע היטב את החמאה ואת הנפט שעל השולים מלמעלה וכן בשלתי בתוך הכלי זפת ונפט במוקף צמיד פתיל דברים שריחם רע מאד ואח"כ קנחתי את הכלי היטב ורחצתיו בצונן ונתתי בתוכו מים להרתיח ולא נשתנה טעם המים וריח רע לא היה להמים כאילו לא נתבשל בהכלי מאומה נראה מזה שהכלי הללו אם רק הם חלקים ואין בהם קרטופני אינם בולעים אם כן דין כלי זכוכית יש להם לכן קולי אקרא בכח כי המצוה וגם חובה היא המוטלת על כל רב ומו"ץ לעמוד על המובחן בכלים הללו למען ידע את טבעם ואז רק אז ידע מה להורות אם נשפך תחתם דבר האסור או זיעה מבחוץ והוא בכלל כל אבדת אחיך שלא לאסור את המותר וגם חז"ל כל הוראותיהם בנויות על הטבע והנסיון אולם הטבעים משתנים בהפאבריקאציאן וכפי העת והזמן צריכים לחדש בתורה וכן כתב הגאון בעל פמ"ג בהקדמתו לספרו שושנת העמקים עי"ש וכן גם הכלים המצופים מבפנים ומבחוץ הן אותם שצבועים בצבע בלא"ה והן הצבועין בצבע אחר בכולם עשיתי הבחינות ויצא לי שלכולם טבע אחד ולכולם יש על פי זה דין כלי זכוכית וכן הסכים על ידי חכם אחד בחכמת הכימיא ומי לנו גדולים מהחכמה והנסיון אשר עליהם בנו חז"ל את יסודי הוראותיהם בכלים במסכת פסחים ונודע לי שהמו"ץ בווארשא נוהגים היתר בכלי מתכות שהם גלאזירט מבית ומחוץ הנעשים בווארשא מתירים אותם על חג הפסח וגם אם נשפך תחתם דבר האסור מתירים את הכלים בהגעלה כי נתברר אצלם שאין הגלאזור ככלי חרס אבל לא נסו לעשות את הנסיונות שעשיתי אני ולדעתי אם תבא שאלה מבחוץ על הכלים האלה בערב שבת או בהפסד מרובה יכולים המורים להורות כפי שהורה לי הנסיון בתנאי שיסכימו עמדי עוד רבנים כי אולי הוא כדבר שנהגו בו איסור עכ"ל:
<b>והנה</b> המובחן שעשה הרב הנ"ל יצ"ו הוא נכון והיה לו עוד להבחין גם על ידי משקל וכאשר נסה הרדב"ז לכלי הצינ"י שנשאל עליהם אם דינם ככלי זכוכית או צריכים הגעלה ואחר הנסיון נודע לו כי כלי חרס הם ודרך הנסיון היה שלקח חתיכה מכלי הנ"ל והכניסה באש ויצא ממנה שלהבת כדרך הכלים הבלועים מבחן זה אינו שייך בכלי ברזל הנ"ל אך עוד כתב שהלבין אותה חתיכה יפה ודקדק במשקלה והשליך אותה אל תוך קדרה של תבשיל עד חצי שעה ורחץ אותה ונגבה יפה וחזר ושקלה והוסיפה על משקלה הראשון כל דהו ומזה נתברר לו שהוא בולע אך לא ככלי חרס שבליעתו מרובה עי"ש בח"ג סי' ת"א וזה הנסיון שייך גם לכלי ברזל הנ"ל ומשמע דאם אחר המבחן לא היה שלהבת יוצא ממנה (כדרך הכלים הבלועים) ולא הוסיפה על המשקל היה סמוך לדון אותם ככלי זכוכית דשיעי ולא בלעי ומזה סעד ותמך גדול לדברי הרב אחד המורים הנ"ל יצ"ו לסמוך על הניסיון ויועיל לנו הספרדים הנגררים אחר פסק מרן בהוראות איסור והיתר ופסק בסוף סי' תנ"א דכלי זכוכית אין צריכים שום הכשר וכן עמא דבר זולת השרידים המהדרים כמו שכתב מרן החבי"ב בשיירי כנסת הגדולה שם ובכנסת הגדולה יורה דעה סי' קכ"א אבל לגבי האשכנזים אשר נמשכים אחר הוראות הרמ"א שהביא דעת המחמירין דכלי זכוכית אף הגעלה לא מהני להו והעיד שכן המנהג באשכנז ובמדינות אלו וכן נמשכו הבאים אחריו כל ישרי לב הלא בספרתם לא יספיק להם לומר שדין כלים הללו כדין כלי זכוכית אלא צריכים לומר שכלים הללו עדיפי מכלי זכוכית ובאמת בכלי זכוכית עצמם נקל היה לרבותינו האשכנזים לעמוד בהם על המובחן על דרך שכתב הרדב"ז בשתי הבחינות הנז"ל ומי לנו גדולים בתורה וחריפי דפום בדת"א כרבני אשכנז הקולעים אל השערה ורחוק לומר שלא עלה על דעתם לעמוד על המובחן הזה ובהכרח לומר שחשו חכמים הראשונים לקדושים אשר בארץ המה שמא יש כלים הדומים להם ומזייפים בהם לערב משאר עפר או שעושים מעפר אחר ממש ומתקנים אותם ודומים לאלו ממש כמו שחשש הרדב"ז. לחששות הללו והנסיון אהני ליה לתת לכלי הצינ"י דין כלי חרס ממש וגם אם אחר הנסיון ראה שאינן בולעים כלל מי זה אמר שהיה מתיר אותם ולא היה חושש לאסור כל הכלים מפני הדומים להם שיש לחוש החששות הנ"ל. והנסיון יועיל רק לכלי פרטי אשר בא עליו המובחן ולא ללמד על הכלל כולו כיון שיש לחוש לזיוף שמזייפין במקומות אחרים והרבנים גדולי ארץ ווארשא יצ"ו שאמר בעל המאמר הנ"ל יצ"ו שנודע לו שנוהגים היתר בכלים אלו הנעשים בווארשא אולי נתברר להם שמובדלים הם משאר כלים הנעשים בשאר מקומות וניכרים הם וידועים לכל ואחרי שנתברר להם שכלים כאלה לא יביאו משום מקום כאשר יהיה האופן שנתברר להם וגם נתברר להם שבווארשא אין מזייפין בכלים הללו יצא הדבר בהיתר אינהו בדידהו ואנן בדידן כלים הבאים מכמה מקומות אף אם יתברר לנו שבפאבריק פ' אין מזייפים כלל וצרפנום וביחנום שאינם בולעים מי מפיס לסמוך על זה ולא לחוש לכלים הדומים לאלו ויש בהם חשש זיוף הנה כי כן לדעתי העניה אין לסמוך להתיר בדרך כלל על סמך הנסיון הזה ובטח ידברו על זה רבני גדולי דורנו יצ"ו בחוברות הבאות שיצאו לאור מס' כנסת הגדולה הנ"ל איה"ש ועל פיהם יקום דבר כל זה היה כתוב אצלי מכבר ונדפס בשדי חמד בחלק דברי חכמים סי' צ"ג:
<b>אחר</b> זמן כתב לי ידידי הרה"ג מוהרי"ק עפשטיין אבד"ק מאריאפאל יצ"ו וז"ל בקשתי מכתר"ה להודיעיני דעתו בענין הגעלת כלי ברזל המשוחים מבפנים הנקראים ציגונע"ם אשר לא נודע על נכון ממה נעשה הציפוי הזה ובחתם סופר בחלק יו"ד ת' קי"ג אוסרם בהגעלה מחשש שמא משוחים בעפר ולאשר כי בזמן הזה כל העולם משתמשים רק בקדירות האלו והפסד גדול לאוסרם בהגעלה ובליבון בודאי אין להתירם דחייס עלייהו דלמא פקעי ולדעתי יש לדונו ככלי מתכות ולהתירו בהגעלה וכמו שמבואר בשאלת יעב"ץ לענין כלים פארצלאייע"ן הבאים ממד"ה ואולי יש לצרף בזה גם דעת המנ"י שכתב דבכלי חרס מותר נותן טעם לפגם דמכיון דלא מהני בהו הגעלה כדיעבד דמי אם כן כאן נמי לאחר שהגעילו אם תאמר דלא מהני בהו הגעלה מחמת הצפוי שמא הוא עפר יכול אני לומר דמחמת זה דאין מועיל הגעלה מועיל בלא הגעלה כלל וכבר כתבו הפוסקים דבהפסד מרובה יש לצרף דעת המנ"י וכו' ויודיעיני דעתו בזה עכ"ד יצ"ו והיתה תשובתי שיעיין בספרי דברי חכמים ששם כתבתי בסי' צ"ג דאחד מן המורים יצ"ו במאמרו שבכנסת הגדולה החדש העלה ע"י הבחינה והניסיון דמהני להו הגעלה וכתבתי על דבריו דאין נראה לדעתו העניה לסמוך על זה עי"ש שוב קבלתי מכתב מידידי הרה"ג מוהרי"ץ אייזיק ווייס יצ"ו מעיר סאפינקא וכתב לי בענין זה וז"ל בדברי חכמים סי' צ"ג פלפל כת"ה בדין כלי ברזל המצופות ע"י היתוך והביא דברי הח"ס וה"כ ויע"י כת"ה בשו"ת בית יצחק מהרב מפראמישלא חיו"ד בהשמטות לסי' קמ"ו שפסק דבנפל חלב על קדירה של בשר נגד הרוטב ויש ס' סגי בהגעלה ג"פ משום דהיתירא בלע יעי"ש באריכות והרב מברעזאן בס' גלוי דעת בסופו ממש כתב דבנאסר בצד חוץ סגי בהגעלה (ונעלם ממנו דברי השו"ת בית יצחק) משום דכיון דהלובן מין חרס אינינו גוש אחד עם הברזל אם כן כיון דליכא רוטב בנתיים אין בליעה יוצא מכלי לכלי בלי רוטב עכ"ל ויעי"ש ובאמת נעלם ממנו מ"ח בח"י רע"א ביו"ד סי' ס"ד על הש"ך סקי"ג דבכלי אחד שיש בו רוטב יוצא מצד זה לצד זה כיון שהרוטב מתפשט בכל עוביו עי"ש שהאריך עכ"ד יצ"ו:
<b>שוב</b> השגתי ספר יד אלעזר להגאון מוהר"א הלוי הורוויטץ אבד"ק וויען וראיתי שבסי' צ"ו נשאל בענין קדרות ברזל מצופות בהיתוך (געשמעלצט) לבן ושיע וחסרון ידיעה לכל אדם ממה נעשה ההיתוך הנ"ל כי העושים במלאכה זו מסתירים מעשיהם שלא יוודע לשום אדם פן יעשה כמתכונתם וההיתוך דק מאד פחות מכדי קליפה עביו וקשה כברזל ויש לחוש שמחרס את חרסי האדמה נעשה התערובת בההיתוך ועל זה שואלים אם אירע בהן טריפות מה דינם אם להתירם בהגעלה כדין כלי מתכות או צריך להחזירן לכבשונות כדין כלי חרס או אם די בליבון כל דהו עד שהקש נשרף מבחוץ עכ"ד השאלה אשר כבר הובאה בשו"ת חתם סופר סימן קי"ג:
<b>ובתשובתו</b> הביא מאי דגרסינן בירושלמי פרק י"א דתרומות הלכה ד' תני ר' חלפתא בר שאול קדרה שבשל בה תרומה מגעילה ג' פעמים ודיו אמר ר' בא ואין למדין ממנה לנבלה והקשה ר' יוסי אם בתרומה דהיא עון מיתה מהני לאו כל שכן הוא לנבילה ומשני דתרומה בזמן הזה דרבנן והביא שבס' בה"ב הקשה להסתלקא דעתין דמיירי בתרומה דאוריתא הוה ליה להקשות דהרי התורה העידה גבי חטאת דכלי חרס אינו יוצא מידי דופיו לעולם ולמסקנא נמי הקשה בס' בה"ב דאם כן כל כלי חרס שאינו בן יומו דאיסורו מדרבנן לישתרי בהגעלה ג' פעמים וכל הש"ס מלא דאין לו תקנה ולתרץ קושיות אלו כתב על פי מאי דאמרינן בפסחים ד' ל' ע"ב בעו מאמימור הני מאני דקוניא דשיעי מהו לאישתמושי בהו בפסחא אמר להו חזינא להו דמדייתי והתורה העידה על כלי חרס שאינו יוצא מידי דופיו לעולם והקשה דלמה ליה למימר תרתי דמדייתי והתורה העידה ולא היה לו לומר אלא התורה העידה ולמה צריך לומר חזינן דמדייתי:
<b>(</b><b>אמר</b> המחבר יפה דקדק הגאון הנ"ל לפי העתקתו לשון הש"ס דפסחים חזינא להו דמדייתי והתורה העידה וכו' דמלשון זה משמע ליה דתרי מילי קאמר וקשיא ליה דתסגי לן בחדא דהתורה העידה וכו' אמנם לפי מה שהוא בש"ס לפנינו חזינא להו דמדייתי אלמא בלעי והתורה העידה וכו' מתבאר דהכל שפה אחת וחדא מלתא קאמר דחזינא להו דמדייתי איצטריך למימר כדי לאוכוחי דבלעי וכיון דבלעי הרי התורה העידה על כלי חרס שאינו יוצא מידי דופיו דאי לאו דבלעי לא הוה לן למיסר משום מאי דהתורה העידה שאינו יוצא מידי דופיו דמי הכניסו להבלע שיצא ויותר מפורש כן בלשון הש"ס במס' עבודה זרה ריש ד' ל"ד חזינא להו דמדייתי וכיון דמדייתי ודאי בלעי ואסירי מאי טעמא התורה העידה על כלי חרס שאינו יוצא מידי דופיו הרי מבואר שהכל טעם אחד הוא ודברי הגאון הנ"ל צ"ע לדעתי העניה נחזור לדברי הגאון):
<b>וליישב</b> דקדוקו הנ"ל אמר רב דבא לאשמועינן דלאו כל כלי חרס דשיעי בלעי אלא דוקא הנהו דחזינן דמדייתי אבל סתם כלי חרס דשיעי לא בלעי ובחטאת דאמרה תורה דכלי חרס אשר תבושל בו ישבר מיירי בכלי חרס דעלמא דלא שיעי או דשיעי וחזינא דמייתי ובזה מיישב שתי הקושיות שבס' בה"ב הנ"ל דיש לומר דלהסלקא דעתין שבהירושלמי דגם באיסור תורה מהני הגעלה ג' פעמים מיירי ר' חלפתא בקדרה כלי חרס דשיע ולא חזינא להו דמדייתי וכיון דלא חזינא דמדייתי מהני להו הגעלה שלשה פעמים דלא נימא דמכל מקום מידי ספק לא נפיל ולא תועיל להם ההגעלה קמשמע לן דמהניא והא דאמרינן בכולי הש"ס דקדרה שאינה בת יומא אין לה תקנה אלא שבירה היינו בקדרות של חרס דשיעי וחזינא להו דמדייתי וסיים הגאון דלהמסקנא דירושלמי מהני הגעלה כשנבלע איסור דרבנן אפילו כשיש לו עיקר בדאוריתא וכשיטת בעל העיטור עכ"ל:
<b>(</b><b>אמר</b> המחבר עם שאיני כדאי לחלוק על דברי הגאון אחוה דעי דלדידי חזי מדקדוק לשון הש"ס דסתם כלי חרס דשיעי בלעי דאי הוה אמר אמימר חזינא אי מדייתי אלמא בלעי וכו' הוה דייקינן כדאמר הגאון דכל דלא חזינן דמדייתי מסתמא אמרינן דלא בלעי אבל השתא דקאמר חזינא להו דמדייתי מוכח שמעיד בדרך כלל על כל כלי חרס דשיעי דארחייהו בהכי ואף אם נעמיס לומר דמודה אמימר שאם בדקנום וראינו דלא מדייתי שרו מכל מקום ודאי מסתמא לית לן למימר דלא מדייתי ושרו כמו שכתב הגאון אלא אדרבא מסתמא אמרינן דמדייתי ואסירי וממילא הא דתני ר' חלפתא בירושלמי הנ"ל קדרה שבשל בה תרומה מגעילה ג' פעמים ודיו מלבד שמשמעות קדרה דקתני הוא קדרה של חרס דעלמא דלא שיעי כמשמעות כל כלי חרס שבכתוב ושבלשון הש"ס שסתמן כלי חרס דלא שיעי ועוד אפילו נדחוק דבכלי חרס דשיע מיירי מכל מקום לפי מה שכתבתי דאף אם נאמר דמודה אמימר דאם בדקנום וחזינן דלא מדייתי שרו הא מיהא מסתמא כלי חרס דשיעי מדייתי הוו ואם כן נצטרך לומר דר' חלפתא מיירי בכלי חרס דשיעי וגם חזינן להו דלא מדייתי וכל כי הא ודאי דוחק גדול הוא להעמיס בדברי ר' חלפתא דכל כי הא הוה ליה לפרש דאין ההיתר אלא בכלי חרס דשיעי וחזינא דלא מדייתי אלא ודאי מוכח דר' חלפתא בכל כלי חרס דעלמא מיירי והדרא קושיא דהרי התורה העידה בחטאת וכו' וגם הקושיא השנית חוזר ונעור כמובן):
<b>ואעיקרא</b> דמילתא יש לפקפק לדעתי הקצרה דמאי דפשיטא ליה להגאון דמשום דשיעי לא בלעי נראה שאינו פשוט לומר כן ותליא בפלוגתא שנחלקו אבות העולם בהא דאמרינן בפרק כיצד צולין ד' ע"ד ע"ב שאני לב דשיע ולא בלע אי קאי הכי למסקנא ולדעת הסוברים דהאי שינויא לא קימא למסקנא לא סמכינן לומר דמידי דשיע לא בלע אלא על ידי בישול ודאי בלע עיין ביו"ד סי' ע"ב ועוד יש חילוק בין דם לשמנונית של איסור דמפעפע עי"ש בתוספות והאריך בשתי החלוקות הרב ערך השולחן בסי' ע"ב אות ג' ואות ד' עי"ש מערכה מול מערכה ומצינו בפוסקים שנשתמשו בסברא זו (דשיע לא בלע) גבי כלי זכוכית שמכניסים בהם יין לקיום עיין ביו"ד סי' קל"ה ס"ח ובט"ז סקי"א ובש"ך ס"ק כ"ג ושם איירינן בנשתמש בצונן ואין משם ראיה לנשתמש על ידי בישול וצ"ע:
<b>גם</b> מה שכתב הגאון דלהמסקנא בירושלמי מהני הגעלה בנבלע איסור דרבנן אפילו ביש לו עיקר בדאוריתא וכשיטת בעל העיטור דבריו נפלאו ממני דמשמע שסובר הרב דתרומה בזמן הזה הויא עיקרה מן התורה והדבר תמוה שנעלם ממנו דברי הרשב"א שהביא רבינו הטור ביו"ד סי' קכ"א (על מה שכתב הר"ב העיטור דבאיסור דרבנן כקדרה שאינה בת יומא מהני הגעלה ג' פעמים על פי הירושלמי דתרומות הנ"ל) דאפשר שלא התירו בירושלמי אלא באיסור דרבנן שאין לו עיקר בתורה כתרומה וחלה בחוצה לארץ ובישולי עכומ"ז וכו' עכ"ל הרי מפורש יוצא מפי גדול אדוננו הרשב"א דהירושלמי מיירי באיסור דרבנן שאין לו עיקר בתורה ועי"ש בדברי מרן בבית יוסף ואף שאני הדל כתבתי למעלה באות י"ט (בד"ה נחזור) שרבינו בצלאל באסיפת זקנים לבבא בתרא הביא דברי הרשב"א דמדאמר ר' בא ואין למדין ממנה לנבלה ולא אמר ואין למדין לאיסור דרבנן שעיקרו מן התורה מוכח דכל איסור דרבנן למדין ואפילו כשעיקרו מן התורה אין במשמעות דבריו שזאת היתה כונתו אלא נראה כונתו להוכיח כן מגוף הדברים שאמרו בירושלמי במסקנא דר' חלפתא קאמר בתרומה דרבנן ומשמע ליה דתרומה היא איסור דרבנן שיש לה עיקר בתורה ועם שבאמת סברא זו לא נפלאת היא שכן כתב הרשב"א בחידושיו ליבמות כמו שכתב בשמו הגאון מסלאנים בשו"ת עדות ביהוסף סי' מ"ג (ותמה על הרשב"א שדבריו סותרים למה שכתב בדין הגעלה ג' פעמים לכלי חרס באיסור דרבנן דתרומה הוי אין עיקרה מן התורה) על כל פנים היה לו להגאון הנ"ל להביא דברי הטור ובית יוסף שהביאו מדברי הרשב"א דתרומה הויא אין עיקרה מן התורה ולכתוב דלפי מה שכתב הרשב"א בחידושיו ליבמות נלמוד ממסקנת הירושלמי כשיטת הרב העיטור דגם באיסור שעיקרו מן התורה מהניא הגעלה לכלי חרס נחזור לדברי הגאון יד אלעזר:
<b>ומעתה</b> בהנך קדרות ברזל שההיתוך הוא שוע ועינינו רואות שלא מדייתי יש לומר דסלקינן בהו דרגא ומהני להו הגעלה אף אם בלועות איסור תורה וכל שכן אם ממתין עד שתהיו אינן בני יומן בודאי שפיר דמי וכתב דלכאורה יש לפקפק ממה שכתבו הרא"ש והטור בש"ע בסי' תנ"א דברי רבינו האי גאון דכלי עץ המצופין בסממנים ומשתמשים בהם בחמין דככלי חרס דנינן להו ואין משתמשין בהם בפסח הרי דאף דשיעי ולא מדייתי ודאי לא מכשרינן בהגעלה ודוחק לומר דמשום חומרא דחמץ נגעו בה וכו' וכתב ליישב דאיסורי הנאה שאני והוא על פי מה שכתבו התוס' בשם הר"י בפסחים ד' ל' ד"ה לישהינהו דבדליכא בלוע רק איסור מועט חשיב כדיעבד ויכול לבטלו לכתחלה ובודאי לאחר הגעלת שלשה פעמים לא נשאר בדופני הקדרה רק משהו ושפיר דמי לבשל אח"כ בתוכה ולבטל אותו מעט הנשאר אך זה יתכן בדבר שאינו מאיסורי הנאה משא"כ בדבר שאסור בהנאה כיון דסוף סוף אף אם הבלוע מעט מתהני מהאיסור אינו מועיל הביטול כלל ובזה מתיישבת קושיית בעל בדה"ב הנ"ל דבשלמא תרומה שמותרת בהנאה לזרים ולכמה רבוואתא אפילו הנאה של כילוי מותרת לזרים עיין משנה למלך פרק ב' מהלכות תרומות אות י"ד שפיר אמר דסגי בהגעלה שלשה פעמים ולא קשיא מהא דהתורה העידה בחטאת דישבר משום דיש לומר דהירושלמי לשיטתיה אזיל שסובר בפרק ו' דמסכת תרומות דבקדשים אפילו ריש לקיש מודה דחצי שיעור אסור מן התורה והטעם משום דאיסורי הנאה נינהו ומשהו אסור על כל פנים מצד הנאה ויש לפרש מה שאסר אמימר למאני דקוניא להגעילם היינו דוקא לבשל בהם בפסח ומשום חומרא דאיסור הנאה נגעו בה וכו' וגם רבינו האי דקדק וכתב ואין משתמשין בהם בפסח דדוקא בבפסח עצמו אסור משום הנאה (אמר המחבר על מה שכתב הגאון בדעת הירושלמי דאזיל לשיטתיה דבאיסורי הנאה מודה ריש לקיש דחצי שיעור אסור מן התורה עיין בזה בקונטריס הכללים במערכת החי"ת אות י"ז ואות ק"א מה שהבאתי בדברי הירושלמי בענין זה ומה שכתב דתרומה מותרת בהנאה של כילוי לכמה מרבוותא הנה כעת לא יכלתי לעיין בזה דלפי הרשום בזכרוני כולי עלמא מודו דהנאה של כילוי אסור בתרומה רק שנחלקו אם האיסור מן התורה או אינו אלא מדרבנן ועי"ש בקונטריס הכללים הנ"ל מה שכתבתי שם בזה (בד"ה ודע ובד"ה אמנם) ומה שכתב דדינו של רבינו האיי דכלי עץ המצופים דינם ככלי חרס אינו אלא בחמץ וכיוצא בו מדברים האסורים בהנאה אין נראה שתהיה כן דעת מרן ביו"ד סי' קכ"א סעיף ג' שכתב דיני הגעלה וליבון הלא הם הכתובים בהלכות פסח וסתמו כפירושו שכל הדינים הכתובים שם שייכי בכל האיסורים ואם יש לחלק בין דבר האסור בהנאה למה שאינו אסור אלא באכילה לא היה סותם כמוב נחזור לדברי הגאון):
<b>אמנם</b> לא מפני שאנו מדמין נעשה מעשה לאסור ולהפסיד ממונם של ישראל בכלים הבלועים ונאסרים מבשר בחלב וכיוצא בו מאיסורי הנאה וביותר נראה דאף דפסקו הטור והש"ע הך דינא דרבינו האי באין חולק וכתב הפרמ"ג שם במשבצות ס"ק ל"א דאפילו כשנבלע מאיסור דרבנן אין להגעיל כלי חרס זולת כשנבלע מאיסור דרבנן שאין לו שורש מן התורה כגון חלת חוצה לארץ ובישולי עכומ"ז עם כל זה יש לצדד להקל בקדרות ברזל הנ"ל משום דאין אנו יודעים ממה נעשה ההיתוך אם מחרסי האדמה או מדברים אחרים ועוד הא גוף הכלי הוא ברזל והצפוי דק מאד פחות מכדי קליפה ובודאי יש ששים בכל פעם נגד בליעת אותו הציפוי וגדולה מזו כתב הש"ך סי' ס"ט ס"ק ס"ה דכל כלי יש ששים נגד קליפתו הפנימית וכל שכן הכא דההיתוך הוא פחות מכדי קליפה וגם לא שייך הכא משום מבטל איסור לכתחלה דכבר פסק מרן ביו"ד סי' צ"ט ס"ז דאם נבלע בכלי רק איסור מועט מותר להשתמש לכתחלה היתר בשפע ואפילו בבן יומו וכל שכן באינו בן יומו דמתיר גם הט"ז וסייעתו ואם כן דל מהכא הגעלה הא אף בלי הגעלה מותר ופשוט דתו אין לחוש דילמא ישתמש בדבר מועט דהא כיון דהגעיל הכלי בתחלה שלשה פעמים הרי כבר יצא רוב הבלוע מאותו המיעוט ולעולם יהא ששים בהיתר נגד מיעוטא דמיעוטא הנשאר עוד וכתב שכן כתב גם הגאון השואל:
<b>ועוד</b> יש לצרף שיטת הגאונים שהביא במנחת יעקב כלל פ"ה אות ס"ד דכלי חרס שאין לו תקנה בהגעלה חשיב כדיעבד מותר להשתמש בו לכתחלה כששהה מעת לעת ובפמ"ג בשפתי דעת בסי' ק"ג ס"ק י"ז עלה בדעתו להתיר כלי פארצולע"ן משום דיש הפסד מרובה לשברם או למכרם לעכומ"ז והוי כדיעבד ונהי דבעל פרמ"ג חוכך להחמיר בזה וכן ראיתי בספר שיירי כנסת הגדולה א"ח סי' תנ"א בהגהות ב"י אות ל' שכתב להחמיר בזה וכו' (העתיק כל לשונו והבאתיו לקמן באות ל' בד"ה אחר זמן רב) עם כל זה חזי לאיצטרופי שיטת גאונים אלו שרצו להתיר אפי' כלי פארצעלא"ן שהם ודאי כלי חרס להקל עכ"פ בכלי ברזל הנ"ל בהגעלה כיון דלא ידעינן כלל אם הציפוי שלהם הוא מחרס והתורה חסה על ממונם של ישראל דהא מיפסדי בליבון ועוד אם נחמיר להצריכם ליבון דוקא יש לחוש דילמא חייס עלייהו שלא יפקעו ולא ילבינם ככל הצורך והרי תיקונים הוא קלקולם וטוב יותר להגעילם היטב שלשה פעמים ולהשתמש בהם כשאינם בני יומן ולסמוך על יסודי כל ההיתרים הנ"ל שהזכרתי אני ושהזכיר הגאון השואל אמנם כבר הורה זקן אדמ"ו הגאון האמתי בחת"ס יורה דעה סי' קי"ג שלא להגעיל כלים הנ"ל אבל למלאותם גחלים שפיר דמי:
<b>עוד</b> מצאתי תשובה אחרת להגאון יד אלעזר הנ"ל והיא בסי' פ"ד וז"ל הנני להשיב אודות כלי הברזל הנהוגים בזמנינו המצופים בההיתוך שקורין גלאזו"ר אם מועיל להם הגעלה וליבון מאחר דבליבון יש לחוש דילמא חייס עלייהו דפקעי ומעלתו נ"י הורה להגעילם תחילה ולמלאות אותם אחר ההגעלה בגחלים מבפנים דומיא דכוביא ושוב הוגד לו משמי שאסרתי הגעלת כלי ברזל אלו לגמרי ורצון מעלתו נ"י לידע טעמי ונימוקי בזה הנה אמת הדבר שאסרתי הגעלת כלים הללו לגמרי משום דאין לבונם ככלי מתכות מצד ציפוי הגלאזו"ר שיש להם דיש לחוש פן האי צפוי יסודו מעפר וככלי חרס יש לדונם דאין להם תקנה בהגעלה משום דהתורה העידה על כלי חרס שאינו יוצא מידי דופיו לעולם וגם ליבון אינו מועיל משום דחס עליי' דלמא פקעי ואין להם היתר כ"א בחזרת כבשונות כמבואר כ"ז במס' פסחים ל' ע"ב ובפוסקים רו"א ואם אמנם כבר נשאלה שאלה זו מאת אמ"ו הגאון מוהר"ם סופר זצ"ל ומ"ו הגאון בשו"ת חת"ס סי' קי"ג האריך למעניתו והעלה בסוף תשובתו וז"ל והעיקר נ"ל דלא ליעבד להו הגעלה אבל למלאותם גחלים ש"ד דמסתמא לא ניחוש דפקעו ואי פקעו הרי קמן שהוא כלי חרס שהרי פקע ע"י האש ואמנם אי לא פקעי לא נימא דלא אסיק להו שפיר משום דחיים עלייהו דכיון דאינו אלא שוע בעלמא וגם הוא ספק אם חרס הוא מותר לסמוך ע"ז ואז אם הרתיח כל כך עד שהקש נשרף בחוץ אז גם הברזל הוכשר ומותר עכ"ל מ"מ הניסיון מעיד כי מעשה ליבון כזה עד שהקש נשרף בחוץ קשה מאד בכלי ברזל הללו וכמעט מהנמנע דלא פקע הגלאזו"ר ואין למסור כזה ביד ההמון משום חששא קרובה דחס עליי' ולא אסיק להו שפיר וגם כאשר הוגד לי קרוב הדבר שהגלאזו"ר נעשה מחרסי האדמה לכן הוריתי לאסור גם הליבון:
<b>והא</b> דהורה מעלתו נ"י להגעילם תחלה ולמלאותם אח"כ בגחלים לא ידעתי שום טעם וסברא לזה ולא מצינו כזה זולת בכלי מתכות שיש להם טלאים כדאיתא בסי' תנ"א סי"ג וגם שם ההיפוך ליבון תחלה ואח"כ הגעלה ושם הטעם דלא מהני בהגעלה באיסור או חמץ שתחת הטלאים אבל בכל הכלים קיי"ל כתשמישן כך הכשרן או הגעלה או ליבון אבל לא שניהם יחד ואדרבא בנ"ד מגרע גרע ההגעלה בתחלה דהמגעיל יסמוך ע"ז ויסבור שכבר יצא בהגעלה ולא יסיק שפיר עד שהקש נשרף בחוץ ובאמת לא סגי בלא"ה מצד הציפוי שבפנים וכנ"ל יעיין במסכת שבת י"ד ע"א דמסיק רבא דטעמא דגזרו טומאה בטהור שבא ראשו ורובו במים שאובין משום דאמרו לא אלו מטהרין ומה שנסתייע רו"מ מדברי הפרמ"ג בא"ח סי' תנ"א סק"ד במשבצות זהב שכתב וז"ל וכלי מתכות דוקא מילא גחלים בפנים הא בחוץ אף שתשמישו תמיד כך ונתלבן עד שיהא ניצוצות נתזין אסור דיעבד עכ"ל לא הבנתי מה זו ראיה דהא בודאי הפרמ"ג לא איירי כלל מכלי ברזל שלנו המצופין בפנים כנ"ל דלא היו עוד בזמנו רק ברור הדבר דמיירי מאותן כלי מתכות שתשמישן ע"י האור דצריכין ליבון מדינא או שיש להם טלאים בפנים או מיירי אפי' בהני שאין תשמישן באש רק שהוא רוצה יותר בליבון מבהגעלה ותדע דהא כתב הרבה פעמים ושנה ושלש וגם באותו הדבור שם בסמוך לו וז"ל וה"ה מתכת שרי בהגעלה יע"ש ומעולם לא עלה על דעתו להצריך בכ"מ הגעלה וגם ליבון:
<b>גם</b> השגתי ס' יקר שו"ת מוהר"ם שיק וראיתי בחלק א"ח סי' רל"ח שנשאל הגאון על קדרות ברזל הללו השועים בפנים שכתב הגאון חתם סופר שאין להן תקנה בהגעלה אלא במילוי גומרי והרב השואל כתב שרב אחד מן החדשים העיד שנודע לו שאין הצפוי הזה של חרס ולכן נראה לו להקל להגעיל מאיסור להיתר אבל לא מחמץ לפסח והשיבו שקשה לסמוך על העדות שהעידו על זה שאף אם חקר אצל האומנים נכרים לא נסמוך על זה ולא שייך כאן לא מרעי אומנותייהו ואם כן בגוף הנידון כבר הכריע מרן החתם סופר שאין להגעילם ומי יבא אחר הכרעתו וכתב שבשומר ציון במכתב קצ"ז העיר רב אחד ותמה על החתם סופר שלא הביא ירושלמי מפורש בפסחים ריש פרק אלו עוברין קדרה שבישל חמץ מותר לבשל בה שאינו מינו אחר הכשר שלשה פעמים דמבואר כדעת בעל העיטור דאפילו באיסור תורה אחר מעת לעת לכל הפחות מועיל בכלי חרס הגעלה שלשה פעמים ועל זה האריך הגאון הנ"ל ובעיקר סברת הרשב"א והרא"ה ובעל העיטור בדין זה וכתב דהרשב"א והרא"ה פליגי על הרב העיטור ומרן בש"ע בסי' קי"ג פסק דדוקא באיסור דרבנן שאין לו עיקר כלל מהני שלשה פעמים בכלי חרס וביאר החתם סופר דאף דהרשב"א סובר דגם באיסור דרבנן דאית ליה עיקר מותר מכל מקום בכלי שאינו בן יומו לא אמר ואם כן בכלים המצופים הנ"ל אם הציפוי הוא חרס אין להתיר ואין היתר משום שיש ספק אולי הוא של מתכת והוי רק ספק במידי דרבנן דהא כי האי גוונא לא נולד הספק בדרבנן רק הוי ע"י גלגול דרבנן כמו שכתב מוהריב"ל וכו' וכל שכן בנדון שלנו דהוי ספק חסרון ידיעה ובתשובת רבינו עקיבא איגר סי' מ"ט הובא בפתחי תשובה יו"ד סי' ק"י התיר בספק כלי חרס בהגעלה שלשה פעמים וזה דוקא היכא דהוי כמה צדדים להתיר ובנדון שלנו אין להתיר משום דהציפוי הוי רק כדי קליפה ובסתם כלי יש ששים נגד הקליפה ושוב בטל ולדעת הרשב"א המובא בטור סי' קכ"ב מידי דבליעתו משהו רשאין לבשל בו ואין בו משום מבטל איסור לכתחלה דהא ליתא דכבר הסכימו האחרונים הט"ז והפרמ"ג ביו"ד סוף סי' צ"ט דלא סמכינן בזה על הרשב"א וכל שכן דבנדון שלנו יש לחוש דלפעמים אין הקדרה מלאה ומתמעטת עד חצי הקדרה ואנן בעינן ששים נגד כל הקליפה וכו' ועל סברת נחלת יעקב שהביא בפרמ"ג סי' ק"ג בשפ"ד אות קי"ז דבכלי חרס יש להתיר בהפסד מרובה בכלי שאינו בן יומו מלבד שהקשו עליו מהג"א סוף ע"ז גם אינו ברור דכי האי גוונא מקרי הפסד מרובה לכן אין להתיר אלא אם כן יתברר לנו שאינו חרס ומכל מקום המתיר אין גוערים בו כיון שיש צדדים הנ"ל וזה דוקא מאיסור להיתר אבל מחמץ לפסח כל זמן שלא יתברר בעדות ברורה שאין הציפוי של חרס בודאי לא שייכי כל ההיתרים הנ"ל דבפסח הוא במשהו:
<b>ואחר</b> שסיים תשובתו הנ"ל כתב שאחר כך הוברר והובא באיזראיליט עדות מפאקאלעטען שהציפוי הוא חרס והאיזראיליט שהזכיר לפי הנראה הוא כמו מכתבי עתים שיש במקומות אלו ויש בה חידושי תורה מרבני הדור ואם כן אחר העדות הזה נראה שאין להרהר עוד בזה והוראת הגאון חתם סופר קמה וגם נצבה שאין להם הכשר בהגעלה:
<b>ושם</b> בחלק יו"ד סי' ק"מ כתב שדעת הרב השואל שם היתה נוטה למה שראה תשובה בשומר ציון מכתב קצ"ז מרב אחד דמתיר בהגעלה שלשה פעמים והשיבו כבר כתבתי בחלק א"ח סי' רל"ח להשיג עליו ולדינא קי"ל כדברי מרן החת"ס אמת דעדין אז לא היה נודע ציפוי הגליזר"ט מהו אבל עכשיו כבר העידו הפרעפעסאר"ן מפאקאלאטעטין והובא בעלי האיזראלי"ט זה יותר מששה שנים עדות ההוא ונהי דאין לסמוך על עדות וכו' ואפי' תגר ואומן נראה דבכי האי גוונא אינו נאמן. וכמ"ש מג"א בריש סי' כ' דכל דלא הוי זיוף לא שייך מרע אומנותו וכו' מכל מקום בפאקלאטעטין הוי כמו שטרות העולין בערכאות דאיתא בח"מ סי' ס"א דלא נחשדו וכמו שהאריך מרן החת"ס בחלק אהע"ז סי' מ"ג לענין עדות אשה וכיוצא בזה והם העידו שהציפוי גליזאט"ן של קדרות ברזל הנ"ל הוא משל חרס ואם כן ברור הוא דהוא של חרס ואין להתיר בהגעלה ואין לומר דמ"מ הציפוי הוי רק כקליפה וכו' וכדעת הרשב"א דאחרונים הסכימו דלא כהרשב"א ותו דאפילו נימא דאין הציפוי חרס מעכב גוף הקדרה של ברזל להפליט כדאיתא בסי' תנ"א סי"ג בקדם טלאי לבליעה שאינו מונע מלהפליט וגם זה אינו ברור דיש לחלק מכל מקום אפי' נימא הכי הא ברזל אין לו מקום לפלוט אלא ע"י הציפוי וכיון שהציפוי הוא של חרס הרי הכל נשאר בהציפוי דכלי חרס אינו יוצא מידי דופיו לעוצם וא"כ אין מקום להתיר בהגעלה ואף שבירושלמי ריש פרק אלו עוברין איתא בשם רב דבקדרות חמץ מועיל בכלי חרס הגעלה שלשה פעמים וכבר הקשה כן בקרבן העדה פשיט דש"ס דידן פליג על זה וסובר דרב אית ליה קדרות בפסח ישברו והאריך קצת בישוב קושיא זו ושקיל וטרי בדברי הרב קרבן העדה ומסיק דאין הגעלה שלשה פעמים מועיל אלא באיסור דרבנן כמו שהוא הלכה פסוקה ומבוארת בטור בסי' קכ"א ובש"ע סוף סי' קכ"א דדוקא באיסור דרבנן דלית ליה עיקר בדאוריתא מועיל הגעלה שלשה פעמים ומי יוכל להקל כנגד הלכה פסוקא ואם כן בהנך קדרות של ברזל המצופים כיון שהציפוי הוא של חרס די לנו במה שהקיל מרן החת"ס להכשיר בליבון דמילוי גומרי ולא ניחוש דחיים עליה דהרי החיצון נשאר והכי מסתבר עכ"ל ויש טעות הדפוס במה שציין שכן פסק בש"ע סוף סי' קכ"א דשם לא נזכר דין זה כי אם בסוף סי' קי"ג:
<b>ומה</b> שהבאתי למעלה (בד"ה אחר זמן כתב לי) בשם הרב דסאפינקא יצ"ו דבס' גילוי דעת כתב דבנאסר בצד חוץ סגי בהגעלה וכו' והשיג עליו שנעלם ממנו מ"ש בחידושי רעק"א דבכלי אחד שיש בו רוטב יוצא מצד זה לצד זה כיון שהרוטב מתפשט בכל עוביו הנה עתה יצא לאור ספר יקר אבן שתיה לידידי הגאון אבד"ק לוצין יצ"ו וראיתי שם בסי' נ"א (נרשם שם בטעות סי' מ"ח) בד' ה"ן ע"ד נשאל על הכלי ברזל המצופים הנ"ל שכתב הגאון חתם סופר בסי' קי"ג דלא מהני להו הגעלה מחשש שהציפוי הוא מחרס איך יהיה הדין אם נבלע בהם רוטב של איסור מבחוץ על ידי האור שאי אפשר שנתפשט הבלוע בכולו והוא באופן שאין במה שבתוך הכלי ששים אי מהני להו הגעלה והשיב דכל שלא נתבשל בתוכו רק שנשפך מבחוץ אף אם נשפך הרבה בענין שאין בתוך הכלי ששים כנגד מה שנבלע מבחוץ מהני הגעלה כל שהכניס גוף הכלי בתוך מי הגעלה והיה טעמו משום דאם נאמר דהציפוי שבפנים נעשה מחרס כחששת החתם סופר א"כ הרי הברזל שבחוץ עם הציפוי שבפנים דמו ממש לשני כלים שהרי החוץ הוא ברזל והפנים חרס ודמו לשתי קדרות הנוגעות זו בזו דקי"ל ביו"ד סי' צ"ב סעיף א' דאין הבלוע יוצא מזה לזה וממילא גם בתחילה כשנפל על הדופן מבחוץ לא בלע כלל הפנימי ואף שהציפוי דבוק מאד להברזל לא דמי לדופן עב שהבלוע יוצא ומתפשט בכל הכלי דהתם הוא חד מינא משא"כ כשהם שני מינים דמי ממש לשתי קדרות ובפרק ג' דכלים משנה ה' שנינו דהטופל כלי חרס הבריא וכן בטופל כלי מתכות כל שאין הכלי צריך להטיפול נחשב כשני כלים עי"ש ברש"מ וביבמות ד' ק"ג ובשבת דף קי"ב וכתב שיש ראיה לזה מדברי התוס' בע"ז ד' ל"ג בד"ה קוניא לפי מה שפירש מוהרש"א בכונת קושית התוס' על רש"י דמתבאר דכלי אבר שהוא מתכת ומצופה מבחוץ בחרם מהני ליה הגעלה והרי מתחלה כשבשלו בהכלי נאסר גם הציפוי שמבחוץ שהוא של חרס ואינו יוצא מידי דפיו אלא ודאי דחשיב כשתי קדרות וכתב שגם בבית אפרים בסופו בסי' י"ט כתב לחלק בין מין אחד לשני מינים ועוד הוכיח כן מדברי ספר התרומה שבביאורי הגר"א בסי' צ"ב ס"ק כ"ה (ובאר הוכחתו מזה) והביא שביוצא לזה כתב בחתם סופר חלק ח"מ סי' ר"ו בזב חלב או שומן בתנור המבואר בסי' צ"ז שאם הוא נעשה כתנורים שלנו העשויים מלבנים אז כל לבינה בפ"ע נחשבת כקדירה בפני עצמה ואינו מפעפע מזו לזו עי"ש הרי אף שהטיט מחבר כל הלבנים ונעשה ככלי אחת מ"מ כיון שהלבנים נעשים כל אחד בפני עצמו ודינם ככלי חרם כיון שנשרפו באש והטיט אף שמחברם אח"כ מ"מ לא אכפת לן בזה ונחשבת כל אחת כקדירה בפ"ע ונראה דאף רש"י שם בע"ז ובשאר דוכתא שחולק על סברת ר"ת וסובר דאם צפוי בעופרת או בבדיל מ"מ דינן ככלי חרס היינו משום דסתמא דמילתא שהציפוי הוא דק מאד ואינו יכול לעמוד בפ"ע ובטילה היא לגבי הכלי חרס כי אי אפשר לציפוי דק כזה לחשוב לכלי בפ"ע כמו שכתב המ"א סברא זו בסוף סי' תנ"א אבל בנ"ד שהציפוי שבפנים הוא עב ויכול לעמוד בפ"ע כמו שראיתי כמה פעמים אף רש"י מודה בזה שנחשבת לכלי בפ"ע וכתב ליישב איזה עניינים על פי סברא זו ועוד כתב דיש לצרף היתר מצד הסברא דהני כלים שיעי ולא בלעי שגם בשומ"ת ח"ד סי' צ"א צרף לענין כלי הפארצעלין הסברא דשיעי ולא בלעי וכו' ומסיק הילכך לענין הלכה נראה שכלי שלא נתבשל האיסור בתוכו אף אם נבלע ע"י האור ואף אם נאמר דע"י האור בודאי תתפשט הפליטה בכולו מכל מקום כיון שנבלע מבחוץ מהני להו הגעלה:
<b>(</b><b>אמר</b> המחבר מה שציין שבשומ"ת ח"ד צרף הסברא דשיעי כעת לא מצאתי דברי הרב בזה שכונתו לפי הנראה היא לספר שואל ומשיב תניינא ועיינתי שם בקשתיהו ולא מצאתיהו ועיין מה שכתבתי למעלה (בד"ה ואעיקרא) על דברי הגאון יד אלעזר שיש לחלק בין תשמישו בצונן לעל ידי בישול ובכלי הפרצעלין ודאי תשמישן לא על ידי בישול הוא וא"כ אין משם ראיה לקדרות אלו שהן על ידי בישול כמובן):
<b>ורב</b> גדול מידידי יצ"ו שאל וז"ל באם נזחל מהחלב על קדרה של בשר של מתכת אם צריך ליבון או על כל פנים להגעיל גם צד החיצון היינו להשים בתוך כלי רותח אחר כדי שיהא נגעל גם מבחוץ כמובא במג"א סוף סי' תנ"א בשם מוהרי"ל כי אם יגעילו בהיות הקדירה על האש יעלה שחרות וחלודה על צד החיצון וזה דבר קשה בכלי גדול ואם יהי' צריך ליבון הוא הפסד בכלי ברזל השיעים בפנים ומדברי הגמ' וכל הפוסקים בכלי גדול ליעבד ליה גדנפא שיעלה על שפתו ואם צד החיצון צריך הגעלה והלא בכל השנה בודאי כשהוא רותחות נזחל כמה פעמים על החיצון ואדרבא הגדנפא מעכב שלא להגעיל צד החיצון רק השפה ואם שם היא בשעת הדחק בכלי גדול הלא גם כאן שהכלי מתקלקל בליבון ראוי ג"כ להקל בצד הפנימי לבד ולכל היותר להשים אבן מלובן שיעלה המים וירדו על הדפנות מבחוץ והנה הש"ך סי' קכ"א ס"ח בשם הרמ"ע מחמיר באם נבלע חלב בלי אמצעי שצריך ליבון ומ"ש הח"ס בסי' קי"א בכוונת המ"ע דוקא בטיגון כמו חלב אבל בחלב מודה המ"ע דסגי בהגעלה דלא כש"ך המעיין בתשו' מ"ע סי' צ"ו שמביא חלב בהמה טמאה ואם כוונתו על חלב מה לי בהמה טמאה או טהורה א"ו גם בחלב מחמיר הרב מ"ע כדברי הש"ך יע"ש וגם יש חומרא שא"י מהו השיע שבפנים אמנם ליבון יש להועיל וגזירה דפקעי לא שייך כיון שעיקר הקדירה יתקיים רק הציפוי מתקלקל אלו דברי הרב הנ"ל יצ"ו והמעיין בכל מה שהבאתי למעלה בענין הכשר כלים הללו יתברר לי פתרון לשאלת חכם הלזו ואין פנאי כעת להאריך עוד בזה תן לחכם ויחכם:
<b>על</b> הכתוב למעלה אשר נדפס בשדי חמד בחלק דברי חכמים סי' צ"ג כתב לי רב גדול אחד מידידי יצ"ו ואלה דבריו לאשר נשאר חלק ולאשר רמה קרן כ"ת בעיני בגודל אהבתו ותורותיו אגידה ואדברה כאשר בלבבי ולא אכחיד עצמי ממנו מאוד נפלא אשר נזרע בשדיהו גם קוצים וברקנים מאשר באו בעלים לטרופה טרף אדם לשנות התורה כחפצם ורצונם ואציג עוד אחת לפני כ"ת וצדקו בדברי חכמים מכ"ת סי' צ"ג ע"ד קדירת הברזל המצופים הביא מכנה"ג חדש בשם רב אחד ואין חפצי לבא בזה בגוף הדבר רק ע"ז דאבה לבנו וחשכו עינינו לראות כי כל דברי חז"ל בנויות על פי הטבע והניסיון ועל פי העת והזמן יש לחדש וכתב דכ"כ הפמ"ג בשושנת העמקים בהקדמה עמדתי מרעיד וראיתי שם והוטב אשר דבר כי בכל דור מחדשים חידושים אבל לא לשנות מאשר ששנו חכמים ברוח קדשים והמה באו בדור תהפוכות ותהי בם היפך הגם כי כ"ת בא בקשת עליהם להלחמה יש לשרש אחריהם כי שקר בפיהם לתלות וכו' כי רק זה חפצם למצוא לתלות תאוותם להם וכו' וכו' עכ"ד יצ"ו:
<b>כ"ב</b><b>)</b> <b>כלים</b> של ברזל המצופים בפנים בהיתוך (געשמעלי"ן) לבן שנתבשל בהן בשר בלא מליחה אף שהרב חת"ס בסי' קי"ג לא מצא להם תקנה אלא ליבון הנה רבים אומרים כי ע"י זה יתקלקלו הכלים עד שאי אפשר עוד להשתמש בהם לכן הסכים הרב השואל (בשו"ת כתב סופר יו"ד סי' פ') להגעילם ג' פעמים והרב המחבר האריך בביאור דברי הר"ב העיטור והרשב"א שבטיו"ד סי' קכ"א בדין הגעלת ג' פעמים לכלי חרס לקדרה שאינה בת יומא (שהבאתי לעיל באות י"ט) ומכח קושיא בדברי רש"י בפסחים ד' ל' במ"ש רב קדרות בפסח ישברו הכריח דרש"י קאי בשיטת הר"ב דמהני ליה הגעלה ג"פ ועוד הכריח דהתוס' והר"ן לית להו שיטת הר"ב העיטור והוכיח מדברי הרשב"א בתה"ב הערוך ובמשמרת דאף למאי דס"ל דמעיקר הדין באיסורין דרבנן יש להתיר כ"ח בהגעלה ג"פ מ"מ קדרה שאינה ב"י דמתחלה בלעה איסור תורה חמיר טפי וסברת הר"ב העיטור נתבטלה נגד רוב השיטות ואף הוא לא אמר אלא אי לא מסתפינא וא"כ בודאי אין לנו להקל כלל ושוב נסתפק לדעת הרשב"א דמעיקר הדין גם באיסור דרבנן שיש לו עיקר מהני הגעלה ג"פ אלא דחוכך להחמיר דאפשר דאינו מחמיר אלא בדרבנן ב"י אבל באב"י דאיכא תרתי דרבנן אינו חוכך להחמיר ופשיט לה דלא מהני כלל אף לכלי שבלע איסור דרבנן ואינו ב"י ורצה לצדד להתיר בנדונו שיש הפ"מ שנתבשל ונתערב בכמה וכמה כלים יש להתיר ע"י שהיה מעל"ע ובהגעלה ג"פ אחר המעל"ע והביא שכ"כ המנחת יעקב כלל פ"ה אות ס"ד בשם נח"י דבהפ"מ יש להתיר להשתמש בכלי חרס אחר מעל"ע דהוא כדיעבד וכן דעת הרבנים מוהרלנ"ח סי' קכ"א ודבר שמואל ושקו"ט באם כלי אחד בעצמו אינו הפ"מ אלא דבצירוף כמה כלים שיש בנדון ההוא יהיה הפ"מ אי חשיב זה הפ"מ (עיין מה שהבאתי בקונטריס הכללים במערכת ה"ה אות צ' ובהשמטות לשם) ושוב כתב לפקפק בעיקר זה שחדשו הרבנים הנ"ל להתיר בהפ"מ והאריך קצת וכתב במסקנתו דלא נ"ל לסמוך על קולא זו אך כל זה הוא בכלי שבלע איסור דאוריתא אבל כשבלע איסור דרבנן כנדו"ד שדם שמלחו ובשלו הוא מדרבנן יש לצדד להקל אפילו בלא הפ"מ כ"ש היכא דאיכא הפ"מ דס"ל למוהרל"ח והסכימו עמו האחרונים להתיר אפילו בדאוריתא אף דלדידן לאו דסמכא היא מ"מ בדרבנן סמוך לבו להקל בהפ"מ ואף בהפסד מועט המיקל לא הפסיד אחר הגעלה ג"פ בצירוף מ"ש דבדרבנן ואינו ב"י יש לצדד להקל בהגעלה ג"פ בלי טעם דפסידא ובנדו"ד דאיכא צדי צדדים דהוא תרתי דרבנן דם שבשלו דרבנן ואב"י והפ"מ דכלים הרבה יפה הורה הרב השואל והוראתו בקדושה והרב השואל כתב צדדי ההיתר בנדון הנ"ל דההיתוך הנ"ל הוא דק מאד ויש בכל כלים ששים נגד הקליפה ולהתוס' פסחים ד' ל' לחד שינויא משהו ונוטל"ף מותר לכתחלה גם כאן באב"י ועוד דבש"ע סי' צ"ט וסי' קר"ב מביא דעת הרשב"א ופסק כן דכלי שדרכו להשתמש בשפע ובלעי איסור מועט מותר לבשל בו ובפרמ"ג במ"ז בסי' צ"ט כתב באיסור דרבנן אולי יש לצדד להקל ובנדון שלנו ג"כ דרכן של כלים להשתמש בשפע ודם שבשלו דרבנן ויש לסמוך על הרשב"א ועוד כל עיקרו אינו אלא ספק יש בו משום חרס ואינו ברור לנו והרב המחבר פקפק ע"ד ועמ"ש שהוא ספק משום, חרס כתב דאולי חשיב ספק חסרון ידיעה שאפשר לברר ע"י אומנים ועוד בספק דם שבשלו כתב הרשב"א במשמרת הבית דאין להקל בספקו רק היכא דמצינו כיון דקרוב לדאוריתא עיין במשבצות רס"י ס"ט אלו תוד"ק:
<b>ובתשובת</b> הרב שואל ומשיב מצאתי תשו' אחת ועם שלא פורש גוף השאלה נראין הדברים שהשאלה היתה בנדון כעין נדון הרב כת"ס הנ"ל והיא במהדורא ג' ח"ג סי' פ"ב שלפי הנראה הרב השואל כתב להתיר כלי כזה שבשלו בו בשר בלא מליחה וכתב טעם היתרו דבכלי חרס דנעשה נבלה גוף החרס א"כ אנו מוציאין אותו מחזקתו אבל אם הוא כלי מתכות אין אנו מוציאין מחזקת היתר כמ"ש התוס' ביבמות פ"ב ובר"ש דבזה אין אנו מוציאים מחזקת היתר א"כ ראוי לומר שהוא כלי מתכות ונשאר בחזקת היתר ועוד כתב בשמו טעם שני להתיר עפמ"ש הנו"ב (מדברי תשובתו מתבאר שכונת הרב השואל היתה עפ"י מ"ש הנו"ב במ"ק חיו"ד סי' נ"א אם באיסור דרבנן גזרו ואסרו קדרה שאינה ב"י ועיין להרב פ"ת ביו"ד סי' קכ"א סק"ב) והרב המחבר כתב לדחות צדדי ההיתר הנ"ל וסיים אמנם אני מורה ובא במדינתינו ללבן עם גחלים מבפנים ואומרים שלא פקע באש ואם א"א ללבן נלע"ד דיש לסמוך על הגעלה ג"פ מטעם שאינו רק כדי קליפה ובודאי יש ששים נגד הבלוע הלז ומשהו ונטל"ף ודאי יש להתיר וכמ"ש הרב אבד"ק קאפש נ"י וגם כלי שדרכו להשתמש בשפע וגם הוא רק ספק שמא הוא כלי חרס ושמא הוא כלי מתכות ע"כ יש להקל דיש הרבה צדדים להקל ודם שבשלו דרבנן ואין לגבב הרבה חומרות עכ"ל:
<b>כ"ג</b><b>)</b> <b>כלי</b> הצריך הגעלה בכלי ראשון אי סגי במה שמגעילו בכלי ראשון בעודו רותח אחר שהעבירו מעל האור או בעינן שיגעילנו בכלי שהאש מהלך תחתיו אם הוא כלי שנשתמש בו בכלי ראשון כשהוא על האש הוא מחלוקת כדכתב הריב"ה ביו"ד סימן קכ"א דיש אומרים דיורות שמשתמשים בהם על גבי האש יכול להגעילן ברותחין אחר שהעבירם מהאש ויש אומרים דכתשמישו כן הכשרו וצריך להגעילן בכלי שהאש מהלך תחתיו וסיים הריב"ה והכי מסתבר ומרן הב"י ישנו בנותן טעם לשבח לשתי הדעות עי"ש והרב כנסת הגדולה שם בהגהות הטור אות מ"ב כתב על הסברא אחרונה וז"ל סברא זו לא מצאתיה בשום מקום גם רבינו הטור בא"ח סי' תנ"א לא הזכירה ורבינו הב"י בסי' זה אף על פי שנתן טעם לסברא זו לא הראה מקום סברא זו איה ולפום ריהטא נראה לי כדל ליישב דעת רבינו הטור דמה שלא הזכיר סברא זו בסי' תנ"א הוא משום דאף דאיהו סובר כסברא זו גבי שאר איסורין מכל מקום בחמץ דיש סוברים דהיתרא בלע מיקרי סתם כמאן דאמר דמהני הגעלה ברותחין אף אחר שהעבירן מהאש דאף דמ"ש בסי' תנ"א דמהני הגעלה כזו הוא בדין סכינים והיה אפשר לומר דדוקא בסכין לפי שאין דרך להשתמש בו כל כך בחמין שעל גבי האש הוא דסובר דמהני הגעלה כזו מכל מקום מדסתם אחר כך וכתב דכלים שמשתמשים בכלי ראשון כגון כף שמגיסין בו הקדרה מגעילן בכלי ראשון ולא פירש באיזה כלי ראשון יגעיל מוכח דסמך על מה שכתב גבי סכינים (וכלי ראשון נקרא כלי שהרתיחו בו מים על האש אפילו אינו עתה על האש רק שעודנו רותח עכ"ל) וכתב מרן הב"י שלמד כן מדתנן האלפס והקדרה שהעבירן מרותחים וכו' עי"ש ואם כן מובן דמה שכתב שוב דכלי שנשתמשו בחמין מגעיל בכלי ראשון היינו כלי ראשון הנזכר גבי סכינים ואם כן על כרחין לומר דהיינו מטעם שכתבתי כיון שדבר זה הוא מחלוקת בין הפוסקים יש לסמוך לגבי חמץ דאיכא סוברים דהיתרא בלע מיקרי אמאן דאמר דגם זה חשוב כלי ראשון ובשיטה זו קאי מרן בש"ע בסי' תנ"א דבסעיף ג' כתב דסכינים מגעילן בכלי ראשון וכלי ראשון נקרא אפילו אינו עתה על האש ובסעיף ה' כתב בכלים שמשתמשים כשהן על גבי האש כגון כף מגעילן בכלי ראשון וסתמו כפירושו דהיינו הכלי ראשון שהזכיר בסעיף ג' דאפילו אינו עתה על האש מהני והיינו משום דאף דבמחלוקת הוא שנוי כדכתב הריב"ה ביו"ד מכל מקום לענין חמץ יש לסמוך אמאן דאמר דהוי כלי ראשון לגבי הכשר בצירוף דאיכא רבוותא דסברי דחמץ היתרא בלע מיקרי וכבר כתבו כן כמה מרבני האחרונים בדין מחבת שפסק מרן לענין חמץ דסגי בהגעלה אף דלגבי איסורין הצריך ליבון דהוא מטעם הנ"ל וכמו שכתבתי למעלה באות ט"ז:
<b>גם</b> בדין סכין שפסק מרן דסגי בהגעלה כתבו הרבנים חק יעקב וערך השלחן באות ז' דאף דמרן ביו"ד פסק דסכין של איסור צריך ליבון מכל מקום בחמץ (וכן בסכין של בשר לחלב) דאיכא מאן דאמר דהיתרא בלע מיקרי סמכינן אמאן דאמר דסגי בהגעלה עי"ש. גם הרב מאמר מרדכי בסק"ז הקשה דברי מרן בדין הסכינים מדכתב ביו"ד דבעי ליבון וניחא ליה בהכי וסיים וכיוצא בזה מצאתי להרב חק יעקב עי"ש (אין לשונו מדוקדק דאינו כיוצא לזה אלא זה ממש כיעי"ש) והרב אפי זוטרי בד' פ"א ע"א הביא קושית המאמר מרדכי הנ"ל וכתב וז"ל ונראה דמלבד דהתם בסכין של עכומ"ז דאיסורא בלע מיקרי והכא מכל מקום היתרא בלע יש לומר דהתם מה שהצריך ליבון היינו במקום הגומות והכא נמי כבר סיים הש"ע כן עכ"ל ואיני מבין דבריו שהרי מרן ביו"ד כתב וז"ל ואם יש בה גומות או שרוצה לחתוך בה חמין או לשחוט בה מלבנה או משחיזה היטב על פני כולה עכ"ל דבריו ברור מללו דאף אם אין בה גומות אם בא להשתמש בה בחמין צריכה ליבון וכן אם יש בה גומות צריכה ליבון כולה ולא סגי בליבון מקום הגומות ולכן אין לנו בישוב הדברים אלא מה שכתב בתחלה דהתם איסורא בלע והכא התירא בלע וכבר כתבו הרב מאמר מרדכי ותו לא מידי:
<b>ונראה</b> דגם להרב ש"ך צריכים אנו לייחס דסובר דלפי שיש סוברים דחמץ היתרא בלע מיקרי נוכל לסמוך על זה להקל באיזה דבר מדיני הגעלה בחמץ ממה שלא נוכל להקל בשאר איסורין והוא ממה שכתב ביו"ד סי' קל"ה סקל"ג גבי הכשר דמילוי ועירוי דנראה דדוקא בכלים של יין הוא דמהני הכשר זה לפי שהמים שממלאים ומערים בו מקלישים טעם היין שבתוכו מה שאין כן בשאר איסורין שנשתמשו בצונן על ידי כבישה לא מהני להו מילוי ועירוי והוקשה לו מדכתב בטור א"ח סי' תנ"א בשם ראבי"ה דחבית של חרס שנתנו בהם שכר שעורים מותרים בהגעלה או בעירוי שלשה ימים וכן כתב מרן הב"י בשם יש פוסקים וכן פסק בש"ע שם סכ"א וכתב ליישב דלא אמרו שם להתיר אלא בחבית שאינה בת יומא דכיון דאיסורא מדרבנן סגי לה בהכי בתשמישו בצונן ועוד תירץ דבחמץ יש להקל טפי בהגעלה משום דהיתרא בלע דכי האי גוונא אמרינן לעיל בסי' צ"ג סק"ג והנה התירוץ הראשון הוא דחוק מאד דמדכיילינהו להגעלה ומילוי בהדדי מוכח ודאי מסתמא דכי היכי דהגעלה מהני אף אם הכלי בן יומו הכי נמי בעירוי ובלאו הכי אף אי לא דחיק לן למימר דראבי"ה בהכי מיירי מכל מקום בלשון הפוסקים מרן בש"ע ודישרן סמיכין קשה טובא דלא הוה להו לסתומי ואיבעי להו לפרושי דבבת יומא לא מהני מילוי ועירוי ואם כן מוכרחים אנו לתירוץ השני דבחמץ יש להקל משום דהיתרא בלע אלא דקשה שהרי דעת מרן היא דחמץ איסורא בלע מיקרי כדעת הרשב"א ודעמיה וכמו שהוכיח הרב פרי חדש בסי' קכ"א סק"ח מכמה פסקי דינים שבש"ע סי' תנ"א וממה שכתב מרן בב"י (בדין חביות של חרס שהתיר המרדכי בהדחה וניגוב משום דהיתרא בלע) וכבר כתבתי בסי' זה דטענה זו דהיתרא בלע לא מהניא לדעת רוב הפוסקים עכ"ל ואם היתר דמילוי ועירוי תלי בהא דהיתרא בלע נמצאו דבריו סותרים אלא ודאי צריך לומר דכונת הרב ש"ך לומר דבחמץ כיון דאיכא מאן דאמר דהיתרא בלע מיקרי סמכינן עליה להקל באיזה דבר מה שלא נוכל להקל בשאר איסורין והן אמת דלא נחה דעתי העניה בזה דאף דמצינו שכתבו כן רבני האחרונים היינו בדבר שמצינו לאיזה מהפוסקים שכתבו להקל גם בשאר איסורין דבזה הוא דשייך לומר דאף דלא נינקוט כוותיה בשאר איסורין נקוט מיהא להקל בחמץ בצירוף דעת הסוברים דהיתרא בלע מיקרי אבל גבי מילויי ועירוי שלא מצינו מי שהיקל לגבי שאר איסורין ואנן בדידן נקיטינן דחמץ איסורא בלע מיקרי איך יתכן להתיר בחמץ מבשאר איסורין ומכל מקום בדבר שיש מי שמתיר בשאר איסורין אף דלא נקיטינן כוותיה לגבי שאר איסורין לגבי חמץ מיהא מצינן למינקט כוותיה בצירוף סברת מאן דאמר דהיתרא בלע כדכתבו רבני האחרונים שהבאתי ושאביא להלן איה"ש:
<b>ותמיה</b> לי על הרב בית חדש בסי' תנ"א ס"ח (על מה שכתב הטור אחר כך ועירוי הוא ככלי ראשון וכו' ומיהו כלי שנשתמשו בו על ידי האור לא סגי בעירוי שמערה מכלי ראשון עליו אלא שצריך להכשירו בכלי ראשון) כתב וז"ל ואיכא למידק דכאן כתב רבינו דכלי שנשתמשו בו על ידי האור לא סגי בעירוי משמע אבל בלא עירוי סגי אפי' בכלי שאינו עומד אצל האש שהעבירו מן האש וביו"ד פסק כיש אומרים דבעינן בכלי שהאש מהלך תחתיו דוקא ויש לומר דמה שכתב כאן לא סגי בעירוי מלתא דפסיקא נקט דעירוי לא מהני כלל לכלי שנשתמשו בו על ידי האור אף אם לא נשתמשו בו אלא בכלי שהעבירוהו מן האש אבל להכשירו בכלי ראשון בעוד שהאש מהלך תחתיו או אפי' אם העבירו מן האש לאו מילתא פסיקא היא אלא כפי תשמישו כן הכשרו עכ"ל ולא זכיתי להבין למה הוצרך להבין מדברי הטור דמהני הגעלה לכלי ראשון בכלי ראשון אחר שעבר מן האש מדיוקא דלישניה דלא סגי בעירוי וכו' והלא מפורש כתב רבינו הטור בדין הסכינים דכלי ראשון היינו לאחר שהעבירוהו מן האש והוא רותח וכן קשה במה שנדחק לפרש דברי הטור ותצא דינא דכלי ראשון שנשתמשו על גבי האש לא מהני ליה הגעלה בכלי ראשון אחר שהעבירוהו מן האש ואילו בדברי הריב"ה הנ"ל מפורש בהיפך ולא ניחא לי לומר שהוא מפרש דדוקא בסכין הוא דכתב הטור דמהני הגעלה כזו לפי שאין דרך להשתמש בו כל כך בחמין שעל גבי האש אבל בשאר כלי ראשון שדרכן להשתמש בכלי ראשון על גבי האש לא מהני להו הגעלה כזו דמלבד דממה שכתב רבינו הטור דכלי ראשון כגון כף וכו'. מגעיל בכלי ראשון ולא פירש באיזה כלי ראשון יגעיל מוכח ודאי דכונתו בכלי ראשון שהזכיר בתחלה בדין הסכין ועוד לכל הפחות היה לו לבאר בתחלה כונת הטור במה שכתב בדין הסכין ולפי מה שיפרש דבריו שבדין הסכין תתבאר דעתו לשאר כלי ראשון דאם יפרש דלאו דוקא בסכין הוא דמהני הגעלה כזו תיקשי ליה ממה שכתב ביו"ד דבכלי ראשון שמשתמשין על גבי האור לא מהני ליה הגעלה אלא בחמין שעל גבי האור ואם יפרש דכונתו דדוקא בסכין הוא דמהני הגעלה כזו אם כן ממילא אין להקשות עליו על פי דיוקא דעירוי הוא דלא מהני הא בכלי אף שהעבירו מן האש מהני דודאי נקל לפרש דמאי דמשמא מדיוקא דמהני היינו לכלי ראשון שלא נשתמש בעודו על גבי האש ולכל הדברות היה יותר נכון לקבוע פלפולו בדברי הטור שבדין הסכין שכתב מפורש דמהני ליה הגעלה בכלי ראשון אחר שהעבירוהו מן האש ומה שכתב בכונת הטור לי הדל הוא דוחק גדול ויותר נכון מה שכתבתי בעניותי בדעת רבינו הטור דבחמץ דעתו לפסוק כמאן דאמר דמהני מטעם דאיכא מרבוותא דסברי דהיתרא בלע מיקרי וכבר הבאתי שכן כתבו רבני האחרונים בכמה עניינים:
<b>ועוד</b> מצאתי שכן פירש הרב מחצית השקל דברי הרב מג"א בסי' תנ"א סק"ו (שכתב ועוד נ"ל דלפמ"ש הרב בס"ו דאין הולכין אחר רוב תשמישו אם כן היה הסכין צריך ליבון דלפעמים תוחבין בראשו חתיכות פת לאפות אצל האש ולפעמים תוחבין בו פשטיד"א על האש וכמ"ש ביו"ד סוף סי' קכ"א עכ"ל) שכונתו דביו"ד שם פסקינן דסכין הנקח מעכומ"ז צריך ליבון מטעם שהעכומ"ז משתמש בו על גבי האור ובחמץ מקילים דאין דרך ישראל להשתמש בסכין באור ואף דלפעמים משתמש על ידי האור מכל מקום כיון דלמרן הולכין בכלי אחר רוב תשמישו כדכתב בס"ו ואף דאנו מחמירין כדכתב הרמ"א שם מכל מקום סומכין אמאן דאמר דחמץ היתרא בלע הוי לענין זה עכ"ל והרב מקור חיים נראה שהבין מדברי המג"א דלפי האמת סובר דסכין צריך ליבון שעל מה שכתב מרן בהגעלה דסכין דסגי ברותחין בכלי שאינו עתה על האש כתב ואף דבשאר כלים לא מהני הגעלה עד שיעלה רתיחות כמבואר במג"א סי' תנ"ב סק"ג וביו"ד סי' צ"ד ובאיסור והיתר כלל ח"ן מכל מקום בסכינם ובעץ פרור מהני מטעם שכתב הר"ן כיון דרוב תשמישן אינם בכלי ראשון ואם כן לדידן דלא אזלינן בתר רוב תשמיש צריך כלי ראשון שעולה רתיחות ועיין מה שכתב המג"א סק"ה (צ"ל סק"ו) דצריך ליבון מהאי טעמא עכ"ל נראה דהבין מדברי המג"א דלקושטא קאמר דסכין בעי ליבון ובמחכ"ת אין כן משמעות דברי המג"א (שכתב א"כ היה הסכין צריך ליבון) אלא כמו שפירש דבריו הרב מחצית השקל ומאי דמשמע ליה דכלי שאינו על גבי האש אינו מעלה רתיחות כלל אינו מוכרח וכמו שיתבאר להלן איה"ש:
<b>גם</b> מה שכתב דלדידהו דנקטי כדכתב הרמ"א בס"ו דאין הולכין בכלי אחר רוב תשמישו לא מהני הגעלה בכלי אחר שהעבירו מעל האש אין דבריו נראין לקוצר דעתי דאם כן לא הוה שתיק הרמ"א מלהגיה דלפי המנהג שבס"ו לא מהני הגעלה כזו בסכין אלא ודאי כדכתבו הרבנים הנ"ל דטעמא דסכין דמהני הגעלה הוא משום דמצרפינן דעת הסוברים דמהני הגעלה לסכין לדעת הסוברים דחמץ היתרא בלע מיקרי. ואם כן הוא הדין לענין גוף הכשר הכלים כיון דאיכא מאן דאמר דחמץ היתרא בלע מיקרי סמכינן אמאן דאמר דהגעלה בכלי ראשון מהני אף אם אין האש תחתיו ואף דהרב פרי חדש בסי' תנ"א ס"ה כתב מפורש דכף שמגיסין בו הקדרה כיון שמשתמשים בו כשהוא על גבי האש צריך הכשר ברותחין שעל גבי האש ולא סגי ברותחין בכלי אחר שהעבירו מרותח כדכתב הטור בסי' קכ"א היינו משום דאזיל לשיטתיה שבדין מחבת דלמאי דנקיטינן כהפוסקים דחמץ איסורא בלע מיקרי אין לסמוך אמאן דאמר דסגיא בהגעלה ודחה מה שפסק מרן דמחבת סגי לה הגעלה כיעי"ש. אבל למסקנת האחרונים שהבאתי באות י"ו כדעת מרן דסגי בהגעלה ומטעם הנ"ל הוא הדין שיש לומר כן בעיקר דין הגעלת כלי ראשון דבחמץ סמכינן אמאן דאמר דחשיב כלי ראשון אפי' ברותחין שלא על גבי האש כיון דאיכא מאן דאמר דחמץ היתרא בלע מיקרי כן נראה לי הדל נכון ואולי זאת היתה כונת הרב רב דגן בנימוקיו לסי' תנ"א שאחר שהביא מסקנת הרב פרי חדש הנ"ל כתב וז"ל ועיין בטור יו"ד סי' קכ"א דיש סוברים דסגי בכך עכ"ל כלומר ואם כן בחמץ סמכינן על זה כנז"ל:
<b>ובאמת</b> לדידי חזי לי דדעת מרן היא דגם בשאר איסורין כלי הצריך הגעלה בכלי ראשון יכול להגעילו בכלי אחר שהבעירו מעל האש אף אם נשתמש בו בעודו על האש וכסברא ראשונה שהביא הריב"ה ביו"ד סי' קכ"א (וכבר ביאר בב"י שם דאין לחוש בענין זה משום כבולעו כך פולטו עי"ש) ואמינא לה מדכתב בשלחנו הטהור ביו"ד סי' קכ"א ס"ג דיני הגעלה וליבון הלא הם כתובים בא"ח סי' תו"א דכונתו ודאי לומר דממנו נקח לשאר איסורין ובדין מחבת וכן בדין סכין שלדעתו חלוקים הם בשאר איסורין מבחמץ כתב דיניהם מפורש כי היכי דלא תיסק אדעתין למילפינהו מדינם בחמץ וא"כ מובן הא סתמא כל שלא פירש דבשאר איסורין יש להחמיר מבחמץ סתמו כפירושו דדין שאר איסורין שוה לחמץ ומאחר דמתבאר מדברי מרן שבסי' תנ"א שבס"ג ובסעיף ה' דמהני הגעלה כזו לחמץ גם לכלי שמשתמשים בו בעודו על האש אם כן מוכח ודאי דגם בשאר איסורין סובר שהדין כן דאף כלי שמשתמשין בו בעודו על האש סגי ליה הגעלה בכלי ראשון אחר שהעבירו מעל האש אם הוא רותח וראיתי להרב אפי זוטרי בסי' תנ"א ס"ג וז"ל ומה שכתב וכלי ראשון נקרא וכו' רק שעודנו רותח הקשה בספר חמד משה ס"ק כ"ד אמאי לא הביא בכאן הטור גם כן דעת יש אומרים שכתב ביו"ד סי' קכ"א והניחו חלק ולע"ד משום דרצה כאן לסתום כסברא קמא שכתב שם והיא דעתו והילכך גם הש"ע סתם כוותיה עכ"ל והנה בישוב דעת הריב"ה כבר כתבתי בראש האות מה שנראה לי הדל שדעתו לסתום כסברא קמייתא רק גבי חמץ בצירוף דאיכא מרבוותא דהיתרא בלע קרו ליה אמנם מה שכתב הרב הנ"ל שדעתו לסתום כסברא קמא והיא דעתו ומשמעות הדברים הוא דבעיקר מחלוקותם (דהיינו בשאר איסורין) דעת הטור מכרעת כסברא קמייתא במחכ"ת דבריו תמוהים דמלבד דשם ביו"ד אחר סברת הויש אומרים שצריך להגעיל ברותחין שהאש הולך תחתיו סיים ואמר והכי מסתברא אלמא פסיק ותני בשאר איסורין כדעת הויש אומרים ועוד אף אם לא היה מגלה דעתו בפירוש אין זה מן הישוב לענ"ד דאם דעתו לסתום כסברא קמייתא הוה ליה למיסתם בשאר איסורין דהשתא דסתם לן בחמץ איכא למימר דדוקא בחמץ דאיכא מאן דסבר דהיתרא בלע מיקרי (דודאי לא נעלם מרבינו הטור דעל כל פנים אינו פשוט לומר דחמץ איסורא בלע מיקרי שהרי יש מהראשונים שסוברים דחמץ היתרא בלע מיקרי כידוע) הוא דסובר דמהני ביה הגעלה כי האי אבל לא בשאר איסורין והנכון הוא מאי דכתיבנא בעניותין ואולי גם הרב אפי זוטרי לכך נתכוון ומה שכתב דרצה כאן לסתום כסברא קמייתא והיא דעתו כלומר לענין חמץ דוקא אלא שאין לשונו מורה לזה וגם לפי זה כונתו לומר דגם דעת מרן היא כן דדוקא בחמץ סובר כסברא קמיתא אבל בשאר איסורין סובר דבעינן הגעלה בכלי ראשון שהאש מהלך תחתיו וזה לא יתכן לי הדל שהרי מכללות דברי מרן שבא"ח ויו"ד מוכח בהיפך כמו שכתבתי למעלה ואני תמיה על הרב כנסת הגדולה שכתב שסברת היש אומרים לא הביאה הריב"ה בא"ח וכו' דאמאי לא נחית לדקדק בדברי מרן בש"ע דמוכח דלית ליה כסברא זו גם בשאר איסורין כאמור וספר חמד משה אין מצוי אצלי לראות אם הזכיר דברי הרב בית חדש בסי' תנ"א הנ"ל:
<b>ואנכי</b> אשמח בה' בראותי דברי הרב נהר שלום בסי' תנ"א אות ז' שכתב בדעת מרן ככל אשר כתבתי בעניותי ממש וז"ל (בהתווכחו עם הרב פרי חדש בפירוש עץ פרור שכתבו רש"י והפוסקים שהוא כף שמגיסין בו הקדרה ושאינו נכון וכו') אי נמי אשמועינן דאף דנסתלק מעל גבי האור שפיר דמי להגעיל בתוכו כלי שתשמישו בכלי ראשון בעודו על האש כגון כף שמגיסין בו הקדרה וכסברא הראשונה שבטור יו"ד סי' קכ"א וזו נראה דעת הש"ע דהכא כתב צריך להכשירו בכלי ראשון ובסעיף ג' כתב וכלי ראשון נקרא שהרתיחו וכו' אפילו אינו עתה על האש וביו"ד לא הזכיר מדברי הטור כלום אלא כתב דיני הגעלה הלא הם כתובים בהלכות פסח גם הטור אף שביו"ד כתב דמסתברא טפי כסברא שניה דכל שתשמישו על האש הכי דוקא בעי מכשר ליה הכא כתב כלשון הש"ע עכ"ל ותאזרני שמחה שכיונתי לדעתו והוא האמת בדעת מרן בש"ע וכן מצאתי להרב קהל יהודה בד' ג"ן ע"ג שהבין בדעת מרן שהגעלה כזו מועלת גם לשאר איסורין ששם כתב בדעת הטור דאף דביו"ד סיים דמסתבר כדעת היש אומרים דאם נשתמש בכלי על האש לא סגי ליה הגעלה בכלי אחר שהעבירו מעל האש מכל מקום בחמץ סתם להקל אף דסובר דאיסורא בלע מיקרי כיון דאיכא מאן דאמר דהיתרא בלע מיקרי בהצטרפות שני הטעמים לא נראה לו להחמיר ושוב כתב ולפי זה יש לתמוה על מרן שסתם וכתב שדיני הגעלה הלא הם כתובים בהלכות פסח דמשמע דאין חילוק ביניהם ולפי מה שכתב שם דכלי ראשון נקרא אף שאינו עתה על האש הוא הדין לשאר איסורין והא ליתא לדעת הטור עכ"ל הרי שהבין בדעת מרן דגם בשאר איסורין סובר דמהני הגעלה כזו אלא שהוקשה לו מדברי הטור ולפי מה שכתב הרב כנסת הגדולה שהבאתי בראש אות זו דסברא זו של ויש אומרים שהזכיר הטור לא נמצאת בדברי הפוסקים היה נראה ליישב קצת דמפני זה לא חש לה מרן ופסק כסברא קמייתא דמהני הגעלה כזו גם בשאר איסורין:
<b>אמנם</b> אחרי כתבו כל זאת חזרתי לאחורי מפני מראית עין שראיתי להרב ערך השלחן באות ס' שהביא דברי הרב כנסת הגדולה הנ"ל והקיפו בהלכות שנעלם ממנו שהר"ן בסוף מסכת עבודה זרה (בד"ה גרסינן בגמרא דרש רבא נעוה ארתחו) כתב ומשמע ודאי דאין מגעילין כלי שבלע מחמת כלי שעל גבי האור אלא ברותחין שהם בכלים שעל האור וכו' וכן כתב בחידושי הרמב"ן שם וכן כתב הסמ"ק שהביא מרן הב"י בסי' צ"ד דהגעלה אינה אלא ברותחין כל כך שמעלין רתיחה ולא סגי ברותח שהיד סולדת בו והתרומת הדשן סי' קל"א ובכתבים סי' ק"נ כתב שכן דעת הרא"ש בפרק כל שעה ומה שכתב המרדכי בסוף ע"ז בשם רבינו אלחנן בכלי ראשון שסילקו מעל האור וכן כתב הרא"ש בפרק כל שעה ולהגעיל וכו' מיירי בכלי שתשמישו בעירוי עי"ש וכן דעת הרמב"ם בפרק י"ז מהלכות מאכלות אסורות ובפרק ה' מהלכות חמץ ובפירוש המשנה בפרק דם חטאת ועיין פרי חדש סי' תנ"א ס"ק י"ז וריא"ז הובא בשלטי הגיבורים בפרק כל שעה כתב דאפילו כלי שתשמישו בעירוי צריך הגעלה במים הרותחים על גבי האש וכן כתב האיסור והיתר כלל נ"ח דין כ' ודין ל"ח בשם א"ז הכלי שנאסר בעירוי צריך הגעלה בכלי ראשון משום דשמא עירוי מבליע לחומרא ואינו מפליט מיהו נראה דבכלי ראשון אפילו אינו על האש סגי דודאי מבליע ומפליט עי"ש אבל הרא"ה בבדק הבית דף קכ"ד (קנ"ד) כתב דלא אמרו עירוי ככלי ראשון אלא לענין בישול אבל לענין הכשר כלים לא כללו של דבר כבולעו כך פולטו וכן כתב הריטב"א בחידושי ע"ז דף ל"ג וכן דעת הרא"ש והמרדכי בשם ר' אלחנן והרמב"ם והר"ן עכ"ד הרב ערך השלחן עיניך הרואות מביא וקורא ומעלה על שלחנו להקת הנביאים כולהו קיימי בחד שיטה דבעינן הגעלת הכלי ראשון ברותחין שהאש מהלך תחתיהן:
<b>ואנכי</b> הרואה שכן כתב הר"ן בפרק כירה בסוגיא דהאלפס והקדרה שהעבירן מרותחים אחר שהביא מחלוקת הראשונים בדין עירוי אי ככלי ראשון סיים וז"ל ומיהו לענין הגעלה לא נפקא לן מהאי פלוגתא מידי דאפילו תימא דעירוי ככלי ראשון אין מגעילין בעירוי דברים שנשתמש בו בכלי ראשון דכלל גדול אמרו כבולעו כך פולטו וכן נמי אם נשתמשו בכלי על גבי האור כגון יורות וקומקום אין מגעילין אותם בכלי ראשון שהעבירו מעל גבי האור עכ"ל וכלשון הזה (ומיהו וכו') כתב הריטב"א בחידושיו למסכת שבת דף מ"ב עי"ש וחידוש הוא שלא ראה הרב ערוך השלחן את דבריהם ובאמת תמיהה נשגבה היא על אבי התעודה מרן הכנסת הגדולה שנעלם ממנו דברי כל הפוסקים הנ"ל ובפרט דברי הר"ן בפרק כירה הנ"ל דאחר שמרן הב"י הזכיר מתניתין דהאלפס והקדרה שהעבירן מרותחין דממנה למדו בעלי סברא קמיתא שבטור דגם לאחר שהעבירו מן האש כל זמן שהוא רותח חשיב כלי ראשון ומהני להגעיל בו כיעי"ש נקל היה לו לעיין בדברי הר"ן שם והיה רואה שסברת הויש אומרים שהביא הריב"ה לא נפלאת היא מוצאת בדברי הר"ן והריטב"א הנז"ל והוא פלא וחידושי הריטב"א לעבודה זרה אין אצלי וכן חידושי הרמב"ן הנ"ל ואם דבריהם הם בסיגנון זה היא ראיה מהימנא דסברי דלא מהני הגעלה אלא ברותחין שעל גבי האש אלא דאין מזה הכרח שיהא הדין כן גם בהיתרא בלע דאפשר דלא כתבו כן אלא בהגעלה מאיסורין. ועיין לקמן בסמוך:
<b>ומדברי</b> הסמ"ק והתה"ד שציין הרב ערך השלחן (דברי הרב תה"ד הביאם מרן בב"י א"ח סי' תנ"ב בד"ה ומ"ש בתשובת הגאונים) אנו למדין דאף במידי דהיתרא בלע סברי דלא מהני הגעלה לכלי ראשון שנשתמשו בו על גבי האור אלא ברותחין שעל גבי האש (וכן יש ללמוד מדברי הרמב"ם שבפירוש המשנה שציין כנז"ל כמו שאכתוב להלן ושם אכתוב מה שיש לפקפק בזה איה"ש) שהרי הסמ"ק מיירי בדין תוחב כף של חלב לקדרה של בשר או איפכא דאם הכף בת יומא ויש בקדרה ששים כנגד הכף התבשיל והקדרה מותרים והכף אסורה והקשה על זה הסמ"ק דגם הכף תהיה מותרת דהרי היא נגעלת בתחיבה זו (דסובר דהגעלה מהני בשאר משקים אי דעל כל פנים בדיעבד מהניא) ולזה הוא דקאמר דלא סגי ברותחין שהיד סולדת ובעינן שיעלו רתיחה וכדכתב בשמו הרב ערך השלחן וגם הרב תרומת הדשן הביא דברי הסמ"ק הנ"ל עי"ש הרי דגם מבשר לחלב דלכולי עלמא היתרא בלע מיקרי (עיין לעיל באות י"ז הנה הבאתי דהרב פרי חדש בסי' צ"ג סק"ד סובר דלמאן דאמר דחמץ משום דשמו עליו איסורא בלע מיקרי הוא הדין מבשר לחלב הוי איסורא בלע ושרבני האחרונים השיגוהו דהבשר לחלב היתרא בלע מיקרי) סברי דבעינן הגעלה ברותחין שעל גבי האש ואם כן לדעתם אף אם נצרף שיטת הסוברים דחמץ היתרא בלע מיקרי אי אפשר להקל על פי דעת הסוברים דמהני הגעלה ברותחין אחר שהעבירן מהאש מרותחים אלא דלי הדל אין ראיה מדברי הסמ"ק ותרומת הדשן דקיימי בשיטת הויש אומרים שהביא הטור בסי' קכ"א דלא מהני אלא ברותחין שעל גבי האש דהסמ"ק לא אמר אלא דבעינן שיהיו רותחין כל כך שמעלין רתיחה ומאן לימא לן דכלי שהעבירו מן האש אינו מעלה רתיחה תיכף שהוסר מעל האש והלא גם סברא ראשונה שהביא הטור כתב ונקרא כלי ראשון בעודו רותח אף על פי שהעבירו מעל האש והיינו מעלה רתיחה שבסמ"ק שבודאי תיכף ומיד כשמעבירו מהאש משכחת לה שמעלה רתיחה ואז יוכל להגעיל בו ואין הכי נמי דאם אינו מעלה רתיחה לא יגעיל בו וזה אף אם הכלי הוא על גבי האש הדין כן דצריך שיהיו המים מעלין רתיחה ואם לאו אינו יכול להגעיל בהן:
<b>גם</b> מה שכתב שכן דעת הרמב"ם הנה ז"ל הרמב"ם בפרק ה' מהלכות חמץ דין כ"ג כלי מתכות וכלי אבנים שנשתמש בהם חמין ברותחים בכלי ראשון כגון קדרות ואלפסין נותן אותם לתוך כלי גדול של מים וממלא עליהם מים ומרתיחן בתוכו עד שיפלטו עכ"ל לי הדל אין מזה הכרח דיש לומר דאין כונת הרמב"ם שתהיה כסדר הזה לעיכובא שאם לא נתנם בתוך כלי והרתיחן מתחתיו לא מהני אלא הוא הדין כשהעבירן מן האש מרותחין מהני דאם נאמר דסדר זה הוא לעיכובא אם כן בואו ונאמר דאם בתחלה ממלא הכלי מים ומרתיחן ואחר כך מכניס הכלים בתוכו להגעילן לא מהני וזו לא שמענו ורבינו הטור בסי' תנ"ב כתב סדר הגעלה לוקח יורה גדולה מלאה מים ומרתיחה ומכניס בה כל הכלים ומשמעותו ודאי דאחר שהרתיח המים מכניס בה הכלים ומי נימא דהרמב"ם והטור פליגי בהא מילתא הא ודאי לא מצינא למימר הכי מסתמא ומה גם דמלשון הרמב"ם בהלכות מעשה הקרבנות שאביא להלן מתבאר כדכתב הריב"ה אלא ודאי דאין דברי הרמב"ם לעיכובא ואולי כונתו למעט עירוי מים חמין עליו ואם כן שפיר נוכל לומר דגם בכלי שהעבירו מן האש מהני דגם זה בכלל ממלא עליהם מים ומרתיחן ולשון הרמב"ם בהלכות מאכלות אסורות הוא בסיגנון לשונו שבהלכות חמץ (נותן יורה קטנה לתוך יורה גדולה וממלא מים ומרתיחה) ואין מדבריו הכרח כאמור:
<b>הן</b> אמת שראיתי להרב קובץ על יד בחמישי מהלכות חמץ הנ"ל שדקדק מלשון הרמב"ם מדשני בלישניה דלגבי קדרות ואלפסין כתב הגעלתן בסדר הנ"ל. ואילו בסכינים כתב אחר כך וכן הסכינים מרתיח את הלהב ואת הנצב בכלי ראשון דסובר כדעת הר"ן בפרק כל שעה דכלי ראשון נקרא אף אחר שהעבירו מן האש. ומיהו לא מהני כי האי גוונא אלא לסכין אבל לקדרות בעינן ברותחין שהאש מהלך תחתיו עי"ש ומצינו לו חבר להרב ערוך השלחן במה שהבין בדעת הרמב"ם אמנם לי הדל אין דקדוק זה כדאי להכריח שכן דעת הרמב"ם ואדרבא מדנקט דין הסכין בלשון וכן משמע דשתי החלוקת שוות על דרך שכתב מר"ן כסף משנה בהלכות מעשה הקרבנות פרק ט"ז הלכה ט"ו דמאי דלא כתב הרמב"ם דאם הביא הכל מן החולין יצא הוא משום שסמך על מה שכתב כן בחלוקה הסמוכה דכיון דאמר וכן משמע דשניהם שוים (וכמדומה לי שכתבתי בענין זה בקונטריס כללים אשר הוא כעת ביד המעתיק הי"ו) והכא נמי יש לומר דכיון דמשמעות כלי ראשון שכתב גבי סכינים הוא אפילו כשאינו על גבי האש כדכתב הרב קובץ על יד אף שלא כתב כן גבי קדרות יש לומר דסמך אמה שכתב גבי סכינים דכיון שכתב וכן משמע דשתי חלוקות שוות ועל כל פנים אין נראה לי הדל שום הכרח מדברי הרמב"ם הללו שסובר דלא מהני הגעלה אלא בכלי ראשון שהאש מהלך תחתיו ואדרבא לאידך גיסא יש לדקדק מדברי הרמב"ם שסובר כסברא קמייתא שהביא הריב"ה דמהני הגעלה ברותחין שהעבירן מן האש שהרי מתבאר יפה מדברי הריב"ה שסברת היש אומרים שצריכה ההגעלה ברותחין שעל גבי האש דוקא אינה אלא בכלי ראשון שמשתמשים בו על האש אבל כשמשתמשים בו אחר שהעבירו הקדרה מן האש גם לדידהו מהני הגעלה ברותחין שהעבירו מן האש דכבולעו כך פולטו:
<b>ומעתה</b> אם דעת הרמב"ם כסברא זו למה סתם וכתב דכל כלי ראשון צריך הגעלה כסדר הזה דהיינו במים שעל גבי האש דהא איכא טובא דמשתמשים בכלי ראשון אחר שהעבירום מן האש והיה לומר דבהנהו סגי להו הגעלה ברותחין שהעבירן מן האש אלא ודאי מוכח קצת דמה שכתב על גבי האש לאו דוקא דהוא הדין אחר שהעבירום מן האש כל זמן שהוא רותח חשיב שפיר הגעלה מעליא לכלי ראשון בין אם נשתמשו כן ובין אם נשתמשו בכלי ראשון בעודו על האש וקצת יש להוכיח דאף דנקטי הפוסקים בלשון על גבי האש לאו לעיכובא הוא אלא הכונה כל זמן שהמים רותחין דכל זמן שהן מרותחים כעומדין על גבי האש דמו והוא שהרא"ש בפרק אין מעמידין סוף סי' כ"ב כתב (גבי הגעלת חבית) ור"י היה מצריך להגעיל כל נסר ונסר לבדו שיכניס כלי לתוך היורה כשהיא רותחת על האש וישפוך על כל נסר ונסר דהמים שבתוך אותו כלי חשיב כלי ראשון כיון שהעבירן מרותחים עכ"ל והריב"ה בקיצור פסקי שם כתב ואין נראה לר"י אלא משים כלי ליורה רותחת וישפוך ממנו על כל דף ודף עכ"ל. ולמה לא דקדק לכתוב כלשון הרא"ש בשם ר"י לתוך יורה רותחת כשהיא על האש וכתב סתם ליורה רותחת אלא ודאי משמע ליה דמה שכתב כשהיא רותחת על האש לאו דוקא אלא אף אחר שהעבירה מן האש כל שהיא מרותחת דינה כאילו היא על האש:
<b>ומה</b> שכתב הרב ערוך השלחן שכן דעת הרמב"ם בפירוש המשנה בסוף פרק דם חטאת הנה זה לשונו שם (אמאי דתנן השפוד והאסכלה מגעילן בחמין) שפוד ידוע ואסכלה הוא וכו' ופירוש מגעילן שיסיר השמנונית שנבלעה בשפוד שהנפש מואסת אותה מגזרת געלה נפשי מענין הזה נשתמשו בכל דבריהם גיעול גיעולי עכומ"ז ומגעילן וזולתן רוצה לומר להסיר ההגעלה וסדר המעשה הזה (ר"ל הגעלה) לתת אותם הכלים לתוך מים רותחים כשהן על גבי האש ושופכים עליהן מאותם המים ושוטפן במים קרים עכ"ל ומשמע ליה דעל גבי האש דנקט הרמב"ם הוא לעיכובא דאם אינם על גבי האש לא מהני והיה יכול לדקדק גם כן מלשון הרמב"ם בחבורו בפרק ח' מהלכות מעשה הקרבנות דין י"ב והשפוד והאסכלה מגעילן במים חמים על גבי האש עכ"ל. דמשמע דבעינן דוקא מים על גבי האש. ולפי זה נלמוד מדברי הרמב"ם דגם במידי דהיתרא בלע צריך שתהיה ההגעלה במים שעל גבי האש דהא קדשים התירא בלע מיקרו דמהאי טעמא סגי בהו הגעלה במקום ליבון שצריך בשאר איסורין כדאמרינן בסוף ע"ז דף ע"ו ע"א גבי שפודין והאסכלות. ואם כן לפי מה שמבין הרב ערוך מדברי הרמב"ם דלעיכובא קאמר דבעינן במים על גבי האש שמעינן דגם במידי דהיתרא בלע כמו בחמץ למי שסובר כן וכן מבשר לחלב כשצריך להגעיל בכלי ראשון צריך שתהיה דוקא ברותחין שעל גבי האש אלא דלי הדל אין הכרח מדברי הרמב"ם ושפיר נוכל לומר דכונתו שיהיו מעלין רתיחה וכל שמעלין רתיחה אף אחר שהעבירן מן האש דנים אותם כאילו הן על גבי האש וצ"ע (ועיין לקמן בד"ה ועל פי הדברים ובד"ה עתה וכו' ומשם והלאה):
<b>העולה</b> מכל האמור למעלה דכלי שמשתמשים בו בכלי ראשון כשהוא על האש אם מועיל לו הגעלה במים רותחין אחר שהעבירו מן האש הוא מחלוקת שהביא הריב"ה ביו"ד סי' קכ"א. ומדברי הרמב"ם וכן מסמ"ק ותרומת הדשן שהביא הרב ערך השלחן אין הכרח שסוברים דלא מהני אבל בדברי הר"ן בסוף עבודה זרה שהביא הרב וכן בדברי הר"ן והריטב"א בפרק כירה שהבאתי אני ההדיוט מפורש דסברי דלא מהני הגעלה כזו וכסברת היש אומרים שהביא הריב"ה ומסתברא ליה כוותייהו אמנם אין מדבריהם הכרח אלא לגבי איסורא בלע אבל במידי דהיתרא בלע כגון כלי מבשר לחלב כי היכי דמהני ליה הגעלה במקום ליבון הכי נמי יש לומר דמהני ליה הגעלה ברותחין אחר שהעבירן מן האש במקום שצריך בשאר איסורין הגעלה במים שעל גבי האש וכך כתב הרב מוהרש"ז בש"ע שלו בסי' תנ"א סעיף כ"ה שאחר שכתב שכלים שנשתמשו בהם בכלי ראשון כגון קדרות ואלפסין ויורות וכף שמגיס בו הקדרה וכו' צריך להגעיל בכלי ראשון רותח ונקרא כלי ראשון אפילו אחר שהעבירוהו מן האש כמו שנתבאר למעלה (סעיף י"ד גבי סכינים) ושיש אומרים דכלי ראשון שנשתמש בו אצל האש כן צריך להגעילו סיים דלכתחלה יש להחמיר בשאר איסורין אבל בחמץ אפילו לכתחלה יש לסמוך על סברא ראשונה שהרי יש אומרים דאפילו כלים שנשתמש בהם חמץ על ידי האור בלבד מועלת להם הגעלה בכלי ראשון לאחר שהעבירוהו מן האש ואין צריך לומר כשמגעיל כלי הבלוע מבשר וחלב שלדברי הכל יכול להגעיל בכלי ראשון לאחר שהעבירוהו מן האש אף שטעם הבשר והחלב נבלעו בו על ידי האור אם לא נבלעו בו בבת אחת אלא בזה אחר זה מטעם שנתבאר למעלה עכ"ל. והנה מה שכתב דיש אומרים דאפילו כלי חמץ שנשתמש בהם ע"י האור בלבד מועלת להם הגעלה בכלי ראשון אחר שהעבירוהו מן האש. בעניותי כעת לא ידעתי מי ומי הסוברים כן דאף דבמחבת פסק מרן דלחמץ סגי בהגעלה ומסתמא היינו הגעלה בכלי ראשון אחר שהעבירוהו מן האש כדכתב גבי סכין בסעיף ג' מכל מקום יש לומר דדוקא במחבת סגי בהכי משום דיש הרבה פוסקי שסוברים דגם לגבי איסורין סגי בהגעלה משום דעל ידי שנותנים בה שמן לא מיקרי תשמישו על ידי האור אבל בכלי שודאי שתשמישו על ידי האור נהי דיש לומר דמהני ליה הגעלה למאן דאמר דחמץ היתרא בלע מיקרי ובהיתרא בלע סגי הגעלה במקום ליבון מכל מקום מאן לימא לן דגם הגעלה ברותחין שהעבירן מן האור מהני ליה דלמא בעינן מיהא הגעלה ברותחין על גבי האור דאין סברא להפליג כל כך בהיתירא בלע דבמקום שצריך באיסורא בלע ליבון ממש יספיק בהיתרא בלע ברותחין שאינם על גבי האש:
<b>ועל</b> פי הדברים האלה נראה דיש לדחות מה שהביא הרב ערך השלחן ראיה מדברי הרמב"ם בפירוש המשנה בפרק דם חטאת וכתבתי אני ההדיוט שהיה יכול להביא גם מדבריו בספר היד בפרק ח' מהלכות מעשה הקרבנות וכו' ונשמע מדבריו דאף במידי דהיתרא בלע הדין כן. וכתבתי שיש לומר דלאו דוקא על גבי האש ממש קאמר וכו' כנז"ל אמנם לפי האמור אין אנו צריכים לזה דאף אם נאמר דכונת הרמב"ם בפירושו ובחבורו דבעינן מים שעל גבי האש מכל מקום היינו דוקא בשפוד ואסכלה דבעלמא בעו ליבון ובקדשים דהתירא בלע הוו סגי להו בהגעלה. ומיהו הגעלה במים שעל גבי האש ממש בעינן שתהיה במקום ליבון אבל בדברים המתבשלים והם מידי דהיתרא בלע אין הכי נמי דסגי להו בהגעלה בכלי מרותח אחר שהעבירו מן האור (נחזור לדברי הרב מוהרש"ז) גם מה שכתב דכלי שנאסר מבשר וחלב על ידי שנבלעו בשר וחלב על ידי האור בזה אחר זה לדברי הכל יכול להגעילו ברותחין שהעבירן מן האש לא ידעתי למה הלא כשהכלי בלע כבר בשר וחלב אף שבלעם בזה אחר זה מכל מקום הרי נאסר הכלי מחמת בלע בשר וחלב והרי הוא כלי שבלע איסור דמה לי בלע דם וכיוצא ומה לי בלע בשר וחלב באופן שנאסר הכלי ועד כאן לא כתבו הפוסקים דבשר וחלב מיקרי היתרא בלע אלא בבא להגעיל כלי מבשר לחלב או בהיפך אבל אחר שבלע משניהם ונאסר ובא להכשירו אין לו עוד דין היתרא בלע ודבריו לי הדל צ"ע ומכל מקום לענין כלי חמץ וכן כלי מבשר לחלב דחשיב היתרא בלע. נלמוד מדבריו דלכתחלה נמי כלי שמשתמש בכלי ראשון על גבי האש יכול להגעילו בכלי ראשון אחר שהעבירו מן האש כל זמן שהוא רותח אבל כלי שמשתמשין בו על ידי האור והיתרא בלע דסגי ליה בהגעלה נראה דכולי עלמא מודו דבעינן הגעלה ברותחין שעל גבי האש בדוקא ועיין בתשובת הרב שואל ומשיב מהדורא תליתאה ח"ג סי' קכ"ה ובמה שכתבתי על דבריו לקמן אות כ"ד:
<b>ומצאתי</b> להרב צמח צדק החדש בתשובתו שבספר דברי נחמיה בסי' כ"ט שכתב שסמכו ב"ד שבמקום פלוני להתיר באותו נדון בסומכי נפשם דאיכא מאן דאמר דחמץ קודם איסורו נקרא היתרא בלע. וכתב על זה דלא מצינו כזאת רק גבי ליבון לכלי ראשון וגם על זה אין המסקנא כן עכ"ל. ולפי שלא הבנתי גופא דעובדא היכי הוה בנדונו לא יכלתי להבין גם כן דבריו הללו אך שם בסי' ל' בתשובת הרב המחבר (בסוף הד"ה ראשון) ראיתי שכתב וז"ל גם מש"ע לצרף סברת האומרים דחמץ נקרא היתרא בלע וכן כתב כ"ק בשם הרא"ש ודאי דשפיר כתב כ"ק דלא מצינו חילוק זה לענין הגעלה. וראיתי באיסור והיתר כלל נ"ח סעיף י"א שכתב בהדיא ובהגעלה אין חילוק אי בלע מאיסורא וכו' אלא שלפי זה צריך עיון קצת מה שכתב מח"ז רז"ל (ש"ע הרב מוהרש"ז) בסי' תנ"א סוף סעיף כ"ה עי"ש עכ"ל וספר איסור והיתר אין מצוי אצלי לראות תנא היכא קאי אך ממה שהוקשה להרב הנ"ל מדבריו על מה שכתב הרב מוהרש"ז בסוף סעיף כ"ה והן הן הדברים אשר הבאתי למעלה לא כי האו"ה אינו סובר לחלק בהגעלה עצמה שיהיה מקום להקל בצד מה במידי דהיתרא בלע במה שאין הדין נותן להקל במידי דאיסורא בלע. ולפי זה נפל פיתא בבירא דאזדא לה עיקר הקולא בדין שלפנינו שלדברי האיסור והיתר אין לתת שום חילוק בין הגעלה להגעלה ולענין דינא צ"ע ודעתי העניה נוטה להתיר בהיתרא בלע כמו שכתבתי למעלה:
<b>שוב</b> נדפס ספר הבהיר עין יצחק לגאון עוזינו הגאון המפורסם מוהרי"ץ אלחנן שליט"א ובהדי מתנתא דתורה ספרא דמארי טב די שדר לן מני"ר יחיה שרטט וכתב לן פתקא דשלמא רבה וכתיב בה לעיין במילי דמר ספר התורה הזה כי יש בו דברים מחודשים להלכה ולמעשה. שיחתו קלה היא גופא גזרה לעשות רצון צדיק חפצתי פתחתי אני לדודי ואשא עיני על עין משפט היא קודש והן מעשיה קודש ואראה מראות נגהים בכמה עניינים הכתובים בקונטריסים שלי כאשר ארשום איה"ש כל דבר ודבר אל מקומו יבא בשלום וזה יצא ראשונה כי מצאתי את שאהבה נפשי שבחלק יו"ד סי' י"ג כתב באות ג' שרב אחד העיר בדברי הרמב"ם בהלכות מעשה הקרבנות פרק ח' הלכה י"ב שכתב מריקה בחמין וכו' ולא כתב בחמין שעל גבי האש ושוב כתב השפוד והאסכלה מגעילן במים חמין על גבי האש דמשמע דמריקה בחמין אינו במים של כלי ראשון והטעם משום שהוא היתרא בלע ושמזה רצה להוכיח דין מחודש בדיני הגעלה היכא דהיתרא בלע (ולפי הנראה רצה הרב הנ"ל לחדש דבהיתרא בלע סגי בהגעלה בחמין דכלי שני שוב ראיתי שכן מתבאר ממה שכתב שם באות ז' עי"ש) ומני"ר המחבר כתב דמלבד דמהפוסקים נראה דאינו כן לדינא ועוד דכן מוכח בזבחים ד' צ"ז ע"א דאמרו תנו רבנן וכו' וחכמים אומרים מריקה בחמין מאי טעמא מידי דהוי אגיעולי עכומ"ז אלמא דהך בחמין הוא כהגעלה דכלי מדין וכדין הגעלת כלים דבלעי איסורא וליישב מה שדקדק הרב הנ"ל מדברי הרמב"ם כתב דמה שכתב בתחלה מריקה בחמין היינו בכלי ראשון שלא על גבי האש ומה שכתב אחר כך במים חמין שעל גבי האש היינו דוקא בשפוד ואסכלה שדינם בעלמא בליבון ובקדשים משום דהיתרא בלע סגי בהגעלה אבל על כל פנים בעינן שיהיו המים על גבי האש ובשאר הגעלה במידי דהיתר בלע סגי בכלי ראשון אחר שהעבירו מן האש ושהרמב"ם הוכיח כן מדפלגינהו תנא דמתניתין בפרק דם חטאת לתרי בבי מריקה בחמין וכו' השפוד והאסכלה מגעילן ברותחין דמשמע דחלוקים ממריקה בחמין דתני ברישא:
<b>וכתב</b> דגם מה שכתב הרמב"ם בפירוש המשנה מים רותחין כשהן על גבי האש כונתו דוקא לשפוד ואסכלה שדינם בעלמא בליבון והביא קושית הרב בית חדש בסי' תנ"א על דברי הטור הנ"ל (בד"ה ותמיה לי) ויישב כדכתיבנא בעניותין דבחמץ דיש סוברים דמיקרי היתרה בלע דעתו לסמוך אמאן דאמר דאף שנשתמש בכלי ראשון על גבי האש מהני ליה הגעלה בחמין אחר שהעבירן מן האש (ולא זכר שר מכל דברי רבני האחרונים שהבאתי למעלה שכתבו כן בכמה עניינים אף לא דברי הרב פרי חדש בסי' תנ"א שכתב גבי חמץ דכלי שמשתמשים על גבי האש בכלי ראשון צריך להכשירו דוקא בחמין שעל גבי האש ועשה את דמו למה שהסכים הריב"ה ביו"ד כדעת הויש אומרים שהביא שם ודברי רבנו הפרי חדש הם היפך דעת מני"ר פחד יצחק נר"ו) ומסיק דהעיקר לדינא כהפוסקים דאף היכא דהתירא בלע בעינן שתהיה ההגעלה בכלי ראשון רק אם תהיה ההגעלה בכלי ראשון שאינו על גבי האש בזה יש לנו לסמוך על הרמב"ם ולהקל בזה וכמבואר ברמב"ם ובטור אלו תורף דב"ק יצ"ו והוא שר המסכים למה שכתבתי אני הדל דבהיתרא בלע אם נשתמש בכלי ראשון על גבי האש יכול להכשירו ברותחין אחר שהעבירן מן האש זולת דאם תשמישו על ידי האור שכיוצא בו בשאר איסורין היה צריך ליבון ומפני שבלע היתר סגי ליה בהגעלה בזה צריך הגעלה בחמין שעל גבי האש דוקא:
<b>והנה</b> עם כי לענין דינא נראה ודאי כמו שכתב מני"ר פחד יצחק יצ"ו דבמידי דהיתרא בלע יש לפסוק דסגי בכלי ראשון שאינו על גבי האש כל זמן שהוא רותח וכמו שכתבתי בעניותי זאת לפנים מכל מקום לא אכחד מה שנראה לי דמדברי הרמב"ם בפירוש המשנה ובחבורו בהלכות מעשה הקרבנות הנז"ל אין שום הכרח לזה כלל דהנה זוגא דרבנן קדישי הרב השואל והרב המשיב יחיו דקו רבנן במילי דמרנא הרמב"ם דקדוק נאה דתני רישא מריקה בחמין (ולא תני בה על גבי האש) והדר תני מגעילן במים חמין על גבי האש וסברי מרנן דהיינו מריקה היינו הגעלה והא בחמין והא בחמין שעל גבי האש ואהכי מר אמר חדא ומר אמר חדא ופליגי בדעתיה דרבנא מר אמר מריקה בחמין היינו בכלי שני ומר אמר אידי ואידי בכלי ראשון הא בכלי ראשון שלא על גבי האש והא בכלי ראשון על גבי האש ובמטותא מנייהו אומר אני לא כדברי זה ולא כדברי זה והגעלה לא הוזכרה בדברי הרמב"ם לקדשים המתבשלים כלל ומריקה לאו היינו הגעלה שכן מתבאר לי הדל מדברי רבינו בפירוש המשנה שם שכתב בלשון זה והכבוס המופלג עד שמסיר מה שנדבק בכלים יקרא מריקה ותוספת הנקיות יקרא שטיפה והוא שיתן מים לתוך הכלי ואינו ממרק בידו בכלי אלא שמשפשף ואמרו מריקה בחמין ושטיפה בצונן ומה שאמרו כמריקת הכום ושטיפת הכוס רוצה לומר שאינו חייב להפליג עד שיסיר כל הרושם עכ"ל:
<b>הנה</b> מתבאר יפה דפעולת המריקה לא להפליט מה שבלוע בכלי (כמדת ההגעלה) כי אם בזאת להסיר מה שהוא בעין ודבוק בדופני הכלי מבפנים. ואילו גבי שפוד ואסכלה דתנן מגעילן בחמין כתב וז"ל ופירוש מגעילן שיסיר השמנונית שנבלעה בשפוד שהנפש מואסת אותה מגזרת געלה נפשו מענין הזה נשתמשו בכל דבריהם גיעול גיעולי עכומ"ז ומגעילן וזולתן רוצה לומר להסיר ההגעלה וסדר המעשה הזה לתת אותן הכלים לתוך מים רותחין כשהן על גבי האש ושופכין עליהם מאותם המים ושוטפן במים קרים עכ"ל בחון בדברי קדשו שבמריקה כתב שהיא להסיר מה שנדבק בכלי ובהגעלה כתב שהיא להסיר השמנונית שנבלעה בשפוד וכו' ומבואר כאשר כתבתי שדעת רבינו דמריקה לאו היינו הגעלה שזו להפליט מה שבלוע וזו להסיר מה שהוא בעין ודבוק בכלי והיינו דפלגינהו תנא בתרי בבי מריקה בחמין והשפוד והאסכלה מגעילן דלא ראי זה כראי זה והאי לחודיה והאי לחודיה ומעתה שנפל היסוד נהרס כל אשר בנו שני צנתרות הזהב עליונים למעלה יחיו להוכיח מדברי הרמב"ם דבמידי דהיתרא בלע סגי בחמין דכלי שני או בחמין דכלי ראשון אחר שהעבירו מן האש דלפי האמור במחכתה"ר ליתנהו להני מילי דלא מיירי הרמב"ם בדין הגעלה כלל ועם שבאמת קשה מאד ליישב שיטת הרמב"ם דנראה לפי זה דלדידיה ליתיה לדין הגעלה בקדשים ואילו מדברי הש"ס שהביא הגאון המחבר יצ"ו (דאמרינן בד' צ"ז ע"א מאי טעמא דרבנן דאמרי מריקה בחמין מידי דהוה אגיעולי עכומ"ז) מוכח דבעי הגעלה בקדשים כמו בגיעולי עכומ"ז ופירוש מריקה היינו הגעלה מכל מקום לא מפני קושיא נוכל לכחש האמת והנגלות לנו דדעת הרמב"ם דמריקה לאו היינו הגעלה ואם כן אין להוכיח מדבריו לענין הגעלה בהיתרא בלע וכו' ולא חדא ממה שחדשו סופרים רבנן תקיפי יצ"ו כמבואר (ועיין במה שהבאתי בקונטריס כללי הפוסקים סי' ט"ז אות מ"ב):
<b>והאמת</b> אגיד כי האף אמנם לדידי חזי קושטא דמילתא הכי הוי לא הרשתי לעצמי ליתן להעתיק דברים אלו בספרי כי ידעתי שפלות שכלי ועוצם גדולות פאר דורנו יצ"ו וגם הרב השואל יצ"ו (שבעין יצחק שם) תורתו מכרזת עליו דגברא רבה הוא ומי ימלל שני גדולי הדור שגו ברואה חלילה ולא יגור שמא ישרפוהו בהבל שבפיהם ואם רק הוא ממני האמנם אחר איזה ימים בהיותי נבוך בזה האיר ה' את עיני וראיתי מראות נגהים שתים. א') אחד קדוש מדבר מר ניהו רבין חסידא חק לישראל אבי התעודה הרב מוהר"ח ן' עטור בספרו הנורא פרי צדיק לו תואר ולו הדר שהעמיק בענין זה בסי' קכ"ה בסעיף קטן ה"ה (מד"ה גרסינן בפרק דם חטאת) ושם אתה מוצא כתב מפורש דהרמב"ם סובר דאין הגעלה בקדשים המתבשלים ומריקה לאו היינו הגעלה ומלבד שדקדק כן מדברי רבינו בפירוש המשניות כדכתיבנא בעניותין עוד כתב דבחבורו גם כן שכתב וז"ל וכלי מתכת שנתבשלה בו חטאת טעון מריקה ושטיפה מריקה בחמין ושטיפה בצונן והמריקה והשטיפה כמריקת הכוס וכשטיפתו והשפוד והאסכלה מגעילן במים חמין על גבי האש ואח"כ מדיחן עכ"ל הראה לדעת כי המריקה בחמין דקאמר לאו היינו הגעלה גם ממה שכתב עוד באותו פרק בדין י"ד וז"ל יגעיל השפוד והאסכלה וימרק וישטף הכלי ע"כ מוכח להדיא דמריקה לאו היינו הגעלה והדברים פשוטים ונראה להכריח כן מתניתן דקתני בתר מריקה ושטיפה השפוד והאסכלה מגעילן בחמין אלמא דמריקה דקתני ברישא לאו היינו הגעלה ותדע עוד דממה שסיים הרמב"ם גבי השפוד והאסכלה שכתב ואחר כך מדיחן יתאמתו לך דברינו במה שנחקור לדעת מנא ליה הא מילתא להרמב"ם דבעינן הדחה דהא מתניתן לא קתני אלא מגעילן וכו' ואנא אשכחנא והוא דסובר הרמב"ם דמאי דקתני מתניתן השפוד והאסכלה מגעילן לא משתמע מלישנא דמתניתין דאתא למעוטי השטיפה אלא דמצריך בהו הגעלה במקום מריקה אבל שטיפה במקומה עומדת ולזה כתב דבעי הדחה בתר הגעלה והדחה במקום שטיפה אי נמי שטיפה קרי לה הדחה ותמצא דקאמר תלמודא לסברת רבי מריקה כמריקת הכוס וכו' ולרבנן מריקת הכוס נמי שטיפה היא דקאמר ליה לכתוב שוטף שוטף ותמצא דמריקת הכוס הדחה מיקרית בלשון חז"ל א"כ הרי לך בבירור דשטיפה היא הדחה לזה כתב רמב"ם מדיחן ולמאי דאתן עלה הרי לסברת הרמב"ם בפירוש המשנה כאילו התנא גילה דעתו דמריקה לאו היינו הגעלה והדברים פשוטים עכ"ל (העתקתי כל דב"ק לפי שספר התורה הזה אין יד הכל ממשמשין בו ליוקר מציאותו ואזכה בזה את הרבנים שיאותו לאורו):
<b>הנך</b> רואה דפשוט הדבר בעיניו דלא הוזכרה הגעלה לקדשים בדברי הרמב"ם ומריקה לאו היינו הגעלה והוא תנא דמסייע לן (וכבר האריך שם ליישב שיטת הרמב"ם שמדברי הש"ס בכמה דוכתי מוכח בהיפך ולפי שבא לו בארוכה קשה עתיקא) ואף שלענ"ד אחרי המחיר לולא דברי רבינו שבפירוש המשנה לא היה לנו הכרח שכן דעתו מדבריו שבחבורו דהיה אפשר לפרש בדבריו שבס' היד כאחד משני הדרכים שבררו להם שני גדולי דורינו הנז"ל יצ"ו מכל מקום דבריו שבפירושו מכריחנו לפרש שגם בדבריו שבספר היד זאת היא כונתו בלי ספק. ב') גם אשור נלוה עמו בהבנה זו בדברי הרמב"ם רב מופלא וגדול גאון בדורו בספר קרן אורה בחידושיו למסכת זבחים אמתניתין בדף צ"ה אחד שבשל בו וכו' אחד קדשים וכו' כתב וז"ל הצריך לענייננו ובאמת נראה עוד מלשון הרמב"ם דמריקה בחמין אינה אלא כיבוס להעביר השמנונית בעין כמבואר בדבריו בפירוש המשנה ובחבורו מריקה בחמין ושטיפה בצונן מריקה כמריקת הכוס ושטיפה כשטיפת הכוס ומריקת הכוס היינו כיבוס בעלמא ודוקא שפוד ואסכלה הוא דטעונין הגעלה אבל כלי הבישול אין טעונין הגעלה להוציא פליטתן ומה שנותן חמין למרקן לאו הגעלה היא להוציא הבלוע בפנים וכמבואר בדברי התוס' פלוגתא דר"ת ורשב"ם בזה ויתבאר עוד בזה בלישנא דמתניתן לקמן והאריך קצת לבאר מה שקשה לשיטת הרמב"ם (עי"ש בד"ה והשתא) ובד' נ"ו ע"ב מדפי הספר וע"ג בסוף ד"ה ועיין הזכיר שיטת הרמב"ם הלזו עי"ש:
<b>ויש</b> לפקפק במה שנראה מדבריו שמוכיח שדעת הרמב"ם דמריקה לא הגעלה היא ממה שכתב דמריקה כמריקת הכוס ומריקת הכוס היינו כיבוס בעלמא ולפי הנראה אין מזה הוכחה שהרי זו משנה שלמה היא מריקה כמריקת הכוס ובכל ואת משמע להו לשאר רבוותא דמריקה היינו הגעלה ממש ומה שיפרשו הם בלשון המשנה נפרש אנחנו לשון הרמב"ם. ולמה הוצרך לזה הלא דברי הרמב"ם בפירושו קרו בחיל דמריקה לאו היינו הגעלה אלא להסיר השמנונית שבדופני הכלי ואין נראה מלשונו שרוצה להכריח שיטת הרמב"ם מלשון התנא מריקה כמריקת הכוס ואיך שתהיה כונתו על כל פנים למדנו מדבריו דמבין שיטת הרמב"ם דמריקה לאו היינו הגעלה ועל פי שני עדים נאמנים אדירי התורה יקום דבר שזו היא כונת הרמב"ם בלא ספק:
<b>ואנכי</b> חזון הרבתי להרב נהר שלום בסי' תנ"א אות ד' שייחס להרמב"ן דקאי בשיטת הרמב"ם דמריקה לאו היינו הגעלה והוא שהרשב"א בתשובה סי' תק"ג כתב בשם הרמב"ן דהגעלה אינה מועלת בשאר משקין אלא במים ושהביא ראיה מדדרשינן בתורת כהנים במים ולא ביין ולא במזוג והרשב"א השיב על זה דאדרבא משם ראיה דמהני הגעלה בשאר משקין והוא מדאמרינן בפרק דם חטאת ד' צ"ו ע"ב ותרומה לא בעיא מריקה וכו' ואמר רבא לא נצרכה אלא לדאמר מר במים ולא ביין הא אפילו ביין ופירש"י דלא קפדינן אלא להגעיל איסור הנבלע בו אלמא גם יין נמי מפליט ונלאו כל חכמי לב ליישב שיטת הרמב"ן מה יענה לתלמוד ערוך הנ"ל ואמר הרב דהרמב"ן סובר כשיטת הרמב"ם דמריקה לאו היינו הגעלה אלא להסיר השמנונית הדבוק בכלי ובהא הוא דגזרת הכתוב דבקדשים לא מהני ובתרומה מהני אבל הגעלה שהיא להפליט האיסור הבלוע גם בתרומה ובכל דבר לא מהני אלא מים לפי שאין שאר משקין מפליטין אלא מים אלו תורף דב"ק ודברי פי ח"ח:
<b>ואף</b> שהרשב"א באותה תשובה כתב שדן לפני הרמב"ן ושאלו והשיבו ועל קושיא זו לא כתב שהשיב לו שום דבר צ"ל דמ"ש שדן לפניו הוא רק על מה שכתב הרמב"ן שהמים מפליטין ולא מבליעין אבל מה שהקשה על מה שכתב דשאר משקין אין מפליטין מהש"ס דפרק דם חטאת זה לא היה בפניו וכן מתבאר למדקדק בלשון התשו' עי"ש ולפי דרכנו למדנו דגם הרב נהר שלום מסכים הולך שדעת הרמב"ם דמריקה לאו היינו הגעלה וכדעת הרבנים פרי תואר וקרן אורה הנז"ל (אחר זמן הראני חתני ידידי החביב לנצ"ח הי"ו דברי הרב שם עולם הוא פירוש לאחד מרבני דורנו על ספר ויקרא ובד' ח"ן ע"ד תמה על מה שכתב רש"י בזבחים צ"ז ע"א עמ"ש בש"ס אם כן ליכתוב קרא או מרק מרק או שטף שטף מאי ומרק ושטף וכו' שפירש"י דלכך שינה בלשון שזה מבחוץ וזה מבפנים דנראה ודאי דגרס רש"י מריקה בחמין כגירסת הרמב"ם במתניתן אבל תימא בשלמא הרמב"ם מפרש בפירוש המשנה פירוש אחר במריקה ושטיפה עי"ש אבל רש"י דסובר דמריקה היינו הגעלה מה ענין מבחוץ ומבפנים לכאן עכ"ל דמתבאר דגם הוא הבין מדברי הרמב"ם דמריקה לאו היינו הגעלה וכדברי הרבנים הנז"ל):
<b>הן</b> אמת ראיתי אחד קדוש מדבר מני"ר הרב כתב סופר בחלק א"ח סוף סי' פ"ז שהבין בדעת הרמב"ם דמריקה בחמין היינו הגעלה דמר קעסיק שם בשיטת רבינו ירוחם שבש"ך סי' ס"ח ס"ק ל"ג דכלי נחושת אינו בולע על ידי עירוי שהרב ש"ך דחה שיטה זו והוא האריך לקיים שיטת הרי"ו והביא שגם הרשב"א בתה"ב הארוך בית ד' ש"א מביא שהיא שיטת הרב העיטור ושחולק עליו ואחר כל זה כתב דעל כרחין דגם הרמב"ם סובר דלא כרבינו ירוחם דהא בבריתא דתורת כהנים איתא דגם כלי שעירה בתוכו בעי מריקה ושטיפה והרמב"ם פסק מריקה בחמין שכן היתה גירסתו כמו שכתב התוספת יום טוב וכיון דנקיטינן מריקה בחמין ממילא מוכח מקרא דכלי נחושת בולע על ידי חמין כפי הבריתא דתורת כהנים הנ"ל אלו תורף דב"ק הרי דמשמע ליה דמה שכתב הרמב"ם מריקה בחמין היינו הגעלה אמנם לי הדל במחכתה"ר כתב כן לפי שנעלמו ממנו לפי שעה דברי הרמב"ם בפירוש המשנה דמתבאר דמריקה לאו היינו הגעלה ואין הכרח דהרמב"ם לית ליה שיטת רבינו ירוחם ונהפוך הוא דאדרבא איכא למימר לאידך גיסא דמשום דהרמב"ם פשיטא ליה כשיטת רבינו ירוחם דכלי נחושת אינו בולע על ידי עירוי וכיון שראה הבריתא דתורת כהנים דמצריכה מריקה לכלי שנשתמשו בעירוי הוצרך לומר דמריקה לאו היינו הגעלה ועם שאין לנו הכרח לומר כן מכל מקום גם לומר שהרמב"ם על כרחין לית ליה כשיטת רבינו ירוחם אין לנו הכרח כאמור:
<b>הדרן</b> למאי דאתאן עלה דנראה אמת ויציב דהרמב"ם מפרש דמריקה בחמין לאו היינו הגעלה להפליט הבלע שבכלי אלא להסיר השמנונית שעל דופני הכלי וכיון שכן הדבר ברור דאין מקום להכריח מדברי הרמב"ם דהגעלה מועלת בכלי ראשון שאינו על האש במידי דהיתרא בלע אם תשמישו של כלי היתה על גבי האש כדמשמע ליה למאור עינינו עין יצחק שליט"א אמנם הדין אמת כן בכלי חמץ ובכלים מבשר לחלב וכמו שכתבתי למעלה בשם כמה רבנים וכבר כתבתי שדעת מרן בש"ע נוטה דאף באיסורא בלע מר סבר כסברא קמייתא שהביא הריב"ה בסי' קכ"א דאף בכלי ראשון שמשתמשים בו על גבי האש סגי ליה הגעלה בכלי ראשון אחר שהעבירו מעל גבי האש ובזה ודאי יש להחמיר כיון שמפורש בדברי הרמב"ן והריטב"א והר"ן כן ולדברי הרב ערך השלחן כן היא דעת כמה מרבוותא כנז"ל (בד"ה אמנם אחרי) אבל בהיתרא בלע ודאי אין להחמיר בזה:
<b>וראיתי</b> אחר איזה ימים להרב שער המלך בפרק ה' מהלכות חמץ דין כ"ג שהקשה דברי הרמב"ם אהדדי בדין כלי אבנים דבהלכות חמץ פסק דטעון הגעלה ואילו בהלכות מעשה הקרבנות פרק ח' דין ט"ו פסק דכלי אבנים וכו' אין טעונים מריקה ושטיפה אלא הדחה בלבד ודין זה הוא מהתוספתא וממנה למד הר"ר יצחק שהביא הריב"ה בסי' תנ"א דכלי אבן אין טעון הגעלה והחולקים עליו כתבו דמשבשתא היא וצ"ל טעונים מריקה ושטיפה ומאחר שהרמב"ם פסק בהלכות מעה"ק הנ"ל כהתוספתא כמות שהיא איך פסק בהלכות חמץ דכלי אבנים צריכה הגעלה וכתב דצריך לומר דסובר הרמב"ם כמו שכתב הסמ"ג בהלכות חמץ לאוין ע"ח וז"ל והא דתניא בתוספתא דזבחים כלי אבנים וכו' אינם טעונים וכו' אלא מדיחן ההוא מדיחן הוי פירשו כמו מגעילן כלומר מדיחן במים רותחין והכי פירושו אין טעונים מריקה ושטיפה האמורה דהיינו מריקה בחמין ושטיפה בצונן אלא די בהדחה בלבד וכו' עי"ש ומכל מקום כל כי האי הו"ל לרבינו לפרש ועדין צ"ע עכ"ל ועם שאיני כדאי להשיב על דבריו אומר אני בהורמנותיה דמר אין זה מן הישוב בדברי הרמב"ם אפילו על צד הדוחק דהא ודאי לא נכחד דמשמעות מדיחן אינו אלא הדחה בעלמא ולא הגעלה ורבינו הסמ"ג לא הרהיב בנפשו לפרש כן דברי התוס' אלא לפי שראה ששנינו שם למעלה מבבא זו ר' שמעון אומר קדשים קלים אין טעונין מריקה ושטיפה אלא מדיחן מפני שנותן טעם ומדקתני שנותן טעם יש ללמוד דההוא מדיחן היינו מגעילן ועוד פשיטא דקדשים קלים לאחר שהם נותר בכלי נחושת טעונים הגעלה וכו' וכן פרושו אין טעונים דין מריקה ושטיפה האמור במקרא וכו' אלא מדיחן בחמין וכו' וסיים ואמר ומה שאינו בתוספתא מפני שנותן טעם גבי כלי אבנים זהו מפני שהוא כבר לענין קדשים קלים וכן מצינו בתוספתא פרק אחרון דע"ז ששונה שם מדיחן במקום מגעילן הלוקח כלים מעכומ"ז כוסות וכו' מדיחן בצונן יורות וכו' מדיחן בחמין שפוד ואסכלה מלבנן עכ"ל:
<b>הרי</b> מתבאר מדב"ק דאי לאו ההכרח דלישנא דנותן טעם לא הוה לן לפרושי הדחה אלא כפשטו ולאו היינו הגעלה ואף דגבי כלי אבנים לא תני שנותן טעם היינו משום דסמך תנא אדסמיך ליה לעיל דתני שנותן טעם וחשיב ליה כאילו גם בבבא דכלי אבנים תני שנותן טעם שאז צריך לפרש דמה שאמרו מדיחן רוצה לומר מגעילן וגם בתוספתא דע"ז דתני מדיחן ורוצה לומר מגעילן הא מיהא תני תנא מדיחן בחמין ומדסמיך ליה מלפניו ומלאחריו מוכח דהאי מדיחן בחמין היינו הגעלה אבל בעלמא בלתי שום הוכחה והכרח אין לנו להוציא הלשון מפשטו וסתם מדיחן לאו היינו מגעילן אלא הדחה בעלמא אמור מעתה בלשון רבינו שבהלכות מעה"ק דנקיט בדין ט"ו כלי אבנים וכו' אינן טעונים מריקה ושטיפה אלא הדחה בלבד ואין לנו הוכחה בדבריו לא בגוף דין זה (דלא נסיב טעמא דשנותן טעם) ולא בסמוך לו מלפניו דהדחה רוצה לומר הגעלה ואדרבא לאידך גיסא יש לדקדק דהדחה זו לאו היינו הגעלה שהרי בדין י"ב ודין י"ד בדברים שצריכים הגעלה כתב מפורש מגעילן ואם הדחה זו שבדין ט"ו היינו הגעלה למה לא כתב כן כמו בדין הסמוך לו ועם שיש לומר דנקיט לישנא דתנא דמתני' בדין י"ב ולישנא דתנא דתוספתא בדין ט"ו מכל מקום היא גופא קשיא דאף דבעלמא כן דרך הרמב"ם דנקיט כלשון הש"ס ומאי דנפרש בלשון הש"ס נפרש בדבריו (עיין מה שרשמתי בזה בקונטריס כללי הפוסקים ריש סי' ה') מכל מקום הרי הוכחנו מדברי הסמ"ג דהתנא גופיה לא הוה תני מדיחן במקום מגעילן אי לאו דתני שנותן טעם דמוכח מתוכו דמדיחן היינו מגעילן ואם כן בכל כי האי גוונא נראה לי דאין לו להרמב"ם לתפוס לשון השנוי בבריתא אלא אם כן יהיו דבריו גם כן בסיגנון דברי התנא שאז נוכל לומר דמה שנפרש בדברי התנא נפרש בדבריו ואם כן למה כתב הרמב"ם אלא מדיחן בלבד ועל כל פנים ודאי דאין לנו שום הכרח לפרש דבריו שלא כמשמעות הלשון אלא נפרש מדיחן היינו הדחה בעלמא ופשיטא דאין לנו לעשות תדע מן הקושיא והדרא קושיא לדוכתא:
<b>אמנם</b> על פי מה שכתבנו למעלה דמוכח מדברי הרמב"ם דאין דין הגעלה לכלים שמשתמשים בהם בקדשים ומריקה בחמין לאו היינו הגעלה להפליט אלא הדחה להוציא השמנונית הדבוק בדופני הכלי וכמו שכתבו כן הרבנים פרי תואר וקרן אורה ונהר שלום הנז"ל יש ליישב דברי הרמב"ם ואין נסתר מחמתו דמה שכתב בהלכות מעה"ק דכלי אבנים מדיחן היינו ודאי הדחה בעלמא (בחמין או בצונן) לא להפליט הבלוע כי אם להתיר הדבוק בכלי שכן מפרש הרמב"ם לשון התוספתא ואינו סובר כפירוש הסמ"ג וסובר דגזרת הכתוב היא שלא הצריך בכלי אבנים מריקה ושטיפה כבשאר כלים ולכן סגי להו בהדחה בלבד אבל בשאר איסורין שצריך להגעיל הכלי כדי להוציא הבלע שבתוכו אין חילוק בין שאר כלים לכלי אבנים וכו' דכיון שהוא להפליט את הבלוע בתוכו צריך הגעלה ואינו ענין לשל קדשים שלא הקפידה תורה בהם להפליט הנבלע כן נראה לי הדל נכון בישוב דברי רבינו בזה ונראה לי ברור דהרב שער המלך לא הוקשה לו דברי הרמב"ם אהדדי אלא מפני שסבור בדעתו דמריקה בקדשים היינו הגעלה להפליט הבלוע ונעלם ממנו דברי הרב פרי תואר הנז"ל שאם היה רואה דבריו ופירושו בדעת הרמב"ם והוא מוכרח מדבריו שבפירוש המשנה הנז"ל לא הוה קשיא ליה מידי והדברים ברורים בס"ד:
ואני אמרתי בחפשי בספרן של צדיקים לראות היעמדו דברי כי ידעתי עוצם גדולות הרב שער המלך חריף ומפולפל בקי בכל חדרי ולא שקט לבי עד שמצאתי את שאהבה נפשי גאון עזינו נצי"ב מל"ך שיחל"א בספרו הנורא העמק שאלה שכתב ממש ככל אשר כתבתי אנכי הדל הן בדעת רבינו הרמב"ם דסובר דמריקה לאו היינו הגעלה והוסיף מני"ר שכן היא דעת הגאונים בפירוש מריקה והן במה שכתבתי בישוב דברי הרמב"ם על פי הנחה זו והוא שבפרשת מטות בשאילתא קל"ז ס"ק י"ט (בד"ה והנה נחלקו) כתב וז"ל והנה נחלקו גאוני קדמאי בהכשר כלי אבנים בעל הלכות גדולות כתב ובורמי דגללי וכו' ומפליט לה ככלי מתכות ואף דמתברא ומצבתא לא דמיא כלל לכלי חרס אלא לכלי מתכות וכן כתב הרי"ף בפרק כל שעה דמאני דבורמי דגללי טעון הגעלה ככלי מתכות וכן כתב הרמב"ם הלכות חמץ פרק ה' דין כ"ג ובשם רב האיי גאון כתב דכלי אבנים לא מהני להו הגעלה כלל והרי הם בכלל כלי חרס שאינו יוצא מידי דופיו לעולם וכן כתב המכריע סי' ס"ב בשם רב שר שלום גאון ור"י בן מלכי צדק אבל יש עם כל זה קושיא חמורה מתוספתא דזבחים כלי אבנים אינו טעון מריקה ושטיפה אלא מדיחן. והמכריע חילק בין אבני שיש שדרך העולם לעשות מהן כלים ומלאכתן נאה ודקה שהם חשובים ומקבלים טומאה בין שאר אבנים שאין דרך העולם לעשות מהן כלים וזה החילוק לא נמצא בשום פוסק זולתו וגם לא מסתבר לחלק לענין בליעה בהכי כמו לענין טומאה והמרדכי בפרק כל שעה סי' תקפ"ה כתב דההוא מדיחן שבתוספתא היינו מגעילן וכבר כתב הגר"א או"ח בסי' תנ"א ס"ק ל"ג שהוא דוחק וגם לא אתי אלא למאן דאמר מריקה ושטיפה בצונן ובאמת כתב בשלטי הגבורים שם בשם הר"י מסיפונט דכלי אבנים אינו טעון אלא שטיפה וכן כתב המכריע שם בשם רש"י בספר הפרדס הלכות פסח. וכן הוא בפיוט דשבת הגדול ובורמי דגללא שריין בהדחה אבל עלינו ליישב דעת הגאונים שמפיהם אנו חיים וגם כי הרמב"ם הביא בהלכות מעה"ק תוספתא זו כצורתה ומכל מקום סובר דבעינן הגעלה כמו שכתבתי אלא האמת יורה דרך הראשונים דסוברים דקדשים לא בעי הגעלה לפלוט הבלוע בם אלא להסיר הנדבק בדופני הכלי כשיטת הרמב"ם וזה מיקרי בלוע בגמרא משום הכי כלי אבנים דשיע לא בעי מריקה כל כך להסיר הנדבק בדופניו וסגי בהדחה בעלמא. זולת כלי חרס ובחטאת שפירשה תורה דדומה לשאר איסורין דבעינן פליטה ומשום הכי ישבר משום שאינו יוצא מדי דופיו לעולם אבל בשאר קדשים או כלי אבנים אפילו בחטאת סגי בהדחה מה שאין כן בשאר איסורין דבעינן להוציא הבלוע בדופן ממש אפי' שיעי בליעי שפיר. משום הכי אפשר דדמיין לכלי מתכות או לכלי חרס וכל דברי הראשונים קימים ונהירים עכ"ל הטהור ותאזרני שמחה כמוצא שלל רב שכיונתי לדעת עליון יצ"ו ומעתה סמוך לבי לא אירא להחליט שכן היא באמת שיטת הרמב"ם ונלוו עמו הגאונים הנז"ל כמו שכתב מני"ר יצ"ו:
<b>ואיידי</b> דחביבותיה דמני"ר שיחל"א גבן אמרתי אבא אעי"ר על דברי קדשו במה שכתב על דברי המרדכי שכתב הגר"א שהוא דוחק וגם כתב דלא אתי אלא למאן דאמר מריקה ושטיפה בצונן הנה ביאורי הגר"א לא"ח אין מצוי אצלי. ולפי הנראה נעלם מעיני דמר דברי הסמ"ג שרמ"ז הרב המרדכי והם בהלכות חמץ לאוין ע"ח הנז"ל דלפי מה שבאר אינו דוחק לפרש כן בלשון התוספתא כיון דתני בבבא הסמוכה שנותן טעם ודאי דמדיחן היינו הגעלה (לפי שיטתו שהצריך הכתוב הגעלה משום הבלוע מקדשים כבשאר איסורין) ומפורש בסמ"ג שם דפירוש זה (דמדיחן היינו הגעלה) הוא בין למאן דאמר מריקה ושטיפה בצונן בין למאן דאמר מריקה בחמין ושטיפה בצונן שכתב וז"ל וכן הפירוש אין טעונין דין מריקה ושטיפה האמור בתורה שזהו מריקה בחמין ושטיפה בצונן לדברי חכמים ולדברי רבי מריקה בצונן ושטיפה בצונן אלא די במריקה בחמין עכ"ל. הרי מפורש יוצא מפה קדשו דפירוש זה לא למאן דאמר מריקה ושטיפה בצונן בלבד הוא אלא גם לרבנן דמריקה בחמין ושטיפה בצונן הוא. ופשוט שגם כונת הרב המרדכי היא כן וכדכתב הסמ"ג. ומה שהביא בשם השלטי גבורים שכתב בשם רבינו יצחק דכלי אבן אינו טעון אלא שטיפה. לא ידעתי מה מצא בשלטי הגבורים שלא הובא בהר"ן שם והיה לו להביא דברי הר"ן שכן כתב בשם ר"י וכן הטור בסי' תנ"א הביא סברת ר"י והיה לו להביא מהם:
<b>ודאתאן</b> עלה (ליישב סתירת דברי רבינו בדין כלי אבנים) הנה עיינתי שנית בדברי הרב קרן אורה וראיתי שם בדף ה"ן ע"א (בד"ה והנה יש מקום עיון) שעמד בסתירת דברי הרמב"ם כקושית הרב שער המלך ושם בסוף ע"ב כתב ליישב על דרך שכתבתי עי"ש דב"ק ואתה תחזה שיש לתמוה על מה שכתב שם וסעד לזה מצאתי בתוספתא ר' שמעון אומר קדשים קלים אין טעונים מריקה ושטיפה אלא הדחה עכ"ל. ומתבאר דמשמע ליה דהדחה דתני ר' שמעון היא הדחה בעלמא ונעלם מעיני דמר מה שכתב הסמ"ג דעל כרחין דהאי הדחה היא הגעלה מדקתני מפני שנותן טעם ורק גבי כלי אבנים דתני מדיחן ולא מסיים בה מפני שנותן טעם הוא דאפשר להבין דהוא הדחה בעלמא ואף בזה דעת הסמ"ג דלאו דוקא והוי כאילו תני בכלי אבן גם כן מפני שנותן טעם אבל במלתיה דר' שמעון דתני בקדשים קלים מפני שנותן טעם פשיטא ליה דהגעלה היא ואולי מפני זה לא כתב אלא בלשון סעד כלומר שאינו ראיה גמורה ואיך שיהיה על כל פנים קושית הרב שער המלך מתורצת שפיר בישוב דברי הרמב"ם ואין אנו צריכים למה שנדחק הרב בדברי הרמב"ם:
<b>ואנכי</b> חזון הרבתי להרב ערך השלחן בסי' תנ"א אות י"ב (על מה שכתב מרן בסעיף ח' דכלי אבן יש להכשירם בהגעלה) כתב וז"ל כן כתב הרמב"ם בפרק ה' והא דתניא בתוספתא מדיחן כבר כתב הסמ"ג דפירושו כמו מגעילן ומדיחן במים רותחין דהא גבי קדשים קלים קאמר ר' שמעון דאין טעונים אלא הדחה ועל כרחין בחמין היא דהא אף בתרומה צריך מריקה בחמין וכן פירש רש"י ורע"ב בפרק י"א דזבחים דמודה ר' שמעון בק"ק דצריך הגעלה ברותחין ודלא כהרמ"ז שם אבל הר"ן כתב בשם ר"י דאין צריך הכשר וסמך על התוספתא ואפשר דסובר כמו שכתב הרמב"ם סוף הלכות תרומות דאין צריך הגעלה אלא שטיפה עי"ש אי נמי דגבי קדשים קלים פירש מדיחן בחמין משום דשונה בה מפני שנותן טעם והא כדאיתא וכן משמע מהרמב"ם בהלכות מעשה הקרבנות פרק ח' דסובר כדעת ר"י עי"ש. וליכא למימר דסובר דגבי קדשים דהיתרא בלע הדחה בעלמא סגי אבל חמץ איסור בלע מיקרי וצריך הגעלה דהא בסכינים סובר דבחמץ מהני להו הגעלה ובשל עכומ"ז צריך ליבון. ועל כרחין לומר משום דחמץ היתרא בלע מיקרי כמו שכתב המ"מ עי"ש. לכן נ"ל שדקדק מדתני ברישא גבי קדשי קדשים מפני שנותן טעם ולא תני הכי גבי כלי אבנים משמע דלא בלעי כל כך אלא משהו בעלמא ומשום הכי בחמץ דאסור במשהו צריך הגעלה מה שאין כן בשאר איסורין. וכן בנותר שאין איסור אלא בנותן טעם כעין מה שכתב הריטב"א גבי שפוד ואסכלה ועיין להרב חזון נחום סוף פרק דם חטאת עכ"ל:
<b>והנה</b> מתבאר מדב"ק דסובר בדעת הרמב"ם דגבי קדשים בעינן הגעלה בשאר כלים מיהא. וכבר כתבתי למעלה דאין כן דעת הרמב"ם ומריקה לאו היינו הגעלה. ומה שכתב ליישב לדעת ר"י דמשמע ליה דאף דמדיחן דתני בבבא קמיתא היינו ברותחין כיון דתני בה מפני שנותן טעם מכל מקום מדיחן דתני בכלי אבן דלא תני בהו מפני שנותן טעם הוא הדחה ממש הוא ישוב נכון לדעת ר"י דמשמע דסובר בכל האיסורין דאין כלי אבן צריך הגעלה כלל אלא הדחה אבל מה שכתב שזה טעם הרמב"ם דבשאר איסורין אין כלי אבנים טעונים הגעלה רק בחמץ משום דאיסורו במשהו אין נראה לי הדל שתהא כן דעת הרמב"ם שאם כן לא היה לו לשתוק מלהודיע החילוק שבין חמץ לשאר איסורין והרי בסכינים שיש חילוק לדעתו בין של חמץ לשאר איסורין כתב בפרק י"ז מהלכות מאכלות אסורות בנלקחין מן העכומ"ז שצריכים ליבון ולגבי חמץ סובר דסגי להו הגעלה כמו שכתב הרב המגיד בפרק ה' מהלכות חמץ ואם כן מוכח מסתמא כל שלא כתב מפורש שיש חילוק ביניהם דין אחד לשניהם:
<b>וכן</b> מתבאר מדברי רבינו הטור ביו"ד סי' קכ"א ומדברי מרן בב"י שם דאין חילוק בזה בין חמץ לשאר איסורין שהרי הביא שם דעת רבינו האי גאון דדין כלי אבנים כדין כלי חרס ולא מהני הגעלה וכתב הרי"ף נתן להם דין כלי מתכות וכן עיקר ומרן כתב שכדברי הרי"ף כתב הרא"ש וכן דעת הרמב"ם בפרק ה' מהלכות חמץ והכי נקיטינן וכן פסק בש"ע ואם איתא דיש לחלק בין חמץ לשאר איסורין מנא ליה להריב"ה ומרן לפסוק כן בשאר איסורין הלא הרי"ף והרמב"ם והרא"ש לא כתבו דין זה דכלי אבן צריך הגעלה אלא גבי חמץ כמו שיראה הרואה בדברי הרי"ף והרא"ש בגופן שלהן ודילמא בשאר איסורין סברי כדעת ר"י דסגי בשטיפה ונהי דילפינן מדבריהם דלא סברי כרבינו האי גאון שהשוה אותם לכלי חרס אבל מנא ליה דסברי דבעי הגעלה בשאר איסורין דילמא דוקא בחמץ משום שאיסורו במשהו אלא ודאי מוכח דסברי דאין בזה חילוק בין חמץ לשאר איסורין ואם כן בהכרח צ"ל דדעת הרמב"ם דדוקא גבי קדשים דאין דין הגעלה בקדשים הוא דתני בתוספתא דסגי בהדחה וכן פסק הוא בהלכות מעה"ק אבל בחמץ ושאר איסורין דישנן בדין הגעלה צריכים הגעלה ודברי הרב ערוך השלחן בזה לפי קוענ"ד צ"ע ואתה תחזה בתשובת הרדב"ז חלק ג' סי' ת"א שכתב הרב השואל שכלי הצינ"י צריכים הגעלה ככלי מתכות וכלי אבנים. והרדב"ז השיבו דלא מהני הגעלה לכלי הציני ובאר עליה שראוי להשוותם לכלי חרס מכמה טעמים ומדלא השיג על מה שכתב בשאלה שצריך הגעלה לכלי אבנים מוכח קצת דסובר דזה אמת שצריך הגעלה לכלי אבנים ומיירי שם בין לענין חמץ בין לשאר איסורין עי"ש:
<b>ודאתאן</b> עלה בעיקר הדין דהגעלה בכלי ראשון אחר שהעבירו מעל האש אי מהני ראיתי להגנצי"ב בהעמק שאלה הנ"ל בשאלתא קל"ז סק"ה ד' מ' ע"ג שהביא דברי הר"ן בפרק כירה דלענין הגעלה בכלים שמשתמשים בהם בכלי ראשון שהוא על האש לא מהני להו הגעלה בכלי ראשון אחר שהעבירוהו מעל האור דכבולעו כך פולטו והוא מתורת הרמב"ן בחידושיו למסכת עבודה זרה שאין כלי ראשון דהגעלה דומה לכלי ראשון לענין שבת וכו' וכתב על זה ומה שכתבו רבותינו הרמב"ן והר"ן חידוש גדול הוא ולא נקיטינן כוותייהו אלא אפילו נשתמש על גבי האור מגעילן בכלי ראשון שהעבירו מרותח מעל האור כמבואר בא"ח סי' תנ"א ס"ג וכלי ראשון נקרא וכו' ועל הגעלה זו סובב הולך כל הסימן אפילו בהגעלה דמחבת אלא שהפרי חדש שם ס"ד וביו"ד סי' ס"ח סעיף קטן י"ח הביא סברא זו של הרמב"ן והר"ן עכ"ל הנך רואה דנקיט בפשיטות דהגעלה בכלי ראשון אחר שהעבירו מן האור מהני לכלי ראשון שנשתמשו בו בעודו על האור ולא שאני ליה בין איסור זה לאיסור זה ועם שיש לפקפק במה שהוכיח מדין ההגעלה שבסי' תנ"א דאי מהא לא אריא דשאני חמץ משום שיש פוסקים סוברים דמיקרי היתרא בלע ואין ללמוד מזה לכל שאר איסורין מכל מקום כבר הוכחתי למעלה (בד"ה ובאמת לדידי חזי) בס"ד מכללות דברי מרן שבא"ח ויו"ד שסובר שבכל האיסורין מהני להו הגעלה כזו והבאתי שכן דעת איזה מרבני האחרונים וזו היא דעת הגאון העמק שאלה כמבואר:
<b>כ"ד</b><b>)</b> <b>חדשים</b> מקרוב המציאו להרתיח אמבטי גדולה עם מים שלא אצל האש רק קנה המוליך הזיעה מן הכלי שעומד אצל האש בתוך (לתוך) האמבטי ומהזיעה מתחממים המים שבאמבטי עד שמעלה רתיחה ואם יש לזה דין כלי ראשון בכל העניינים להגעיל בה כל הכלים הצריכים הגעלה אף אותן שקבלו בליעתן אף ע"י האש והאריך מע"ל לפלפל אם יש לו דין כ"ר שעומד אצל האש והביא שדעת רוב הפוסקים דהגעלה דוקא בכלי שהאור מהלך תחתיו בעינן ואני תמה שבש"ע סי' תנ"א מבואר להדיא לענין הגעלה דכ"ר נקרא שהרתיחו בו מים על האש אפילו אינו עתה על האש רק שעודנו רותח וכ"כ הטור וכן מצאתי ברמב"ן לע"ז סוף המסכתא שכתב להדיא דלענין הגעלה בענין שיהיה ע"ג האש ממש וכ"כ הטור יו"ד סי' קכ"א שמסתבר כאותו דיעה וכ"ת דיש לחלק בין היתרא בלע לאיסורא בלע והלא דעת רבים מהפוסקים דחמץ שמו עליו עיין בסי' תנ"א ותנ"ב וצ"ע ועכ"פ לאותן הדיעות יש לספק בזה הנה מעלתו הביא דברי הר"ן שבת מ"א גבי מוליאר מ"ש החילוק בין מוליאר לאנטיכי ומשם מבואר דכל שאינו עומד אצל האש ל"מ כ"ר. ובאמת שדבר גדול דיבר בזה אבל דברי הר"ן בעצמם תמוהים וכו' ולפי זה לענין הגעלה כל שדפנותיו מקררות לא מיקרי הגעלה מכלי ראשון וכמ"ש הרמב"ן בסוף ע"ז דלענין הגעלה כ"ע מודים דכ"ש אצל האש לא מיקרי הגעלה ואף שבש"ע סי' תנ"א לא קי"ל כן וגם י"ל דכל שהזיעה מחמם מיקרי אש ממש מ"מ יש להחמיר דמידי ספקא לא נפקא כמ"ש מעלתו אלו תו"ד הרב שואל ומשיב במהדורא ג' ח"ג סי' קכ"ה והנה מ"ש וכן מצאתי ברמב"ן לע"ז וכו' עם כי חי' הרמב"ן לע"ז אין אצלי לעיין בדב"ק מ"מ ראיתי שכ"כ גם הרב ערך השלחן ביו"ד סי' קכ"א בשם הרמב"ן לע"ז דלענין הגעלה בעינן שיהיה ע"ג האש ממש וא"כ מ"ש בשו"מ בשמו אין לתלות בשום ט"ס במ"ש בשם הרמב"ן וא"כ צריך להגיה בלשונו אכן מצאתי ברמב"ן (במקום וכן מצאתי) ומה שהצ"ע דבסי' תנ"א ס"ג קי"ל דהגעלה מהני מכ"ר אפי' אינו עתה על האש תימה על גדול שכמותו דלא אסיק אדעתיה ליישב בפשיטות דיש לחלק בין שאר איסורין לחמץ דבחמץ כיון דאיכא מרבוותא דסברי דחמץ מיקרי היתרא בלע משום הכי אף אם קי"ל כמ"ד דאיסורא בלע מקרי מ"מ שפיר נוכל לסמוך אמ"ד דאף לאחר שהעבירו מהני להגעיל בתוכו בצירוף סברת האומרים דחמץ היתרא בלע מיקרי וכדכתיבנא בעניותין לעיל באות כ"ג והבאתי להקת הנביאים מרבני האחרונים שכתבו כן בכמה דינים עיש"ב וגם מה שהביא מדברי הר"ן גבי מולייאר הנה הר"ן שם לא מיירי לענין הגעלה כלל אלא לענין בישול בשבת כיעי"ש ואמנם נעלם מעיני דמר דברי הר"ן והריטב"א בסוגיא דהאלפס והקדרה שהעבירן מרותחין שכתבו מפורש דכלי שנשתמשו בכלי ראשון ע"ג האש לא מהני ליה הגעלה בכ"ר אלא בעודו על האש וכמו שכתבתי באות הקודמת ולענין דינא נראה לענ"ד דלגבי חמץ מהני הגעלה לכ"ר שנשתמשו בו על האש באמבטי הזה כיון דיש סוברים דמיקרי היתרא בלע מצרפינן דעתם לדיעה קמייתא שהביא הריב"ה ביו"ד סי' קכ"א דמהני הגעלה בכלי ראשון אף אחר שהעבירו מן האש וכן הדין במכשיר כלי מבשר לחלב דהוי ודאי היתרא בלע לכ"ע וא"כ יש לסמוך אהגעלה באמבטי הזה ובפרט שיש לומר דכיון שע"י הזיעה מתחממים המים מיקרא אש ממש כמו שנוטה דעת הרב שו"מ אבל להכשיר כלי עכומ"ז ושאר כלים האסורים יש להחמיר שלא להגעיל באמבטי הזה כלים שנשתמשו בכלי ראשון ע"ג האש וכמ"ש הרב שו"מ במסקנתו וכן ראיתי להרב בית שלמה בחיו"ד סס"י נק"ב וז"ל וכן לענין שאלתו אם מותר להגעיל באמבטי או חפירה שהוחמו ע"י הבל וזיעה כמו שמצוי עכשיו בהיורא שבהגראלניש לפע"ד אין להגעיל בהם עכ"ל (ועיין לקמן במערכת חמץ ומצה סי' ז' אות י"ב בשם ספר יוסף דעת):
<b>וגדולה</b> מזאת ראיתי להרב קובץ על יד בסופ"ה מהלכות חמץ דאפילו במגעיל בחמי האש ממש אם אין היורה ע"ג האש ממש אלא סמוכה לה לא מהני וז"ל ומתוך מ"ש יתבאר מדברי הר"ן דכ"ר מיקרי כל זמן שהיד סולדת בו ובשבת בפ' כירה בסוגיא דאלפס משמע מדברי הר"ן דלא מיקרי כ"ר כ"א הוא על האש ממש דהיינו בדוד שהאש מהלך תחתיו אבל קדרה העומדת אצל האש כעין שאנו מבשלים הקדרות לא מיקרי כ"ר וא"כ לפי זה לא יפה עושים במה שמניחים קדרה גדולה אצל האש ומרתיחין אותה ומגעילין בתוכה ובסכינים ודומיהם ודאי מהני הגעלה זו עכ"ל עיין לקמן אות כ"ה:
<b>ושם</b> (בבית שלמה) בראש הסי' מ"ד קעסיק על מה שנשאל אם מותר להגעיל עד"ז לחפור חפירה ולשפוך שם מים רותחין עם אבנים מלובנים. והשיב הנה כבר החמירו הב"ח והפר"ח שם דלא הוי כ"ר ממש ע"י אבנים מלובנים וכ"ן מ"ד הש"ך סי' קל"ה ע"כ בכלים שתשימישן בכ"ר שמדינא צריכים הגעלה בכ"ר יש להחמיר שלא להגעיל עד"ז. ויותר מזה נראה דאף להמקילין ע"י אבן מלובן מ"מ כאן ל"מ דהא כ' התוס' בשבת ד' מ' ע"ב דהחילוק בין כ"ר לכ"ש הוא משום דכ"ר מתוך שעומד על האור דפנותיו חמין אבל כ"ש שאין דפנותיו חמין הולך ומתקרר ע"ש ובנ"ד ששופך לתוך הגומא דופני הגומא הם קרים וא"כ י"ל דכ"ע מודו דאין דינו ככ"ר ועיין בתה"ד סי' קפ"א ובס' חו"ד סי' צ"ב ס"ק כ"ד וס"ק כ"ז עכ"ל ועיין בס' פעלים לתורה הנד"מ לידידי הרה"ג א"מ חלפון יצ"ו בקונטריס אור צדיקים סי' א' אות ה' ושם בד' ד' אות ה' ובריש סי' ג':
<b>כ"ה</b><b>)</b> <b>מדברי</b> הר"ן בפ' כירה בסוגיא דאלפס משמע דלא מיקרי כלי ראשון כי אם הוא על האש ממש והיינו בדוד שהאש מהלך תחתיו אבל קדרות העומדות אצל האש כעין שאנו מבשלין הקדרות לא מיקרי כ"ר ולפי זה לא יפה עושים במה שמניחים קדרה גדולה אצל האש ומרתיחים אותה ומגעילין בתוכה ובסכינים ודומיהם ודאי מהני הגעלה בכלי ראשון כה"ג אבל דברים שמשתמשים בהם ממש בכלי ראשון לא מהני הגעלה כזו רק צריך שתהיה היורה על האש ממש וע' בירושל' שבת ד' י"ד וק"ע ד"ה מפני ומ"ש שם בש"י כ"כ הרב קובץ על יד בסוף פ"ה מהלכות חמץ ונראה ודאי דמה שמערער הוא על מה שמגעילין בקדרה זו (שעומדת אצל האש ולא ע"ג האש) אף כלים שמשתמשים ע"ג האש דאילו לגבי כלים שמשתמשין בהם אצל האש נראה דאין לערער דכלל גדול הוא הכשרו של כלי כדרך תשמישו דכבולעו כך פולטו וע"כ לא נחלקו רבוותא שהביא הריב"ה בטור יו"ד סי' קכ"א אם מועיל הגעלה בכלי ראשון אחר שהעבירו מן האש אלא לגבי כלים שכשנשתמשו בהם נשתמשו ע"ג האש ממש אבל כלי שתשמישו הוא בכ"ר אחר שהעבירו מן האש לכ"ע מהני ליה הגעלה בכלי ראשון אחר שהעבירו מן האש דכבולעו כך פולטו והה"ד במשתמשים בו אצל האש וכן בהכשרו דמהני ומ"ש בשם ירוש' וק"ע הוא בפרק כירה סוף הלכה ג' דאמרו בירוש' החילוק שבין מולייר הגרוף שותין ממנה בשבת ומאנטיכי אעפ"י שגרופה אין שותין ממנה והרב קרבן העדה שם הביא מ"ש הר"ן בחילוק שביין מולייר לאנטיכי דה"ט דשריותא דמולייר ואיסור דאנטיכי משום דקי"ל דבכלי ראשון מבשל וכלי ראשון היינו שעומד ע"ג האור שהוא מבשל אפי' לאחר שהעבירו משם ואשמועינן תנא דמולייר אעפ"י שהגחלים סמוכים לקבולו הגדול לא מיקרי כ"ר כיון שאין אותו כלי גדול עומד על הגחלים אבל אנטיכי כיון שהקבול העליון עומד על הגחלים שעומדין בקיבול התחתון הוה לה כ"ר ועדיף נמי מניה לפי שמקום המים והגחלים כלי אחד הם ועיקר ריבותא דהך מתניתין למוליאר איצטריך דלא דיינינן ליה ככ"ר וכדי שלא תאמר דלא מיקרי כלי ראשון אלא כאנטיכי שמקום המים והגחלים כלי אחד סמכו לה ענין אידך מתני' המחם שפינהו מעל האור ויש בו מים חמין לא יתן לתוכו צונן כדי שיחם דאעפ"י שלא היה במחם זה גחלים לעולם אפי' הכי כ"ר מיקרי עכ"ל הר"ן וכתב ע"ז הרב קה"ע וא"ת השתא מיחם מיקרי כ"ר כ"ש מוליאר שהגחלים והמים בכלי אחד וי"ל דשאני מיחם שהאש הולך תחתיו משא"כ במוליאר אך קשה לפ"ז קדרות העומדות אצל האש כעין שאנחנו מבשלין רוב הקדרות לא יהי' להם דין כ"ר וזה דבר שלא שמענו מעולם וגם יש לתמוה למה לו להמציא חילוקים וטעמים שהרי מבוארים הם בירושלמי עכ"ל מבואר שדעת הרב קרבן העדה דחשיבי כלים ראשון לענין בישול ומסתמא חשיב נמי כלי ראשון לענין הכשר כלים שנשתמשו בהם אצל האש אבל אם נשתמשו בהם ע"ג האש אין ללמוד מדבריו דמהני להו הגעלה בקדרה שעומדת אצל האש ובכן לא ידעתי מה הציון הלז לדברי הרב קה"ע דלפי הנראה אין ללמוד מדבריו לענין ערעורו של הרב קובץ על יד:
<b>כ"ו</b><b>)</b> <b>כתב</b> מרן הב"י בסוס"י תנ"ב בשם הא"ח דבדיעבד מהני הגעלה בכל משקין וכן פסק הרמ"א שם בס"ה והרב פר"ח דחה זה דבתשו' הרשב"א סי' תק"ג מבואר דלהרמב"ן לא מהני אפילו בדיעבד כיון דס"ל דאין כח בשאר משקין להפליט ולהרשב"א אפילו לכתחלה וכתב הרב פ"ח דכן עיקר ושכן דעת מרן שהשמיט דבר זה וסתמו כפירושו דהיינו בכל משקה והרב נהר שלום באות ד' כתב שלא ידע למה כתב הרב פר"ח דליתא לדברי הרב א"ח וכו' הרי י"ל שגם הא"ח ידע דלמר שרי לכתחלה ולמר לא מהני אפילו בדיעבד אלא שהוא ידע פשר דבר לחוש לדעת הרמב"ן לכתחלה הואיל ונפק מפומיה ומעיקר הדין ס"ל כהרשב"א ולכן מתיר בדיעבד והפר"ח עצמו כ"כ בכיוצא לזה ביו"ד סי' ס"ט ס"ק ל"א אלו תו"ד הרב נה"ש וכתב כן מסברא דנפשיה לפי שלא ראה בגוף ס' הא"ח וכבר העידו מרן חיד"א בס' ברכ"י והרב מאמר מרדכי שהרב א"ח הביא סברת הרמב"ן וסברת הרשב"א הנז"ל וחילוק זה שבין לכתחלה לדיעבד כתבו לסברא שלישית בשם וי"א וכתבו שבזה סרה תלונת הפר"ח מעל הא"ח ודבר זה אמת ויציב אחרי שכן מפורש בדברי הא"ח אך דברי הרב נהר שלום תמוהים בעיני דאחרי שלא ראה בגוף דברי הא"ח כי אם מ"ש בשמו מרן בב"י וברור שגם הרב פר"ח לא ראה כי אם מ"ש מרן בשמו א"כ הדבר פשוט דשפיר קאמר רבינו הפר"ח דהאף אמנם מר ניהו כתב בכיוצא לזה בסי' ס"ט ס"ק ל"א כפשר דבר בין שתי סברות דלאחת מותר לכתחלה ולאחרת אסור אף בדיעבד להכריע בין שתיהן לאסור לכתחלה ולהתיר בדיעבד וארחות צדיקים ישמור שכן דרך כל הפוסקים במקומות רבו מספר כידוע ומצינו שכותב איזה פוסק בשם רב פ' אומר שלא לעשות דבר זה ובדיעבד מותר שמשמעות הלשון הוא שאותו הרב עצמו הפה שאסר (לכתחלה) הוא הפה שהתיר בדיעבד ואין האמת כן אלא ובדיעבד מותר דברי עצמו הם להכריע כמר לכתחלה וכמר בדיעבד עיין ביו"ד סי' ס"ח סי"א ובש"ך ס"ק ז"ך מ"מ בדין זה סיגנון דברי מרן הב"י (לולא שנראה דברי הא"ח בגופן שלהן) מודים ודאי שהא"ח ס"ל דגם הרמב"ן לא אסר אלא לכתחלה שזה לשון מר"ן הב"י כתב הרשב"א בתשו' שהרמב"ן היה אומר שאין מגעילין אלא במים ולא בשאר משקין והוא חלק עליו וסברת הרמב"ן כתב הר"ן בס"פ כל הבשר וכתב בא"ח שכל זה לכתחלה אבל בדיעבד מותר עכ"ל וכל מודה על האמת ישפוט בצדק שאין במשמעות לשון זה אלא שהא"ח מפרש דעד כאן לא נחלקו הרמב"ן והרשב"א אלא לענין לכתחלה אבל לדיעבד גם הרמב"ן מודה דמהני ואהכי שפיר קאמר הרב פר"ח דליתא דלהרמב"ן גם בדיעבד לא מהני כיון דס"ל דאין כח בשאר משקין להפליט מה שבלוע בכלי:
ואנכי הרואה דגם מרן החבי"ב בכנה"ג יו"ד סי' צ"ד בהגב"י סוף אות י"ז נקיט בדעת הרמב"ן דס"ל דבדיעבד מהני הגעלה בשאר משקין שעל קושית הסמ"ק שהביא מרן הב"י שם בתוחב כף של חלב לקדרה של בשר דאם הכף ב"י ויש בקדרה ששים כנגד הכף התבשיל והקדרה מותרים והכף אסורה ואמאי לא תהיה א"כ מותרת שהרי היא נגעלת בתחיבה זו וכו' כתב דהשה"ג תירץ דכיון שיש שם דבר אחד עם המים בקדרה כבר פסק כח המים ואינו מפליט הטעם שהיה בכף קודם לכן והקשה עליו תינח תוחב כף חולבת לתוך קדרה של בשר אבל כף של בשר בחלב (בקדרה של חלב) מאי איכא למימר ובשלמא לדעת הרמב"ן שאין מגעילין בשאר משקין (ניחא) אבל להרשב"א דמגעילין בשאר משקין מאי איכא למימר ואף להרמב"ן דיעבד מותר והכא דיעבד הוא עכ"ל הרי כתב מפורש דלהרמב"ן שרי בדיעבד ועם שיש לתמוה עליו איך הפה יכולה לדבר כן בדעת הרמב"ן אחרי שטעמו הוא משום דאין כח במשקין להפליט הנבלע וכמו שתמה הרב פר"ח ע"ד הא"ח מ"מ ברור הדבר שהרב כנה"ג לא ראה בגוף דברי הא"ח כי אם מ"ש מרן הב"י בשמו והבין שמרן כותב בשמו דכ"ע מודו דשרי בדיעבד (עיין לקמן אות ז"ך שהבאתי דבריו שבסי' קכ"א הגהט"ו אות ל"א בזה) כמו שכן מורה לשון מרן הב"י כנז"ל ולכן שפיר דחה הרב פר"ח דברי הרב א"ח אלא דלהמעיין בגוף דברי הא"ח אין לו עליו אפילו תרעומת דברים וכמ"ש בברכ"י ומאמ"ר הנ"ל והרב אפי' זוטרי בד' פ"ט ע"א הפר"ח דחה דין זה משום שהבין דהא"ח ס"ל דהרמב"ן מתיר בדיעבד וכן הבין השכנה"ג (ס' שכנה"ג אין בידי וכבר הבאתי דבריו שבכנה"ג יו"ד סי' צ"ד כנז"ל) שוב כתב וק"ק דמה שהתיר בדיעבד הוא משום דהרמב"ן אוסר בדיעבד והרשב"א מתיר לכתחלה כמבואר בב"י משו"ה כתב מילתא מציעתא דבדיעבד שרי וכ"כ הא"ר ונה"ש וכו' ושוב כתב שראה בברכ"י וכו' עי"ש ועמו הסליחה דלולא דברי הא"ח עצמן שפיר קאמר הרב פר"ח אלא דלפי המבואר בדברי הא"ח ע"כ למשכוני אנפשין ולפרש גם דברי מרן הב"י כן כאמור והרב באר יעקב בד' ל"ב אף שכתב בתחלה דפשט דברי מרן הב"י מורים דהא"ח ס"ל דגם להרמב"ן מותר בדיעבד מ"מ ליישב קושיית הרב פר"ח כתב דאפשר לדחוק דהא"ח הכרעה דנפשיה הוא דקאמר ושוב כתב ליישב דברי הא"ח אף לפי מה שמובן מדברי מרן הב"י דהא"ח אליבא דהרמב"ן קאמר דמותר בדיעבד והאריך לבאר שכן דעת הרמב"ן בהכרח וטעמו ונימוקו עי"ש שאף שאין אנו צריכים לדבריו משום ישוב דברי הא"ח לפי הבנת הרב פר"ח מאחר שמבואר בדבריו שסברא זו שלישית היא מ"מ צריכים אנו לדבריו לענין דינא כי הראה פנים מסבירות לחלק כן דלא כהרב פר"ח שפסק דאין לחוש לזה אפילו לכתחלה וקצת נראה שגם הרב ערך השלחן בסי' תנ"ב אין דעתו מסכמת לסברת הרשב"א דמותר לכתחלה דמסיק דברי הרשב"א בקושיא עי"ש גם באפי זוטרי כתב ד דהרב מטה יהודה אף דיעבד אוסר:
שוב ראיתי להרב ערך השלחן ביו"ד סי' קכ"א אות ד' שכתב דמבואר בס' א"ח דמ"ש לחלק בין לכתחלה לדיעבד היא סברא שלישית אבל הרמב"ן אוסר אפי' בדיעבד והביא שם דהרא"ה והריטב"א בחי' לחולין ד' קי"ח ורבינו מנוח בסוף פ"ה מהלכות חמץ והרדב"ז בלשונות הרמב"ם סי' רמ"א קיימי בשיטת הרמב"ן דלא מהני הגעלה בשאר משקים אפילו בדיעבד ויש להחמיר כדעתם אבל בדיעבד יש להתיר מה שנתבשל בכלי שהוגעל במשקים כנראה דעת רש"י והסמ"ג והרשב"א והר"ב העיטור שהביא הריב"ה בטוי"ד סי' צ"ג עי"ש בב"י עכ"ל מבואר שדעתו להחמיר אפילו בדיעבד להצריך מיהא הגעלה אחרת כדי להשתמש בו גם רבינו עקיבא איגר בתשו' סי' פ"ג כתב כבר הכריע הרמ"א דלכתחלה אין מגעילין אלא במים ודיעבד מהני בכל משקין אף דמסתפיקנא קצת די"ל דדיעבד היינו אם בשל בו אחר ההגעלה דשאר משקין אבל לכתחלה אין לבשל בו עד שיגעילנו שנית במים מ"מ בנדו"ד בשעת הדחק (שהיה בלילה אחר שהשער סגרו והמים להם מעבר לנהר והורה מר בריה להגעיל בחלב) כדיעבד דמי ויפה הורית בני ידידי עכ"ל ואף שנראה כי יותר נוטה דעתו לפרש דיעבד שבהרמ"א אחר שכבר הגעיל את הכלי מ"מ להגעיל לכתחלה בשאר משקין לא יתכן להתיר:
ומה שכתבתי למעלה דברי הרב אפי זוטרי בשם הרב מטה יהודה הנה אחר שהשגתי ס' מטה יהודה ראיתי שתחלת דבריו הטעה להרב פרי זוטרי ואילו שפיל לסיפיה דמילתיה אף הוא ראה שדעת הרב מטה יהודה להתיר אף לכתחלה וכדעת הרב פר"ח ואעתיק דבריו והם עמ"ש הרמ"א בסעיף ה' דבדיעבד מותר וז"ל כן מוכח מאור"ח שהביא מרן הב"י דלא אסר הרמב"ן אלא לכתחלה אבל לפי הסברא יראה דלא שני לן בין לכתחלה לדיעבד דהא הטעם דאין מגעילין בשום משקה הוא משום דאין במשקין כח להפליט וכיון שכן אפי' בדיעבד לא מהני שהרי עדיין הבליעה שבכלים לא נפלטה וכ"כ הפר"ח יע"ש. אלא שפסק להקל כדעת הרשב"א ז"ל שמתיר אפי' לכתחלה וכ' שכן נ"ר דעת הש"ע שהשמיט זה ואעפ"כ במים המעורבים באפר שקורין לישיאה החמיר דאין כח המים במקומו להפליט דומיא דמ"ש הר"ן ז"ל ס"פ כל הבשר דכשיש ציר ורוטב במים אין כח המים במקומו להפליט יע"ש. ואחר המחילה לא דמי דהתם גבי ציר ורוטב לאו הטעמא דמתישין כח המים עד שנאמר דאפר עם המים דמי להו אלא מטעם המבואר שם בדברי הר"ן ז"ל דציר ורוטב הם מבליעין יע"ש ולכך אין כח במים להפליט כיון דאיכא נגד המים המנגד שהוא הציר והרוטב דזה דרכו להבליע משא"כ האפר אין בו שום פעולה ואין בו כח לבטל פעולת המים דציר ורוטב מסרך סרכי ולכך הדעת מטה דגם מים ואפר דינן כשאר משקין דמגעילין בהן אפי' לכתחלה וכן אנו נוהגים בבתים להגעיל במים המעורבים באפר דאז אין חשש אפי' יהיו הכלים ב"י משום דאפר נ"ט לפגם ע"פ הוראת הש"ע בי"ד סי' צ"ה ודלא כדעת האחרונים ז"ל שחלקו עליו וכבר השיב עליהם שם הפר"ח והם דברים ברורים דלעולם האפר הוא פוגם וכמו שנתפשט המנהג. ועיין בס' בית דוד מחודש חלק י"ד סי' מ"א ודו"ק עכ"ל מתבאר יפה שדעתו לדינא כדעת הרב פר"ח ומ"ש בתחלת דבריו דלא שאני לן בין לכתחלה לדיעבד היינו לסברת הרמב"ן:
ומצאתי שהרב תפארת אדם בחא"ח רס"י ח"י אחר שהביא מה שפסק הרב פר"ח דמותר אפי' לכתחלה כתב וכ"פ הרב מט"י דלא כמ"ש האפי זוטרי בשמו בהיפך וליתא דלא כתב דאפי' דיעבד לא מהני אלא לדעת הרמב"ן ופשוט והכי נקיטינן עכ"ל (כלומר דנקיטינן דמותר לכתחלה עיין במפתחות הספר) ואין נלע"ד לפסוק כן לכתחלה דרבני האחרונים שלא ערערו על פסק הרמ"א כהא"ח מוכח ודאי דסברי הכי וכ"כ הרב מוהרש"ז בש"ע שלו בססי' תנ"ב גם הרב חת"ס בסי' ח"ק (בד"ה ונראה לצרף) כתב שהרמ"א הסכים להתיר בדיעבד וכן הוא בפר"ח שם ושארי אחרונים עכ"ל ומשמע דלכתחלה אין דעת האחרונים להתיר אלא דמ"ש וכן הוא בפר"ח דמשמע דגם הפר"ח הסכים להתיר דוקא בדיעבד אינו מדוקדק דודאי דעת הרב פר"ח להתיר לכתחלה אלא שאחר שעינינו הרואות דכמה רבנים מחמירין לכתחלה יש לחוש לדבריהם אם לא בשעת הדחק דכדיעבד דמי ולקמן באות ז"ך הבאתי דברי הרב כנה"ג ביו"ד סי' קכ"א דמתבאר דנקיט הכי דדוקא בדיעבד שרי ויתכן שגם מרן דעתו כן ואין הכרח ממה שהשמיטו בש"ע לפי מה שהבאתי בקונטריס כללי הפוסקים סי' י"ג אות ה' בשם מרן חיד"א דדרך מרן בכמה מקומות להשמיט איזה דין שהביאו בב"י תחת שלש סיבות והאחת היא לפי שהוא רחוק המציאות וכו' ורשמתי שם אמבוהא דספרי מרבנן בתראי דנקטי הכי דאין מההשמטה הכרח שאין דעתו מסכמת כן לדינא עי"ש וא"כ גם בזה הוא רחוק המציאות להגעיל במשקין במקום מים ולכן לא כתבו וכיוצא לזה עיין ברסי' תרכ"ט שהביא הרמ"א מ"ש הר"ן דאין מסככין בעפר ומרן לא הביאו כלל נראה שהוא מטעם זה כי הוא רחוק המציאות לסכך בעפר ועיין למרן חיד"א בשיורי ברכה בשם הגהה כתי' דלכאורה אין מציאות לסכך בעפר וכו' והשיב ע"ז דכאשר יהיה מציאות אמר דפסול וכתב כן ליישב מה שהרמ"א הביאו אבל מרן השמיטו לפי שחסר המציאות כל כך ומצאתי להרב חכמה ומוסר בקונטריס דרך חקיך ד' עק"ב אות צ"ט שהביא מ"ש הרב פר"ח דמדהשמיטו הש"ע מוכח שסובר כהרשב"א וכתב ע"ז וז"ל ואין דבריו מוכרחים דמצינו כמה וכמה חידושים שהביא בב"י ובש"ע השמיטה כי על הרוב אין דרכו להעתיק אלא דבר המפורש בהרמב"ם והטור ואדרבא כיון דבב"י הביא דברי הרמב"ן ז"ל והרשב"א והביא אח"ך דברי הא"ח שהכריע דלכתחלה חשש לס' הרמב"ן ובדיעבד סמך אדברי הרשב"א וקי"ל בכל דוכתא דהלכה כדברי המכריע וסמך עמ"ש בב"י ומור"ם ז"ל הביא ס' האחרונים ולא כתב וי"א ש"מ דס"ל דאף דעת מרן כן עכ"ל הרי כתב מפורש דאין הכרח ממה שהשמיטו מרן ואף שיש לפקפק בשני הטעמים שכתב על דבר השמיטה בזה מ"מ מה שהכריח מדברי הרמ"א נראה נכון ועכ"פ ראינו שדעת הרב דיש להחמיר ולמינקט כהכרעת הרב א"ח וכן עיקר (שם ג"כ השיג על האפי זוטרי במ"ש בשם הרב מט"י דאין האמת כן עי"ש) להצריך לכתחלה מים בדוקא ואפילו בדיעבד נכון להחמיר כמ"ש הרב עה"ש ביו"ד סי' קכ"א אות ד' הנז"ל:
<b>ז"ך</b><b>)</b> <b>הרב</b> פר"ח בסי' תנ"ב ס"ה אף דבשאר משקין פסק כהרשב"א דלכתחלה מותר להגעיל בהם מ"מ במים ואפר כתב שיש לגמגם ואין להתיר אלא בדיעבד והמעיין בדב"ק בגופן שלהן יראה שלא עלה על דעתו להבין דהא"ח שהביא מרן הב"י מתיר בזה לכתחלה דודאי אינו מתיר אלא בדיעבד דהא קאמר דדינם כשאר משקין ובשאר משקין כבר הזכיר פלוגתא דרמב"ן והרשב"א וההכרעה שבין לכתחלה לדיעבד ובכן מה שהקשה הרב אפי זוטרי על רבינו הפר"ח והיה בהניח דהפר"ח הבין שהא"ח מתיר לכתחלה במים ואפר עי"ש דבריו תמוהים לענ"ד כמו שיראה הרואה והרב שלחן גבוה כתב בשם הרב שכנה"ג שבא מעשה לידו במי שהגעיל במי אפר והתיר בדיעבד וס' שכנה"ג אין מצוי אצלי לראות דב"ק אם טעמו משום דס"ל כדעת הרב פר"ח דמים ואפר גריעי משאר משקין ולכן לא התיר אלא בדיעבד. או דס"ל דמים ואפר שוין לשאר משקין ובשאר משקין ס"ל דאין להתיר אלא בדיעבד וכהצד השני נראה מדבריו שבכנה"ג יו"ד סי' קכ"א בהגהט"ו אות ל"א שאחר שהזכיר מחלוקת הרמב"ן והרשב"א בשאר משקין ושהרא"ה בס' בדה"ב פסק דלא מהני בשאר משקין סיים ואמר והרב בב"י א"ח סי' תנ"ב הביא מחלוקת זה וכתב בשם ארחות חיים דכ"ז הוא לכתחלה אבל בדיעבד מותר ע"כ כלומר דאף הרמב"ן האוסר לא אסר אלא לכתחלה אבל בדיעבד שרי ובס' המפה והלבוש פסקו כן עכ"ל ובאות ל"ב כתב המים שמערבין באפר שקורין לישיא"ה נראה שדינם כשאר משקין רבינו ב"י בא"ח סי' תנ"ב בשם הא"ח כלומר דלכתחלה אסור ובדיעבד מותר וכן הוריתי הלכה למעשה עכ"ל משמעות דבריו הוא דנקיט דשתי החלוקות שוות ובשתיהן ס"ל דיש להחמיר לכתחלה ולהקל בדיעבד וראיתי להרב תפארת אדם בשו"ת א"ח סי' ח"י אחר שכתב לפקפק על מה שמגמגם הרב פר"ח עפ"י דברי הר"ן בסוף כל הבשר והביא מ"ש הרב מטה יהודה להשיב ע"ד הפר"ח (לעיל באות כ"ו העתקתי דברי הרב מט"י בזה) ונשא ונתן בזה סיים וכתב דאין גמגום הרב פר"ח מוציא מידי ודאו של הא"ח ומה גם דבתראה שלים הרב מטה יהודה מסכים עמו והעיד שכן המנהג ועוד הביא תשו' הרשב"א ח"ג סי' רל"ט דמוכח מדבריו דמים ואפר לא גריעי משאר ב משקין ולכן העלה דיש להתיר אפילו לכתחלה וכ"ש אם אחר שהרתיחו המים ירד האפר למטה ונשארו המים צלולין ומ"מ אם אין טורח והוצאה מהיות טוב יש להגעיל במים פשוטים אלו תוד' ואזיל לשיטתיה דבשאר משקין דעתו לפסוק כהרשב"א דמותר להגעיל בהם לכתחלה וכבר כתבתי באות כ"ו דאין נראה לפסוק כן ואין להקל אלא בדיעבד וכן הדין במים ואפר וחידוש הוא שנעלם ממנו דברי הרב בכנה"ג שהבאתי אנכי הדל ודבריו שבשכנה"ג שכתב בשמו הרב שלחן גבוה כנז"ל וקרוב לומר שאילו ראה דבריהם לא היה פוסק להקל לכתחלה והרב צפיחת בדבש בסי' מ"ח ד' קל"ב ע"ג כתב דהרב אליהו רבה בסי' תנ"ב סק"א הצ"ע דברי הפר"ח (במה שגמגם בזה עפ"י דברי הר"ן) והעלה דכדאי הם הא"ח ומרן הב"י ושכנה"ג לסמוך עליהם והרב המחבר האריך קצת בזה כיע"ש והנכון הוא כמ"ש הרבנים הנז"ל להתיר בדיעבד:
<b>כ"ח</b><b>)</b> <b>כשם</b> שמגעילין כלים משום בליעת איסור כן מגעילין או מלבנין משום דבר מאוס כגון כלי של מי רגלים או דבר אחר מאוס וכן המנהג בכל ישראל כ"כ מרן הב"י ביו"ד בבדה"ב סוס"י קכ"א בשם הא"ח וכתב ע"ד ואני אומר דאין למנהג זה עיקר וגם לא נתפשט בינינו אלא משפשפו ביותר ודיו והרב כנה"ג שם בהגב"י אות ב"ן כתב דאם הא"ח מיירי כשנתלכלך בצונן יפה השיב ע"ד מר"ן הב"י אבל אי מיירי בנתלכלך בחמין אין זו טענה שלא נתפשט בינינו דאפשר דהיינו כשמשתמשים בצונן אבל אם אירע שנשתמש בחמין אפשר דמגעילין אותה עכ"ל והרב פר"ח בסוף הסי' הביא כל דברי הבדה"ב וכתב ודבריו ברורים ונכונים דאין כאן שום איסור אלא משום מיאוס וכל שמשפשף יפה שאין כאן משום מיאוס ש"ד ואריך ונפש היפה תאכל בהם ומשמעות הדברים הוא דאפי' אם נשתמש בחמין וגם ישתמש בחמין אין חשש כיון שהפליטה עצמה אינה אסורה ורק משום מיאוס לכן אין לחוש בדבר וגם הרב כנה"ג אפשר דמודה לזה דלא בא אלא לומר דטענת מרן שלא פשט מנהג זה בינינו אינה טענה לכשנשתמש בחמין וכו' אבל בעיקר הדין אפשר דמודה דאין לחוש ומה גם לפי מה שבאר הרב שאלת יעבץ בח"ב סי' קע"א ה"ד מרן חיד"א בשיורי ברכה סי' קי"ז אות ט"ו דלא אמר מרן דסגי בשפשוף אלא כשהיה באקראי אבל כלי המיוחד למי רגלים ודאי שנשתמש בהם בקבע אפי' בכלי שטף לא מהני בהו הגעלה ולא ליבון משום דרו"ר שורה עליו וצריך החזרת כבשונות או ליבון שניצוצות נתזין ממנו דהוי פנים חדשות וכיון דמרן מיירי דוקא בנשתמש בו באקראי בעלמא מסתברא דגם בנשתמש בו בחמין ס"ל דסגי בשיפשוף היטב שבזה אין לחוש עוד משום מיאוס ולשון הא"ח עצמו מורה קצת כן דדומיא דבליעת איסורין קאמר דהיינו בחמין ומ"מ בעיקר דברי הא"ח עם שהרב פר"ח מסכים לדברי מרן וקצת נראה שכן דעת מר"ן חיד"א והרב שאלת יעבץ אנכי הרואה להרב מוהריק"ש שאחר שהביא דברי הא"ח כתב וז"ל ואעפ"י שכתב המחבר בהגהותיו משפשפו ודיו להראשונים שומעין כ"ש בדבר איסור דחשיב כיון דאיכא לאו דאל תשקצו עכ"ל (דבריו נוטים דמ"ש דבדברים המאוסים איכא משום בל תשקצו הוא לאו גמור ולא אסמכתא ועיין במה שהבאתי בזה בקונטריס הכללים במערכת הבי"ת אות צ"ו בשדי חמד ח"א) גם הרב מסגרת השלחן בסס"י קכ"א אף שלא ראה דברי הרב מוהריק"ש כתב דטוב להחמיר ועיין להרב זכור לאברהם בח"א ד' קצ"ג ע"א וע"ב ביורה שמרתיחין בה מים לכביסה ונותנים בתוכה בגדים שיש בהם מילמולי זיעה וכנים אין צריך להכשירה מן הדין דיש במים ששים כנגד הכנים ומה שנהגו להגעילה הוא משום מיאוס עיין לעיל במערכת הדל"ת אות יו"ד:
<b>כ"ט</b><b>)</b> <b>כלי</b> זכוכית מרן הב"י בסי' תנ"א הסכים לסברת הרשב"א סי' רל"ג דאפי' נשתמש בהם בחמין אין צריך הכשר וכן פסק שם. בש"ע וכן נהגו בקושטאנדינא ובכל מקומות הספרדים ששמענו שמעם אבל ס' המפה והב"ח כתבו שנהגו במדינותיהם שלא להשתמש בכלי זכוכית ע"כ וגם מהספרדים ראיתי מהדרים נזהרים בזה ומיהו דוקא לענין פסח אבל לענין שאר איסורין המנהג שלא לחוש כלל עכ"ד הרב כנה"ג ביו"ד סי' קכ"א בהגהט"ו אות כ"ה והוה משמע לי דמה שכתב לחלק בין פסח לשאר איסורין לא קאי אלא לגבי המנהג שנהגו המהדרין מן הספרדים ליזהר אבל אינו מעיד על מנהג האשכנזים (שהזכירו הרמ"א והרב"ח) שדוקא בפסח מחמירים דהא טעם המנהג שלהם הוא לחוש למ"ד דזכוכית כיון שתחלת בריתו מן החול הרי הוא כחרס וא"כ איך יוכל לומר דבשאר איסורין אין לחוש דהא מסתמא ודאי אין לחלק בזה ועל מנהג המהדרין יוכל לומר כן אף שאין לזה טעם לפי שראה שכן נוהגים אבל לא יוכל להעיד על האשכנזים שאין אתנו יודע מנהגם כי אם מפי כתבם אשר נכתב בספר וכיון שהם כתבו שהמנהג ביניהם להחמיר אף שכתבו הדין בפסח הה"ד לכל האיסורין ובדיני הגעלה שאר איסורין למדין מפסח כן היה נ"ל פשוט אלא שראיתי להרב קהל יהודה בד' ג"ן ע"ג שכתב וז"ל וכתב הרב כנה"ג דאף לדעת מור"ם וב"ח שכתבו שלא להשתמש בהם וגם מן המהדרים בספרדים נזהרים בזה דוקא לענין חמץ בפסח אבל לשאר איסורין המנהג שלא לחוש כלל ועיין להש"ך בהל' יי"ן עכ"ל משמע שהבין מדבריו שגם לדעת הרמ"א אין לחוש והבוחר יבחר:
<b>ל</b><b>)</b> <b>כלי</b> הפארפור"י שנתבשל בהם גבינה או דבר האסור מותרין בלי הגעלה כנה"ג יו"ד סי' קכ"א בהגהט"ו אות כ"ו ועיין להרב מחזיק ברכה ביו"ד סי' ק"ך בדין טבילה שכתב דלא בעי טבילה כדין כלי חרס עכ"ד הרב ישרי לב בחיו"ד ד' ט"ו אות ו' ומ"ש בשם מחזיק ברכה הוא ט"ס (כי אין בספר מחב"ר כי אם עד סוס"י פ"ז) ודבריו הם בברכ"י שם אלא שאין לשונו מדוקדק דמשמע דמר הוא דיליף לענין הגעלה מדברי רב יוסף סיני לענין טבילה דכשם דלענין טבילה ס"ל למר"ן חיד"א דחשיבי כלי חרם ואין צריכים טבילה הכי נמי לענין הגעלה והרואה יראה שתים זו שמענו בברכ"י וז"ל כלי פארפור"י א"צ טבילה וכן מנהג העולם כנה"ג אות יו"ד וכ"ש שעתה בזמנינו נתפשט המנהג להחזיקם ככלי חרם ממש בין לענין פסח בין לענין איסור ולא כמ"ש הרב שכנה"ג א"ח סי' תנ"א וכמ"ש במחב"ר סי' תנ"א עכ"ל ובמחב"ר שם אות יו"ד כתב וז"ל הרב שכנה"ג כתב על כלי הפארפור"י שראה תשו' הרדב"ז שאסרן והיא לו נדפסה בח"ג שנד"מ בפיורדא בסי' ת"א ואייתי בידי תשובה לקמאי כדבריו וכ"ז בפארפורי אמתי וכ"ש דהיו מזייפים כמשז"ל וכבר הרב פר"ח הזכיר דבריו וכבר נתפשט המנהג לשוויינהו כלי הפארפורי כמאני דפחרא נחשבו לנבלי חרס עכ"ל הרי בשתי המקומות כתב מפורש לענין הגעלה דלא מהני להו ומ"ש דלא כמ"ש השכנה"ג וכו' אין ס' שכנה"ג מצוי אצלי לראות מאי קאמר אך ראיתי מ"ש בכנה"ג יו"ד סי' קכ"א הגהט"ו אות כ"ו וז"ל (בדילוג קצת) מנהג העולם להשתמש בפארפורי כשהם שלמים אפילו נשתמשו בדבר האסור אוכלים בהם דבר המותר שמחזקים אותם ככלי זכוכית דשיעי ולא בלעי וה"מ כל זמן שהם שלמים אבל כשהם שבורים או סדוקים אין משתמשים בהם ואם נשתמשו בדבר האיסור או אם הוא כלי חלב ונשתמשו בשר או בהיפך דינם ככ"ח ואף שכתבתי בא"ח סי' תנ"א בהגב"י שאני משתמש בחדשים מפני שהרדב"ז בתשו' כ"י אסרם לא נהגתי בחומרא זו אלא בפסח בלבד ולא בשאר איסורין ואעפ"י שאין טעם לחלק מתוך שהמנהג פשוט להשתמש בהם בפסח לא הנהגתי בחומרא זו אלא בפסח עכ"ל ולפי הנראה כ"כ גם בשכנה"ג סי' תנ"א לחלק בין פסח לשאר איסורין ומרן חיד"א לא ס"ל לחלק בהכי ולכן כתב דלא כשכנה"ג וכו' וכלומר דגם בשאר איסורין יש להחמיר והרב קהל יהודה בד' ג"ן ע"ג העתיק תו"ד הרב כנה"ג לחלק בין פסח לשאר איסורין והנכון כמ"ש מרן חיד"א להחמיר אף בשאר איסורין:
<b>והגאון</b> פרי מגדים ביו"ד סי' ק"ג בשפתי דעת ס"ק י"ז אות א' כתב וז"ל קדרה שאינה בת יומא אסור ואין חילוק בין מתכת לחרס ובמ"י כלל פ"ד אות ס"ד הביא בשם נחלת יעקב להתיר בכלי חרס בשם הגאון מוהרל"ס ובדבר שמואל שי"א בשם מוהרש"א פקפק מפינכא דר"א וכ"ה בתשו' הרשב"א עכנה"ג סי"א וקכ"ב והעלה דבהפסד מרובה שרי ולפי זה אותם כלים חשובים שקורים פרעצילן וכדומה יש לצדד ומוהרלנ"ח סי' קכ"א האריך ולי נראה אף בהפ"מ לאסור דהמעיין בסוף ע"ז הגירסא שלנו מכאן ואילך לישתרי ומשני אטו בן יומו וברא"ש ובהג"א שם דלא אמר נט"ל לכתחלה אסור אלא דכלי חרס הוה דיעבד. ומשום הכי אסר אטו בן יומו דהוא מצוי וקרוב לטעות והלכך אף באיסור דרבנן או ספק איסור תורה לא אמרינן אחר מעת לעת ספק להקל כיון דעל ידי גלגול בא שיהא דרבנן ובסי' ק"י אבאר אם לא נודע בספק טריפה עד לאחר מעת לעת יש לצדד בכלים חשובים בהפ"מ עכ"ל ובחלק א"ח בתחלתו בהנהגות הנשאל עם השואל בסדר שלישי אות כ"ה כתב וז"ל מוהרלנ"ח בסי' קכ"א האריך בקדרה שאינה בת יומא אפילו אם היא של חרס חשוב כמו פראצלין וכדומה ונבלע בה איסור דרבנן משובח ואחר כך נפגם אסורה הקדרה אטו בת יומא וראיה מפינכא ובפריי ליו"ד ק"ג כתבנו מזה דגזרת שאין בן יומו אטו בן יומו גזרה קרובה היא ואף בדרבנן גזרינן וכן הוא פשוט ומסתימת כל הפוסקים משמע ומבואר כן ובאות כ"ו כתב ומכל מקום אם בישלו גבינות עכומ"ז בקדרה חרס חשוב או חלב עכומ"ז אפשר להתיר הכלים אחר מעת לעת דנהי דספק איסור תורה אין להתיר אחר מעת לעת שעל ידי גילגול הוי דרבנן מה שאין כן גבינות עכומ"ז וחלב עכומ"ז בסניף דהוי כעין גזרה לגזרה ועדין צ"ע וצריך להתיישב בדבר עכ"ל מתבאר מדב"ק הללו שדעתו לחלק בדין זה דאם נבלע בקדרה איסור דרבנן יש לצדד היתר בהפסד מרובה ככלים חשובים הללו שיש הפסד מרובה בשבירתם או למכרם לעכומ"ז אבל אם נבלע איסור דאוריתא אלא שמפני ששהה הכלי מעת לעת הוא דנעשה איסור דרבנן דמן התורה נותן טעם לפגם מותר בזה יש להחמיר אפילו בהפסד מרובה ואילו ממה שכתב באות כ"ה מתבאר דגם בנבלע איסור דרבנן אין להתיר אפילו בכלי חשוב וזה מכוון עם מה שכתב בשפתי דעת והגאון בית שלמה בחלק יו"ד סי' קפ"ו (בדף ע"ט ע"ג) עמד בסתירת דברי הפרמ"ג בשתי האותות שבהנהגות השואל עם הנשאל הנ"ל וכתב דצריך לומר דבאות כ"ה מיירי באיסור דרבנן שעיקרו מדרבנן כמו דם שמלחו עי"ש שהאריך בכלי חרס בהפסד מרובה בבלועים איסור דרבנן והבאתי תורף דב"ק במערכה זו באות י"ט (בד"ה והגאון בית שלמה) ומה שכתבתי למעלה שאין בידי ס' שיירי כנסת הגדולה א"ח לעיין בדברי קדשו הנה:
<b>אחר</b> זמן רב השגתי ספר יד אלעזר להגאון מוהר"א הורוויץ אבד"ק וויען ובסי' צ"ו ד' ג"ן ע"ב (בד"ה ועוד) ראיתי שהעתיק דברי הרב בשיירי כנסת הגדולה סי' תנ"א הגב"י אות לי וז"ל מנהג העולם להשתמש בכלי פרפוריש (פארצעלאן) כשהם שלמים אפילו נשתמשו בהם כל השנה חמץ מפני שמחזיקים אותם ככלי זכוכית כל שהוא שלם ואין בו סדק וכן משתמשים בהם בבשר וחלב וכן אם נשתמשו בהן בדבר איסור משתמשים בהם בדבר היתר אבל כשהם שבורין או סדוקין וכו' אין משתמשים בהם ומ"מ מנהגי שלא להשתמש בפרפוריש ישנים בפסח אע"פ שהם שלימים וכו' וכתבתי בתשובה חא"ח סי' צ"ט שהמנהג הזה בא אלי מפני שראיתי בימי נערותי בהיותי בקושטא יע"א תשובה אחת להרדב"ז ז"ל שאסר הפרפוריש הישנים להשתמש בפסק מפני הנסיון שלקח פרפוריא ושקל בפלס כמה הי' שוקל ואח"כ השליכו לקדירה של מרק והוציאו וחזר ושקלו ומצאו שהי' שוקל יותר ממה שהי' שוקל קודם שהשליכו למרק ומן אז חדלתי א"ע שלא להשתמש בפרפוריש וכו' וכל זה לעצמי אבל לאחרים איני מורה להם איסור שפשוט המנהג להקל ואפי' יבא אליהו ויאסור אותם אין שומעין ומוטב שיהיו שוגגין עכ"ל:
<b>ובעיקר</b> הכשר כלי זכוכית נשאל הגאון מוהר"ם שיק בחלק יו"ד סי' קמ"א בדין כלי זכוכית הנקחים מן העכומ"ז איך לנהוג בהם דלענין חמץ פסק המג"א בסי' תנ"א סקמ"ט דמן הסתם לכתחלה אסור ובדיעבד מותר ואם שמשו בהם בחמין או בכבוש מעת לעת אפילו בדיעבד בעינן הגעלה דוקא וכתב שם הפרמ"ג דמהטו"ז משמע דבדיעבד כשר אפילו בלא הגעלה אף שנשתמש בהם בחמין או כבוש מעת לעת וביו"ד סי' ק"ה כתב הפרמ"ג דכלי זכוכית שנכבש בהם דבר איסור יש להתיר במקום הפסד מרובה ולענין נשתמש בהם בחמין לא גילה דעתו ונראה דגם כן כשר בדיעבד דהא קימא לן דכלי זכוכית שוע ואינו בולע כמו שכתב הט"ז בסי' קל"ה ס"ק י"א ואף למה שכתב הש"ך שם ס"ק כ"ג דבולע מעט והם הולכין לשיטתם דהרי הראשונים דימו זה ללב דאמרינן דשיע ולא בלע ובסי' ע"ב יש שיטות אי קימא לן כתירוץ דלב שוע ומכל מקום כתב שם הש"ך בס"ק ג' דבולע רק מעט כי אם בבישול וא"כ בכלי זכוכית דלא שייך תשמישו בחמין אלא על ידי עירוי וקימא לן כר"ת דעירוי מבשל כדי קליפה ואם כן בכדי קליפה הוי עירוי כבישול ובבשול אמרינן בלב דאף דשיע בולע והכא נמי כן מיהו כיון דאינו מבשל אלא בכדי קליפה וכדי קליפה הוא מיעוט מן הסתם יש ששים כנגדו וכמו שהובא בט"ז סי' צ"ט ס"ק ט"ו אם ק שוב מותר בדיעבד מיהו אכתי אינו מוכרח שהרי גם יותר מקליפה על ידי עירוי הוי על כל פנים ככבוש ואפשר דמיקרי ספק ספקא דאולי כהט"ז דכבוש אינו בולע כלל וכשיטת המחבר בסי' תנ"א ואולי כרש"מ דעירוי אינו אלא מבליע וכל זה בנודע אבל בלוקח סתם מעכומ"ז כלי שתייה שיש לחוש אולי נשתמש בהם בחמין ובכבוש פסק ביו"ד סי' קכ"א ס"ה בקונה סתם כלי חרס מותר להשתמש בהם מיהו שם כתב הטעם משום שאי אפשר בהגעלה וא"כ בזכוכית שהכריע המג"א בס"ק מ"ט הנ"ל דמועיל הגעלה בכלי זכוכית בכי האי גוונא וכונתו ודאי ע"י עירוי דעל גבי אש ממש לא משכחת בזכוכית דפקעא וא"כ בקונה זכוכית מעכומ"ז ויש לחוש דנשתמש בו ע"י חמין או בכבוש יש להגעילם ע"י שיערה עליהן חמין באופן שלא יובקעו כגון שמניחים בו כף או דבר אחר ובאמת הא דאיתא ביו"ד סי' קכ"א דכלי חרס דאין שייך בהן הגעלה משתמשין בהם כך ואמאי יערה עליהם שלשה פעמים מעת לעת וצריך לומר דהרמ"א מיירי ביש לחוש ששמשו בהן חמין וצריך כבולעו כך פולטו והרי אין כלי חרס יוצא מידי דופיו ואם כן אין תקנה אבל להש"ך שכתב שם שהוא הדין באם יש לחוש שנכבש מעת לעת לכאורה כיון דבליעתו בצונן יהא צריך עירוי שלשה מעת לעת ועכ"פ בכלי זכוכית נראה לדינא כמו שכתבתי:
<b>ולענין</b> כפות של קרן חדשות הנקחות מן העכומ"ז אי צריכות הגעלה וכן סכינים ומזלגות חדשים שקתא שלהם של עצם אם צריכים הכשר ומה הוא הכשרן נשאל על זה רבין חסידא בס' כפי אהרן ח"ב בחלק יו"ד סי' ג' ומקום הספק להצריכם הכשר אף שהם חדשים הוא לפי שאלו העצמות מלקטים אותם מן האשפתות ומסתמא בתחלה נתבשלו עם הבשר שכן דרך העולם שכשאוכלים הבשר משליכים העצמות ובלעו העצמות מבשר האיסור ואפילו אם הוא ספק מכל מקום כיון דקימא לן טעם כעיקר דאוריתא יש להחמיר מספק זהו מקום ספקו של הרב השואל והרב המחבר בתחלה כתב לדקדק מלשון מרן והרמ"א ביו"ד סי' ק"ך וקכ"א דאין צריך שום הכשר לכלים הללו כשהם חדשים (רק טבילה צריך להם ככל שאר כלים חדשים) ושוב הביא מה שכתבו הפוסקים בסי' תנ"א דלכלים העשוים מקרן לא מהני הגעלה דכיון שמתקלקלים כשנכנסין לחמין חייס עלייהו ולא עביד ליה הגעלה מעליתא ועוד הביא מה שנחלקו בכלי עצם דלהרמ"א והרבנים לבוש ובית חדש מהני הגעלה דאין מתקלקלין בחמין ככלים של קרן ולהרב כנסת הגדולה לא מהני הגעלה וגם בכלי עצם יש לחוש דילמא חייס וכו' ועוד הביאה מה שכתב הרב מג"א בסי' תנ"א סק"ה וכן הסכימו כל האחרונים דאם הקתא קבועה במסמרים קטנים ויש שם גומות הרבה אי אפשר להתיר הכלי בהגעלה ואם כן אם באנו לחוש לחששת הרב השואל צריך לנעול דלת שלא להשתמש לא בכלים העשוים מקרן דלא מהני להו הגעלה משום שהם מתקלקלים בחמין ולא בסכינים ומזלגות שהקתא של עצם דאף אם לא נחוש לסברת הרב כנסת הגדולה (דמשוי להו לכלי עצם) מכל מקום כיון שהקתות קבועות במסמרים קטנים הרי לכולי עלמא לא מהני להו הגעלה והרי עינינו הרואות מנהג פשוט בכל מושבות בני ישראל להשתמש בכלים הללו ולא רפרף אדם מעולם ועלינו לקיים מנהגם של ישראל ואם הלכה רופפת פוק חזי מאי עמא דבר:
<b>שוב</b> באר דחששת הרב השואל לא שייכה אלא בכלים של עצם שדרך העולם לבשל העצמות עם הבשר וכו' אבל בכלים של קרן שאין דרך לבשל הראש עם הקרן כלל אין שייך חשש זה וכתב דיש לקיים מנהג העולם דההיתר ברור מטעם ספק ספקא דמהני גם לאיסורין דאוריתא והוא שהביא מה שנחלקו הראשונים א' טעם כעיקר דאוריתא או אינו אלא מדרבנן ודנקיטינן דהוא דאוריתא אך זה דוקא במין בשאינו מינו דשייך טעמא אבל במין במינו לכולי עלמא מדאוריתא בטל ברוב ומאי דבעינן ששים הוא מדרבנן ולכן הוצרך לברר אם עצמות ובשר חשיבי מין בשאינו מינו או מין במינו ומצא שנחלקו בזה שני גדולים מרבני האחרונים פרי חדש ופרי תואר בסי' צ"ח דהפרי חדש בסוף סע"ק ז' כתב דגיד עם הבשר הוי מין במינו ומשמע דכמו כן עצמות עם בשר הוו מין במינו והפרי תואר בסק"ה נחלק עליו והוכיח מדברי הרמב"ם דגיד עם בשר הוי מין בשאינו מינו וכן עצמות עם בשר הוו מין בשאינו מינו דדוקא דברים שיש בהם טעם כשומן וחלב ודקין הוא דהוו עם בשר מין במינו אבל מידי דלית ביה טעמא והוי כעץ בעלמא כגידין ועצמות הוו מין בשאינו מינו והרב המחבר (כפי אהרן) האריך מאד בפלפול עצום ועמוק להוכיח דבשר עם עצמות הוו מין במינו שלא כדברי הרב פרי תואר ועיין במה שכתבתי בקונטריס הכללים במערכת הטי"ת אות י"ג סק"ח:
<b>ואחר</b> שהאריך לפלפל בזה כתב (בד"ה והשתא) לבאר דמה שבולע העצם מטעם הבשר הוא דבר מועט נגד גוף העצם וכיון דעם הבשר הוי מין במינו הרי אם כן לא נאסרו העצמות מבשר האסור אלא מדרבנן דאילו מדאוריתא כבר נתבטל טעם הבשר בגוף העצם ואם כן יש היתר מצד ספק ספקא באופן זה שמא העצמות הללו לא בלעו שום טעם איסור שלא נתבשלו עם בשר האסור כלל ואם תמצא לומר נתבשלו עם בשר האסור ובלעו טעם בשר האסור שמא הלכה היא דבשר עם עצמות הוי מין במינו ומדאוריתא ברובא בטיל ואף דמכל מקום אסור מדרבנן הנה לגבי איסור דרבנן יש לנו ספק אחר שמא לא נתבשלו עצמות הללו עם בשר אסור כלל וכיון דאיכא ספק ספקא בדאוריתא וחד ספקא לדרבנן שפיר דמי:
<b>עוד</b> כתב טעם להתיר להשתמש בכלים חדשים הללו לפי שדרך עשיית הכלים מעצמות ומקרנות הוא שבתחלה מרתיחין אותן כמה פעמים ברתיחות מבהילות לצרפם וללבנם ולטהרם מכל מין ליכלוך וזוהמא שבהם כמצרף וכמטהר כסף ואחר כל המעשים האלה עושים מהם הכלים ואם כן יש לומר דעל ידי הרתיחות הללו כבר פלטו העצמות כל טעם בשר הבלוע בהם כההיא דאמרינן בזבחים ד' צ"ו ובסוף מסכת עבודה זרה כל יום ויום נעשה גיעול לחברו והאריך מאד בשיטת הראשונים בענין זה ואם יש לחלק בין מידי דהיתרא בלע למידי דאיסורא בלע ומסיק דרתיחות הללו מועילות להגעיל העצמות להפליט כל טעם בשר הבלוע בהם ואף שאין כוונת המרתיחים להגעילם מהני ומה גם שרתיחות הללו שעושים להעצמות הן אחר מעת לעת שכבר הוא פגום הטעם בשר שבהם פשיטא ודאי דאמרינן דכבר נפלט כל טעם שבהם על ידי רתיחות הללו ועוד כתב טעם להתיר על פי מה שנחלקו רבני האחרונים אי מהני יישון י"ב חדש לכלים בשאר איסורים כי היכי דמהני לכלי יין נסך והאריך גם בדין זה וכתב דעצמות הללו מלקטין אותן לאט לאט עד שממלאים מרתפות גדולים ואחר כך שולחים אותם להפאבריק שבערי איברופא לצרפם וללבנים ולעשות מהם הכלים ואחר י"ב חדש יש לומר דכבר כלה כל הטעם שבעצמות הללו כדעת הסוברים דמהני יישון לכל האיסורין ויש ספק ספקא שמא לא נתבשלו עצמות הללו עם בשר כלל ושמא הלכה כהסוברים דיישון י"ב חדש מהני ואין להרהר אחר מה שנהגו בכל תפוצות ישראל להשתמש בכלים הללו דמותר על פי הדין אלו תורף דב"ק (בדין יישון שנים עשר חדש עיין מה שכתבתי במערכת חמץ ומצה סי' ז' אות ג' בס"ד):
<b>ל"א</b><b>)</b> <b>שני</b> לומדים נתווכחו נידון קערות בדיל שקורין פלאני שיסלין שנוהגים לאפות בהם כל השנה טראטין מר אמר שדינן כדין האגנות שכתב הרב מג"א בסי' תנ"א ס"ק כ"א דאין להכשירן בהגעלה דאף דאלו הקערות רוב תשמישן ע"י עירוי הא כתב הרמ"א בסעיף ו' דאין הולכין אחר רוב תשמישו ומר אמר כיון שנותנים תחתיו תחלה שומן דינו כמחבת דסגי בהגעלה ונשאל ע"ז הרב בית מאיר בסי' תנ"א סי"א והכריע דרואין מה נשתמש בתוכו תוך מעת לעת ומה מקודם לכן הולכין תמיד אחר הידוע מה נשתמש תוך המעת לעת (אם בתוך מעת לעת נשתמש בעירוי וקודם מעל"ע נשתמש באפיה סגי בהגעלה) ואם מכל התשמישין עבר מעת לעת הולכין אחר רוב תשמישו וכן הגון להורות ובפרט שאף גוף דין שפוד ואסכלה במחלוקת שנוי שי"א דחמץ היתרא בלע מיקרי וביותר בכלי בדיל שאי אפשר בליבון עכ"ל ולמד כן מדברי הרב פרי חדש שם בשם תשובת הרמ"ע סי' צ"ו ואף דבנדון כזה כל לגבי דידן דנקיטינן כפסק מרן דהולכים בכלי אחר רוב תשמישו לא נפקא לן מידי מדברי הרב מ"מ אהניא לן שיטתיה דמר לענין כלי שרוב תשמישו על ידי האור וכשבא להכשירו הוא ב"י ממה שנשתמש בו בכ"ר או בעירוי ואינו בן יומו מתשמישו על ידי האור דסגי ליה בהגעלה כן נראה לפום ריהטא וצריך להתיישב בדבר:
<b>ל"ב</b><b>)</b> <b>כלי</b> אבנים הוא מחלוקת הראשונים ושלש סברות בדבר. א) דלא מהני להו הגעלה. ב) דמהני להו הגעלה. ג) דאפילו הגעלה לא בעו ודי בשטיפה כמבואר בדברי הריב"ה בסי' תנ"א וביו"ד רסי' קכ"א וכתב הרב ערך השלחן בסי' תנ"א אות י"ב לדעת הרמב"ם דמחלק בין חמץ דבעי הגעלה לשאר איסורין דסגי בשטיפה ואני ההדיוט כתבתי דדעת הרמב"ם שלא לחלק בזה ובין בחמץ ובין בשאר איסורין בעי הגעלה וכדעת הרי"ף והרא"ש ופסק מרן עיין לעיל במערכה זו אות כ"ג (בד"ה ואנכי חזון הרבתי להרב ערך השלחן):
<b>ל"ג</b><b>)</b> <b>כלים</b> שעושים בהם הסוקאר כל השנה אם צריכים הכשר ואיך סדר הכשרם עיין לקמן במערכת חמץ ומצה סי' ז' אות ח' הנה הבאתי דברי רבני האחרונים בזה:
<b>וכן</b> לענין הכשר היורה שעושים בה יי"ש מתבואה בכל השנה ורוצים לעשותם בה יי"ש לפסח רשמתי שם באות ט' עי"ש:
<b>ל"ד</b><b>)</b> <b>להוריק</b> דבר גוש רותח לכלי שני אם צריך הכלי הכשר בכלי ראשון משום שדבר גוש אינו מתקרר כדבר צלול והוא בולע הנה במערכת חמץ ומצה סי' ג' אות י"ט (בד"ה ומה שכתב) הבאתי כמה מרבנן קדישי המפקפקים בחומרא זו וגאון עוזינו בס' העמק שאלה יצ"ו בפרשת מטות שאלתא קל"ז ד' מ' ע"ד אף הוא היה מתכוין להוכיח מדברי הר"ן בפ' כל שעה בדין הסכינים דליתא לחומרא זו ועיין בקונטריסי שם באיזה ענין יש להקל וכתב בשו"ת עין יצחק הנד"מ להגאון המפורסם מוהרי"ץ אלחנן יצ"ו בחיו"ד סי' י"ג דכלי שנאסר על ידי הנחת דבר גוש איסור רותח עליו אינו נאסר אלא כדי קליפה משום דקימא לן תתאה גבר ואדמיקר ליה בלע כדי קליפה ומבואר במגן אברהם סי' תס"ז ס"ק ל"ג דהא דאמרו אדמיקר ליה בלע אינו אלא חומרא בעלמא מדרבנן והובא בפרי מגדים ליו"ד במשבצות סי' צ"א סק"ה והביא כן בשם האיסור והיתר כלל כ"ט דין ב' ועיין שם בס"ק ז' ובשפתי דעת סק"ח:
<b>וכתב</b> הגאון מגן האלף בסי' תנ"א אות ו' וז"ל והנה הרי"ף והרמב"ם וכל הפוסקים אין גם אחד שיאמר דלא סגי בקערות בעירוי מכלי ראשון רק משום דפעמים משתמשים בהם בכלי ראשון מכאן מודעה רבא דליתא לסברת מוהרש"ל דבדבר גוש אפי' כלי שני אסור וכתב הש"ך סי' ק"ה משום דליכא דפנות מקררות וא"כ תמה על עצמך איך סגי בקערות בעירוי הא שופכין לתוכן עיסה ודבר גוש אלא פשוט דליתא עכ"ל ובספר מתת ידו לידידי הרה"ג אבד"ק בוטען יצ"ו בסי' כ"ד כתב ליישב תמיהה זו בכמה פנים מסבירות וכתב שאין מקום והתחלה לקושאי על מוהרש"ל דהא הרי"ף והרמב"ם וכל הפוסקים שכתבו דלכך לא סגי להגעיל הקערות בעירוי משום דפעמים משתמשים בכלי ראשון אם כן לסברת מוהרש"ל דדבר גוש נמי דינו ככלי ראשון יש לכלול דבריו בדברי הפוסקים הנ"ל דלכך לא מהני להגעיל הקערות בעירוי משום דלפעמים משתמשים בהם בכלי ראשון או שמניחים בהם דבר גוש חם שדינו נמי ככלי ראשון דהא לסברת מוהרש"ל כלי ראשון ממש ודבר גוש רותח בכלי שני הכל אחד:
<b>ל"ה</b><b>)</b> <b>כלי</b> עץ דינם ככלי חרס כמבואר בסי' תנ"א סק"ד והוה עובדא באחד שקנה מעכומ"ז טאצין מצויירין בציור יפה ודעת הרב השואל שבשו"ת עין יצחק לגדול בדורנו הגאון מוהרי"ץ אלחנן יצ"ו בסימן י"ג דמותרים בהגעלה והסכים על ידו מרן המחבר והיה טעמו דעיקר תשמיש הטאצין הוא להעמיד עליהם כוסות וכיוצא בו מכלי שני וכתב המג"א בסי' תמ"ז סק"ט דאם נשפך מכ"ש על צונן אין להחמיר וכ"ש דאין להחמיר בטלע"ר ואף שהפר"ח בסי' ס"ח ס"ק ח"י לא כ"כ מ"מ להמג"א שומעין דהא דעת הרבה פוסקים דכ"ש אינו אוסר ומשום שמא הניחו איזה דבר גוש על הטאצין הנה לא נאסר הטאצין אלא כדי קליפה והוא חומרא מדרבנן ובכי האי גוונא כ"ע מודו דהולכין בכלי אחר רוב תשמישו וגם לא נולד הספק אלא אחר שנעשו אינם ב"י דהוי דרבנן לכן יש לדונם כאיסור שאין לו עיקר בתורה דמתירים כלי חרס ע"י הגעלה ג' פעמים אלו תוד"ק ונראה דיש לעשות סניף מה שכתב הגאון מוהר"א הורוויץ אבד"ק וויען בשו"ת יד אלעזר סי' צ"ו הבאתי דב"ק לעיל באות כ"א (בד"ה ומעתה בהנך קדרות) דהא דכלי עץ המצופים בסממנים דינם ככלי חרס אינו אלא בחמץ וכיוצא בו מאיסורי הנאה ואם כן בכלים המצויירים הללו שאין ידוע שנשתמשו בהם באיסורי הנאה יש לצדד קצת להתירם בהגעלת שלשה פעמים ועוד הבאתי שם מה שכתב ביד אלעזר הנ"ל לצרף שיטת הגאונים האחרונים דכלי חרס שאין לו תקנה בהגעלה ואינם בני יומן מותר להשתמש לכתחלה דכיון שאין להם תקנה חשיב כדיעבד עי"ש (בד"ה ועוד יש לצרף):
<b>ובעיקר</b> הדין אם כלי שני שלא ע"י עירוי מבליע ומפליט דנחלקו הראשונים כנודע האריך הרב ערך השלחן ביו"ד סי' ס"ח אות ז' טרח וכתב הסוברים דמבליע והסוברים בהפך ושראוי להחמיר כדעת הרשב"א וכן דעת רוב הפוסקים דמבליע ומפליט וכתב זה אף לכלי חרס שכתב שם דדעת מרן בסי' תנ"א דדוקא כלי מתכות הוא דצריך הכשר אבל כלי חרס כיון שאין לו תקנה הוי כדיעבד (כמו שביאר מני"ר גופיה בערך השלחן א"ח סי' תנ"א אות ד' ע"ד הרב חק יעקב בסק"ח) ושכ"כ הרב מנחת יעקב כלל ל"ג סק"ג וכה"ג כתב הט"ז סי' קכ"ב סק"ח מ"מ סיים דראוי להחמיר וכו' ואמנם גאון עוזנו מופת הדור בס' העמק שאלה יצ"ו בפרשת מטות שאלתא קל"ז אות ט' הוכיח מדברי רבינו השאלתות שם דכלי שני ממש שלא ע"י עירוי לא בעי הגעלה כלל ודלא כהרשב"א וכבר השיג הגר"א בסי' תנ"א סק"ה על הש"ע ס"ה שסתם כהרשב"א. וכן דעת העיטור עכ"ל (ביאורי הגר"א לא"ח וס' העיטור אין אצלי ומשמעות הדברים דבכל הכלים סברי הכי וא"כ בכלי חרס נראה לפום ריהטא דראוי לסמוך עליהם וצריך לעיין בדבר וזאת לזכרון):
<b>ואם</b> יש חילוק בדין עירוי בין כלי חרס וכיוצא לכלי נחושת הנה הרב ש"ך בסי' ס"ח ס"ק ל"ג כתב בשם רבינו ירוחם דאם עירה יורה בשר לתוך כלי נחושת של חלב אין צריך הגעלה דכלי נחושת אינו בולע אלא אם כן האור מהלך תחתיו והרבה להשיב ע"ז דמוכח מש"ס דילן והירושלמי והפוסקים דאין חילוק בין כלי חרס לכלי נחושת וכתב בסוף דבריו ששאל לרבו הגאון מוהר"ר יושע והשיב לו מה שנ"ל בדעת רבינו ירוחם ומכל מקום העלה גם כן לענין דינא דצריך הגעלה והנה בימינו נדפס שו"ת פני יאושע שני החלקים ותשובה זו הלא היא בסי' י"ט (ונדפס אחר סיום הח"ב עי"ש) ועיינתי שם ולא ראיתי שהסכים כן לדינא ואדרבא מדברי תשובתו כמעט נראה שמסכים לדעת רבינו ירוחם ואולי נשמט בדפוס סיום דב"ק בזה ומי שנמצא בידו שו"ת בית אפרים יעיין שם אולי יש שם תוספת דברים על הכתוב בשו"ת פנ"י הנ"ל והרב פרי חדש בסי' ס"ח ס"ק כ"ד כתב דאין להשגיח בזה בדברי רבינו ירוחם וכו' גם בהלכות פסח סי' תנ"א ס"ח כתב שכן עיקר כדכתב הש"ך דלא כרבינו ירוחם והרב מסגרת השלחן שם כתב בשם הרב מ"י על הת"ח שהסכים להקל במקום הפסד מרובה וכתב על דבריו אילו בא מעשה לידי לא הייתי מיקל גם בהפסד רב וכו' עי"ש בשם הרב בית הלל שט"ס יש בדברי רבינו ירוחם ובמקום כ"ן צ"ל כ"ש (כלומר כלי שני ולא כ"ן שהוא ר"ת כלי נחושת) וציין לעיין בספר מקום שמואל סי' ל"ז השני ואין מצוי אצלי לראות דב"ק:
<b>אמנם</b> ראיתי להרב יד דוד בסי' צ"ג הגהות ב"י אות י"ב שכתב בשמו שיצא ליישע ליישב סברת רבינו ירוחם וכן בשו"ת חיי עולם סי' א' מיישב השגות הש"ך מהש"ס והירושלמי גם מרן החבי"ב בכנסת הגדולה סי' צ"ג הגהות ב"י אות ט"ו יישב שיטת רבינו ירוחם ובכל זאת כתב דצריך הגעלה שכן מפורש בדברי הרשב"א ושכן דעת מרן הב"י עי"ש והרב חתם סופר בחלק א"ח סי' פ"ז (בד"ה והנה פר"מ נ"י) הביא שיטת רבינו ירוחם ובסוף הסי' הוכיח שדעת הרמב"ם שלא כדעת רבינו ירוחם וכתב ששיטת רבינו ירוחם לא נפלאת היא שגם הרשב"א בתורת הבית הארוך בית רביעי שער א' הביא שזו היא שיטת הרב בעל העיטור ושחלק עליו ובסוף הסי' הוכיח שדעת הרמב"ם שלא כדעת רבינו ירוחם ותורף דב"ק הוא דהא בבריתא דתורת כהנים (גבי מריקה ושטיפה דקדשים) איתא דגם כלי שעירה בתוכו בעי מריקה ושטיפה והרמב"ם פסק מריקה בחמין שכן היתה גירסתו כמ"ש התוס' יו"ט וכיון דקימא לן מריקה בחמין ממילא מוכח מקרא דכלי נחושת בולע על ידי חמין כפי הבריתא דתורת כהנים הנ"ל ואני הדל כתבתי על דבריו שכתב כן משום דמשמע ליה דמה שכתב הרמב"ם מריקה בחמין היינו הגעלה. אמנם במחכתה"ר נעלמו ממנו לפי שעה דברי הרמב"ם בפירוש המשנה דמתבאר דמריקה לאו היינו הגעלה וא"כ אין הכרח דהרמב"ם לית ליה שיטת רבינו ירוחם ונהפוך הוא דאדרבא איכא למימר לאידך גיסא דמשום דמהרמב"ם אית ליה כשיטת רבינו ירוחם דכלי נחושת אינו בולע על ידי עירוי וכיון שראה הבריתא דתורת כהנים דמצרכה מריקה לכלי שנשתמשו בעירוי הוצרך לומר דמריקה לאו היינו הגעלה ועם שאין לנו הכרח לומר כן מכל מקום גם לומר שהרמב"ם מוכרח דלית ליה כשיטת רבינו ירוחם אין לנו הכרח כאמור ועיין לגאון עזנו בספר העמק שאלה בפרשת מטות שאלתא קל"ז סוף אות י"ט ד' מ"ג ע"ד (בד"ה ובמה שכתבתי) ובכרתי ופלתי סי' ק"ה ס"ק ה' וכל זה לפלפולא אבל לענין דינא ודאי נקיטינן דגם בכלי נחושת שנשתמשו על ידי עירוי צריך הכשר וכמסקנת רבינו השפתי כהן ורבני האחרונים נמשכו אחרי הכרעתו לדינא:
<b>שוב</b> ראיתי שהגאון תשואת חן בסי' ד' (ציינו הרב פתחי תשובה) האריך בענין זה על מה שכתב בשפתי כהן שסברת רבינו ירוחם לחלק בין שאר כלים לכלי נחושת היא היפך ש"ס דילן וש"ס ירושלמי וכו' והעתיק דברי הרב ש"ך וכתב ליישב השגותיו ותורף דב"ק הוא דעירוי אינו מבשל אלא כדי קליפה וסתם כלי יש בו ששים נגד קליפתו כדקימא לן בסי' קל"ז ואם כן נתבטל בששים וכו' ומה שהוכיח מהש"ס דזבחים ד' צ"ה ע"א דכלי שעירה בו רותח צריך מריקה ושטיפה התם גזרת הכתוב היא דקימא לן בקדשים בישול במקצת כלי צריך מריקה ושטיפה בכל הכלי ולכן אף שבלע רק מקצת צריך מריקה ושטיפה ועל דרך זה דחה ראייתו מהש"ס ירושלמי וסיים דשפיר קאמר רבינו ירוחם דבכלי נחושת על ידי עירוי אין צריך הגעלה היינו כיון דאינו בולע במקום דליכא בישול וכל עירוי אינו מבשל רק כדי קליפה ומה שכתב שאינו בולע היינו שאינו בולע בכל הכלי במקום דליכא בישול אבל מן הקליפה לא איירי ובא להורות דאינו בולע בכל הכלי ואם כן יפה סובר רבינו ירוחם ואין עליו סתירה לא מן הש"ס דילן ולא מן הירושלמי כן נראה ברור וראיתי בספר מנחת יעקב בתורת חטאת כלל ל"ג שכתב בהפסד מרובה לסמוך על רבינו ירוחם להתיר מה שנתבשל בלא הגעלה ולענ"ד נראה פשוט דבדיעבד מותר אפילו בלא הפסד מרובה כיון שיש ששים נגד הקליפה ושם בסי' ה' האריך גם כן בישוב השגות הרב שפתי כהן וסיים דשפיר דן רבינו ירוחם דאם עירה יורה בשר לתוך כלי נחושת של חלב מותר בלא הגעלה שאינו בולע אלא אם כן האור מהלך תחתיו מבואר דאיירי שכבר סילק היורה מן האור ואינה מעלה רתיחה כיון דמסקנת הירושלמי דאינו בולע אף בכלי ראשון ואף דעשו הרחקה בכלי ראשון אבל בעירוי דבלאו הכי פליג ר' יוסי בירושלמי ובדרבנן אין להחמיר:
<b>ובעירוי</b> דכלי ראשון לאחר שנפסק הקילוח עיין להרבנים פרי חדש בסי' ס"ח סוף ס"ק י"ט ופרי מגדים בסי' צ"ב בשפתי דעת ס"ק ל"ד ובשו"ת צמח צדק החדש בחלק יו"ד סי' ע"ד ובית שלמה בחלק א"ח סי' צ"ז ובשו"ת תשואות חן סי' יו"ד ובשו"ת מוהר"ם שיק חלק יו"ד סי' קי"ג:
<b>ל"ו</b><b>)</b> <b>להגעיל</b> כלי מבשר לחלב או איפכא אי שרי הנה הרב מג"א בסי' תק"ט סקי"א הוכיח מדין ההוא דבחול מותר וכתב שנהגו העולם שלא להגעיל אף בחול כלי מבשר לחלב וכתב הטעם משום חשש תקלה שיבא להשתמש בו בלא הכשר כמו שחשו בטבח להצריכו ג' סכינים וכו' והרב שעה"מ בפ"ד מהלכות יו"ט דין ח' פקפק על טעם זה והוא כתב טעם אחר למנהג זה עפ"י מ"ש הסמ"ק בסי' קצ"ט דאסור להגעיל כלי בשר בן יומו להשתמש בו חלב ולכן החמירו על עצמם שלא להגעיל כלי מבשר לחלב ואף כשאינו בן יומו פן יבואו להגעיל הכלי כשהוא בן יומו. וכתב כן רק ליישב המנהג אבל לדינא אף שמדברי הרב מג"א נראה קצת דס"ל דיתכן דמטעם שכתב הרמ"י יש לאסור מדינא (שהרי הוכחתו דשרי מדין דאיירי ביה כבר דחאו עפ"י הטעם ההוא משום דשאני הכא דצריך ליבון בכל פעם וכו') מ"מ הרב שעה"מ כתב ע"ד המג"א שנעלם ממנו דברי הסמ"ק דכלי של בשר שאינו ב"י מותר להגעילו להשתמש בחלב כיעי"ש וא"כ מוכרח דלא בא אלא לתת טעם להמנהג ומרן חיד"א בס' מחב"ר שם כתב במקומותינו נוהגין להגעיל כלי חלב שאינו בן יומו להשתמש בשר וכן איפכא ולא חשו לחומרות אלו עכ"ל גם הרב פר"ח ביו"ד סי' צ"ז סק"א עמ"ש הרב ט"ז בסק"א דמדוכה שדכו בה פעם אחת תבלין עם שומן אסור לדוך בה תבלין אפילו לאכלן עם בשר דכיון דלית בה היכרא חיישינן שמא ידוך בה תבלין לאכלם עם חלב וכו' כתב ואם באנו לחוש לבשמים אף אנו נחוש לכלים ונאסור להגעיל כלי המיוחד לבשר לעשותו של חלב שהרי בכלי נמי ליכא היתר וישכח ויבשל בו בשר כמו עד עכשיו איני רואה לדברים אלו עיקר ואין לנו לגזור גזרות מדעתינו כל שלא נזכר בתלמוד וכו' עכ"ל הרי פשיטא ליה דמותר להכשיר כלי בשר לחלב ומרן חיד"א במחבר הנ"ל לא זכר את דב"ק אך בשיורי ברכה יו"ד סי' צ"ז אות ג' הביא מה שהרב פר"ח נחלק על הרב ט"ז דאין לנו לגזור מדעתינו וכתב דיש ראיה לדעתו ממה שהרא"ש בפסקיו בפ' במה מדליקין ובפ' בית שמאי תמה על הגאונים איך יכלו לחדש גזרה אחר התלמוד (עיין מה שרשמתי בענין זה בקונטריס הכללים במערכת הגימ"ל אות י"א ובהשמטות הספר בשדי חמד ח"א) גילה דעתו דנקיט כהרב פר"ח ואזיל לשיטתיה שבמחב"ר סי' תק"ט הנ"ל והרבנים פרי תואר ומזמור לדוד שם דשקו"ט בדברי הרב פר"ח ושתקו ליה במ"ש דא"כ נאסור להגעיל כלי מבשר לחלב וכו' נראה דמודו ליה דשפיר דמי ושם במזמור לדוד ד' ס"ח ע"ג (בד"ה שם אות א') בהתווכחו על דברי הרב פר"ת כתב מפורש דמותר להגעיל כלי מבשר לחלב ושגם הרב פר"ת מודה בזה עי"ש וא"כ מוכח דלא נתפשט המנהג שהזכיר הרב מג"א בינינו הספרדים גם הרב מסגרת השלחן שם כתב שנ"ל כמו שנראה דעת מרן חיד"א בשיו"ב הנ"ל דאין לגזור גזרות מדעתינו ושלזה הסכים הרב דרומא. ותמיה לי על מרן החבי"ף בס' רוח חיים ביו"ד סי' קכ"א אות ד' שהעתיק בשתיקה דברי הרב מג"א דנהגו שלא להגעיל כלי מבשר לחלב וכו' ושכתב הרב פרמ"ג דלהגעיל מבשר לחלב נוהגים להטריף הכלי מקודם והיה לו להזכיר דברי הרבנים הנז"ל למען דעת שמנהג זה לא נתפשט בינינו הספרדים ומגעילין כלי מבשר לחלב כמו בשל שאר איסורין ולא חשחין אנחנא לחששות אלו כמ"ש מרן חיד"א ואין נכון בעיני לומר דבאתריה דמר נהוג עלמא כמנהג האשכנזים:
<b>הן</b> אמת דמדברי הרב שער המלך נראה קצת דגם במקומו נתפשט בין הספרדים המנהג שהזכיר הרב מג"א שלא להגעיל כלי מבשר לחלב מדשתיק ליה ומיהדר אטעמא עפ"י מ"ש הסמ"ק וכו' וכן נראה ממ"ש הרב ערך השלחן ביו"ד סי' צ"ז סוף אות ב' וז"ל ומ"ש הפר"ח דא"כ נאסור להגעיל כלי של בשר להשתמש בו חלב וכו' כבר כתב הרב מג"א בסי' (תק"ט) סקי"א בשם מוהרמ"י דאסור להגעיל כלי מבשר לחלב דא"כ לא יהיה לו רק כלי אחד וכו' ואתי למיטעי וכן משמע מדברי הטור סי' קכ"א כמ"ש בסי' צ"ה וא"כ מדוך של בשר אסור לייחדו לחלב מה"ט עכ"ל ואינו מוכרח דאולי כונתו ליישב דעת הרב ט"ז דאינהו בדידהו דנהגו שלא להגעיל כלי מבשר לחלב כמ"ש הרב מג"א הכי נמי י"ל במדוכה וכו' ומ"ש שכן משמע מדברי הטור סי' קכ"א כמ"ש בסי' צ"ה (מה שציין לדבריו שבסי' צ"ה שנראה ששם כתב דמדברי הטור בסי' קכ"א משמע כמ"ש המג"א בשם הרמ"י לא מצאתי כעת) שותיה דמר לא ידענא שהרי זה לשון הטור ואין מגעילין כלי עד שלא יהא בן יומו או שיהיו במים ששים וכו' וכן אם מגעיל כלי של בשר לאכול בו חלב או איפכא צריך שלא יהא בן יומו עכ"ל ואיני מבין היכי משמע ליה מדברי הריב"ה כמ"ש הרב מג"א הנ"ל ונהפוך הוא דמתבאר מדברי הטור דמותר להגעיל כלי מבשר לחלב אם אינו ב"י כמו בשאר איסורין וכן ראיתי להרב שמן המשחה בד' קכ"ד סי' כ"כ שהביא דברי הרב מג"א הנ"ל והקשה עליו ממ"ש הטור בסי' קכ"א הנז"ל (שם נכתב תכ"א והוא ט"ס) ושגם הרבנים שעה"מ ומחבר בסי' תק"ט נעלם מהם דברי הטור ואף למ"ש שם ליישב דאפשר דהטור מיירי שעכשיו קנהו ולא נשתמש עדין לא חלב ולא בשר דליכא למיגזר אין זה מן הישוב לדברי הרב עה"ש דזה יועיל רק ליישב דאין מדברי הטור סתירה לדברי המג"א אבל לא שיהיה מזה משמעות כדברי המג"א ובכן דברי הרב עה"ש צ"ע בזה לקוענ"ד ומצאתי בס' ימי שלמה בפי"ז מהלכות מאכלות אסורות דין ג' (בד' ס"ו ע"ג ד"ה גם) שכתב ועיין ערך השלחן ביו"ד שרמז ע"ז הפר"ח מ"ש הטוי"ד סי' קכ"א והיא לעזר לו ממ"ש הטור ואין מגעילין וכו' וכן אם מגעיל כלי של בשר לאכול בו חלב הרי מפורש דלא חיישינן לאיחלופי וכו' עכ"ל ולפי הנראה מ"ש והיא לעזר לו הוא ט"ס וצ"ל והיא עזר כנגדו (אף שלא תקן זה בלוח התקונים) וכונתו להקשות עליו דמדברי הטור מתבאר בהיפך כדכתיבנא:
<b>ומ"ש</b> הרב שמן המשחה דכשקונה כלי ועדין לא נשתמש בו יכול להגעילו מבשר לחלב ראיתי להרב כרם שלמה (חאאס) בסוסי' קכ"א שכ"כ בשם קיצור של"ה הביאו בס' לחה"פ מי שמכר או נתן שום כלי לאחר שלא רגיל בו מותר להגעיל ולהשתמש בהיפוכו מבשר לחלב או מחלב לבשר וליכא למיחש למיטעי עכ"ל ונראה מדברי הרב שמהמ"ש דגם לפי טעמו של הרב שעה"מ מותר בכה"ג ולי ההדיוט אינו ברור כ"כ די"ל דדוקא לטעם הרב מוהרמ"י הוא דאיכא למימר דבקונה כלי מחברו כיון שהוא עדין לא נשתמש בו הוי כקונה כלי חדש וליכא למיחש דאתי למיטעי אבל לטעם הרב שעה"מ דהחמירו בכלי שאינו ב"י משום שאסור להגעיל ב"י ובשאר איסורין לא החמירו לנהוג כן משום דאי אפשר בלאו הכי אבל מבשר לחלב כיון שאפשר לו להשתמש כפי תשמישו החמירו שלא להגעילו אפי' כשאינו ב"י כיעי"ש א"כ אפשר דגם בקונה כלי בשר מחברו הדין כן כיון שאפשר לו להשתמש כפי תשמישו וכן בכלי חלב ויש לצדד בדבר:
<b>וכתב</b> הרב חת"ס בחיו"ד רסי' ק"י דאם מכשיר הכלי לצורך יו"ט של פסח הוא מורה להתיר להחליף הכלים כרצון איש ואיש מבשר לחלב וכן בהיפך כיון שלא היה ההכשר לכוונת בשר וחלב רק לכוונת חמץ ליכא למיחש למ"ש המג"א וא"כ בכה"ג (מר קעסיק בדין הכשר מחבת אי סגי לה בהגעלה) שייך לומר שאם טיגנו בו בשר יש לסמוך דסגי בהגעלה לבשל בו חלב או בהיפוך וכו' עי"ש נראה קצת מדבריו דחומרת המנהג הנ"ל היא אף אם נאסר הכלי אבל הרב פרמ"ג כתב דמשום חומרת המנהג נוהגים להטריף הכלי כנז"ל ולפי זה בנדון הרב חת"ס שהמחבת נאסרה מחמת שטיגנו בה בשר אף בלא לצורך פסח יכול להכשירה ולעשות בה כרצונו:
<b>ל"ז</b><b>)</b> <b>כלי</b> שהכשרו צריך להיות עפ"י הוראת חכם שאינו שוה לשאר כלים שההכשר שלהם ידוע לכל ואמר ישראל אחד דלא גמיר דינא שהוא הכשיר את הכלי ע"י הגעלה וזה הישראל חלף הלך לו וליתיה קמן דנישייליה באיזה אופן הכשירו למען דעת אם הכשירו כדין ויש שני דרכים להכשר הכלי ההוא וניכר ונראה לכל אשר לא הוכשר בדרך האחד כי אם היה מכשירו באותו הדרך היה רשימו ניכר ויש להסתפק אולי הכשירו בדרך השני (אשר לזה אין שום הוכחה שלא הכשירו) העלה הרב צפיחת בדבש בסי' מ"ז דאין לסמוך על מה שאמר שהגעילה אף דעד אחד נאמן באיסורין מ"מ בזה לא מהני עדותו לא מצד חסרון אמנה בו כי אם מפני שיש לתלות שאינו בקי בדין הגעלת הכלי ההוא וצדד בזה כמה צדדים והעלה כן בנדונו בהכשר יורה של החלבאגי"ס שהיא יורה גדולה שמושיבין אותה ע"י בנין באלכסון ע"ג הכירה ולפי שלבשל החאלבה צריכים לנענע ברחת את האוכל שבתוכה מלמטה למעלה מתחלת הבישול עד גומרו עושים השפה הפנימית שע"ג הכירה גבוהה מהשפה החיצונה כדי שלא ישפך האוכל ע"י הניענוע בהרחת והיה צריך לסתור הבנין ולהושיב היורה ביושר ולעשות לה גדנפא וכו' ונראה לכל שהבנין עומד כבתחלה אלא שיש דרך אחרת להגעילה והאריך מאד בסי' מ"ז ובסי' מ"ח בעניינים אלו עי"ש:
<b>ל"ח</b><b>)</b> <b>הגומל</b> איזה פרטי דינים בברכת הגומל רשמתי בקונטריס זה במערכת ברכות סי' ב' (בשדי חמד ח"א) מאות יו"ד והלאה ומי שהלך דרך אניה בלב ים או ביבשה ולא אירע לו שום פגע רע כתב ידידי הגאון בס' עמודי אש יצ"ו בסי' ב' אות כ"ג שהיה פשוט בעיניו שצריכים לברך שכן משמעות הש"ס והפוסקים והכי נהוג עלמא אלא שראה להיד המלך בהלכות ברכות פ"י ה"ח שנתעצם בכל עז להוכיח דדוקא היכא שקרה להם מקרה רע אז צריכים לברך כשנחלצו מצרתן אבל אם עלו בשלום באין שופ"ר אין צריכים לברך ומני"ר יצ"ו האריך קצת לדחות דבריו והביא מ"ש בשו"ת איתן האזרחי סי' ג' דגם מי שיצא בשלום חייבוהו חכמים לברך אלו תוד"ק והני ספרי יה"מ ואיתן האזרחי לא שכיחי גבאי (מ"ש בשם יה"מ לפי הנראה הוא למר נכדו של הרב נו"ב ולא כיוון לס' יד המלך הספרדי להרב מוהר"א פאלומבו כי עיינתי שם ולא דבר בזה) אמנם לענין דינא דעתי העניה מסכמת לדברי הרב המחבר יצ"ו דצריך לברך כדמשמע מסתמיות דברי הפוסקים:
<b>ט"ל</b><b>)</b> <b>השבעות</b> למלאכים בזמן הרב הלבוש היו נוהגים החזנים להשביע למלאך פ' ולמלאך פ' להיות בעזרתם להתפלל בקול רם נעים וחזק ושלא יחר גרונם ושלא ילאה רוחם וכחם וכו' והרב הרבה להשיב דראוי לבטל מנהגם דמה שייך השבעה לתפלה וכי שייך להשביע הקב"ה שיקבל תפלתו בע"כ ועוד שהוא הפסק וכו' ורוב הסכנה עומדת למי שמשנה נקודה אחת מן השמות שאין אנו בקיאים בהם מפי רב מקובל שע"י שינוי נקודה אחת יכול להפך הכונה ויהפך לו הברכה לקללה ח"ו אלו תוד"ק ברס"י תקפ"ד וכתב כן גם בשם ס' מנורת המאור נר שני כלל ט' פרק ב' ובשם ס' העיקרים מאמר שני פרק כ"ה רק יתחנן לפני האל יתברך יה"ר מ"י או"א וכו' בלתי הזכרת שם מלאכים וכו' עי"ש מכללות דבריו למדנו דאין דעתו נוחה לומר שום השבעות בשום זמן לא בזמן התפלה ולא שלא בשעת התפלה כיון שיש לחוש לשינוי נקודה אחת וכו' ונ"ל שדקדק לכתוב שצריך להיות בקיאים בהשמות מפי רב מקובל כלומר מפיו ולא מפי הספר אף שמחברו אדם גדול כי בכתב וכ"ש בדפוס עליל מאד לטעיות בחילוף אותיות וילקה בחסר וביתר (וכמדומה לי שראיתי איזה קמיעין נדפס בספר אחד בשם ס' פ' ועיינתי שם ולא ראי זה כראי זה הן חסר הן יתר לו יחליפנו ולו ימיר וי"ו ביו"ד יו"ד בוי"ו דלי"ת ברי"ש וכיוצא אשר טעיות כאלו מצויים מאד ועל הרוב תקנתם מתוך הענין ומי שנעלם ממנו הכונה ולא ידע ואשם) לכן דברים האלו צריך להיות נמסרים מפה לאזן ולא עפ"י כתב ובודאי לא נעלם מהרב הלבוש שבזמן הראשונים היו משתמשים בהשבעות כאלו כמו שמביא הריב"ה בטור א"ח סי' רצ"ט בסדר ההבדלה בשם סידור רב עמרם והם היו בקיאים בהם ובשמותיהם ועתה אחסור דרי ואין אתנו יודע עד מה לכן ס"ל להרב הלבוש דההעדר טוב ממציאותו ושב ואת"ע והרב פתח הדביר בח"ג סי' רצ"ט כתב בשם הרב מר וקציעה על אמירת ההשבעות שומר נפשו ירחק מהם וקמאי הוו בקיאי בשמהן ובעובדא דהשבעה האידנא שומר פתאים ה' והרב פה"ד כתב דיש להרגיש על הרב הלבוש שבסי' תקפ"ד ערער על ההשבעות ואילו בסי' רצ"ט לא פרכס על זה המנהג ואין זה מן הקושי דבסי' תקפ"ד ראה שהיו נוהגים בזמנו כן וערער עליהם לבטל מנהגם ובסדר הבדלה לא ראה שהיו נוהגים כן ועל הראשונים לא היה מה לערער שהם היו בקיאים כמ"ש הרב מו"ק וכתב עוד דבס' מאורי אור אשכנזי בחלק באר שבע ד' מ"ה ע"ב כתב ורבינו הטור בהל' מוצאי שבת נקט אנא משבענא ואחריו יסעו כל העם ואין זאת רק לחשובין ואולי תלמיד אחד העתיק בצדו ונכתב בפנים שאין דרך רבינו בהשבעות בפרט למסור לכל אדם עכ"ל ואני בילדותי הייתי רגיל לומר ההשבעות לשר של שכחה בליל מוש"ק (כי כן שמעתי וראיתי אז נוהגים כן) ושוב חדלתי וכן ראוי לכל אדם כי חשש הפסד קרוב מהתועלת לפי דברי רבנן קדישי הנז"ל ואף בהשבעות שאין מזכיר בהם שמות המלאכים ולא שמות שרי מעלה כגון הלחש שסידר רבינו מוהרח"ו והדפיסו מרן חיד"א בסו"ס מורה באצבע (משביע אני עליכם כל מין עינא בישא) כתב הרב פתח הדביר בהשמטות לסי' רצ"ט בשם הרב מר אביו שלא היה משתמש בו באמרו מאן ספין בדור הזה להשביע ולגזור ולשלוט ולחייב לאחרים ולצוותם על שום דבר וכו' אמנם בזה יפה כח הבן שכתב אולי יש לחלק בין אם משביע למלאכים או לשרי מעלה דלזה וכיוצא אין כל אדם רשאי אבל השבעה לכל מין עינא בישא אפשר דשרי לכל אדם והני מילי דמר מילי דסברא נינהו ובפרט אחר שעינינו הרואות שמרן חיד"א קבעו בדפוס ונמשך אחריו מרן החבי"ף והדפיסו בס' עתרת החיים ובודאי לא נעלם מהם שיש פקפוק בהשבעות בזה"ז ומוכח דסברי דלזה אין חשש:
<b>מ'</b><b>)</b> <b>השבון</b> חצי הנדוניא ליורשי האשה שמתה בלי זרע של קימא מבואר באה"ע סוף סי' ג"ן וסוף סי' קי"ח תקנת ר"ת ותקנת שו"ם ובערי תוגרמ"ה יש מקומות שכותבים בכתובה תנאי ההשבון ויש שאין כותבים וסומכים על המנהג הפשוט ויש כמה חילוקי מנהגים בענין זה אם דוקא בנדוניא ולא בתוספת ואם צריך להחזיר ליורשיה אף כשהנדוניא שהכניסה לא היתה מיורשיה אלא מאיש אחר או בזה צריך להחזיר לנותן הנדוניא (ומפני זה יש מקפידים לכתוב בכתובה דהנעלת ליה מבית פ') וכל מקום הולך כמנהגו נהרא נהרא ופשטיה ואני בבואי לעיר הזאת בשנת תרכ"ז בא מעשה לידי ולא ידעתי איך להתנהג עמהם בזה כי בנוסח הכתובה שלהם אין שום תנאי לזה ושאלתי את זקני העיר ולא אצלתי מפיהם דבר ברור עד שהקרה ה' לפני ומצאתי בכתב יד ישן נושן שלש עשרה תקנות להעדה הקדושה הלזו (עדת הקירימצאקים יצ"ו) בהיותם בעיר הסמוכא כפא (פעדוסיא) טרם שנתיישבו בעיר הזאת (קארסובאזר) ולא נרשם בכתב הנ"ל פרט הזמן רק מתוך מ"ש בתקנה הראשונה בזה בלשון התקנה הא' שלא יתפללו בשום בית מבתי כפא לשם בית הכנסת ושלא יבנו בה אחרת אלא שיתפללו בבהכ"ן הבנויה על תלה יכוננה עליון עכ"ל נראה שתקנות קדומות הן בזמן שהיו עדין בעיר כפא והתקנה האחת עשר היא שאם תמות אשה ולא תשאר אחריה ולד של קיימא שירשו הנדוניא יורשי האשה עם הבעל שוה בשוה עכ"ל ומלשון התקנה נלמוד דדוקא בנדוניא חולקים וגם מובן דהחזרה היא ליורשיה ולא פלוג בין אם הכניסה הנדוניא מבי אביה ואמה או משל אחרים וכן בכתובה אין כותבים אלא דהנעלת ליה מבי אביה ואמה והסכמנו עם זקני העיר להיות כן למנהג קבוע בעיר הזאת וכתבתי זאת לזכרון ושאר התקנות נתתי להעתיקים עם עוד חמש תקנות שמצאתי שתקנו להם מנהיגי העדה בשנת התקפ"ו למען דעת כי אנשי העדה הזאת יחיו מגזע אנשים ישרים ותמימים ליראי ה' וחשבי שמו המה להוציא מלבן של צדוקין הדוברות על צדיקים עתק (העתק כל ההסכמות הנ"ל הלא הוא כמוס עמדי) וכבר כתבתי ע"ז לסופר אחד מפורסם בימינו ונכתב בספרו ובעיקר תקנת ההשבון עיין בדברי הרבנים זכור לאברהם בח"ב במערכת ה"ה ושבט בנימין ד' י"א סי' מ"ז וד' י"ט סי' צ"ח וד' ד"ן ע"ב ובד' ק"י ע"ד (בפקח שנשא חרשת) והשומר אמת ד' ע"ג ע"א ומשנת ר' אליעזר ח"ב בקונטריס הזכרונות ד' י"ט אות ל"ב ול"ג ושואל ומשיב ח"א סי' קב"ל וקל"ג זכר דבר ד' ב"ן ע"ב מנחת זכרון ד' ל"ב ע"ב:
<b>והוה</b> עובדא בעיר אשר נוהגים לכתוב בכתובה השבת חצי נדוניא וכו' אם תמות בלי זרע של קיימא שיחיה אחריה ק"כ יום ואשה אחת נטבעה בים עם בניה והוציאום מן הים בתוך עשרים יום האשה ובניה כולם פגרים מתים והבעל רצה לפטור עצמו מן הדין באומרו דבמקרה כזה שאינו מיתה טבעית אין בו חיוב השבון כיון דהוי מילתא דלא שכיחא ואף שהתנה בשטר הכתובה שאם תמות וכו' מחוייב להחזיר ליורשיה מכל מקום באונס ומקרה כזה לא נתחייב ולא התנה עליו דהוי כאונסא דלא שכיח ונשאל על זה בספר עבודת השם (לרב גדול משאלוניקי) בחלק אה"ע סי' ל"ב והאריך בתשובתו ותורף דב"ק הוא שחקר לידע אם תנאי זה דהשבון הנהוג נמשך מכח התקנה שתקנו חכמי טוליטולה כדכתב הטור בסי' קי"ח (אלא שהאריכו הזמן מתקנת טוליטולה שהיא היתה אם לא הניחה זרע שיחיה אחריה שלושים יום והוסיפו אחר כך עד ק"כ יום) או נימא דתנאי זה הנהוג לכתוב בכל הכתובות לא אתי מכח תקנת טוליטולה רק תנאי בעלמא כמו שמתנה אדם עם חבירו ונפקא מינה דאי הוי משום תנאי בעלמא יש לומר דבמידי דלא שכיח כבעובדא הנ"ל שנטבעה בים או באשה שנהרגה במקרה ופגע רע לא אסיק אדעתיה דבעל ולא נתחייב להחזיר וגם האשה לא אסקה דעתיה שתמות מיתה משונה כזאת כדי לזכות ליורשיה ואם הוא נמשך מתקנת טוליטולה יש לומר דלא פלוג רבנן בתקנתייהו בין מיתה טבעית דשכיחא לנהרגה ונטבעה וכיוצא:
<b>וכתב</b> דמדברי הרב הלבוש בסי' קי"ח מתבאר שסובר שאין חילוק בדין זה בין אם נאמר שהוא מכח תקנת טוליטולה לאם נאמר שהוא תנאי בעלמא אלא החילוק הוא בין זמן מועט לזמן מרובה דאם התקנה אי התנאי היא לזמן מועט להחזיר החצי אם תמות תוך שנה או שנתים מזמן הנישואין אז הוא דאמרינן דאם מתה על ידי מקרה רע כהריגה וכיוצא הוי מילתא דלא שכיחא ואין בזה תקנה או תנאי ואם היא לזמן מרובה כמו שהוא המנהג עתה אזי אף אם מתה על ידי מקרה רע לא חשיב מילתא דלא שכיח דבמשך זמן רב הוי כמילתא דשכיחא אך הרבנים חלקת מחוקק ובית שמואל סוברים דהחילוק הוא בין אם היא מכח תקנה דאז אמרינן לא פלוג לאם הוא תנאי בעלמא דאז אמרינן דמילתא דלא שכיחא לא אסיק אדעתיה ולא נתחייב ותמה על הרב הלבוש ועל הרב הרבנים חלקת מחוקק (שלא השיגוהו) דבדברי הרב תרומת הדשן בפסקים סי' רס"ז מבואר דהחילוק הוא בין אם בא מכח תקנה לאם היא תנאי בעלמא דלא כדמחלק הרב הלבוש ואם כן אף דלפי סברת הרב הלבוש אין מקום פטור להבעל בנדון דידן שהיה אחר זמן רב מהנשואין מכל מקום יכול לומר קים לי כהתרומת הדשן וחלקת מחוקק ובית שמואל דהכל תלוי באם היא מכח התקנה או תנאי בעלמא ולכן אם נאמר שהיא תנאי פטור כשמתה על ידי מקרה רע אף שהוא אחר זמן מרובה וכיון שמצינו הרבה פוסקים שסוברים שעיקר דבר זה הוא משום תנאי בעלמא אם כן יכול הבעל לפטור עצמו דאדעתא דמידי דלא שכיח לא איחייב וכו':
<b>שוב</b> כתב דאף אם נאמר דהיא מכח תקנה יכול לפטור עצמו מההשבון משום דאף דמתבאר מדברי התרומת הדשן דבתקנה אמרינן לא פלוג בתקנתייהו ואף במידי דלא שכיח תקון וכן דעת הרב מוהרד"ך בבית ל"ב דדוקא בסייגין וגדרין הוא דאמרינן דבמידי דלא שכיח לא גזרו רבנן משום דדי לנו להוסיף על מה שאסרה תורה במידי דשכיח ולא נוסיף לאסור אף מידי דלא שכיח אבל בתקנות שמתקנים לזכות את ישראל לא פלוג בתקנתייהו ובכל ענין תקון רבנן מכל מקום מידי פלוגתא לא נפיק שהרי הרב מוהרי"ט הובאו דבריו בספר שארית יהודה ד' ט"ז (ע"ז) גבי מחזיק בבית עכומ"ז שאם החזיק בתורת משכנתא כיון דהוי מילתא דלא שכיח אמרינן דלא תקנו בעלי ההסכמות בכי האי גוונא דדוקא בשכירות דשכיח הוא דתקון ולא כשהוא דרך משכנתא וכן מתבאר מדברי הרב משנה למלך בהלכות מלוה פרק ד' דין י"ד דסברת הרב תרומת הדשן תליא בפלוגתא דהרבנים מוהרי"ט ומוהרד"ך ומצינו שכתבו התוספות בקידושין פרק קמא ד' כ"ו בד"ה ולכתוב עליה פרוזבול דבמידי דלא שכיח לא עבדו רבנן תקנתא והוא כסברת מוהרי"ט ואף שיש לפקפק ולומר דהא דפרוזבול חשיבא סייג לתורה וכו' (האריך קצת בזה) מכל מקום הרב כנסת הגדולה בח"מ סי' רכ"ה הגהת הטור ס"ק ט"ל כתב דהרב מוהר"י אשכנזי בתשובה עמד על דברי מוהרד"ך והסכים לדעת מוהרי"ט דאף במידי דתקנה אם הוא מידי דלא שכיח אמרינן דלא תיקון רבנן בהכי גם הרב חכם צבי בסי' ס"א כתב שדברי מוהרד"ך מופרכים מסוגיא דפרק הזהב ד' מ"ו והסכים לסברת מוהרי"ט וכן דעת הרבנים מוהר"א ששון סי' קמ"ו ושער אפרים סי ס"ח ודברי יוסף סוף סי' מ"ג ואם כן אף אם נאמר דדבר זה הוא מכח תקנה יכול הבעל לומר קים לי כוותייהו דגם בתקנה אמרינן דלא תקנו במידי דלא שכיח:
<b>וכל</b> זה הוא באם לא היה שום שבועה בדבר אבל לפי מה שנוהגין להשביע את החתן בשעת החופה לקיים כל הכתוב בכתובה לכאורה נראה דיש להחמיר מצד השבועה וגם בזה האריך הרבה מאד במה שנחלקו גדולי האחרונים מוהריב"ל ומוהרשד"ם אי אמרינן קנין אין כאן שבועה אין כאן וכיון שמן הדין אינו חייב גם מצד השבועה פטור שלא נשבע לחייב עצמו במה שאינו חייב מן הדין והאריך בחילוקי דינים בפרט זה והעלה דאף מצד השבועה אין לחוש ופטור מההשבון בכל כי האי גוונא דהוי מידי דלא שכיח כגון שנטבעה בים או שנהרגה וכו' ובסוף התשובה כתב שמצא בספר ההפלאה בחידושיו לסי' קי"ח דהוא תנא דמסייעא ליה שכתב לדחות ראיית הרב תרומת הדשן דבמידי דתקנה אמרינן לא פלוג בתקנתייהו בין מידי דשכיח למידי דלא שכיח ושכתב דלא אמר כן למעשה אלא דרך שקלא וטריא וכו':
<b>גם</b> בסימן ל"ג שקיל וטרי בכל זה במה שנשאל באשה שנהרגה על ידי רובי קשת ולא השאיר אחריה זרע של קיימא והעלה לפטור את הבעל מחזרת ההשבון מכל הטעמים הנז"ל ובסוף התשובה הביא הסכמת הרב ר' שמואל יעקב אדריטי לכל דברי הרב המחבר לפטור את הבעל כוותיה וכטעמיה דמר שמואל המחבר:
<b>ושם</b> בדף ר"י ע"ב אות ל' באשה שנתחייבה בשטר חוב לבן בעלה הראשון בסך מה בעודה תחת בעלה השני וקבעה זמן פרעון שעה אחת קודם פטירתה מן העולם ומתה בלי זרע של קיימא ועתה רוצה בן הבעל הראשון לגבות חובו ממקבלי ההשבון ודן הרב הנ"ל לזכות למקבלי ההשבון משום שמקבלי ההשבון זוכים משעת הנשואין שכן כתוב בשטר כתובתה שמתחייב הבעל מעתה להחזיר מחצית הנדוניא ליורשיה ואם כן אין הבעל חוב שהלוה לה אחר כך יכול לגבות מההשבון ולא דמי לשאר בעל חוב דעלמא שגובה מהיורשים:
<b>עוד</b> שם (באות ל"א) על אשה שירשה מאביה אחר נישואים סך מה ובקשתו לכתוב הסך ההוא בכתובתה וכן עשה וכללם עם סך הכתובה שכתב לה בעת נישואיה והובא לשון השטר שהוא הודה שקבל מאשתו סך כך וכך שהם נכסי מלוג שירשה את אביה ועם הסך כך וכך של כתובתה שבשעה שנישאת עולה סך הכל כך. וכך (בדרך משל אם היה מנה כתוב בכתובה נעשו עתה מאתים) וקבל עליה אחריות וחומר הסך נכסי מלוג הנ"ל כאחריות וחומר נכסי הכתובה וכנכסי צאן ברזל שאם פיחתו פיחתו לו וכו' וקנו עדים ממנו כתחז"ל ועתה מתה האשה וזרע אין לה ויורשיה תובעים המחצית של הנכסי מלוג גם כן והבעל טוען דאין דין השבון אלא לנכסי צאן ברזל ולא לנכסי מלוג והעלה שהדין עמו שנכסי מלוג לא ניתנו להשבון אף שכללם ביחד עם נכסי הצאן ברזל לא מפני זה יהא דינם כנכסי צאן ברזל להשבון ואינם אלא כשאר נכסי מלוג דעלמא שאינם בתורת השבון:
מ"א) הסכמות שנותנים רבני דור ודור על הדפסת ספרים וגוזרין בחרם (במקומות שיש רשיון לזה מצד הממשלה כמו בארץ ישראל ושאר מקומותיהם אבל במקומות אלו אסור החרם והנידוי עפ"י נימוסי הקיר"ה וחלילה לעבור על זה כמו שכתבתי בקונטריס הכללים במערכת החי"ת אות מ"ם) על המדפיסים שנית מעולם לא ראינו ולא שמענו שיוציא הרב חרם מפיו רק כותב בכתב ידו וכן כל הגזרות וחרמים שכתבו גדולי הקדמונים וכן בזמנינו מדינה ומדינה שגוזרים גזרות וגוזרים בחרם הכל בכתב בלי שום צפצוף בפה והטעם לפי שבשבועה שנאמר בה לבטא בשפתים הוא די"ל דלא מהני בכתב שצריך שיוצא מפיו אבל בחרם דלא כתיב ביה לשון דבור וביטוי שפתים מהני בכתב אלו תו"ד הגאון נו"ב במ"ק חח"מ סי' ל' אות י"ב ועיין בקונטריס הכללים במערכת החי"ת אות מ"ג מה שרשמתי בזה בס"ד:
<b>והנה</b> בענין ההסכמות שנותנים על הספרים וגוזרים שלא ירשו אחרים להדפיסם עד זמן פ' הביא הרב פ"ת ביו"ד רסי' רל"ו בשם שו"ת תפארת צבי בחיו"ד סי' ס"ב דאם כבר מכר המדפיס הראשון ספריו אין בידו לעכב אחרים להדפיס ולמנוע מלאכת שמים אף שהוא תוך זמן שגבלו הרבנים בחרמותיהם כיון דלית ליה פסידא וכתב הרב פ"ת שראה תשו' כ"י להגאון מוהרא"ז מרגליות שאין דעתו כן דאף אחרי נמכר יש לו כל הזכות עד תם הזמן ושהאריך בראיות ועוד כתב ששמע אשר ע"י מעשה נחלקו גאוני הדור בזה ולא נודע מי נצח ואיך יפול דבר ואחורי ארי עני אני בא ואעתיק בעניינים אלו את אשר ראיתי בס' ש"ץ שלא היו למראה עיני הרב פ"ת לזכות את הרבים אשר אין נמצא בידם הספרים ההם וזה החלי בס"ד. הנה מתוך מ"ש בחת"ס חח"מ סי' מ"א מובן שהגאון מוהר"ם בנעט נדרש ללו שאלו הגאון חת"ס ליתן הסכמתו על הדפסת ס' אוריין תליתאי וזאת אשר השיב לו הגאון מוהר"ם מכתבו הרמה הגיעני וכו' אך הלא משנה יתירה להעיד על אור בהיר בשחקים כי מתוק האור ולא נצרכה אלא לגזור בחרם על המדפיסים שלא יעשו במתכונתו עוד ובנ"ז כבר העליתי הדבר ברעיוני בפלס המשפט ואחזירן למכתשת הכליות יועצות והסכמתי ואף כבר כתבתי אשתקד כזאת להרב דק"ק דיהרנפורט דלע"ד אין לגזור על זאת מכמה טעמים א' מאחר שכעת הזכות ואחריות הדפוס הוא מחקי המלך וזכיותיו בכמה דברים וא"כ מי יגזור לעכב על זכות המלך וחקו ב' לא מצינו כיוצא בזה שזכה הראשון בדין לעכב על אחר הבא אחריו ובפרט כי לא חדש הוא ואין זה חלקו רק עמלו שמטריח מעט ונוטל שכרו מאת מכרו ובמה שאינו מן הדין אין לשום רב ומורה לגזור במדינתו מה שנוגע למדינה אחרת כמ"ש הריב"ש בתשו'. ג' מאחר דהאידנא ישנם גם גוים מדפיסים שא"ץ לשמוע לגזרותינו א"כ זה חסר וזה לא נהנה אנו מפסידין למדפיסי ישראל במקום שאין הראשון מרוויח כלום שהרי הגוי יכול להדפיסו וכיוצא בזה בתשו' רש"ל גבי אוראנדא בטעמי' נימוקי' לכן כבר סלקתי ידי מזה וימחול לי כת"ר אשר לא מילאתי מבוקשו בזה ומי א והי' נפשי בשאלתי למלאות מבוקשו ממקום אחר כי יבא דברו אלינו וכבדנום דברי אהובו נאמנו הדורש שלומו ושלום תורתו אחר שובי נחמתי מפני הכבוד ואומר אף שאין לגזור בחרם ולא נחש ביעקב אכתוב בדרך מוסר וחק ד"א ויקבל פה ההסכמה. הנ"ל נאום הדש"ת הק' מרדכי בנעט. וכתב לו ע"ז הגאון חת"ס וז"ל. דברת קדשו עם ההסכמה על הדפסת ס' אוריין תליתאי הגיעני וזכו' הגאונים יעמדו להדרת גאונו ותמהתי מאוד בראותי שמרצונו יתבטל מנהג נטילת ההסכמה חלילה לו מחדול ליתן הסכמה אפי' על הדפסת ספר ישן נושן ודבר שנצטער בו אותו צדיק כי מיום שזלזלו בנטילת הסכמה רבו ספרי מירוס בישראל ומדפיסי ספרים חדשים וקורא להם בשם ראשונים אבל ברוך ה' כי עדיין יש ויש יראי ה' שאינם לוקחים ספר חדש אם לא יראו הסכמה מרב בדוק ביראת ה' וכבר כתבתי זה בהסכמתי לס' ה"ג אלא שהצענזור השמיט שם איזה שורות וכתבתי שנית בהסכמתי לש"ע קטן הנדפס בדובנא ואשרי הדור שהגדולים שומעים לקטנים ויקובלו דברי על לבו הטהור:
<b>וזאת</b> שנית מ"ש הדרת גאונו לפקפק על הטלת חרם האמנם אני פי מלך שמור הקיר"ה שאוסר להטיל חרם ע"כ איניני אלא כמזכיר משיג גבול רעהו הגם שאילולי לטותא דרבנן מטעם השגת גבול ומערופי' היה מקום לדון ומשום כן נהגו קדמונינו להטיל גודא בכל הדפסה והדפסה ולא סגי להו בדין מערופי' כיון שאינו ענין מטעם שכ' הדרת גאונו אבל ראו קדמונינו בכל תפוצת ישראל מיום החל הדפוס לגזור בגזרת עירן על כל המשיג גבול למען לא יהי' שלוחי מצוה ניזוקין ולא דמי לאוראנדא ומערופי' ועני מהפך בעלמא כי אם לא ירויח במקו' זה ירויח במקום אחר אבל הכא א"א להדפיס בלי שיוצא הוצאות הרבה ויבוא מי שיבא אחריו ויפסדנו קרנו ועמלו ומטעם זה אסר רמ"א ספרי רמב"ם של המדפיס השני כמ"ש בתשובתו סי' יו"ד בעיקור הראשון ויעי' בס' מראות הצובאות דפוס פראג איך עמדו המדפיסים למשפט לפני הגאון תי"ט וב"ד ובספרי ח"מ דפוס הו"ב לפני פני יהושיע ובס' זכרון יוסף חלק ח"מ סי' ב' ואלו לא נהגו הי' ראוי' להנהיג שלא מן הדין לעזר תגרי ספרי' כמו שפטרום חז"ל מתפלה והתענו עליהם אנשי כה"ג כי חשו שיתבטלו ואם לא נגזר בפני פועלי און לא יקרב עוד איש אל המלאכה ויתבטלו מ"ס מישראל ואם יש מדפיסי' א"נ אשר לא ישמעו לקול מלחשים נגזר על הקונים כמעשה שהי' בזכרון יוסף אלו גזרו מיד על הקונים הי' מועיל יע"ש ד' פ"ה ע"ב ומה שרמז מתשו' הריב"ש לא ידעתי על איזה תשו' רמז כי מסי' רס"ב אין ראיי' אבל האמת כן הוא בודאי שאין רב יכול לגזור על מדינה אחרת שיש שם חבר עיר אך הכא הגזרה היא קדמונית מכל הגאונים על כל באי עולם אפי' במצולת הים כמו חרם השידוכין וחרם חזקת הישוב וכדומה שאינם מן הדין אלא מחרמי הקדמונים על כל ישראל בכל מקום שהם אלא הכא צריך להתחדש אצל כל המדפיס ספר כי לאו כל אנפין שווין כמובן ומ"ש הדרת מרנא נ"י דמפסיד חק המלכות לא הבנתי מה ענין לחק המלכות אם ידפיסו המדפי' ס' זה או אחר רק שישלמו לו מס שלו שנה שנה והאמת אגיד כי זה ירחים הגיעני מכתב ממו"ח הגאון נ"י וסיפר לי כי רב אחד סמוך לגלילותיו מאן דהוא הוציא דף בדפוס ושם נאמר משם עצמו שהדבר ידוע שאין חרם מועיל והותר הרצועה ע"י חכמי ישראל וכעס מו"ח הגאון נ"י וקבל על הנ"ל איך נשא פניו לכתוב כן ואינו יודע היכן ידוע אלו דבריו אלי ולא ידעתי מני ומנו הרב ההוא וכעת אני מבין שיהי' הרב דק"ק דיהרנפורט שהתלבש עצמו בטליתו של מרנא הגאון נ"י נא ישיבני ברור הדברים בכל האמור ואחתום בברכה עכ"ל:
<b>ודברי</b> תורה עשירים במקום אחד והוא שם בסי' ע"ט אחר שהאריך מאד בדין יורד לאומנות חברו בכל הארבע יסודות אשר יסד הגאון מוהרש"ל בתשו' וביש"ש בקידושין ר"פ האומר כתב שם (בתוך ד"ה מזה נ"ל בכל מלאכת שמים) וז"ל. והנה הנהיגו רבותינו הקדושים אשר מפיהם אנו חיים ומימיהם אנו שותים לגוזר חרמ"א ושמתו' על מדפי' ספרים שלא ישיגו גבול מדפיסי' הראשונים על זמן מה ובדקתי בספרים ומצאתי הסכמה קרוב למאתים שנים ונראה שהתחיל זה אחר שהדפיס מהר"ם פאדוה ספרי רמב"ם שלו והשיג עכומ"ז אחד גבולו וגזר רמ"א גזרתו כמבואר בתשובה מכאן ואילך החלו לגדור בפני פורצי פרץ ורגולי לכתוב בהסכ' שלא יהיה שלוחי מצות ניזוקין ואין הכונה שלוחי מצוה כבא"ח סי' תל"ב כמו שהשיב לי גאון א' התם אין נזוקין הבטחה היא מהקב"ה שלא יזוק וכו' אלא לשון מושאל בעלמא הוא דעל כ"פ מדפיסי ספרים ותגריהם שלוחי מצוה הם אעפ"י שכל כוונתם להנאת עצמם ואחז"ל ר"פ מקום שנהגו שעל העוסקים המה שלא לשם שמים התפללו אנשי כה"ג שלא יתעשרו שאם יתעשרו לא יתעסקו ש"מ שצריכים להם אע"פ שעוסקים שלא לשמה וכל הרוכלים עוסקי' שלא לשמה אפי' ר' אלכסנדרי בציפורי עוסק הרוכלות הוא להשתכר פרנסתו ולא להמציא בשמי' לבנות ישראל ומ"מ צריכים לחוש להם והכא בנידון הנ"ל ידוע שהמדפיס א"א אם לא ידפיס ספרים למאות ולאלפים ואנחנו עם ה' מעטי' במדינה זו וא"א שימכרו במדינה זו וספרי ש"ס ופוסקים ומפרשיהם לא יצרכו אלא לשוקדי תורה ומועטי' הם בעו"ה וכיון שא"א להדפיס כ"א סך עצום ורב ע"כ כולי עלמא כחדא מתא יחשב וכולהו שייכי בכרגא דמרא עלמא ית"ש ואם ידפיס עוד אתר ספר זה במשך זמן קצר אפי' מאה פרסאות מפה לא ימכור זה ספריו נמצא הפסיד את שלו ומי פתי יקרב אל הדפוס בודאי בספרי' קטנים סידורי' ומחזורים השוים לכל נפש כל מדפיס סגי ליה בבני מדינותינו וכו' אבל שארי ספרי תלמוד בודאי אתי לאתרשולי ומי ידפיס ויהי' קרוב להפסד ורחוק מן השכר ולא יהי' ספרים מצוי לעוסקי תורה ע"כ ראוי הי' לגדור גדר ואפי' לא יהי' מן הדין ואף עפ"י שלא נמנו עליה חכמי ישראל בצירוף ובמנין א' מ"מ המנהג שנהגו הכל מכמה מאות שנים ומצאתי בסוף ס' מקח וממכר לרבנו האי שנדפס שנת שס"ב נתנו הסכמה וחרם על עשר שנים ובאו עה"ח כמה גאונים ובתוכם הגאון מו"ה יהודה סראואל המופלג הידוע והגאון מו"ה יוסף פאמיגא בעה"מ ס' פורת יוסף הנדפס אצל שיטה מקובצת על ביצה וע"ש בהסכמות הג' שאגת ארי' שהי' זה המחבר שנת ש"ן ונתן הסכמה הנ"ל שנת שס"ב ובש"ך בלי סמ"ע נדפס שנת ימ"י המשי"ח לפ"ק הסכים ונתן חרם הג' מ"ה שעפטיל ז"ל ומה' העשיל ז"ל בשנת ת"ב והג' עבודת הגרשוני ובעל ב"ש ז"ל עי"ש ואין פוצה פה ומצפצף הוה כהסכימו כלם ומדפיסים כלם ניחא להו בהאי תקנתא וכבר כ' רמ"א בתשו' סי' נ"ב בהאי עניינא דמשיג גבול דמופלג בתורה יכול לגזור נידוי בכך אפי' אינו תלמידיו ונ"ל משו"ה גזרו על המדפיסי' משום דרובם אינם ת"ח ומחוייבי' ע"כ לכנוס בעול מופלגי תורה גוזרי גזרות אבל על הקונים לא גזרו דרוב קוני ספרים ת"ח הם ואולי לא יהי' נכנעים לגאונים ההמה אע"ג דלא שכיחי גדולי כ"כ דעדיפי מגאוני המסכמים מ"מ אחזו בסנסני ענוה וגזרו על המדפיסי' ובפרט דאינהו גופייהו ניחא להו ויש לתמוה על הרמ"א וכו' אבל הכא כ"ע וכל גאוני ארץ ניחא להו להטיל גודא על משיגי גבול:
<b>ואפילו</b> נימא חלילה שטעו או הטעו העולם בחרם שנתנו ע"ד אשוו וזביני ואי לא דרושנא לכו וכו' ועיין סמ"ע סי' י' מ"מ שנהגו כך וכבר הי' כל מדפיס בטוח שלא יבוא אחר וישיג גבולו נמצא היו בטוח במערופי' שלו יותר מצודת דג לפירש"י ופסיק חיות טפי הרבה ממצודה ורחיים לאביאסף דהתם מניעת הריוח והכא מפסיד את שלו שהוציא עליו כמה אלפים דלא סגי בלא"ה בדפוס ולא מיקרי לגבי השני הפקר דהרי יכול להרויח בספר אחר אם זה הדפיס ש"ס ידפיס הוא רמב"ם למה ידפיס ש"ס כמותו והלא הראשון אינו יכול לעסוק בדבר אחר שכבר הוציא הוציאותיו על ש"ס והוא יכול לדפוס רמב"ם וכדומה העל זה לא יגזרו נח"ש ברוך שבחר בהם ובדבריהם וכביר מצאו אנשי חיל ידיהם:
<b>וגם</b> החרם בכתב ס"ל להגאונים דהוה שבועה וחרם וכבר הארכתי בזה במקום אחר וכו' נמצינו למידן במדפיסי ספרים אפי' יהי' מדפיס מן העמים שאינו צריך לשמוע לחכמי ישראל ועוד אפי' גזר המלכות שלא להבי' ספרים מחוץ למדינה לתוך מדינתו וא"א להביא ספרים ההם למדינה ועוד אפי' ניתן רשות להמדפיס הזה מהמדפיס הראשון להדפיס ספריו לא הותר כלו עיין מרדכי פ' חזקת הבתים בענין חזקת היישוב דמייתי בהגהת רמ"א סס"י קנ"ו והכא אומדן דעת דלא הותר אלא לזה במדינתו כי סמך שהישראלים חוץ למדינתו לאו רשיעא נינהי לעבור או קנה מיד עמיתך ואי לא צייתו רובץ עליהם דברי רמ"א בתשובה הנ"ל ואך פשיטא שאין רשות לשום מדפיס ישראל לקבוע בדפוס במשך זמן החרם הראשון ועיין תשו' זכרון יוסף:
<b>וא"כ</b> בשארי מדפיסי' כ"ש במי שהוציא דבר חדש ובתנאי שלא יהי' חי' תורה ופסקי הלכות שאסור ליטול שכר וליהנות ממנו בעוה"ז אבל מגיהי ספרי' ופוסקי טעמי' דמותר ליטול עליהם שכר וכגון החכם השלם מו"ה וואלף היידנהיימר שי' שנודע לי מהגאון מחנה לוי ז"ל כילה כמה זמנים בהגהת הפיוטים ולתרגמם בלשון אשכנז ואלמלא הוא הפיוטים כבר נשתקעו ולא נאמרו בדורות הללו כידוע והוא טרח וקיבץ כמה ספרי' למאות הנצרכים לזה העסק והוציא ממון רב והשכין ספריו ועדיין נשאר חייב כל זה כ' לי הגאון הנ"ל ז"ל וגאונינו רבותינו חסידי אשכנז זצ"ל קבעו שכרו למינקט לי שוקא על כ"ה שנין שלא ישיג אחר גבולו אלא שלא הי' ביכלתן להדפיס בפ"א מה שיספק לכל ישראל על כ"ה שנין ע"כ מדפיס וחוזר ומדפיס והכל הוא ליטול שכרו כאילא ביבנה וכמגיה' ספרי' בירושולים וכת"ח שמלמדי' הלכ' שחיטה וקמיצה שיטלו שכרם מתרומת הלשכה וכחנניה בן חזקיה בן גודי שהעלה לו ג' מאות גרבי שמן פ"ק דשבת ע"ש ומשמע משל ציבור ואלו הם נטלו בשעת מעשה ומעות מזומן והוא נוטל עכשיו לפרוע חובותיו ממה שעבר ואינו נוטל מעות מזומן אלא נקיטות שוקא בעלמא ושארי המדפיסים ידפיסו מחזורים אחרים או ספרים אחרים ולמה יהנו במה שהמציא הוא וה"ל כציד דגים אליבא דר"מ אביו של ר"ת בתו' פ' האומר שהוא הציד גרם קיבוץ הדגים ע"כ ירחיקו שארי הציידים רחוק פרסה כנ"ל וה"נ דכוותי' בשגם שהוא מלאכת שמים ואתי לאתרשולי דמי פתי יעסוק באופן זה ויפסיד זמנו וממונו ויבואו אחרים וישיגו גבולו ע"כ יפה עשו הגאונים לגדור בעד המדפיסים ולא יצאו ולא יהיה שלוחי מצוה ניזוקין מחדשים לבקרים לרומם בית אלקינו ולהעמיד חרבותיו ויפוצו חוצה מעינותיו כנלע"ד ללמד זכות על אבות העולם ולא יוסג גבול עולם יהי שם ה' מבורך מעתה ועד עולם עכ"ל:
<b>ובמה</b> שהביא הרב פ"ת בשם הרב ת"ץ בכשמכר המדפיס ספריו בתוך הזמן הנה מצאתי שנשאל ע"ז הגאון חת"ס בחלק ו' סי' ז"ן בדין ודברים שהיה לרבני סלאויטא המדפיסים עם המדפיסים בווילנא והוראדנא (ואולי על נדון זה הוא שנחלקו רבני הדור שרמז הרב פ"ת) ואעתיק דברי תשובתו ומתוכם יתבאר הדין ודברים שביניהם וז"ל ואען ואומר אמת נכון הדבר כי בשנת תקפ"ג לפ"ק כ' לי הגאון מו"ה מרדכי בנעט זצ"ל כי לדעתו אין מקום לכל האיסורים וגזרות שבהסכמות וטעמו כי מדינא לא מצינו כיוצא בזה שיזכה הראשון בדין לעכב על אחר הבא אחריו ובפרט כי לא חדש הוא ואין זה חלק רק עמלו שמטריח מעט ויטול שכרו מאת מכרו ובמה שאינו מן הדין אין לשום רב ומורה לגזור במדינתו במה שנוגע למדינה אחרת כמ"ש הריב"ש בתשובה ועוד מאחר דהאידנא ישנם גם עכומ"ז מדפיסים שא"צ לשמוע לגזרתו א"כ זה חסר וזה לא נהנה א"כ אנו מפסידים למדפיסי ישראל במקום שאין הראשון מרויח כלום שהרי העכומ"ז יכול להדפיסו וכיוצא בזה בתשו' מוהרש"ל גבי אוראנדא בטעמים ונימוקים עכ"ל הגאון זצ"ל אלי כתיב:
<b>ולא</b> הודיתי לו כי השבתי לו אין אנו באים מטעם מערופי' ויורד לאומנת חברו כי מיום התחלת הדפוס פסקו מעתיקי הספרים ואלו ח"ו תתבטל הדפוס תפוג תורה ה' יצילנו וא"א להדפיס כ"א בהוצאה מרובה וא"א להכניס עצמו בזה כ"א דנקיטא ליה שוקא של כל פזורי ישראל כי בעוה"ר מפוזרים אנחנו בכל העולם מעט מזעיר פה ומעט מזעיר פה ע"כ צריך זמן רב ומקומות מרווחים לבצוע מעשהו ואם לא נסגור הדלת בעד מדפיסים אחרים א"כ מי פתי יכנוס עצמו בספק הפסד כמה אלפים ותתבטל מלאכת הדפוס ח"ו ותפוג תורה ע"כ לתקנת כל ישראל ולהרים קרן התורה הנהיגו קדמונינו להטיל גודא על הנכנס לגבול שגובלים רבני הזמן להמדפיס הקודם וקי"ל מושיבים סופר בצד סופר ומלמדי תינוקות אע"ג דפסק לחיותא דהאי והכל משום יגדיל תורה ויאדיר לא לטובת הסופר אלא להגדיל תורה מכל שכן שנגדר שלא לפסוק חיותא דהאי כדי להגדיל תורה ואנשי כה"ג התענו כמה תענית שלא יתבטלו ממציאי ספרים בישראל ופטרום מכמה מצות כדאיתא ר"פ מקום שנהגו ואיך לא נגדר אנחנו בעדם משום יגדיל תורה ויאדיר ע"כ כהלכה הנהיגו קדמונינו בזה והרי זה כחרם השידוכין שגזרו קדמונינו ואנן שליחותי' עבדי' ע"כ כל שום רב מאן דהוא הרואה בעיניו בשעת ההדפסה לפי הזמן והמקום והספר שראו לקבוע כך וכך זמן לאסור לכנוס לגבולו חרמו חל על כל ישראל בכל מקום שהם ושליחותי' דקמאי עביד ואין זה ענין לתשו' הריב"ש דהיינו הרב שגזר על תלמידי גברא אחריני שחוץ למדינתו ואינו ענין לכאן כלל ואך מ"ש הגאון כיון שיש מדפיסי בני עכומ"ז שאינם שומעים לקולנו שהוא זה כעין תשו' מהרש"ל יפה כ' בזה ע"כ בואו ונטיל חרם ושמתא על הקונים והלומדים מתוך הספרים שנדפסו בתוך הזמן וכל דברי חכמים קדמונים קיימים ודבר אלקינו יקום לעולם אלו תוכן דברי באורך (עיין חת"ס חלק ח"מ סי' מ"א) ונראין דברי מדבריו ז"ל:
<b>ומאי</b> דקמן לפי הנ"ל אם המסכימים הגבילו זמן לפי שיעור הנראה בעיניהם ובתוך הזמן כבר מכר כל ספריו אין מקום לאיסור הגאונים לחול חוץ למקום ממשלתם כדברי הג' מהר"מ בנעט זצ"ל כיון דכל עצמנו אין בידו לאסור ההדפסה אלא לטובת כל ישראל ולהגדיל תורה לא לטובתו כעוסק במערופי' והכא דכבר מכר ספריו א"כ כל אפי' שווין כל הקודם זכה וחרם הקדמונים שגזרו על המדפיסים לא חל ולא יחול אלא עד הזמן או עד תום ממכרו ואפי' התנו המסכימים בפירוש כן שיהיה חל גם אם ספו תמו ספריו מ"מ אין כח בידם לגזור כן:
<b>גלל</b> כן אם אמת הדבר שכבר נמכרו כל ספרי ש"ס הסלאוויטא ולא נשאר להם לפי דבריהם אלא לז' שסי"ן וכבר החליטו הגאונים שמדפיסי ווילנא והוראדנא יקחו מהם אותן השסי"ן במחיר הראוי עפ"י שומת ב"ד א"כ תו לא חל חרם הראשונים שעל ש"ס סאלוויטא ומדפיסי האחרונים קדמו וזכו ואדרבא יש בזה משום מושיבים סופר בצד סופר משום קנאת סופרים תרבה חכמה ויהיה זריזים אלו ואלו במלאכתם אלו בשסי"ן ואלו בספרים אחרים ומה שמדפיסים טוענים שאינם מאמינים להסלאווטר שנשארו להם כך שסי"ן אלא לקחו אותם מב"ב כדי להעמיס עליהם משא עומס אלו הוינא התם הוה אמינא כיון שכבר החליטו הגאונים שמדפיסי ווילנא והוראדנא יקחו השסין הנשארים א"כ כל דהאי ידע והאי לא ידע ישבע האי דידע ויטול עכ"ל:
<b>גם</b> אשור להגאון מוהר"ב פרענקיל (בעל חי' אמרי ברוך על היו"ד) בשו"ת עטרת חכמים חיו"ד סי' כ"ה שנשאל מאת הרב משה מייזלש האבד"ק דיהרנפורט (אולי הוא הרב שרמז בחת"ס סי' מ"א הנ"ל) בשני שותפין שהעלו ספר חדש בדפוס והשיגו הסכמות וחרמות על משך זמן וכבר מכרו מה שהדפיס ראשונה אם מותר לאחרים להדפיס הס' ההוא תוך זמן המוגבל בלי נטילת רשות המדפיס הנ"ל והיתה תשובתו וז"ל ואציע דברי מועטים ע"ד הערה בעלמא לא להלכה ולא למעשה עד תוחרץ ההוראה עפי' כמה גדולים הנה מ"ש הגאון תפארת צבי ביו"ד סי' ס"ב תשו' לה"ג מוהר"ם בנעט וז"ל וע"ד הדפסת הש"ס וכו'. רק עיקר ההיתר שאני נשען עבור שהודיעני מעכ"ת שכבר נמכר הש"ס. פשוט יותר מביעותא בכותחא שאין ביד המדפיסים לעכב האחרים להדפיס ולמנוע מלאכת שמים כיון דל"ל פסידא ואין זה צורך לפנים עכ"ל. והגאון המפורסמים המנוח מו"ה יוסף זצ"ל אבד"ק זאמישטץ בעהמ"ח ס' משנת חכמים בהסכמתו על הדפסת הש"ס בווינא עם הגהות מהגאון המפורסמים מוה' ישעי' פיק זצ"ל כ' בזה"ל ולהיות כי בדורות הללו שהמלכות מקפידות שלא להביא למקום ממשלתם ספרים הנדפסים במדינה אחרת. בכן מהראוי להתיר איסורי' אשר פרשו מכמורי' אנשי השם הגבירים וסמכו שרשאין בעלי אומנות לעשות תקנה במידי דאיכא רווחא להאי ופסידא להאי כו' להדפיס דוגמתם כו'. כ"ז בדעת הקדמונים אבל עתה דליכא פסידא למדפיסים חוץ למדינה וכו' לא הי' שום קונה ממדינה למדינה כו' ע"כ עד"ז כ' הגאון המפורסמים מ' יעקב ני' אבד"ק לבוב בעהמ"ח ס' ישועת יעקב בהסכמתו על הדפסת הש"ס הנ"ל. ונשען גם על הסכמת הגאון המפורסמים בעהמ"ח כנסת יחזקאל על הש"ס דפוס ברלין שנת תצ"ד שבמקום דליכא פסידא להמדפיס הראשון אין איסור. וכ"כ כבוד הגאון המפורסמים מ' צ"ה כנ"ל כשהי' אבד"ק גלינא. והגאון מופת הדור מו"ה פנחס הורוויץ זצ"ל בעהמ"ח ספר הפלאה בהסכמותיהם על הדפסת הש"ס בדפוס פראג. בטעם היתר הדפסה בתוך משך זמן החרם שעל ש"ס ד' ווינא הארישאנצקי בהסכמת עשרה גאוני עולם. מכל הנ"ל מבואר שהי' פשוט בעיני כל הגאונים הנ"ל דבמקום דליכא פסידא מותר. ויש להתיר אף תוך זמן החרם ולא חל כלל מעת גמר מכירות המדפיס הספרים שהדפס בראשונה עפ"י הסכמות וכדעת כל המסכימים בחרמות שעושין אינו רק לגדור גדר שלא יבוא המדפיס לידי היזק ודי בזה שעלתה לו למכור כל מה שהעלה ראשונה בדפוס. ולא שייך כאן לאסור מטעם דבר שנאסר במנין צריך מנין אחר להתירו היכא שנתבטל הטעם. דהא האיסור אינו מתחלתו רק על הסגת גבול וגרם היזק וכשכבר מכר המדפיס ליכא עוד בהדפסה ע"י אחר בהסגת גבול בלא שום היזק. והחרם אינו רק על מסיגי גבול ועפ"י רוב הצעת הדברים בהסכמת רבנים הוא שממציאים א"ע לעשות רצון המדפיס לגדור שלא יסיג שום אדם גבולו. ואף אם לפעמים לא נזכר כן בהדיא בלשון ההסכמה סתמא כפירושו:
<b>וגדולה</b> מזו אי' בתוס' מס' ביצה ד' ו' ע"א ד"ה והאידנא בזה"ל. והשתא שאין חבירי' מותר וא"ץ מנין אחר להתירו דכיון דזה הטעם משום חששא ועברה החששא עבר הטעם (ויעוין לשון הטור יו"ד סי' קט"ז לענין דין משקים מגולים שמותרים בזה"ז) ודע שבתוס' מס' ע"ז ד' ל"ה ע"א כתבו בזה"ל ואנו שאין נחשים מצויים בינינו אין לחוש משום גילוי וא"ל דדבר שבמנין הוא וצריך מנין אחר להתירו כי ודאי הוא כשאסרו תחלה לא אסרו אלא במקום שהנחשים מצויין כמו שאפרש לקמן גבי יי"נ. וה"נ שנ"ד דלפי הכרעת הגאונים שהבאתי לעיל דאין האיסור החרמות על הדפסת ספרים אלא במקומות שאין המלכות מקפידות על הבאת ספרים למדינותיהם. משא"כ במקומות שהמלכות מקפידים דשם ליכא היזק להמדפיס הראשון מצד הדפסה השני והוי כאלו פרשו בראשונה ודמי ממש להיתר גילוי שבזמנינו ואם נפשך לומר דהכא גרע טפי לפי שהחרם נעשה על זמן מוגבל. ובעוד לא כלה הזמן האיסור בתקפו אף כשאין טעם להחזיק האיסור מ"מ כיון שנאסר נאסר והדרא קושי' לדוכתי' למה התירו הגאונים הנ"ל להדפסת הש"ס בד"פ תוך משך זמן החרם על הדפסה בווינא. ואם יעלה בדעת איזה גאון לומר שבאמת חלים החרמות גם במדינות שהמלכות מקפידות. יש להיפך מקום לומר שמבוטלים הסכמה מעיקרא לשיטת הסוברים דהיכא דחזינן דלא פשט הגזרות הב"ד ברוב ישראל התקנה בטלת. והרי עינינו רואות כי ידוע ומפורסם שבכל מלכות קיר"ה ושארי המדינות הסמוכים למדינת גאליציע לא החזיקו בגזרה הנ"ל וקנו מן כל הבא בידם באין מעצור מדפוס חדשה והמדפיס הראשון צעק והרים בקול תרועות ולא נענה:
<b>ובישוב</b> דעת הגאונים במה שהי' ביניהם פשוט כביעותא בכותחא להחליט שאף תוך זמן החרם ליכא איסור כשכבר מכר המדפיס הראשון הספרים. צ"ל דהכי קים להו שהסכמות אף שנעשה לזמן מוגבל אינם אלא על הסגת גבול וגרם היזק כמש"כ לעיל. משא"כ כשכבר מכר הספרים. כמו כן אין האיסור חרם בכלות הזמן החרם אף שלא עלתה לו למדפיס הראשון למכור ספריו בתוך הזמן והוי כאילו הותנה בהדיא בהסכמה ובחרם דמתוך הזמן ובעוד שלא מכר ספריו יהיה החרם חל שלא יסיג גבולו וינצל מן ההיזק ולא אחר שמכר ספריו ולא אחר הזמן ומצד זה הזמן לגריעותא להמדפיס הראשון ולא לטובתו שיהי' החרם גם על אחר מכירת ספריו כי בכה"ג דליכא צורך ותיקון וסייג אין בכח מנין זה אף שהם גאונים מפורסמים לאסור ולהטיל גודא וחרמות ושמתות על כל ישראל שלא במקומות ממשלתם. ומה שנהרא ונהרא ופשטי' להחזיק לאיסור הנאסר בהסכמות איזה מגאוני רבני הקהלות משארי המדינות ז"א אלא מה שהוא ראוי לאסור לצורך גדר פרצות הסגות גבול למדפיס הראשון. ולפי דעת רמ"א בתשובת סי' ט' כן שורת הדין. אבל לחדש דבר שיהי' למדפיס הראשון זכות יותר שיהא צורך נטילת רשות ממנו אף אחר מכירת ספריו בהדפסה ראשונה שעלי' ההסכמות מעולם לא שמענו. ועל כיוצא בזה לא אימנו רבני הקהלות ממדינות אחרים שיהי' דינם כב"ד של ישראל להטיל חרם על כל ישראל. ולמען תקנות שאין בהם צורך מצוה וסייג וגדר שלא במקום ממשלתם. ע"כ מסתמא לא הי' דעת המסכימי' כ"א על מה שהי' בידם כמנהג כל הסכמות ולא יותר. ומחמת שחששו כן לא יהי' קפיצא זבינא על הספרים ע"כ החזיקו חק הזמן לטובת המעלה בדפוס ושותפו להדפסה המוזכר ג"כ בשם ב' הסכמות. ולא הזכירו שידפיסו ע"י המעלה בדפוס פעמים ושלש. וכיון שלא לקח הסכמה שנית. הרי הוא בזה ככל מדפיס ספר בלא הסכמה וחרם שאין מוחין לשאר המדפיס להעלות בדפוס כי כן מנהג המדפיס שאין מונעים מהדפסת הספר רק כשיש למדפיס שהקדימו הסכמות ואזהרות איסור עד תום מכירת הספר. וקרוב לודאי אצלי מפי השמועה שבעת שניתן הסכמות על הדפסות ש"ס בד"פ תוך משך זמן החרם שהי' למדפיס האראשאנצקע כבר החל לדפוס שנית ש"ס ולא חשו לזה החכמים הגאונים הנ"ל והתירו להדפיס בד"פ מטעם שכבר נמכרו מה שהדפיס ראשונה אחרי הסכמות. ואף הב"ח מודה בכה"ג שאין בו צורך שעה. אדרבא חשש ביטול הדפסה כי ידוע שיסוד ועיקר פרנסת כל המדפיסים עומד להדפיס ספרים השווים לכל נפש כמו חומשים סדורים מחזורים. ואם ישבתו בזה בטל הדפוס ורעה יאונה להם בהמצאת דבר חדש שעי"ז לא יקפיצו זבינא על הישנים והדפסות החדשים מונע מהם שנים רבות אף בכלות זמן המכירה הי' לא תהי' כזאת וחלילה לחשוב שהגאונים הגדולים בעלי הסכמות הפריזו על המדה במה שלא הי' ביכלתם לגזור על הכלל. א"ו כוונתם הי' ככוונת שארי המסכימים עד למכירת ספרים בהדפסה הראשונה. ודי בזה זכות להמעלה בדפוס. ומשען חזק לדברי אלה מהמבואר באריכות מהרא"ם סי' נ"ז ויעויין בטור חו"מ סי' ב' וביש"ש ב"ק פ"ט סי' זיי"ן. דברי ידידו הרא"ש עכ"ל:
<b>ודעת</b> הגאון הכהן הגדול בס' מים חיים ראפאפורט בחיו"ד סי' מ"ד (בד"ה ושמעתי) נוטה שגם אחרי נמכרו הספרים הגזרה נמשכת עד כלות הזמן (וכדעת הרב מוהרא"ז שהזכיר הרב פ"ת) אלא שכתב דבענין זה יצא מאיסור תורה וליכא אלא איסורא דרבנן משום גזרה אלא שלא העמיק הרב בזה לפי שבנדונו לא באו לכלל מדה זו שהרי עדין לא נמכרו הספרים ובנדון שלו התיר להמדפיס ראובן להדפיס הס' שהדפיס המדפיס שמעון מקודם לכן ובתוך זמן המוגבל בהסכמת שנתנו להמדפיס שמעון והאריך לבאר טעמו ונימוקו לפי שהסכמות שביד המדפיס שמעון היו בטעות כי נתברר להרב עפ"י גב"ע כי המדפיס שמעון הדפיס בתוך זמן המדפיס לוי וגם היו ללוי עדיין כמה מאות ספרים למכור ולוי זה כשנודע לו שהתחיל שמעון להדפיס הספרים שלו בתוך זמנו צעק עליו חמס ולא הטה אזן וצעק לפני ב"ד שבעיר פ' ושלחו התראה מב"ד שלא ידפיס אלו הס' כי הוא באיסור מחמת ההסכמת שביד לוי וכל זה נתברר להרב המחבר עפ"י גביית עדות כד"ת וע"כ אמר הרב דפשוט שהרבנים שנתנו הסכמותיהם לשמעון היו שוגגים שאילו היו יודעים שהוא תוך זמנו של המדפיס לוי לא היו מחזיקים ידי עוברי עבירה ק"ו וא"כ הרי זה כנדרי שוגגין וכו' ואף על לאחר זמנו של לוי לא יועילו לשמעון הסכמותיהם וכו' ונדר שהותר מקצתו הותר כולו וכו' אלו תוד"ק יעי"ש באריכות ובאר עליה הכהן שההסכמות שמקבל המדפיס חלות מיום הסכמה אף שעדיין לא התחיל במעשה הדפוס. ואם אחר שקבל ההסכמה נתעצל המדפיס ולא עסק במלאכתו יכולים הרבנים נותני ההסכמות לבטל הסכמותיהם אבל אם המדפיס לא נתעצל בהדפסה רק שהיה עסוק להכין האותיות וכל המצטרך כי עסק זה דורש הכנה דרבה והיה מחזר להמציא לו עוזרים ושותפים לההוצאות הרבות אף שעבר זמן עד שהתחיל להדפיס לא בטלו ההסכמות ועל כל פרט האריך לבאר בטוב טעם ודעת כאשר עיני הרואה תחזנה מישרים בדב"ק בגופן שלהן:
<b>מ"ב</b><b>)</b> <b>הנקת</b> הילד מחלב אמו מבואר בש"ס ובפוסקים ביו"ד סי' פ"א ס"ז כל החילוקי דינים לבריא ולחולה ובין פירש ללא פירש עי"ש. וכתב הרב פרי תואר שם בסקט"ז בשם הרב אדני פז דמה שאומרים דכל כמה דממעט התינוק בהנקה יותר מוכשר לתורה טעות הוא בידם ומביא ראיה מהגמרא וסיים דאף איסור יש לגמול קודם כ"ד חדש אם לא מחמת עיבור או עיקב אחר ואין בידי שו"ת הנ"ל לראות דב"ק ודבריו נכונים בסברא דאין לנו להתחכם על פעולות הבורא יתברך והחלב הוא המזון שהכין לו ברחמיו וכתב הרב מוהר"ם ן' זרח בספר צדה לדרך במאמר א' כלל ג' פרק י"ד דהרוצה לשמור את הילד מן התחלואים לא יהיה מזונו עד שנתים אלא החלב והוא מזון הטבעי ואם כן כיון שעל ידי ההנקה מחלב יהיה שמור מן התחלואים אינו בדין לגרום לו חשש חולים כדי לחכמו (אף אם אמת כדברי האומרים כן) ומה תועיל לו התחכמותו אם יהיו ימיו מכאובים מדוכא בחלאים לא מן השם הוא זה ואין לאדם לסמוך על הנסים ונפלאות ילך תמים עם אלהיו וה' יתן חכמה מפיו דעת ותבונה. וינצל הילד מחלאים רעים וממיתה משונה. גם עד שיבה וזקנה:
<b>וראיתי</b> להרב פלא יועץ במערכת היו"ד (בערך יונקי שדים) שכתב והזהירו בספרים שלא תניק זמן הרבה את הבנים שגורם להם שיהיו טפשים אמנם אלו דברים שאין להם שיעור שאם הילד חלוש לא יקדים לגמול ממנו החלב שגורם לו שלעולם יהיה חלוש. וכבר אמרו מעשה בגדול אחד שבא בגלגול קשה לסבול עונשו על שעשה שיוציאו החלב מבנו קודם זמנו כדי שלא יהיה טפש וגרם לו שיהיה חלש כל ימיו עכ"ל. ולא פירש מה זה הזמן הרבה שאמרו המזהירים אם כונתם שלא תשלים להניקו שנתים ימים. אומר אני ההדיוט דאין לשמוע להם אף אם הילד בריא וכמו שמתבאר ממה שכתב בצדה לדרך הנ"ל. שכל כ"ד חודש החלב הוא מזון טבעי שהכינו האל יתברך להילד והספרים שכתב הרב שמזהירים על זה שלא תניק זמן הרבה שגורם להם טפשות הרבה לא ידעתי מי ומי המדברים לראות אם נרגשו ממה שיש סתירה לדבריהם ממה שכתבו הרשב"א והר"ן והביאו הרמ"א שלא להניקו מחלב כושית שמטמטם הלב דמוכח דחלב אמו אינו מטמטם הלב ומה יענו לזה ועל כל פנים במחכ"ת הרב פלא יועץ לא טוב עשה שסתם הדברים והשומע ישמע ויבין כי טוב הדבר למעט מהילד החלב אף כשהוא עדין בתוך כ"ד חדש כיון שנראה שהוא בריא ולי הדל אין להתנהג כן אף שנראה החושה אל העין שהילד בריא וחזק יש לחוש שיגרום לו חלאים כמו שיקרה לפעמים לאיזה ילדים גמולים מחלב ואין כדאי סגולת ההתחכמות להכניס הילד בספק זה אם לא על צד ההכרח מצד העיבור וכיוצא וכמו שכתב הרב אדני פז:
<b>ומצאתי</b> בספר יפה ללב לידיד נפשי הרב המפורסם מוהרי"ף יצ"ו בח"א סי' ר"מ אות כ"א (בד"ה גם בעיני יפלא) שתמה על דברי הפלא יועץ ותמה עליו שלא נמצא זה בשום ספר ואפי' על מה שכתב הרמ"א דחלב כושית מטמטם כתב הרב בית דוד ביו"ד סי' כ"א שלא מצא מניין לנו דמטמטם ואף כי חלב ישראלית והביא גוף דברי הרב אדני פז הנ"ל שכתב שדבר זה דברי נשים שדעתן קלה הם וישתקע ולא יאמר ועוד הביא מה שכתב הרב מור וקציעה בסי' כ"א דזמן יניקת הילד הוא עד ד' שנים לבריא וחמש לחולה אם אינו יכול ליזון מהלחם (ספר מור וקציעה אין אצלי להבין למה הוצרך הרב יפה ללב להביא זה בשמו והן הן הדברים אשר כתבו הפוסקים בסי' פ"א הנ"ל כמו שיראה הרואה) וכתב עוד דאדרבא החלב טוב הוא לפתיחת הלב כמו שכתב הרב כנסת הגדולה בסי' תצ"ד על מה שכתב הרמ"א שנוהגים לאכול חלב בחג השבועות דהיינו מפני שהוא יום שניתנה תורה והחלב טוב וכו' והתורה נמשלה לחלב מפני זה (לי הדל אין מזה הכרח לחלב אשה דרך הנקה דאיירי בה הרב פלא יועץ) ומה שכתבו המפרשים גבי מים שאל חלב נתנה שהחלב מכביד ומביא שינה היינו כששותה הרבה וחלב הוא כיין דרובן קשה ומיעוטו יפה חמרא וריחני פקחין אלו תורף דברי הרב יצ"ו וגם ממה שכתב הכלבו בסי' קכ"ב שהביא שם בח"ג סי' פ"א לא תבשל גדי בחלב אמו רמז שלא ינק יותר מכ"ד חדש שהן כמנין שתי שנים ימים ויום שנולד ויום שאחר שתי שנים הרי הן תבשל עכ"ל מתבאר דבתוך כ"ד חדש אין שום קפידא והזהיר וזריז להאכילו מחלב אמו כל כ"ד חדש כשאינו מוכרח לגמלו כנז"ל. הרי זה משובח זריז ונשכר להבריאו ולהחזיק אבריו ויהיה בריא לעבודת האל יתברך לתורה ולעבודה:
<b>אך</b> בזאת צריך ליזהר מאד שלא להניקו מחלב כושית אם אפשר בישראלית דבדבר זה נחלקו אבות העולם ושלש סברות נאמרו בדב"ק יש אומרים דאסור מן הדין כשאין חשש סכנה להילד ויש סוברים דמותר מן הדין רק משום מדת חסידות הוא דאיכא ויש אומרים דאף משום מדת חסידות ליכא כמבואר בדברי הראשונים והאחרונים קבצם כעמיר הרב מטה אשר בלשונות רבינו ירוחם בדף ק"ב והלאה ושם מפורש דאית לן למינקט כסברא אמצעית דאף דמן הדין מותר יש להחמיר משום מדת חסידות כשאין חשש סכנה להילד משום שהחלב מגדל טבע כיוצא בו וכבר אזהרה שמענו מפה קדוש מדבר מרן הפרי חדש בסי' פ"א סוף ס"ק כ"ו על דבר זה ואמר רב דלפי שאין העולם נזהרים מעניינים אלו ואם יוכיחו אותם על פניהם לא ישמעו לקול מלחשים וכו' וכבר נמצא לרז"ל בפרק בתרא דיומא ההיא עוברא דארחא ביום הכיפורים אתו לקמיה דר' חייא אמר להו לחישו לו ולא אלחיש קרי עליה זורו רשעים מרחם נפק מניה שבתאי אוצר פרי מי לנו גדול בתורה מאלישע אחר שלא בא לאותו מעשה אלא מפני שכשאמו היתה מעוברת ממנו עברה על פתח בתי עכומ"ז והריחה מאותו המין והיה אותו הריח מפעפע בגופה כארסו של חכינא כדאיתא בירושלמי דחגיגה ולכן צריך ליזהר הרבה אלו דבריו בנעם שיח שפתי צדיק ואף כשיונק הילד ממניקה ישראלית צריך להשתדל שתהיה המניקה בעלת מידות טובות לא כעסנית ולא רגזנית כמו שהזהיר הרב צדה לדרך שם כללו של דבר איש ואשה שזכו ישתדלו עם הילד מיום הולדו שיהא גידולי בקדש בכל דרכיו ובפרט במיני המאכלות לשמור פיו ולשונו וישמור מצרות נפשו:
<b>שוב</b> נדפס (בשנת תרנ"ו) ס' מאורי אור לידידי האבד"ק בוקרעשט הגאון המפורסים בחבוריו הרבים מוהר"ר יצחק אייזיכ שור נ"י ובקונטריס מי באר בדף ל"ח ע"ב קרוב לסופו ראיתי שכתב ומה שאומרים העולם דכל כמה דממעט התינוק בהנקה יותר מוכשר לתורה טעות הוא בידם ואף איסור יש לגמול קודם כ"ד חדש אם לא מחמת עיבור או עיכוב אחר עיין בשו"ת א"פ סי' י"ז עכ"ל וכונתו לפי הנראה היא לשו"ת אדני פז שהזכיר הרב פרי תואר שהבאתי למעלה בראש אות זו ודברי הרב הנ"ל נ"י מסכמים למה שכתבתי למעלה שאין להשגיח במה שאומרים העולם בזה כי טעות הוא בידם:
<b>ומה</b> שכתבתי למעלה שהרב פלא יועץ כתב שהזהירו בספרים שלא תניק זמן הרבה שגורם להילדים שיהיו טפשים וכו' הנה ראיתי שבספר רופא הילדים סי' ק"ך כתב אזהרה זו מטעם אחר וזה לשונו ואם מצד האם והילד אין כל דבר מניעה להנקה שיהיה הכרח לגומלו אזי תניק עד שתצמח לו ששה או שמונה שיניים דאז הוא כאילו רמז לנו הטבע שאינו צריך עוד לחלב אמו והעת הזאת היא מחדש העשירי עד החדש ששה עשר לחיי הילד לכן אין להניקו יותר מחמשה רבעי שנה כי בריבוי זמן ההנקה יתאוה הילד שמן בבשרו ויהיה עלול לתחלואים רבים עכ"ל ובשו"ת צמח צדק החדש להגאון מליבאוויץ בסי' מ"ה כתב דכשהניקתו שמנה עשר חדש אין חשש סכנה שהרבה תנאים סוברים דזמן ההנקה ח"י חדש ואף דנקיטינן שהוא כ"ד חדש מכל מקום יש לומר שעל כל פנים אין שום חשש סכנה וגם שהרופאים דעכשיו אומרים שדי בהנקת ח"י חדש ככתוב בספר רופא הילדים סי' ק"ך וכו' ועשה מזה סניף לנדונו עי"ש מכל מקום כבר סיים שם בצמח צדק שחלילה לנו לזוז אפילו כמלא נימא נגד דברי חז"ל ועיין בשדי חמד ח"א בחלק אסיפת דינים במערכת אישות סי' א' ד' מ"א ע"ג:
<b>ועל</b> מה שכתבתי למעלה (בד"ה ומצאתי) לפקפק על דברי הרב יפה ללב נר"ו במה שהביא בשם הרב מור וקציעה שלא היה צריך להביא זה בשמו אחרי שכן מבואר בדברי הפוסקים בסי' פ"א וכו' השיב על זה הרב יפה ללב יצ"ו בקונטריס שיירו יפה ללב שבסוף ספר פדה את אברהם להרב אחיו הגדול מוהרא"פ יצ"ו בד' ד' סוף ע"ב וז"ל ומה שהקשה הרב שדי חמד נר"ו בחלק שלישי סי' צ"ה כי זה שהבאתי משם הרב מור וקציעה הן הן הדברים שכתב מרן בסי' פ"א לא דק כי זה שהבאתי על שם הרב הנ"ז הוא על מה שסיים וכתב אם אינו יכול ליזון מהלחם ואחר עבור מזה איתסר ליה בחלב לגמרי כי הני מילי לא נזכר בלשון מרן בפירוש כאשר יראה הרואה עכ"ד יצ"ו:
<b>מ"ג</b><b>)</b> <b>הרחבת</b> גבול מי שחייב לחברו ונתחייב לשלם לו כשירחיב ה' את גבולו והנושה טוען אם יש לו חמשים זהובים נקרא הרחבת גבול על פי מה שכתב הרב קהל יהודה בשם גאון אחד ממה שאמרו בחולין ד' פ"ד על פסוק כי ירחיב ה' אלקיך למדה תורה דרך ארץ שלא יאכל בשר אלא לתיאבון יש לו חמשים מנה יקח לפתו ליטרא בשר מערב שבת לערב שבת וכו'. והשיב על זה הרב נודע ביהודה מהדורא תניינא בחלק ח"מ סי' י"ד אין דעתי נוחה מפסקים כאלו ללמוד פסק הלכה מאגדה (עיין במה שכתבתי בקונטריס הכללים בשדי חמד ח"א במערכת האל"ף אות צ"ה בזה) ועוד תמה על עצמך מדינה שיש בה יוקר גדול ומדינה שהכל בזול ואין הפרוטה מצויה יהיה שוה הערך להיות נקרא הרחבת גבול בכך שזה אין הדעת סובלתו ופשיטא דהרחבת גבול בזה הוא לפי הזמן והמדינה והכל לפי ראות עיני הדיין ואמנם לו יהיבנא דיש ללמוד מאגדה זו אכתי חמשים זהובים מאי עבידתייהו ואדרבא לפי הגדה זו יבא החשבון לסך רב דכי ירחיב וכו' ואמרת אוכלה בשר אין הכונה שיאכל בשר משבת לשבת אלא שיאכל בכל אות נפשו ולזה צריך מאה מנה כמ"ש בש"ס ומאה מנה עולים שלשת אלפים ושל"ג צ"ל מעות קיר"ה קוראנט (עי"ש שביאר החשבון הזה) ואם כן אם נחשוב לפי מה שכתב הרב קול יהודה אין הלוה חייב לשלם עד שיהיה לו שלשת אלפים של"ג צ"ל וממקום שבאו לחפש זכות משם יצא חוב אבל באמת כל זה טעות והרחבת גבול הכל לפי ראות עיני הדיינים לפי אותו העת ואותו הזמן אלו תורף דב"ק עי"ש:
<b>והנה</b> בדבר הכתוב ושנוי בתשובה עצמה ומשולש במפתחות קשה ודאי לתלות בט"ס לכן יראתי להגיה במקום חמשים זהובים חמשים מנה אמנם לא אכחד כי איני מבין בעניותי אף לדברי השואל דמשמע ליה דכל שאוכל בשר אף אם הוא רק משבת לשבת חשיב הרחבת גבול מכל מקום מה זה חמשים זהובים דקאמר הלא בש"ס לא אמרו דאוכל בשר אלא מי שיש לו חמשים מנה ולפי חשבון הרב יעלו אלף ותרס"ה זהובים ומדברי הרב משמע דאם היה מודה לדברי השואל דכל שאוכל בשר אפילו אינו אלא משבת לשבת הוי הרחבת גבול הוה שתיק ליה ואנכי לא ידעתי וצריך לידחק בכונתו דחדא ועוד קאמר חדא דבעינן מאה מנה ועוד דזהובים לא זהו מנים ויעלה על אחת כמה וכמה ובאמת סימנים מצאתי לומר שט"ס הוא בנו"ב וצ"ל חמשים מנים תחת חמשים זהובים מדברי גדול בדורנו הרב שער החצר יצ"ו בסי' צד"ק שהביא שם סוגיית הש"ס דחולין הנ"ל וכתב שהרב הגדול מוהר"ח עמרם בתשובה שבספר משבצות זהב נשאל במי שהבטיח לפרוע חובו כשירחיב ה' את גבולו וטוען שעדיין לא הורחב גבולו עד כמה יוכלו לדחותו ושפשיט לה מסוגיא זו דכשיש לו חמשים מנה מיקרי הרחבת גבול ושאין לדחות דזה דוקא בזמן הש"ס אבל בזמן הזה שהוצאות מרובות ויוקר השערים לא סגי בהכי דזה אינו שהרי שנינו בסוף פאה מי שיש לו חמשים זוז ונושא ונותן בהם לא יטול מן הקופה ופסקוה הפוסקים להלכה בזמן הזה. והרב המחבר יצ"ו תמה עליו דמפורש בדברי מרן בב"י ובש"ע דלא נאמרו כל השיעורין הללו אלא בזמנם אבל בזמן הזה יכול ליטול עד שיהיה לו קרן שיוכל להרויח כדי פרנסתו ובעיקר דברי תשובתו כתב כבר קדמו הרב קהל יהודה בשם גאון והגאון נודע ביהודה הכא על קדקד סברא זו עכ"ל דנראה מזה דשני נביאים (מוהרח"ע והגאון שבקהל יהודה) מתנבאים בסיגנון אחד והרי בתשובת מוהרח"ע כתוב חמשים מנים ובנו"ב חמשים זהובים ועכ"ל דט"ס הוא בנו"ב ויש לדחות דעל עיקר המצאתו קאמר שקדמו בנו"ב. ואיך שיהיה לפי דרכנו למדנו דדבר זה במחלוקת הוא שנוי בין הרב מוהרח"ע והרב נו"ב אי מיקרי בזמן הזה הרחבת גבול בחמשים מנה והני מילי דמר הנו"ב מילי דסברא נינהו וכן דעת הרב שער החצר יצ"ו:
<b>ובספר</b> זכרנו לחיים ח"א בחלק ח"מ במערכת הגימ"ל (גבול) כתב דהרב מעשה אברהם סי' ל"ז שקיל וטרי על דברי הנו"ב ולא גילה לנו אם חולק עליו או מקיים סברתו ובספר ישרי לב בחלק ח"מ במערכת ה"ה ד' ג"ן ע"א כתב ידי"ן הרב המגיה יצ"ו דהרב מעשה אברהם הרבה להשיב על דברי הנו"ב וכתב הוא יצ"ו שדבריו מגומגמים ודבר גדול דרב הנו"ב דהדבר מסור לב"ד הזמן וכו' ודבר פשוט הוא וראה לסופר מובהק שכתב מפורש בשטר לכשירחיב ה' את גבולו לפי ראות עיני הב"ד וציין לספר ברכת מועדיך לחיים בד' כ"ה ע"ד ומשמעות הדברים הוא דהרב מעשה אברהם חולק על הנו"ב והוא יצ"ו מסכים לדעת הנו"ב. אמנם עיינתי בברכת מועדיך לחים ודבריו הם בדף ה"ן ע"ד שהביא מה שכתב הרב נודע ביהודה (ויש גמגום בדבריו בהעתקתו מ"ש בנו"ב כמו שיראה הרואה בגוף הספר) עד אבל באמת כל זה טעות והרחבת גבול הכל לפי ראות עיני הדיינים ולפי העת והזמן וסיים וכן הסכים לדין הרב מעשה אברהם בחלק ח"מ סי' ל"ז ד' אמ"ר ע"ד ושכן היה דן מר אביו כי הרחבת גבול הוא כשיהיה לו עריכת המס שמעריכים לו בעד הקרן יעי"ש עכ"ל דמתבאר דגם הרב מעשה אברהם ומר אביו מסכימים לדעת הרב נודע ביהודה אחר זמן רב השגתי ספר מעשה אברהם וראיתי שאף שפקפק מאד על כל דבור ודבור של הרב נו"ב מכל מקום בסוף דבריו כתב דמה שכתב הנו"ב דהרחבת גבול תלוי לפי העת והזמן וכו' כן ראיתי להרב מר אבי וכו' עי"ש דמתבאר כמו שכתב בשמו מרן החבי"ף בברכת מועדיך לחיים ונראה ודאי דהדין אמת כדעת הרב נו"ב ואין להאריך בפקפוקי הרב מעשה אברהם:
<b>מ"ד</b><b>)</b> <b>השגת</b> גבול לענין שוחט הבא בגבול חברו שיש בזה משום השגת גבול ומשום עני המהפך בחררה וכו' כתבתי בס"ד לקמן במערכת השי"ן:
<big>מערכת</big> <big>וא"ו</big>
<b>א'</b><b>)</b> <b>השוכב</b> בבית החתן או האבל ורוצה לומר תקון חצות אין לו לומר הוידוי שם וכן בבית שמת שם מת אע"ג דאין האבל שם משום דעי"ז מתעוררים הדינים וא"כ גבי אבל אע"ג שאין אבל שם מ"מ כיון דארז"ל דנפש המת היא שבה באותו הבית ומתאבלת על הגוף שעזב את מקומה כמ"ש בזה"ק ויחי קי"ט ע"א חיישינן להתעוררות הדינים משום נפש המת אמנם גבי חתן דטעמא משום שהוא מלך כל זמן שאינו שם ליכא למיחש מידי ויוכלו לומר הוידוי וכיוצא כן נמצא כתוב אצלי בשם שו"ת חסד לאברהם סו' סי' ב' ד' ד' ע"ב ויש לגמגם בזה במאי דתלי טעמא דהעדר אמירת הוידוי בהתעוררות הדינים דמה ענין התעוררות הדינין אצל אמירת הוידוי דנראה דליכא למיחש להכי אלא בנפילת אפיים ולא בוידוי וכ"כ הרב א"ר ז"ל בסי' קל"א סק"ט דלטעם הרב הלבוש במה שאין נופלים ע"פ בבית האבל דהיינו משום התעוררות הדינין שרי לומר תחנונים בבית האבל עי"ש וכן מבואר בש"ע סי' קל"א דאין לומר נפ"א בלילה שלא להגביר הדינין ואילו וידוי לא אמרו דאין לאומרו ואדרבא בסדר התקון חצות אנו אומרים וידוי ולאו דוקא אחר חצות אלא אפילו מקמי הכי נמי ש"ד למימריה שהרי תקנו לומר הוידוי קודם שינה כמ"ש הרב אליהו רבא בסי' רל"ט סק"ג בשם הרב הקדוש של"ה ז"ל והכי נמי חזינא לכמה מרבנן הוו זהירין לומר וידוי טרם ישכבון ועוד דבכמה עיירות המוקפות מרבנן קדישי כשמתפללין מנחה סמוך לחשיכה אחר סיום י"ח ברכות אומרים וידוי ושואלין ודורשין אם חשיכה שלא ליפול ע"פ ולא ראינו ולא שמענו עבדין כדין קודם אמירת הוידוי והיינו ודאי משום דבאמירת הוידוי אין לחוש משום התעוררות הדינין ואם זכרוני אינו מכזיב מנהג עיהק"ו חברון תוב"ב לומר וידוי בכל לילה אחר י"ח של ערבית מכ"ז מוכח ודאי דאין לחוש באמירת הוידוי להתעוררות הדינין ועיין עוד בדברי שו"ת מוהרמ"ז שהביא מרן חיד"א בס' ברכי יוסף בסי' תקפ"א אות ב' שכתב להדייא דוידוי יכול לומר אפי' קודם חצות חוץ ממוצאי ש"ק שאסור לאומרו עד שיעבור חצות לילה שעדין יש קדושת שבת שכך קבלנו משם האר"י ומ"מ הדין אמת כוותיה דמר ולא מטעמיה אלא משום דאנן תפסינן עיקר בזה טעם הרב שבולי הלקט ז"ל במה שאין נופלין ע"פ בבית האבל משום דאתקש לחג דכתיב והפכתי חגם לאבל ולהאי טעמא אין לומר תחנונים בבית האבל וכמ"ש הרב א"ר ז"ל שם ועי"ש שגם הרב הלבוש מסכים לטעם זה במ"א וממה שאנו נוהגים שלא לומר וידוי בבית האבל כשמתפללין שם מוכח ודאי דס"ל כטעמיה דרב שבולי הלקט דאי לטעמיה דרב הלבוש וידוי ש"ד וכמ"ש הרב הא"ר ז"ל וכנ"ז אלא מוכח דתפסינן כטעם הרב שבוה"ל וא"כ ודאי דאין לומר גם בתיקון חצות וידוי וכדעת הרב חס"ל וכן ראיתי עתה להרב פתח הדביר בסי' קל"א אות ח' שכתב כמו שכתבתי עי"ש ולענין אמירת וידוי בלילה ראיתי להרב אשדת הפסגה מ"ש בשו"ת אה"ע סי' ד' שנראה שמנהג פשוט ביניהם לומר וידוי בלילה בתפלת ערבית יע"ש אחר זמ"ר נדפס ס' זכרנו לחיים וראיתי בד' ד' ע"ב שהעיד שיש מקומות שנוהגים לומר תחנונים בכל לילה אחר גמר תפלת ערבית ומכלם (ומכללם) בעיר מגדלים זגאליפול ונוהגים לאומרו גם בליל מוצאי ימים שאין אומרים בהם תחנונים חוץ ממוצאי שבת עכ"ל וציין לעיין במ"ש לקמיה בחיו"ד ערך שבועה אות א' וכשקבלתי ספרו שלחתי לו איזה הערות באיזה מקומות בספרו וגם ע"ז כתבתי לו שלא ידעתי מה הציון הלז כי עיינתי שם ולא ראיתי שייכות לזה. ובמפתחות הס' ציין לעיין בת' מוהר"י ברונא סי' קל"ו ובזכור לאברהם ח"ג חיו"ד ערך הסכמה ועיינתי בדברי מוהרי"ב וז"ל הקהל עשו תקנה שלא לשחוק אלא א"כ שאין אומרים תחנה ובחנוכה וכה"ג מותר לשחוק והלילה שאחר חנוכה שאלו את מוהר"י והתיר להם לשחוק שלא הגיע לכלל איסור עדין ולא חל התקנה אלא א"כ הגיע היום שאומר תחנה עכ"ל וגם דברי הזל"א הם בענין זה עי"ש ונראה שכונתו להוכיח דאין אומרים תחנה בלילה שאחר ימים שאין אומרים בהם תחנונים ומ"מ אינו מוכרח דיש בזה שום איסור דאפשר דמשום שהמנהג במקומו הוא שאין אומרים תחנה עד למחרתו ק קאמר דמתקני ההסכמה על דעת המנהג תקנו וכל שאין אומרים תחנה עדין הוא בכלל ההיתר אבל אם יש מקום שנוהגים לומר תחנה גם בליל מוצאי ימים שאין בהם תחנה אין להוכיח מזה שיש לערער על המנהג ואולי באותו מקום אם עשו תקנה כנז"ל אסורים גם בלילה ההיא ובאמת לפי הנראה מ"ש בזל"ח שיש מקומות שנוהגים לומר תחנונים בלילה אין כונתו אלא על אמירת וידוי בלבד לא שאומרים נפ"א ושאר תחנות כמו שאומרים בימים וזה ודאי מותר גם בלילות שאחר ימים שאין אומרים תחנונים כמו שמתבאר מדברי מרן חיד"א הנ"ל שלא אסר אלא בליל מוצאי שבת קודם חצות וא"כ לכשתמצא לומר שיש ללמוד מדברי הרב מוהרי"ב דאין לומר תחנה במוצאי יום שאין אומרים בו תחנונים אין ללמוד מזה לוידוי דוידוי ודאי מותר כמו שמתבאר מדברי הרמ"ז שהביא בברכ"י הנ"ל. והנה כשכתבתי לו מההערות על ספרו כתב לי שבח"ב מספרו השיב על כל הערות שוב שלח לי ספרו ח"ב וראיתי שם במערכה זו אות א' שכתב שמה שציין בספרו למ"ש בערך שבועה ואין רמז מזה היה השמטת המדפיס ששם כתב תשו' מוהרי"ב שנשאל (העתיק שם דברי הרב מוהרי"ב הנ"ל וסיים וז"ל) וכונתי באות וידוי לרמוז דעפ"י דבריו אין מקום למנהג ההוא שאומרים וידוי בלילות שאחר הימים שאין אומרים תחנונים ומספקא לי אם מותר לומר תקון רחל בלילות הנז"ל דאפשר אחר חצות לילה שאני או"ד דכפי דבריו דעד שהגיע היום וכו' ה"ה כאן שו"ר מ"ש הרב זל"א ח"א ד' ג"ל ע"א אות וידוי בשם מוהרמ"ז עכ"ל ואנכי הרואה בח"ב זה מביא וקורא ההערות שכתבתי לו ויקרא בהם שמי ובזה לא ידעתי למה לא עשה כן והיה העלמה וחידוש הוא שלא תקן דבר זה בח"א לא במפתחות הס' ולא בתיקונים והשמטות ספרו ולא בהשמטות שאחר התיקונים כמו שיראה הרואה ומה שראה להרב זל"א בשם הרמ"ז היינו ששם הביא דברי התשו' שהביא מרן חיד"א בברכ"י הנ"ל ולפי הנראה כונתו לפשוט ספקו להיתרא מדברי הרב מוהרמ"ז דנראה דלא קפיד קודם חצות אלא במוצאי שבת ומשמע דאף במ"ש אומרים אחר חצות כל סדר התיקון חצות וכמדומה שכן מנהג פשוט וכא"ן בל"ן ובקונטריס זכרונותי מ"כ שבשנת תרל"ה היה פה רב שד"ר מעיר קדשינו חברון תוב"ב (כמדומה לי הוא הרב הישיש ר' משה מלמד) ושאלתיו ע"ז והעיר לי שהמנהג עיהק"ו הנ"ל לומר וידוי בכל לילה אף במוצאי ימים שאין אומרים תחנונים זולת מוצאי שבת קודש:
<b>ב'</b><b>)</b> <b>מה</b> שנהגו בכל תפוצות ישראל להתודות פעמים בכל יום אחר תפלת י"ח שחרית ומנחה עמד על זה הרב הפרד"ס בספר אות היא לעולם בח"א סי' פ"ט למען דעת מאין הוקבע מנהג זה כי לא נזכר בדברי פוסקי הלכות להתודות בכל יום אחר תפלת י"ח כי מדברי רבינו הטור בסי' קל"ד בשם רב עמרם נראה דרק בשני וחמשי אומרים וידוי ומדברי מרן בש"ע ר"ס קל"א משמע דרק בתענית צבור הוא דאומרים וידוי ולא נמצא מפורש בפוסקי הלכות חיוב להתודות בכל יום אלא ביום הכפורים הוא שכתבו חיוב הוידוי אבל לא בכל יום ויש לפקפק על מנהג זה מההיא דאיפליגו תנאי בעבירות שהתודה עליהם ביוה"כ זה אם חוזר ומתודה עליהם ביוה"כ אחר והאריך מאד בשיטת הפוסקים בזה אם הלכה כת"ק או כר"א בן יעקב ושיש פוסקים הרבה שסוברים דאינו רשאי להתודות משום שנראה שאינו בוטח בחסדי האל יתברך שיום הכפורים מכפר ויש ג"כ כמה פוסקים שסוברים דרשאי להתודות אבל לא שחייב להתודות ועם שיש ג"כ איזה פוסקים שכתבו דחייב להתודות אעפ"י שלא שנה עליהם מ"מ העיקר כדעת הפוסקים שלא להתודות כי ברבים היו בצירוף דעות הסוברים. דרשאי הוא להתודות שסברא זו מצטרפת לסברא דשלא להתודות מאחר שאינו חובה ואם זה הוא ביוה"כ א"כ כ"ש שאינו ראוי להתודת כן בכל ערב ובוקר ועם שראה להרב סדר היום שכתב להתודות קודם הנפ"א דמשמע דבכל יום צריך להתודות מ"מ הוא לא כתב לומר הוידוי בפרטות כמו שאנו נוהגים רק כתב לומר חטאתי עויתי פשעתי ושוב ראה שהרב ש"ץ ד' קמ"ז כתב להתודת והרב המגיה כתב שכ"כ רבינו האר"י ונראה שהוא על דרך הסוד אמנם ע"ד הפשט לא נתקררה דעתו ליישב המנהג אלא עפ"י מ"ש רז"ל בב"ב ד' קס"ד שלש עבירות אין אדם ניצול מהם בכל יום אלו תמצית דב"ק ולא ידעתי איך נתקררה דעתו במה שאנו נוהגים לפרט כמה חטאים ועונות דא"כ לא היה לנו להתודות אלא על ג' עבירות או לומר חטאתי וכו' בדרך כלל כמ"ש הרב סדה"י ולענ"ד אסרי המחי"ר אין מקום לכל החרדה הזאת דאנו נגררים אחר פסק מרן בש"ע סי' זר"ת דעבירות שלא שנה עליהם יכול להתודות עליהם וכיון שיכול להתודות ראו והתקינו שיהא אדם מתודה בכל יום כי ע"י הוידוי אשר יבטא האדם בשפתיו אשר המרה את בוראו אדון הכל ית"ש או אז יכנע לבבו הערל והחי יתן אל לבו שלא לשוב עוד לכסלה ויתעורר לשוב בתשובה שלימה לפני אבינו שבשמים. וסדר וידוי שלנו מסודר ע"ס א"ב הוא דבר השוה לכל נפש ואין כונתינו שבכל אלה העבירות עבר כל אחד מבני ישראל המתודים רק כונתינו שבדרך כלל נמצא בידינו חבילות של פשעים וחטאים יש מהן שנמצאות ביד המתודה ויש מהן שיש בידו למחות ביד העושים ואינו מוחה וכיוצא הרבה מהן וראוי להתודות ולהכניע את לבבנו בכל עת (ועיין במה שהבאתי במערכת יוה"כ סי' ב' אות מ"ו) ואף אם לא היה מנהג זה אלא עפ"י מה שגילה לנו הרב האר"י אין בזה להרהר כלל כמו שנמשכים אחריו בכמה עניינים שאינם לפי הפשט ויש איזה ברכות שלפי הפשט אין להן מקום ורק עפ"י מה שגילה הרב האר"י אנו נוהגים לברכם משום דקי"ל דאילו מרן הקדוש ודישרן סמיכין הוו ידעי שכן מוכרח הדבר על דרך הסוד גם הם היו מורים לברך כמ"ש מרן חיד"א בס' הק' בכמה מקומות (עיין בברכ"י סי' מ"ו ושם בשיורי ברכה אות ב') וכבר ידוע דברכת הנותן ליעף כח אין לברך אותה לדעת מרן ואנו נוהגים לברך עפ"י מה שגילה הרב האר"י עיין במכתב לחזקיהו בתשו' סי' ג' וכלל מסור בידינו כל מקום שחלוקים הפוסקים הקבלה מכרעת וכשמרן והרב האר"י חולקים נקיטינן כהרב האר"י עיין במכתב לחזקיהו סי' ד' ד' י"ז ע"ד וד' כ"ג ע"ג וכ"ש בזה שגם למרן יכול להתודות על עבירות שלא שנה עליהן פשיטא דיש לנו לעשות כן ואין להרהר בדבר כלל. אמנם האמת אגיד כי לדעתי העניה יש לפקפק באמירתו בכל יום כי עיקר הוידוי הוא לאומרו בהכנעה ובכונת הלב ולכל הפחות להתבונן במה שמוציא בשפתיו ועל כל הנה יתן את קולו בבכי ונחלי דמעות תזלנה עיניו על אשר הכעיס והקניט את בוראו ברוע מעלליו את אשר אסר התיר ואת אשר שנא ה' אהב והדאגה והיגון על זה יביאוהו להתחרט בלב שלם על כל אשר עשה ויקבל עליו שלא לשוב להרע עוד ישפוך שיחה ידרוש סליחה על המים הזדונים אשר עברו עליו מיום היותו על האדמה ובוידוי כזה יתרצה עבד אל אדוניו ושב ורפא לו. ועינינו רואות וכלות כי לפי רוב ההרגל בנוסח הוידוי הנאמר פעמיים בכל יום הרבה בני אדם כמוני אין איש שם על לב להתמרמר בבכי כפי התנאים הצריכים הנז"ל לא מינה ולא מקצתה ומי יתן ויבין מה שמוציא מפיו. מחזיקנא טיבותא לידא דכי מטינא לחטאנו עוינו וכו' מכה באגרוף על החזה ולבו בל עמו לא בנחת ולא במיתון כי הרצים יצאו דחופים וברגע כמימריה רץ כצבי שלא לעשות רצון אבינו שבשמים ועד שלא יתחיל יסיים וכל כי הא ודאי חציפותא היא וההעדר טוב ממציאותו וכל זה גורם רוב ההרגל כי לו רגל על לשונו כקורא שאר פסוקי דזמרה ופיטום הקטורת ואילו בנוסח הוידוי המיוחד ליום אדיר בימי שנה האדם יראה לעינים כי יחם לבבו בקרבו ואף מי שאינו צועק ובוכה על כל פנים יאמר נא ישראל בקול בוכים בהתלהבות ויתמרמר בלבו בחרטה ותשובה. ואם היה האדם רגיל לאמרו בכל יום גם בו היה מתנהג כמשפט הראשון לכן לדידי חזי מנהג יפה מנהג הקדמונים שלא לומר הוידוי כי אם לפרקים ביום תענית צבור או בשני ובחמישי ולא פעמיים בכל יום. אך אחר שכבר הנהיגו לנו אבותינו ואבות אבותינו לאמרו בכל יום וכונתם רצויה לעורר לב האדם לתשובה בכל עת ועונה חלילה לנו להרהר אחר מעשיהם ומנהגם תורה ומיבעי לן לייתובי דעתין לומר הוידוי בנחת ובכונה והכנעת לבבנו הערל והוא יתברך יטע בלבנו אהבתו ויראתו לב טהור יחדש בקרבנו ליראה אותו כל הימים:
<b>ודע</b> שראיתי עתה בשו"ת מעשה אברהם סי' ב' שמנהג ק"ק בק"ח שבכל יום קודם הזמירות מתודים תחלה ואומרים ויעבור ומזמור ממעמקים קראתיך ואח"כ מתחילין הזמירות והרב המחבר עמד לבאר מה ראו על ככה וכתב דמשום שצריכים לקרות פרשת הקרבנות וקרבן בלא תשובה ווידוי זבח רשע"ת הוא לכן מנהג יפה הוא והנה מה טוב ונעים אם יעשו כן בכל הק"ק כי ראוי לעשות כן עי"ש:
<b>ג'</b><b>)</b> <b>בימים</b> שמתפללים י"ח ואין אומרים בהם תחנונים כר"ח וכיוצא רשאי אדם לומר בשומע תפלה הנוסח וידוי הכתוב בסדורים אנא ה' חטאתי עויתי וכו' מחול חטאתי וכו' כנוסח שתקן מרן חיד"א בס' מורה באצבע לומר בכל יום. כן יוכל לומר גם בימים שאין אומרים בהם תחנונים ותימה על מרן חיד"א שתקן נוסח אחר בלא הזכרת חטא ועון לימים שאין בהם תחנונים דלמה לא יוכל האדם לומר הנוסח הרגיל לומר בכל יום כמו שאנו אומרים סלח לנו אבינו כי חטאנו וכו' גם בימים שאין בהם תחנונים כן יאמר בשומע תפלה דמאי שנא כן העלה הרב הפרד"ס בס' אות היא לעולם בסי' פ"ט והוסיף לומר דגם הוידוי שאחר התפלה רשאי אדם לומר כמעשהו בכל יום אף בימים שאין אומרים תחנונים דאע"ג דלא תקנו לומר בהם תחנונים מ"מ לפי הטעם שנהגו להתודות בכל יום משום דאמור רבנן אין אדם ניצול מהן בכל יום (כמו שכתבתי בשמו באות הקודמת) א"כ גם בימים שאין אומרים חנונים איתיה להאי טעמא ואפילו בשבת וי"ט אפשר קרוב לודאי דאם יבא לאדם איזה התלהבות ונכספה וגם כלתה נפשו להתודות בינו לבין קונו לשוב מעבירות שבידו תע"ב והביא מ"ש הרב סדר היום בדיני שבת גבי תענית חלום בשבת דיתודה בפה מלא חטאתי עויתי פשעתי שהוא פקוח נפש שכשם שהתירו לו להתענות מחשש פקוח נפש כן מותר לו להתודות וצדקה תחשב לו לשוב אל ה' מאיזה עון ולא יעבור עליו כי לא ידע האדם את עתו וכו' ועם שיש לדחות שלא אמר אלא להמתענה תע"ח מ"מ לפי טעמו כי לא ידע האדם את עתו י"ל שהדין נותן כן גם למי שנתעורר לשוב בתשובה וכו' שיכול להתודות וישוב אל ה' ולא ימות בלא תשובה אתוד"ק ועם כי לענ"ד אין דבריו נראים בזה אחרי מחכ"ת ואין ראיה מדברי הרב סדה"י כמ"ש הוא עצמו והוא אמת ויציב דשאני מתענה ת"ח כיון דמן השמים רמזו לו ועוררוהו שהוא בחשש סכנה עד שמפני זה התירו לו להתענות בשבת ודאי דין הוא להתיר לו להתודות ג"כ לעורר עצמו ביותר לתשובה והרי הוא דומה לחולה שיש בו סכנה שזועקים ומתחננים עליו בשבת ואומרים מצלאין וכו' כמ"ש בסוסי' רפ"ח אבל לחולה שאין בו סכנה אסור לברכו בשבת כמ"ש הרב באה"ט שם בשם מוהרי"ו ושהסכימו כן כל החכמים ומדברי הרב סדה"י גופיה יש ללמוד כן שהרי ודאי מי שמתענה ת"ח בשבת יש לו ביומו התלהבות והתעוררות לתשובה ואם היה מותר להתודות כשיבוא לו התלהבות בשבת לא היה צריך להשמיעינו דהמתענה תע"ח מותר לו להתודות אלא ודאי לא אמר הרב להתיר אלא במתענה תע"ח בשבת ומה שדחה לזה ואמר דלפי הטעם דלא ידע עתו וכו' אין לחלק לא שמיעא לי כלומר לא ס"ל וידוע דיש חשש זלזול בקדושת שבת באמירת וידוי דאפי' במו"ש אסור לומר וידוי קודם חצות כמ"ש מרן חיד"א בברכ"י סי' תקפ"א ושואת"ע אלא שאיני כדאי לחלוק עליו לכן העתקתי דב"ק והבוחר יבחר שוב מצאתי לג"ע הרב פתח הדביר בח"ג סי' ר"פ אות א' שהאריך מאד בענין אמירת וידוי בשבת דאסור בין לפי הפשט ובין עפ"י דברי המקובלים (עי"ש בד' קי"ו ע"א מד"ה ואבא היום והלאה) וכתב שנשאל בחולה שראה שקרב קצו ובודאי ימות בו ביום כי אפפוהו חבלי מות והיה היום ההוא שבת או יו"ט או משאר ימים שאין אומרים בו וידוי אם מותר לו להתודות ולבכות על עונותיו ולהכות באגרוף ולומר בפה מלא אשמנו בגדנו כמו שעשה זקן אחד שקנה חכמה דהוה תקיף ליה עלמא ביום שאין נופלים ע"פ והשיב שכדין עבד כיון שראה שנטה למות ואין לו פנאי להתודות בזמן אחר דחליף שעתא וימות בלא וידוי שהכפרה תלויה בו ונסתייע ממ"ש הפוסקים להתיר לזעוק ולהתחנן על סכנת היום וממ"ש הרב סהד"י לענין מתענה תע"ח דמותר לומר הוידוי ומדבריהם למד דה"ה חולה שיש בו סכנת היום וירא לנפשו שמא ימות ביום שב"ק דמותר לו לומר הוידוי בפה מלא כיון שהשעה דחוקה ואם לא עכשיו אמתי כי מי יודע אם יחיה עד מוש"ק או אפשר דמישתקיל מלוליה ותתבלבל דעתו ולא יוכל להתודות ושמע מגדולי הח"ק שכן נוהגים כשיזדמן שהחולה נוטה למות בשבת אומרים לו התודה וכו' וסיים ע"ז אבל אדם שהוא בריא וכחו במתניו הולך ברגליו בלי שום חולי ונתעורר לבו ביום ש"ק בהתלהבות רב לחזור בתשו' לא הותר לו להתודות בפה מלא חטאתי עויתי וכו' אלא יתחרט בלבו ויהרהר בתשובה ואחר השבת יתודה ויעשה כל דרכי התשו' וכתב שבמ"א עמד מתמיה על הרב הפרד"ס שהתיר למי שנתעורר לבו לשוב בשבת לומר הוידוי כמ"ש הרב סדה"י משום כי לא ידע האדם את עתו וכתב שבמ"א הרבה בראיות דלא הותר להתודות בשבת אלא למי שהשעה דחוקה לו כתע"ח ונרדף וחולה שיש בו סכנת היום אבל אדם בריא ההולך ברגליו בלא שום חולי דמצי להתודות אחר השבת ברצונו פשיטא דמשום כי לא ידע האדם את עתו לא הותר לחלל שבת בוידוי ובכי ותחנונים ולא התיר הרב סדה"י אלא למתענה תע"ח שהוא מסוכן למות ותקנתו לצום ולהתודות בו ביום משא"כ באדם בריא בעלמא וכן מה שנהגו בק"ש שעל המטה לומר וידוי ותחנונים כיון שהאדם בריא בכחו ואונו אין לו היתר להתודות כמעשהו בחול דלא כהרב יוסף עליכם אות חש"ן שהתיר לומר הוידוי במשכבו בכל שבת ויו"ט שמא ח"ו ימות ויהיה בתשו' ושכן היה נוהג מר אביו שדבריו תמוהים וכו' ובמקום וידוי יאמר פסוק ומל ה' אלקיך את לבבך וכו' כמ"ש הרב של"ה וכו' והביא שכ"כ מרן החבי"ף בס' חיים לראש ד' ק"ה ע"א על דברי היוסף עליכם הנ"ל ועמד על דבריו שבס' כף החיים סי' ט"ז אות פ"ד ובס' מועד לכל חי סי' ל"ה וכתב שדבריו שבחיים לראש הנ"ל הם עיקר אלו תוד"ק ודבריו חיים וקיימים:
<b>וכל</b> זה בשבת ויום טוב אבל בראש חדש וחנוכה ושאר ימים שאין אומרים בהם תחנונים אפשר לסמוך על דברי הרב הפרד"ס לומר הוידוי למי שבא לו התעוררות לשוב בתשובה ויש סעד לדבריו ממה שכתב הרב פתחי תשובה באבן העזר סי' ס"א סק"ט בשם הרב כרם שלמה דבאשכנז נוהגים שהחתן מתפלל במנחה אחר תפלת י"ח קודם שעקר רגליו כל סדר הוידוי כדרך שמתפללין ביום כיפור ונראה דאף בראש חדש ושאר ימים שאין מתענים יתפלל כן וכן הוריתי למעשה עכ"ל הרי דהתיר לומר הוידוי וכל סדר התחנונים של יום הכיפורים מפני הצורך לפי שהוא יום כפרה שלו והוא הדין דיכול כל אדם גם כן להתודות כשנתעורר בלבו לשוב אל ה' וירחמהו:
<b>ד'</b><b>)</b> <b>נהגו</b> שלא ליפול על פניהם לא בבית האבל ולא בבית החתן ולא בבית הכנסת ביום המילה ולא כשיש שם חתן כן הוא לשון מרן בש"ע סי' קל"א סעיף ד' והמובן מלשון זה הוא דדוקא כשבא החתן לבית הכנסת הוא שגם הצבור אין נופלין על פניהם אבל באבל אינו כן אלא דוקא כשמתפללין בבית האבל הוא שאין נופלין על פניהם ואין אומרים תחנונים אבל אם בא האבל לבית הכנסת אף שהוא עצמו אינו אומר תחנונים ולא נפילת אפים מכל מקום הצבור אומרים כדרכם ואין נגררים בזה אחר האבל והרב מאמר מרדכי בס"ק י"א כתב שהרב שיירי כנסת הגדולה נשאל על זה למה הצבור נגררים אחר החתן ולא אחר האבל ונתן טעם לדבר וסיים הרב מאמר מרדכי ואנו אין נוהגין כן אלא גם כשהאבל בא לבית הכנסת בשני ובחמשי כמבואר ביו"ד אין הקהל נופלים על פניהם ונראה לי שהוא מנהג נכון דמאחר דאיתקשו אבל לחתן אין לחלק ביניהם ומצאתי בארחות חיים ד' ס"ט אות ל"ב שכתב בהדיא דכשבא החתן או האבל לבית הכנסת אין נופלים על פניהם עכ"ל:
<b>והנה</b> לא ערער הרב לבטל המנהג שנהגו בשאר מקומות לחלק בזה בין אבל לחתן רק כתב שמנהגם שלא לחלק הוא נכון בעיניו אבל במקומות שנהגו לחלק בין חתן לאבל לא מחינן בידייהו וכן המנהג בעיר הזאת שאין הצבור נגררים אחר האבל וכמדומה לי שכן מנהג פשוט בעיר קדשינו ירושלים תוב"ב (אם אין זכרוני מכזיב כי זה שנים רבות גירשוני עוני והוצרכתי להבדיל בין קודש לחול אקוה בחסדי האל יתברך ישיב את שבותי ותחזנה עינינו ירושלים בבנינה בביאת משיחנו במהרה בימינו) אמנם השגתי עתה ספר יאודה יעלה לרב גדול משאלוניקי וראיתי שם בסי' יו"ד על מעשה שהיה שהתפללו בצבור בביתו והוצרכו להשלים המנין עם אבל אחד והורה להש"ץ שלא יאמר תחנונים ונפילת אפים וערערו עליו שכיוצא לזה בבוא האבל לבית הכנסת המנהג פשוט שאף שאין האבל עצמו אומר תחנונים הצבור אומרים כדרכן והשיב דבית הכנסת דאיכא רוב עם ואינם צריכים לצרף את האבל הוי האבל טפל לגבייהו אבל בבית של יחיד שאין שם אלא מנין בצמצום בצירוף האבל לא חשיב טפל לגבייהו שוב כתב דאף דמלשון הש"ע הנ"ל נראה כמו שהוא המנהג והרב שיירי כנסת הגדולה כתב טעם לחילוק זה מכל מקום הרב מאמר מרדכי מצא בארחות חיים שחתן ואבל שוים בזה וכשבאים לבית הכנסת אין נופלים על פניהם ואם כן בהגלות נגלות דברי הארחות חיים יש לומר דמה שנהגו ליפול על פניהם כשבא האבל לבית הכנסת מנהג טעות הוא שנהגו כן מדיוק דברי מרן וידוע מה שכתבו הפוסקים דסברת הפוסק שנאמרה בפירוש לא שבקינן לא מכח דקדוק שנדקדק בפוסק אחר בהיפך כדכתב הרב פרח מטה אהרן בח"א סי' ס"ה הביא דבריו הרב חשק שלמה בכלליו אות ע"ד ונ"ד והרב נר מצוה בח"ב בכללי הפוסקים אות קצ"ה ומה גם שדקדוק זה שמדברי מרן יש לדחותו בנקל דמרן נקיט מידי דשכיח ולא איירי במידי דלא שכיח ולכן כיון שעל הרוב הוא שמדקדקים להתפלל בבית האבל לעשות נחת רוח לנשמת המת כדכתב הרמ"א ביו"ד סי' שפ"ד סעיף ג' נקט מרן דבר המצוי שהחתן בא לבית הכנסת ולא האבל וכיון שיש לומר כן בדברי מרן ומפורש בדברי הארחות חיים שגם בשביל האבל אין אומרים תחנונים נראה ברור דאין להשגיח במנהג זה ואי איישר חילי אבטליניה אלו תורף דב"ק ועם שיש לדחות ראייתם מדברי הארחות חיים דשמא כונתו על החתן והאבל עצמם דכשבאים לבית הכנסת אין נופלין על פניהם ולא אמרינן דבטילי לגבי צבורא דאף שכשמתפללים בבתיהם אין אומרים תחנונים מכל מקום בבואם לבית הכנסת היה מקום לומר שנגררים אחר הצבור והשמיענו דאינו כן ואף שבאים לבית הכנסת אין נגררים אחר הצבור אבל אין כונתו לומר שגם הקהל לא יאמרו נפילת אפים בכל זאת כיון שאין ספר אורחת חיים מצוי אצלי לא אוכל לידע בבירור כונתו ומכל מקום נראה שאין בכחינו לבטל המנהג וכמו שנראה שכן דעת הרב מאמר מרדכי שלא כתב אלא שמנהגם נראה לו נכון ועיקר:
<b>ה'</b><b>)</b> <b>ובחקתיהם</b> לא תלכו נשאל הג' בית שלמה בחיו"ד סי' קצ"ז על אשר נגזר במדינה אחת מחק הממשלה לשנות מלבושיהם למלבושי עכומ"ז אם יש בזה חשש יהרג וכו' כמו בערקתא דמסאנא והשיב באמת אין דעתי נוחה להשיב בזה כי לא הוטב בעיני על אחד מחכמי דורנו מפורסמים שהדפיס בספרו ללמד קטיגוריא שלא עשו כהוראתו וחס לנו ללמד חובה על ישראל ובפרט ארץ רחבת ידים המלאה מגדולים ויראי ה' והנח להם לישראל ובפרט שאינו כדאי להכריע נגד רבן של ישראל מוהרי"ק שהאריך בשרש פ"ח להוכיח שאין בזה חשש ערקתא דמסאנא וגם אין עוברים על ובחקתיהם לא תלכו ופוק חזי שבארץ אשכנז אף בדורות הקודמים שכולם לובשים מלבושים כמו עכומ"ז ולא מיחו בהם חכמים גדולי ארץ שבכל דור שהיו אז במדינות אשכנז ובודאי סמכו ע"ד מוהרי"ק ובר מן דין הלא כתב מוהרי"ק שם לדבר פשוט שאף אם נפרש דברי הרמב"ם (שכתב שיהיה הישראל מובדל מהם במלבושים) כפשטן פשיטא שלא עלה על דעתו לשנות כל המלבושים ובשינוי קצת סגי עי"ש ודברי מוהרי"ק מוכרחים וכו' (האריך קצת בזה) וא"כ ידוע אשר היהודים הכשרים שבמדינה הנ"ל אף שהוכרחו לשנות מלבושיהם מ"מ יש איזה שינוי באיזה מלבוש ודי בזה ע"כ אין ללמד עליהם חובה שעשו שלא כדין ומי שהוא ממדינה אחרת והולך לאותה המדינה באקראי יכול ללבוש כמותם ואין בזה חשש לא משום ובחקתיהם ולא משום ערקתא דמסאנא אף שעושה כן כדי שלא יכירוהו העכומ"ז שהוא ממדינה אחרת כיון שכבר כל היהודים שבאותה מדינה נהגו כן שרי ליה וכו' (האריך להכריח כסברת מוהרי"ק הנ"ל וסיים) ועכ"פ זה ודאי יש ראיה דשינוי מועט די וא"כ אין מקום פקפוק אמנם חלילה וחלילה לא לבקש צד קולא כל שהוא באתי בדבר שאבותינו ואבות אבותינו נהגו בו איסור חמר מכל ללבוש שום מלבוש כמלבושיהם ובזכות אבותנו אנו קיימים ופוק חזי מה עלה בארצות אחרות וזה גרם להם וכו' ויתערבו וכו' לזאת חלילה חלילה להקל שום צד קולא בזה (למי שאינו מוכרח עפ"י החק) וכבר הרעישו בזה בספרי יראים הקדושים ובפרט בדור הזה ראוי לגדור גדר ביותר בפרט שהלב יודע וכו' ואם אחד לובש בכדי להתדמות להם עובר על לאו של ובחקתיהם לא תלכו כמ"ש מוהרי"ק עצמו ולא באתי רק ללמד סניגוריא על אחב"י במה שעשו על צד האונס וההכרח ולבם לשמים:
<b>כיוצא</b> לזה נשאל מרן החבי"ף בס' לב חיים ח"ב סי' ט' מעי"ת פאריז על כת חדשה אשר על מנהגים ישנים הם מפקפקים. ורצונם לשנות סדרי בראשית משפטים ישרים ומנהגי ותיקים. גורעים ומוספים בסדר התפלה. ככל אשר רוחם עולה ורוצים להנהיג מנהגים שאינם הגונים. להביא בעת התפלה מנגנים. ובשבתות ויו"ט יהיה ע"י כנענים. וראשי העדה השרים והסגנים. מוחים בדברים אלו לפרוץ גדרן של ראשונים. לשנות מנהגים מינים ממינם שונים. וע"ז שואלים הלכו בו להורות להם את דבר המשפט ובתשובתו האריך לבאר כי אינם יכולים לשנות מנהגם בסדר התפלות ושאין רשאים לנהוג חדשות מעתה להביא מנגנים בבית התפלה ובד' ט' ע"ד כתב כי אלה הרוצים לשנות מנהג כל ישראל ורוצים להביא מנגנים האורגאני"ס בביהכ"ן בעת התפלה כונתם להדמות להעכומ"ז שדרכם בכך לנגן בבית תפלתם בכלים אלו ממש וא"כ יעברו על ובחקתיהם לא תלכו והרי אמרו רז"ל ע"פ לא תקים לך מצבה אשר שנא ה"א כי אעפ"י שהיתה מצבה טובה לאבות העולם עכ"ז כיון שנהגו העכומ"ז לעשות כן ליראתם אסרה התורה ועיין ברש"י על התורה בפ' שופטים וכ"ש זה הניגון שלא מצינו באבות ראשונים והם נהגו בזה יש למונעם גם מפני זה שלא יהא נראה כהולכים בחקתיהם ובס' החסידים סי' רח"ל כתב אסור לאדם לומר זמר נעים פן ינגן לכומ"ז שלו אותו הניגון וכל נגון שמנגנים אותו לכומ"ז לא יעשה אותו להקב"ה עכ"ל ועם שיש לפקפק בטעם זה גברא רבה אמר מילתא וכבר צווחו רבני גאוני אשכנז על זה וכיוצא לזה בכמה דברים שרוצים לשנות מנהג אבותיהם לקדושים אשר בארץ ורמזתי קצת בקונטריס זה במערכת בית הכנסת (בשדי חמד ח"א) אות י"ד עי"ש ויש מקומות כי גבר אויב הפנימי ועושים שלא ברצון חכמים ואין בידם למחות עד אשר יערה עלינו ממרום קדשו רוח טהרה ויסיר לב האבן מבשרנו לעבדו שכם אחד לעשות רצונו ולעבדו בלבב שלם (ועיין בקונטריס הכללים במערכת החית אות קכ"א מה שרשמתי בס"ד לענין גילוי הראש אי איכא משום ובחקתיהם לא תלכו):
<big>מערכת</big> <big>זיי"ן</big>
<b>א'</b><b>)</b> <b>זימון</b> שלשה שאכלו כאחד והאחד מצווה מהרופאים שלא יאכל בשר וגם הפת שלו יהיה נילוש במעט חלב אשר עדין תורת לחם עליו לענין ברכת המוציא והשנים אוכלים פת גמור ובשר ואין זה יכול לאכול מהם משום ציווי הרופאים ולא אלו יכולים לאכול משל זה משום בב"ח נשאל ע"ז הגאון בשו"ת מוהר"ם מרוטרונבורק האחרונים סי' ו' והביא מ"ש המג"א רס"י קצ"ו בשם ההגמ"י ורש"ל בשנים שאוכלים בשר בשבוע שחל ט"ב בתוכה ואחד נזהר שלא לאכול דדעת הגהות מנהגים דבטל הזימון ודעת רש"ל שחייבים בזימון מפני שיכולים לאכול פת ביחד והרב מג"א חולק עליו וע"ז כתב דבנדון זה כ"ע מודו דלא מהני כיון דאין הוא יכול לאכול מפני בריאותו ואין הם יכולים לאכול משום בב"ח דאין לחלק בין אם אין יכולים לאכול מחמת איסור לא"י לאכול מחמת חשש בריאות גופו דכיון דהטעם הוא משום דכשאין יכולים לאכול בשום אופן לא מיקרי קביעות מ"ל אם הוא מחמת איסור או מחמת ד"א ועוד דגם זה הוי כאיסור משום ונשמרתם מאד ובפרט שמצווה מהרופאים והביא דברי הרט"ז שם סק"ב בדין נודרי הנאה מאי דאסיק בקשיא דברי מרן הב"י והאריך ליישב קושייתו ומסיק דבנדו"ד ל"ש זימון כיון שאין יכולים לאכול כנז"ל ואף הט"ז לא הכריע לפסוק דלא כהב"י אלא ה"ק עליו ואין לחדש דין בשביל קושיא בעלמא ומכ"ש שכבר תירצנו קושיתו לנכון וגם לא מצאתי לאחד מהאחרונים שיפסוק דלא כהב"י בזה לכן אין לזוז מפסק הב"י אלו תוד"ק
<b>ב'</b><b>)</b> <b>נידון</b> מה שנוהגים במקומו אפי' הכשרים בישראל שנזהרים מחלב שחלבו עכומ"ז ואין יש"ר מ"מ פשוט להם והיתר גמור בעיניהם לאכול פת שנילוש עם חלב הנ"ל ולוקחים מנחתום עכומ"ז להדיא שאל ע"ז תלמיד מרבו הרב חת"ס בחיו"ד סי' ק"ז אם יש לצרפם לזימון או לא כיון שאוכלים דבר איסור דרבנן ונסתפק ג"כ אם איסור חלב שח"ג ואיש"ר נגזר במנין וא"כ יהיה אסור אפי' במקום וזמן שאין בהמה טמאה מצויה כבזמן ומקומות אלו שהעכומ"ז ממאסים בחלב בהמות הטמאים הנמצאים והאריך בתשו' להוכיח מדברי הפוס' דגזרת חלב שח"ג נגזרה במנין אלא דהרדב"ז והביאו הרב פר"ח בסי' קי"ד פשיטא ליה דחלב לא נמנו עליו לאסרה ולכן היכא דליכא דבר טמא מצוי מותרת וכתב הפר"ח שסמך ע"ז בהיותו באמשטרדם אכל עמהם חלב שח"ג וכו' וכתב ע"ז הנה בגוף הדין כבר כתבתי לעיל מש"ס ופוסקים אך לו יהי כדעת הרדב"ז עכ"פ איכא דעת רש"י ועוד פוסקים דס"ל לאסור ואנו נוהגים כן א"כ אפילו הלכה כאינך פוסקים כיון דיש דעת להחמיר כבר קבלו כאותה דעה ואסור מדינא ואין לו התרה והעובר על זה הוי עובר על נדר מדאוריתא והיינו אם הלכה כהרדב"ז אבל אם אין הלכה כהרדב"ז א"כ לא קבלנו עלינו שום איסור נדר ואין כאן אלא איסור דגזרת רבנן ונמצא חומרו קולו וביאר מה שכתב דהקבלה הוי כנדר מדאוריתא וסיים וא"כ חלב שחלבו עכומ"ז ואיש"ר אסורה עלינו אי מדאוריתא אי מדרבנן ופורץ גדר יש"ן ותמה על מה שנהגו לקנות פת שנילוש בחלב הנ"ל (במקום תלמידו הנ"ל) וכתב ללמד קצת זכות ומ"מ לא נתקררה דעתו ומסיק ואתה בני שמור נפשך ואל תטוש תורת אמך ומכל מקום לצרף לזימון כיון דהפר"ח העיד דהספרדים אוכלים להדיא אינהו מיכל אכלי לדידן מיסתם נמי לא סתים ועוד איכא משום איבה וגדול השלום עכ"ל ועם שיש לפקפק במה שסמך על עדות הרב פר"ח ונעלם ממנו דרבים לוחמים עליו והעידו דגם באמשטרדם המנהג לאסור וכבר תמה עליו בזה הרב פתח הדביר בח"ב בד' י"א ע"ב ועיין לקמן במערכת חלב של עכומ"ז אות א' מ"מ כתב לקיים דינו דמצטרפין לזימון מטעם אחר והוא משום דאף דזה הנזהר מחלב שח"ג ואיש"ר אינו יכול לאכול מפתם מ"מ הם יכולים לאכול מפיתו כמ"ש מרן בסי' קצ"ו ס"ג בנזהר מפת עכומ"ז האוכל עם שאינו נזהר וכו' והביא מ"ש האגודה וכהגהות מנהגים והמג"א בסק"א וגם בנדון החת"ס על כרחין מיירי שאין הנזהר אוכל לחם מלוכלך בבשר דא"כ אף אם היו הם אוכלים פת שנילוש בחלב של ישראל לא היה אפשר לזמן וא"כ כיון שהם יכולים לאכול מפתו מצטרפים:
<b>ג'</b><b>)</b> <b>הרב</b> בית עובד בחי' כתי' חקר במי שבטל איסור לכתחלה דלאחרים מותר ולהמבטל אסור משום קנס אם בא המבטל לאכול ממנו אם מברך תחלה וסוף או לא מי נימא כיון דאין באכילתו שום איסור כי אם קנס בעלמא על שבטל איסור לכתחלה מברך עליו או דילמא כיון דלדידיה שויוהו רבנן חתיכה דאיסורא חשיב לגבי דידיה כאוכל איסור דרבנן דאין מברכין עליו וכן לענין זימון אין מזמנים עליו ולא פשיט ליה והרב פתח הדביר בח"ב סי' קצ"ו אות ה' אחר שהאריך בצדדי הספק הזה כתב לפשוט הספק מדברי הרב מר וקציעה בסי' קצ"ו שכתב דמי שלא הניח ערובי תבשילין במזיד ואפה ובישל ואכל מברך לפניה ולאחריה שהרי אם עבר ובישל מותר לאכול עכ"ל דמוכח דדוקא בזה שהדין הוא שמותר לאכלו הוא דמברך הא במבשל בשבת דאסור לו משום קנס כמ"ש בסי' שי"ח אין לו לברך ורצה להוכיח כן ממ"ש בסוף הגוזל קמא בבעיא דכהנים בגזל הגר מקבלי מתנה הוו או יורשין הוו ופשטינן דמקבלי מתנה נינהו ואם נתן להם חמץ שעבר עליו הפסח לא יצא ידי נתינה ואמאי הא חמץ שעעה"פ אינו אסור אלא משום קנס אלא ודאי דגם זה חשוב איסור ושוב דחה דאין לדמות קנסות אהדדי ושוב כתב שמצא למרן מוהריט"א בהלכות בכורות ד' קנ"ד ע"ד שלמד מסוגיא הנ"ל דכל דבר שאסרו חז"ל מאיזה טעם שיהיה חשוב איסור גמור ונפשט ספיקו של הרב בית עובד דאם בטל איסור במזיד כיון דקנסוהו רבנן לאסרו עליו אם עבר ואכלו במזיד אין מברך עליו ואין מזמנין עליו:
<b>ד'</b><b>)</b> <b>זימון</b> אם הוא מדאוריתא או אינו אלא מדרבנן האריך בזה הרב פתח הדביר בח"ב סי' קצ"ב אסף וקבץ כל הדעות בזה ועיין במה שרשמתי בקונטריס הכללים במערכת הזיי"ן אות ט':
<b>ה'</b><b>)</b> <b>ראה</b> זה חדש שראיתי בתשו' הרדב"ז החדשות סי' רע"ו דשלשה שאכלו כאחד ואחד מהם הוא המברך בהמ"ז שכתב דצריכים השנים להמתין שלא לברך עד שיגיע המברך לברכת הזן לענות אמן כיון דאיכא מ"ד בש"ס דברכת זימון עד ברכת הזן וכן נהגתי מכי חזיתינהו לדב"ק כ"כ בס' זכרנו לחיים ד' ד' ע"ב ואין לשונו מדוקדק הן במאי דנקט ג' שאכלו וכו' דמשמע דדין זה הוא דוקא בצירוף לזימון ג' ולא לזימון בעשרה ובאמת בדברי הרדב"ז לא נזכר שלשה ולא עשרה והן במ"ש ואחד מהם הוא המברך בהמ"ז דמשמעות הלשון הוא דשאר המסובין אינם מברכים לעצמם כי אם יוצאים בברכת המברך ואם הוא כן אינו מובן סיום הדברים והיה לו לכתוב שהאחד הוא המברך ברכת זימון ונכון לפני להעתיק דברי הרדב"ז ככתבו וכלשונו ממש שאלת ממני אודיעך דעתי במי ששומע ברכת המזון אם הוא טוב לברך לעצמו או שישמע מפי המברך תשובה כבר נהגו העולם לברך לעצמם והטעם לפי שאין יכול לכוין עם המברך מלה במלה ונמצא משמיט תבות מן הברכה ומ"מ לא יתחיל עד שיגיע המברך להזן את הכל משום דמספק"ל עד היכן ברכת זימון ואיכא מאן דאמר עד נודה לך הילכך ימתין עד שיברך הזן את הכל ויענה אמן ויתחיל ברכת המזון וה"מ לכתחילה אבל בדיעבד יצא אע"פ שלא כיון עם המברך מילה במילה כיון ששמע עיקר הברכות וענה אמן יצא עכ"ל. והנה מ"ש הרדב"ז דמספקא לן עד היכן ברכת זימון וכו' עיין בדברי הפוס' בסי' ר' סע"ב ואנו נמשכים אחר פסק מרן דברכת זימון היא נברך שאכלנו משלו ותו לא והרב מג"א בסי' קפ"ג סקי"ב כתב בשם הרשב"ץ דצריכים לשמוע עד הזן את הכל שהיא ברכת זימון וכתב וכן עיקר והיינו לפי מ"ש הרמ"א בסי' ר' דהמנהג כדעת הפוסקים דברכת זימון היא עד הזן את הכל עי"ש ואתה תחזה למרן חיד"א בברכי יוסף שם אות ה' שעל דברי הרב מג"א ציין שו"ת הרדב"ז ח"א סי' רע"ו ונעלם דבר מהזכרנו לחיים הנ"ל ואין כל חדש (וציין לעיין בפנים מאירות ח"א סי' ז"ן וכתב שיש לדחות ראיותיו ואין מצוי אצלי לראות דב"ק) ועיין בדין זה להרבנים חיי אדם ריש כלל מ"ח ומוהרש"ז בש"ע שלו בסי' קפ"ג סעיף יו"ד ומנהגנו הוא שכל אחד מהמסובין מברך לעצמו ומתחיל לברך תכף שגמר המזמן לומר ברוך שאכלנו משלו ובטובו חיינו ולא ראיתי מדקדקים להמתין עד שיסיים המזמן לומר הזן את הכל ונמצאתי גם כן באיזה פעמים עם רבנים אשכנזים יצ"ו באיזה מסיבה וראיתי שגם הם התחילו לברך לעצמם תכף אחר שגמר המזמן ברוך שאכלנו ולא דקדקו לומר עמו מלה במלה עד הזן את הכל ולאו אדעתאי לשאול מהם על זה כי לפי הנראה צריכים לעשות כמנהג שכתב הרמ"א ונמשכו אחריו הרבנים הנ"ל אחר שנים רבות השגתי ס' קיצור ש"ע לגדול בדורנו הרב מוהרש"ג נ"י ועי"ש בכלל מ"ח אות ו' ובהגהה ובאות ז':
<b>ו'</b><b>)</b> <b>יש</b> להסתפק במאי דקי"ל שתי חבורות האוכלות וכו' אם מקצתם רואים את אלו מצטרפות אם מפסיק בין שתי החבורות מחיצה של זכוכית אם מצטרפות מי אמרינן כיון דמחיצה מפסקת ביניהם אע"ג דרואים זה את זה ראיה מעליא דרך הזכוכית אין מצטרפות כמו בצואה בעשישית דהוי כיסוי וה"ה נמי דהוי הפסק או דילמא כיון דרואין זה את זה אע"ג דאיכא מחיצה ראייתן זה את זה מצרפם וכצד זה פשיט לה הרב בית עובד בחי' כתי' מדברי רבינו מוהרימ"ט בדרשותיו פרשת בשלח דרוש א' ד' ס"ח ע"ד במ"ש אההיא דאמר ר' מאיר בסו"ף כשם שהמים מנין שאפילו עוברין שבמעי אמן אמרו שירה וכו' עי"ש והרב פתח הדביר בח"ב סי' קצ"ה אות א' פקפק על ראיתו ותלי תנא במה שנחלקו הפוס' הרשב"א והרא"ח שהביא מרן הב"י בסוסי' רצ"ח לענין ברכת הנר במש"ק ברואה את הנר בתוך התיק או בתוך פנס של זכוכית והעולה מדברי הפוסקים דחשיב ראיה ולכן מצטרפים ובלבד שישמעו שתיהן דברי המברך ברכת זימון בביאור אבל אם דרך מראה שקורין איספיז"ו בלע"ז חזו שתי חבורות אהדדי לא מצטרפי עי"ש ובספר לב חיים חלק ג' שנדפס מקרוב ראיתי שקלא וטריא מעניינים אלו מרב יוסף סגי יצ"ו מר בריה דמרן החבי"ף עי"ש בסי' ט"ו:
<b>ז'</b><b>)</b> <b>מה</b> שנוהגים לומר קודם הזימון ברשות שמים מלכא עילאה קדישא וברשות מורי ורבותי וכו' זה שנים רבות שנהגתי בעצמי שלא לומר וברשות מורי ורבותי וכו' כי אם ברשות מלכא עילאה קדישא נברך וכו' ואיני זוכר בבירור אם נהגתי כן מפני מראית עין שראיתי כן כתוב באיזה ס' או אם קיימתיו מסברא משום מאי דאמרינן במס' סוכה ד' מ"ה ע"ב וסנהדרין ד' ס"ג ע"א כל המשתף שם שמים ודבר אחר נעקר מן העולם שנאמר בלתי לה' לבדו ועתה ראיתי להרב יפה ללב נר"ו בסי' קצ"ב אות ה' שתמה על מנהג העולם הנ"ל שזה לא נזכר לא בש"ס ולא בפוסקים כי אם לומר ברשות מורי ורבותי כמ"ש בס' עמודי שמים ועומ"ד ובית מנוחה ויש קפידא בדבר שמלבד שנראה ששתי רשויות הם ונוטל רשות מאחר לברך לאותו שאכלנו משלו ועוד שכתבו הפוסקים בסי' קפ"ח ס"ג דהאומר מלכותך ומלכות ב"ד משיחך טועה שאין להשוות מלכותא דארעה למלכותא דשמיא וכתב הרב חסד לאלפים ומזה תבין גנות האומרים מהאלקי"ם והשכן אי אפשר לכסות וכל כיוצא ולכן כתב על מנהג הנ"ל ישתקע ולא יאמר (ברי לי שאם מה שנהגתי בעצמי שלא כמנהג העולם הוא מפני שראיתי כן באיזה ספר לא זהו הספר שראיתי כי אני נוהג כן מטרם שנדפס ס' הנ"ל ועוד שלפי דברי הרב הנ"ל גם מה שאני נוהג אינו נכון מטעם שכתב שנראה כאילו ח"ו שתי רשיות הן ונוטל רשות מאחת לברך למי שאכלנו ואין נכון לומר אלא ברשות מורי ורבותי נברך וכו') גם בס' יפה ללב ח"ב ד' ז' ע"ד החזיק בדבריו שבח"א הנ"ל ועם שרצה לחלק בין זימון בשלשה שאין בו הזכרת השם לזימון בעשרה דכשאינו מזכיר השם אין קפידא כל כך מ"מ מסיק שלא לחלק ובשניהם אין לומר אלא ברשות מו"ר עי"ש והחזיק דבריו שם בקו"א ד' ק' ע"ב עפ"י מ"ש בזה"ק עי"ש וכן אתנהג מהלאה איה"ב:
<b>ח'</b><b>)</b> <b>הא</b> דקיימא לן בריש סי' קצ"ט דשמש שאכל כזית מזמנים עליו אף שלא קבע עצמו בשלחן עמהם אלא עומד ומשמש ואכל מעומד וגם הולך ובא באמצע אכילתו ואין לו קביעות כלל עמהם מצטרף עמהם אין דין זה נוהג בשמש הנהוג בינינו דהטעם שהשמש מצטרף אף שלא קבע הוא משום שדרך אכילתו בכך והוא שדרך השמש היה ליטול ידיו ולברך המוציא לעמוד לשרת למסובין ואף שאין המסובין חייבין ליתן לו יין ומפני זה מברך השמש על כל כוס וכוס מכל מקום חייבים ליתן לו לאכול פת כל צרכו ואכילת סעודתו היתה בעת שהיה משמש למסובין ממה שנותנים לו המסובין ולהכי אף שאינו מיסב עמהם מצטרף לפי שדרך אכילתו בכך אבל השמש שמשמש בזמן הזה אין זה דרך אכילתו כלל דאפילו אם המשמש הוא אחד ממשרתי הבית הפחותים אינו אוכל משלחן המסובין כלל אלא אחר כך מיסב על שלחנו כדרך כל הארץ ואין דרך לתת לו שום דבר מהשלחן כמו שהיה בזמן התלמיד וכיוצא לזה כתב הרב שני לוחות הברית ד' פ"ב וא"כ הדר דיניה כשאר כל אדם שכתב הרא"ש דאדם אחר שהוא אוכל כעין השמש לא היה מצטרף כיון דאין לו קבע כן כתב גאון עזינו הרב פתח הדביר בח"ב סי' קצ"ז ד' י"ד ע"ג:
<b>ט'</b><b>)</b> <b>כתב</b> הגאון מוהרש"ז בש"ע שלו סי' קצ"ז סעיף ב' במאי דקימא לן דמי שאכל כזית פת או אפילו ירק או ששתה רביעית יין או אפילו מים מצטרף לזמון היינו דוקא כשאכל הכזית או שתה הרביעית לאחר שעלה והיסב עמהם על המטה בימי חכמי התלמוד שכך היתה דרך קביעות סעודתם או בישיבה בשלחן אחד בזמן הזה שאם לא כן אף מי שאוכל פת אינו מצטרף ככתוב בסי' קצ"ג סעיף ב' דבעינן שהמצטרף יישב עם המסובין (שכתב וז"ל אפילו לא הוקבעו מתחלה כולם לאכול יחד אלא שהשנים קבעו ושוב בא השלישי וקבע עמהם או שאחד קבע תחלה ואחר כך קבעו השנים עמו אינם רשאים ליחלק כיון שהם קבועים יחד בגמר האכילה) דקביעות לדידן היינו שישב עם השנים בשלחן אחד ויאכל או ישתה בישיבה עמהם דזה דוקא חשיב קביעות והוקשה לו על מה שכתב מרן בריש סי' קצ"ז שנים שאכלו כאחד וגמרו ובא השלישי עד שלא אמרו הב לן ונבריך חייבים ליתן לו לאכול כדי שיצטרף עמהם דאמאי לא פירש שצירוף זה של השלישי או העשירי צריך דוקא על ידי קביעות ואם נאמר דמרן וכן כל הפוסקים שסתמו (ולא כתבו בסי' קצ"ז דמיירי דוקא בקביעות) סמכו על מה שכתבו בסי' קצ"ג דצריך קביעות קשה דהמנהג פשוט כשהמסובין הם תשעה מצרפין איש אחר על ידי שנותנים לו כוס יין מלא ושותהו בלתי קביעות אלא עודנו עומד על רגליו שותה הכוס ומצטרף לעשרה וכיוצא לזה לשלשה וזה המנהג פשוט נעשה בפני רבנן קדישי ואין מי שימחה בדבר ואמאי הא אין קביעות אלא על ידי ישיבה ואי בעינן לצירוף קביעות דוקא כבסי' קצ"ג הא אין זה קביעות:
<b>והאריך</b> ליישב (קושייתו על מרן וליישב מנהג העולם הנ"ל) על פי מה שכתב הרב שלטי הגבורים בריש פרק שלשה שאכלו דהא דבעינן קביעות היינו לחייב בזימון שבלא קביעות אינם חייבים לזמן אבל אם ירצו לזמן הרשות בידם והביא בשם הרב מאמר מרדכי דכן מדוקדק לשון רבינו ירוחם בנתיב ט"ז ריש חלק ו' ושכן נראה מדברי הרא"ש וכו' ואם כן בסי' קצ"ג דמיירי לענין חיוב זימון הצריכו קביעות ובסי' קצ"ז לא מיירי לענין חיוב לזמן אלא קאמרי דאם רצו לזמן רשאים ולזה אין צריך קביעות וכן מדוקדק לשון מרן בסי' קצ"ג ס"ב שסיים ומכל מקום אם יאכל עמהם בלא קבע רשאים ליחלק דמשמע דגם בלא קבע אם ירצו יכולים לזמן אלא דרשאין נמי ליחלוק ובזה נתיישב מנהג העולם שמצרפין אף בלי קביעות שאף שאינם חייבים הרי רשאים הם לזמן אם ירצו והוקשה לו דמדברי הרב מגן אברהם בסי' קצ"ג סק"ח מתבאר דכשאינם קבועים כולם אינם רשאים לזמן וכתב הרב מחצית השקל שם שכן דעת כל הפוסקים ומכללם מרן בש"ע והתפלא על זה דמלשון מרן בסי' קצ"ג דכתב רשאים לחלק (כשאכל האחד בלא קבע) מוכח דאם ירצו רשאים לזמן וכתב שהרב מר וקציעא עמד על דברי הרב מגן אברהם וחלק עליו וסובר דבלא קביעות סובר מרן דרשאים לזמן ובשם הרב בנו הבכור כתב דמנהג העולם אתי שפיר גם לדברי המג"א דעד כאן לא כתב הרב מג"א דבלא קביעות אינם רשאים לזמן אלא כשכל בני החבורה היו מפוזרים ולא היה קביעות אף למקצתם אבל אם שנים קבועים אף שאין השלישי או העשירי קבוע רשאים לזמון והאריך קצת בזה ואם כן מנהג העולם אתי ככולי עלמא דלא כהגאון בש"ע הנ"ל שכתב דבלא קביעות (השלישי) אינו מצטרף לזמון דמשמע דאינם רשאים לזמון ולא ידענו מהיכא יליף למילתיה:
<b>יו"ד</b><b>)</b> <b>שנים</b> שאכלו וקודם שברכו ברכת המזון נטפל להם השלישי ואכל במקום שאכלו הראשונים נשאל בזה הרב אגודת אזוב מדברי בסי' ט' והשיב דמלשנא דמתניתין שלשה שאכלו כאחד משמע דוקא כשאכלו כל השלשה כאחד בשעה אחת אבל אם שנים אכלו כאחד ואחר כך השלישי לא נתחייבו בזימון וכן משמע מלשון הש"ע בסי' קצ"ג ס"ב (כיון שהם קבועים יחד בגמר אכילה דהיינו שלבסוף אכלו כל השלשה כאחד אבל כשהשנים לא אכלו בשעה שאכל השלישי אין עליהם חובת זימון) ומה שכתב שם בסעיף א' שנים שאכלו מצוה שיחזרו אחר שלישי שיצטרף יש לפרש שיצטרף עמהם היינו שיאכלו גם השנים בשעה שיצטרף השלישי עמהם ויש להסתפק דאף שאין חייבים לזמן יש לומר דרשאים לזמן ורצה לדקדק מעובדא דינאי מלכא ומלכתא (בברכות ד' מ"ח) ששתה שמעון בן שטח כוס אחד וברך להם ומשמע שהם לא אמרו כששתה שמעון בן שטח שכבר גמרו סעודתם ודחה דשאני התם שבלא שמעון גם כן כבר היה להם כדי לזמן כדאמרינן התם ברוך שאכל ינאי וחבריו לזה הועיל שתיית שמעון אף אחר שינאי וחבריו גמרו סעודתם ולא אכלו ושתו עמו כלל ואין מזה ראיה לשלישי שבא להצטרף שיאכל הוא אחר שהשנים כבר גמרו לאכול ולא יאכלו עמו שיצטרף עמהם וכתב שהראה לו מר אביו דבפרי מגדים סי' קצ"ג (צריך להגיה קצ"ז כמו שיראה הרואה) העלה מדברי רש"י ברכות ד' מ"ז ד"ה מי לא אכלינן שמותר להצטרף לזמן ולמד מדברי רש"י שחיובא ליכא וסיים (הרב אגודת אזוב) ועיין בסי' קצ"ז דמשמע שם שחייבים לזמן ועיין בתשו' מוהר"ם מרוטונבורק סו' ט' דבלא נתכונו להסב אין חייבים לזמן ומכל מקום טוב שיזמנו משום ברוב עם הדרת מלך אלו תורף דברי הרב הנ"ל ולפי הנראה לא ראה בש"ע הגאון מוהרש"ז (אשר מזכיר אותו בספרו בכמה מקומות) בריש סי' קצ"ז שמתבאר מדב"ק שאין השנים צריכים לאכול שום דבר משבא השלישי ואכל אלא כל שאינם שבעים כל כך בענין שאם היו מביאים לפניהם איזה דבר החשוב אצלם לקינוח סעודה היו יכולים לאכול ממנו אפילו כל שהו לא נגמרה סעודתם עדין ומצטרף עמהם אף שלא אכלו כלום משבא אצלם והרי אם כן עיקר השאלה ששאלו ממנו כבר בא הדבר מפורש בש"ע הרב הנ"ל וכן הוא משמעות לשון הפוסקים שם דאין צריכים השנים לאכול משבא השלישי ואכל והדבר תלוי באם יכולים לאכול או לא ועל דברי רש"י בברכות ד' מ"ז הנ"ל עיין מה שפלפל הרב פתח הדביר בסי' קצ"ז ד' י"ד ע"ד ושם שקיל וטרי אם כשאינם חייבים לזמן רשאים לזמן אם ירצו או לא והבאתי תורף דב"ק באות הקודמת:
<b>י"א</b><b>)</b> <b>מי</b> שאכל גבינה קשה שקורין קא"ש עם פת קטניות ואחד אכל פת עם זתים והוא נזהר מלאכול קא"ש לפי שאינה משומרת כראוי בעת עשייתה ואחד אכל (ביום ב' מנחם אב) סעודה של בשר כתב הרב השואל בשו"ת שאילת שלום מהדורא תניינא סי' קמ"ה (בד"ה ובדבר השאלה) דאף ששניהם היו יכולים לאכול פת עם אותו האיש שאכל פת עם זתים מכל מקום הרי אותו האיש שאכל גבינה אם ירצה ליטול ידיו לאכול פת צריך לברך מקודם ברכה אחרונה על הפת קטנית והגבינה ושוב אינו מצטרף לזימון וכמו שכתב הרב מגן אברהם בסי' קצ"ו (ליישב קושית הרב ברכת הזבח דגם באוכל בשר אם ימתין כשיעור יהיה מותר לאכול חלב ותירץ משום דצריך לברך מקודם ברכת המזון) והכי נמי בנדון דידן והא דשנים שאכלו פת ואחד ירקות מצטרפין אף שמי שאכל ירקות לא יוכל לאכול פת עד שיברך ברכה אחרונה התם שאני דהשנים שאכלו פת יכולים לאכול עם השלישי ירקות ביחד מה שאין כן בנדון דידן והגאון המחבר פקפק על דבריו וסיים לענין הדין למאי דקימא לן דאף מי שאכל מצטרף לזימון אם כן לא בעינן רק שהשנים שאכלו פת יוכל אחד לאכול מפת של חברו אבל השלישי שדי באכילת ירק ואין צריך לאכול פת לא אכפת לן אם יכול לאכול פת עם אלו או לא כיון שאין צריך לאכול פת כלל ובאכילת ירקות לבד מצטרף ולכן גם בנדון דידן כיון דאותו שאכל בשר יוכל לאכול מפת אותו של זתים מצטרפים יחד וא"כ השלישי מצטרף עמהם שפיר במה שאכל ירקות ואף שלא יוכל לאכול פת בלתי ברכה אחרונה מקודם לא אכפת לן מידי כיון שאין צריך לאכול פת כלל ומצטרף שפיר במה שאכל פת קטניות וגבינה וכל זה אם אכלו על שלחן אחד אבל אם אכלו על שלחן אחרת אינם מצטרפים כמו שכתב במגן אברהם סי' קצ"ג סק"ח:
<b>י"ב</b><b>)</b> <b>זכר</b> לחורבן בהמ"ק שיבנה בב"א מכלל הדברים שהנהיגו לעשות זכר לחורבן הוא לשבר הכוס בשעת חופה כמ"ש הרמ"א בא"ח סי' תק"ס ומצאתי כתוב בקונטריס זכרונותי מימי חרפי בשם מרן החבי"ף בס' מועד לכל חי סי' יו"ד אות צ"ו דיש מקומות שנהגו לשבר כלי חרס אך הטוב הוא שיהיה כלי זכוכית לרמוז שכשם שיש לזכוכית תקנה כן תקותינו ב"ה שיחזיר עטרה ליושנה ויבנה במ"ק וכשם שהזכוכית זך תוכו כברו כן נזכה להיות תוכנו כברנו שלא ישלוט בנו יצה"ר כל ימי חיינו. ושכתב עוד דלא יפה עושים איזה בני אדם החסים על ממונם ומחזרים אחר פכים קטנים ושבורים כי אין ראוי לעשות כן כי הוא זכר לחורבן וכתיב אם אשכחך ירושלים וכו' ושבס' עמודי שמים ד' ע"ד האריך במוסר השכל על זה וכתבתי אז שכן ראיתי להרב מוהר"י עטייה בס' רוב דגן (או בקונטריס אות לטובה שבסוף הס') שקדם לערער בזה המחזרים אחר כוס שבור וכו' ושצריך שיהיה כוס יפה לערך בעל השמחה כדי שידאג עליו בעל השמחה ועתה ספרים הנ"ל אין בידי לראות אם הזכירו דברי הרמ"א בד"מ וז"ל וגם החתן משבר הכוס שמברכין עליו ברכת אירוסין ולכן נהגו לברך ברכת אירוסין על כוס של חרס עכ"ל ועם שבש"ע בהגהה כתב סתם כוס מ"מ יש למנהג שהזכיר במלכ"ח הנ"ל על מה לסמוך אחרי שבזמן הרמ"א נהגו כן ולא הזניחו אלא שמ"ש בד"מ שלכן נהגו לברך על כוס של חרס איני מבין איזה קפידא יש שיהיה כוס הנשבר אותו הכוס שמברכין עליו עד שיצטרכו לעשות המצוה שלא בהידור דודאי כוס של חרס אינו מהודר למצוה והתנאה לפניו אמרו חז"ל וזה כלל גדול לכל דבר מצוה גם מ"ש שהחתן משבר הכוס וכ"כ הרב הלבוש באה"ע סס"י ס"ד וכן הוא לשון הרמ"א בסי' ס"ה ס"ג שהחתן שובר הכלי וכו' לא ידעתי אם הוא לעיכובא ומסתברא דלאו דוקא שהחתן עצמו ישבר אלא שוברין לפני החתן כמו שהוא המנהג אצלנו שאחד מהעומדים בחופה משברים את הכוס וממקומו הוא מוכרע שהרי מנהג זה נתפשט מההיא דאמרינן בר"פ אין עומדין מר בריה דרבינא עבד הלולא לבריה חזינהו לרבנן דהוו קבדחו טובא אייתי כסא דמוקרא בת ד' מאות זוזי ותבר קמייהו ואיעציבו וכתבו שם התוס' מכאן נהגו לשבר (כוס) זכוכית בנשואין ועיין לקמן במערכת חתן וכלה אות ב' והרי בההוא עובדא לא היה המשבר החתן עצמו ומוכח ג"כ שצריך להיות כלי יקר ממה שהוצרכו בש"ס להשמיענו שהיה שוה ד' מאות זוזי ואיעצבו והוא כמ"ש הרב רוב דגן הנ"ל שצריך שיהיה דבר שידאג עליו בעל השמחה ומזה מוכח ג"כ דמ"ש התוס' שנהגו לשבר זכוכית כלומר כוס של זכוכית דאם חתיכת זכוכית בעלמא אין בזה שום עצב וזכר לחורבן אלא ודאי כוס של זכוכית קאמרי דלגבי דידן גם זה הוי דבר חשוב קצת ואין לחוש משום השחתת כלים דאסור אם מדאוריתא או מדרבנן (כמו שרשמתי בקונטריס הכללים בשדי חמד ח"א במערכת הבי"ת אות י"ז) כמ"ש הרב מוהר"ץ הירש חיות בהגהותיו לברכות דכיון שעושה משום צורך כדי להתעצב לזכר החורבן בכל עצב יהיה מותר כמ"ש הרב ט"ז עי"ש ובבואי למקומות אלו ראיתי שנוהגים בני העיר הזאת הקירימצקים הי"ו לשבר כוס כשעושין שידוך ג"כ ולפי הנראה לקחו מנהג זה מהאשכנזים הי"ו שנוהגים לשבר קדרות בעת כתיבת התנאים כמ"ש הרב פרמ"ג בסי' תק"ס במשבצות סק"ד והיינו כדי להבהיל ושלא תהיה שמחה במילואה ולזכור החורבן עי"ש בשערי תשובה ועתה אחר שדשו בה רבים מעמי הארץ נהפך להם מיגון לשמחה שבשעת שבירת הקדרות פיהם ימלא שחוק וחוכא ואיטלולא ותבקע הבית לקולם מרוב השחוק ולא ידעו כי במקום גילה שם תהא רעדה לזכור חורבן ביתינו ולשמחה מה זו עושה ואי איישר חילי אבטליניה כי טוב העדר הטוב ממציאות האינו טוב. וראיתי עוד בפרמ"ג שם שכתב בשם שו"ת אבן השהם (רמזו הרב פ"ת באה"ע סי' ס"ה) דצריך כוס זכוכית דוקא ושמוהרי"ט בס' צפנת פענח פ' דברים ישנו בנו"ט כמו זכוכית שיש לו תקנה אם נשבר וכו' משא"כ חרס וסיים ומד"מ משמע דלוקחין כוס חרס לאירוסין ומנהגנו לשבור זכוכית אחר כל ה"ז ברכות וכו' והאריך בעניינים אלו ונתן טעם למ"ש בד"מ שלוקחין כוס תרס לברכת אירוסין דוקא עי"ש וסיים דבהתנאים להבהיל ולמעט השמחה ראוי ליקח קדרה שבורה חרס מחרסי האדמה לשבור ומה שהוזכר בדבריהם לשבור הכוס אחר כל השבעה ברכות אין כן מנהגינו רק בין ברכת אירוסין לברכת נישואין קודם קריאת הכתובה שוברין את הכוס וכן ראיתי במקומות אלו אצל האשכנזים הי"ו ובאיזה חופות נמצאו גם איזה מרבני דורנו מהם יצ"ו והתנהגו כן וגם בפרמ"ג שם כתב דאין לחוש משום בל תשחית כמ"ש מוהרצה"ח הנ"ל וכ"כ הרב יפה ללב נרו בח"ב סי' תק"ס אות ה' ועוד לו שם בקונט' יפה תלמוד ד' טו"ב ע"ב לקיים מילי דאבות בס' מועד ל"ח דצריך שיהיה כוס חשוב ויקר וכו' עי"ש דבריו הנעמים ובס' אברהם אזכור הנד"מ לגדול בדורנו הרב מוהרא"ף יצ"ו כתב בד' י"ט אות מ"א שמנהג אזמיר לשבר הכוס בגמר הקידושין ויש מקומות בז' ברכות ויהבו תרי טעמי זכר לחרבן ומשום עיה"ר ובשם ס' אות לטובה כתב דשוברין בשעת הסעודה ומה שכתבתי למעלה אם צריך שבירת הכוס ע"י החתן עצמו ראיתי עתה לרבינו הרקח בסי' שנ"ג ומה ששוברין כלי זכוכית בנישואין לפי שנאמר עבדו את ה' ביראה וגילו ברעדה במקום גילה שם תהא רעדה עכ"ל משמע ששוברין ע"י מי שיהיה אמנם שם בסי' שנ"ה כתב נוהג החתן לשבר הכוס כי הא דתבר זוגיתא חיורתא על שם וגילו ברעדה עכ"ל נראה שכונתו שהחתן עצמו נוהג לשבור ואף שאין סברא לומר שיהא זה לעיכובא אבל כך הוא המנהג:
<b>וגזרו</b> שלא לנגן בכלי שיר ושלא לומר שיר בפה על היין וכתב הרב מג"א בסי' תק"ס סק"י בשם ליקוטי מוהרי"ל שלא כדין הוא שמשוררים במשתה אודך כי עניתני וכי האי גוונא כמה פיוטים לשמחת מריעות כי אז התורה חוגרת שק ואומרת עשאוני בניך כמין זמר אך בבהכ"נ לרגלים מצוה לומר עכ"ל ופעם אחת בסעודת ברית מילה התחיל החזן לנגן פסוק אודך כי ואחד מן החכמים המסובים גער בו והשתיקו עפ"י דברי המג"א הנ"ל והרב שמן המשחה בהל' תענית סי' ס"ה הוכיח מדברי הראשונים דמותר לנגן פסוקים דרך שבח והודאה להשי"ת ואותה שאמרו (בסנהדרין ד' ק"א) התורה חוגרת שק ואומרת עשאוני בניך ככינור וכו' היינו בעושים כן דרך שחוק והיתול אבל בשאומרים דרך שבח והודאה ובטעמים של המקרא שפיר דמי ואמר רב דבכי האי גוונא גם מוהרי"ל מודה דשרי אתוד"ק עי"ש:
<b>וכתב</b> מרן בריש סי' תק"ס משחרב בית המקדש תקנו חכמים שהיו באותו הדור שאין בונים לעולם בנין מסוייד ומכוייר כבנין המלכים אלא טח ביתו בטיט וסד בסיד ומשייר מקום אמה על אמה כנגד הפתח בלא סיד וכתב הרב פרי מגדים באשל אברהם סק"ג והנה נגד הפתח יש לומר מול ונוכח עמ"ן (עיין מאיר נתיב) ועיין בלבוש שיראה בכניסה ויציאה לכאורה משמע כך ואמנם ראיתי קצת עושין אמה אצל וסמוך לפתח ובתורה (בראשית כ"א פסוק ט"ז) ותשב מנגד פירש רש"י רחוק עיין במכלול בתוספות מהו רחוק ובתרגום יהונתן לסטר חד ועל מנגד השני לקבל לכאורה נגד שני פירושים וצ"ע אלו תורף דב"ק נראה שסובר הרב דמשמעות מה שכתבו הפוסקים דמניח מקום אמה על אמה כנגד הפתח היינו בכותל שכנגד הפתח כדמשמע גם כן מדברי הרב הלבוש אלא שנדחק כדי ליישב מה שראה קצת עושים זאת סמוך לפתח וכן ראיתי אני ההדיוט בהיותי בעיר גדולה שמניחים מקום אמה על אמה ויותר בכותל שבו הפתח ועל גביו (אלא שאין מניחים אותו המקום פנוי כי אם כותבים בו איזה שיר חרוזיי זכר לחרבן) ולאו אדעתאי לשאול את פי זקני העיר מדוע עושים כן ולא יעשו כמו שנראה מדברי הרב הלבוש וכן נראה דעת הרב פרי מגדים:
<b>עוד</b> זאת ראיתי שמחזיקים במנהג אשר לא הוכשר בעיני הרב הלבוש וז"ל ונראה לי מה שנוהגים עכשיו הבונים בתים ומסיידים אותו כלו ואחר כך משחירין אמה על אמה בשיחור כנגד הפתח דלא יפה הם עושים כי אדרבא שיחור זה אינו מגנה אבל מייפהו ומשמח הלב כשאר ציורים הנאים וחז"ל אמרו משייר בו אמה על אמה כלומר שמניחו כך מקולקל ובלי מתוקן כדי לגנות הבנין ולשבר לבו שמתוך כך יזכור החרבן ובשברון לב ולא שייפהו ויזכור מתוך שמחת לב והמנהג שם הוא כן שמשחירין המקום אמה על אמה ויותר בשיחור נאה וגם רובם כותבים על המקום שיר נאה שיר חדש על שם הבעל הבית וכיוצא ואנכי לא ידעתי למה לא יחושו לדברי הרב הלבוש וכתב הרב באר היטב כן גם בשם הרב שני לוחות הברית והרב פרי מגדים במשבצות אות א' כתב ויראה אותן המשחירין ומציירין צדקיהו המלך ומעשה דת"ן אף שיש זכרון גדול למעשה החרבן מכל מקום ציור הוא זה ואסור דבעינן שלא ימלא תאותו עיין מג"א בזה ואם כן אף אם מחפה אחר כך החדרים בטבלאות והאברצין ומניח פנוי אמה על אמה כל שמתחלה סד כל ביתו אסור הוא עכ"ל:
<b>ומצאתי</b> בשו"ת בגדי ישע סי' כ"ח שכתב בענין זה וז"ל בש"ע א"ח ריש סי' תק"ס כתב הפרי מגדים דהך אמה על אמה נגד הפתח היינו אצל הפתח יע"ש אבל באמת אין הדין כן אלא נגד הפתח היינו בכותל שכנגדו אם הפתח במערב יעשה האמה הנ"ל בכותל מזרח וכמו שמפורש ברש"י בבא בתרא ד' נ"ג ע"ב לענין להחזיק בנכסים וכן כתב הסמ"ע בזה סי' ער"ה סעיף קטן ב' כן ודאי נמי הכא לענין אמה זכר לחורבן אשר בבבא בתרא ד' ס' ע"ב דאותן האמוראים עצמם היינו ר' יוסף ורב חסדא אשר בדף נ"ג המה גם כן בדף ס' ע"ב וזה ברור לענות דעתי והנה מה שכתב בשם הסמ"ע סק"ב הוא טעות הדפוס וצריך להיות סק"כ שכתב שם וז"ל ומ"ש כנגד הפתח פירושו בכותל העומדת נגד הפתח וכו' ומה שכתב בשם הרב פרי מגדים כפי מה שהעתקתי לשונו הנ"ל האדם יראה לעינים שכן היא דעתו באמת שצריך להיות אמה זו בכותל שכנגד הפתח ומה שכתב לפרש כנגד אצל ובסמוך הוא ליישב קצת מה שראה קצת נוהגים ואף בזה לא נתקררה דעתו ומסיק בצ"ע (עיין לקמן בד"ה אלא שאחר כך) ומה שהרב בגדי ישע מייחס הפירוש לסוגיא דבבא בתרא ד' ג"ן לרש"י הוא באשגרת לישן כי באמת הוא פירוש רשב"ם ולא רש"י כנודע שמדף כ"ט והלאה הוא פירוש רשב"ם וראיתי שם שכתב רשב"ם כנגד הפתח דרך כניסת פתח הבית בכותל שכנגדו דשם נראה יותר לנוי אבל במקום אחר טפי מאמה בעי עכ"ל והנה עם שמפורש כמו שכתב הגאון בגדי ישע שפירוש כנגד הפתח הוא בכותל שכנגד הפתח מכל מקום מתבאר מדברי רשב"ם דהאי כנגד הפתח דאמור רבנן לאו לעיכובא דלא סגי בלאו הכי אלא הכונה שאם היא כנגד הפתח סגי באמה ואם היא ברוח אחרת בעי טפי והיכא דטפי אף ברוח אחרת מהני וכן הוא לשון הסמ"ע בסק"כ אבל בסיוד וציור שלא כנגד הפתח לא סגי באמה על אמה עכ"ל דמוכח דאם הוא יותר מאמה על אמה אף אם אינו כנגד הפתח מהני:
<b>ולפי</b> זה היה נראה לומר דבההיא דבבא בתרא ד' ס' ע"ב (והוא הדין שבסי' תק"ס הנ"ל) דאמרינן וכמה ואמר רב יוסף אמה על אמה ובההיא דמחזיק בנכסים בדף ג"ן ע"ב אמר רב יוסף אמה ולא אמר אמה על אמה כדאמר הכא על זכרון חרבן הבית אם כן יש לומר דכיון דמניח אמה על אמה דהיינו טפי מאמה לא בעינן שיהא בדוקא בכותל שכנגד הפתח שכיון שהוא יותר מאמה שאמר רב יוסף גבי מחזיק בנכסים בדף ג"ן הנ"ל לא קפדינן שיהא בכותל שכנגדו בדוקא ואולי מפני זה לא פירש רשב"ם בכנגד הפתח שבדף ס' כמו בדף ג"ן ע"ב משום שכנגד הפתח האמור כאן אינו מוכרח לפרשו כמו שפירש ההיא דדף ג"ן אלא שכל זה הוא דוחק גדול ומה גם שנראה מדברי הסמ"ע הנ"ל שגירסתו בש"ס בד"ף ג"ן ע"ב גם כן אמה על אמה וכן נראה מדבריו בס"ק כ"א וכמו שכתב בחידושי הרש"ש בש"ס דפוס ראם וכתב להגיה בש"ס בדף ג"ן גם כן אמה על אמה או שאף אם נניח הגירסא כמות שהיא לפנינו על כל פנים הכונה היא אמה על אמה גם הרב הלבוש בח"מ סי' ער"ה סעיף י"ג כתב שעושה אותם בבנין אמה על אמה וכו' נראה שכן גורס או מפרש דברי רב יוסף ושמעינן מיהת דאף כשמניח אמה על אמה צריך שתהיה בכותל שכנגד כותל הפתח כדי שיהא נראה בכניסתו לבית וכדברי הרב בגדי ישע ומכל מקום נראה דאין לערער על המנהג שראיתי בעיר גדולה הנ"ל כי כפי הרשום בזכרוני מניחים מקום גדול יותר מאמה (של תורה) על אמה ולפי המובן מדברי רשב"ם וסמ"ע הנ"ל כשהוא יותר משיעור הזה גם שלא כנגד הפתח מהני לפי מה שנראה מדברי הרשב"ם הנ"ל אלא שלשון הרב הלבוש שם הוא וסייד וכייר וכו' והוא שיעשה אותם בבנין אמה על אמה או יותר כנגד הפתח דשם נראה יותר וכו' הרי הזכיר יותר (מאמה על אמה) ובכל זאת מסיים כנגד הפתח ומתבאר שסובר דאף אם מניח יותר מאמה על אמה לא סגי אם אינו כנגד הפתח שלא כמו שמתבאר מדברי הרשב"ם וצ"ע:
<b>שוב</b> השגתי ספר יד רמה לבבא בתרא (שנדפס שנית מקרוב) וראיתי בסוגיא דד' ג"ן שכתב בסי' רכ"ו וז"ל ומדקפיד אשיעורא למיהוי אמה וכנגד הפתח שמעת מינה לכל ביתא וביתא הכי בעי דומיא דאין מסיידין ואין מכיירין דסוף פירקין דמדשוו שיעורי להדדי בין בדוכתא בין בשיעורא שמעת מינה חד דינא נינהו דכי היכי דלגבי שיור לא הוי שיורא דהאי ביתא שיורא להך ביתא גבי חזקה נמי לא הוי סיוד וכיור דחד חזקה להאיך והכי נמי מסתברא דאי לא תימא הכי קשיא שמעתא דשני בתים זה לפנים מזה דלא קני חד מנייהו בחזקה דאידך אלא לאו שמעת מינה כדפרשינן עכ"ל ובסוף הפרק בסי' רצ"ג הביא הא דרב יוסף בלשון זה וכמה אמר רב יוסף אמה אמר רב חסדא וכנגד הפתח ולא הזכיר במלתיה דרב יוסף אמה על אמה תא חזי כמה הלכתא איכא למישמע מהני מילי מעלייתא א') למדנו ששני הדינים היינו הדין דמחזיק בנכסים שבדף ג"ן וההיא דשיור לזכר החרבן שוו אהדדי ולמדין זה מזה וכדברי הגאון בגדי ישע שלמד לדין השיור ממה שפירש הרשב"ם לענין חזקה שכנגד הפתח היינו בכותל שכנגדו וכבר כתבתי למעלה שנראה מדברי הרב פרי מגדים שגם הוא סובר כן אלא שכתב רק ליישב מה שראה נוהגים:
<b>אלא</b> שאחר כך ראיתי דברי הרב פרי מגדים במשבצות אות א' שמתבאר דלקושטא סבירא ליה דכנגד הפתח אין פירושו בכותל שכנגד הפתח (וכמו שהבין הרב בגדי ישע בדעתו) וז"ל והך אמה על אמה מסתברא ריבוע בעינן לא אריך וקטין גם נגד הפתח היינו אצל הפתח עיין מג"א מזה אף דמילת נגד פירושו על פי רוב מול ונוכח עיין מאיר נתיב מכל מקום לפעמים פירושו מן הצד עיין תרגום יונתן על פסוק ותשב מנגד פעם אחד למישר יע"ש עיין משלי י"ד ז' ברש"י על פסוק לך מנגד לאיש כסיל עכ"ל ואין ספק שעל דבריו הללו היתה כונת הרב בגדי ישע ב') שגירסת שני הדינים שוה (לא כגירסתינו באחד אמה וכאחד אמה על אמה) ואחרי דבדין השיור נקטי הפוסקים אמה על אמה אות היא כי גם בדין החזקה גרסי נמי הכי או שעל כל פנים מפרשים האמה מזה היינו אמה על אמה וגם בדברי רבינו הרמ"ה נכון לפרש כן ולא להמציא מחלוקת בין הקדמונים וזו ראיה מהימנא להשערת הגאון בחידושי הרש"ש הנ"ל ואל השלישי לו בא:
<b>עוד</b> נמצינו למדין להכריע במה שנחלקו רבני האחרונים שהרב דברי מנחם בסי' תק"ס כתב שהרב בגדי ישע כתב בשם הרב אליהו רבה שצריך לצייר בכל חדר וחדר אמה כנגד הפתח כדי שיראוהו תמיד ונזכר החרבן וכן כתב הרב פרי מגדים במשבצות בשם הרב אליהו רבה אמנם מרן חיד"א בברכי יוסף שם אות ג' כתב בשם הרב שאלת יעב"ץ סי' קס"ט בפעם אחת אמה על אמה סגי לכל חדרי הבית אף שהם רבים דיו לשייר אמה על אמה בפתח הראשון עכ"ל ומדברי הרמ"ה הנ"ל מתבאר כדעת הרב אליהו רבה ודעמיה דבעינן בכל חדר וחדר בפני עצמו דומיא דשני בתים זו לפנים מזו אך אין המנהג כן אלא בחדר אחד הוא דמשיירין אמה על אמה ותו לא: