<h1>שפתי כהן שמות</h1>
רבי מרדכי הכהן
<b>ואלה</b> שמות בני ישראל וגו'. התחיל הספר בוא"ו לפי שהוא"ו בכללה הוא שם הרחמים ולפי שנכנסים לגלות הקדים להם הרחמים. ועוד שבזה הספר מזכיר עון העגל הקדים הרחמים שלא כילם אלא אדרבא היה מרחם עליהם, שביום שעשו להם העגל היה יורד להם המן והענן לא סר מעליהם והבאר הולך לפניהם. עוד ואלה וא"ו אל"ף למ"ד ה"א, גימ' ר"ד, שירד הקב"ה עמהם וד"ר ביניהם כמו שייעד ליעקב שאמר לו אנכי ארד עמך מצרימה, ואם יכתוב אלה בלא וא"ו גימ' ק"ץ שגורם שח"ו קץ בהם, לזה כתב ואל"ה באתב"ש פתכ"ץ גימ' חס"ר לה"ם הב"ה מהק"ץ, ולזה אמר את יעקב, כי הוא"ו היא רמוזה ביעקב, ולזה אמר ואלה. עוד ואלה במ"ק י"ה וחציו ככלו והוא שם הרחמים לרחם עליהם כמו שאמרנו. וספר תורת כהנים מתחיל בוא"ו לרחם על בריותיו בקרבנות שאדם חוטא והבהמה תכפר עליו. וספר חומש הפקודים מתחיל ג"כ בוא"ו לפי שבו נמנו כל המקומות שהכעיסו להקב"ה בתבערה במסה בקברות התאוה וענין קרח וענין המתאוננים וענין ויחל העם לזנות ולא כילם מרוב רחמיו. שמות בני ישראל הבאים, ר"ת שבי"ה לומר שאחר שמת יוסף התחילה השביה שהוא הגלות, או נאמר שביה אמרו לשכינ"ה שתשב עמהם וזהו ש"ב י"ה שהיא השכינ"ה שנקראת י"ה שנאמר אם עונות תשמר י"ה. עוד שבי"ה ש"ב יוס"ף הצדי"ק בר"ת, לפי שהוא היה סבת ירידת יעקב למצרים, לזה סמך ויישם בארון במצרים ואלה שמות לומר שישב עמהם. עוד וא"ו דואלה הוא כמו שאמרו בזוהר דנחיתו כל אינון חילין ומשריין קדישין לזה אמר ואלה כאילו אמר אלה ואלה, ואלה מוסיף על הראשונים. עוד שבי"ה ר"ת שבטי בני ישראל הם, לומר ששם י"ה מעיד עליהם שהם שבטי בני ישראל וכולם הם זרעו של אברהם שנאמר לו כי גר יהיה זרעך וביצחק נאמר <big>כי</big> ביצחק יקרא לך זרע והם הם. שבאו לכאן לכור הברזל, ולא בני עשו ולא בני ישמעאל שאלמלא נכנסו לכור היו כלים כלו בעשן כלו, אבל ישראל עליהם נאמר ה' צדיק יבחן. וכן בזוהר בני ישראל הבאים, בני ישראל עלו בני ישראל נפקו, וכן במדרש ואלה שמות בני ישראל הבאים מצרימה והלא ישמעאל ויצחק אחים היו יעקב ועשו אחים היו ולמה לא ירדו לא ישמעאל ולא עשו א"ר אלעזר למה הדבר דומה לאחד שלוה מן המלך לאחר ימים נפטר הלוה והניח שני בנים ומצא אחד משמש לפניו ואחד ברח אמר לאותו המשמש לפניו ממך אני גובה כל חובי שנתחייב לי אביך אמר לפניו לפי ששמשתי לפניך הפסדתי אמר לו חייך שכר גדול אני נותן לך לכשאתפוס אותו אני מוסרו לך לעבד כך לע"ל וירשו הנגב את הר עשו ועוד כתיב ואת אחיך תעבוד לא די שלא עבדו אלא שהעירו צרות על ישראל כאשר עשה כן יעשה לו ע"כ. א"כ הבאים הם הביאו עצמן לפרוע החוב. עוד הבאים שבאו כל פמליא של מעלה כיון שבאה השכינה שכן ייעד הקב"ה ליעקב אנכי ארד ואין ירידה אלא לגלות, וכן מצרימה גימ' שכינה, וכן הבאים מצרימה, ר"ת ה"ס וס"ת מ"ה, מה שמו ומה שם בנו, ועם א' של את יעקב גימ' א"ץ, הם חבור ב' שמות, ולזה הבאים בלשון רבים והבן. הבאים מצרימה, בכל ספר בראשית אומר מצרימה במ"ח מפסוק ובני חם כוש ומצרים שהוא שם האיש, ומפסוק ויעבידו מצרים ואילך אומר מצרים, והענין הוא שקודם שהתחיל השעבוד היתה מצרים פתוחה ולכך מצרימה מ' פתוחה בסוף ומ' פתוחה בראש, אחר שהתחיל השעבוד מ' פתוחה בראש ומ' סתומה בסוף, בהכנסה נכנסים ונסגרים שם אין עבד יוצא ממצרים שסתומה בכל מיני כשופים כדי שלא יצא שום אחד מהם, ומה עשו מצרים היה לה עשרה פתחים ועשו בכשוף על כל פתח צורה כמו שתאמר בפתח אחד עשו צורת סוס ובפתח אחד עשו צורת חמור ובפתח אחד עשו צורת כלב וכן בכל פתח עשו צורה מהצורות הנמצאות במדינה, כמו צורת אריה צורת טלה צורת שור פרד גמל וצורת אדם על הכל, כדי שאם יברח אחד ידעו מאי זה פתח ברח, כי בכשוף עשו שאם יצא מאיזה פתח שאותה צורה צועקת מיד וכן אותן הבהמות שהם מאותו המין כולם צועקים, ובזה ידעו מאיזה פתח ברח וירדפו אחריהם, ועל פי הדבור יצאו מהפתח של צורת הכלב לפי שהם יותר מצויים אצל הכל והם עזי נפש, ולפרסם נסיו ולהודיע נפלאותיו ולהודיעם שהוא ב"ה שולט על כל הכחות כולם ואין מי יאמר לו מה תעשה והכל הם ברשותו ותחת ידו וברשותו עשו כל מה שעשו וכל מה שעשו לא הועיל לבטל רצונו ית', יצאו מפתח של צורת הכלב ונאלם פיהם, שנאמר ולכל בני ישראל לא יחרץ כלב לשונו למאיש שהיא צורת אדם, ועד בהמה שהם שאר צורות, ועל זה נקראת מצרים בלשון מצור ומצוק. עוד טעם אחר למה מ' פתוחה בראש ומ' סתומה בסוף, כדאיתא במדרש למה נגלה הקב"ה בסנה ולא באילן אחר מה דרכו של סנה אדם מכניס ידו ואינו יכול להוציאה לפי שקוצין של סנה הם כפופים למטה ובהכנסת היד נכנסת וכשמבקש להוציאה אינו יכול לפי שאוחזים בו הקוצים, כן המצריים קבלו ישראל בסבר פנים יפות וכשבקשו לצאת לא הניחום. א"כ מ' פתוחה שקבלום ומ' סתומה שלא הניחום לצאת, ופרעה היה אצטגנין גדול וכשראה שירדו למצרים שבעים חוץ אחד, האומות הם שבעים וישראל הם שבעים ואחד והשבעים הם כנגד שבעים שרים הסובבים הכסא והם יתרים על השבעים, זה ראיה שהעכו"ם יאבדו וישראל יעמדו, לזה אמר והיה כי תקראנה מלחמה היא מלחמת גו"ג ומגו"ג שהם בגימ' ע' אומות, ונוסף גם הוא על שהיו יתרים אחד זהו ראיה שיכלו העכו"ם, וכן ונלחם בנו ועלה מן הארץ ס"ת גימ' ק"ץ א', ר"ל בסוף הקץ לא ישאר אלא אחד שהם ישראל לכלותם א"א שהם תוך והם עיקר הפרי, אם כן נתחכם להוציאם לחוץ שיהו הם קליפה ואנו תוך ובעבדות נתיש כחם, מסים במ' סתומה בגימ' תש"י:
<b>פן</b> ירבה והיה כי. ס"ת בגימ' ע'. תקראנה מלחמה ונוסף גם הוא על שונאינו ונלחם בנו ועלה מן הארץ, ס"ת בגימ' משי"ח, שראה ג"כ מלחמת המשיח שהוא נלחם עם ע' אומות. מה עשה ראה פרעה שהוא מזרע חם וחם נתקלל בעבדות שנאמר עבד עבדים יהיה לאחיו ורצה בכח הכשופים להסיר מעליו עול העבדות ולהטילו על ישראל ולזה חזק לבו לקבל עשר מכות, כי מה הנאה יש לו למלך שהמון העם ישתעבדו בישראל ויקבל הוא עליהם מכות, אלא הכוונה לא להרע להם אלא כדי להציל עצמו מן העבדות ולהשליכו על ישראל, ולזה אמר הנביא מצרים ירד עמי בראשונה לגור שם ואשור באפס עשקו, יאמר בשלמא מצרים כוונתם כמו שאמרנו להסיר עול העבדות מעליהם ולזה לא שלטו בנשותיהם ולא בממונם ולא גרשום ממקומם שהיא ארץ גושן שהיא מבחר ארץ מצרים, אבל אשור על מה שלא היתה כוונתם אלא להרע להם, כי עמלק לא בא אלא להלחם עמהם נאמר עליו תמחה את זכר עמלק מדור דור לא תשכח, מצרים שנשתעבד בהם נאמר עליו לא תתעב מצרי לומר כל לבבות דורש ה', וידע כונת כל אחד ואחד והכל היתה סיבה אלהית לקיים גזירתו שאמר לאברהם ועבדום וענו אותם. ולמה נגזר הגלות במצרים ולמה נגזר על בניו של אברהם. אלא מאהבת הקב"ה לאברהם רצה בזרעו ובחר בהם וכמו שאברהם נתנסה בעשרה נסיונות ועמד בכולן כדי להראות אהבתו לעולם שנאמר עתה ידעתי כי ירא אלהים אתה, קרי ביה ידעתי לכל בני עולם, כן רצה לבחון בניו כדי להודיע לכל בני עולם למה בחר בהם ולקחם לו לעם יותר משאר אומות שהם בני ישמעאל ובני אדום הם ג"כ מזרעו של אברהם, לזה רצה גם כן ללבנם ולצרפן על פי דרכם לזה שם אותם בכור הברזל במצרים שנאמר ויוצא אתכם מכור הברזל ממצרים להראות לכל בני עולם איך עמדו בנסיונם והם בניו של אברהם שעמד בנסיונות א"כ ראויים הם להיותם לעם סגולה להקב"ה הם ולא העובדי אלילים. עוד טעם אחר כי מרוב אהבתו באביהם ובהם כמו שאמר רצה לזכותם וליתן להם התורה ואילו לא הורידם למצרים והוציאם משם לא היו מקבלים עליהם עול התורה ועול מצות והיו אומרים למה מכביד עולו עלינו יותר משאר אומות, לזה הורידם למצרים והיו שם עבדים וקבלו עליהם עול העבדות והורגלו כי עתה לא יכבד עליהם עול תורה, א"כ עתה כשהוציאם ממצרים יקבלו עליהם התורה בעל כרחם כמו עבד שקנאו מאחר הוא חייב לעבוד לאדון השני, ולזה תמצא בהרבה מקומות במצות מזכיר יציאת מצרים לומר שאתם חייבים מאחר שהוצאתי אתכם, הרי בנתינת התורה אמר אנכי ה' אלהיך אשר הוצאתיך מארץ מצרים, וכן הוא אומר כי לי בני ישראל עבדים עבדי הם אשר הוצאתי אותם מארץ מצרים חייבים אתם בכבודי ולא עם אחר. וקצת סיוע מצאתי לדבריהם במדרש ז"ל למה לא נאמרו הדברות בתחילת התורה משלו משל למה הדבר דומה למלך שנכנס למדינה אמר להם אמלוך עליכם אמרו לו כלום עשית לנו טובה כדי שתמלוך עלינו, מה עשה בנה להם חומה הכניס להם מים עשה להם מלחמות אמר להם אמלוך עליכם אמרו לו הן הן, כך הוציא הקב"ה ישראל ממצרים קרע להם הים הוריד להם המן הגיז להם השליו העלה להם הבאר עשה להם מלחמה בעמלק אמר להם אמלוך עליכם אמרו לו הן הן, א"כ מכאן נראה שסיבת הגלות היה כדי שיקבלו אלהותו ית' והתורה. ולמה במצרים ולא במקום אחר כבר אמרנו שהוא מקום הזקוק שהוא הכור שבו מזקקים הכסף. עוד טעם אחר לפי שהיא מלאה כשופין והם כולם מכשפין אצטגנין להראותם כחו וגבורתו שאין זולתו ב"ה. עוד טעם אחר למה במצרים כדי שיסבלו הגלות וכשיצאו משם יכירו החסד שעשה עמהם ויקבלו אלהותו והתורה ואילו היה הגלות באומה אחרת היו בועטים וממירים דתם, אבל במצרים לא יקבלום אם רצו להמיר דתם כי היו מתרחקים מהם שנאמר כי לא יוכלו המצרים לאכול את העברים לחם, אם הלחם כשהיו נוגעים בו היו מתרחקים ממנו כ"ש מהם א"כ ודאי לא יקבלום, לזה היה במצרים. עוד טעם אחר כשנגזר גלות על בניו של אברהם בא מזל של מצרים שהוא הבכור והוא נוטל פי שנים והוא בר מצרן שהדין הוא שהמוכר בית או שדה בן המצר קודם לאחר, ומצרים היא בצד א"י שכן אמר הקב"ה לאברהם מנהר מצרים ועד נהר פרת יהיה גבולכם, א"כ נילוס ופרת הם בני המצר, לזה גלות ראשון במצרים גלות שני בבבל ולזה נקראת מצרים מלשון בן המצר, ובב"ל באתב"ש שש"ך בגימ' והו"א הי"ה ב"ר מצר"ן. עוד טעם אחר מה שלא היה הגלות באומה אחרת הוא כדי שלא ישלטו עליהם בחזקה כמו שעושים עמנו אומה ישמעאלית ששולטים עלינו ועל בנינו ועל ארצנו ועל ממוננו ועל גופנו, מה שלא עשו כן המצרים שלא שלטו על נשותיהם, אחת היתה ופרסמה הכתוב, ולא על ממונם שנאמר וממקנה בני ישראל לא מת וכו', ולא על מקומם שנאמר ומושב בני ישראל וכו', א"כ לזה היה השעבוד תחת יד מצרים, סוף סוף עבד הוא וא"א להתגאות על האדון ולזה לא באו עליהם אלא בתחבולה, שנאמר הבה נתחכמה לו. ומתחילה לא באו עליהם אלא בפה רך כי אין לו לעבד כ"כ עזות מצח להשתרר על האדון מיד אפילו שינתן בידו:
<b>עוד</b> טעם אחר לפי שאין הקב"ה מקפח שכר כל בריה שהרי בשביל שלש דמעות שהוריד עשו מעיניו השליטו על כל העולם אחת מעין ימין ואחת מעין שמאל ואחרת קשורה לו בעיניו שנאמר ותשקמו בדמעות שליש שלוש, וכן נבוכדנאצר בזכות ג' פסיעות שפסע לכבוד הקב"ה השליטו על כל העולם אפילו על בית המקדש, וחם כבד לאביו בתיבה כי המעשה שעשה היה אחר צאתו על ששמש בתיבה לקה בעורו שיצא בנו הבכור שחור זה כוש שנאמר ובני חם כוש ומצרים ופוט וכנען, ופוט עקר שלכך לא נזכר לו תולדות, וכנען נתנה לו א"י כדי לבנותה ולנטעה וליתנה לישראל כמו שכתבתי בפ' נח, א"כ למי ראוי ליתן שכר כבוד אב שעשה, לבנו השני שהוא מצרים, לזה ישבו ישראל תחת ידו, ומשום כבודם של ישראל היתה ארצו כגן שנאמר כגן ה' כארץ מצרים, וכל זה להורות לנו שאין הקב"ה מקפח שכרנו לעולם הבא, ומה אם זה שהוריד ב' דמעות כן אנו שדמעותינו מצוי תמיד ביום ובלילה על אחת כמה וכמה, אם נבנכדנאצר שפסע ג' פסיעות כך אנו שיום ולילה מכתתין רגלינו לדבר מצוה והולכים לבתי כנסיות ולבתי מדרשות על אחת כמה וכמה:
<b>עוד</b> טעם אחר תבינהו בסוד משמרה ראשונה חמור נוער, בשר חמורים בשרם, שניה כלבים צועקים, רמז על גלות שני שהוא תחת יד פרס שרו של סמאל שהוא דומה לכלב, ועליו אמר דוד הצילה מחרב נפשי מיד כלב יחידתי, ומשום כבודן של ישראל כדי שלא יאמרו ממלכה שפלה שלטה עליהם וכדי להראות הקב"ה כחו וגבורתו לכל העולם שנאמר למען ספר שמי בכל הארץ השליטו על כל העולם, מה עשה הקב"ה הביא רעב בכל העולם ובארץ מצרים היה לחם וכל ממלכה וממלכה שהיו באים לקנות שבר לא היה נותן להם עד שיביאו כתריהם ויכתבו שהם כפויים תחת ידו ובזה מלך על כל העולם, בשביל כבודן של ישראל, וכן במדרש על פסוק מן הממלכות תהיה שפלה ללמדך שלא היתה מלכות ירודה ממצרים אלא שנטלה שררה לשעה בשביל כבודן של ישראל, וכן ג"כ במדרש על פ' והיה הגוי והממלכה אשר לא יעבדו את מלך בבל (ירמיה כ"ז) אתה מוצא כל אומה ששעבדה בישראל שלטה מסוף העולם ועד סופו בשביל כבודן של ישראל, בפרעה מה הוא אומר שלח מלך ויתירהו מושל עמים ויפתחהו, שהיה שליט מסוף העולם ועד סופו, במלכות אשור מה"א ותמצא כקן ידי לכל ממלכות הארץ, במלכות בבל מה"א והיה הגוי אשר לא יעבדו את נבוכדנאצר, במלכות מדי מה"א באדין דריוש כתב לכל עממיא, במלכות יון מה"א ותאכול כל ארעא ותדושינה, הא למדת שכל אומה ששעבדה בישראל שלטה מסוף העולם ועד סופו. וכן ג"כ בפ' אין דורשין וארא והנה רוח סערה באה מן הצפון להיכן אזלא א"ר יהודה לכבוש את העולם כולו תחת יד נבוכדנאצר וכל כך למה כדי שלא יאמרו ביד ממלכה שפלה מסר הקב"ה את בניו, ולזה אמר ברמז בגרה בתך שחרר עבדך ותנה לו, כלומר הקב"ה וכו', הקב"ה גזר עליהם בעבדות ת' שנה כמו שאמרנו ומרוב רחמנותו עליהם חשב להם מיום שנולד יצחק וחסר להם מן הקץ ק"ץ שנה נשאר מנין בגר"ה שהם רד"ו שנה לזה אמר בגר"ה הנשאר מנין ליכנס לעבדות, שחרר עבדך שהם המצריים שהם מבני חם שנאמר עליו עבד עבדים יהיה לאחיו, שחררו שאחר שהיה עבד השליטו וגבר"ה ידו על כל העולם, א"כ שחרר עבדך ותנה לו, כי סוף סוף הוא עבד ולא יתגבר עליהם יותר מדאי כמו שאמרנו וכשגבר"ה יד ישראל עליהם לקו על ידם, לפי שרצו להתגבר עליהם ואין ראוי לעבד למלוך על האדון תחת עבד כי ימלוך וכ"ש על האדון:
<b>עוד</b> טעם כדי שלא ימצא בהם שום פסול ולא בזרעם שהיתה עבודה בשדה ולא היו מתאוים לאשה כי מי שהוא בעבודה קשה לא יתאוה לאשה ולא היו רואים אשה דאשה בדברא לא שכיחא עד שהיו באים נשותיהם כמו שאז"ל על פ' מוציא אסירים בכושרות והיו מתאוים לנשותיהם והיו מתחברים להן כמו שאחז"ל תחת התפוח, ושם לא היתה לא מצרית ולא שום אשה והיה מזדווג עמה, היא כוונתה בו והוא כוונתו בה, והיה יוצא מהם זרע כשר והגון ושם י"ה מעיד בהם, יו"ד מעידה על הזכר שלא עיון בשום אשה אלא באשתו, וה"א מעידה על הנקבה שלא כוונה אלא בבעלה:
<b>עוד</b> טעם אחר למה היה במצרים, תבינהו מהמדרש שאמר מאי שנא מצרים אלא באותה שעה היו מצרים שולטים מסוף העולם ועד סופו, אמר אין לך אומה מלוכלכת בעבירות ובדברים מכוערים ובדברים שאינם ראויים אלא מצרים בלבד לפיכך בא להם לישראל תקלה על ידם, והקב"ה בקש לעשות קורת רוח לשמו הגדול מהם ע"כ. ופירושו לפי שהם שלטו על כל העולם כולו מסופו ועד סופו ואין הקב"ה חפץ בהשחתת עולמו בעבור שמו שכבר נשבע לנח שאמר לא אוסיף לקלל עוד את האדמה וכו' ולא אוסיף עוד להכות את כל חי, ולאו לאו שבועה, לזה, בא תקלה לישראל ע"י והקב"ה תבע עלבונם, זהו מה שאמר בקש הקב"ה לעשות קורת רוח לשמו הגדול, שבעבור שמו אי אפשר לפי שנשבע ולא היה לו כביכול קורת רוח מרבוי הדברים המכוערים והעבירות, לזה בא להם על ידי ישראל שתבע עלבונם מהם ועל פי דרכו תבע עלבון שמו:
<b>עוד</b> טעם אחר שהיה הגלות במצרים, לפי שהקב"ה יעד לישראל ואחרי כן יצאו ברכוש גדול, ואם היה בארץ אחרת היה נראה עול וחלול השם שיקחו ממונם אפילו ששעבדו אותם שהשעבוד הוא גזירה שנגזר עליהם ובפרט שהם לקחוהו בשאלה שנאמר וישאלו איש מאת רעהו וכו', לזה היה במצרים כי ידוע לכל שהם עבדים ומה שקנה עבד קנה רבו. ובפרשת בא אל פרעה פ' ועברתי תמצא עוד טעם אחר בע"ה:
<b>עוד</b> ואלה מוסיף על הראשונים של פ' ויגש, לומר מה הראשונים כשנכנסו למצרים היו בחייהם כן לאחר מיתתם הם חיים, צדיקים במיתתם קרואים חיים, א"כ ואלה שמות הבאים ממש כמו שאמרנו:
<b>הבאים</b> מצרימה. לומר שכל נשמות השבטים באו למצרים לסבול עול הגלות ולהקל מעליהם, כי ישראל משולים לגפן שנאמר גפן ממצרים תסיע מה הגפן העצים מעמידים אותה כן ישראל הם עומדים בזכות המתים שמגינים עליהם ונושאים. עמהם בעול ולזה אמר הכתוב וירעו לנו מצרים ולאבותינו (במדבר כ') שהיו עמהם בעול:
<b>את</b> יעקב. פירוש את בשביל יעקב, בשביל עקבה שעשה עם עשו שהיה לו לעשו לרדת ג"כ אלא בשביל עוקבה ורמאות שעשה לו. והיתה טובה לפניו כדי שיקבלו אלהותו ויפסק מהם זוהמת הנחש במעמד הקדוש מעמד הר סיני, וכן במדרש פירשו ותשקמו בדמעות שליש א"ר שמלאי בשכר ג' דמעות שהוריד עשו השליטו על כל העולם ונתן לו שלוה ואין בן דוד בא עד שיכלו אותם דמעות שנאמר ומחה ה' דמעה מעל כל פנים ואז חרפת עמו יסיר וכו', מי גרם לו לעשו לבכות ונתן לו שלום הוי אומר יעקב א"כ הבאים את יעקב בשביל יעקב:
<b>עוד</b> את יעקב כבר כתבנו כי יעקב עם י אותיות עולה מקו"ם, א"כ כאלו אמר הבאים עם המקום שהוא הקב"ה שהוא מקומו של עולם ועושה בו כרצונו ולכן עשה המכות במצרים:
<b>איש</b> וביתו באו. לומר שלא דרו שנים בבית אחד אפילו שהיו בגלות אלא כל אחד בביתו, וזהו מרוב הצניעות והענוה שהיה בהם שחציפות גדול הוא אם ידע יום טבילת אשת חבירו שלא יבא להרהר בה, וכמו שהיה עושה אותו חכם שהיה מבריח הזבובים מעל מטתו. ולזה כפל ואמר באו אחר שאמר הבאים, לומר שאפילו שהיו אכסנאין מיד בבואם ואכסנאי אסור בתשמיש המטה עכ"ז איש וביתו כל אחד בביתו כל אחד לבדו:
<b>עוד</b> חיש וביתו באו, ללמדנו שלא ילך אדם למדינה אחרת אלא אשתו עמו כמו שהיה עושה רב (יומא י"ח) כשהיה הולך למדינה אחרת היה מכריז מי רוצה לינשא לסך ימים זמן ישיבתו באותה מדינה כדי שלא ישב בלא אשה ותזדווג לו לילית, וזהו סוד שתקנו ז"ל תפילת הדרך כדי שתזדווג עמו השכינה כמו שאמר בזוהר, ורב אע"פ שהיה מתפלל תפלת הדרך היה עושה כן כי כל הגדול מחבירו יצרו גדול ממנו, וכן לילית עיקר מלחמתה היא עם הגדולים:
<b>ראובן</b> שמעון וגו' וסיים באשר. התחיל ברי"ש וסיים ברי"ש, לומר שבאו כולם לקיים גזרתו של מקום שהוא ת' שנה, וזהו רי"ש בתחלה ורי"ש בסוף. ולפי שלא ישבו ת' לזה ר"ר, רי"ש בראש ראובן, ראה ראיתי ר"ת ר"ר, ורי"ש בסוף אשר, שבסוף יצאו מהגלות ואשרו אותם כל העמים ואמרו מי זאת עולה מן המדבר:
<b>עוד</b> הזכיר כאן שמות השבטים לפי שנקראו על שם גאולתן של ישראל, ראובן ראה ראיתי, שמעון וישמע אלהים את נאקתם וכן כולם כדאיתא במדרש, לזה קודם שהתחיל הגלות נזכרה גאולתן של ישראל לפני הקב"ה וטרם מכה ציץ רפואה פרח:
<b>ויהי</b> כל נפש יוצאי ירך יעקב שבעים. כתב ר' מנחם רקנטי ז"ל על פסוק אספה לי שבעים איש מזקני ישראל, כתב הרב הגדול כבר הזכירו רז"ל כי ע' אומות הם שבעים לשון ויש לכל אחת ואחת מזל ברקיע ושר למעלה כענין הנאמר בדניאל שם מלכות פרס וכן כתיב אצל מלכות יון והוא שנאמר יפקוד ה' על צבא המרום במרום, ואמרו כי פרי החג ירמזו להם. ובפר"א אמר הקב"ה לשבעים מלאכים הסובבים כסא כבודו בואו ונבלבל לשונם. ולכן היה המספר ביורדי מצרים שבעים, וצוה במספר הזה לכלול כל הדעות בהיותם כלולים כל הכחות ולא יפלא מהם כל דבר, וכן במתן תורה נאמר שבעים מזקני ישראל, כי. ראוי במספר הזה שתשרה שכינה על ישראל כאשר הוא במחנה עליון, כי ישראל הם צבאות ה' בארץ כמו שנעשה ארון וכפורת והמשכן בדמות המשמשים במרום ונעשו הדגלים כדמיון המרכבה שראה יחזקאל להשרות שכינה עליהם בארץ כאשר היתה שכינה בשמים, והנה משה על גבי הע' זקנים רמז להם לישראל שהם גוי אחד בארץ, וקבלו חכמינו ז"ל כי כל סנהדרי גדולה היושבת בבית ה' במקום אשר יבחר ה' לשכנו כן יהיה מנינם ע' והנשיא על גבן כמו משה רבינו ע"ה והנה הם ע"א, וכן האותיות בשם המפורש ע"ב כנגד הסנהדרין וה' המיוחד שהוא אדון על כולם, ולזה ירמוז הכתוב באומרו אלהים נצב בעדת אל, כי השכינה עמהם להסכים על ידם. ואפשר שלזה אמר ויוסף היה, שבא לומר שהוא על גביהם כמו שהיה משה על גבי הע' זקנים. עוד אפשר לומר שכיון שהע' שרים הם לצורך המרכבה אם כן אי אפשר לאבד שום אומה מהאומות כי באבוד האומה יאבד השר שלה שאם תאבד אומתו מה בו צורך עוד, וישראל הם נכנסים תחת יד מצרים והקב"ה התיר לאבדם העולם ובאבודם יאבד שרם, לזה אמר ויוסף היה במצרים כלומר שצפה הקב"ה שעתיד לאבדם לזה המליך יוסף על מצרים שנכנס במקום שרו של מצרים להשלים מנין ע', כי שרו של מצרים בכור ויוסף בכור, ולזה צוה לשחטו ביום י"ד בניסן שאין לו עוד צורך ונשברה יד"ו ונכנסה במקום טלה שור בכור שורו הדר לו, ולזה ויישם בארון במצרים:
<b>וימת</b> יוסף וכל אחיו. לא הביא הקב"ה גלות על ישראל עד שמת יוסף שכל זמן שיוסף קיים א"א להביא רעה לעולם שהקב"ה גוזר. והצדיק מבטלה שנאמר צדיק מושל יראת אלהים, מה עשה הקב"ה כשרוצה להביא רעה לעולם מסלק הצדיק כדי שלא יגן עליהם, וכדי שלא יראה הרעה ויצטער, לזה אומר וימת יוסף וכל אחיו ואחר כן ויעבידו מצרים את ישראל וגו':
<b>ובני</b> ישראל פרו וישרצו וגו'. יאמר הדורות הראשונים היו מושגחים כפי מעשיהם והיו נזונים בזרוע ומתו, שנאמר וימת יוסף וכל אחיו וכל הדור ההוא, אבל הדור שקמו אחריהם אין להם מעשה והם מושגחים בעין החמלה במתנת חנם לכן הם כפי יד הנותן, וכל הנותן בעין יפה נותן מתנה שאין לה קץ, ולזה היתה הפריה והרביה שלא כדרך העולם. אז"ל שהיו יולדות ששה בכרס אחד וי"א שש מאות, הכוונה בזה כשגזר הקב"ה כי גר יהיה זרעך נגזר על הדורות היוצאים שהם זרעו של אברהם עד סוף העולם וכדי שלא יהיה תרעומת אותם שנשתעבדו לומר זרעך אמרת כל הדורות הם זרעו ולמה אנו ולא אחרים, לזה היו יולדות ס' או שש מאות כמאן דאמר, לסבול עול הגרות שנגזר על זרעו של אברהם ומסתלקים קמא קמא, יש מהם שסבלו מעט ויש מהם שראו הגלות ונסתלקו, ואלו הן הדורות שסובלים עולו של פרס, ובפרט דור אחרון שסובלין חבלו של משיח הם היו ראשון בהסתלקותם כי היו יולדות בכל יום וכולם לא יצאו אלא נסתלקו, ולזה אמר כי גר יהיה זרעך בארץ לא להם לא פירש באיזו ארץ לרמוז על כל הדורות, אם כן כל הגליות סבתם גלות מצרים, אמנם אותם שסבלו גלות מצרים ורדו בהם בפרך הם נקראים בכור שנאמר בני בכורי ישראל, וזו היא שבכל המצות אומר אני ה' אשר הוצאתיך מארץ מצרים שכל הדורות היו שם והוציאם, וזה שתקן לנו עזרא הסופר בתפלה אמת ממצרים גאלתנו כל בכוריהם הרגת ובכורך ישראל גאלת וים סוף להם בקעת, לא אמר לנו, כמו שאמר בגאולה גאלנתנו, לומר שכם שכל הדורות ירדו למצרים ונסתלקו וה"א גאלתנו. אבל בענין הגאולה האמתית לא היתה אלא לאותם שסבלו עבודת פרך שנקראים בכור לפי שסבלו גלות ראשון לזה נקראו בכור זהו ובכורך ישראל גאלת וים סוף להם וכו', ולא לשאר דורות כי שאר הדורות היו מסתלקים, וכן אז"ל בענין מתן תורה שכל הדורות היו שם ולזה אמר להם אנכי ה' אלהיך אשר הוצאתיך, ובזה תבין כי התורה נתנה לדורות הבאים ואיך יכתוב עליהם אשר הוצאתיך והם לא יצאו ואיך יאמר זכור את היום הזה אשר יצאתם ממצרים, ועל זה רמזו ז"ל שאמרו חייב אדם להראות את עצמו כאלו הוא יצא, היה להם לומר לראות בעצמו מהו להראות אלא לומר שיביא ראיה לעצמו מן התורה שהוא יצא, וטעם ואילו לא הוציא הוא לתינוקות כנגד ד' בנים שהרי אומר בפסח אשר גאלנו וגאל את אבותינו ובפורים שנצולו ממות לחיים אומר שעשה נסים לאבותינו, ויותר צודק לומר שעשה נסים לנו שאילו נהרגו אבותינו לא היינו באים לעולם כמו שאומר בפסח ואילו לא הוציא, אלא זהו לשכך את האוזן וכנגד ד' בנים:
<b>עוד</b> טעם למה אין אומרים בפורים שעשה נסים לנו, תבינהו ממאמר שאלו תלמידיו את רשב"י מפני מה נתחייבו שונאיהם של אותו הדור כליה וכו' ובסוף אמר להם הם לא עשאו אלא לפנים אף הקב"ה לא עשה עמהם אלא לפנים, א"כ הנס היה להם, ועוד אני אומר שנס הגדול היה שהרגו עם בני המן חמש מאות איש וחמשה ושבעים אלף וביום שני שלש מאות איש ובא מספר ההרוגים לפני המלך ולא חרה אפו אלא אדרבה נתן להם רשות לעשות בשונאיהם כרצונם, זה נס גדול, כי נס שנצולו ממות לחיים אליבא דרשב"י לא היה אלא לפנים לאיים עליהם, ומוכרחים אנו להאמין שכל הדורות שעתידין לבא היו במצרים, לפי שסיבת הגלות היתה כדי לקבל התורה, וכן אמר למשה בהוציאך את העם ממצרים תעבדון, ונתינת התורה היתה לכל הדורות שנאמר את אשר ישנו פה ואת אשר איננו פה, ואם לא היו במצרים שאר הדורות יש להם התנצלות לומר התורה לא נתנה אלא ליוצאי מצרים שנאמר בהרבה מצות כמו אני ה' אלהיך אשר הוצאתיך וכן הרבה מצות שיש בהם זכרון יציאת מצרים ואיך כתב בתורה וזכרת כי עבד היית. בארץ מצרים ואני לא ראיתיה, כי הטעם של אלו שאומר באגדה ואילו לא הוציא את אבותינו כו' היה לו לומר כי עבדים היו לו, ולא אמר אלא עבד היית ממש, וזה הטעם אינו אלא כנגד ד' בנים לתינוקות, אבל עיקר הוא שירדו למצרים כל הדורות, וזה בחומר ובלבנים שנתלבשו כל הנשמות העתידות לבא בחומר ובלבנים שנתלבן חומרם ונסתלקו, וגם היה מוכרח שירדו לשם כל הנשמות לגלות מטעם אחר, כדי שלא יהיה לאותו הדור תרעומת לומר שהוא גזר לאברהם כי גר יהיה זרעך וכל הדורות מזרעו של אברהם, וגם כדי שיהיו מורגלים לשאר שעבודים שעתידין לבא עליהם ויוכלו לקבלם כמו שאמרנו. וזהו שאמר הקב"ה למשה אהי"ה אשר אהי"ה, אהיה עמהם בצרה זו ואהי"ה עמהם בשעבוד שאר מלכיות, עמהם דייקא כי היל"ל אהיה עם בניהם כנ"ל:
<b>ויקם</b> מלך חדש. ס"ת מכ"ש. שהיה מוכס ונתעשר וכשמת המלך ישב במקומו ועשה מכס על כל דבר, וכן בזוהר ויקם דאיהו קם מגרמיה מן דהוה שפיל קם ולא אתחזי למלוכה ולעותרא. א"ר שמעון כולה הוה בגינא דאחשורוש דלא אתחזי למלכא וקם מגרמיה ובעא לאובדא לישראל אוף הכא לא אתחזי למלכא ובעא לאובדא לישראל שנאמר הבה נתחכמה לו. ונעשית הכונה האלהית שאמר וגם את הגוי אשר יעבדו דן אנכי שאם היה קם בשליחותו של מקום לא היה מן הראוי להפרע ממנו:
<b>אשר</b> לא ידע את יוסף. א"ל יוסף וכל הארצות היו באים ולוקחים תבואה ולא היה לוקח מהם מכס, א"ל איני יודע יוסף אלא יוסיף לתת המכס, וכשראו המצריים כן אמרו כדאי הוא למלוך, שזה לא ישא להם פנים בשביל יוסף אחיהם. זה למ"ד חדש ממש כי הראשון הפילו הקב"ה ושם יוסף במקומו וכשמת יוסף בא לקיים גזירתו של מהים שגזר ואמר ועבדום וענו אותם ארבע מאות שנה, ועליו נאמר וסכרתי את מצרים ביד אדונים קשה ומלך עז ימשול בם, שהיה קשה וחיזק את לבו עד שבאו עליהם כל המכות, ומלך עז שהעז פניו כנגד הקב"ה ואמר מי ה', לא ידעתי את ה' וגם את ישראל לא אשלח, ועל זה נאמר וסכסכתי מצרים במצרים, שהוא השר הראשון שהיה קודם יוסף עם השני שקם אחריו, וע"כ נאבדו הם ומלכותם, שנאמר וירא ישראל את מצרים מת לא אמר מתים לאחר שעשה מנויו מת, למ"ד שנתחדשו גזרותיו, פירוש חדש אינו על מלך אלא על הגזירות שנתחדשו ונהפך לאחר מה שלא היה בו מקודם, לזה אמר חדש כמ"ש. וכן במדרש א"ל לפרעה בא ונזדווג לאומה זו אמר להם עד עכשיו נהנינו משלהם ואנו מזדווגים להם אלולא יוסף לא היה לכם חיים מיד הורידוהו מכסאו ג' חדשים, כיון שראה כן אמר כל מה שאתם אומרים אני שומע לכם, לפיכך ויקם מלך חדש וגו':
<b>ובזוהר</b> ת"ח כל עמין דעלמא וכל מלכין דעלמא לא אתתקפו בשולטניהון אלא בגינהון דישראל, מצרים לא הוו שליטין על עלמא עד דאתו ישראל ועאלו תמן בגלותא כדון אתתקפו על שאר עמין דעלמא. בבל לא אתתקף על כל עמין דעלמא אלא בגינהון דישראל דלהויין בגלותיהון, אדום לא אתתקפו על כל עמין דעלמא אלא בגינהון דישראל דלהויין בגלותהון דהא עמין אילן בשפלות הוו משאר עמין ומכיכין מכולהו ובגין דישראל אתתקפו, מצרים דכתיב מבית עבדים עבדים איקרו בבל דכתיב הן ארץ כשדים זה העם לא היה, אדום דכתיב הנה קטן נתתיך בגוים בזוי אתה מאד, וכלהו לא נטלו תוקפן אלא בגינהון דישראל דכד ישראל בגלותהון מיד אתתקפו על כל שאר עמין דעלמא. מ"ט בגין דישראל אינון בלחודיהו לקבל כל שאר עמין דעלמא וכד עאלו ישראל בגלותא דמצרים מיד הוה קימה למצרים ואתתקף שולטנא דילהון לעילא על כל שאר עמין, דכתיב ויקם מלך חדש קימה הוה ליה דעד יומא דין לא הוה ליה שולטנו על שאר עמין והשתא אתקם לשלטא על כל שאר עמין דעלמא. וכדין אתקיים תחת שלש רגזה ארץ תחת עבד כי ימלוך, כל זה הוא אליבא דמד"א נתחדשו גזרותיו. ובזוהר במקום אחר ר' יוסי אמר כל יומא עביד הקב"ה מלאכין שליחן על עלמא דכתיב עושה מלאכיו רוחות עשה לא כתיב אלא עושה בגין דכל יומא ויומא עושה וההוא זמנא אתמנא ממנא חד על מצרים ודא הוא דכתיב ויקם מלך חדש על מצרים אשר לא ידע את יוסף דהא מאתר דפרודא הוו כד"א ומשם יפרד וקדמאה מההוא פרודא נהרא דמצרים איהו ובגין כך אשר לא ידע את יוסף אתר דכל יחודא שריא ביה דאיקרי צדיק ע"כ, זהו אליבא דמן דאמר חדש ממש, ולפי שהיה מאתר דפרודא פירוש מצד הקליפה וישראל ממוחא לזה אמר הכתוב ויאמר אל עמו, הנה עם בני ישראל רב פירוש גדול כמו רבי המלך שהוא לשון גדולה ומעלה, ועצום בתורה שלימדם יעקב אביהם וקבע מדרש במצרים, ואין אנו יכולים עליהם, כל המקבל עליו עול תורה מעבירים ממנו עול מלכות ועול דרך ארץ, וכן ברך יצחק לעשו ואמר והיה כאשר תריד ופרקת, אין אנו יכולים עליהם אלא א"כ נעבירם מת"ת, וכן הנה עם בני ישראל רב ועצום ממנו, ר"ת העבירום, הבה נתחכמה לבטלם מן התורה פן ירבה בתורה, והיה כי תקראנה מלחמה ונוסף גם הוא, שהוא הקב"ה שנקרא הוא שנאמר הוא אלהינו, על שונאינו שהם שאר השרים, ונלחם בנו ועלה, נבא ולא ידע מה נבא שכן היה שנאמר ה' ילחם לכם, ועלה שעלו בעילוי ובכבוד גדול שהיו להם ז' ענני כבוד והבאר והמן כמו שאמר שמלתך לא בלתה וגו' ואומר ה' אלהיך עמך לא חסרת דבר:
<b>וישימו</b> עליו שר"י מסי"ם. גימ' בטו"ל תור"ה עם ב' מלות, עשו ערמה כדי לבטלם מת"ת כמו שאמר במדרש מלמד שהביאו מלבן ותלו לו לפרעה, בסבלתם של ישראל, בסבלתם בסבל תם בסבתם, ואפשר שלמ"ד של בסבלתם היא ללמד שבטלם מהלמוד וכמו שאמר עד מתי מאנת לענות גו', והביא עליו עשר מכות בסיבת ישראל שהיו במעמד ה"ם, וכן משה הכניס כל הדורות באלה שנאמר את אשר ישנו פה וגו':
<b>ויבן</b> ערי מסכנות. לא פירש מי הוא הבונה, ונוכל לומר שחוזר לנעלם שהוא הקב"ה, ופירוש ויבן ר"ל שנתן בלבו מחשבות שיחשוב על ישראל כדי לאבדם, כמו שאמר ואולם בעבור זאת העמדתיך וגו', וזהו את פיתום ואת רעמסס, פתם כתיב שפתם המחשבות שחשבו והרעימם והמסיסם כמו שאמר המדרש המה יבנו ואני אהרוס, שאל פילוסוף אחד את ר' אלעזר א"ל לא כך אמר הנביא המה יבנו ואני אהרוס והלא כל מה שבנינו קיים וכל מה שבניתם נהרס, א"ל לא דבר הנביא כנגד הבנין אלא כנגד העצות שכל מה שאתם יושבים ומחשבים לבנות עלינו עצות לכלותנו הקב"ה הורס עצתכם, אמר לו חייך כך הוא כל שנה יועצים לבא עליכם לכלות אתכם וחד סבא מבטל ליה. א"כ על זה הדרך נוכל לומר ויבן ערי מסכנות שבונה מחשבות למסכן ביצתם של ישראל, והקב"ה מבטלם והרעימם כמו שאמר וכאשר יענו אותו כן ירבה, כן רבה וכן פורץ הל"ל אלא כשהיו מענים אותם, כדי להפיג דאגתם ולשכח צערם רמז הקב"ה לשר של תאוה והיו מזדווגים עם נשותיהם, ורבוי התשמיש אינו פרה ורבה אלא אדרבא מזיק כמו שאז"ל אסיר לשמש מטתו ביום ולזה אמר כן ירבה ברבוי התשמיש היו פרים ורבים, כמו שאז"ל על פ' תחת התפוח עוררתיך וגו'. כן ירבה וכן יפרוץ ס"ת בגימ' הקץ, פירוש כדי להשלימם לס' רבוא למהר גאולתם שאין השכינה שורה על פחות מס' רבוא:
<b>ויעבידו</b> מצרים את בני ישראל בפרך ויעבדו כתיב הם היו חושבים שמעבידים אותם אדרבא הם עובדים והם עבדים להם, שסופן ללקות על ידם ולכלות ממונם, נמצא שכל מה שטרחו ועבדו הוא לישראל:
<b>בפרך</b> פירש רש"י ז"ל בעבודה המפרכת את הגוף. עוד נוכל לומר שאמר בפרך לפי שעפר של מצרים אינו מתגבל לפי שהיא מצולה שהנהר עולה ומשקה הארץ והארץ נעשית כמו מצולה שאינה נגבלת והיו הלבנים מתפרכות והיו חוזרים ומגבלים הלבנים ולדוש ברגליהם בחזקה עד שהיה כל גופן מתפרך, עד שהיה מתגבל ונעשה לבנים בלא שריפה והיתה מלאכה כבידה הרבה שלא כשאר מלאכת הלבנים של שאר מדינות ולא יכלו לגבלן אלא על ידי התבן, וכשראה פרעה כך גזר שלא ינתן להם תבן ולא היה אפשר ליגבל כלל עד שהיו כופרים בנפשם, וזהו פר"ך כפ"ר, שהיו כופרים, והיו הולכים משדה לשדה לבקש עפר שיגבל עמהם ולא מצאו, וזהו בכל עבודה בשדה שהיו מחזרים משדה לשדה והכל היה מתפרך, וזהו אשר עבדו בהם בפרך, לפי שכל עפרה היה מצולה כמ"ש:
<b>ובמדרש</b> ובכל עבודה בשדה, וכי בשדה היו עובדים ולא בעיר אלא כשגזר עליהם האנשים ילינו בשדה ונשים בעיר למעטן מפריה ורביה ונשותיהם היו מחממות להם מים חמין ומביאות לבעליהם כל מאכל וכל משקה ומנחמות אותם. פר"ך גימ' ש', לומר שכל המשתעבד בישראל כאילו כביכול משתעבד בהקב"ה שהוא עמהם שנאמר עמו אנכי בצרה, שכן ש' הוא מספר חלוף שם הוי"ה שהוא מצפ"ץ, עוד מצפ"ץ גימ' ברחמים, שהוא נושא עמהם בעול ומרחם עליהם. פר"ך, במ"ק י"ב לומר שנשתעבד בי"ב שבטים, ושבט לוי לא נשתעבד בו כי קבל צוואת אביו שקבל עליו עול תורה ופרק מעליו עול מלכות, ושבט יוסף נחשבים לב' שכן אמר לו יעקב כראובן ושמעון יהיו לי:
<b>וימררו</b> את חייהם בעבודה קשה. בבטולם בתורה שהיא חייהם שנאמר כי הוא חייך, וכן אז"ל על פסוק ונס אל אחת הערים וחי, תלמיד שגלה מגלים רבו עמו, ורב שגלה מגלים ישיבתו עמו שנאמר וחי בהם עשה לו כדי שיחיה וחיי בעלי חכמה בלא ת"ת כמיתה הם חשובים, וכן כתב הרמב"ם ז"ל פרק ז' מהלכות רוצח, א"כ לזה לא אמר וימררו אותם אלא את חייהם, וכן חייהם בגימ' חכמה כמו שכתב הרמב"ם ז"ל חיי בעלי חכמה כמיתה הם חשובים. בעבודה קשה, כל עבודה שהיא חוץ מעבודת השי"ת הוא עבודה קשה לגוף ולנפש, וזהו בחמ"ר ברמ"ח איברים שהוא הגוף, ובלבנים באלב"ם בגימ' נפשם עם ד' אותיות, ודע דכתיב עבד"ה חסר בגימ' אף, עבודה שהיא עבודת הש"י היא עבודה מלא בגימ' פ"ז ובגימ' ז"ו הי"א יחו"ד הוי"ה עם ד' אותיות, ופ"ז הוא חבור ב' שמות שהוא ראש הבנין אהיה וסופו אדני, על דרך נעוץ סופן בתחלתן ותחלתן בסופן, ועם הנעלם פ"ז ופ"ז בגימ' לבנ"ה וזהו ובלבנים, שלא היו יכולין ליחד ולחבר ולומר עבדה חסר, ולזה יציאת מצרים ע"י שניהם שנאמר אהיה אשר אהיה ועל ידי אני, שלא הניחום ליחד ולחבר כמו שאמר אהיה לרחם על ישראל. ואני דן למצריים והבן:
<b>ובזוהר</b> דורש זה הפסוק על התורה באופן אחר ז"ל, ויניחהו בגן עדן דא אורייתא דאית בה ג"ן סדרין ושוי תמן לעבדה אי זכה לנטרא לה איהו יהא רישא על ד' יסודין ואתעביד נהר דאשקיין על ידיה ולא על ידא אוחרא ואשתמודען ביה דאיהו רבון ושליט עלייהו ואי עבר על אורייתא אשתקיין ממרירו דאילנא דרע דאיהו יצה"ר, וכל איברוי דאינון מד' יסודין אתמר בהון וימררו במרירו דמרה ולגבי איברין קדישין דגופא דאינון מסטרא דטוב עלייהו אתמר ויבאו מרתה ולא יכלו לשתות מים ממרה וגו', בגוונא דא אמרו מארי מתניתין וימררו את חייהם בעבודה קשה בקושיא, בחומר בקל וחומר, ובלבנים בלבון ההלכה, ובכל עבודה בשדה דא ברייתא, את כל עבודתם דא משנה, איתיבון בתיובתא אתמר בהון ויורהו ה' עץ וגו' דא עץ חיים וביה וימתקו המים, ודא משיח דאתמר ביה ומטה האלהים בידי:
<b>ויאמר</b> מלך מצרים למילדות אשר שם. למה אמר אשר, יאמר ששם האחת שפרה כו'. ועוד בויאמר ראשון מה אמר כי אחר כך אמר ויאמר בילדכן כו'. אלא פרעה דדייק בשמא וראה ששם האחת יוכבד ושם השנית מרים, וכינו שם האחת שפרה ושם השנית פועה, שפרה שהיתה מתפללת להשי"ת שיפרו וירבו מהר להשלים ס' רבוא למהר יציאתם, ופועה מלשון כיולדה אפעה כשהיתה מתקשה בלידה היתה מתפללת עליה שתלד במהרה ויוציאנה לאורה, לזה לא קרא לשאר המילדות כי ס' רבוא ודאי שהיו להם הרבה מילדות וקרא לאלו לפי שהם סיבת רבויין בתפלתן:
<b>עוד</b> ויאמר מלך מצרים למילדות וגו'. לא נזכר שמו כמו שדרך לומר פרעה אלא אמר מלך מצרים, להפיל עליהם אימת המלכות, ובפרט שהם נשים שדעתן קלה, ובפרט העבריות. אשר שם האחת שפרה כמו שאמרו חז"ל שמשפרת הולד, פועה שפועה והוגה לולד שלא יבכה, וזה בא ממורך הלב, לזה הטיל עליהם אימה יתירה, ויאמר בילדכן את העבריות וראיתם על האבנים. ה"א בני"ם ו', אם תהרגו אחד או שנים לא יוכר הדבר לפי שהן יולדות הרבה, ולזה אמר העבריות אולי נמעט מהם ולא ירבו כל כך לפחות בן א' מששה לא יראה שאתן הרגתן אותו, שהבת תשלים חסרונו, ולזה אמר ויאמר מלך מצרים למילדת חסר, כלומר אפילו שלא תעשה דבר זה אלא מילדת אחת תספיק למעט מהם, שהיו כקוצים בעיניהם וכל אחד היה בעיניהם כעם רב, וכן אמר העברית חסר ו אפילו עברית אחת, כי ידע פרעה שאי אפשר ששתי מילדות יספיקו לעם רב בישראל, אלא כוונתו למעט כל דהו, ובאמירה אמר ויאמר בילדכן את העבריות מלא לשון רבים, כלומר לכולם לא תחיו לשום אחת, אמר אולי לאחת יחיו ולאחת ימיתו יועיל לפחות שום אחד מהם:
<b>ותיראן</b> המילדות את האלהים ולא עשו כאשר דבר אליהם מלך מצרים. אע"פ שהוא מלך לא נכנס בלבן אימתו כנגד אימת הקב"ה אלא אדרבא היו מחיות הילדים כולם, כמו שאז"ל שהיו מספקות להם מזונם ושהיו מתפללות שלא ימות אחד מהם שלא יחשדום שהן הרגוהו:
<b>ויקרא</b> מלך מצרים למילדות. שהטיל עליהן אימת מלכות ואמר להן בפנים זועפות מדוע עשיתן, אע"פ כן לא נבהלו ולא נכנסה אימתו בלבן ולא עשה בהן שום התפעלות כלל אלא כאחד העם, לזה אמר ותאמרן אל פרעה, לא אמר אל מלך מצרים אלא אל פרעה:
<b>כי</b> לא כנשים המצריות וגו'. פירוש הנה המצריות בצער חבלי לידה מקללת חוה ולזה הן צריכות מילדת ופעמים לא יספיק להן מילדת אחת, אבל העבריות עברו ופרצו גדרו של עולם והן משולות לחיות שאינן צריכות מילדות שהרי הן יולדות ששים בכרס אחד שנאמר כי חיות הנ"ה בגימ' ס', לא כמו שחשבת ששה בכרס אחד כמו שאמר האבנים ה"א בנים אלא ס' בכרס אחד, ומי שיולדת כן מה תעשה המילדת, בטרם תבא המילדת וילדו יולדות וחוזרות ויולדות, ולזה אמר וילדו לא אמר ילדו אלא וילדו. ולזה וייטב אלהים למילדות ומה היא ההטבה וירב העם לאמת דבריהם ולא ימצאו כוזבות ולזה וירב העם ויעצמו יותר מדאי, כי היו יולדות ששה בכרס אחד, ולאמת דבריהם היו יולדות ששים, וראיתי במדרש שש מאות היו יולדות. כשראה פרעה שלא הועיל עם הנשים אימת מלכות ולא שום איום שאיים עליהן אמר ויצו פרעה, לא אמר מלך מצרים כמו שאמר למילדות שכבר זלזלו בכבודו שקראו לו בשמו שנאמר ותאמרן המילדות אל פרעה ולא נאמר אל מלך מצרים, לזה ויצו לכל עמו לאמר, צווי ואמירה. כל הבן הילוד, אמר ממני לא ישמעו גירה בהם המון העם:
<b>וילך</b> איש מבית לוי וגו'. רז"ל אמרו מי היה זה האיש אלא זה היה עמרם ולהיכן הלך בעצת בתו. ולמה לא נזכר שמו. ועוד עמרם גדול הדור אלולא בתו לא היה מחזירה. ועוד שהיא היתה בת קל"ג שנה כמו שאמרו ז"ל כבר הזקינה, שרה אמנו אמרה הבת צ' שנה תלד וזו הבת קל"ג שנה תלד, א"כ למה גרשה, וא"ת ידע שתחזור לימי עלומיה א"כ לא יגרשנה הואיל וכן הוא הקב"ה עושה לה נס, ועוד שאמרו בגמרא ויקח ויחזיר מבעי ליה אמר יהודא בר ביזנא שעשה בה מעשה ליקוחין הושיבה באפריון ואהרן ומרים מרקדים לפניה ונעשו בחורים:
<b>אלא</b> הענין הוא שרצה הקב"ה להעלים משה שהוא הגואל הראשון כדי שלא יהיה שום קטרוג עליו וכדי שיסיח השטן דעתו ממנו ויאמר שעל דרך הטבע אי אפשר לבא מבת קל"ג שנה כמ"ש בענין תמר ויהודה, ולזה נלקח על ידי בת פרעה ויהי לה לבן ולזה גדלתו, ולזה הלך אל יתרו כהן מדין כומר לע"ז והלך להודו כפי המדרש, הכל היה כדי להסיח דעתו של שטן כדי שיאמר שאי אפשר גואל ראשון שינצל ויתגדל על ידי טמאה כזו כמו שאמרו ותרד בת פרעה לרחוץ מגלולי בית אביה משמע שהיתה טמאה, ולא ידבק עם כומר עובד ע"ז ולא ישא בתו, ולזה הצפינתו ג' ירחים עד שהסיח השטן דעתו ממנו, והלך אחר המדבר כי הוא אין לו עסק במדבר אלא בארץ שנאמר משוט בארץ, ובא אל הר האלהים חרב"ה, חבר"ה ששם נתחבר ונתעלה וימסר בידו, אז אמר לו לך אל פרע"ה עם ד' אותיות גימ' שט"ן, כבר נתון בידך, לזה א"ל מזה בידך ס"ת ה"ך, הכהו והשליכהו ארצה ותראה מה עושה, וישליכהו ארצה ויהי לנחש, ויאמר שלח ידך ואחוז בזנבו, אל תתן לו ריוח אלא אחוז בזנבו כתתהו תחת ידך. וכן אמר במדרש למה הראהו בנחש אלא מה נחש נושך וממית בני אדם כך פרעה, א"כ נראה שהמטה הוא פרעה הוא הנחש התנין הגדול הרובץ בתוך יאוריו, ועל זה המטה נאמר לו למשה והמטה אשר נהפך לנחש תקח בידך, ואינו מטה של משה כי מטה של משה היה נקרא מטה האלהים וזה המטה היה של אהרן שנאמר לו כי ידבר אליכם פרעה לאמר וגו' ואמרת אל אהרן קח את מטך והשלך. לפני פרעה יהי לתנין, ולמה של אהרן ולא של משה, אמרו בזוהר ז"ל מ"ט מטה אהרן ולא מטה משה אלא ההוא דמשה איהו קדישא יתיר דאגליפא בגינתא עלאה בשמא קדישא ולא בעא קודשא ב"ה לסאבא לה באינון חוטרין דחרשיא, ולא עוד אלא לאכפיא לון לכל אינון דאתיין מסטרא דשמאלא בגין דאהרן אתי מימינא ושמאלא אתכפיא בימינא וגלי קמי קוב"ה דאינון חרשין יעבדון תנינא ע"כ. א"כ המטה אשר נהפך לנחש הוא מטה של אהרן שפרעה היה כפוף תחת ידו, ולזה א"ל המטה אשר נהפ"ך לנח"ש שהוא השטן שמשטין על האדם ומטהו מדרך טובה לדרך רעה ונהפך לנחש, תקח בידך אל תניחהו אלא תמיד תהיה שולט עליו מאחר שהוא הפכפך נהפ"ך לנח"ש. ר"ת וס"ת בגימ' הנשמ"ה, נשאר אותיות חנפ"ה למפרע שמחניף לאדם ליטול נשמתו, כמו שאז"ל יורד ומסית עולה ומקטרג יורד ונוטל נשמה א"כ לזה לקחה בחשאי:
<b>ובזוהר</b> משה זכה לקול שנאמר וישמע את הקול, עמרם זכה לבת קול שנאמר ויקח את בת לוי, ואח"כ אמר ויקח עמרם את יוכבד דודתו לו לאשה וכו', כדי שידע השטן, לא פעם אחת אלא ב' פעמים לקחה, ואין הגואל יוצא מב' לקוחין לדודתו והתורה עתידה לאסור ולומר ערות דודתך לא תגלה, ולא נזכר אלא אחר שילדה משה שנאמר ויקח עמרם את יוכבד דודתו לו לאשה ותלד לו את אהרן ואת משה, אבל קודם אמר וילך איש מבית לוי שהלך מאצלו אחר שנשא בתו גרשה והלך וזהו וילך וחזר ולקחה:
<b>ואפשר</b> לומר וילך אי"ש זה הקב"ה, מבי"ת לוי גימ' חש"ק מל"ך, שחשק הקב"ה והביאו למשה משמיטת החסד להנהיג זו השמיטה, וכן מש"ה ר"ת משמיטה שעברה הוא, כי משה היה רועה ודאי לרעות את ישראל וליתן להם תורה על ידו שיש בה תרי"ג מצות כמנין מש"ה רבינ"ו, וכבוד אלהים הסתר דבר:
<b>ותהר</b> האשה ותלד בן כו'. אז"ל שנולד לז' חדשים, והטעם למה יצא משה לז' חדשים לפי שט' חדשים עולים ר"ע ימים ומשה טוב בלא רע שנאמר ותראה אותו כי טוב הוא, מאין ידעה, שלא נולד לר"ע ימים שהם ט' חדשים:
<b>עוד</b> נולד לז' חדשים, הוא סימן לישראל שיחסר להם מן הקץ, זכו אחישנה. וסימן בטרם תחיל ילדה, שנולד לז' אין לה חבלי לידה, כמו שאז"ל ג' חדשים ראשונים דר למטה אמצעיים באמצע אחרונים למעלה ובעת הלידה מתהפך ויורד זהו חבלי לידה, אבל מי שנולד לז' אין לו כ"כ חבלי לידה א"כ בטרם תחיל ילדה, והיולדת לז' יולדת למקוטעים, פירש"י שאין לוקח מחודש ז' כי אם יום אחד ומשה לקח מחודש ז' ארבעה ימים שהם קפ"ד ימים כנגד זכות האבות מדלג על ההרים בזכות ההרים שהם האבות שדפק"ו על דלתי רחמיו ופק"ד ה' את עמו וישמעו כי פק"ד ה' את עמו וחסר להם מן הקץ מנין דפק"ו, שהם ק"ץ שנים חסר להם מן הקץ, א"כ כשבא אם זכו, יבא פתאום בלא חבלים כמו שאמר פתאום יבא האדון אשר אתם מבקשים וגו', אמנם כשבא בעתו אז"ל שיבאו צרות כאמרם אם ראית צרות תכופות צפה לרגליו של משיח, והגאולה של מצרים היתה שלא בעתה, לזה נולד הגואל שלא בעתו בלא חבלים, שקול משה כנגד כל ישראל, א"כ לזה נולד לז' חדשים:
<b>ותרא</b> אותו כי טוב הוא. על דרך הפשט לפי שילדתו לשבעה והיולדת לשבעה יולדת למקוטעים, פירוש שבעה חדשים שאינם שלמים וחשבה שהוא נפל כשראתה אותו ראתה שהוא שלם באיבריו ובריא ומשום עין הרע הצפינתו ג' חדשים כדי שאם יראוהו אחר כן לא יביטו עליו בעין רעה, כי הנולדים לט' כולם הם בריאים וטובים. פירוש טוב כמו בריא כמו ונשבעה לחם ונהיה טובים. ולא יכלה עוד הצפינו שכל כך גדל עד שנעשה כבן שבע שנים שכן אמרו והנה נער בוכה שהיה קולו כמו נער, אז אמרה שנצרך להצפינו, ותקח לו תב"ת גימ' הי"א העלימת"ו מ"ן העי"ן, גמ"א באתב"ש רי"ת ע"ה תור"ה, שעתיד לקבל התורה שהיא נתונה בארון. גמ"א בגימ' מ"ה ע"ה הוי"ה במלואו, גמ"א נוטריקון גדול מהולל אתה. למפרע אתה מלך גדול, גומל מפעלות אתה. גואל מלך אדיר. ותחמרה בחמ"ר, נוטריקון ח"י מל"א רחמי"ם, ובזפ"ת זכאי פנה תחינתו, זה פנה תורה. עוד זה פועל תורה, שעמד כמו פועל לקבל התורה, עוד בחמר ובזפת ברחמים ודין, ברחמים שריחמה עליו והצפינתו, ודין ששמתו בתיבה על שפת היאור. עוד ולא יכלה עוד הצפינו לפי שנתמלא הבית אורה, ולזה לא שמה אותו בספינה קטנה אלא הסגירתו בתיבה, ותשם בסוף, כדי שיהיה סמוי מן העין, כי סוף הוא מקום גדול קנים, ושמתו בין הקנים שהם לצד היאור, וזהו על שפת היאור לא לצד היבשה מקום שמצויים שם בני אדם, ועשתה כן בחכמה גדולה כדי להטעות אצטגניני פרעה ששמה אותו בין הקנים והיה תלוי ועומד, כי אולי אם היו יודעים היכן הוא היו מחפשים אחריו, וכדי שידעו שאינו לא בארץ ולא במים ויתיאשו מלחפש אחריו עשתה כן, ואין המטמון נגלה אלא לבעליו, לזה ותרד בת פרעה היא ונערותיה. אמרו במדרש ונערותיה שלשים נערות היו עמה ושום אחת לא ראו אלא היא שנאמר ותרא את התבה:
<b>ובזוהר</b> ותקח לו תבת גמא מאי תבת גמא דחפת ליה בסימנהא דלהוי נטיר מאינון נוני ימא דשטין בימא רבא דכתיב שם רמש ואין מספר והיא חפת ליה למהוי טמיר מינייהו וחפת ליה בחפו דסטרא דיובלא יקירא דתרין גוונין חוור ואוכם ואנח למשה בינייהו דלשתמודע עמהון בגין דזמין הוא לסלקא בינייהו זמנא אוחרא לקבלא אורייתא ע"כ. ומה שאמר וחפת ליה בחפו דסטרא דיובלא דתרין גוונין חוור ואוכם, הוא פירוש ותחמרה בחמר ובזפת, פי' בין סטרי דין ורחמים של הבינ"ה לא בין חס"ד ופח"ד כי שם הקליפות, ומש"ה הוא הש"ס בהפך, ותאמר כי מן המים משיתיהו הוא חבור שמו ושמה. מש"ה בתי"ה היינו משיתיה"ו ע"ה, משיתה"ו שמ"י תה"ו כמו שמי מתמיה, בתי"ה בת י"ה, אחר שהיתה בת פרעה:
<b>ותרד</b> בת פרעה לרחוץ. וכי דרך בת מלך לרחוץ, ועוד וכי דרך בת מלך לרדת ליאור, דרך בת מלך להיותה מסוגרת בפלטין של מלך שנאמר כל כבודה בת מלך פנימה, ועוד לרחוץ על היאור היל"ל לרחוץ ביאור לא על היאור, ועוד היה לו לומר ותרד בת פרעה על היאור לרחוץ. רש"י ז"ל כתב על זה סרס המקרא ותרד בת פרעה על היאור לרחוץ. ואפי' למדרש שאומר שהיתה מנוגעת בנגעים קשים ולא היתה יכולה לרחוץ בחמין וירדה לרחוץ ביאור, אם הירידה היא כדי שתרחוץ בצונן תרחוץ בביתה, כי א"א שבית מלך כמו פרעה לא ימצא בביתו כמה בריכות מים, כי כן דרך המלכים להיות בביתם מים. ואפשר לומר עם מה שאז"ל לרחוץ מגלולי אביה, שביטלה הע"ז של אביה, והע"ז של אביה היה נילוס והיא ירדה לרחוץ עליו, כלומר לטמאו ולבטלו. עוד אפשר לומר שהורידוה מגדולתה כשראו שביטלה הע"ז, וישבה יחידה עם שפחה אחת שכן כתיב ונערתיה הלכת בלשון יחיד, ולזה אמר ותרד בת פרעה לא אמר ותלך, ואין לה עם מי שתרחוץ כי אחת אינה יכולה לרחוץ לבדה בלי מסייעת והלכה עמה לרחוץ, ומה שאמר על היאור ולא אמר ביאור, הוא כמ"ש שירדה לבטלו, ולז"א על לעלות עליו:
<b>ותפתח</b> ותראהו את הילד והנה נער בוכה, ותרא מבעי ליה וכו', ועוד מאי את הילד בה' הידיעה, ועוד והנה נער בוכה כמו שאז"ל קרי ליה ילד וקרי ליה נער, אלא כמ"ש שהעלימתו מן העין, והקב"ה העלימו מן העין ג"כ שלא ראתה אותו שום בריה אלא היא, כמ"ש פ' בראשית כי היא היתה תאומתו, כי ב' תאומות נולדו עמו ולקח אחת שהיא צפורה ולא לקח האחרת שלא ליקח ב' אחיות, ולזה אמר ותראהו לומר ותרא הו' שנולדה עמו, ולזה את הילד בה' הידיעה, והנה נער בוכה בכה כתיב כי יום שננער מבטן אמו היה נער גדול כמו שאז"ל עלו ב' וירדו ז', והיה מתעלם ממנה פעמים נראה לה כילד פעמים נראה כנער, וזה בכה, בזה או בזה, אז נתמלאת עליו חמלה, עוד בכה כתיב שהיתה אמו ג"כ בוכה ועלתה בכיתה לפני הקב"ה, כן אמר בזוהר, לזה ותחמול עליו, עוד ותראהו ותרא כו', שנולד מהול, עוד בכה שבא המלאך והכהו עד שיבכה ותחמול עליו לזה בכה, ולזה כתיב ותאמר מילדי העברים, שהם לעולם בוכים וע"י בכייתם הם נענים שנאמר בבכי יבאו, ושערי דמעה לא ננעלו בפני בכייתם של ישראל, אבל לעכו"ם הם ננעלים, ולזה אמרה מילדי העברים זה, שבא בעבור להנהיג את ישראל, זהו העברים שבא בסוד העבור. עוד נאמר ותחמול עליו, שאחר שהיה מתעלם ממנה ולזה היתה מתבוננת בו ומבטת בו הרבה להכירו, ולזה ותראהו כשראתה אותו, אמרה מילדי העברים זה שהם מתעלמים מן המצרים, כמו שאז"ל על פסוק ותבאי בעדי עדים שהיו נבלעים בארץ ונוצצים כעשב שנאמר רבבה כצמח השדה נתתיך:
<b>ועל</b> דרך המדרש מילדי העברים זה, מהעוברים בים ביבשה ועתידים לומר זה אלי וגו', עוד מילדי העברים זה, העוברים שאמרו שירה על הים, כמו שאז"ל על פסוק ה' ממקור ישראל, שאפילו עוברים שהם במקור אמרו שירה ומה אמרו זה אלי וגו':
<b>ותאמר</b> אחותו, מקודם נצבה מרחוק כי פחדה שלא יהיה דומה לה, כי כן דרך רוב האחים דומים זה לזה, ולכך כדי שלא יכירו בדמיון שהוא אחיה וידעו שהוא מילדי העברים, אח"כ כשראתה שהיא בעצמה אמרה מילדי העברים הוא ותחמול עליו אז נתקרבה ואמר האלך וקראתי לך, הא לך שהיה בוכה שלא רצה לינק חלב טמא וא"ל אחותו האלך וקראתי לא אמרה אקרא אלא וקראתי הלואי קראתי אותה מקודם, כי עדיין את מסופקת אם הוא מן העבריות אין בו שום ספק כי הוא מהול, וכן מן העבריות ותיניק לך ר"ת מהו"ל, כי משה הוא אחד מן הנולדים מהולים, או נאמר שאמרה האלך וקראתי לך, האלך מלה מורכבת הא לך, כלומר זה הוא נקרא על שמך לפי שאת מצילתו, וקראתי לך אשה מינקת העבריות, שהם תחת שעבודכם ובכן ותיניק לך בחנם כי כן כוונה לקרא לאמו, ואע"פ שהוא בחנם, אינו נקרא אלא על שמך שאת הצלתיו, וזהו אומרה ותיניק לך, כי היה לה לומר ותיניק הילד, לך למה. ובזה יתורץ למה אמר ותאמר אחותו אל בת פרעה היל"ל ותאמר לה אחותו, בת פרעה למה, אלא כמ"ש שאמרה לה את בת מלך וכל העבריות הן תחת ידך, ותיניק לך בחנם, כי כוונה לאמו. ותאמר לה בת פרעה לכי, לא היה לה כוונה להיניקו מן העבריות, אבל כשאמרה לה בת פרעה, אמרה הואיל וקראת לי בת פרעה א"כ מוראי עליך, א"כ לכי בשליחותי. כי היל"ל ותאמר לה לכי:
<b>עוד</b> אמרה ותניק לך ותקני לך ר"ל תקני עצמך בסיבתו כמ"ש במדרש שמכת בכורות היתה אף על הנקבות חוץ מבתיה בת פרעה שהיתה בכורה ולא מתה שנמצא לה פרקליט טוב זה משה שנאמר ותרא אותו כי טוב, ועליה אמר שלמה טעמה כי טוב סחרה לא יכבה בלילה נרה, היא לילה של מכת בכורות, גם לא יכבה בלילה נרה, היא יום המיתה נקרא לילה, שלא מתה ונכנסה בחייה לג"ע, לא יכבה בלילה זה העולם הזה שהוא נקרא לילה, לא יכבה נרה שלא טעמה טעם מיתה, שהנשמה נקראת נר שנאמר נר ה' נשמת וכו', וכל זה למה כי טוב סחרה זה משה שהיה סחרה כלומר סביבה, תרגום סביב סחור. טעמה כי טוב סחרה ע"ה, גימ' זוה"י בתי"ה, ל"א יכב"ה בליל"ה נר"ה גימ' הנשמה, א"כ ותניק לך ותקנ"י לך תקני עצמך מן המיתה:
<b>עוד</b> ותנק"י לך, שהיתה מצורעת וירדה לרחוץ מצרעתה, לזה א"ל ותנקי לך מצרעתך, לזה א"ל והינקהו לי שלא יצטרע לפי שנגעתי בו, ואולי לזה אמר והנה ידו מצורעת מאותה נגיעה, ולזה ותינ"ק לכלול גם לשון נקוי ולא אמרה ותני"ק, וכן והנקהו כתיב ולא והניקהו, ולזה כוונה באמרה אשה מינקת שהיא מנקת מהטומאה, ששמה יוכב"ד גימ' מ"ב כשם בן מ"ב:
<b>ותלך</b> העלמה. רז"ל אמרו נקראת עלמה ע"ש שהעלימה הדברים:
<b>ותאמר</b> לה בת פרעה היליכי. נבאה ולא ידעה מה נבאה, היליכ"י, ה"א ליכ"י זהו שלך, והינקהו לי אמרה לה שתניקהו על שמה כמו שאמרה אחותו, ואני אתן את שכרך כי אולי את אמו, כי כן אמרה מילדי העבריה והמינקת היא מן העבריות נסתפקה באמו, ולזה אמרה והינקהו לי על שמי, ואני אתן את שכרך כדי שיקרא על שמי, אע"פ שאני בת פרעה ואתם כבושים תחת ידינו איני רוצה בחנם אלא בשכר כדי שיקרא על שמי. וכן כשעושין ישראל מצוה לא די שקונה לו מלאך כאמרם קונה לו פרקליט אחד, ופירוש פר"ק לי"ט שפורק מעליו לי"ט, תרגום ארו"ר ליט, א"כ לא די שקונה המלאך ופורק מעליו הליט, אלא שנותנין לו שכר על המצות, וכן הוא אומר הנה שכרו אתו שהוא המלאך להצילו ולפרוק מעליו הליט, אלא ופעולתו שהיא עשיית המצות לפניו, הולכת לפניו, שנאמר והלך לפניך צדקך, א"כ אומר הקב"ה לאדם היליכי הא ליכי את הילד שהיא המצוה שהיא תולדת הנשמה, והינקהו נקהו וטהרהו ועשהו לשמי, כלומר כשתעשה המצוה לא לשום פניה, ואני אתן שכר"ך, מלבד המצוה אתן לך ג"כ שכרך, ואמר את שכרך לרבות הפירות שאוכל בעוה"ז וזהו את, כמו שאז"ל את הטפל לפריו, כי שכר זה העולם הוא טפל בערך עולם הבא:
<b>עוד</b> נוכל לומר ואני אתן את שכרך על דרך מה שאז"ל על פסוק אליך לא יגש, אומר הקב"ה בנוהג שבעולם מלך יוצא לכרך וכל הלגיונות יוצאים עמו לשמרו והוא זקוק ליתן לכל או"א פרנסתו ומזונותיו, אבל אני מסרתי לך אלף משמאלך ורבבה מימינך שהם שומרים אותך ואין אחד מהם נוגש אותך ואומר לך זון אותי, ופירוש לא יגש כמו לא יגוש את רעהו וגו', א"כ אומר הקב"ה לאדם היליכי את הילד הזה שהיא תולדת הנשמה ושכרה עלי:
<b>עוד</b> כתיב והינקהו. שתנקהו לקבל התורה שעל ידה נקי, על ידי חלב טהור, וזהו והינקהו לי' לקבל עשרת הדברות, ותקח האשה הילד ותניקהו. ניקתו מלינק חלב טמא:
<b>ויהי</b> לה לבן לא אמר כבן אלא לבן ממש, שהצילתו והנוקתו ונתנה שכרה ביותר, שכן אמרה ואני אתן את שכרך מלמד שנתנה לה שכרה ביותר על הראוי, וכל זה כדי שיהיה קרוי על שמה כמ"ש והינקהו לי שיהיה לי לבן ממש, וכה"א (דה"א ד') ואשתו היהודיה ילדה את ירד אבי גדור ואת חבר אבי שוכו ואת יקותיאל אבי זנוח ואלה בני בתיה בת פרעה אשר לקח מרד, הרי בפירוש ילדה כאלו ילדה, וקראתו מש"ה נוטריקון מנ"ה של"י הו"א, מלא"ך שלי"ח הו"א, שנאמר שלח. מלאך ויוציאנו ממצרים, משי"ח של"ם הו"א, שהוא משיח הראשון:
<b>ויהי</b> בימים ההם ויגדל משה, במדתו. והלא כבר כתיב ויגדל הילד א"ר יהודה הראשון לקומה והשני לגדולה שמינהו פרעה על ביתו:
<b>עוד</b> נאמר כי ויגדל הוא בנבואה כמ"ש בשמואל ויגדל שמואל וה' עמו שהיה גדול לנבואה כן כאן ויגדל שנבא וידע שאותם שהם בגלות הם אחיו, כי נתגדל בביתו של פרעה ומנין ידע שהם אחיו. וראיה לזה כי אז"ל במדרש וירא איש מצרי, מה ראה, ראה מה עשה בביתו שהעמידו בלילה מקריאת הגבר ושכב עם אשתו וכשהרגיש בדבר היה רודהו ומכה אותו. וכן אמר ויפן כה וכה וירא כי אין איש ראה מה עשה לו בבית ומה עשה לו בשדה, וכי משה שהיה בלילה שוכב בטרקלין של פרעה איך ראה ששכב עם אשתו, ועוד אז"ל במדרש וירא כי אין איש ראה שאין עתיד להתגייר ממנו בן, וכל זה הוא במראה הנבואה, א"כ במראה הנבואה ידע שהם אחיו ויצא מבית פרעה לסבול הגלות עמהם, כי ראה שהם סובלים עליהם גזרת מלכו של עולם, וירא בסבלתם, בסב"ל ת"ם, שהיו סובלים עליהם בתמימות ולא היו מהרהרים אחר מדותיו של הקב"ה לזה יצא מבית פרעה ובא לסבול עמהם בעול:
<b>אחר</b> כן מצאתי כתוב, שבעודנו בבית אמו עד שלא נגמל בא המלאך הגואל ולמדו התורה ונתן לו חן בעיני כל רואיו, ולז"א ויגדל הילד גדל בחכמה שלימדו המלאך, ולזה הרג המצרי בזה השם שלימדו המלאך, והיה נושא חן בעיני הכל, זגזיא"ל בגימ' ח"ן, ואמר לפרעה שיתן להם לישראל יום אחד בשבוע שינוחו בו ואמר לו פרעה שאל יום שתרצה ואמר לו יום שבת, שידע שעתיד הקב"ה לצוות לישראל על יום השבת והוא יום מנוחה, ומיום שהביאתו אמו לבית פרעה לא אכל ממאכליו ולא שתה ממימיו אלא המלאך היה מזמין לו מאכל ומשקה, ולזה עמד ק"ך יום בלא אכילה כי הורגל במאכל רוחני, ולזה אמר לחם לא אכלתי ומים לא שתיתי אבל אכל אכילה רוחנית, ולזה ראה כי אין איש כי אין עתיד להתגייר שום אדם ממנו. ומה שהכריחם לרז"ל לדרוש כן שאם הוא כפשוטו שאין איש כיצד אמרו הלהרגני אתה אומר כאשר הרגת, וכן אמרו ויטמנהו בחול בתוך בני ישראל שנמשלו לחול שאינו משמיע קול, וכל זה ראה בחכמה שלימדו המלאך, והיה בן י"ב שנה ואמר לו מי שמך לאיש ועודך בן י"ב, ע"כ ויאמר מי שמך לאיש המלאך שר ושופט, אבל לא שתשתמש בשם עלינו, שהמלאך לימדך כל התורה אבל לא על מנת שתשתמש בה לצרכך, מיד ויירא משה ויאמר אכן, פי' אמת הוא הדבר, לזה ויברח משה ואמר גלות מכפרת עון. עוד אמר לו מי שמך וגו' שמך מש"ה נוטריק', משל היינו מ', ש"ר היינו ש', הרג היינו ה', ולזה אמר הלהרגני אתה אומר, הלוואי כי שמך לא יתקיים עלי כבר נתקיים במצרי. עוד אמר לו שמ"ך באתב"ש צב"י אתה רוצה לעשות צביונך, כי תרגום יחפוץ יצבי. ואמר עוד ויצא ביום השני, לומר שאפילו שעשה דין ביום ראשון עכ"ז לא נמנע מלצאת ביום השני, כמו שאמר קהלת אם עושק רש וגזל משפט וצדק תראה במדינה אל תתמה על החפץ כי גבוה מעל גבוה שומר וגבוהים עליהם, יאמר אם תראה שעושקים רשים וגזל משפט אל תתמה ותאמר הקב"ה עושה משפט כיצד מניח זה לעשקו ולגוזלו ואין עוזר לו, אמר אל תתמה על זה, כי גבוה מעל גבוה שומר, כי הקב"ה השליטו עליו וסוף להשליט על השליט כמו שאמר התנא על דאטפת אטפוך וכו', לזה אמר כי גבוה מעל גבוה ועל אותו גבוה יש גבוהים אחרים ששולטים על השולט הא'. פסוק הקודם כי ברב חלומות והבלים ודברים הרבה כי את האלהים ירא, וסמך לו אם עושק רש וגזל משפט תראה וגו' כלומר שלא תדבר ושלא תהרהר בו הכל בדין ובמשפט, א"כ משה כשיצא ביום הראשון וראה איש מצרי מכה איש עברי היה לו לשתוק ולומר לא עביד קוב"ה דינא בלא דינא, אלא נתלבש קנאה ועשה דין, ולא די זה אלא ג"כ ביום השני לא נמנע ויצא. ואמר והנה שני אנשים לא אמר וירא כמו שאמר ביום הראשון וירא והנה איש מצרי. עוד אומר והנה שני, מניינא למה לי. ועוד אומר אנשים למה, יאמר והנה עברים נצים. ועוד מה היתה המריבה ביניהם ועל מה. אלא כשיצא וירא והנה הם נצים ולא נתביישו בו אע"פ שהוא נער היה להם להתבייש ולקחת מוסר ממה שעשה יום שקדמו שעדיין לא עבר שנים או שלשה ימים אלא יום שני שעדיין לא נשכח הדבר, א"כ היה להם להתבייש ולומר בן בת מלך עובר, ועוד שעשה דין והיה קנאי, לזה אמר והנה שהם ברשעם ולא עשו תשובה ולא עשו ממנו שום חשבון ושום התפעלות, ואם תאמר שהיו רבים ולכן לא נתביישו לזה אמר והנה שני לא היו כי אם שנים, ואם תאמר שהיו מן הפחותים או מן הרקים שאין להם בושת פנים, לזה אמר אנשים, שכל אנשים שבמקרא הם לשון חשיבות, כמו שאז"ל על כולם אנשים במרגלים, וכן הוא כי היו דתן ואבירם שהיו משוטרי בני ישראל, ולזה אומר עבדים, ולא היו מאחיו, כי ידע שאינם משבטו של לוי:
<b>או</b> נאמר והנה שני, שהם בעלי שנוי, בעלי מריבה, בעלי קטטה, עברים עוברים ומתעברים, ולזה אמר ויצא ביום השני, יום שבו נברא גיהנם, יום השנאה והמחלוקת, יום שבו היה ההבדלה שנאמר ויבדל אלהים, יום שהיתה בו מחלוקתו של קרח, ולזה אמר ויצא ביום השני, כי יום זה עמד כנגדו שתי פעמים כאן ובמחלוקתו של קרח, ויצא פירוש ניצול. והקב"ה שם בלבו שיצא יום אחר יום, כדי שיהיו לו המדות שצריך להתנהג בהם עם ישראל בטבע, שהם שימסור עצמו עליהם כמו שעשה שהרג המצרי והוא עודנו נער, ושיעשה דין ומשפט ולא יכיר פנים, ולהציל עשוק, ולייסר ולהוכיח כמו שעשה כאן, שלא הכיר פנים וייסרו והוכיחו וקרא לו רשע, וכן ג"כ עשה דין עם בנות כהן מדין, וכן ג"כ מלך בהודו מ' שנה, כל זה הוא כדי להעמידו על ישראל, וכדי שיהיו לו כל המדות שצריך להתנהג בהם עם ישראל בטבע. ולזה היה רועה, ואז"ל במדרש כשהיה משה רועה היה מוציא הגדיים והטלאים לרעות קודם כדי שיאכלו ראשי העלין של העשבים שהם רכים, ואח"כ מוציא המניקות והעוברות, ואח"כ האילים והתישים, כל זה כדי שיתנהג במדת הרחמנות כמ"ש כרועה עדרו ירעה, פירוש כפי הרחמנות שהוא מתנהג עם הצאן כן ירעה עדרו של הקב"ה, וזהו כרועה עדרו ירעה, וכן בדוד קודם שהעמידו על ישראל היה רועה, כדי שיורגל במדת הרחמנות, וישב עם שאול המלך כדי שילמוד הנהגת המלוכה, והכל מרוב רחמי הקב"ה על ישראל שלא יעמוד עליהם מלך לצערם אלא להנהיגם ולרחם עליהם, וכה"א כי מרחמם ינהגם:
<b>עוד</b> נוכל לומר על דרך מליצה מי שמך לאיש שר ושופט, דרך העולם השר הוא תחת יד השופט ואינו עושה כי אם על פי דבורו וכפי מה שמורה לו השופט, ובגמר הדין אז השר אם נתחייב שום אדם הריגה מוסרו לקוסטינר להרגו, אבל אתה נעשית שר ושופט וקוסטינר מי שמך שלא כדרך העולם שכל אחת היא מעלה בפני עצמה:
<b>וכאן</b> רמוז ד' סרחונות שעשו דתן ואבירם אחת כאן זהו והנה שני, שנתלבשו בשנוי נגד משה ואמרו מי שמך לאיש וכו', אנשים זהו סרחון שני במן שנאמר ויותירו אנשים ממנו, עברים זה סרחון שלישי שאמרו נתנה ראש ואז"ל אין ראש אלא ע"ז, א"כ עברים שעברו על כל התורה, שהמודה בע"ז ככופר בכל התורה, נצים זה סרחון רביעי שהוא מחלקותו של קרח שהיו עמו, ואלו הד' רמוזים הם בדבריהם על דרך נבא ולא ידע מה נבא, מה שאמרו מי שמך לאיש א"ל עדיין אתה קטן ואין אתה ראוי להוכיח, שר הוא על המן שאתה משתרר עלינו בו שירד בזכותך, ושופט במרגלים שאתה שלחת אנשים שרצית שנאמר וישלח אותם משה, אותם שברר, הלהרגנו אתה אומר זה במחלוקתו של קרח שאמר ואם בריאה יברא וגו'. ומה שאמר מכה ההכאה היא המלשינות נאמר כאן מכה ונאמר להלן ארור מכה רעהו בסתר וגו', שראהו שרצה להלשין חבירו לנוגש שהיה מתרשל ממלאכה, ועל זה לא אמר הכה אלא מכה וגו':
<b>ואפשר</b> עוד לומר שהיו מריבים על קץ הגאולה, כיון שראו נער יוצא והורג המצרי בפיו ומציל היה להם לומר זה ודאי הוא הגואל, זה רמז שיציל ישראל מיד מצרים, ולא היתה נוחה דעתם בגאולה, כי הם לפי שהיו דלטורין היה להם חבה ומעלה במצרים, והיו אהובים למצריים, ולזה אמרו כשיצאו אמרו נתנה ראש ונשובה מצרים, ואמרו ג"כ המעט כי העליתנו מארץ זבת חלב ודבש, לפי שהם לא היו בעבודה לפי שהיו דלטורין היו במעלה, ורצו להלוך ברכילות לומר שנתקרב הקץ. ונגלה הגואל, וכן נצי"ם גימ' ק"ץ. וא"ת למה לא מתו בשלשה ימי אפלה כדרך שמתו הרשעים, התשובה שלא מתו אלא אותם שלא היו מאמינים בגאולה אבל אלו מאמינים בגאולה היו אלא שלא היתה דעתם נוחה כמו שאמרנו:
<b>עוד</b> נרמז למשה מה שעתיד להיות לו עם קרח, והנה איש מצרי מכה איש עברי מאחיו, איש מצרי הוא קרח שהיה מצר לאהרן על הכהונה, וזהו מכה הכה לא נאמר אלא מכה, מאחיו הוא אהרן, ויצא ביום השני רמז על עדת בני ישראל שילונו ממחרת שנאמר וילונו כל עדת בני ישראל ממחרת על משה ועל אהרן לאמר אתם המתם את עם ה', היינו הלהרגני אתה אומר, ויירא משה ויברח היינו ויהי בהקהל העדה ויפנו אל אהל מועד, שברחו מפניהם זהו ויברח מפני פרעה, וישב בארץ מדין זו אהל מועד מדין לעשות דין, והיתה המגפה שמתו מישראל ארבעה עשר אלף מלבד המתים על דבר קרח, הכל נרמז לו כאן מגיד מראשית אחרית:
<b>וישמע</b> פרעה את הדבר הזה. שמע שהרג בדבור, זהו את הדבר הזה, ולזה היה הוא מבקש כיצד יהרגהו, שהיה מפחד שלא יהרגהו משה בדבור, ורז"ל אמרו מסרו לקוסטינר ולא שלטה בו החרב, הוא שאמר משה ויצילני מחרב פרעה, לא אמר מיד אלא מחרב שבאה החרב על צוארו ונעשה צוארו כעמוד של שיש, ובין לפירושי ובין לפירוש רז"ל יבא הדבר מדוקדק שאמר ויבקש להרוג את משה והיל"ל ויבוקש משה להרגו, אם ברח כפשוטו, אלא מאי ויבקש להרוג את משה, משמע שמשה היה מצוי אלא שאינו יכול להרגו, או כמ"ש שהיה הפחד שלא יהרגהו בדבורו, או כמו שאז"ל שלא שלטה בו החרב:
<b>ויברח</b> משה מפני פרעה וישב בארץ מדין, יש לשאול למה, אמר בארץ מדין יאמר במדין, ועוד למה לא אמר וילך ויבא, ועוד שהמדרש אמר שהלך לארץ כוש ומלך שם מ' שנה למה לא נזכר בתורה, ומה היא הסיבה שהלך לשם ולמה מ' שנה ולא יותר. ועוד למה הלך למדין ולא למקום אחר, ילך לארץ כנען אלא הכל ברמז, כי הקב"ה רצה לגאול את ישראל ורצה לשבור מעליהם כל הקליפות וכל בעלי הדין שלא יקטרגו על ישראל, כמ"ש הזוהר על פסוק ובמדבר אשר ראית ז"ל, מאי טעמא בגין דההיא שעתא דנפקו ישראל ממצרים ואשתלמו לשתין רבבן אתתקף מלכותא קדישא ואסתליק על כלא, וכדין אתכפיא מלכו חייבא וסיהרא אנהירת ואפיק לון קב"ה למהך במדברא תקיפא מדברא איהו אתר שולטנו דנחש מלכא חייבא דאיהו דיליה ממש בגין לתברא תוקפיה וחיליה ולאכפיא רישיה דלא ישלוט, ואלמלא דחבו ישראל בעא קוב"ה לאעברא ליה מעלמא ועל דא אעבר לון באחסנתיה ועדביה וחולקיה ממש, כיון דחבו בכמה זמנין נשיך לון חויא וכדין אתקיים הוא ישופך ראש, ישראל מחו רישיה בקדמיתא ולא ידעי לאתטמרא מיניה ולבתר מחא איהי בבתריתא ונפלו כלהו במדברא ואתקיים ואתה תשופנו עקב, וארבעין שנין אילקו מניה לקבל מלקות דבי דינא ועל דא כתיב אשר ראית ע"כ, א"כ זאת היא הסיבה בעצמה היתה כוונת השי"ת הליכתו להודו כדי לשבר ולכתת תוקפהון וחליהון של אותם קליפות, ולפי שאינם קשות כ"כ כמו של המדבר ששם היה נחש שרף עקרב וצמאון לזה הוצרך שילכו כל ס' רבוואן והארון ותנתן ג"כ התורה, ד' כנגד ד', נחש שרף עקרב וצמאון כנגד ס' רבוא והארון והבאר שהוא רמז לשכינה וענני כבוד, וכנגד אשר אין מים נתנה התורה, אבל שאר הקליפות לא היו כ"כ קשות, משה שהוא שקול כנגד כל ישראל ובהפוך מש"ה הש"ס הוא לבדו יכול לשברם, ולזה הלך שם לפי שעתידין ישראל ללכת ולהקיף כל ד' רוחות העולם, שנאמר רב לכם סוב את ההר הזה שעשו הקפה סביב ארץ ישראל לסלק ולשבר הקליפות מעליהם, וכדי שלא יקטרגו על ישראל בהליכתם שם הלך משה שם וסלקם ושברה, ולזה ישב שם ארבעים שנה ללקותו ארבעים שנה כמו ישראל שישבו במדבר מ' שנה, פירוש א"כ וישב בארץ מדין פי' לישב ולשכך הדין, ולזה לא אמר במדין אלא בארץ מדין, ארץ ששולט בה הדין, ולזה לא אמר וילך ויבא, כי אין הכוונה כמובן אלא הכל ברמז כנזכר. ואמר וישב על הבאר פירוש יישב הבאר שהיא השכינה, שסילק הקליפות מעליה, ולא אמר כמו שאמר ביעקב וירא באר בשדה אלא וישב על הבאר הידוע:
<b>ולכהן</b> מדין שבע בנות. יש לשאול משבעה שמות שהיו לו למה לא נקרא באחד מהם, אלא לפי שכל השבע שמות הם אחר שנתגייר, כמו שאז"ל, יתר על שיתר פר' אחת בתורה, חובב שחבב את התורה, קיני שקנה למקום ועשה לו שם טוב, פוטיאל שנפטר מע"א או שפטפט ביצרו, חבר שנתחבר לאל, רעואל שנעשה ריע לאל, וכשנתגייר ומל עצמו נתוסף לו אות ונקרא יתרו, אבל השם הנקרא בגיותו לא נזכר לפי שהסכים וגמר בלבו שלא לעבוד ע"ז, ולזה אז"ל מהו ותבאנה אל רעואל, הוקשה להם אחר שיצאו מכלל גיות, השם של גיות הלך לו ולכלל גרות לא בא א"כ אין לו שם. א"כ מהו ותבאנה אל רעואל, ואמרו שכן התינוקות קורין לאבי אביהן אבא, וא"ת מאחר שהוא ביטל הע"ז שהיה עובד למה קראו כהן מדין, לזה אמר במדרש ולמה קורין אותו כהן לפי שעתיד לצאת מבני בנותיו כהנים גדולים שהוא פינחס שהיה בן בתו שנאמר ואלעזר בן אהרן לקח לו מבנות פוטיאל, א"כ לזה לא נקרא בשום שם שהשם של גיות כבר נתבטל אחר שביטל מלעבוד ע"ז, ולכלל גרות עדיין לא נכנס לזה לח נקרא בשום שם, ורש"י ז"ל ג"כ הרגיש איך קורין לו כהן מדין מאחר שהוא ביטל הע"ז, ופירש רב שבהם, וכו בלשון המשנה ואינו לשון כומר. ואפשר עוד לומר שרמז באומרו ז' בנות לרמוז על ז' שמות. וא"ת למה לא אמר שהיו רועות כמו שאמר ברחל כי רועה היא, חלא לרעיה אין צריך ז' ואחת מספקת, אלא בשעת ההשקאה צריך ב' שישמרו הצאן שלא יתערבו עם האחרים, וב' לדלות, וב' למלאות הרהטים, ואחת יושבת בבית לשמוש צרכי הבית, לזה אמר ותבאנה ותדלינה ותמלאנה, ולזה אמר להן מדוע מהרתן, כי אם היו רועות דרך הרועים לבא בערב. וצפורה שהיא טהורה כצפור לא יצאה, ולזה לא יצאו המים לקראתה כמו לרחל, והוצרכו לדלות ולמלאות:
<b>ויקם</b> משה ויושיען וישק את צאנם. התשועה היא השקאת הצאן, לפי שהן דלו ומלאו הרהטים ולהם המים, א"כ יאמר וישק את צאנם מאחר שזאת היא התשועה, ולמה אמר ויושיען, לזה אז"ל מלמד שהשליכום למים, ואין הלשון הזה אלא הצלה ממים שנאמר הושיעני אלהים כי באו מים עד נפש, ר' יוסי בר חנינא אמר בקשו לענותם שנאמר צעקה הנערה המאורשה ואין מושיע לה. ואפשר דתרוייהו איתנהו שכן אמרו הצילנו מיד הרועים, הרעים כתיב, כמו ואנשי סדום רעים, וגם דלה דלה לנו דלה ממש שהשליכום והוא דלאם. ויאמר אל בנותיו ואיו, כשאמרו הסימנים ואמרו איש מצרי, אמר ודאי אינו אלא משה, כי המצרים אינם אלא רעים וחטאים ואינם מצילים, שמשה הציל העברי מיד המצרי, ונתאמת לו שהוא עשה בודאי לפי שהיה בן י"ד שנה, ובלעם הקוסם רצה לדונו להריגה, ויתרו היה שם כי היה אחד מיועצי פרעה ובעת שא"ל איש מצרי נתדמה לו כאלו הוא עומד כנגדו, לזה אמר למה זה כי כל זה מורה באצבע זה הוא דיוקנו נגד עיני, וגם כשא"ל וישק את הצאן, אמר נראה שהוא מזרע אברהם שהם מחבבין את הצאן ואברהם היתה פתו מצויה לעוברים ושבים, א"כ קראן לו ויאכל לחם, אימתי יתרו היה מאכיל עד שאומר קראן לו ויאכל לחם, אלא אמר אם כך עשה ראוי הוא להאכילו, על זה שאמרו באחרונה וישק את הצאן על זה לבד ראוי ללחם, וזהו שאמר למה זה עזבתן, אבל על מה שאמרתם שדלה אתכן מן המים זה אין ערך לשכרו, לזה קראן לו וגו' עד שנראה מה גמול נשיב לו, ועל ההשקאה שנעשה עמו ונשלם לו גמול על מה הצלתכם, ועל ההשקאה ויאכל, ותבין זה שלא אמר קראן לו שיאכל אלא ויאכל משמע זה וזה:
<b>ובמדרש</b> א"ר סימון אין כאן חסד שבשכרו האכילו דכתיב וגם דלה דלה לנו, אימתי פרע לו הקב"ה בימי שאול שנאמר ויאמר שאול אל הקיני ואתה עשית חסד עם כל ישראל וכי עם כל ישראל עשה והלא לא עשה כי אם עם משה בלבד, אלא ללמדך שכל העושה חסד עם אחד מישראל מעלה עליו הכתיב כאלו עשה חסד עם כל ישראל, והלא דברים ק"ו ומה אם העושה חסד עם מי שאינו חייב לו ראה מה פרע לו הקב"ה שכרו, מי שעושה חסד עם מי שהוא חייב לו עאכ"ו. וכוונת ר"ס לומר שבערך יתרו אין כאן חסד שבשכרו האכילו, אבל בערך משה רבינו הוא חסד לפי שהוא שדלה והצילם לא היה מצפה לתשלום שכר א"כ בערכו הוא חסד, ועל זה עשה ק"ו אם זה שעשה עמו לא עשה אלא להאכילו בשכרו, שאין כאן כוונת שניהם, כשכוונו שניהם אוכל ומאכיל עאכ"ו, א"כ קראן לו, ולא אמרה תורה אם קראו או מי קרא לו. אמר המדרש עוד, רצתה צפורה כצפור והביאתו כבר אמרנו שצפורה לא יצאה שהיתה משמשת בבית וכשאמר קראן לו לא רצו לקראותו כי אמרו ודאי לא עשה עמנו על מנת לקבל פרס ולא יבא עמנו, לזה רצה צפורה והביאתו לפי שלא עשה עמה:
<b>ויואל</b> משה לשבת את האיש וכו'. אז"ל במדרש בשעה שא"ל משה תנה לי את צפורה בתך לאשה א"ל קבל עליך דבר אחד שאני אומר לך ואני נותנה לך. א"ל משה מהו א"ל שהבן שיהיה לך תחלה יהיה לע"א מכאן ואילך יהיה לשמים וקבל עליו, ואמרה לו השבע לי ונשבע לו, שנאמר ויואל משה אין ויואל אלא לשון שבועה שנאמר בשבועת האלה. יש לשאול ואיך משה יקבל עליו דבר זה, אלא לפי שראהו שהיה משוטט בדעתו לדעת האלהות יהיה בכל יום עובד ע"א ומבטלה ועובד אחרת אמר משה סופו לעמוד על האמת שהוא אל אמת, לזה קבל עליו, ועם כל זה נענש שיצא ממנו בן עובד ע"ז שהוא יהונתן בן גרשום בן מנשה, כמאז"ל נו"ן תלויה קרי ביה משה. ועוד יכולין לומר שידע משה על ידי השם שנמסר לו שעתיד להתגייר, ולזה נקרא יתר פי' חבל כמו כי יתרי פתח ויענני (איוב ל'), וכמו מיתריהם, פי' שהתיר החבל של ע"א:
<b>ויתן</b> לו את צפורה בתו. למה לא נתן לו משאר הבנות, כדי שלא להטיל קנאה בין הבנות כי יאמרו כולנו הצילנו יחד למה לקח לך ולא לקחני, ועוד שאם היה לוקח אחת מן שאר הבנות היה נראה שלזה הצילה לקחת אחת מהם, ועוד צפורה הביאתו. ומה ראה משה ליטפל בעובד ע"ז, כתב רבינו בחיי ז"ל בשם רד"ק ז"ל לפי שהיה משה בורח מפני פרעה ומתירא ממנו שמא יגלגל עלילות בכל מקום שהוא להרגו על כן נתחתן באחד מן הכומרים מפני שכל נכסיהם הם בן חורין ואין למלך עליהם שום נגישה ולא שום תביעה, ורצה להתחתן עם מי שיש לו בנות רבות כדי שיעשה לו זווג וירצה בו לאלתר ולא ידקדק עמו, ולזה אמר ולכהן מדין שבע בנות וגו' ע"כ:
<b>עוד</b> מה ראה משה ליטפל ביתרו, עד"ה ידוע הוא כי משה הוא הבל ויתרו הוא קין, וכה"א וחבר הקיני נפרד מקין והרגו על תאומה שלקח, ועתה לתקן מה שעוות מחזיר לו תאומתו, וכן צפור"ה צ"ף ור"ה כלומר צפה וראה שהוא חייב לו אשה והחזירה לו, וכן צפר"ה בא"ת ב"ש בגימ' קפ"ד שהקפיד משה על תאומתו, ופק"ד ודפ"ק על דלתי יתרו ולקחה, צפור"ה צד"י פ"ה וא"ו רי"ש ה"ה בגימ' היא אשת"ו ע"ה. ויתן לו את צפורה בתו למשה, צפר"ה בגימ' למש"ה, ולזה אמר ויתן את צפרה בתו למשה, כי מאחר שאמר ויואל משה למה חזר פעם אחרת ואמר למשה, אלא לומר ויתן את צפרה למה צפרה ולא אחרת לפי שבגימ' למשה, עוד צפר"ה גימ' שמל"ה בנה, שנאמר ותקח צפורה צור וכו', עוד שמל"ה לך קצין תהיה לנו, שמיום שלקחה נעשה קצין וראש על ישראל כדאמרי רבנן בית תינוק ואשה שרי למעבד מנייהו סימן, עוד שלמ"ה שהיתה שלמה במעשיה. עוד השל"ם שנעשה משה שלם לפי שלקח זוגתו, עוד צפר"ה שפרצ"ה באביה להעלות משה מן הבור כדאיתא במדרש, ד"א צפר"ה גימ' שמיכה, כמו שאז"ל על יעל אשת חבר הקיני ותכסהו בשמיכה שעשתה כמו שעשתה צפורה שהיא מכחה כמ"ש. ובמדרש בכל עת אוהב הרע זה יתרו שקבל למשה שהיה בורח מפני פרעה, מכאן אתה למד מי שקיבל על עצמו לעשות מצוה אין אותה מצוה פוסקת מביתו, יתרו קבל בתוך ביתו גואל שברח מפני השונא עמד מביתו מי שקבל לשונא שברח מפני הגואל והרגו, אי זהו זה סיסרא שנס ברגליו אל אהל יעל אשת חבר הקיני וכתיב ומבני קיני חותן משה וזהו ותכסהו בשמיכ"ה שמ"י כ"ה מעיד עליה, והוצרך כן לפי שלא נאמר בה בתולה כמו שנאמר ברבקה. לזה בא הרמז בשמה שהוא מעיד עליה שהיא צרופ"ה מכל סיג, עוד צפר"ה צ"ר פ"ה, צר היינו דכתיב ותקח צפרה צ"ר וכתיב ותכרות את ערלת בנה וזו היא המילה, פ"ה גימ' מיל"ה א"כ צ"ר פ"ה. עוד ר"ץ פ"ה שרצצה פיו של מלאך שנדמה לה כמו נחש והיה בולעו וכו' כדאיתא במדרש, וכשמלה אותו נתרצץ פיו ולא בלעו. הרי שרמוז בשמה כל מה שעתיד להיות, וזהו שאמר אשר שם שמות בארץ אל תקרי שמות אלא שמית:
<b>והרב</b> ר' מנחם מריקנטי ז"ל כתב אל תתמה בהיות מרע"ה אב הנביאים ויתרו כומר לע"ז איך נתחתן עמו, כבר הודעתיך כי לפעמים החסידים היתה כוונתם לתת חלק לצד הטומאה כמו שרמזתי לך בסוד שער של תפלין ומלכות בית דוד. ומשום ועולתה תקפוץ פיה ע"כ:
<b>ובזוהר</b> פ' בראשית דף כ"ח ע"ב משה בגין לכסאה על ערייתא דאבוהי נטל בת יתרו, ופירוש לכסאה ערייתא דאבוהי כדי שלא יחמרו הוא היה סיבה שהביא מבכורות צאנו וגו' לזה נשא בת קין. ואפשר לומר עריית דאבוהי של קין שהוא אבי יתרו, ועיין בפ' בא אל פרעה:
<b>ויהי</b> בימים הרבים ההם וימת מלך מצרים. לא אמר פרעה אלא מלך מצרים, אמרו בזוהר שמת השר של מצרים, ועם זה יהיה פירוש בימים הרבים שנתרבו עליו ימים עליונים והרגוהו, ולזה ותעל שועתם כי היה מעכב שלא תעלה שועתם וכשמת ותעל שועתם ויאנחו בני ישראל ותעל שועתם, היל"ל ותעל אנחתם, או יאמר וישועו ותעל שועתם, לזה אמר בזוהר ויאנחו (בחול"ם) אין כתיב אלא:
ויאנחו (בציר"י), נתאחו להם למעלה, כלומר שהאנחה היתה בשבילם למעלה. אמר רבי יהודה צעקה ושועה עבדו אנחה לא עבדו. משמע מדכתיב ויאנחו, מלמעלה היתה אנחה בשבילם, צעקה ושועה במאי אתפרשן אמר רבי אין לך שועה אלא בתפלה שנאמר שמעה תפלתי ה' ושועתי האזינה, אליך ה' שועתי, שועתי אליך ותרפאני, צעקה שצועק ואינו אומר כלום, אמר רבי יהודה גדולה הצעקה מכולם שהצעקה היא בלב שנאמר צעק לבם אל ה' וזו קרובה אל הקב"ה יותר מהתפלה והאנחה דכתיב והיה כי יצעק אלי ושמעתי כי חנון אני, וכתיב שמוע אשמע צעקתו, אמר רבי ברכיה בשעה שאמר הקב"ה לשמואל נחמתי כי המלכתי את שאול למלך מה כתיב ויחר לשמואל ויצעק אל ה' כל הלילה, הניח הכל ולקח צעקה משום דהיא קרובה אל הקב"ה יותר מכלהו, דכתיב ועתה הנה צעקת בני ישראל באה אלי. רבי יצחק אמר גדולה צעקה שמושלת בעוה"ז ובעוה"ב, ובשביל צעקה נוחל העולם הזה והעולם הבא שנאמר ויצעקו אל ה' בצר להם וממצוקותיהם יצילם, וכי מאחר שהצעקה היא יותר מכולם כמו שאמר רבי יהודה למה לא אמר ותעל צעקתם אלא כבר אמר רבי יהודה שהצעקה היא בלב שנאמר צעק לבם אל ה'. אבל כאן לא אמר ויצעקו בצ' אלא ויזעקו בז', שהוא צועק בקול גדול כמו זעקת סדום ועמורה כי רבה, ואינו לשון תפלה ולמה לא אמר ותעל נאקתם, דע שאין נאקה אלא נאקת החלל וכה"א מעיר מתים ינאקו. כמו שאז ל וימת לא מת אלא שנצטרע והיה לוקח תינוקות של בני ישראל והיה רוחץ בדמן. ובפדר"א אמר ר' עקיבא שבפלטרין של פרעה היו מחניקים ילדי ישראל בקירות הבתים בין הלבנים והיו צועקים מתוך הבנין והקב"ה שמע נאקתם, נאקתם בגימ' מתו"ך הבניי"ן ובנין אין בו כי אם י' אחת ומשום דגישת הב י' אחרת יש אבל היא בכח א"כ עולה היא למנין. נאקתם, נא"ק ת"ם שהוא יעקב שנצטער בגידול בנים, ולזה וישמע נאקתם ולא צעקתם לפי שאינם יכולין להוציא קול:
<b>ועוד</b> במדרש שהיו שורפין בניהם זבח לאלהיהם שנאמר ויוצא אתכם מכור הברזל ממצרים, ולזה צוה השי"ת שיאכל קרבן פסח צלי אש, לפי שהיו שורפים בניהם לאלהיהם צוה שישרפו אלהיהם. וירא אלהים את בני ישראל, אותם שהם ראוים לגאולה ולהצלה הצילם ומי שאינם ראוים נשרפו ונתמככו בבנין, זהו וידע אלהים, אותם שידע בדין שהם ראויים להצלה נצולו כמו שאז"ל פרק חלק (ק"א) למה נקרא שמו מיכה שנתמכך בבנין, אמר משה לפני הקב"ה למה הרעות וכו', אמר לו הקב"ה גלוי לפני שאם יחיו אלו יהיו רשעים ואם תרצה לנסות הוצא אחד מהם, הוציא את מיכה שהיה עובד ע"ז והוציאה עמו כשעברו ישראל בים רצה הים לטובעם שנאמר ועבר בים צרה ואין צרה אלא ע"ז שנאמר והמסכה צרה וגו' א"כ ג' צעקה שועה נאקה, כי האנחה היא מלמעלה, והג' הם כנגד אברהם יצחק ויעקב, צעקה כנגד אברהם שנאמר ויקרא שם אברהם בשם ה' וגו', שהיה צועק וקורא לכל עובר ושב כדי ללמדם יחודו ית' ולהכניסם תחת כנפי השכינה, שועה כנגד יצחק שנאמר שועתי אליך ותרפאני, שנשחט בו רוב שנים כמ"ש במקומו בשם הזוהר, ושוע להקב"ה שלא היה יכול להוציא קול ורפאהו. נאקה כנגד יעקב שנצטער על גידול בנים, לזה וישמע אלהים את נאקתם. אלהים בדין. ויזכור את בריתו את אברהם את יצחק ואת יעקב, וישמע אלהים, ויזכור אלהים וידע אלהים. ד' פעמים אלהים, לטהר ד' יסודותם כמ"ש פ' בראשית. עוד הם כנגד ד' כוסות, אלהים גימ' כוס. וישמע אלהים כנגד כוס של קידוש שצריך שמיעה להוציא בני ביתו. ויזכור אלהים כנגד כוס ההגדה שיש בו זכירת יציאת מצרים. וירא אלהים כנגד כוס של ברכת המזון שנותן עיניו בו. וידע אלהים נגד כוס ההלל שיש בו ידיעת השי"ת בנסים ובנפלאות שעשה ושעושה תמיד עם עמו ישראל:
ויש בפרשה מ' מלות כנגד מ' יום של יצירת הולד, שהקב"ה חס על יגיעו, וזהו שאנו אומרים הנשמה לך והגוף פעלך חוסה על עמלך, שהנשמה אין בה אבוד שהאבוד הוא לגוף, לזה אנו אומרים הנשמה לך שאין בה אבוד והגוף ג"כ פעלך, אפי' שג' שותפין באדם אביו ואמו והקב"ה, העיקר הוא ממך, כמ"ש דהמע"ה כי אבי ואמי עזבוני וה' יאספני, באותה שעה שנזדווגו מיד כשהשליך הטפה כל אחד פונה לצדו וה' יאספני אוסף הטיפה וגוזר מה תהא עליה, א"כ הכל הוא שלך, חוסה על עמלך. ותמצא שהתחילה פרשה זו בוא"ו וסיימה במ"ם גימ' הא"ם, להורות שכל אלהים של פרשה זו היא האם שריחמה על בניה:
<b>וירא</b> אלהים. שמעתי שנמצא במדרש מה ראה ראה שהיו מרחמים זה על זה כשהיה אחד מהם משלים סכום הלבנים קודם חבירו היה בא ומסייע עם חבירו, כשראה הקב"ה שהיו מרחמים זה על זה אמר ראויים אלו לרחם עליהם, כל המרחם מרחמים עליו שנאמר ונתן לך רחמים ורחמך:
<b>ומשה</b> היה רועה וגו'. דרך האבות והצדיקים להיותם רועים כי קונים מזה האומנות הרבה שלימות, א' שמרוחקים מן הגזל ומכל עבירות שבין אדם לחבירו, ועוד קונין מד הרחמנות, ועוד כדי שיהיו מתבודדים בעבודת השי"ת, וכשהקב"ה רוצה להקים פרנס על הצבור עושה אותו קודם רועה צאן כדי שיהיה מורגל במדת הרחמנות ותהיה לו בטבע, וכן אמר שלמה ע"ה ידוע תדע פני צאנך, פירוש אם אתה תרחם על הצאן אפילו שהם מכעיסים אותך שהם בורחים או שעסקיהם רעים, וזהו פני פנים של זעם, ידע כמו וידע אלהים, ידע פעם אחר פעם הם מכעיסים ואתה מרחם, וזהו פני צאנך כי הצאן אין להם פנים אלא הוא פני של זעם, שית לבך לעדרים שהם ישראל, וכה"א כרועה עדרו ירעה, כלומר אם הרועה הוא כדין הרועה שכשיולדת הרחלה מיד מקבל הולד ומנהיגה בנחת וזהו בחיקו ישא עלות ינהל, אם עושה כן ודאי קנה שלימות מדת הרחמנות, עדרו של הקב"ה שהה ישראל ירעה. ולזה קודם שרעה צאנו של הקב"ה רעה צאן יתרו:
<b>ובזוהר</b> ומשה היה רועה. לפי שרעה הצאן כדין וכשורה לפיכך עשהו הקב"ה מלך על ישראל. א"ר יהודה ישראל נקראים צאן שנאמר ואתנה צאני צאן מרעיתי וגו'] מה הצאן כשיקרבו על המזבח בשבילם זוכה לחיי העולם הבא, כן המנהיג ישראל כדין וכשורה בשבילם זוכה לחיי העוה"ב, ועוד הרועה את הצאן כשהם יולדות הרועה נוטל הטלאים בחיקו כדי שלא ילאו וייגעו ומוליכן אחרי אמותן ומרחם עליהם, כך המנהיג את ישראל צריך לנהלם ברחמים ולא באכזריות, מה הרועה את הצאן כשהוא רועה טוב מציל את הצאן מן הזאבים ומן האריות כך המנהיג לישראל אם הוא טוב מצילם מן האויבים ומדין שלמטה ומדין של מעלה ומדריכן לחיי העוה"ב, כך משה רועה נאמן היה וראה הקב"ה שכדאי הוא לרעות את ישראל, באותו הדרך ממש שהיה רועה את הצאן לכבשים כפי הראוי להן, כן משה מלמד את התורה לכל אחד מישראל כפי הראוי לו. לפיכך כתיב ומשה היה רועה את צאן יתרו חותנו ולא צאנו, אמר רבי יוסי וכי מי שנתן לו את צפורה בתו לאשה לא נתן לו צאן ובקר והלא יתרו עשיר גדול היה, אלא משה לא רעה צאנו כדי שלא יאמרו בשביל שהיה צאנו עמו רעה אותם בטוב לכן כתיב את צאן יתרו ולא צאנו:
<b>כהן</b> מדין. אמר רבי תנחום אע"פ שהיה עובד ע"ז בשביל שעשה עמו חסד היה רועה צאנו כדין וכשורה במרעה טוב שמן ודשן, ע"כ:
<b>עוד</b> אפשר לומר ומשה היה רועה כמו שאז"ל פשוט נבלתא בשוקא ולא תימא גברא רבא אנא כהנא רבא אנא, ואמר עוד לעולם יעבוד אדם עבודה שהיא זרה לו ואל יצטרך לבריות שהרי משה היה רועה והלואי צאנו אלא צאן כהן מדין עובד ע"ז, ולזה רעה כתיב אע"פ שנראה שהיא רעה. ואגב אורחין אשמעינן שיהיה האדם נשמע לחמיו אע"פ שהוא עובד ע"ז כמו שאמר רבי תנחום, ולזה אמר את צאן יתרו חותנו שהרי אנו יודעים שהוא חותנו אלא למה שאמרנו:
<b>עוד</b> אומרו ומשה היה רועה בא ללמדנו שלא היה רוצה ליהנות אלא מיגיעו כמו שאמר רבי סימון על פסוק קראן לו, משלו האכילו והיה שונא מתנות, כי לקח צפורה בהצלת ו' בנות כמ"ש, ולמד מיעקב אבי אביו כמ"ש פ' ויצא שלא רצה ליהנות מלבן אלא בשכרו ועבדו עבודת עבד, גם כדי שלא להניח לו שום זכות ואם נשאר לו שום זכות אחר כך אבדו כשרדף אחריו, ולא רצה לאכול מלחמו אלא מיגיעו שנאמר אל תלחם את לחם רע עין כי לבן שמו ונבלה עמו, וכן אמר לו מלא שבוע זאת וגו' בעבודה אשר תעבוד עמדי עוד שבע שנים אחרות, אמר לו ברמאות שאין די לו ז' שנים אחרות אלא עוד יש לי אצלך עבודות אחרות מלבד שבע שנים ולזה אמר עוד, ומיעקב למד משה:
<b>וינהג</b> את הצאן. בזוהר אמר רבי יוסי מיום שנולד לא זזה ממנו רוח הקדש וראה ברוה"ק שאותו מדבר הוא מוכן לקבל עול מלכות שמים, מה עשה הנהיג הצאן אחר המדבר ולא במדבר שלא רצה שיכנסו בתוכו, ויבא אל הר האלהים חרבה הוא לבדו, אמר רבי יהודא האי אבנא דמקבלא פרזלא כד חמי מחטא מדלג עלוי כך משה והר סיני כשראו זה דלג עלוי הה"ד ויבא אל הר האלהים, אמר רבי אבא מוכנים היו מששת ימי בראשית זה עם זה, אותו היום נתרגש ההר למול משה וכיון שראהו נכנס לתוכו דלג בו והיו שמחים זה עם זה, אמר רבי יצחק יודע היה משה שאותו הר הר האלהים הוא דכתיב ויבא אל הר האלהים, דתנן מה ראה משה באותו הר ראה עופות שהם פורחים ופורשים כנפיהם ולא היו נכנסים בו. רבי יצחק אמר ראה העופות פורחים וטסים משם ונופלים לרגליו של משה מיד הרגיש בענין והעמיד הצאן אחר המדבר והלך הוא לבדו ע"כ. אולי העופות שהיו נופלים לרגליו של משה הם הנשמות של ישראל שהיו עתידין לקבל התורה על ידו. ומה שיש בין רבי יהודא ובין רבי אבא הוא שרבי יהודא אומר ויבא אל הר האלהים משה בא להר וכשראהו ההר דלג עליו כהאי אבנא וכו' ולזה אמר הה"ד ויבא אל הר האלהים שפירוש ויבא חוזר למשה, ורבי אבא אמר פירוש ויבא הוא להר שההר נתגרש לקראתו ובא וזהו ויבא ההר, ומה שאמר אל הר משמע שמשה בא, הוא שכיון שראהו נכנס בתוכו ודלג בו, ופי' ויבא אינו ביאה אלא כניסה שנכנס. ומה שאמר חרבה, חברה שנתחברו זה עם זה ונעשה חברה אחת, ובחרה בו, וברחה ממקומה ובאה לקראתו כסברת רבי אבא:
כבר כתבתי פר' בראשית על שם ספר התמונות כי הבהמות של שמיטה שעברה הם בני אדם של זו השמיטה, והבל היה רועה אותם שנאמר ויהי הבל רועה צאן וחזר משה ורעה הצאן שנאמר ומשה היה רועה את צאן, א"כ הם העופות שנופלים לרגליו, ועל זה אמר מיד הרגיש, וענין ההרגשה היא שהרגיש בעצמו וידע שהוא היה מקודם רועה צאן והם אלו העופות, ולזה תמצא על צאן תביר, ומשה היה רועה את צאן, וכדי שלא תאמר צאן של יתרו הלא היה רועה צאן שבור, הענין לא תחבר ליתרו, והעמיד הצאן אחר המדבר, שעתידין ישראל ללכת שם לקבל התורה והוא לבדו עלה להר שנאמר ויתיצבו בתחתית ההר ומשה עלה וגו'. יתרו חותנו כהן מדין. יתרו וחותן וכהן, שיתר לישראל בקבלת התורה וחתנם להקב"ה והכניסם לחופה וכיהנם שנאמר ואתם תהיו לי ממלכת כהנים, מדין שהלבישם גוף אחר, כי לזה מתו כששמעו דבור ראשון, שנאמר נפשי יצאה בדברו שפשטו מלבושם ונתלבשו בלבוש אחר יותר זך כי אין לבא אל שער המלך בלבוש וכו', וזהו מדין מלשון מדו, פירוש מלבוש. והיו"ד הוא לקבל עשרת הדברות:
<b>וירא</b> מלאך ה' אליו בלבת אש, תרגם יונתן ז"ל שזה המלאך הוא זגזיא"ל והוא רבו והוא שר של תורה, וזהו בלבת ל"ב ת' תורה שהתורה התחילה בב' והשלימה בל' וזהו בלבת אש שהתורה נקראת אש שנאמר מימינו אש דת וגו', וכה"א הלא כה דברי כאש, וכדי ללבבו כלומר ליתן לו אבירות לב נגלה לו זה המלאך תחלה שהיה ורגל בו מתחילה, וע"כ וירא ה' כי סר, ואח"כ ויקרא אליו אלהים וכו', ואח"כ ויאמר ה', מדרגה אחר מדרגה:
<b>עוד</b> בלבת אש. לפי שהמצריים היו שורפים את בניהם בכור האש כדאיתא במדרש אמר הקב"ה אתה מן המים שנאמר כי מן המים משיתיהו והמים מכבים האש א"כ אתה מוכן לגאלם ולא אחר, וכן אמר בזוהר אמר רבי אבא האי דמשה אית לאסתכלא ביה בחכמתא עילאה דכתיב כי מן המים משיתיהו, מאן דאתמשך מן מיא לא דחיל מנורא ע"כ:
<b>מתוך</b> הסנה. סנה הנ"ס, כלומר אע"פ שלא הגיע הקץ הקב"ה רוצה לגאלם ע"י נס, ועוד הסנה ה"א סמ"ך נו"ן ה"א גימ' רח"ל, מתוך בכייתה של רחל שהיתה בוכה שבניה יוסף ובנימין הם היו סיבה לירידתם בגלות אל מצרים. ואפשר עוד לומר מתוך הסנה זו שכינה כי שמי בקרבו, וא"א מתוך, שהיא נקראת רחל. וכן אמרו בזוהר פ' בלק (דף קפ"ז) למשה כד אתחזי ליה בקדמיתא אקרי מלאך, ליעקב לא אתחזי הכי אלא כדוגמא דכתיב ברחל ורחל בהדא דיוקנא דרחל אחרת דכתיב כה אמר ה' קול ברמה נשמע וגו' רחל מבכה על בניה ורחל באה סתם עם הצאן, דרגא דילה אשר לאביה ודאי, וכלהו אתמנון ואתפקדן בידהא. כי רועה היא איהי מנערא לון ואתפקדא עלייהו. והכא במשה כתיב וירא מלאך ה'. ואי תימא יתיר הוא שבחא דאברהם דלא כתיב ביה מלאך אלא וירא אליו ה', התם באברהם אתחזי ליה אדון באל"ף דל"ת בגין דבההוא זמנא קביל ברית. ומה דהוה אתכסי עד כאן מיניה אתחזי ליה רבון ושליט והכי אתחזי דהא כדין בההוא דרגא אתקשר ולא יתיר ובגין כך בשמא דאדון רבון ושליט עליה, אבל משה לא הוה ביה פרודא דכתיב משה משה דלא פסיק טעמא כמא דכתיב אברהם אברהם דפסיק טעמא בגין דהשתא הוה שלים מה דלא הוה מקדמת דנא, פרישו אית בין אברהם דהשתא לאברהם דקדמיתא אבל משה מיד דאתיליד אספקלריא דנהורא הוה עמיה דכתיב ותרא אותו כי טוב הוא וכתיב וירא אלהים את האור כי טוב, משה אתקשר מיד בדרגא דיליה. ובגין כך משה משה ולא פסיק טעמא, ועל דא לגבי משה אזעיר גרמיה דכתיב מלאך ה'. וגם אפשר משה משה, רמז לו שני משויות אחת להמשותם ממצרים ואחת מים סוף ואמר משה משה:
<b>עוד</b> במדרש למה מתוך הסנה, אמר הקב"ה על ידי שנאה ששנאו אחיו ליוסף ירדו למצרים ובשבילו אני נגלה בסנה ואגאל אותם שנאמר גאלת בזרוע עמך בני יעקב ויוסף סלה. בא המדרש ללמדנו שלא יחשבו שיוסף הוא סבת גלותם, אלא הסבה היא השנאה ששנאוהו היא היתה סבת גלותם ויוסף היה סבת גאולתם:
<b>עוד</b> במדרש למה בסנה לפי שהקוצים שלו כולם כפופים למטה ולכך כשמכניס אדם ידו נכנסת וכשמוציאה אינו יכול להוציאה וכו' רמז לנו המדרש שגלותם היה בדין כמ"ש בתחלת הפרשה כמה טעמים בסבת הגלות, עוד הטעם הזה שאמרתי, בשביל השנאה ששנאו ליוסף וכו', לזה רמז כשמכנים אדם ידו נכנסת בדין וכשמבקש להוציאה אינו יכול, בא לרמוז שלא הודיע זמנם ליגאל אלא על דרך נס, וזהו סנ"ה הנ"ס כמ"ש, וירא והנה הסנה בוער באש וכו', ראה במראה הנבואה שהם ראויים לגלות מכמה טעמים שאמרנו, וראה שסופן ליגאל, ולזה אמר אסורה נא ואראה את המראה הגדול הזה מדוע לא יבער הסנה, למה הם ראויים לגאולה מאחר שהם ראויים לגלות ובאיזה זכות נגאלים:
<b>כתב</b> רבינו בחיי ז"ל והנה הסנה בוער באש והסנה איננו אוכל, רמז לעם השפל אשר ברזל באה נפשו והוא בוער תמיד באש הצרות והצרות יקיפוהו מכל צדדיו וראוי שיכלה מרוב הצרות, והוא עומד ומתקיים מן האויבים בדרך המופת ואיננו אוכל. וזהו על דרך מה שאז"ל חצי אכלה בם חצי כלים והם אינם כלים. או ירמוז על פרעה, כי כן הרשעים הם נמשלים כקוצים שנאמר ובליעל כקוץ מונד, והיה בוער באש המכות וראוי שיכלה ואיננו אוכל, כי הקב"ה מעמידו במופת שנאמר למען רבות מופתי, כענין שכתוב ואולם בעבור זאת העמדתיך וכו':
<b>וירא</b> ה' כי סר לראות ויקרא אליו האלהים מתוך הסנה. כביכול כאדם הקורא לאהובו שיצילהו מדוחקו, וזהו מתוך הסנה משכינה שהיתה עמם בגלות, ולז"א משה משה ולא פסיק טעמא, כאדם שמחלה פני חבירו שיעשה רצונו, ויאמר הנני מזומן למאמרך:
<b>ובמדרש</b> ויאמר משה משה ויאמר הנני. הנני לכהונה הנני למלכות ע"כ. כוונת המדרש לפי שאמר משה משה ויאמר הנני, ב"פ ולא פסיק טעמא, לפי שמשה רבינו ע"ה לא היה נרתע כמו שאר הנביאים ולכך לא פסיק טעמא אלא כאשר ידבר איש אל רעהו, שלא היה נרתע ולא נרעד כלל כי הוא בן בית, וכן ה"א בכל ביתי נאמן הוא, כלומר חזק הוא כמו ותקעתיו יתד במקום נאמן, א"כ אמר משה, ב"פ משה למה איני נרתע ואיני נרעד בפעם ראשונה עד שהוצרך לקרוא פעם שניה, א"כ מאחר שיקרא ב"פ צריך אני להשיב על שניהם ואמר הנני, לפי שאמר לו משה בלא פסיק טעמא, א"כ ב' פעמים משה משה כאלו אמר מה ש' מש"ה ע"ה שמוש, כאלו אמר מה שמוש תרצה, כי ב"פ משה עולה תר"צ ועם ו' אותיות היינו תרצה עם א' הנעלם, אמר לו הנני לכהונה הנני למלכות, כהונ"ה, מלכו"ת גימ' רא"ש אנכ"י, אמר לו הקב"ה אל תקרב לכהונה, שלשון קריבה הוא לכהונה שנאמר קרב אל המזבח, אמר לו הנח כתר כהונה לאחיך וטול לך המלכות, הלום הוא לשון מלך שנאמר כי הביאותני עד הלום, וכן נראה מהטעם שבאל תקרב טרחא, שנראה שאינו סמוך עם הלום, הלום של נעליך, ס"ת מלך, ואמר לו אני נותן לך מלכות לא כשאר מלכים שיושבים בכבודם ועבדיהם הולכים לפניהם, אבל אתה של נעליך צריך שתלך יחף לפני, וזו היא מעלתך וכבוד שלך, כי עבד מלך מלך וכ"ש מלכו של עולם. ולפי שאמר הנני לכהונה נתנה לו ג"כ ששמש בכהונה ו' ימי המלואים הה"ד ותאות צדיקים יתן, ובמדרש חכמים אומרים לא כהן משה אלא ז' ימי המלואים בלבד, וי"א לא פסקה אלא מזרעו של משה אבל ממשה לא פסקה שנאמר משה ואהרן בכהניו:
<b>ויאמר</b> אל תקרב הלום של נעליך. כאן רמז לו שיפשוט חומרו ויתלבש במלבוש זך, וזהו המקום אשר אתה עומד עליו אדמת קודש הוא:
<b>ויאמר</b> אנכי האל אלהי אביך אלהי אברהם אלהי יצחק, כאן עילהו לעלות במעלת הסולם ונכנס מהשער, וזהו אנכי שהוא השער הידוע הנקרא אל"ף דל"ת נו"ן יו"ד, גימ' תרע"א, והוא אנכי, ואח"כ אלהי אביך שאביו היה עמרם גימ' שמ"י, ומש"ה הש"ם, השם שמ"י, ואח"כ אלהי אברהם הוא החסד, אלהי יצחק היא הגבור"ה, ואלהי יעקב היא הקו לעלות, וזהו ואלהי בוא"ו הוא הבריח שעולין בו דרך הסולם, ואחר שעילהו במעלת הסולם ופשט חומרו הודיע למה הם נגאלים:
<b>ויאמר</b> ה' ראה ראיתי. ב' ראיות, ראיה למה שנגזר עליהם גלות, וראיה למה הם נגאלים קודם הגיע הקץ הגזור שהוא ת' שנה, ואמר ראה כלומר סיבת הגלות ידוע הוא, אבל על מה שאמרת למה הם נגאלים קודם הזמן הגזור, הוא שראיתי את עני עמי וכו' כי ידעתי את מכאוביו, שידעתי שכל המכאובים והענוי והשעבוד שהיה ראוי לבא עליהם בת' שנה כולם באו באלו הר"י שנה שישבו בגלות, א"כ תם הקץ, וזהו כי ידעתי:
<b>ומצאתי</b> סיוע לדברי מהזוהר פ' תשא (דף קצ"ט א') והיה כי יבאו עליך כל הדברים האלה באחרית הימים ושבת וכו', אמר ר' יוסי כמה סתימין כל אורחין ושבילין מכל בני גלותא ולא שביק לון פתחון פה, אי הכי להוי כמה הוא בכל דרא ודרא דלא יכלין למסבל גלותא ולא אגרא ויפקון מדינא דאורייתא ויתערבון בשאר עמין, והאריך שם ואמר מאי באחרית הימים דא איהי אמא קדישא ההיא אחרית הימים ועמה סבלו כל מה דסבלו בגלותא ואילו יהדרון בתיאובתא אפילו חד ביש להלקות בו לקין, שכן קי"ן גימ' בא"ת ב"ש מטה ע"ה, ונמסר לאדם ואדם מסרו לחנוך וחנוך מסרו לשם ושם לאברהם ואברהם ליצחק ויצחק ליעקב ויעקב ליוסף וכשמת יוסף נטל כל מה שבביתו ונתן בפלטרין של פרעה ויתרו היה יועץ של פרעה ראה המטה וחמדו ונטעו בגנו ולא היה יכול להקימו עד שבא אשר הוא שלו ונטלו שהוא משה להלקות בו לפרעה, וזהו כי שבעתים יוקם קין שהוא המטה שנמסר לז', ולזה אמר הקב"ה למשה לך אל פרעה שהוא קין שנשכך עשר נשיכות ואתה הכהו כנגדם י' מכות, והוא לקח צאנך והחלב והגיזה והולדות גם אתה קח כספו וזהבו והאבנים טובות והמרגליות שיש לו בביתו ובבתי תסיראות שיש לו שנאמר ונמצא ישלם שבעתים את כל הון ביתו יתן, ישלם שבעתים לשבעתים שהוא משה, וכל הון ביתו יתן הוא בעצמו, ולא תבא אל ביתו לעבוט עבוטו אלא הוא בעצמו יתן, שנאמר ונתתי את חן העם בעיני מצרים וישאילום בעל כרחם, אמר לו משה אני מפחד ממנו שקם עלי והרגני, אבל שלח נא ביד תשלח שהוא מלך המשיח, שכן של"ח נ"א בי"ד תשל"ח במ"ק עולה שהו"א מל"ך המשי"ח במ"ק, והוא יכלה הכל שהשלח בידו שהוא החרב שנקרא שלח שנאמר ואם לא ישמעו בשלח יעבורו, וזהו שלח נא ביד תשלח, אמר לו הקב"ה אל תפחד ממנו, מז"ה ביד"ך, גימ' פ"ח, כבר הוא נאחז בפח והוא אסור ומסור בידך, שכן קין שהוא פרעה בא"ת ב"ש מט"ה ע"ה, א"ל השליכהו וכשהשליכו נהפך לנחש, א"ל ראית כשיצא מידך איך חזר לסורו הרע לזה אחוז בו ואל תניחהו, כי בעודו בידך הוא עץ יבש:
<b>עוד</b> אמר לו הבא ידך בחיקך, כלו' תסיח דעתך ממנו, ויוציאה והנה ידו מצורעת, א"ל ראית איך הוא טמא ומטמא, ולזה היה אות הנחש במדבר להראות למשה שאע"פ שהוא במקום ממשלתו שנאמר מקום נחש שרף ועקרב עכ"ז הוא כפות תחת ידך כמו עץ:
<b>ובמדרש</b> למה אות ראשון היה נחש, לומר לך מה נחש נושך וממית כך היה פרעה ועמו נושכים וממיתים בני ישראל, ומה הנחש כשהוא נושך חוזר ונעשה כעץ יבש כך פרעה ועמו, וכמו המצורע שהוא חוזר ונטהר כן ישראל נטהרו מטומאת מצרים ע"כ. א"כ אין זולתך לגאול זאת הגאולה שהרגך ולקח בת זוגך ולקחת דמך מידו, והנה תאומך האחת היא בתו שהצילך וחמלה עליך, ותאמ"ר מילד"י העברי"ם ז"ה, בגימ' זה"ו הב"ל שק"ם עלי"ו קי"ן והרג"ו, עם ד' מלות. אע"פ שרחצה מגלולי אביה עכ"ז לא יוכל בעלה הראשון לשוב לקחתה אחרי אשר הוטמאה ולא נשאת לשום אדם ונכנסה בחיים לג"ע, ולקח תאומתו השנית שהיא צפורה, גימ' ל"א נטמא"ה וטהר"ה הי"א עם המלות, כי אתה לא שלטה עליך הקליפה. לזה א"ל ראה נתתיך אלהים לפרעה, כמו שהיתה הכונה בבריאת העולם שיהיה האדם כמו מלאך שנאמר אני אמרתי אלהים אתם ושלטה עליהם הקליפה. ואתה תשברנה ותוציא הפרי מתוכה ויהיו כולם כבני אלהים, כמו שהיתה כוונת הבריאה. וז"ש אל גנת אגוז ירדתי, כמו שהאגוז יש לו ד' קליפות כן שלטו על ישראל ד' קליפות, ולזה א"ל אתה שבר אחת ואני אשבר הג', והם מבכור אדם ועד בכור בהמה עד בכור השבי הרי ג' בכורות, אתה שבר אחת, לפי שפרע"ה הוא העפ"ר בהפוך, והעפר אינו נגבל אלא במים ואתה מן המים א"כ הך את עפר הארץ שהוא פרעה, ועוד שלכך באתה כי מן המים משיתיהו, בגימ' להוצי"א עמ"י מאר"ץ מצרי"ם עם ד' מלות, ולא עוד אלא שהוא מתגאה עליך ששמו יתר על שמך י', שפרעה גימ' שנ"ה, ולכך נדון י"ב חודש והוא יתר על שמך עשר לכך הכהו עשר, ואעלה אותך עליו, ראה נתתיך אלהים לפרעה, ועוד כי שמך עם ג' מלות עולה שליח ולמה עם ג' מלות שהוא שלישי לבטן והוא משבט ג', והוא ואהרן ומרים שנשלמה השליחות, זהו משה עם ג' מלות עולה שליח, א"כ שליחות זו א"א אלא על ידך. ובפרשת בראשית הארכתי בזה ע"ש וחזרתי וכתבתיו כאן כי כאן מקומו ושם בא אגב גררא:
<b>ויאמר</b> משה אל האלהים. הוא מדבר עמו בשם הרחמים שנאמר ויאמר ה' ראה ראיתי, א"כ היה לו להשיב ולדבר עמו שהוא שם ההוי"ה. אלא אמר משה שליחות זה הוא נמנע לי מכל צדדיו. אם מצד השליח, אם מצד למי שנשתלח אליו, אם מצד השליחות בעצמו, אם מצד המשלח ג"כ. אם מצד השליח מי אנכי, אתה ייעדת ליעקב כשירד למצרים א"ל אנכי ארד עמך מצרימה ואנכי אעלך, ע"כ אין אני נקרא אנכי, אם מצד למי שנשתלח אליו אמר כי אלך אל פרעה כאילו אמר וכי אלך אל פרעה מלך קשה, וכן א"ל פרע"ה גימ' עם האותיות ומלות עולה מל"ך קש"ה, אם מצד השליחות אמר וכי אוציא את בני ישראל עם רב כזה ושאין עבד יוצא ממצרים ואני אוציא כ"כ עם, ומצד המשלח אמר ויאמר משה אל האלהים לזה אמר אלהים שהוא דין שאמר בדרך קצרה ואמר ברמז שאינו בדין שיצאו שעדיין לא הגיע הקץ ואין להם שום זכות להחיש להם כמו שנאמר זכו אחישנה, לזה אמר אל האלהים ולא לשם ה'. ויאמר כי אהיה עמך, כל החלוקים שאתה אומר כולם בטלים בערכי, כי אני עושה כל, ועל מה שאמר שאינו בדין, לזה אמר כי אהיה, בשם רחמים אני מוציאם, ועל מה שאמר מי אנכי אמר כי אנכי שלחתיך ושלוחו של אדם כמותו, ועל מה שאמר שאין להם זכות להחיש גאולתם, יש להם זכות קבלת התורה שלא נברא העולם וישראל אלא בשבילה שנאמר בראשית בשביל תורה שנקראת ראשית ובשביל ישראל סבא שנקרא ראשית, ולזה אמר בהוציאך את העם תעבדון וגו', שהיא קבלת התורה:
<b>ויאמר</b> משה אל האלהים הנה אנכי בא אל בני ישראל, עם חכם ונבון וידעו שלא הגיע הקץ ואין להם שום זכות להחיש גאולתם ויחזיקוני כנביא שקר ואמרו לי מה שמו מה אומר אליהם, כי יאמרו לי אפילו שם ההוי"ה יש בו דין, ולזה הזכירו בס"ת לי מה שמו מה, כי יאמרו אם בשם אלהים אין מן הדין לצאת שלא הגיע הקץ, אם בשם ההוי"ה צריך שום זכות לסלק הדין שבו. א"ל כה תאמר לבני ישראל, שהם עם חכם ונבון והם יודעים כי אהי"ה הוא שם הרחמים גמורים שאין בו דין, שלחני אליכם. וכתב בעל שערי אורה ז"ל, יש להודיעך כי כשהגיע הקץ שאמר הקב"ה לאברהם אבינו לגאול את ישראל לא היו ראויים לגאולה, כמו שאמר יחזקאל ביום בחרי בישראל ואשא ידי לזרע בית יעקב ואומר אליהם איש שקוצי עיניו השליכו ובגלוני מצרים אל תטמאו וימרו בי בית ישראל ולא אבו לשמוע אלי ואומר לשפוך חמתי עליהם וגו' ואעש למען שמי. מה עשה הקב"ה ראה שהגיע הקץ וראה שלא היו ישראל ראויים לגאולה אז נתגלו פני הכת"ר עולם הרחמים הגמורים ואז נתמלאו כל הספירות וכל הצינורות חסד ורחמים ועברו פני הזעם, שהרי כל הספירות עומדות בשמחה וחדוה, וזהו שאמר הקב"ה למשה אהיה שלחני אליכם, כלומר עולם הרחמים נגלה על כל הספירות והופיע שם אהיה ונהפכה מדת הדין לרחמים, ובסבת זה אתם נגאלים, כי לא הייתם ראויים ליגאל מצד מעשיכם הרעים, וזהו סוד שמסר הקב"ה למשה שם אהי"ה בגאולת מצרים ע"כ. וג' פעמים נזכר שם אהי"ה בפ' גימ' שם בן ג"ס שהוא למעלה מכל שמהן והבן. ויאמר עוד אלהים כה תאמר אל בני ישראל ה' אלהי אבותיכם, א"ל אפילו שתאמר שבשם ה' אני מוציאם, ולזה אמר עוד ואם יאמר שיש בו חלק וצד דין, תאמר להם שזכות האבות מבטל חלק הדין שבו וכדאי הוא זכותם, כי כל אחד מהם זכותו גדול, כ"ש בהתחברם יחד, ולזה אמר אלהי בכל אחד, לומר שכל אחד לבדו זכותו כדאי להוציאם אע"פ שלא הגיע הקץ זה שמי לעלם כתיב, כי בכל דור ודור אני עושה עמהם נסים ונפלאות נעלמים בזכות ג' האבות והם הקשר החזק. וכן אברהם יצחק ויעקב הוי"ה גימ' קשור והכל ג', הם ג האבות שהם המדות שפועל בהם. ולזה לעל"ם כתיב לעלם, זה מהמון העם שאינם מבינים כ"כ שלא יאמרו ח"ו שם הוי"ה אינו יכול להוציאם אלא בצרוף ג' אבות, והם אינם יודעים כי הוא פועל ע"י מדותיו כפי כח המקבלים, ומכאן למד משה שאמר זכור לאברהם ליצחק ולישראל כשהתפלל עליהם. וכתב רבינו בחיי ז"ל אלהי אברהם כי זה שמי לעלם וזה זכרי לדור דור, על דרך הפשט יאמר בשם הזה אני רוצה להקרא לעולם שיזכירוני בכל הדורות ויאמרו אלהי אברהם אלהי יצחק ואלהי יעקב ע"כ:
<b>לך</b> ואספת את זקני ישראל ואמרת אליהם ה' אלהי אבותיכם נראה אלי, לא תאמר שלחני אליכם. לבני ישראל אתה שלוח להוציאם, ולזה לבני ישראל כה תאמר ה' אלהי אבותיכם אלהי אברהם וגו' שלחני אליכם, אבל לזקנים תאמר נראה אלי אלהי אברהם יצחק ויעקב לא כמ"ש לבני ישראל אלהי אברהם אלהי יצחק ואלהי יעקב אלהי לכל אחד ואחד, כי להמון העם למשוך לבם תאמר כן כדי להודיעם שכל אחד מהאבות כדאי הוא זכותו להוציאכם, אבל לזקנים אתה בא להודיעם שאני נראה אליך, לזה אין צריך שתאמר אלהי אלהי, כי אחד מספיק, כי אין אתה מודיעם אלא שנראה אליך אלהי אבותם ולהודיעם שהם ג"כ שלוחים בדבר כמ"ש ובאת אתה וזקני ישראל ותאמר להם לזקנים שבידם מסור מנין השנים שישבו בגלות ומנין השנים שנשאר להם לשבת, תאמר להם פקד פקדתי אתכם, פק"ד מלשון מנין כמו ולא יהיה בהם נגף בפקוד וגו', תאמר להם כבר נמנו כל השנים של הגלות ונשלמו. איך נשלמו כי פקד פקדתי את העשוי לכם במצרים, וראיתי שכל השעבוד והענוי שהיה ראוי לבא עליכם בת' שנה כולם באו באלו הר"י שנה, ב' פקידות אחת בזכות האבות זהו אלהי אברהם יצחק ויעקב, לאמר פקדתי פקידה לי, פקדתי אתכם ואת העשוי לכם כמ"ש, א"כ מנא מנא תקל והושלם. וכן הנראה מן הטעמים שתחת פקוד שופר הפוך שחוזר לאבות, ולזה אמר אלהי אבותיכם אלהי אברהם יצחק ויעקב, נראה כמ"ש תאמר לבני ישראל ה' אלהי אברהם אלהי וגו' שלחני, עוד ויאמר עוד אלהים כה תאמר אל בני ישראל ה' אלהי אבותיכם אלהי אברהם אלהי יצחק, תאמר להם שיזהרו בתפלה כי התפלה כחה גדול שמקרבת הגאולה ובפרט כשהיא ברבים שנאמר ברב עם הדרת מלך, ולזה לבני ישראל תאמר אלהי אבותיכם אלהי אברהם אלהי יצחק ואלהי יעקב שלחני, שאני אהיה שליח צבור שלכם, שנאמר הן אל כביר לא ימאס, כי ברבים היו עמדי, אבל לזקנים שאינם כ"כ עם לא אמר אלהי אברהם אלהי יצחק ולא שלחני, אלא נראה אלי, כי אין הכוונה לתפלה רק הודעה לאמר פקד פקדתי, כמו שאז"ל שקבלה להם מיעקב ומיוסף שהגואל שיבא בלשון זה הוא הגואל. וכן אמר לישראל ד"פ אלהי אלהי אבותיכם אלהי אברהם אלהי יצחק ואלהי יעקב, גימ' קפ"ד, פק"ד שיעשו תפלה שיהיה קול דודי דפ"ק, קפ"ד נוט' קבלה פדיון דלוג, שקבלה להם מאביהם יעקב שידלג להם הקץ שאמר רד"ו שמה, מני"ן רד"ו, שמ"ה מש"ה שעל ידו תהיה גאולתכתם, לזה ושמעו לקל"ך כתיב עם ד' אותיות גימ' פק"ד. לפי שאתה בא להם בלשון זה ישמעו לקלך, גם לקל"ך ק"ל ל"ך, אע"פ שאין מי שיוכל ליכנס לפלטין של פרעה שיש עליו כמה שומרים, וכמו שאז"ל ששם אריות ודובים כדי שלא יכנס משה, כדאיתא במדרש וגו', א"ר יוחנן לפי שכשבאו משה ואהרן וזקני ישראל ורצו ליכנס ראו סביב פלטרין שלו כמה אוכלוסים ונזדעזעו א"ר מאיר ת"פ תסי' (פי' שרים) היו סביב לפלטרין ק"ך לכל רוח וכל אחד יושב ועמו ס' אלף גבורים לפיכך בא גבריא"ל והכניסם. כיון שראה אותם פרעה אמר מה טיבם של אלו מיד הביא שומרי הפתחים מהם הרג ומהם הלקה ומהם העביר והעמיד אחרים תחתיהם, שוב למחר נכנסו לפני פרעה קרא לשוערים א"ל היאך אלו נכנסין א"ל אין אנו יודעים דרך פתחים אינם נכנסים ע"כ. ובדה"י למרע"ה אומר ויהי בבואם אל שער בית המלך והנה שני כפירי אריות אסורים שם בכבלי ברזל ואין איש יוצא ובא מפניהם לבד אשר יצוה המלך לבא וילכו האומנים ויסירו הכפירים בלטיהם ויתירום וימהר משה וינף את המטה על הכפירים ויבאו בית המלך והכפירים באו עמהם בשמחה גדולה כאשר ישמח הכלב עם אדוניו בבאו מן השדה, ויהי כראות פרעה כן ויתמה על ככה ויבהל מאד על תואר האנשים כי היה תוארם כתואר בני אלהים. ויאמר להם המלך מה אתם רוצים ויאמרו לו אלהי העברים שלחנו אליך לאמר שלח את עמי ויעבדוני, ויירא מאד מפניהם ויאמר להם לכו היום ובואו למחר ויעשו כדבר המלך, א"כ לקל"ך קל ל"ך בישרו שבקל תהיה הכנסתו בלי שום פחד, ולא לך לבד אלא אתה וזקני ישראל אע"פ שהם שבעים איש אהרן ג"כ הכל היה בקל, אפילו שהוא מלך גדול שהוא מלך מצרים עכ"ז ובאת אתה וזקני ישראל שהם רבוי עם נכנסים בבת אחת לבית המלך שאין דרך ליכנס אלא אחד אחד אחר נטילת רשות כמה פעמים, ואתם נכנסים בלא רשות אפילו שהוא מלך, ולז"א אל מלך מצרים:
<b>עוד</b> במדרש בלשון אחר. א"ר חייא בר אבא יום גינוסיא היה והיו כל המלכים באים ומעטרים אותו שהיה קוזמיטור פירוש מלך ושר עליהם, והיו משה ואהרן עומדין על פתח פלטרין נכנסו אצל פרעה וא"ל ב' זקנים עומדים על פתח פלטרין שלך א"ל יש בידם עטרות אמרו לאו, א"ל באחרונה יכנסו, נכנסו אצלו אמר מה אתם מבקשים א"ל אלהי העברים שלחנו אליך שלח את עמי ויחוגו לי. אמר מי ה' ולא היה יודע לשלוח לי עטרה משלו אלא בדברים בא אלי מי ה' וגו', א"ר לוי באותה שעה הוציא דפתרא של אלהות והיה קורא אלהי מואב אלהי צידון וכו' א"ר לוי למה הדבר דומה למלך שהיה לו עבד וכו', א"ל משה שוטה שבעולם האלהות שבידך מתים הם אבל אלהינו חי וקיים הוא שנאמר וה' אלהים אמת הוא אלהים חיים ומלך עולם ע"כ. בא זה המאמר ללמדנו שבאו כל אותם מלכים לעטרו, כל זה לכבודן של ישראל כדי להודיע לכל העולם ולמען ספר שמו שלא מתחת יד פרעה הם יוצאין אלא מתחת כל מלכי העולם, ולא יאמרו ממלכה שפלה שלטה עליהם, וכן לעתיד שנאמר וקבצתי אתכם מפתרוס ומכוש וגו' ונאמר כימי צאתך מארץ מצרים אראנו נפלאות. וכן למדנו המאמר קדוש השם שקידש משה להקב"ה בפני כל המלכים שאמר לפרעה שוטה שבעולם אלהות שבידך מתים הם אבל אלהינו חי וקיים וגו', ולזה אמר ובאת אתה וזקני ישראל אל מלך מצרים ולא אמר אל פרעה שהיה קוזמיטור מלך על כולם. ואמר אלהי העבריים ולא אלהי ישראל לאמר לו אגב שאע"פ ששם כמה שומרים על הפתחים וכמה אריות ודובים, אינם כלום נגד אלהינו שהוא מעבירם ומכניסנו ואין שמירתך כלום כי הכל כאין נגדו, ולזה אמר אלהי העבריים ב' יודי"ן הוא על משה ואהרן שהם עוברין ובאים לפלטרין של פרעה כאדם שעובר לתוך ביתו, העבריי"ם גימ' ה"ס עבר שנאמר ועברתי בארץ מצרים אני, לזה נלכה דרך שלשת ימים ר"ת שד"י שהם מלכו"ת יסו"ד ותפארת. ולזה אמר דרך שלשת ימים ולא אמר ג' ימיה אלא דרך והבן:
<b>ואני</b> ידעתי כי לא יתן אתכם מלך מצרים. אמר הקב"ה למשה אני עשיתי שיהיה יום גינוסיא יום שיבאו כל המלכים כדי שיתחזק לבו שלא להראות עצמו בהשפלה לפניהם ומאחר שנתגאה בפניהם שלא לשלוח עוד לא יתן אתכם מלך מצרים להלוך כדי שלא יעבור על דבורו שאמר בפניהם, ולזה אמר לא יתן אתכם מלך מצרים לא אמר פרעה ומכאן התחיל חזוק לבו, ויהיה זה סבה כדי להרבות נפלאותי להודיעם לכל העולם כמ"ש למען ספר שמי בכל הארץ:
<b>אלהי</b> העבריים. פירש"י ז"ל יו"ד יתירא לרמוז לי' מכות, ואמר נקרה כמו נקרא וכן תרגום אתקרי עלנא, הוא נקרא אלהי ישראל שכן חמר למשה והוצא את עמי בני ישראל, א"כ נקרא עלינו שאנו עמו והוא אלהינו לכך אינו בדפתרך ולפי שאנו כבושים תחת ידך כשיוציאנו יהיה אלהינו יתפרסם מלכותו, לזה אמר ועתה נלכה נא וגו' ונזבחה לה' אלהינו אז יתפרסם אלהותו עלינו, לזה אמר לה' אלהינו:
ואני ידעתי כי לא יתן אתכם מלך מצרים להלך ולא ביד חזקה. אמר הקב"ה למשה שמא תאמר נקח ממנו רשות ונלך ואם לא ירצה נלך בחזקה כי נתחזק עליו ברבוי עם ונלך בחזקה ע"כ, וכי אנו קנויים לו, לזה אמר ואני ידעתי כי לא יתן אתכם מלך מצרים,, לא פרעה המעכב עליכם אלא השר שהוא מלך מצרים, ולא ביד חזקה שלכם כמו שאמרתם נלך בחזקה ע"כ, אלא ביד שלי ביד חזקה שלי, וזהו ושלחתי את ידי. ומה שהוצרכתי לומר זה הפירוש הוא, לפי שאמר ולא ביד חזקה ובסוף הפרשה אמר כי ביד חזקה ישלחם וביד חזקה יגרשם, ורש"י ז"ל הרגיש קושיא זו ואמר ולא ביד חזקה, ואין אני מראה לו ידי החזקה כלומר כל עוד שאין אני מראה לו ידי החזקה לא יתן אתכם, ויש מפרשים ולא ביד חזקה ולא בשביל שידו חזקה, כי אשלח את ידי והכיתי ומתרגם ולא מן קדם דחיליה תקיפא ע"כ. ואפשר עוד לומר כי לא יתן אתכם מלך מצרים להלוך שתלכו מעצמכם ולא תקחו ממנו רשות, אלא ביד חזקה, ומהטעמים נראה קצת סיוע, שתחת ולא טרחא, ודוק:
<b>ושלחתי</b> את ידי והכיתי את מצרים. היא היד הגדולה אשר עשה במצרים שהוא שר של מצרים, וכן אמר כאן והכיתי את מצרים, לא מלך מצרים אלא שר של מצרים, רמז על מכה אחרונה שהיא מכת בכורות, שמזל טלה שהוא שר של מצרים הוא בכור ואחרי כן ישלח אתכם, ואותה היד היתה יד הגדולה שהיתה מרחמת על ישראל ועליה נאמר ימינך ה' נאדרי, בכח ימינך ה' תרעץ אויב.. ועם זה יובן ולא ביד חזקה כי לא יצאו אלא ביד גדולה ומיד ישלחם, אינם משולחים גמורים כי אחר כן רדף אחריהם, אבל ביד חזקה נשתלחו לגמרי, ולזה אמר ושלחתי את ידי והכיתי את מצרים שהוא השר בכל נפלאותי שעשה בים שנאמר על שירת הים עושה פלא וכן אמר כי עתה שלחתי את ידי ואך אותך וגו' ואולם בעבור זאת העמדתיך, שהבאת היד היא המכה האחרונה לא היד החזקה, והיא היתה פלא שהכה כל בכור מבכור אדם ועד בכור בהמה ומבכורי בני ישראל ומבכורי בהמתם לא מת עד אחד, וזה היה פלא שהיד שהכה בה בכורי מצרים בה הציל בכורי ישראל, א"כ עליה אמר ושלחתי את ידי והכיתי את מצרים בכל נפלאותי ואחרי כן ישלח אתכם, ואותה היד אינה יד חזקה כי יד חזקה אין בה הצלה וישראל ניצולו בה ולזה אמר ולא ביד חזקה אלא ביד ימין שנשתלחו בה כמ"ש, א"כ פירוש ושלחתי את ידי הוא מכה אחרונה שנשתלחו על ידה, ולזה אמר ושאלה אשה וגו' שקודם שתבא זאת המכה הכינו עצמכם:
<b>והכיתי</b> את מצרים בכל נפלאותי. כתב רבינו בחיי ז"ל לפי שאמר בכל נפלאותי ואי אפשר בכל נפלאותיו אלא מקצת מהן כענין שכתוב הן אלה חצות דרכיו ומה שמץ דבר נשמע בו ורעם גבורותיו מי יתבונן, ויתכן לפי הקבלה מפני שהיו מכות של מצרים עשר כחשבון עשר ספירות מפני זה אמר בכל נפלאותי ע"כ. ויתכן לומר שהוא רומז על הנסתרת והנפלאת והנעלמת ועליה נאמר מאת ה' היתה זאת היא נפלאת בעינינו, אע"פ שהיא נגלית כמו שאמר והנגלו"ת ו"ה נגלו"ת אבל בעינינו היא נפלאת, והיא היתה לוחמת מלחמות ה' והיא היתה עושה המכות במצרים כמו שאמר אני ולא מלאך שהיא כ"י, לזה אמר בכל נפלאותי בכל הצדדים אכה, בדין על המצריים וברחמים שבה על ישראל, וכן על נפלאתי גימ' תרע"א, אל"ף דל"ת נו"ן יו"ד גימ' תרע"א:
א:
<b>ושאלה</b> אשה משכנתה ומגרת ביתה. לא נזכר האיש ובפ' בא אל פרעה אמר וישאלו איש מאת רעהו, עוד כאן אמר כלי כסף וכלי זהב ושמלות ושם לא אמר ושמלות. עוד כאן אמר ושמתם על בניכם ועל בנותיכם ושם לא אמר. ועוד כאן אמר משכנתה ומגרת ביתה ושם אמר איש מאת רעהו ואשה מאת רעותה. אלא מה שאמר כאן ושאלה אשה זהו שכר הנשים ולפי שלא היה בהן השעבוד כ"כ נתן להן בזת מצרים שאינה כ"כ, כמו שאז"ל כנפי יונה נחפה בכסף זו ביזת מצרים, דמו אותה לכסף, ואמר נחפה לפי שהוא שכר נשים כמו שאמר ושאלה אשה משכנתה ולא מחוץ, והאשה היא כלואה בבית, ולפי שנלקחה ביזת מצרים בהחבא נאמר עליה נחפה, ואברותיה בירקרק חרוץ זו ביזת הים. זו היתה לאנשים שהם נשתעבדו יותר מן האנשים, א"כ ביזת מצרים היתה מנשים לנשים, לזה אמר ושאלה אשה משכנתה, וביזת הים היתה מאנשים לאנשים לזה אמר איש מאת רעהו, ואע"פ שאמר ג"כ אשה מאת רעותה בא לומר שאם אין לאיש ריע תשאל אשה מאת רעותה, אבל העיקר הוא על האיש שהוא בשכר טורחו כמ"ש, ולפי שקדמו הנשים שנאמר ויבאו האנשים על הנשים הביאו חח ונזם שהוא תכשיטי נשים ולפי שהוא בשכר טרחם ועמלם ולא רצו ליתן בעגל, אבל ערב רב שלא עמלו בו ולא גדלוהו הוקל בעיניהם ומיד ויתפרקו את נזמי הזהב, בנות ישראל לא רצו ליתן אפילו נזמי כסף לפי שטרחו בו, וערב רב נותנים נזמי זהב, א"כ ביזת מצרים היתה לנשים בשכר טרחן, וכן ושאל"ה אש"ה משכנת"ה, גימ' זהו בפרעונ"ן ש"ל נשי"ם בטורח"ן. ואמר ושמלות ושמתם על בניכם ועל בנותיכם, אז"ל שדבור זה נאמר לישראל י"ב חודש קודם יציאתם, ולז"א שישאלו מעתה בלשון שאלה וירגילום בכך ויחזירו להם, וכן יעשו בכל יום או בכל ז' ימים כדי שיהיו מורגלים, כדי שבשעת הנסיעה לא יקשה בעיניהם ויתנו בעין יפה, ולזה אמר ושמתם על בניכם מיד כדי שידעו שאין כוונתכם לברוח בהם אלא לשמוח בבניכם ולראותם מלובשים בפני השכנים שהם דרים עמהם בבית שאין יוצאים לחוץ, אבל האיש יוצא ובא לא יתנו לו מיד, לזה ושאלה אשה, אבל אחר שהורגלו בזה ימצאו חן שאפילו ישאלו האנשים איש מאת רעהו, לא מבעיא מן שכנו כי טוב שכן קרוב וגו', אלא אפילו מרעהו, ואשה מרעותה ולא מבעיא משכנתה תמצאו חן בעיניהן לפי שהורגלו לתת לכם כלי כסף וכלי זהב לא שמלות שמשאם כבד, עתה תרגילום בשמלות ושמתם על בניכם ותחזירום, ולזה אמר ושאלה בלשון שאלה כדי שאח"כ יתנו כלי כסף וכלי זהב שהם קלי המשא וכבדי הערך:
<b>עוד</b> יכולים לומר למה לא אמר ושמלות, לפי שכשהיא עמה בבית תתן המלבוש כי בפניה לא תתלכלך, כי לא תניחנה לעשות בו שום לכלוך, אבל שלא בפניה לא תשאיל מלבוש שלה כי מפחדת עליהם שלא יתלכלכו, ויותר קל בעיניה לתת תכשיטי זהב מלתת מלבוש, כי המלבוש יתלכלך וכלי כסף וכלי זהב לא יתלכלכו, ולזה אמר וישאלו איש מאת רעהו כלי כסף, ושמלות לא אמר, אבל בשעת המעשה אמר ובני ישראל עשו כדבר משה וישאלו ממצרים, לא מן השכנים ולא מרעיהם אלא אפילו משאר העם, כלי כסף ולא מבעיא כלי כסף אלא כלי זהב ג"כ, ולא מבעיא כלי זהב אלא אפילו שמלות שהאשה חסה עליהם יותר מכלי זהב אפילו הכי הקב"ה נתן חנם וישאילום בעל כורחם של ישראל כאמרם ז"ל. ויתכן לומר עוד שאלו התכשיטין אינם נמצאים אלא אצל הנשים ואין מתקשטות בהם אלא הנשים, לזה אמר ושאלה אשה משכנתה:.
<b>ויען</b> משה ויאמר והן לא יאמינו לי, אמר ישראל ובאת אתה וזקני ישראל אל מלך מצרים ואתה אומר ואני ידעתי כי לא יתן אתכם מלך מצרים להלוך, כשיראו כן לא יאמינו בי כי יאמרו לא נראה אליך ה', כי אם היה נראה מאחר שאתה אומר לך ואספת את זקני היה נעשה דבורו והיה שולחנו. א"ל מזה בידך כלומר מזה שבידך יאמינו וממך לא יאמינו, כמו שאמר אחר כך שלח ידך ואחוי וגו' למען יאמינו כי נראה אליך ה', כמו שאז"ל מת"ל לקול האות האחרון אר"ל שהיה המטה מדבר לפני בני ישראל, עם משה הייתי במדין ונתהפכתי לנחש ואח"כ נעשיתי מטה, ואף היא מרימה קולה טהורה הייתי ונטמאתי וחזרתי ונטהרתי, אם לקול זה יאמינו, לך שאתה בן בית, שכן מז"ה גימ' ב"ן, לא יאמינו, א"כ אתה מזה בן מזה כי הכל יודעים שאביך גדול הדור, יז"ה. נוטריקון יעש"ה ז"ה השליחו"ת. גם אמר במדרש שא"ל הקב"ה מזה שבידך עושה שליחות אלא אני רוצה לזכותך. עוד במדרש א"ל הקב"ה לא היה בדעתך ללכת היל"ל בתחלה איני הולך המתנת עד שמסרתי לך מסתורין שלי ושם המפורש ע"כ, וזהו מזה אחר שזה בידך שהוא מ"ה ז', מ"ה שהוא שם המפורש, ז' שהוא כלי זי"ן שהוא המסתורין שלי שהוא המטה שבו היה כתוב דצ"ך עד"ש באח"ב ובו עושה המכות:
<b>וכתב</b> רבינו בחיי ז"ל, מזה בידך חסר ה', שלא נעשו על יד המטה אלא ה' אותיות והם הנחש והברד והארבה וחושך וקריעת ים סוף, וסימן אב"ן חק"י שהמטה היתה של אבן של סנפרינון ובאה להשלים חוקה שלכך נבראת:
וכתב <b>עוד</b> ז"ל יש לך להתבונן כי שנוי טבע שנהפך המטה לנחש היה מכח הפוך האותיות, והנה זה רמוז בכתוב ובחזרת האותיות להויתן חזר הנחש מטה זהו שכתוב ויהי למטה בכפו ע"כ. ודע כי הכל נברא בשם יה"ו שזהו שאמר יהי רקיע, יהי מארת, וזה היה האומן של מ"ב. ויהי למטה בכפו ס"ת יה"ו, זהו בהפוך נהפך לנחש, שכל הפוך מורה דין. כבר כתבתי פר' בראשית שרמז שפרעה הוא הנחש ואין לו מפלה אלא על ידך שהוא קין, ולזה א"ל השליכהו ויהי לנחש, ולזה לא אמר ויהי נחש אלא לנחש לחלקו של נחש ואל תניחהו מידך, ולזה א"ל השליכהו ויהי לנחש. אמר לו כי ראית בהיסח הדעת הוא נושך והוא טמא ומטמא, לזה שלח ידך ואחוז בזנבו ואל תניחהו כדי שיהא כפות תחת ידך, ולפי שא"ל שלח ידך ואחוז בזנבו והוא מבטחונו בהקב"ה שלח ידו ויחזק בו, א"ל טמאת ידך. ולפיכך א"ל שלח ידך ואחוז בזנבו כי אני אמרתי לך בזנבו כדי שיטהר מעט מעט על ידך, ולזה א"ל הבא ידך בחיקך וגו', והנה ידו מצורעת כשלג, ובמצורע לא נאמר בו כשלג אלא במרים, לומר שאינו מסטרא דשמאלא אלא דין מצד הרחמים כשלג שהוא רחמים לעולם ויש בו קצת דין נסתר, ולזה בחיקך בלקיחה שלקחת אותו כי הוא מצורע כמו שאמרו ז"ל על פסוק והנחש היה ערום שנצטרע ונדבק בך הצרעת, כי לפי רבותינו ז"ל שאמרו על שדבר לשון הרע על ישראל א"כ היה לו להצטרע כל גופו, ומה אם מרים שדברה באחיה לבד נצטרע כל גופה משה על כל ישראל עאכ"ו, א"כ למה ידו לבד, אלא כמ"ש. ולזה א"ל הבא כלומר שבהעלם בא לו, ולזה א"ל נא בבקשה שאני מדבר עמך ואין ראוי שיהיה בך דבר זה בהעלם אלא גלה הדבר והוציאה לחוץ, ויוציאה והנה ידו מצורעת, ויאמר השב ידך אל חיקך שיחזור בו בהעלם כמו שבא לו בהעלם ויוציאה מחיקו והנה שבה כבשרו ואין בו שום מום:
<b>ובתיקונים</b> תיקון ב' פירש טעם אחר למה ידו מצורעת, על ענין פרה שהיא מטהרת את הטמאים ז"ל, ועוד מטהרת את הטמא, כד נולד משה אתמר ביה לגבי בת פרעה כי טוב הוא כד חמת עמיה שכינתא ומיד דנגעה איהי ביה אתרכיאת ואתסיאת מצרעותא דילה ומשה אתדבק ביה צרעת כד"א והנה ידו מצורעת כשלג, דההוא זמנא דנגעה ביה בת פרעה פרחא שכינתא מיניה, ובגין דא כד בעא למקרב לגבה בסנה א"ל אל תקרב הלום עד דאתפשט מההוא גופא דנגעה ביה בת פרעה, תמן אחזי ליה דגופא דבר נש בהאי עלמא איהו צרעת ממשכא דחויא, לבתר אתפשט מניה והדר לגנתא דעדן ואתלבש בגופא קדישא דיליה, ודא איהו והנה שבה כבשרו, בקדמיתא דאתמר ביה עצם מעצמי ובשר מבשרי, ובגין דא א"ל של נעליך מעל רגליך דא גופא דהוה ליה כנעל ההוא דנגעה ביה בת פרעה ואתלבש באחורא, בההוא זמנא אהדרת עליה שכינתא ובגין דא אתחזי ליה באתין דעבד, באת קדמאה א"ל הבא נא ידך בחיקך ולבתר אחזי ליה דאתנבי באורייתא, כתב ביה והנה שבה כבשרו:
<b>והיה</b> אם לא יאמינו לקול האות הראשון והאמינו לקול האות האחרון, כנראה שאות ראשון שהוא המטה שנהפך לנחש הוא יותר אות שדומם נעשה בעל חי, מבעל חי נעשה מת שהיא ידו מצורעת. ורש"י ז"ל פירש והרגיש קושיא זו, ואמר כי הם מלומדים שעל ידיהם לוקים מפרעה ומאבימלך, אבל לפי שאמר שנצטרעה ידו הוא לפי שלקה בידו בעודנו נחש קודם שנהפך, א"כ אינו אות, ועוד מאי לקול לקול ב"פ. ונראה ששני האותות הם במטה, האחד שנהפך ממטה לנחש:, והאחר מנחש למטה, וכן נראה ממאמר ריש לקיש שאמר שהיה המטה מדבר לפני ישראל עם משה הייתי במדין ונהפכתי לנחש ואח"כ נעשיתי מטה ואמר המאמר אף היא מרימה קולה טהורה הייתי ונטמאתי וחזרתי ונטהרתי, מאומרו אף היא מרימה קולה, משמע שריש לקיש ז"ל בא לפרש השני קולות שאמר לקול האות הראשון ולקול האות האחרון, שכן אמר בתחילה מת"ל והאמינו לקול האות הראשון וכו', א"כ השני אותות הם בנחש. כי למה נצטרעה ידו של משה ב"פ, אפילו לרז"ל שאמרו על שדבר לשון הרע, פעם אחת מספיק, ב"פ למה, ומ"ש אח"כ ויעש האותות לעיני העם, האת"ת כתיב חסר שלא עשה אלא אות המטה ואות הדם, ולזה א"ל בלכתך לשוב מצרימה ראה כל המופתים אשר שמתי בידך, כמאיים עליו שלא ימאן ויראה מה היה בידו. ועל זה הדרך אמר בפ' קרח ולא יהיה כקרח וכעדתו כאשר דבר ה' ביד משה לו, לא אמר כאשר דבר ה' אל משה אלא כאשר דבר ה' ביד משה וגו', רמז לחולקין על הכהונה שלוקין בצרעת כמו שלקה משה, משמע שהיה לו למשה עונש, א"כ משמע שאינו אות ומאחר שאינו אות לא לקה משה פעם שנית כנראה, א"כ אותות שעשה משה לפני העם הם המטה והדם:
<b>עוד</b> אמרו בספרי אמר הקב"ה למשה שני סימנים הללו נחש ומצורע אחד שלי ואחד שלך, רמז לו שעתידין לדבר באלהים ובמשה שנאמר וידבר העם באלהים וישלח ה' בעם את הנחשים השרפים. ואחד במשה, ותדבר מרים והנה מרים מצורעת:
<b>עוד</b> רמז לו והיה אם לא יאמינו לך. שלא יהיה להם האמנה שלימה וגמורה שיאמינו בו לעולם עד מתן תורה, זהו רמז לו והיה אם לא יאמינו לקול האות הראשון שעתידין לומר לך דבר אתה עמנו ונשמעה ואל ידבר עמנו אלהים, ופירוש אם לא יאמינו לקול האות הראשון, והאמינו לקול האות האחרון שיאמרו דבר אתה ואל ידבר עמנו אלהים, א"כ יותר יאמינו בך ממני, וכן א"ל במתן תורה וגם בך יאמינו לעולם:
<b>עוד</b> והיה אם לא יאמינו לקול האות האחרון, שב' פעמים האמינו, אחת בים שנאמר ויאמינו בה' ובמשה עבדו, ואחת במעמד הר סיני, א"ל אם יספקו בהאמנה הראשונה של הים אפילו בהקב"ה ספקו, שנאמר וימרו על ים וגו', בשניה של הר סיני לא יספקו, וכן א"ל וגם בך יאמינו לעולם, בראשונה לא אמר לעולם לפי שאח"כ נסתפקו אבל בשניה אמר לעולם שלא יספקו בה. וכשתדקדק במ"ש יתורץ קושיא שהקשה הרמב"ן ז"ל והוא למה עשה האותות למשה, כי משה היה מאמין שהקב"ה מדבר עמו, יאמר המטה אשר בידך השלך ארצה לפניהם ויהי לנחש כמ"ש במכת דם ולקחת ממימי היאור ושפכת:
<b>עוד</b> במדרש א"ל לשון הרע אתה אומר על בני מה הנחש אמר לשון הרע והלקיתי אותו בצרעת וקצצתי ידיו אף אתה הבא ידך בחיקך. והיה אם לא יאמינו ולקחת ממימי היאור, רמז לו מאין אתה מן המים שנאמר כי מן המים משיתיהו טול שלך מן המים, שנאמר המן הסלע הזה וכו' ע"כ. רמז לו שעל ידי המים עתיד למות בחוצה לארץ, וזהו ולקחת ממימי היאור שהוא משה שנלקח מן היאור ושפכת היבשה, שימות בחוצה לארץ שהיא יבשה מהמצות התלויות בארץ:.
<b>ויאמר</b> משה אל ה' בי אדני לא איש דברים אנכי. אמר משה נתאמת לי שאין בי כח הדבור מאחר ששבעה ימים אתה מדבר עמי, שכן אמרו במדרש ז' ימים היה מפתה הקב"ה למשה שילך בשליחותו תמול שלשום הרי ג' ושלשה גמים הרי ו' והיה עומד ביום השביעי, א"כ אמר משה מאחר שז' ימים אתה מדבר עמי ולא נתרפאתי שאין ראוי לך לדבר עה בעל מום, מכאן ידעתי שהדבר אינו תלוי אלא בי שאיני ראוי לדבור, וכן הוא כי מן המים משיתיהו והמים יש להם קול בלא דבור שנאמר מקולות מים רבים, ולזה אמר בי שאין הדבר תלוי אלא בי שאיני ראוי כי אם הייתי ראוי הרי ז' ימים שאתה מדבר עמי ואין מן הראוי לך לדבר עם בעל מום, וזהו גם מאז דברך אל עבדך, יש מלך שיש לו עבד בעל מום, אלא ודאי שאיני ראוי שאם הייתי ראוי הייתי מתרפא. כי כבד פה וכבד לשון, כבדות הפה בא לו, כמ"ש המדרש שלקח משה כתרו של פרעה כשהיה קטן והשליכו לארץ ורצה פרעה, להרגו עד שאמר לו כי בלא דעת עשה, אמר היאך נדע, אמרו יביאו קערה שיש בה זהב וגחלת אם יטול הזהב דעת יש בו ויהרג ואם יטול הגחלת אין בו דעת והוא פטור מהריגה, בא ליטול הזהב בא המלאך והטה ידו ונטל הגחלת והכניסה לתוך פיו, ומה שנכוה פיו ולא נכוית ידו כשנטל הגחלת, שמעתי לפי שכשראתה אותו בת פרעה והביאה מינקת מן המצריות והיו משימין הדד בפיו והיה שומט הדד והיו חולבין לתוך פיו לזה באה הגחלת לטהר אותו החלב טמא שנפל לתוך פיו, ואולי שנכוה פיו ולשונו ולזה אמר כבד פה וכבד לשון. ורבינו חננאל ז"ל כתב כי משה לא היה צח הדבור באותיות השפתים שהם בומ"ף ולא באותיות הלשון שהם דטלנ"ת, ולזה אמר כבד פה וכבד לשון ע"כ. ואמר בי אדנ"י, שאמר על ד"ה שהדבור הוא באדנות והוא רמוז בת"ת שהוא קול, ולזה אמר לא איש דברים אנכי:
<b>ויאמר</b> ה' אליו מי שם וכו'. שאליו נוגע הדבר, כשתסיר מאותיות מ"י ש"ם פ"ה מש"ה ישאר ימ"ף גימ' ק"ל, א"ל הקב"ה משה קל הדבר עליך לתת לך דבור אלא לפי שאדם חטא בדבור שאמר האשה אשר נתת שהיה כפוי טובה חטא בפה ואתה באת לתיקונו, וכן מ"י ש"ם פ"ה לאד"ם גימ' תק"ן, וכן ג"כ מ"י ש"ם פ"ה גימ' משה עליך, וכן גם כן ממך יהיה שעליך גמר התיקון וממך יהיה, הוא חטא בדבור ואתה לך בשליחותי ותדבר אל פרעה ובזה נתקן הפה. או מי ישום אלם אמר ישום לעתיד, א"ל מהנסים שאני עושה עמך תדע שאני מרפאך שאתה נכנס בפלטרין של פרעה שיש לו ס' אלף גבורים שומרים על הת"ף פתחים שלו, ואתה נכנס וכולם יהיו אלמים חרשים עורים, זהו אלם או חרש או עור, ואמר או פקח לרמוז על מה שאמר המדרש ששני כפירים היו אסורים בשלשלאות של ברזל ובראותם משה הניף במטה והתירם ובאו עמו אל בית המלך בשמחה גדולה כאשר ישמח הכלב עם אדוניו, א"כ או פקח בא לרמוז על הכפירים, א"כ ועתה לכה ואנכי אהיה עם פיך והוריתיך, אמר במדרש אעשה אותך בריה חדשה שהיא הרה ויולדת דאמר אני יורה דברי לתוך פיך ואין והוריתך אלא לשון ירה ירה:
<b>עוד</b> במדרש אם נאמר אהיה עם פיך למה נאמר והוריתיך, ואם נאמר והוריתיך למה נאמר אהיה עם פיך, אלא אהיה עם פיך זה פתיחת פה ומענה לשון והוריתיך זה גנזי חכמה שגלה לו הקב"ה כל גנזי חכמה ותורה ומדע וגנזי חיים, והראהו מה שעתיד להיות לעוה"ב, וכיון שראה בפרגוד של הקב"ה כתות כתות של סופרים ושל סנהדרין שהיו יושבין בלשכת הגזית ודורשים התורה במ"ט פנים טהור ומ"ט פנים טמא והראהו ר' עקיבא שהיה דורש כתרי אותיות אמר אין לי עסק בשליחותו של מקום שנאמר ויאמר ה' שלח נא ביד תשלח, מה עשה הקב"ה שגרו לשר של חכמה ותפשו למשה והוליכו למקום אחר והראה לו בפרגוד של הקב"ה ריבי רבבות של סנהדרין שיושבים ודורשים ואומרים הלכה למשה מסיני מיד נתקררה דעתו של משה ע"כ. ויהיה פירוש והוריתיך אשר תדבר לפי זה המדרש בוא ואראך כל מה שאתה עתיד לחדש ולדבר וללמוד וללמד הכל על שמך. זהו אשר תדבר, וכל זה כדי שלא יקטין עצמו כל כך, ויאמר בי אדני שלח נא ביד תשלח, אחר שאמר ההתנצלות שהיה לו מצד הדבור שלא היה לו, עתה מצא לו התנצלות אחרת ולא שהוא ממאן שלא ללכת כמו שאמר במדרש ר' תנחומא את סבור שלא ע"פ משה שלא ילך, לא עשה אלא כמכבד לאהרן, אמר משה עד שלא עמדתי היה אהרן אחי מתנבא להם שמונים שנה שנאמר הנגלה נגליתי לבית אביך בהיותם במצרים לבית פרעה, הנבואה היא איש שקוצי עיניו השליכו וגו', וכל השנים הללו היה אהרן מתנבא להם ועכשיו אני בא לתחומו של אחי שיהא מצר לכך לא בקש משה ללכת, א"ל הקב"ה אהרן אחיך לא יקשה עליו הדבר אלא ישמח תדע שהוא יוצא לקראתך וראך ושמח בלבו ולא בפיו אלא בלבו יותר מבפיו, ארשב"י הלב ששמח בגדולת אחיו ילבש אורים ותומים שנאמר ונתת אל חושן המשפט את האורים ואת התומים והיו על לב אהרן וכו' ע"כ, ופירוש הלב ששמח ילבש אורים ותומים, הוא כמו שאהרן שהיה בלב היה בפיו כן אורים ותומים אומרים הדברים בתמימותם ובשלמותם לאמיתתם כן מי שלובשם יהיה פיו ולבו שוים, ולזה נחסרו אורים ותומים בבית שני פירוש נחסרו שלא היו מאירים דבריהם, לפי שמי שהיה לובשן לא היה פיו ולבו שוים, כמשאז"ל (יומא ט') בבית ראשון שמשו י"ח כהנים ובבית שני יותר מש' שהיה ביניהם רכילות ולשון הרע. ומה שאמר ביד תשלח הכוונה על הנבואה של אהרן שנאמר וביד הנביאים אדמה, ולזה אמר ביד, לפי שהוא יותר ראוי לפי שהנבואה מוחזקת בידו עתה פי שנים. ויחר אף ה' במשה, אמר לו הטענה שאמרת שאתה כבד פה והיא יותר חזקה מטענת אהרן שהוא נביא א"כ מאחר שאמרת הטענה שהיא יותר חזקה וא"ל מי שם פה ועתה לך איך אח"כ תאמר טענה חלושה. אפילו שיהיה נביא אינו ראוי לשליחות זו אלא אתה כמו שאמר בתחלת הפרשה ואמר ידעתי כי דבר ידבר, א"ל שני דבורים נמסרו לו, אחד דבור טוב שהוא וידבר אהרן את כל הדברים וכתיב ויעש האותות לעיני העם ויאמן העם, ודבור אחר של השפלה והכנעה של ישראל, ופירוש ידבר כמו ידבר עמים תחתינו שהוא דבור של אהרן, שאמר ויאמר אהרן למי זהב התפרקו שהוא ענין העגל שהוא עון גדול לישראל שני דבורים אלו נמסרו לו, ולזה אמר ידעתי וגו', א"כ אינו ראוי לשליחותי. עוד אמר דבר ידבר, שני דבורים של גנאי יש בו שאין ראוי לשליחותי, א' ותדבר מרים ואהרן במשה וב' דבר למי זהב, ולפי שיש בו ב' דבורים אלו אינו ראוי. שמן הראוי היה שהוא יעשה שליחותי שהוא גדול ממך ויש לו פ' שנה שהוא מוכיחם אלא ידעתי שעתיד לומר אלי ב' דבורים לזה איני שולחו. אלא לפי שהוא אחיך וישמח בלבו ילבש אורים אבל להיות נביא במקומן לא:
<b>ובזוהר</b> אמר על מי שהוא מדבר לשון הרע ז"ל אתא לאסתאבא מסאבין ליה במלה דלתתא אתער מלה אחורא, זהו דבר מלה דלתתא ידבר מלה אחרא:
<b>ומה</b> שאמר אחיך, כי ידוע הוא שהיה אחיו, אלא לומר לו שלא נתנבא אלא מיום שנולדת וממך נאצלה לו הנבואה, שהרי אמר המאמר של תנחומא אמר משה עד שלא עמדתי היה אהרן אחי מתנבא להם פ' שנה, א"כ לפי זה המנין יבא נבואתו יום הולדת משה כשהיה אהרן בן ג' שנים שנאמר ומשה בן פ' שנה ואהרן בן פ"ג שנה בדברם אל פרעה, ולזה ויחר אף ה' במשה ואמר הלא אהרן אחיך כשנהיית לו אח חלה עליו הנבואה, א"כ אתה עיקר והוא טפל לך, ולזה אמר ואהרן אחיך יהיה נביאך, לומר שנבואתו ממך, וראיה לזה ודברת אליו שמיד שתדבר אליו ושמת את הדברים בפיו, הרי הדברים מושמים ומסודרים בפיו בדבורך לבד:
<b>ואת</b> המטה הזה תקח בידך אשר תעשה וגו' במדרש א"ר יהודה בר אמי המטה משקל מ' סאה היה ושל סנפרינון היה ועשר מכות חקוקות עליו בנוטריקון דצ"ך, עד"ש באח"ב ע"כ. א"ל ואת המטה שהוא משאוי אדם על כתפו, שכן אז"ל על האבנים שלקחו מן הירדן ממצב רגלי הכהנים שלקחו איש אבן אחת על שכמו שכל אבן היתה משא מ' סאה, ולדבר גדול אמרו כן לומר שהיה המשא כבד, א"כ א"ל ואת המטה הזה אפילו שהוא כבד תקח בידך אחת, כי האותיות שחקוקות עליו הם היו נושאות אותו. דצ"ך עד"ש באח"ב, גימ' אש"ר, זהו אשר תעשה בו את האותות האותות שחקוקות בו הם נושאות אותו, וכתיב את"ת כלומר זה יהיה לך לאות שתעשה בו האותות, שבידך אחת אתה נושאו והולך בו מכאן ועד מצרים ולא יכבד עליך,. וכן עשה שנאמר ויקח משה את מטה האלהים בידו אחת כמו מקל אחד:
<b>וילך</b> משה וישב אל יתר חותנו. לפי שהוא חותנו אין ראוי ללכת בלא רשותו, הואיל והשלמת גופו שהיא אשתו שהיא השלמת הגוף היתה על ידו ראוי ליטול ממנו רשות, וא"ל אלכה נא לא אמר אלך אלא אלכה שנוטל עצה ממנו אם ילך וישוב מיד, וזהו ואשובה, ואם לאו, לפי שהיה מפחד מדתן ואבירם שהלשינו עליו, וזה העודם חיים, אפשר אחר שהלשינו עלי להמיתני יהיה להם חיים ואם דנם הקב"ה מיד מדה כנגד מדה שימותו מיתה משונה כמו שרצו להמיתני, א"ל יתרו למשה לך לשלום, המלך בקונך שנקרא שלום, מיד ויאמר ה' אל משה במדין לך שוב מצרימה כי מתו אותם שאתה מפחד מהם מיום שהלשינו עליך נעשו רשעים גמורים ורשעים בחייהם קרויים מתים, ורז"ל אמרו חיים הם אלא שירדו מנכסיהם ועני חשוב כמת, ולזה אמר המבקשים, לא אמר שבקשו שהיה נראה שמתו אלא
<b>המבקשים</b> שעודם מבקשים, אלא שאין להם יכולת שירדו מנכסיהם:
<b>ויקח</b> משה את אשתו ואת בניו וירכיבם על החמור. וכי חמור אחד ישא אשה וב' בנים, ועוד למה חמור ולא גמל או בהמה אחרת, ולזה לתלמי המלך שנו לו ואמרו על נושא אדם. אלא כוונתו של משה היתה שלא ליקחם כמו שאמר אהרן על הראשונים אנו מצטערים כו', אלא אמר משה אם אומר לה שתשב בבית אביה עד שאלך ואבוא ודאי לא תרצה כי רוצה אשה בקב וטפלות מקביים בפרישות, ואם אומר לה אני הולך להוציא ישראל לא תאמין ותחשוב שבמצרים ששם משפחתו הולך ליקח אשה ממשפחתו ומבית אביו, לזה הרכיב ג' על חמור אחד כדי שתצטער ברכיבה ותבחר החזרה לבית אביה, כשבא אהרן ושמעה ממנו שאמר על הראשונים וכו' האמינה וחזרה לבית אביה. ויש מי שפירש ויקח משה את אשתו ואת בניו לא לקחם להוליכם למצרים אלא לעשות לו לויה, ולפי שהלויה מיל או ב' מילין לזה חמור אחד מספיק לשלשה:
<b>ויאמר</b> ה' אל משה בלכתך לשוב מצרימה וגו'. א"ל בהליכתך למצרים לא תהיה כוונתך לראות את אחיך אשר במצרים כמו שאמרת ותעשה השליחות טפילה לא תעשה כן אלא השליחות עיקר, זהו בלכתך לשוב מצרימה שהליכתך לא תהיה אלא לשליחותי כדי שיהיה לך שם:
<b>ואמר</b> ראה כל המופתים וגו'. כבר כתבתי שהוא לאיים עליו, ולזה אמר אשר שמתי בידך, להזכירו, מה שאירע, בידו שנצטרעה, ואמר ואני אחזק את לבו אמר זה לחזק לבו של משה שאם ימאן פרעה אינו מצד שאינו עושה ממנו חשבון מצד שהוא כבד פה אלא מצד שאני אחזק את לבו עד מכה אחרונה שהיא מכת בכורות. לזה אמר ואמרת אל פרעה בני בכורי ישראל וגו' ותמאן לשלחו הנני הורג בנך בכורך. ואמר הורג ולא הרג, שייעודו של הקב"ה כאלו נעשה. ופירש"י ז"ל היא מכה אחרונה ובה התרהו תחילה מפני שהיא קשה, וזהו שאמר איוב הן אל ישגיב בכחו וגו' לפיכך מי כמוהו מורה, ב"ו המבקש להנקם מחבירו מעלים את דבריו שלא יבקש הצלה אבל הקב"ה ישגיב בכחו ואין יכולת להמלט מידו כי אם בשובו אליו לפיכך הוא מורהו ומתרה בו לשוב ע"כ. וכתב רבינו חננאל ז"ל מה שמסרתים בידך לשעבד אותם לא תחשוב שהוא מפני שהם קלים בעיני, לא כוונתי אלא לייסרם בשוטין ככתוב וידעת כי כאשר ייסר איש את בנו ה' אלהיך מיסרך, ואתה הכבדת עליהם עולך לפיכך אני עתיד להכות חת בנך בכורך שהיא מכה אחרונה. וקראם בני דרך חשיבות ומעלה כענין שכתוב בני אל חי ע"כ. וכתב רבינו בחיי ז"ל, ומה שאמר ואומר אליך שלח בני היה לו לומר שלח בכורי מאחר שאמר בני בכורי, אבל הענין הוא כי בהיותו בגלות קרא לישראל בני, כי איך יקראנו בכורי איה הבכורה והם עבדים ובשעבוד גדול ע"כ:
<b>ויהי</b> בדרך במלון. כל זה היה כדי להראות לצפורה שהיא גרמה לו כדי שתלך לבית אביה, כי הוא הולך בשליחות גדול להוציא עם גדול מעבודת פרך, והם צועקים וצעקתם עלתה לפניו ואינם נותנים דמי לו מרוב צרת השעבוד וצריך ללכת יומם ולילה, והעוסק במצוה פטור מן המצוה וכמו שאמרו בסוכה הולכי דרכים ביום פטורים ביום וחייבים בלילה והולכים בלילה פטורים בלילה וחייבים ביום, ומשה נתעסק במלון לפי שהיה לו טפול בנים ואשה, וא"א ללכת עמהם יומם ולילה, כי אם ילך עמהם ביום צריך ללון עמהם בלילה כדי שינוחו מעט מיגיעת הדרך, ואם יעשה כן כל לילה ולילה לא ילך במהרה, לזה במלון ראשון אירע זה כדי שתדע הדבר שכשהוא לן במלון אינו עוסק במצוה, שהרי כשהיה הולך לא פגע בו וכשבא ללון פגע בו במלון ראשון כשתראה כן ותשמע דבריו של אהרן כמ"ש תחזור לבית אביה. ומה שלא מלו משה פירש רבינו חננאל ז"ל כי משה לא היה שם במלון, כי כן הזכיר למעלה ויקח משה את אשתו ואת בניו וירכיבם על החמור, וביאור הכתוב ששלח אותם לפניו ואחר כן וישב משה מצרימה, וכיון שכן לא היה משה עתה במלון. ואמר ויבקש המיתו לנער, שהיה המלאך נעשה כמין נחש ובולעו מראשו ועד ירכיו וחוזר ובולעו מן רגליו עד מקום המילה, ואז ותקח צפורה צור כי הבינה שהיה העונש על שאיחרה זמן המילה ולא מלה אותו ביום שמיני, כן כתב רבינו בחיי ז"ל על שם רבינו חננאל ז"ל, והוא דחוק, ועוד שהוא פירש ויבקש המיתו, לנער, וכל המפרשים ורש"י ז"ל פירשו שהוא על משה, וכן המתרגם וכן אמר בזוהר ויבקש המיתו למאן למשה, א"ל הקב"ה וכי את אזיל לאפקא ישראל ולאכנעא מלכא רבא ואת אשדית מינך ית קיימי דברך לא אתגזר, מיד ויבקש המיתו, תאנא נחת גבריאל בשלהובא דאשא לאוקדא ליה ואתרמי חד חויא לקטלא ליה עד דקמת צפורה וגזרתיה ואשתזיב, הה"ד ותקח צפורה צר, אסוותא, דכתיב ותכרות את ערלת בנה ע"כ:
<b>שמעתי</b> למה צר ולא סכין. כי ודאי היה להם סכין כי מי שלוקח אשתו ובניו והולכין למלון ודאי שלוקחין כלי תשמישי הבית, אלא לפי שהברזל לא היה לו חלק בקדושה שנאמר לא תניף עליהם ברזל לזה לא נזכר סכין בתורה, שאף בעקידה נאמר ויקח את המאכלת דבר שחותך ואוכל, וכן ביהושע נאמר לו עשה לך חרבות צורים. אמר בילקוט א"ר אמי בד' מקומות נאמר בלשון הזה עשה לך, בג' נתפרש באחד לא נתפרש, עשה לך תבת עצי גופר נתפרש אעין דקרדום, עשה לך חרבות צורים נתפרש גלבין דטנרי, עשה לך שתי חצוצרות כסף נתפרש, עשה לך שרף לא נתפרש, הרי חרבות צורים פירוש טנרא וכן מצור החלמיש מטנרא תקיפא, אבל כשבא דוד להרוג לגלית ולקח ה' חלוקי אבנים ונעשו אחת, והיה כובע נחושת על ראשו א"ל הקב"ה לברזל תרכך עצמך שתכנס בך האבן ואעשה לך חלק בקדושה זו אזמל של מילה וסכין של שחיטה, וזה אחד מהדברים שהשליט הקב"ה הרך בקשה. וכתב הרב מנחם רקנטי ז"ל בענין המליקה שלא להניף ברזל על הקרבן שהרי אפילו במזבח נאמר לא תניף עליהם ברזל כ"ש בקרבן עצמו אמנם בקרבן הבהמה א"א בענין אחר ע"כ. עוד כתב ר' בחיי ז"ל שראה בפירוש רש"י כי משה היה במלון אבל היה חולה ולא היה יכול למולו ומלתו צפורה ע"כ. ויכולים לומר עד"ה למה נתרשל משה והיה סבה שמלה אותו צפורה, הוא לפי שמשה אין לו חלק בערלה כלל, כי הוא פרי בלא קליפה והתורה אמרה המול ימול מי שנמול ימול ומשה נולד מהול, וכראות צפורה שבא המלאך לבולעו ראתה ששמה צפרה צרפה צ"ר פ"ה גימ' מילה, אז הבינה שאין הדבר תלוי אלא בה, לזה לקחה צר ולא סכין כי שמה גורם כמו שאמר בזוהר שהוא אסוותא מלשון צרי, א"כ לזה היה הסבה ע"י צפרה כי אש"ה בגימ' ערלה ע"ה, צר צד"י רי"ש בגימ' שד"י ברחמי"ם, שהבינה שהיה המלאך של רחמים שלא רצה להורגו אלא להשלים י' של שד"י כדי שלא יפגע בו שד:
<b>שמעתי</b> שמה שנתרשל למולו הוא מפני שנשבע ליתרו שהבן הראשון יהיה לע"ז ולכך לא מלו כשהיה בביתו וכשיצא חוץ מביתו שלא היה ברשותו היה לו למולו ונתרשל ולכך נענש, ולפי זה הפירוש זה הבן הוא גרשום וכל המפרשים אמרו שהוא אליעזר, וכן פירש רש"י ז"ל, ואמר ב"פ חתן דמים כמו שאמר במדרש ששני מלאכים היו אף וחמה ומשה רצה להרגם עד שאמר לו הקב"ה הרף מאף ועזוב חמה, ואפשר שהיו שנים לפי שהאחד היה בולעו מראשו, ואפשר שהוא של אף שהיה בא לו מצד אף שהוא מצד ראשו והאחד בא לו מצד רגליו עד מילה, וזהו חמ"ה נוטריקון חוץ מן המילה, ואמר ותכרות את ערלת בנה ואח"כ ותגע לרגליו היל"ל קודם ותגע לרגליו ותכרות, אלא היא עשתה מילה בלא פריעה זהו ותכרות את ערלת, שכרתה את הערלה לבד, וכשבא חמה ובלעו חוץ מן המילה הבינה שעדיין לא נשלמה ועשתה פריעה, וזהו אז אמרה חתן דמים, קודם אמרה חתן דמים אתה לי בחשבה שבכריתתה הערלה נשלמה כשראתה שבא ובלעו אז עשתה הפריעה, וירף ממנו וגו' אז אמרה חתן דמים למולות, ב' מילה ופריעה, חתן דמים למולות ר"ת חדל, שחדל ממנו המלאך, וכן למולת גימ' תק"ו ששתק מעליו, אמרה חתן דמים ר"ת אחד, שייחדה ש"ש שזו היא כוונת כל מצוה לייחד בה ש"ש, וכן נוהגים לומר פסוק שמע ישראל שיש בו ייחוד ש"ש ופסוק אחד אלהינו וגו' במילה. אז אמרה חתן דמים ר"ת אחד אלהינו. ומנהג ישראל תורה שהכל רמוז בתורה וכן מילה במ"ק אחד ולפי שהיא מלה ולא מל אותו מהול אמר למולת חסר:
<b>ויאמר</b> ה' אל אהרן לך לקראת משה המדברת כאן רמז לו שהדבר תלוי בו. וילך ויפגשהו בהר האלהים וישק לו, מרוב שמחתו שלא פגע בו אלא בהר האלהים, בהר האלהים וישק לו ר"ת בהול, שהיה נבהל איך לא פגע בו אלא באותו מקום שעתידין שניהם לעמוד שם שנאמר ועלית אתה ואהרן עמך:
<b>ויגד</b> משה לאהרן את כל דברי ה'. אמר לו שה' בחר בו שיהיה הוא כהן ומשה לוי, כמו שאז"ל על פסוק ויחר אף ה' במשה, וכל זה לומר שלא הוקשה בעיניו, ולזה אמר במדרש מי יתנך כאח לי וכו'. ואמר חסד ואמת נפגשו, חסד זה אהרן שנאמר תומיך ואוריך לאיש חסידך, ואמת זה משה שנאמר בכל ביתי נאמן הוא ומה שהיה בלבו היה בפיו:
<b>וידבר</b> אהרן. כבר אמרנו כשאמר לו לך לקראת משה המדברה שרמז לו שהדבור תלוי בו והוא המדבר, וכן אמר הקב"ה ידעתי כי דבר ידבר, ואהרן ג"כ אמר משה אחי כבד פה וכדי שיהיה לו מורא וכבוד בפני העם אין ראוי להודיעם שהוא כבד פה כדי שלא יאמרו ראו מי בא לגאלנו, אני אדבר כאלו הוא רב ואני אמורא, לזה דבר הוא:
<b>ויאמן</b> העם. אחר שנקבעה האמונה בהם אמר ואחר באו משה ואהרן אל פרעה, לפי שהם עתידים להתכסות מהם ששה חדשים כמו שאמר ז"ל על פסוק ויפגשו את משה ואת אהרן אמרו שנתרחקו מהם ו' חדשים, ולמה נתכסה כדי שלא יאמרו הגיע הקץ ויתרשלו מלבקש רחמים, וכדי להודיעם שלא הגיע הקץ אלא אם זכו יחישנה להם, ולזה קודם דברו לעם לקבוע בהם האמונה שיחיש להם הקץ, ואחר באו משה ואהרן אל פרעה ואמרו לו כה אמר ה' אלהי ישראל שלח עמי וגו', אמר פרעה אתם אמרתם לי שני דברים אלוה שהוא מצוי והוא מהוה ההויות שלזה רומז שם ההוי"ה, ואמרתם ג"כ אלהי ישראל שהוא לשון מעלה ושררה, לא ידעתי את ה' וגם את ישראל אינם אצלי בחזקת מעלה ושררה אלא בחזקת עבדים, וחוזר לא ידעתי לשניהם לה' ולישראל, כאילו אמר לא ידעתי לא ה' ולא ישראל. ויאמרו אלהי העברים נקרא עלינו, זה האלוה יש לו זעם ועברה ושמו נקרא עלינו ודינו קשה ואנו מפחדים פן יפגענו בדבר או בחרב, ואתה יהיה לך חסרון גדול שאחר שהיו לך כ"כ עבדים יאבדו א"כ לתועלתך אנו באים, ואמרו כן לדבר אליו רכות בתחילת ביאתם כדי שלא יכעוס עליהם בתחילה, ושמו לו הסם והארס בכוסו שאמרו לו בתחילה ה' אלהי ישראל, וכן כה אמר, שמדת כה היא הלוחמת, ואחר כן אומר אלהי העברים נקרא עלינו שהוא משים עברתו וקצפו עלינו, פן יפגענו בדבר וימות כ"כ עם שתחת ידך ויאמרו עליך מלכות קטיעא, ולזה אינו בדפתרך, כמו שאמרו ז"ל שהביא דפתראות של אלהות, לפי שעתה אין לו עם מיוחד, אבל אחר שיהיה לו עם מיוחד יגלה אלהותו ומלכותו עלינו, ולזה אמר ונזבחה לה' אלהינו. ויאמר אליהם מלך מצרים, כשראה שעילוהו ולתועלתו הם באים נתגאה ולזה אמר מלך מצרים ולא אמר פרעה אלא מלך מצרים, ואמר להם הוא ג"כ בלשון רכה למה משה ואהרן, הזכירם בשמם לדבר אליהם רכות, תפריעו את העם ממעשיו, א"ל עתה הם כבושים תחת ידי, עושים מלאכתי בחיוב כעבד שהוא חייב לשרת האדון, עתה שאתה אומר שיש להם אלוה ואדון אחר עתה תהיה כל העבודה בלא לב ובלא כוונה, אלא כמי שלוקחין אותו לאנגריא שאין עליהם אדון אלא בהכרח אחר שהיו עושין ברצון עתה יעשו בהכרח בלא לב, ולזה אמר תפריעו את העם לא אמר תבטלו כי הבטלות אינו בידם אלא תפריעו עולי מעליהם בחשבם שאינם עבדי מאחר שיש להם אלוה ואדון, אתם שאמרתם אלהי העברים נקרא עלינו עליכם לקבל עולו ולעבדו, א"כ לכו לסבלותיכם שנצנצה בו רוח הקדש שהעבודה היא בכהנים ובלוים, ולזה אמר לכו לסבלתיכם:
<b>ויאמר</b> פרעה הן רבים. אמר פרעה בינו לבין עצמו משה ואהרן אמרו שילכו ג' ימים במדבר לזבוח, אמר רבוי עם כזה כמה מלאכה תתבטל בג' ימים של הליכה וג' ימים של חזרה ויום של חגיגה ז' ימים בטול רבוי עם כזה, אם הייתי עושה אותה בשכר הייתי מכלה כל ממון שבבית גנזי. לזה ויצו פרעה וגו' לא תוסיפו לתת תבן, אמר להם עד עתה היו עושים עבודה כעבד שהוא חייב לעבוד עבודת רבו פעמים עושה ופעמים אינו עושה, ואותה עת שהוא יושב ובטל עול רבו עליו, אבל אלו בעיניהם כאילו אינם עבדיך אלא כמי שלוקחין אותו לאנגריא, ומי שלוקח אותו לאנגריא עת שהוא בטל הוא בן חורין, כי יודע שלקחוהו לעשות אותה מלאכה, וכשעושה אותה הוא משועבד לה וכשאינו עושה יודע שאינו משועבד לה, אבל אלו לא תתנו להם שום רפיון כדי שידעו שהם עבדים משועבדים לא כמו שעולה על לבם, וכשיראו כן יתאמת להם שהם עבדים ולא יהיה להם שום שעה או רגע שהם בטלים כי הבטלה מביאה לידי זמה, שהוא לשון מחשבה כמו כאשר זמם לעשות, ויחשבו בעבודת אלהים, וזהו שאמר נרפים הם, כלומר באותה שעה שהם נרפים אומרים אותה שעה שאנו בטלים נעבוד אלהינו, על כן הם צועקים לאמר נזבחה, כלומר שאומר שאותה צעקה ואותה אמירה תהיה במקום זביחה על דרך ונשלמה פרים שפתינו, שפירוש במקום פרים שפתינו שהיא התפלה, וזהו לאמר נלכה נזבחה, שהאמירה תהיה כמו זביחה, א"כ תכבד העבודה על האנשים ויעשו בה ובזה לא יהיה להם פנאי לחשוב בעבודתם, ואם יחשבו היא שקר לפי שהיא בלא כוונה מאחר שכבדה עליהם העבודה. לזה ויבאו שוטרי בני ישראל ויצעקו אל פרעה לאמר, כלומר הבננו כוונתך, וזהו לאמר שכוונתך היא שנדע שאנו עבדים הרי אנו מודים שאנו עבדיך, ולזה אמר ג"פ עבדיך, למה תעשה כה לעבדיך, תבן אין נתן לעבדיך, והנה עבדיך, מכי"ם, חסר לומר שהם מכים ולא מוכים, אמר להם נרפים וגו', ועתה לכו עבדו, ודאי בזה יתאמת לכם יותר שאתם עבדים, ומה ראה לומר הם ילכו וקוששו להם תבן יכביד עליהם העול בלבנים שיעשו כפלים ממה שהיו עושים. מצאתי כתוב שאמרו המצריים אל פרעה שבני ישראל הם גדלים בשדות כמו עשב כמו שאז"ל על פסוק רבבה כצמח השדה נתתיך שהיו נבלעים וחוזרים וצומחים כעשב השדה, אמר להם א"כ הם ילכו וקוששו לא אתם אלא הם ילכו, כלומר אותו תבן שהם הבנים יהרגום עד שיהיו כמו תבן, אמר לו אם יהרגום הם חיים, ואל ישעו בדברי ר"ת בגימ' ח"י, שאמרו חיים הם, א"ל שקר אתם אומרים שאינם עושים אלא אחיזת עינים שמראים לכם העשב כבני אדם לכן הם ילכו ולא אתם, ישעו בדברי עם ב' מלות בגימ' אחיזת עינים:
<b>עוד</b> ועתה לכו עבדו, כלו' עד עתה הייתם בעבודת המלכות שהוא החומר והלבנים לבנין ערי מסכנות לפרעה, אמר עתה לכו עבדו אפילו להדיוט כדי שיוכר לכל שאתם עבדים וכל אחד ואחד משאר העם יעשה בכם עבודתו וישתעבד בכם כרצונו, ולזה אמר למשה ולאהרן ירא ה' עליכם וישפוט אשר הבאשתם את ריחנו בעיני פרעה ובעיני עבדיו, אמר עד עתה היינו עוסקים במלאכת המלכות היינו מכובדים בעיני המון העם, אבל עתה אפילו קל שבקלים משתעבד בנו, עתה יוכר לכל עבודתנו ומי שירצה להרגנו יהיה קל בעיניו, מה שלא היה מקודם כשהיינו בכובד עול עבודת המלכות מלך מצרים לא היינו קלים בעיניהם, אבל עתה אתם גרמתם לתת חרב בידם להרגנו כי הריגתנו תהיה קלה בעיניהם, וכן אמר במכלתא רבי אלעזר המודעי אומר עבדים היו ישראל למלכים במצרים יצאו לשוק נוטלין פת בשר ודגים וכל דבר ואין כל בריה מוחה בידם. ובאחרונה נתן להם הקשואין שהיו קשין למעיהן והאבטיחים והבצלים והשומים, לזה אמרו הבאשתם את ריחנו בעיני פרעה שנתן רשות לכל מי שירצה להשתעבד בנו, ובעיני עבדיו הם שאר העם שמשתעבדים בנו:
<b>וישב</b> משה אל ה' וגו' ויאמר אדני וגו'. אמר אני אמרתי בי אדני שלח נא, כלו' אם ע"י מדת הדין הרפה שלח נא ועל ידי כן קבלתי השליחות, אבל עתה שהרעות ואתה מתנהג עמהם במה"ד הקשה למה זה שלחתני. ומאז באתי אל פרעה לדבר בשמך שאמרתי כה אמר ה' אלהי ישראל חרה אפו, לפי שאמרתי ששמך נקרא עלינו והכביד עולו ולא די עולו אלא עול שאר העם שאמר לכו עבדו, לשאר העם, א"כ יש כאן שתי הצלות מן פרעה ומן שאר העם ולא הצלת שום אחד מהם, זהו והצל לא הצלת. אמר לו עתה תראה הב' הצלות, האחד ביד חזקה ישלחם מעולו, וביד חזקה יגרשם מעול עמו שנאמר ותחזק מצרים על העם למהר לשלחם, ולזה ב"פ אחת לו ואחת לשאר עמו, ולא ביד גדולה אלא ביד חזקה כדי שיחזק לבו וירדוף אחרי בני ישראל אחר ששלחה. אבל המכות של הים היתה ביד הגדולה כדי להציל בה ישראל, כי הקב"ה:
עושה דבר והפכו בבת אחת שנאמר ימינך ה' נאדרי בכח ימינך ה' תרעץ אויב, לז"א הקב"ה למשה בתחילה ואני ידעתי כי לא יתן אתכם מלך מצרים להלוך ולא ביד חזקה, כי אפילו שיתן רשות להלוך ביד חזקה, יתחרט וירדוף אחריהם ולא יגמר שלוחם אלא ביד הגדולה, היא שעשה המכות על הים אז נשלם שלוחם שנאמר לא תוסיפו לראותם עוד עד עולם:
<b>גימטריאות</b>
<b>ובני</b> ישראל פרו, גימ' שש בכרס אחד. פתום פתם כתיב שפתה אותם בבנין, שמה שהיו בונין ביום היה נבלע בלילה והיה מפתה ואומר לחזור ולבנות:
וילדו. ו' ילדו היינו ששה בכרס אחד:
ותרא אותו כי טוב הוא. ראתה שעתיד לקבל התורה שנקראת טוב שנאמר טוב לי תורת פיך, ונאמר כי לקח טוב:
מה יעשה לו, ר"ת מיל שעמדה רחוק מיל:
ונערותיה הלכת כתיב, הלך ת' גימ' הנשמה, דאין הליכה אלא מיתה שנאמר הנה אנכי הולך למות. עוד הלכת, שמתו כולן ונשארה אחת נשאת הילד ולזה הלכת כתיב:
מילדי העברים זה, עבר ים, שעתיד זה לקרוע להם הים ולהעבירם בתוכו, ולומר זה אלי, ד"א זה, שקול זה כנגד ז"ה שבטים, זהו מילדי העברים שהם השבטים יותר מהם הוא זה, כמשאז"ל שקול משה כנגד כל ישראל:
העלמה, שהעלימה הדברים שלא אמרה שהיא אם הילד:
שני אנשים, בגימ' אלו דתן ואבירם:
ויאמר מי שמך לאיש, ר"ת משל, להיות מושל עלינו:
ויירא משה ויאמר אכן, ס"ת אהרן, משה אמר לאהרן:
אכן נודע הדבר, ס"ת נער שמא נער הגיד לו:
צפרה, גימ' למשה, שהיא בת זוגו, כשראה שפרצה דאביה ונטהרה מגלולי אביה לקחה משה, שכן נאמר כל צפור טהורה תאכלו, ואין אכילה אלא אשה שנאמר כי אם הלחם אשר הוא אוכל:
את נאקתם, נאק תם, שיעקב שנקרא איש תם היה נואק ומלמד עליהם סניגוריא לפי שהוא נצטער בגידול בנים יותר מהאבות, זהו וירא אלהים את, ס"ת אמת, שראה ליעקב שנקרא אמת שנאמר תתן אמת ליעקב:
וינהג את הצאן אחר המדבר, רמז שעתיד להנהיג את ישראל שנקראו צאן במדבר:
הסנה, ה"פ כתיב סנה בפ' שכל העוסק בה' חומשי תורה ניצול מגהינם, וזהו והסנה איננו אוכל:
וארד להצילו מיד, ס"ת דוד, או דודו יגאלנו, והקב"ה נקרא דוד שנאמר זה דודי:
זבת חלב ודבש, ס"ת למפרע שבת שצריך לענג השבת ולאכול בו מעדנים, ולפי שעדיין לא ניתן להם בא בס"ת למפרע:
וגם ראיתי את הלחץ, ס"ת מיתה שהיה פרעה הורג הילדים ורוחץ בדמיהם:
ואוציא את עמי, ס"ת אתי. כב"י אני בכלל, אתי מלבנון כלה:
זה שמי לעלם כתיב, וזה זכרי לדר דר כתיב, הם הרשעים שהם קוץ ודרדר, ר"ל לצדיקים נעלם מהם העונשים והמיתות, אבל לרשעים זה זכרי הזכיר להם כדי שישובו, ועוד לעלם מן הרשעים שמי שהוא שם המפורש כדי שלא יזכירוהו וישתמשו בו:
ואחרי כן ישלח אתכם, ס"ת ינחם, שעתיד אחר שישלח אתכם להתנחם ולרדוף אחריכם, שנאמר ויהפך, לבב, פרעה וירדוף אחרי בני ישראל:
והיה כי תלכון לא תלכון, רמז להם כשילכו ויעלו ממצרים לא ילכו ברגליהם אלא בענני כבוד שיהיו נושאים אותם, שנאמר ואשא אתכם על כנפי נשרים, זהו והיה כי תלכון לא תלכון:
כי מת"ו, גימ' ירדו מנכסיהם ע"ה. מתו כל האנשים ר"ת מכה, מכה של עוני בא להם:
וירכיבם על החמור, הוא חמורו של אברהם, שכן חמר גימ' אברהם, ר"ל סמך על זכות אברהם שא"ל הקב"ה אנכי אלהי אביך אלהי אברהם. הוא החמר של משיח, שכן ע"ל החמו"ר גימ' משיח ע"ה:
המופתים, המפתים כתיב, שהיו המכות מפתות אותם שהיו הולכות ובאות:
למולות לשון רבים, מילה ופריעה:
למולות. גימ' הן מילה ופריעה ע"ה:
מי ה', פתח במי וסיים בים הפך מ"י. שנפל בים שנאמר מרכבות פרעה וגו':
עלינו נלכה נא, ר"ת ענן, רמז לו שילכו לא הליכה ממש אלא בענן:
למה משה ואהרן תפריעו, ר"ת מות שחייבים מיתה:
אותם ברע לאמר, ר"ת אבל, שהיו מתאבלים ומצטערים, ונחמם בסוף:
<b>פרשת</b> <b>וארא</b>
<b>וידבר</b> אלהים אל משה. לפי שאמר משה למה הרעות שנתנהגת עמהם במדה הקשה ואני באתי בשליחות זו על מנת שתתנהג עמהם במדה הרפה כמו שאמר בי ה' שלח נא וגו', לזה וידבר אלהים. וידבר לשון מנהיג כמו דבר, א"ל הקב"ה למשה אני צריך להנהיג הדין מעט מעט כדי שימתק. לפי שמד"ה מקטרגת לומר מה נשתנו אלו מאלו, ועוד שלא הגיע הקץ לזה כבדה עליהן העבודה לסתום פיה, כמ"ש על פסוק כי ידעתי מכאוביו, שכל הענוי והשעבוד והצער שהיה עתיד לבא עליהן בת' שנה בא באלו הר"י שישבו במצרים, כמו האשה כשתקרב ללדת אז באים עליה צירים וחבלים ואחרי כן יולדת ויוצאת מאפילה לאורה, כן אלו בא להם כובד העבודה הוא סימן שקרב להם הקץ, וכן אז"ל על הקץ של זו הגאולה, אמרו אם ראית דור שהצרות תכופות עליו צפה לרגליו של משיח, ע"כ אמר לו אלהים אע"פ שאתה רואה שהוא דין הוא רחמים, הואיל והוא צורך הרחמים לבוא רחמים הוא, זהו ויאמר אליו אני ה'. פקח עיניך ותראה נפלאות והעלים הדברים אלהים זה השם הוא יוצא מאות ראשונה של השם שהיא יו"ד, כיצד מאל"ף עד י' ה"ן, מאל"ף עד ו' כ"א, מאל"ף עד ד' י', צרף הכל פ"ו, זהו סוד הבינה נאצלה מהחכמה, והבן:
<b>עוד</b> וידבר וי"ד ב"ר. י' פעמים י' ק', ו"ד פעמים ו"ד ק', וב' יודין הרי ב"ר, א"כ זהו וידבר וי"ד ב"ר, שהוא מי' עד ו"ד, וידבר גימ' רכב, רכב י' על ו"ד, והוא ג"כ בכר, כבר, כבר ידעת כי הדבר רמוז בי' שהיא החכמה ולה רומז פרשה ראשונה של תפלין שהיא קדש לי כל בכור, א"כ הדבור בא לו מי' עד ו"ד, ו"ד הם עשר, לפי שד"ו פרצופין הם כלל העשר, והיינו בהבראם בה' בראם, כשתכניס הוא"ו תוך הדל"ת נעשית ה' וידבר וי"ד ב"ר, ובר הוא משה ברא קדישא, לזה לא תמצא לשון זה בשאר הנביאים, ונקרא בן לזה בא לגאול הבן, בני בכורי בכור י', ולזה היתה זאת הגאולה על ידו, בן בנו"ן פשוטה גימ' בשת, לפי שבא משת שממנו הושתת העולם, אם כן שת ב' שבא ב"פ, עוד בשת לשון בושה, לזה ויסתר משה פניו, לזה שם על פניו מסוה מ"ם סמ"ך ו"ו ה"ה גימ' וידבר. עוד בשת היינו שבת, לז"א לפרעה שיתן להם יום מנוחה כדי שיוכלו לסבול ובחר ביום השבת, וז"ש ישמח משה במתנת חלקו, עוד יו"ד ומאל"ף עד י' במספר מרובע. כיצד ב' פ"ב, ג' פ"ג, ד' פ"ד, ה' פ"ה, וכן עד י', עולה הכל שפ"ה גי' שכינה, זהו סוד מה שאז"ל אין שכינה שורה פחות מעשרה, וכן מאל"ף עד ו' על זה הדרך גימ' א"ץ הוא חבור ב' שמות, וכן א"ץ גימ' אמן, וכן מאל"ף עד ד' על זה הדרך גימ' ל'. צרף שפ"ה א"ץ ל', יעלה הכל תק"ו, והכל בשתיקה, היינו יו"ד סתומה שאין לה תוך תקו גימ' ק"ו הנשמה והכל ברמז והבן. וידבר וא"ו יו"ד דל"י בי"ת ר"ש גימ' כבוד אלהים הסתר דבר, וספר תורה הם בגימ' הסתר פארה, וכן אז"ל כבשים ללבושך דברים שהם כבשונו של עולם יהיו תחת לבושך, ולזה ספר תורה בלא נקודות שהכל נסתר, א"כ לזה שינה כאן ואמר וידבר אלהים ולא וידבר ה' לומר לו שהוא דין ברחמים, ויאמר אליו אני ה', ר"ת גימ' ח"י כמ"ש לומר חי אני, וס"ת רוי"ה שאמר לו זה הדין שהוא אלהים שסודו כוס הוא רוי"ה, שהוא דין של רחמים כמ"ש. וידבר גימ' ברך, ויאמר אליו אני ה'. ס"ת גימ' ברך, ב"פ ברך כמשאז"ל חייב אדם לברך על הרעה כשם שמברך על הטובה, וכן א"ל הקב"ה למשה משה אתה אומר למה הרעות היה לך לברך ולא ברכת כי אם היית מברך לא היית אומר למה הרעות, כי כוונת הברכה היא לומר שעשה בדין, ובאמת שכן נוסח הברכה ברוך דיין האמת, ר"ל שבא הדין מצד אמת שהוא רחמים, והואיל והיא רעה למה תקנו ז"ל ברכה, אלא מאחר שהיא מן השמים אינה רעה שכן אז"ל אין רע יורד מן השמים, ולזה רמז כאן ב"פ ברך שצריך לברך על הדין שהוא וידבר אלהים שהוא דין והוא רחמים כמ"ש, ויאמר אליו אני ה' שצריך לברך ג"כ על הטובה כמ"ש דוד צרה ויגון אמצא וגו' כוס ישועות אשא וגו', וכן בכ"מ שנאמר וידבר הוא רמז על הברכה שצריך לברך על אותה מצוה, שכשמברך על המצוה מורה שמחבבה ועושה אותה לשם מי שצוה בה, ונותן שבח והודאה למקום שצווהו לעשותה, שהמצות צריכות כונ"ה גימ' אחד מיוחד, וכן בברכה אומר בא"י גימ' אחד, ואם הברכה יש בה פתיחה וחתימה שחותם בא"י, הרי אמר גימ' כ"ו שהוא שם הוי"ה, כ"ז להורות שהתורה נארגת על המצות והמצות על השמות והשמות על שם הוי"ה כי הכל אחד, וא' א שציורה יו"י גימ' כ"ו, יו"ד וא"ו יו"ד גימ' גן, פרשיות התורה שהן ג"ן וגן גימ' יו"ד וא"ו יו"ד, שהוא ה והכל אחד:
<b>עוד</b> וידבר אלהים אל משה א"ל כפי הדין אינם ראויים לגאולה כמ"ש ז"ל על פסוק כשושנה בין החוחים קשה ללקוט כך ישראל קשין להגאל, ויאמר אליו אני ה' רחמן ונכמרו רחמי עליהם כמ"ש ראה ראיתי את עני עמי ואת צעקתם שמעתי וגו', א"כ אל יקשה בעינך על שהרעו להם כי בסוף החבית ימצא שמרים, וכמו הרה כשתקרב ללדת תצעק בחבליה וזה סימן ללידה:
<b>וארא</b> אל אברהם וגו'. אע"פ שנגליתי אליהם באל שדי אינו מפני שאינם כדאים להראות אליהם בשם הוי"ה, אלא ממני היה, לז"א וארא, אני הוא שנגליתי באל שדי שאמרתי שדי לי לבריאת עולמי אחר שהם בעולם די לי, והטעם הוא לפי שהאבות הם הם המרכבה ולא נשלם השם אלא במשה. אות ה' נשלמה באברהם לזה נתוסף בו אות ה', אות י' ביצחק שנמול לח' שנתקנה הי' ונתגלית ונשלמה ואחר שנשלמה יצא יעקב מהול, והוא"ו ביעקב כמ"ש וזכרתי את בריתי יעקוב, והוא סוד הסולם, והוא מעבר יבק, והוא הבריח התיכון, ולז"א ויברח יעקב שדה ארם, והוא סוד המקל שאמר כי במקלי גימ' יעקב, וכן אמר אלהי אברהם אלהי יצחק ואלהי יעקב בוא"ו, וכן וארא אל אברהם אל יצחק ואל יעקב בוא"ו והבן, ואחר שבא משה נשלמה הה' שהוא בעלה דמטרוניתא, וכן אמר משה ל"י מ"ה שמ"ו מ"ה ס"ת הוי"ה, כלומר לי השלמת ה':
<b>מצאתי</b> כתוב כשהקב"ה עושה נסים נגלים ומפורסמים עושה אות באספקלריא המאירה כדי שהכל יראוהו בפרסום, כענין יציאת מצרים שאמר זה אלי, והמכות שהיו נגלים ומפורסמים לכל, ולכ"א אני ה', אני רוצה לעשות נסים נגלים ומפורסמים, וכה"א אמור לב"י אני ה', וכן ג"כ כשיעד להם על נתינת התורה ונתינת א"י אמר מורשה אני ה', לפי שלקחוה ע"י נסים מפורסמים, וכן במכות בכל אחת ואחת נאמר בה כה אמר ה'. אבל האבות עשה עמהם נסים נסתרים לזה היה באספקלריא שאינה מאירה, אבל ענין אור כשדים שהיה נראה ונגלה לכל נאמר אני ה' אשר הוצאתיך מאור כשדים, ולז"א וגם הקימותי וגו', ונתינת הארץ היה בפרסום בהריגת ל"א מלכים. וגם אני שמעתי את נאקת ב"י להוציאם מארץ מצרים והוצאתם היא ע"י המכות שהם מפורסמים. וכתב רבינו בחיי ז"ל מה שהתחיל וארא היל"ל ושמי לא נראיתי או יאמר ואודע אל אברהם כמו ושמי לא נודעתי, אבל לפי שהיתה נבואת האבות במראה הלילה הוצרך לומר וארא. ונבואת משה שהיתה פנים אל פנים הוצרך לומר לא נודעתי להם כאשר נודעתי לך, וכה"א אשר ידעו ה' פנים. ומ"ש נודעתי להם ולא אמר הודעתי בא ללמד שהוא ושמו אחד, וכן מצאנו בעבור כבודי וגו' עד עברי, ולא אמר עד עבור כבודי, מכאן שהוא וכבודו אחד ע"כ:
<b>ובמדרש</b> ושמי ה' וגו'. לא פירשתי שם המפורש הוי"ה ולך גליתי אותו שאתה הולך לגאול את ישראל כדי שתצליח ע"כ. וההצלחה הוא לעשות נסים מפורסים, והכל מובן במ"ש שבאבות ש יה"ו, ולז"א לו כה תאמר לב"י אהיה וגו' כלומר שם אהי"ה נשלם בשליחותי, א"כ לכן אמור לב"י אנ"י הוי"ה גימ' פ"ז, לא פ"ו שהוא דין, שאין בדין שיצאו שלא הגיע הקץ אלא פ"ז אחד יתר על פ"ו לכבוש הדין ראשו כתם פ"ז, ר"ת פרך, הוא שהוציאם מעבודת פרך:
<b>ואמר</b> ד' לשונות והוצאתי אתכם וגו'. שקודם כששה חדשים שיצאו ממצרים בטלה מהם העבודה, כאמרם ז"ל בר"ה בטלה עבודה מאבותינו במצרים. והצלתי אתכם מעבודתם, מהו העבדות שהיו עובדים ע"א, וכה"א ובגלולי מצרים אל תטמאו. עבדתם עבד דתם שהיו מאמינים בדתם. וגאלתי אתכם בזרוע נטויה, זו קריעת הים, ששם נקראו גאולים שראו לאדוניהם מתים שנאמר וירא ישראל את מצרים מת, ולז"א בזרוע נטויה כמ"ש וירא. ישראל את היד הגדולה גו'. ולקחתי אתכם לי לעם, זה מעמד הר סיני וקבלת התורה, כי לתכלית זה היתה כוונת בריאת העולם, שנאמר בראשית בשביל ישראל שנקראו ראשית שנאמר קודש ישראל לה' ראשית, והתורה נקראת ראשית שנאמר ה' קנני ראשית דרכו, ומשה נקרא ראשית שנאמר וירא ראשית לו. כאן נאמר ולקחתי אתכם לי ובמעמד הר סיני נאמר ואתם תהיו לי, וכן אמר למשה כהוציאך את העם ממצרים תעבדון את האלהים על ההר הזה, כי לזה הוא כוונת יציאתכם ממצרים, וזו ג"כ היתה כוונת השעבוד כדי שיהיו מורגלים בעבדות, כמו העגל שמרגילים אותו שנותנין עול על צוארו בעודנו קטן, וכן אז"ל במס' ביצה תאנא דבי ר' ישמעאל מימינו אש דת למו אמר הקב"ה ראויים אלו שתנתן להם דת אש, איכא דאמרי דתיהם של אלו אש, אלמלי לא נתנה תורה לישראל אין כל אומה ולשון יכולין לעמוד מפניהם, והיינו דאמר ר"ל ג' עזים הם ישראל באומות כלב בחיות תרנגול בעופות. ונתתי אותה לכם מורשה, לא אמר ירושה אלא אמר מורשה שגלוי לפני מי שאמר והיה העולם שימותו כולם במדבר ויירשום:
<b>וידבר</b> ה' אל משה בא דבר אל פרעה מלך מצרים. קראו מלך לפי שדבר עמם דרך כבוד שאמר למה משה ואהרן תפריעו וגו' לכו לסבלותיכם. אע"פ שביזה כלפי מעלה שאמר מי ה' הואיל וכבד שלוחיו כבדו הקב"ה, כמו שמצינו כשאמר ירבעם לאיש האלהים כשהתנבא על המזבח שבנה לעגל שאמר מזבח מזבח כה אמר ה' הנה בן יולד לבית דוד וזבח עליך כהני הבמות נאמר וישלח ירבעם את ידו מעל המזבח לאמר תפשוהו ותיבש ידו, א"ר הונא בשם רב אידי חם הקב"ה על כבודם של צדיקים יותר מכבודו שעומד ומקריב ע"ג המזבח ולא יבשה ידו וכיון ששלח ידו בצדיק יבשה ידו, כן בכאן אע"פ שביזה ואמר מי ה' הואיל וכבד שלוחיו כבדו הקב"ה:
ויאמר משה הן ב"י לא שמעו אלי גו'. אמר משה אם בני ישראל לא שמעו אלי ואיך ישמעני פרעה, ואתה כבדתו שקראתו מלך, לא יהיה אלא אחד העם ראוי שלא ישמע מאחר שאני ערל שפתים, ואח"כ אמר וידבר ה' אל משה גו' ויצום אל בני ישראל ואל פרעה מלך מצרים לא תקראנו בשמו כי מלך הוא, ואני נתתי לו המלכות כדי להתכבד בו ולהראות גבורתי לכל העולם, כמו שאמר ואכבדה בפרעה אם כן לא יהיה קל בעיניך. אחר כן אמר הם המדברים אל פרעה מלך מצרים, קראו מלך לעלויים של משה ואהרן שהם מדברים עמו והם שלוחים אל מלך לא להדיוט, כל זה הוא לעלות לאהרן ולמשה לומר ראו עם מי הייתם מדברים שלא ע"י תורגמן אלא הם בעצמם הם המדברים. אח"כ אמר וידבר ה' אל משה דבר אל פרעה מלך מצרים וגו') קראו מלך לומר שילך בשמחה ויראה למי משלחו, אצל מלך, לא אל אחד העם ולא אצל הדיוט. ויאמר משה לפני ה' הן אני ערל שפתים ואיך ישמע אלי פרעה, לא יהיה מל אלא אחד העם איני כדאי לדבר עמו, א"ל הקב"ה אני קראתיו מלך אינו בערך עיליו אלא בערכך שאתה מדבר עם מלך ומקביל פניו ונכנס ויוצא, ועתה מאחר שאתה נפחד ונבהל מפניו שאמרת שאינך כדאי לדבר עמו, ראה נתתיך אלהים לפרעה רב עליו ולא יקרא עוד מלך אלא פרעה, כדי שלא תבהל ממנו ותלך אליו באבירות הלב, לז"א ראה נתתיך אלהים לפרעה לא מלך, ע"כ מכאן ואילך, בא. אל פרעה, דבר אל פרעה, אל תבהל ממנו כלל לא יהיה בעיניך אלא כאחד העם. ומ"ש כאן ערל שפתים ולעיל אמר כבד פה, לומר מאחר שבני ישראל לא שמעו הוא משום שאני ערל שפתים אטום, לא כבד פה לבד, לפי שכמו שהדבור יוצא כן עושה רושם למי שנדבר אליו, כמשאז"ל על פסוק סוף דבר הכל נשמע את האלהים ירא אמרו כל מי שיש בו יראת שמים דבריו נשמעים, כמו מי שאומרם הוא ירא ומוציא הדברים מהלב כן השומעים נכנסים בלבם, כאשר יסעו כן יחנו, כן אמר משה לפי שאני אטום וסתום לזה לא שמעו דברי, לומר שאין העכוב שלא שמעו מהם אלא ממני, כפי מוצאם כן חנייתם, לז"א הן בני ישראל לא שמעו, שהיה מן הראוי מאחר שהדבור הוא מפיך אל פי שיעשה בהם רושם, ומאחר שבהם לא עשה רושם א"כ איך ישמעני פרעה:
<b>וסוד</b> הענין הוא כמו שאמר בזוהר ז"ל. ת"ח כתיב הן בני ישראל לא שמעו אלי ואיך ישמעני פרעה ואני ערל שפתים. מאי ואני ערל שפתים והא בקדמיתא כתיב לא איש דברים אנכי כי כבד פה וכבד לשון אנכי והקב"ה השיב לו מי שם פה לאדם ואנכי אהיה עם פיך, ס"ד דלא הוה כן דהשתא אמר ואני ערל שפתים, אי הכי אן הוא מלה דאבטח ליה קב"ה בקדמיתא, אלא רזא משה איהו קלא, ודבור דאיהו מלה דיליה הוה בגלותא והוה אטים לפרשא מלין אמר ואיך ישמעני פרעה בעוד דמלה דילי איהי בגלותא דיליה דהא לית לי מלה, הא אנא קלא ומלה גרע דאיהי בגלותא ועל דא קב"ה שתף אהרן בהדיה. ת"ח כל זמנא דדבור הזה בגלותא קלא אסתלק מיניה ומלה הוה אטום בלא קול, כד אתא משה אתא קול. ומשה הוה קול בלא מלה בגין דהוה בגלותא וכל זמנא דדבור הוה בגלותא משה חז"ל קלא בלא דבור, והכי אזיל עד דקריבו לטורא דסיני ואתיהיבת אורייתא ובההוא זמנא אתחבר קל בדבור וכדין מלה מליל, הה"ד וידבר אלהים וגו' וכדין משה אשתכח שלים במלה כדקא יאות ואמר משה ידבר והאלהים יעננו בקול, קל ודבור כחד בשלימו, ועל דא משה אתרעם דמלה גרע מיניה כו', ת"ח בגיני כך משה לא הוה שלים בקדמיתא דאתחזי דאיהו קול ואתי בגין דבור לאפקא ליה מן גלותא כיון דנפק מן גלותא ואתחברו קול ודבור כחדא בטורא דסיני אשתלים משה ואתסי ואשתכח קל ודבור כחדא ע"כ. וכן במדרש ז"ל עד שלא זכה לתורה כתיב בו לא איש דברים אנכי כיון שזכה משה לתורה נתרפא לשונו והתחיל לדבר שנאמר משה ידבר וגו', וכה"א וידבר משה את אשר דבר וגו':
<b>וידבר</b> ה' אל משה ואל אהרן ויצום וגו' אז"ל בני טרחנין הם ע"מ כן וכו', ואפשר כמשאז"ל ולא שמעו אל משה שהיה קשה עליהם לפרוש מע"א וזהו ומעבודה קשה, עם זה יהיה ויצום אל בני ישראל שאמר לו הקב"ה למשה משה ראה שאני להוט אחר גאולתם והם קשה עליהם לפרוש מע"ז ועכ"ז אני סובלן ואיני כועס אלא אדרבה אני להוט לגאלן, כן אתה אפילו שיטריחוך תלמוד ממני שתסבול משאם ולא תכעוס עליהם. כאן צוהו שלא ילקה על ידם ולזה ויצום אל בני ישראל ב"פ, לומר בני הם אע"פ שהם עע"א כמאז"ל בנים משחיתים אע"פ שהם משחיתים קרויים בנים. ואל פרעה מלך מצרים, א"ל אם אתה רואה שהוא מחזק לבו ואני מצוה לך להכותו עכ"ז נהוג בו כבוד כי הוא מלך ואני נתתי לו המלכות ולב מלך ביד ה' א"כ חזוק לבו הוא ממני כדי להרבות אותותי ומופתי בא"מ, וכה"א כי אני הכבדתי את לבו למען שיתי וגו':
<b>ובזוהר</b> א"ר יוסי אמאי סמיך הכא אלה ראשי בית אבותם אלא א"ל קב"ה דברו לון לישראל בנחת דאע"ג דאינון יתבי בפולחנא קשיא מלכין בני מלכין אינון, אלה ראשי בית אבותם אלין דאת חמי רישי בית אבהן אינון. א"ר חייא דכלהו לא שקרו בנימוסיהן ולא אתערבו בעמא אחרא אלין אינון דקיימו בדוכתייהו ולא שקרו לאתערבא בהו במצראי:
<b>או</b> נאמר שאמר אלה ראשי, שאמר הקב"ה למשה כל אחד ואחד מישראל הוא חביב עלי והוא רב. ראשי בית, ר"ת רב, אפילו שיראה לך שראובן אינו ראוי לגאולה שיעקב לא כיון בלאה אלא ברחל, ועוד שעשה מעשה של בלהה בכור ישראל הוא ראש, וכן שמעון אע"פ שיוצא ממנו זמרי שאינו ראוי לגאולה כבר נולד לוי שיוצא ממנו פינחס ומעלה מזור למכתו, ולזה נזכר כאן פינחס אע"פ שלא נולד, וכן אז"ל שמע ה' כי שנואה אנכי אמרה לאה ראה הקב"ה ששנאוי יוצא משמעון ויתן לי גם את זה, שהוא לוי שיוצא ממנו פינחס שמכפר על בני ישראל, לזה נתיחסו אלו הג' ראובן שמעון לוי:
<b>ובזוהר</b> סמך אלה ראשי וגו' לדעיל וידבר ה' אל משה ויצום וגו' ז"ל, א"ר אחא בגין לאייתאה למשה ואהרן דאינון איתחזון לאפקא לון לישראל למללא לפרעה ולרדאה ליה בחוטרא בגין דבכל רישיהון דישראל לא אשתכח כוותייהו ע"כ. ונזכרו אלו הג' שבטים עד שהגיע ללוי וכיון שהגיע ללוי שמצא את המרגלית הניח השאר:
<b>ויקח</b> עמרם את יוכבד דודתו, והתורה עתידה לומר ערות דודתך לא תגלה, ושבט לוי קבע מדרש במצרים ולא פסקה מהם תורה ועליהם נאמר יורו משפטיך ליעקב. אלא הטעם הוא כמ"ש בענין תמר שיחס המלכות ותפארת כל ישראל ומלך המשיח הוא ממנה, וכדי להסיח דעתו של שטן שלא יקטרג ויארב לו בדרך נעשה אותו ענין כדי שיאמר שתפארת ישראל ומלך המשיח אינם אלא ממקום שהוא בתכלית הקדושה והטהרה עד אין סוף ומזה הענין א"א לצאת ויסיח דעתו, כן היה כאן בגואל הראשון כדי שיסיח דעתו ובפרט בשעת הסכנה של גזרת כל הבן הילוד וגו', אם היה יודע היה מקטרג, לזה בא עד"ז, וע"ז סתם הדברים ואמר וילך איש ולא פירש, מי הוא, ויקח את בת לוי ולא פירש מי היא, והיתה בת קל"ג שנה. ומה שיחס משפחת לוי הכל הוא למצוא המרגלית שהוא פינחס פן יחס שאלמלא הוא היו כלם כלים כמ"ש ולא כליתי את בני ישראל. א"כ הוא חס עליהם, פינחס פני חס, שחס עליהם וסלק פני הזעם מעליהם, א"כ לזה התחיל אלה ראשי בית אבותם וסיים אלה ראשי אבות הלוים. קודם אמר ויקח עמרם את יוכבד דודתו, ויקח אקרן את אלישבע וגו', שהלכו אחר היחס, אבל באלעזר לא אמר ויקח אלעזר, לקח לו ולא הלך אחר היחס, והיתה סבה מאתו יתב', ואמר מבנות פוטיאל ולא אמר בת פוטיאל, הוא כמו שאמרו בגמרא אמרו אם אמה מיתרו אם אבוה מיוסף, אם אמה מיוסף אם אביה מיתרו והכל ברמז, ואמר ואלעזר לקח לו מבנות פוטיאל, והכל ברמז, שאלמלא כן לא היה יכול פינחס להרוג לזמרי, לפי שהחרב שבו היא ההריגה נתנה לעשו, ולזה הכהו ברמח שהוא עץ וברזל, פן פינחס מאהרן ומיתרו, ומאותו החלק שהיה בו מצד אבי אמו שהוא הברזל בו הרגו, ולזה היה ברומח ולא בחרב, וזה א"א לעשותו אלא על ידו לפי שהוא מורכב מאהרן שהוא המטה של הרומח, ומיתרו שהוא הברזל שבו, ולזה רמ"ח רח"ם חר"ם. ד"פ ב"ן בגי' פינחס, ולז"א וירא שראה שא"א לעשות דבר זה אלא הוא, לזה ויקם מתוך העדה:
<b>ואפשר</b> עוד לומר שלזה ייחס ראובן ושמעון לפי שהוא קנא על הברית וראובן שכב עם בלהה שחטא בו, ושמעון ג"כ בענין זמרי, והוא כפר עליהם, א"כ אלה ראשי שהם ראובן ושמעון שנולדו ראשונה הוא היה סבת קיומם. ומצאתי קצת סיוע לדברי מהזוהר ז"ל, ת"ח ואלעזר בן אהרן לקח לו מבנות פוטיאל ותלד לו את פינחס אלה ראשי אבות הלוים, וכי אלה ראשי והא הוא בלחודוי הוה אלא, בגין דפינחס קיים כמה אלפין ורבואן מישראל והוא קיים לראשי אבהן (לואי) כתיב, ביה אלה. תו ותלד לו את פינחס אלה ראשי אובדא דראשי דלואי אשתכח ביה מה דאינון גרעו ואתוקדו הוא אשלים ורוח כהונתא שריא ביה טסטוקא דתרוייהו אובדא דרישי דלואי אשתכח ביה. ומאן נינהו נדב ואביהוא אינון פרישו את קיימא מאתריה ואיהו אתא וחבר לון ואדכר הכא על מה דליהוי לבתר. ואי תימא אמאי אדכר הכא פינחס אלא חמא קב"ה לאהרן בשעתא דאמר ואזכור את בריתי דזמינין תרין בנוי דאהרן לאפגמא ליה להאי ברית והשתא דקא משדר ליה למצרים בעא לאעברא ליה כיון דחמא דקאים פינחס וקיים ליה להאי ברית באתריה ואתקין עקימא דילהון מיד הוא אהרן ומשה, אמר קב"ה השתא הוא אהרן איהו דאהרן דקדמיתא, הוא אהרן ומשה אשר אמר וגו', הם אהרן ומשה מבעי ליה אלא לאכללא דא בדא רוחא במיא. הוא משה ואהרן לאכללא מיא ברוחא ועל דא כתיב הוא ולא הם:
<b>עוד</b> הוא אהרן ומשה. לפי שאהרן הוא הדבור שכן א"ל הקב"ה הלא אהרן אחיך ידעתי כי דבר ידבר, ומשה הוא הקול בלא דבור ואהרן דבור בלא קול, והקול והדבור הם אחד לזה אמר הוא אהרן ומשה לא אמר הם. אבל בדבר אל פרעה אמר הם כי שניהם היו באים:
<b>וידבר</b> ה' אל משה לאמר אני ה' דבר אל פרעה, ויאמר משה לפני ה' הן אני ערל שפתים, אמר משה עתה נתאמת לי שאני אטום, ולז"א הן לפי שנגלית לי באספקלריא המאירה והיה ראוי מאחר שנגלית לי באספקלריא המאירה שיגלה ג"כ הדבור שלי, אלא מכאן נ"ל שאני אטום לגמרי שאיני ראוי, לזה כשאמר כבד פה אמר בי אד' באל"ף דל"ת. בערכה אמר כבד פה, אבל בערך הוי"ה אני אטום וסתום, והיה ראוי שאתרפא. א"ל ראה נתתיך אלהים לפרעה אתה רב עליו ומה לך בדבור עמו הוא וכל שאר עמו ישתחוו לך אפים ארצה בלא דבור. כמ"ש במדרש כשבאו משה ואהרן אל פרעה היו כל מלכי מזרח ומערב יושבים לפניו והסירו כתריהם מעל ראשיהם והשתחוו להם, ולזה סמך אהרן עם משה שאמר ראה נתתיך אלהים לפרעה ואהרן, כלומר ואהרן ג"כ, ולזה השתחוו להם, א"כ מאחר שאתם אלהים והע"ז שלהם פה להם ולא ידברו ג"כ אתה לא תדבר מאחר שהוא החשיבך והשתחוה לך. יהיה נביאך, ניב שפתי שלך:
<b>עוד</b> אמר אתה תדבר אינך כדאי וראוי שתדבר לרשע כזה, כאלו מתמיה אתה תדבר וכי לזה אתה שואל הדבור, הדבור שלך הוא גנוז ליום מתן תורה, לז"א אתה תדבר בניחותא, לעתיד במעמד הר סיני שנאמר משה ידבר והאלהים וגו' וידבר משה את כל הדברים כמ"ש בזוהר ככתוב לעיל, אותה שעה תדבר אבל עתה אהרן אחיך ידבר אל פרעה לא אתה, ולז"א אתה כמי שמתמיה עליו ואומר אתה אדם כמוך שנאמר עליו פה אל פה אדבר בו פה שדבר עם הש"י ידבר עם רשע, ולזה קודם שנגלה אמר כבד פה ואחר שנגלה אליו ונגלה לו באספקלריא המאירה נאטם ונסתם, למה כלי שנשתמש בו קודש לא ישתמש בו חול, לזה תמה עליו והודיעו סבת ערלות שפתיו היא לפי שנעשה קודש, ולזה היה אהרן התורגמן כמ"ש אהרן אחיך ידבר אל פרעה, כי אהרן לא נקדש פיו כמוך אלא כשאר הנביאים באספקלריא שאינה מאירה לזה יש לו רשות לדבר ולא אתה, ובזה תבין למה לא נתרפא משה עד שזכה לתורה שהיא קודש. וכן תדבר עם ד' אותיות והמלה גימ' תורה, לומר בתורה תדבר שהיא קודש ולא בדברי חול. וכן במדרש כתיב מרפא לשון עץ חיים אין עץ חיים אלא תורה שנאמר עץ חיים היא גו' ולשונה של תורה מתירה הלשון, וכן לעתיד לבא הקב"ה מעלה מג"ע אילנות משובחים שמרפאים הלשון דכתיב ועל הנחל יעלה על שפתיו וגו' ועליהו לתרופה, להתיר פה מי שהוא אלם לועט הימנו ולשונו מתרפא ומצחצח מיד שכך כתיב מזה ומזה ואין מזה ומזה אלא תורה שנאמר מזה ומזה הם כתובים, ר' אומר צא ולמד ממשה עד שלא זכה לתורה כתיב בו לא איש דברים אנכי, כיון שזכה לתורה נתרפא לשונו והתחיל לדבר שנאמר אלה הדברים ע"כ. וכן מצינו בר"י שאמר אילו הייתי תמן במעמד הר סיני הויתי בעי תרי פומי, לפי שאין ראוי שהפה שלומד בו התורה שהיא קודש ידבר בו דברי חול, וכן אז"ל ודברת בם לא נברא הדבור אלא לדבר בם, א"כ לזה היה לו ערלות השפתים עד נתינת התורה:
ואני אקשה את לב פרעה, א"ל כן כדי שלא יתרעם כשיראה שלא ירצה לשלחם כמו שעשה שאמר לו ואני אחזק את לב פרעה גו' ועכ"ז אמר למה הרעות והצל לא הצלת, לזה הקדים לו ואמר לו פעם אחרת ואני אחזק וגו' ולא ישמע אליכם פרעה וגו', וכן תמצא באות התנין אמר ויחזק לב פרעה כאשר דבר ה', לא נתחזק לבו לפי שראה שעשו החרטומים כן, כי לא טח עיניו מראות שבלע מטה אהרן ומטה בלע מטה, וזה לא עשו החרטומים, א"כ לא נתחזק לבו מהם אלא כאשר דבר ה', וכן במכת הדם אמר ויחזק לב פרעה כאשר דבר ה', לומר שלא חזק לבו לפי שראה שעשו כן חרטומי מצרים שכבר ידע שהכל הוא זיוף, וכן בלטיהם גימ' זיו"ף ע"ה, כי כל מימות שבמצרים נהפכו לדם שנאמר על יאוריהם וגו' ונהפכו לדם כדברי משה ומאין הביאו החרטומים מים, ואם כדבריהם למה חפרו כל מצרים ילכו לחרטומים ויתנו להם מים, אלא שראה ונתאמת לו שהוא דם ממש במראה ובטעם ובריח, במראה שנאמר ויך את המים לעיני פרעה ולעיני עבדיו שראו בעיניהם, בטעם שמתו הדגים, ובריח ובאש היאור, אלא ודאי שהחרטומים כל מעשיהם בזיוף, ולזה לא אמר ויעשו כן חרטומי מצרים לפני פרעה כמ"ש במשה, א"כ החיזוק של פרעה אינו לפי שראה שעשו כן החרטומים אלא כאשר דבר ה'. ועוד ראיה שהחזוק אינו בשביל עשיית החרטומים הרי במכת הכנים אמר ויעשו כן החרטומים להוציא את הכנים ולא יכלו ואמר ויחזק לב פרעה וגו' כאשר דבר ה'. עם זה יקשה עלינו מה ששואלים אם הב"ה הקשה לבו למה הביא עליו מכות. מה שנ"ל הוא שהקב"ה אמר ואני אקשה ולא אמר אחזק, כי חזוק הוא יותר מקשוי, כי קשוי הוא דבר רך שמקשין אותו, אבל חזוק הוא יותר שיוכל לעמוד ולסבול, א"כ אמר ואני אקשה לא אמר אחזק, והוא הוסיף יותר שחזק, ועל התוספת הכהו, ואפי' שאמר ויחזק ה' את לב פרעה וגו' הוא בערך הקושי לא בתוספת, ואע"פ שתמצא בתחלת שליחותו אמר לו ואני אחזק את לב פרעה הודיעו שם על ה' מכות אחרונות, אחר שהוא חזק לבו, ובערוב אמר ויכבד פרעה את לבו לא אמר ויחזק אלא ויכבד שהוא יותר מחזוק, ובמכת הדבר אמר ויכבד לב פרעה, אח"כ אמר ויחזק ה' אחר שהוא הוסיף בחזוק והוסיף שהכביד לבו בערוב שאמר שיש פעמים שמשתלחים החיות ולא חשבם למכה, וכן בדבר של הבהמות פעמים מהפסד האויר בא, לז"א ויכבד לב פרעה לכך מנע ממנו דרכי התשובה והוסיף על רשעתו רשע לז"א בה' מכות אחרונות, ויחזק ה' את לב פרעה:
עוד נאמר שמ"ש וחזקתי את לב פרעה הוא על ה' מכות אחרונות שהם שחין ברד ארבה חשך מכת בכורות שבאלו נאמר בהם ויחזק ה' את לב, ואע"פ שבראשונות אמר ויחזק לב פרעה ולא אמר ויחזק ה' סמך ואמר בא אל פרעה וגו'. ולז"א ונתתי את ידי, כי היד יש בה ה' אצבעות כנגד ה' מכות אחרונות. ואמר והוצאתי את צבאותי את עמי בני ישראל, אפשר לומר שיובן עם מה שאז"ל בראש השנה שהוא תשרי בטלה עבודה מאבותינו במצרים, א"כ ה' מכות ראשונות היו מניסן עד תשרי, וכן מצאתי כי תקופת ניסן היא כנגד מכת הדם שנהפכו כל מימות מצרים לדם ואז לקו כל מימות שבעולם ע"כ, וה' מכות אחרונות היו מתשרי עד ניסן כי משפט המצרים במצרים י"ב חודש, לזה אמר והוצאתי את צבאותי את עמי וגו', כי מאחר שבטלה העבודה אין צורך בצבאות שהם המלאכים כי היו במצרים להקל מעליהם, אבל עתה שבטלה העבודה אין צורך בהם, ואמר את עמי לא אמר ואת עמי, רמז כאן כי אין ההוצאה לגמרי אלא עד שיביא עליהם ה' מכות אחרונות, ולזה אמר את עמי כי הוא עדין תלוי ועומד לזה לא אמר ואת, אבל אחר שידעו מצרים כי אני ה' בנטותי את ידי על מצרים שהיא מכת בכורות שהיא מכה אחרונה, אז והוצאתי את בני ישראל מתוכם:
<b>או</b> נאמר והוצאתי את צבאותי. שאמר הקב"ה למשה שאחר ה' מכות שהוא מכת הדבר שנאמר בה הנה יד ה' הוי"ה שהוא צרוף חמישי הוי"ה של י"ב צרופים, אתחיל להוציא, כמו שעושין אנשי השיירא שקודם שילכו מוציאים המשאות חוץ למדינה ואח"כ יוצאין האנשים, כן אמר הקב"ה אחר ה' מכות אוציא את צבאותי, ואח"כ בנטותי את ידי שהיא מכת הדבר שנאמר בה הנה יד ה' הוי"ה, אחר כן והוצאתי את עמי, ולכן אמר משה במכת הברד כצאתי את העיר לפי שיצאו צבאות ה':
<b>ועוד</b> נאמר שאמר בנטותי את ידי, שהיא על קריעת ים סוף שנאמר וירא ישראל את היד הגדולה. וא"ל הקב"ה. כל מה שעתיד לעשות מגיד מראשית אחרית:
<b>ומשה</b> ואהרן עשו, ועדין לא עשו אלא לפי שקבלו לעשות נחשב כאילו עשו, וכפל הפסוק שאמר ויעש משה ואהרן ואח"כ כן עשו, ואמר קודם בלשון יחיד ואח"כ בלשון רבים, הוא לפי שתמצא ששלש מכות נעשו ע"י אהרן, בדם שנאמר אמור אל אהרן קח את מטך ונטה את ידך על מימי מצרים, ובצפרדעים אמור אל אהרן נטה את ידך במטך, ובכנים אמור אל אהרן נטה את ידך והך את עפר הארץ, הרי ג' מכות ע"י אהרן. ערוב ע"י הקב"ה שכן אמר כה אמר ה' הנני משליח בך את הערוב, ואמר ויעש ה' כן ויבא ערוב. בדבר אמר הנה יד ה' הויה, ואמר ויעש ה' כן וימת כל מקנה מצרים וגו', ומכת בכורות נאמר וה' הכה כל בכור, הרי ג' ע"י הקב"ה. שחין על ידי שניהם שכן אמר ויאמר ה' אל משה ואל אהרן קחו מלא חפניכם וגו', ברד ע"י משה שנאמר ויאמר ה' אל משה נטה את ידך על השמים ויהי ברד ויט משה את ידו וגו', ארבה נאמר ויאמר ה' אל משה נטה את ידך על ארץ מצרים בארבה, ויט משה את מטהו, חשך נאמר ויאמר ה' אל משה נטה את ידך על השמים ויהי חשך, ונאמר ויט משה את ידו על השמים ויהי חשך, הרי ע"י משה ג', א"כ לז"א ויעש בלשון יחיד לפי שכל אחד עשה אחד, ובמכת השחין שנעשית בשותפות ע"י שניהם אמר כן עשו, ואמר כאשר צוה ה' אותם אתם כתיב, שה' ג"כ אתם שהכה מכת הדבר והערוב ומכת בכורות, ולפי שהדבר והערוב היה באמצע לז"א ה' אתם, שאם לא כן ב"פ ויעשו כן עשו למה, אם ה' צוה אותם מה שבחם לומר ב"פ עשו, אלא כמו שאמרנו, משה עשה ג' ואהרן ג' וה' אתם ג"כ עשה ג', ואחד בשותפות, לז"א כן עשו. או נאמר שאמר ה' אתם, שהמכות של הקב"ה היו באמצע בין מכות של אהרן ושל השחין שהיתה בשותפות כלם, וזהו ה' אתם:
<b>ויאמר</b> ה' אל משה ואל אהרן כי ידבר אליכם פרעה לאמר תנו לכם מופת וגו'. מה שהיה תחלת האותות אות התנין הוא לפי שהקב"ה רצה להקשות את לבו כמ"ש ואני אקשה את לב פרעה וגו', אמר הקב"ה צריך להפכו לבריה אחרת, שהוא תנין, תנין גימ' תיק ותי"ק בא"ת ב"ש אדם, א"כ נהפך מאדם לתיק ומתיק לתנין, ולז"א לתנין ולא אמר לנחש, ולבסוף אמר והמטה אשר נהפך לנחש לא אמר לתנין, לרמוז להפוך שנהפך מאדם לתנין כמ"ש, ולזה היה תנין ולא בריה אחרת לפי שהנחש אם לא ירוצצו את ראשו לא ימות ומקבל כל מכות שבעולם, לזה קודם שיביא עליו המכות נעשה תנין, ולז"א והשלך לפני פרעה יהי לתנין, כלומר פרעה יהי לתנין, ולא אמר השלך לפני פרעה ולפני עבדיו כמו שהיה במעשה שאמר וישלך אהרן את מטהו לפני פרעה ולפני עבדיו, אלא לפני פרעה יהי לתנין כדי שיוכל לקבל המכות ומתפשט ומתעקם, כן פרעה כשבאה המכה אומר חטאתי וכשתסור מעליו חוזר ומתעקם. וכתב רבינו בחיי מה שנהפך לנחש ולא לבריה אחרת לפי שהנחש חטא והחטיא לחוה בלשון, כן פרעה חטא בלשון שאמר מי ה' ע"כ:
<b>ויבא</b> משה ואהרן אל פרעה, י"ל שלזו הביאה לא קדמה דבור שיאמר לך אל פרעה, אלא זאת הביאה הוא כמו שאמר המדרש שיום גינוסיא היה ובאו כל מלכי מזרח ומערב להמליכו וזה היה משום כבודן של ישראל שלא יאמרו ממלכה שפלה שלטה עליהם, כמ"ש בפ' שמות, וכשנכנסו משה ואהרן ועמדו לפני פרעה והיו דומים למה"ש ורום קומתם כארזי לבנון וגלגלי עיניהם כמו גלגלי חמה וייראו כלם מהם שנאמר שיתה ה' מורה להם ידעו גוים אלו המלכים שבאו להמליכו אנוש המה באותה שעה נפלה עליהם פחד וחלחלה באותה שעה הוצרך פרעה לנקביו ונכנס לביה"כ ונזדמנו לו י"ב עכברים ונשכו אותו וצעק צעקה גדולה ומרה עד ששמעו קול צעקתו כל גדולי המלכות, ואח"כ נתחזק וישב על כסאו וחזק לבו ואמר למשה מי אתם ומאין באתם ומי שגרכם אצלי, מרו אלהי העברים שלחנו אליך לאמר שלח עמי וגו', אמר לא ידעתי את ה' מעולם לא שלח לי אגרת שלום ולא הביא לי דורון וגו', א"כ זו היא הביאה והיא התחלת ביאתם ונכנסו להטיל אימתם עליו ועל עבדיו, וכדי שיהיה להם למשה ולאהרן לב ליכנס:
<b>לך</b> אל פרעה בבקר הנה יוצא המימה ונצבת לקראתו, א"ל הקב"ה למשה לא תתבייש הנה יוצא לעשות צרכיו ביאור שהוא עושה אותו ע"א, הוא מבזה אותו ועושה בו צרכיו, ומאחר שקבלו באלוה היה לו לכבדו שנאמר איש כי יקלל אלהיו ונשא עונו, ואמור לו מאחר שאתה התחלת בבזיונו הנה אנכי מכה במטה אשר בידי על המים אשר ביאר וגו' ובאש היאר, ולמה אמר אשר ביאר, אלא אמר לו לא תעלה בדעתך לומר שכשאכה המים אותם המים ילכו ויבאו מים אחרים, כי נילוס מימיו הם שוטפין והולכים, לז"א אשר ביאר שמכה הוא ליאר וכל המים שיבאו כולם יהיו דם:
<b>ויאמר</b> ה' אל משה כבד לב פרעה. אני אמרתי אני אקשה את לב פרעה, והוא הקשה את לבו יותר. ובמדרש למה הדבר דומה לארי וחיות ושועל שהיו מהלכים בספינה וחמור גובה מכס מהספינה, א"ל החמור תנו לי מכם א"ל השועל כמה עזים פניך אתה רואה שהמלך שבחיות עמנו ואתה שואל מכס א"ל החמור גם מן המלך אני נוטל, א"ל הארי קריבו לי הספינה ויצא וטרף לחמור ונתנו לשועל, וא"ל סדר לי איבריו של שוטה זה, הלך השועל וסדרם ראה לבו נטלו ואכלו, כשבא הארי ראה איבריו נתוחים א"ל היכן לבו של שוטה זה, א"ל אדוני המלך לא היה לו לב שאם היה לו לב לא הוה נוטל מכס מן המלך. כן פרעה אילו היה לו לב לא היה אומר למלך מ"ה תן לי דורון ע"כ, א"כ פירוש כבד לב פרעה, שהכבד הוא במקום הלב:
<b>לך</b> אל פרעה הנה יוצא המימה. במדרש זש"ה שיתה ה' מורה להם, לפי שהיו עושין עצמן מוראו, ידעו גוים אנוש, ידעו גוים שהם אנוש הודיעם שהם ב"ו, א"ל הקב"ה למשה בשביל שעשה עצמו אלוה הודיעו שהוא ב"ו, אחז בו משה א"ל הניחני עד שאעשה צרכי ואח"כ אני מדבר עמך, א"ל משה יש אלוה שעושה צרכיו, לפיכך א"ל הקב"ה השכם בבוקר ע"כ. א"כ יהיה פירוש הנה יוצא מלשון צואה, המימה הוא מי רגלים:
<b>לך</b> אל פרעה. והתרה בו על מכת הדם, ולא תהיה ההתראה על מימי מצרים כמו שהיתה המכה, אלא על המים אשר ביאור כדי לתת מקום לחזוק לבו שיאמר שיש לי מים אחרים, לז"א אמור הנה אנכי מכה המים אשר ביאור ובאש היאור ונלאו לשתות מים מן היאור, אבל במכה אמר על מימי מצרים על נהרותם וגו' ובענים ובאבנים בתרגומו ובמני דאעא ומאנין דאבנא. ומה שאמר מימי מצרים על נהרותם על יאוריהם ועל אגמיהם, ולא אמר על הנהרות על היאורים וגו' כמו שאמר במכת הצפרדעים, הוא לומר שמימי מצרים ילקו ומימי ישראל לא ילקו, כמו שאמר במדרש ממכת הדם העשירו ישראל, כיצד היה מצרי וישראל נתונים בבית אחד והיה הגיגית מלאה מים והיה המצרי ממלא הקיתון מתוכה ונעשה דם וישראל הולך ושותה מתוך הגיגית, והיה המצרי אומר לו תן לי מידך מעט מים והיה נותן לו ונעשה דם ביד המצרי, והיה אומר לו בוא אני ואתה ונשתה מן הקערה, והיה ישראל שותה מים והמצרי דם, וכשהיה המצרי לוקח בדמים מיד ישראל היה שותה מים, לזה אמר על מימי מצרים לבד ולא מימי ישראל:
<b>ובזוהר</b> תמצא סוד הענין (דף כ"ח) ז"ל א"ר אבא ת"ח ההוא, רקיע דאית ביה שמשא וסיהרא כוכביא ומזליא איהו בי כנישות מיא דהוא נטיל כל מיין ואשקי לארעא דהוא עלמא תתאה, כיון דנטיל מיין בדר לון ופליג לון לכל עבר ומתמן אתשקיין כולא, בזמנא דדינא שריא בעלמא עלמא תתאה לא ינקא מההוא רקיע וינקא מסטרא דשמאלא וכדין אקרי חרב לה' מלאה דם כו', בההוא זמנא ימא אתפלג לתרין חולקין חוור וסומק וכדין שדי ליאורא חולקא דמצרים ואלקי לעילא ואלקי לתתא ועל דא שתאן ישראל מיא ומצראי דמא ע"כ. ועל זה היה על ידי אהרן שהוא איש חסד שהם המים, למנוע מהם החסד, ולזה אמר אמור אל אהרן קח מטך ונטה ידך, נטה אותה לסטרא דשמאלא, וכן במכת הצפרדעים שהיא גם כן על הנהרות ועל האגמים שהם מים אמר גם כן נטה ידך, נטה אותה לסטרא אחורא, אבל במכת הכנים לא אמר ידך אלא נטה מטך, והיה ע"י אהרן שלא עכב, על דרך הכפירים שהם כחות המקטרגים שואגים לטרף ומי מעכב על ידי מדת החסד, לזה מבקשים ממנו שלא יעכב, זהו ולבקש מאל אכלם. והיתה גם כן מכת הכנים על ידי אהרן, לפי שאהרן הוא יסוד המים שהוא איש חסד כמו שאמר, ויסוד המים גובר על יסוד העפר, ולזה לא היה ע"י משה כי משה הוא מיסוד האש, אע"פ שהוא מן המים שנאמר כי מן המים משיתיהו, הוא כמ"ש בספר יצירה הרו מים וילדו אש, ולזה נגלה אליו בסנה באש כפי יסודו, ולזה עלה להר אע"פ שהיה בוער באש שנאמר אשר ירד עליו ה' באש, ואמר ויקרא ה' למשה אל ראש ההר ויעל משה לקב התורה שהיא אש, שנאמר אש דת למו, אם כן יסוד האש הוא למעלה מיסוד המים, לזה לא היתה מכת הכנים על ידי משה אלא על ידי אהרן שהוא יסוד המים שהוא גובר על יסוד העפר שהוא פרעה, ולזה לא אמר ידך שלשון יד הוא כמו יד הירדן יד גבול, במים שהם מצדו אמר בהם יד, ובדם ובצפרדע אמר נטה ידך, אבל בכנים שהם למטה ממנו שהוא יסוד העפר אמר נטה את מטך שהוא צומח מן העפר, והוא מה שרמזו ז"ל זרוק חוטרא אאוירא אעיקרא קאי, אם כן לזה היה דצ"ך על ידי אהרן, והערוב והדבר היו על ידי הקב"ה שהוא מכת האויר, שעל ידי שנוי האויר שנהפך נשתלחו החיות ובאו, וכן מכת הדבר היא ג"כ מחמת האויר שלקה, אבל מכת השחין היתה ע"י משה ואהרן, שבאה מאש ומים, ולזה הלקה יסוד האש ויסוד המים והביא עליהם השחין, ומכת בכורות היתה על הקב"ה ששם לקו הד' יסודות, וזה א"א אלא על ידי הקב"ה, ולזה היתה באחרונה שהיא כנגד כולם, שאחר שלקו הד' יסודות שהכל ילקו, ולזה היה על ידי הקב"ה, כי על ידי הטבע שהיא גימ' אלהים ועם ד' אותיות והמלה עולה מלאך, א"א לחיות שום אחד לא מישראל ולא ממצרים, ולזה ועברתי בארץ מצרים אני ולא מלאך, קרי ביה ובערתי אבער החמץ, ואי אפשר זה אלא כמ"ש, והשלש מכות שהם ברד ארבה חושך היה על ידי משה שהוא מיסוד האש אע"פ שהוא מן המים שנאמר כי מן המים משיתיהו, ופירוש משתי ממנו יסוד המים ונשאר בו יסוד האש כדי לעלות ולקבל התורה שהיא אש, ולזה אמר בספר יצירה הרו מים וילדו אש, אם כן לזה היו אלו השלש מכות על ידי משה, במכת הברד נאמר בה ואש מתלקחת בתוך הברד, ובארבה נאמר (יואל) לפניו אכלה אש ואחריו תלהט להבה, שהוא הזבל שאוכל, ומרוב החמימות שבטבעו מיד מתעכל ומוציא הרעי, ושורף הזרעים, וזהו ואחריו תלהט להבה, ולזה אוכל ואינו שבע, כי מרוב החמימות מתעכל המאכל מיד, וזה מפני שיסוד האש מתגבר עליו, והחושך גם כן מיסוד האש, שכן אמר במדרש מהיכן היה אותו חושך רבי יהודה ור' נחמיה אומר מחושך של גיהנם היה, אם כן לזה היה בא"ח על ידי משה שהוא מיסוד האש ללקות יסוד האש, ואע"פ שאמרתי שאהרן יסוד המים, ומשה יסוד האש, מורכבים הם מארבעה יסודות, אלא רצוני לומר על יסוד הגובר, ולזה אמר במכת הדם על נהרותם שהוא יסוד האש שבמים, מלשון נורא, ולזה הם חמים בימי החורף על יאריהם הוא על יסוד הרוח, שאלמלא יסוד הרוח שבהם לא היו הולכים ביאורים, ועל אגמיהם הם המקומות שדולים מהם לשתיה ונקראים אגמים מלשון הגמיאיני האמור באליעזר, אגמים אגמי מים, אם כן הם יסוד המים, כי עיקרם הם לשתיה, ועל כל מקוה מימיהם הוא על יסוד העפר שבהם, שכשהמים נקוים במקום אחד אפילו שיהיו צלולים ביותר ימצא להם עפרירות והוא מחמת יסוד העפר שהם מורכבים, אם כן כשאמר שאהרן הכה המים, פירוש הכה הארבעה יסודות שהמים מורכב מהם. ולזה אמר מנין שכל מכה ומכה שהביא הקב"ה על המצרים במצרים היתה של ארבע מכות וכו', וכן הצפרדעים, וכן הכנים הם מורכבים מארבעה, וכן הערוב והדבר הכה הארבעה, וכן שחין וכן ברד היה מורכב כי היה בו אש ומים ורוח, כי על ידי הרוח הוא בא, והברד כשנפשר תמצא בו עפרירות, והחשך הוא גם כן מורכב מארבעה, ולזה נאמר חושך פעמים, אפלה הרי ד', ולזה לא קמו שהיה בו ממשות מחמת ההרכבה, א"כ כשאנו אומרים שהכה יסוד המים או יסוד האש, הכוונה היא על הגובר, והך הכפתור וירעשו הספים שהם שאר היסודות. ולזה אמר והיה דם לא אמר והיה לדם אלא והיה דם, הוית דם מכל מקום בין בטבע בין במראה בין בטעם בין בריח כמו שאמרנו:
<b>ובמדרש</b> נתן טעם לעשר מכות ז"ל. עשר מכות דצ"ך עד"ש באח"ב, דם א"ל הקב"ה למשה בדבר שנתגאה בו ואמר לי יאורי בו יתחיל פורענותם. צפרדע אמר הקב"ה יבא דבר שגדולו ומחייתו במים ויפרע מהמצריים שבקשו לאבד אומה שעתידה לקבל תורה שהיא משולה למים שנאמר הוי כל צמא לכו למים. כנים אמר הקב"ה יבא דבר שנברא מן העפר ויפרע מהמצריים שבקשו לאבד אומה שנמשלה לעפר שנאמר והיה זרעך כעפר הארץ. ערוב אמר הקב"ה יבאו אריות נחשים ודובים ויפרעו מהמצריים שבקשו לאבד אומה המשולה לחיות שנאמר גור אריה יהודה, יהי דן נחש, בנימין זאב ישרף. ד"א אמר הקב"ה יבא דבר שממית ויפרע מהמצריים שבקשו לאבד אומה המוסרת עצמה על יחוד שמי שנאמר כי עליך הורגנו כל היום וגו'. שחין נאמר קחו מלא חפניכם פיח כבשן אמר הקב"ה יבא דבר העולה מן הכבשן ויפרע מהמצריים שבקשו לאבד אומה שמסרה עצמה למיתה, אברהם באור כשדים חנניה מישאל ועזריה שהשליכו עצמן לכבשן האש. ברד אמר הקב"ה יבא דבר שהוא לבן כשלג ויפרע מהמצריים שבקשו לאבד אומה שאני עתיד להלבין עונותיהם כשלג, שנאמר אם יהיו חטאיכם כשנים כשלג ילבינו. ארבה אמר הקב"ה יבא ארבה שנקרא חילי הגדול ויפרע מהמצריים שבקשו לאבד אומה שנקראו חילותי שנאמר והוצאתי את צבאותי. חושך אמר הקב"ה יבא חושך שהוא מובדל מהאור ויפרע מהמצריים שבקשו לאבד אומה המובדלת מן האומות. מכת בכורות אמר הקב"ה אני עובר בתוך מצרים בחצי הלילה ואפרע מהמצריים שבקשו לאבד בני אברהם שחצה וחלק הלילה לאבד אויבי ה', שנאמר ויחלק עליהם לילה, ע"כ במדרש:
<b>עוד</b> במדרש טעם אחר לי' מכות. לפי מה שחשבו המצריים על ישראל הביא הקב"ה עליהם, הם חשבו שיהיו שואבים מימיהם לכך ויהפך לדם יאוריהם., הם חשבו שיהיו צדים להם שרצים ודגים הביא עליהם צפרדעים. הם חשבו לעשותם כארץ ושיהיו מכבדים ומרביצים השוקים והרחובות השריץ הארץ כנים. הם חשבו שיהיו טוענים את בניהם כפדגוג הזה שלח בהם אריות ודובים, היה למצרים בנים ואומר לישראל שיוליכם לשוק והיה הארי בא ונוטל אחד והזאב אחד והדוב אחד והנמר אחד והברדלס אחד והיה הישראל נכנס אצל המצרי לבדו והמצרי אומר לו היכן הם בני אומר לו הישראלי שב ואני עושה לך חשבון נטל הארי אחד זאב אחד נמר אחד עד שנתן לו החשבון. הם חשבו שירעו מקניהם שלח בהם הדבר וימת כל מקנה מצרים. הם חשבו שיהיו בלנים הביא עליהם את השחין. הם חשבו לסקול אותם באבנים הביא עליהם את הברד. הם חשבו שיהיו כורמיהם הביא עליהם את הארבה ואכל אילנותיהם. הם חשבו לאסור אותם בבית האסורים הביא עליהם חושך שנאמר לא ראו איש את אחיו ולא קמו וגו'. הם חשבו להרוג אותם והקב"ה הרג בכוריהם הם חשבו לשקוע אותם במים אף הקב"ה שקעם במים שנאמר מרכבות פרעה וחילו ירה בים. ע"כ:
<b>ואחוה</b> דעי אף אני. מכה ראשונה היתה במים, לפי שבטלו ישראל מלמוד התורה שנמשלה למים שנאמר פוטר מים ראשית מדון. שנייה מכת הצפרדעים, לפי שבטלו ישראל מהתפלה ומק"ש שחרית וערבית יבאו הצפרדעים שאינם שותקים ערבית ושחרית. שלישית מכת הכנים לפי שבטלו ישראל מעשיית המצות לכך הביא עליהם מכת הכנים שבטלום ממלאכתם והיו כל היום וכל הלילה מפלים כליהם. רביעית מכת הערוב לפי שכשהיו באים הנוגשים אשר שם עליהם פרעה והיו נדמים בעיניהם של ישראל כדובים ואריות והיו נרתעים ונרעדים מפניהם, לכך הביא עליהם הדובים והזאבים והאריות והיו הם נרתעים ונרעדים מהם. חמישית דבר לפי שהיו משעבדים בהם למשוך הבהמות להוליכם לרעיה ויש צער גדול במשיכתם ובפרט בסוסים שמורדים ובחמורים שעסקיהם רעים והגמלים מסרכים דרכיהם, וכן הבקר וכן הצאן מעבטים דרכיהם, ואולי זה הצאן שנזכר כאן העזים שהם נקראים צאן שנאמר ואם מן הצאן קרבנו מן הכבשים או מן העזים, כי הכשבים לא היו בשדה אלא מגדלים אותם על אבוסם למעלת יראתם, ולזה הנה יד ה' הויה בסוסים, הקדים הסוסים שיש להם צער גדול במשיכתם ובחמורים וגו'. מכה ששית היא מכת השחין לפי שהיו משעבדים אותם תחת השמש והיה השמש מכה עליהם ומחממם שנאמר ובכל עבודה בשדה כל עבודה שהיו משתעבדים בהם לא היתה אלא בשדה תחת השמש, ולא די זה אלא שהיו דוחקים אותם לעשות במהירות והיה בשרם נכמר מחמימות השמש ומהדוחק, ולזה הביא עליהם השחין שהיה מחממם ומלהטם. מכה שביעית היא מכת הברד לפי שלא היו מניחים אותם להסתופף לחסות תחת צל אילן או ללכת להצטנן על גבי עשבים, לזה הביא עליהם הברד שנאמר את כל עשב השדה הכה הברד ואת כל עצי השדה שבר. מכה שמינית היא מכת הארבה לפי ששלטו על זרעו של אברהם שנתברכו בארבה שנאמר הרבה ארבה את זרעך, ואע"פ שהגר גם כן נתברכה בארבה, זו היא מפי מלאך אבל אברהם נתברך מפי הקב"ה, לזה הביא עליהם ארבה. מכה תשיעית היא חושך לפי שהחשיכו וסתמו לבן ועיניהם מן השעבוד לזה החשיך את עיניהם. עוד לפי שמבואות מצרים אפלים והיו משתעבדים בבני ישראל שילכו לפניהם בפנס, לא יראו. מכה עשירית הוא מכת בכורות, לפי שלא היו משתעבדים בהם כל אחד כפי כחו הבחור כפי כחו והזקן כפי כחו או אם היו מגדולי הדור שאינו מלומד מלאכה ישתעבדו בו כפי ערכו, אלא אדרבא כל מה שהוא גדול היו מכבידים עליו ולא היו נושאים פנים לזקן, לזה הכה בכוריהם, כמו שאז"ל כשלא היה בכור בבית היה מת גדול הבית. וכן בזוהר (דף ל') שמכת הצפרדעים היתה לפי שבטלו ישראל מליחד שמו ערבית ושחרית, ז"ל וישראל כד אתפלג ליליא אינון דתיאובתא דילהון לאדכרא תדיר לקב"ה ולא יהבי ליה שכיכו וכד סליק צפרא מקדמי לבי כנשתא ומשבחן ליה לקב"ה וכן בתר פלגות יומא וכן כד אתחשך ליליא ועאל שמשא על אלין כתיב המזכירים את ה' אל דמי לכם ודא עמא קדישא דישראל, ועל דא אדכר לון קב"ה במצרים וסליק עלוי פרעה אלין דלא משתככי יממא ולילי ומאן אינון ערדעניא דקלהון לא משתככי תדיר בגין דאתקיף בעמא קדישא דלא משתככי יממא ולילי לשבחא לקב"ה ולא הוה בר נש במצרים יכול למשתעי בהדי הדדי מינייהו ומינייהו מתחבלת ארעא מקליהון מיתו ינוקין ורביין. ושרץ היאור צפרדעים. המים הם השורצים, כד"א ישרצו המים שרץ, לא היאור, אלא הם השליכו אנשי היבשה שנאמר בהם שרצו בארץ ליאור, לזה שרץ היאור, יבאו שבים ליבשה ויפרעו מהם. ובמדרש אמרו צפרדע צפור שיש בו דעה שהיו באים בבתי השיש ובבתי הפספסים והיו בוקעות ועולות לתוכן והיו אומרים שלוחין של מקום אנו והיה השיש והפספס מתבקע מפניהם שנאמר ותעל הצפרדע, תרגום ויבא ועאל שנכנסו לתוך האבן ממש, זה אחד מז' דברים שהשליט הקב"ה הרך בקשה, זהו ועלו ובאו בביתך שיכנסו לתוך בתי שיש שלך ואחר כך ובאו בביתך ובחדר משכבך ועל מטתך:
<b>אמרו</b> בזוהר כתיב ויראו אותה שרי פרעה. תלת פרעה הכא, חד בההוא זמנא וחד ביומוי דיוסף וחד ביומוי דמשה, בשעתא דאתנסיבת שרה לגביה רמז לאומנין וציירו ההוא דיוקנא באידריה ועל ערסיה בכילתא לא נח דעתיה עד דעבד דיוקנה בנסירו וכד סליק לערסיה סליק לה עמיה. כל מלכא דאתי עמיה אבתריה הוה חמי ההוא דיוקנא מציירא והוו עאלין קמיה בדיחין. כד סליק פרעה לערסיה הוה אתהני בההוא ציור בג"כ מלכא אלקי הכא יתיר מכלהו. ת"ח היינו דכתיב ובחדר משכבך ועל מטתך ולבתר ובבית עבדיך ובעמך ובכלהו לא כתיב ועל מטתם אלא ליה בלחודוי ע"כ. ולזה אמר במכת הדם ויפן פרעה ויבא אל ביתו ולא שת לבו כשהיה בא ונכנס ורואה אותה צורה היה שמח בה והיה מחזק לבו מרוב שמחתו ולא היה מרגיש במכה, לזה כדי שירגיש בה באו לבית משכבו ועל מטתו ונכנסו במעיו יהיו מקרקרין בתוך מעיו ולא היו מניחין אותו לשמוח באותה צורה שהיתה בעיניו שכל העולם כולו אינו כדאי לו. לזה אמר ויקרא פרעה למשה ולאהרן ויאמר העתירו, ולזה א"ל רק ביאור תשארנה, כשראה משה שהרגיש במכה זו א"ל רק ביאור תשארנה כדי שיראה אותן וישמע קולן ויזכור מה עשו לו וישוב, ועכ"ז לא שב אלא וירא פרעה כי היתה הרוחה מעט רוחה שראה ויכבד לבו, אפילו שהם ביאור ושומע קול והם צבורין לפניו וריחן נכנס לפניו שנאמר ויצברו אותם חמרים ותבאש הארץ, עם כל זה לא שמע אליהם:
<b>ובתנוריך</b> ובמשארותיך. היל"ל ובמשארותיך ובתנוריך, שקודם היו עושין העיסה ואחר כך מחממין התנור, אלא יובן זה המאמר מן הזוהר זה לשונו, מאי אכפת להו למצראי דעאלין לאשא כל אינון ערדעניא, אלא כלהו עאלין לאשא ואזלין בתנורא ולא מייתין ואינון דמייתו מאי קא עבדי נהמא הוה בתנורא ועאלין בגו נהמא ומתבקעין ונפקי מנייהו אחרנין ואשתאבין בנהמא אתון למיכל מניה ההוא פתא אתהדר עורדענין במעייהו ורהדן ורמאן קלין עד דהוו מייתין ודא קשייא לון מכולא. ואמר אחר כך וא"ת איך לא יכלין לקטלא לון אלא אי ארים בר נש חוטרא או אבנא למקטל חדא אתבקעת ונפקין מינה שית מאה מגו מעהא ואזלי וטרטשי בארעא עד דהוו מתמנעי למקרב בהו והוו מסרי ית גרמייהו לאשא והוו אמרי באנו באש ובמים ותוציאנו לרויה שלא מתו, שנאמר וימותו הצפרדעים מן הבתים ומן החצרות ומן השדות, אותם מתו אבל אותם שבאו לתוך התנורים לא מתו לפי שקדשו שם שמים, ומהם למדו חנניא מישאל ועזריה, וזהו על דבר הצפרדעים על דבורם של צפרדעים שהיו אומרים שלוחים של מקום אנו, והיו אומרים באנו באש ובמים, לפי שהשליכו בני ישראל באש לשורפם לאלהיהם והצילם הקב"ה שנאמר ויוצא אתכם מכור הברזל, ומהם השליכו ליאור והצילם הקב"ה. תנא אותו יום שהשליכו משה ליאור השליכו ס' רבוא ילדים וכולם ניצולו בזכותו של משה שנאמר שש מאות אלף רגלי שכולם עלו לרגלי, וזהו צפרד"ע עד"ר צ"ף העדר שלי צפו ועלו, וכן הצפרדעים גימ' עד"ר ירד"ו, שירדו לים שהשליכום ועלו, וכן צפרדעים גימ' עדר"י רד"ו שנשתעבדו רד"ו ותם גלותם, ולזה היו אומרים הצפרדעים על ישראל באנו באש ובמים, באש שהשליכום באש לשורפם לאלהיהם, ובמים שהשליכום ליאור, ותוציאנו לרויה שהצילם הקב"ה. ולפי שלא היו ישראל אוכלים לחמם אלא בידים מלוכלכות בטיט, כן המצריים לכלכו הצפרדעים לחמם ואכלוהו מלוכלך כמאמר הזוהר. ואמר ובכה ובעמך ובכל עבדיך, אחר שאמר ועלו ובאו בביתך ובבית עבדך ובעמך למה חזר ואמר יעלו הצפרדעים, לרמוז למה שאמר הזוהר שכתבנו, שאמר ואשתאבין בנהמא ואכלי ההוא פתא אתהדר ערדעניא במעייהו, וזהו וברה בכה ממש, ולזה נכתבו י' פעמים הצפרדעים חוץ מהצפרדעים של חרטומים, שאותם לא היו צפרדעים ממש אלא זיוף גימ' בלהטיה"ם עם ב' מלות, לומר שמרת הצפרדעים היא כנגד י' מכות, כנגד מכה ראשונה היו נכנסים במים ומתבקעים והיו המים נצבעים בדמיהם והם מכה שניה, וכנגד שלישית שהיא מכת הכנים, הכנים היו על גופן מבחוץ והצפרדעים היו נכנסים לתוך גופן ומרקדים. ערוב באו לקחת בניהם ומקול הצפרדעים אתו ינוקין ורביא כמאמר הזוהר. דבר וברד כמו שהיו נכנסים בגוף האדם כן היו נכנסים בגוף. הבהמות ומתים, וכן כמו שהברד השחית כל עשב הארץ וכל עצי השדה שבר כן הצפרדע"ם, וימותו הצפרדעים ולא אמר כל, כי אותם שנכנסו לתנורים לא מתו כמו שאמרנו. ואמר וימותו הצפרדעים מן הבתים מן החצרות ומן השדות, שדות מאן דכר שמיהו הא לא אמר אלא ועלו ובאו בביתך ובחדר משכבך ובבית עבדיך ובתנוריך, ושדות לא נזכר, אלא מכאן שהשחיתו בשדה כמו הברד והדבר. וכנגד השחין, השחין בא מעפוש המאכלות ואין ספק שמחמת עפוש הלחם והתבשיל שהיו נכנסים לתוכם דמם מתעפש והיה בהם חבורות ופצעים וחלאים מחמת עפוש המאכלות. וכנגד החושך לפי שהיו נכנסים חדר תוך חדר להחבא מהם שנאמר ובחדר משכבך והחדר הוא חשוך. וכנגד מכת בכורות היו נכנסים למעיהם ומתים כמאמר הזוהר. ולזה נאמר י' לשונות, בביתך, ובחדר משכבך, ועל מטתך, ובבית עבדיך, ובעמך, ובתנוריך, ובמשארותיך, ובכה, ובעמך, ובכל עבדיך, עשר לרמוז למה שאמרנו:
<b>ויאמר</b> ה' אל משה אמור אל אהרן נטה את מטך והך את עפר הארץ, שלא היה נכנע להם לישראל ולא היה נגבל להם והיו הולכים משדה לשדה לבקש עפר שיגבל עמהם ולא מצאו אלא שהיה מתפרך, וזהו ובכל עבודה בשדה שהיו הולכים משדה לשדה והכל היה בפרך שהיה מתפרך ומתפרד, וזהו ובכל עבודה בשדה והיו צריכים לחזור לגבלו ולדוש ברגליהם עד שהיה נגבל, הך אותו והיה לכנם ושיהיה לו חיות והרגש לקבל עונשו שהיו מכלים אותם והורגים ושורפים מהם כמו שהיה סבה להרוג בישראל כשלא היו עושים סכום הלבנים, ולזה הך את עפר הארץ והיה לכנם בכל ארץ מצרים כמו שהיו הולכים משדה לשדה, ומלבד הכנים שהיו באדם ובבהמה גם כל עפר הארץ היה כנים, שאילו לא היה עפר הארץ כנים לא מופת היות כנים במצרים ולא בישראל, כי יש בני אדם שבשרם מגדל כנים ויש שאינם מגדלים כנים, אבל היות עפר הארץ כנים וארץ גושן אין בה, זה אות ומופת שהיא מכה מאתו ית'. ואפשר שגם בארץ גושן היה כנים. ומוכרח הוא מב' דברים, האחת כמו שאמר והך את עפר הארץ לפי שלא היה נגבל, ועוד לפי שהכנים היו תחת בגדיהם בגופן ולא היו נראים לישראל, וכדי להראותם לישראל היו בארץ גושן בארץ ולא בגופן ולא בבשרם. ומזה פחד יעקב אבינו ע"ה. וכן נראה מהכתובים שבכל המכות אומר על ארץ מצרים, ובכנים אמר כל עפר הארץ היה כנים, ובערוב אמר בכל ארץ מצרים:. ויעשו כן החרטומים וגו' ולא יכלו ותהי הכנם באדם ובבהמה, כבר אמר ויך את עפר הארץ ותהי הכנם באדם ובבהמה, למה חזר פעם אחרת ואמר ותהי הכנם באדם ובבהמה. רבינו סעדיה ז"ל אמו עכשיו שלא יכלו החרטומים להוציא הכנים נתאמת הדבר שהם כנים באדם ובבהמה, כלומר שמה שהיה באדם ובבהמה הם כנים ממש לא כמו שחשבו שהם אחיזת עינים:
<b>עוד</b> נאמר שאמר אחר כן ותהי הכנם באדם ובבהמה, הוא נתינת טעם למה שאמר ולא יכלו, למה לא יכלו לפי שהיה הכנם באדם ובבהמה והם בעצמם נתמלאו כנים, ואם היו מוציאים היו אומרים מהכנים שעליהם הוציאו, כמו. שהיה בשחין שאמר ולא יכלו החרטומים לעמוד לפני פרעה מפני השחין כי היה השחין בחרטומים, ולזה תמצא שאמר ולא יכלו החרטומים להוציא את הכנם, ולא כנים פירוש אמתיים כמו כנים אנחנו, שיתאמת לעם שהם הוציאו זה, לא יכלו, שהיו אומרים מהכנים שבגופן הוציאו:
ויאמרו החרטומים אל פרעה אצבע אלהים. אמרו זה מכת אצבע כלומר קטנה, שהאצבע היא קטנה והיא אבר קטן, כן היתה המכה בריה קטנה, אמר הקב"ה אתם הקטנתם המכה אני אביא עליכם דובים ואריות שהם גדולים. אמרו במדרש י"ד מיני כנים הביא עליהם. קטנה שבהם כביצת תרנגולת, גדולה שבהם כביצת אווז. כל זה כדי להגדיל המכה, והיה י"ד מינים להודיעם שהיא מכת היד, והם הקטינוהו ואמר אצבע, לפי שהיתה ע"י אהרן ובערוב, הנני משליח את הערוב אני בעצמי לא ע"י ב"ו, ואחריה הדבר הנה יד ה' הויה, מכת יד ולא מכת אצבע, כמ"ש. ולזה היתה מכת הערוב אחר מכת הכנים ואחריה מכת הדבר:
<b>כל</b> עפר הארץ היה כנים. כל עפר שנעשה בו מלאכה חוץ מקרקע בתולה היה כנים, ומזה לא רצה יעקב אבינו להקבר בארץ מצרים, שחפירת הקבר הוא עפר שנעשה בו מלאכה בחפירה. כדי שידעו שע"י ששעבדו בישראל במלאכה לזה לקה העפר שנעשה בו מלאכה וגו', שעפר שנזדעזע נקרא עפר אמנם אם לא נזדעזע ולא נטלטל נקרא קרקע לא עפר. ותמצא ה' פעמים נזכרו כנים בפרשה, לומר שהיא מכת היד שיש בה ה' אצבעות, ועכ"ז אמר אצבע אלהים היא. עוד אמר אצבע אלהים היא, לפי שבאה בלא התראה אמרו לפי שהיא קטנה שהיא מכת אצבע לזה לא הגזים והתרה:
<b>ויאמר</b> ה' אל משה השכם בבקר הנה יוצא המימה וגו'. במדרש באותה שעה שנכנסו משה ואהרן פעם ראשונה באותה שעה הוצרך פרעה לנקביו ונכנס לבה"כ ונזדמנו לו י"ב עכברים והיו נושכין אותו בכל צד צעק זעקה גדולה עד ששמעו קול צעקתו כל גדולי המלכות ואח"כ חזר וישב על כסא מלכותו ונתחזק לבו, אמר למשה ולאהרן מי אתם ומאין באתם ומי שגרכם אצלי. אמרו לו אלהי העברים שלחנו אליך שלח עמי ויעבדוני, מיד אמר להם לא ידעתי את ה' וגו', ומאותה שעה לא היה עושה צרכיו בבית הכסא מפחדו מן העכברים, ועוד שהיה עושה עצמו אלוה, וכדי שלא יאמרו יש אלוה שעושה צרכיו היה משכים בבקר והיה יוצא לעשות צרכיו המימה במים כדי שלא ידעו שהוא יש לו צורך, לז"א הקב"ה השכם, לך והודיעו שהכל גלוי לפני. הנה יוצא המימה ואמרת אליו, חזר מלת ואמרת אחר הנה יוצא המימה ואמרת, זה תאמר שהוא יוצא כבני אדם ואינו אלוה, וחוזר לפנים ואמרת אליו כה אמר ה' וגו':
<b>הנני</b> משליח גו' את הערוב וגו'. היתה מכת הערוב ע"י הקב"ה לפי שאלו יש להם גבול ששם דירתם ואין להם רשות לצאת חוץ לתחום אלא במאמרו של הקב"ה, כמו החול שהוא גבול לים שלא יבאו גלי הים ויטבעו העולם כן החיות רעות יש להם גבול, ועוד שלא אמר והשלחתי את חית השדה כמו שאמר בתוכחה של תורת כהנים והשלחתי בכם את חית השדה ושכלה וגו', לא אמר אלא הערוב, פירש"י כל מיני חיות רעות בערבוביא. כי כל אחד יש לו מקום, האריות יש להם מקום לבדם וכן הדובים וכן הנמרים, לז"א הנני משליח את הערוב אני אעשה שלום ביניהם שיבאו כלם כאחד. ז' פעמים נזכר ערוב בפרשה כנגד ז' מינים, ואמר ובכה ובעבדיך ובעמך ובבתיך, בו התחיל ובביתו השלים. ואמר וגם האדמה אשר הם עליה כלומר לא שיבאו ויטרפו וילכו להם, אלא שיהיו יושבים באדמה כאילו גדלו בה, זהו אשר הם עליה, הם חוזר לערוב. והפליתי כלומר אעשה פלא שכמו שכשהן במקומם יש להם גבול שלא יצאו חוץ ממנו כן אעשה כאן, האדמה שהמצריים עליה הערוב עליה ולא יצאו חוצה, למען תדע כי אני ה' בקרב הארץ, כמו שתרגם המתרגם שליט בגו ארעא, פירש"י ז"ל אע"פ ששכינתי בשמים גזרתי מתקיימת בתחתונים, ולזה היתה מכה זו ע"י הקב"ה לפי שנאמר והפליתי, וכן ג"כ היה הדבר ע"י הקב"ה שנאמר הנה יד ה' הויה, ונאמר בה גם כן והפלה ה', ובמכת בכורות גם כן אמר אשר יפלה ה' בין מצרים ובין ישראל, כי הקב"ה הוא העושה נפלאות שנאמר לעושה נפלאות גדולות לבדו, ולזה היו אלו הג' מכות על ידי הקב"ה. א"ל אם אין אתה משלח את עמי שהם משולים לחיות שנאמר גור אריה יהודה, יהי דן נחש, בנימן זאב יטרף, הנני משליח בך את הערוב, מדה כנגד מדה, לזה והפליתי את ארץ גושן לבלתי היות שם ערוב, לפי שהן עצמן הן חיות:
<b>ויעש</b> ה' כן ויבא. היל"ל וישלח כמו שייעד שאמר הנני משליח בך וגו', אלא מלמד שכביכול הוא הביאם והראה להם בית פרעה ובית עבדיו ובכל מצרים, כמו שייעד שאמר וגם את האדמה אשר הם עליה, וגזר אומר עליהם שישחיתו הארץ, ז"ש תשחת לא אמר ותשחת אלא תשחת שהיה גוזר ואומר תשחת:
<b>ויקרא</b> פרעה למשה ולאהרן ויאמר לכו זבחו לאלהיכם בארץ. עתה ידעתי ממה שהפלה ארץ גושן שלא היה שם ערוב שהקב"ה אע"פ ששכינתו בשמים הוא שולט בארץ, כי ייעד ואמר למען תדע כי לה' הארץ ואני ה' בקרב הארץ,, נתאמת לי זה, אבל הואיל והוא שולט בכל הארץ ומלא כל הארץ כבודו אם כן זבחו לאלהיכם בארץ. כי בכל מקום שאתם זובחים לה' אתם זובחים ולמה אתם אומרים שלח את עמי ויעבדוני במדבר:
<b>ויאמר</b> משה לא נכון לעשות כן. אתה חושב שעבודתנו היא בשאר הבהמות כמו סוס ופרד או חמור, אנו עבודתנו היא בבהמה דקה, בבהמה טהורה שהיא תועבה למצרים שהניחו מזל אריה או מזל שור שהוא יותר גדול לעבוד מזל טלה, זו הוא תועבה גדולה למצרים אחר שאתם שולטים על כל העולם לעבוד זה שהוא שפל ביותר, ולפי שהם עשאוהו אלוה ממנו נזבח לה' אלהינו, אם כן לא נכון לעשות כן עתה, אבל עתידין אנו לזבוח אותו לעיניהם ולא יסקלונו שהוא קרבן פסח. ובזה תבין בכל הפסוק שאמר כי תועבת מצרים נזבח לה' יאמר לעיניהם ולא יסקלונו, ולמה חזר פעם אחרת ואמר הן נזבח את תועבת מצרים, אלא לרמוז למה שאמרתי, א"כ מאחר שהוא עומד בממשלתו ולא יסקלונו בתמיה, אבל אחר שיוסר ממשלתו נזבח לעיניהם ולא יסקלונו:
<b>עוד</b> לא נכון לעשות כן. שאמר משה, אע"פ שאין אנו מאמינים במזל טלה שהוא אחד מע' שרים, עכ"ז אין אנו רוצים לבזותו לפניכם, ועוד שראוי עליכם למסור עצמיכם עליו שנאמר איש כי יקלל אלהיו ונשא חטאו כל עוד שקבלו עליו באלוה, א"כ ב' טענות אחת לישראל שהוא לא נכון לעשות כן כמו שאמר, ואחת למצריים והיא ולא יסקלונו:
<b>ויאמר</b> פרעה אנכי אשלח אתכם. כונת פרעה היתה לדבר מהתלות בתחבולות ומרמות וערמות. שאמר אשלח אתכם לא אמר אשלח את העם אלא אתכם, כוונתו על משה ואהרן בחשבו שאין משה מבין כוונתו, ואמר לו משה הנה אנכי יוצא מעמך והעתרתי רק אל יוסף פרעה התל, אתה חושב שלא הבנתי מצפוני לבך לבלתי שלח את העם, ולא אמרת אשלח את העם אלא אתכם, מהתל אתה בנו, ועכ"ז והעתרתי כדי להביא עליך מכות אחרות, וכן במכת הברד אמר העתירו אל ה' ורב מהיות קולות וברד ואשלחה אתכם, לא אמר את העם. אמר לו משה כצאתי את העיר, ואתה ועבדיך ידעתי כי טרם תיראון, ידעתי כי כל דבריך בהתולים. כן גם כן בהתראת הארבה אמר מי ומי ההולכים, וכן במכת החושך אמר ויקרא פרעה אל משה ולא קרא אל אהרן אלא למשה לבדו, ואמר לכו בלשון רבים כדי שיבין משה שכונתו על כולם, ולבבו לא כן יחשוב. אבל במכת הבכורות שנגעה בבשרו אמר קומו צאו גם אתם גם בני ישראל, אמר בפירוש גם בני ישראל. ולפי שחשב שלא הבין משה מחשבתו אמר מחר לא היום, לפי שלא אמר לכו עבדו אלא אשלח לעתיד, ג"כ אני אומר לך למחר. וכשבא מכת הברד אמר ואשלחה אתכם ולא תוסיפון לעמוד, א"ל משה לא אומר לך למחר אלא כצאתי את העיר לבד, ובערוב נאמר לכו מיד א"ל מחר כדי שפעם אחרת יזהר בדבורו ולא ידבר מהתלות והוא נזהר כמ"ש. מכת הערוב היתה לפי שהרגו הרבה מבני ישראל, כמו שאז"ל על פסוק וימת מלך מצרים שנצטרע והיה הורג ק"נ ילדים מבני ישראל שחרית וק"נ ערבית, ולכך גירה הקב"ה הערוב לפי שהם ערבים שהקב"ה אמר לבני נח מיד כל חיה אדרשנו לכך ער"ב כתיב, חי"ה אדרשנ"ו גימ' ד"ם ישרא"ל ע"ה. ואפשר כי לזה אמר למחר עד שישלימו ערבותם:
<b>עוד</b> אמר למחר. א"ל משה שכשאמרתי לך בצפרדעים למתי אעתיר לך, אמרת למחר, ג"כ בערוב למחר. ומה שהאריך פרעה עד למחר כתב רבינו בחיי ז"ל ענין נאה, עיין בספרו:
<b>ועוד</b> אמר משה מחר, לפי שהמכה היתה משמשת ז' ימים כמו שאז"ל בפ' וימלא ז' ימים אחרי הכות ה' את היאור, ולפי שהתל פרעה בדבריו כמו שאמר הוסיף יום, והקב"ה הסכים עמו שנאמר ויעש ה' כדבר משה:
<b>ויאמר</b> ה' אל משה בא אל פרעה ודברת אליו. בשאר המכות אמר ואמרת, וכאן במכת הדבר אמר ודברת, למה לפי שזו המכה אינה כשאר המכות שנגעו אל עצמו ואל בשרו, מכת הדם מי ששותה דם הוא מת, ואינו יכול לחיות שעה אחת בלא מים, וכן הצפרדעים היו נכנסים במעיהם ומתים, וכן הכנים גופם מלא והיו מחככים בגופם עד שהיה זב דמן, וכן במכת הערוב שהיו אוכלים בניהם לעיניהם, אבל במכת הדבר היתה קלה בעיניהם בערך המכות שעברו לפי שאינה נוגעת בגופן אלא במקנה וכל אשר לאיש יתן בעד נפשו, לזה א"ל ודברת בלשון קושי שתגזים המכה ולא תאמר לו במקנך סתם אלא תפרט לו אחת אחת, ותאמר לו בסוסים קודם, לפי שפאר מלך ותפארתו הוא בסוסי מרכבתו, ולזה תתחיל ותאמר לו בסוסים, ואח"כ בחמורים שרוב הבהמות של מצריים הם חמורים והם מצויים יותר, ואח"כ בגמלים שמשאם כבד ורב, כדי לעגם נפשם על כל אחת ואחת, ובבקר שרוב תבואות בכח שור, ואין זריעה בלא חרישה, ובצאן יש בהם תועלת כמו שאז"ל ודי חלב עזים ללחמך ללחם ביתך א"ר, נחמן דיו לאדם שיתפרנס מחלב גדיים וטלאים, ועוד שלקות הצאן הוא כנגד הכל לפי שהיו עובדים למזל טלה, ולזה הזכירו באחרונה. אם כן כשתדאיב לבם על כל אחת ואחת אפילו שהמכה היא קטנה בערך שאינה נוגעת אל בשרם ולבם, לזה צריך אתה להגזים ולאיים להגדיל המכה בהתראתך, ולזה אמר ודברת, כי דבור הוא בלשון קושי שתקשה הדבר בעיניהם. ולזה אמור לו עודך מחזיק בם הנה יד ה' הויה, והיד יש בה ה' אצבעות ולזה ה' מינים, סוסים חמורים גמלים בקר צאן, ה' מינים:
<b>והפלה</b> ה' בין מקנה ישראל וגו'. כתב רבינו בחיי ז"ל שמכת הדבר משנוי האויר, והאויר היה בזה במקום אחד ובזמן אחד, ולזה היה ראוי שיתפשט קלקול האויר גם במקנה ישראל רק שעשה הקב"ה עמהם נס ע"כ. ולזה אמר והפלה ה' בין מקנה ישראל ובין מקנה מצרים, בין מקנה ישראל קודם, ולא כמו שאמר במכת בכורות שאמר אשר יפלה בין מצרים ובין ישראל, לפי שהפלא כאן הוא בישראל, לפי שהמקנה של מצרים ושל ישראל הכל היה במקום אחד, ולזה אמר אשר בשדה, והאויר כולו אחד והיה ראוי שיתפשט גם במקנה ישראל כמו שאמר רבינו בחיי ז"ל, לזה היה הנס גדול לישראל שלא יתפשט בו האויר אפילו שיהיה מקנה ישראל מצד זה ומקנה ישראל מצד אחר ומקנה מצרים באמצע, זהו הפלא שימות מקנה מצרים ולא ימות ממקנה ישראל אע"פ שהם בחוץ. ולזה תמצא שאמר והפלה ה' בין מקנה ישראל קודם ובאמצע אמר ובין מקנה מצרים, ואח"כ ולא ימות מכל לבני ישראל, ישראל בתחילה ובסוף ומצרים באמצע. אמנם במכת בכורות היה הנס יותר במצרים יותר מישראל, לפי שנתן רשות למחבל להשחית, ולא יוכה אלא הבכור בלבד וינצלו השאר. וכאן הוא פרסום הנס יותר מישראל, שלא נתן רשות למשחית לבא אל בתיהם, לזה הקדים מצרים:
ולא ימות מכל לבני ישראל דבר. שמעתי כשבא הדבר בבהמות מתחיל מן הכלבים ולזה הם צועקים, כמו שאז"ל דבר בא לעיר כלבים צועקים, לזה אמר שלא ימות שום כלב שהוא צועק על הדבר שלא ימות, אם הוא לבני ישראל:
<b>וישם</b> ה' מועד לאמר מחר יעשה ה' וגו'. מה שאמר מחר אין להבין שיום המחרת לבד יהיה הדבר, וכבר קבלו חז"ל שהמכה היתה משמשת ז' ימים והראיה וימלא ז' ימים אחרי הכות ה' את היאור, אלא מה שאמר מחר הוא, שפרעה הוסיף יום במכת הצפרדעים כשאמר לו משה התפאר עלי למתי אעתיר ויאמר למחר ויאמר כדברך, והוסיף משה יום במכת הערוב בעבור ההתול שאמר לכו זבחו כמ"ש וזהו כדברך. אמר משה אני עתיד להוסיף יום שהמכה לא היתה משמשת כי אם ז' ימים ואתה הוספת יהי כדברך, אמר הקב"ה פרעה התחיל בתוספת יום אחד ומשה הוסיף יום, גם אני אוסיף יום לקיים דבורו של פרעה על פי שנים, וזהו כדברך שעתיד להתקיים דבורך. ויעש ה' את הדבר הזה ממחרת הוא על יום הייעוד שהוא עם ההוספה שהוסיף על ז' של שמוש המכה:
והנה לא מת ממקנה ישראל עד אחד. פירוש הכחושה הנוטה למות מיתה טבעית מחמת חולשתה לא מתה כדי שלא יאמרו בדבר מתה:
ויכבד לב פרעה, כשראה שהמכה לא נגעה אל לבו ואל בשרו נכבד לבו. ולא אמר ויכבד פרעה את לבו כמו שאמר במכת הערוב אז ויחזק לב פרעה אלא ויכבד ממילא, אין צורך לבקש עלילות להכבד, אבל במכת הערוב שנגע אל לבו ואל בשרו אמר ויכבד פרעה את לבו, שבקש טענות ועלילות להכבדת לבו:
<b>ויאמר</b> ה' אל משה ואל אהרן קחו לכם מלא חפניכם פיח הכבשן. כבר אמרנו שמשה גובר על יסוד האש ואהרן על יסוד המים, והשחין היה לח מבחוץ ויבש מבפנים, ולזה היה צריך שיהיה על ידי שניהם, הלחות מיסוד המים והיבשות מיסוד האש, וכן פיח הכבשן הוא קר ויבם בטבע, ולזה כשיש מכות אש משימין עליו פיח הכבשן לקררו וליבש הלחות. ואמר וזרקו משה השמימה לפי שיסוד האש עולה למעלה. לעיני פרעה, כדי שלא יחשוב שהוא מקרה:
וכתב רבינו בחיי ז"ל, ידוע כי כל מכה ומכה מעשר מכות כוללת נסים רבים, וכאן הזכיר מלא חפניכם ואמר וזרקו משה, הגיד, כי מלא חפני שניהם החזיק משה בחופן אחד ולכך אמר וזרקו משה, כי הדבר הנזרק בכח אינו כי אם ביד אחת. ועוד נס אחר כי כל ארץ מצרים נתמלאת אבק מפיח המועט ההוא, והוא שאמר והיה לאבק על כל ארץ מצרים. ונס הג' המכה בעצמה. שהוא הפיח היה לשחין פורח על האדם ועל הבהמה ע"כ. ועתה במכת השחין היא התחלת ה' מכות אחרונות, ולזה אמר מלא חפניכם לא מלא קמציכם, כי הקומץ אינו אלא מה שבתוך ידו שהוא תוך ג' אצבעות, אבל מלא חופן הוא תוך ה' אצבעות, והתחלתן כסופן, מה תחילתן על האדם ועל הבהמה כן סופן מבכור אדם ועד בכור בהמה:
<b>ולא</b> יכלו החרטומים. בפר"א כל מכה ומכה שהיו עושין היו מוסיפין, והניחו ידיהם בחיקם והוציאום מצורעות ולא נתרפאו עד יום מותם, וכן כל מכה ומכה היו מוסיפין עד מכת השחין דכתיב ולא יכלו החרטומים לעמוד, פירוש לעמוד עוד לעולם מפני השחין שלא נתרפאו, וזהו כי היה השחין באדם וגו', פירוש שעמד והיה לו הויה בהם. ובכל מצרים, פירוש מכות שבאו על מצרים היה בהם שלא נתרפאו לעולם. ועוד אמר ובכל מצרים כאלו אמר מלך מצרים, שגם פרעה לא נתרפא. ולזה לא אמר בכל ארץ מצרים כמו שאמר והיה לאבק בכל ארץ מצרים. ויחזק ה', כי כשראה פרעה שנגע אל לבו ואל בשרו בשחין, כי בקללות אמר יככה ה' בשחין מצרים מאחר שמאיים בו משמע שהוא רע, וכה"א יככה ה' בשחין רע, שהיה פורח אבעבועות מלאים ליחה ומתרוקנין ופורחים אחרים, כשראה כך נתרכך נבו, לזה ויחזק ה' את לבו, כדי להראות את נפלאותיו ולהכותו עוד:
<b>ויאמר</b> ה' אל משה השכם בבקר. לא אמר הנה יוצא המימה כמו שאמר במכת הדם ובמכת הערוב. אלא כשראה פרעה שידע מצפוניו שהיה עושה צרכיו ביאור ועושה עצמו אלוה, כשהכיר בו לא היה יוצא ליאור אלא עושה צרכיו בבית בהחבא, א"ל משה השכם והודיעו שהכל גלוי וידוע לפני. וכן במדרש השכם בבקר אמר הקב"ה למשה בשביל שעושה עצמו אלוה הודיעו שהוא ב"ו, אחז בו משה אמר לו הניחני שאעשה צרכי אחר כך אני מדבר עמך, אמר לו משה יש אלוה שעושה צרכיו. לפיכך אמר לו השכם בבקר:
<b>כי</b> בפעם הזאת הנני שולח את כל מגפותי אל לבך. פירש"י ז"ל למדנו מכאן שמכת הבצורת היא כנגד כל המכות. ותימא שמגפתי כתיב כמ"ש את כל מגפתי, והיא אחת ואמר כל, לפי שיש בה אש מתלקחת בתוך הברד, וכלי זעמו של הקב"ה הם אש ומים, הרי דור המבול היו מים צוננין ורותחים, וכן בסדום אמר וה' המטיר על סדום גפרית ואש וגו', וכן במצרים נאמר תשלח רוחך יאכלמו כקש, ואמר צללו כעופרת במים אדירים, וכן גיהנם אש וגיהנם שלג, כאמרם ז"ל יושבין ששה חדשים בגיהנם של אש וששה חדשים בשלג, א"כ לזה אמר כל מגפותי שהם האש והמים. או נאמר כל מגפותי הוא כמו שאמר הזוהר ז"ל דב"ר אהדר בר"ד מאי בין האי להאי, אלא דא בניחותא ודא בתקיפו דרוגזא ותרין אלין הוו באתר חד בה' אצבעין. ת"ח דכד אתון דהוו בניחותא מותנא בנייתא דהוו מייתין מגרמיהו, ברד דאתהדרו אתוון בתקוף רוגזא וקטל כולא ע"כ. ומה שאמר דא בניחותא ודא בתקיפו, פירוש אותיות דבר הם כסדר אע"פ שהדל"ת קדמה לבי"ת הם קרובות אבל בר"ד הם מהופכות, וכל הפוך מורה דין, לזה דבר דהוא בנייחא מיתו מגרמיהו וכו' שולח כל מגפותי אחת היא ומתהפכת לכמה מגפות, היתה דבר והכתה בסוסים בחמורים בגמלים בבקר ובצאן, ועתה תחזור היא עצמה להיות ברד, וכמו שבדבר הוכו ה' מינים שהם סוסים וכו' כן בברד ה' מינים שנאמר ויך הברד את כל אשר בשדה לרבות חיות שהם מצויים שם תמיד, ולזה הקדימם, והיו צדים מהם הוכו ומתו הרי א', מאדם, ועד בהמה, ואת כל עשב השדה, ואת כל עץ השדה שבר, הרי ה', א"כ מגפתי אחת היא והיא מתהפכת פעם בנייחא פעם בתקיפו דרוגזא. בעבור תדע כי אין כמני כתיב, שאני כומן ואורב לאדם בכל מקום, תרגום וארב וכמן:
כי עתה שלחתי את ידי. לא הייתי צריך להפך אותה מדבר לברד אלא בעודה דבר כמו שהכתה בה' מינים כן הייתי מכה אותך ואת עמך בדבר, ואולם בעבור זאת העמדתיך וגו':
<b>עודך</b> מסתולל בעמי. אם הקב"ה החזיק לבו מה פשעו, אלא אמר לו הקב"ה אני יודע שחזקתי לבך על מכה שעברה, אבל עודך מסתולל לעתיד במכה שאחריה שהיא מכת הברד שנאמר ויחזק לב פרעה ולא שלח וגו'. הנני ממטיר כעת מחר, בשאר המכות לא אמר זמן כמו שאמר כאן בעת מחר, לפי שרוצה לומר ועתה שלח העז מקנך ואת כל אשר לך בשדה וגו' ולא יאסף הביתה ומתו, ולא אמר במכת הדבר כשאמר הנה יד ה הויה במקנך אשר בשדה, לפי שהקב"ה רצה להחזיק את לבו ולרדוף אחרי בני ישראל להראותו היד הגדולה על הים, והסוסים מהם מתו בדבר ואם יתמו בברד במה ירדוף אחרי בני ישראל שנאמר ויקח שש מאות רכב וגו', ולזה אמר לו זמן המכה, ואפילו עת המכה אמר לו שנאמר בעת מחר, פירוש כמו זו העת, ולזה אמר לו ועתה שלח העז:
<b>וכתב</b> רבינו בחיי ז"ל, ועתה שלח העז את מקנך, והלא כבר מתו במכת הדבר שנאמר וימת כל מקנה מצרים, ואולי זה המקנה קנאוהו משאר הארצות. או אמר כל מקנה רמז על הרוב כי רובו ככולו:
<b>עוד</b> אפשר כי סתם מקנה רמז על בהמה דקה, ולזה הוצרך לפרש בדבר בסוסים בחמורים בבקר וכו', וכה"א בין מקנה מצרים ובין מקנה ישראל וישראל היו מגדלי בהמה דקה:
<b>ובמדרש</b> בכל המכות לא אמר ה' הצדיק אלא במכת הברד בלבד. לפי שאדם שהוא מבקש להלחם עם חבירו ולנצח אותו, פתאום בא עליו. אבל הקב"ה אמר לפרעה ועתה שלח העז את מקנך באותה שעה אמר ה' הצדיק:
<b>ויאמר</b> ה' אל משה נטה את ידך על השמים, במדרש הביאו רש"י ז"ל הגביהו הקב"ה למעלה מן השמים, וכמ"ש כי משה מיסוד האש לזה אמר על השמים, ועוד אמר על השמים לפי שהם מורכבים מאש ומים., וכן היה הברד מאש ומים כמאמר רבי חנינא שאמר אש וברד פתוכים זה בזה, ותמצא י"ד פעמים ברד בפסוק לרמוז למה שאמר בזוהר, שהדבר נהפך ברד. כשאמר הנה יד ה' במכת הדבר שם אמר לו ברמז גם כן על מכת הברד:
<b>וישלח</b> פרעה ויקרא למשה ולאהרן. במכת הצפרדע לא אמר וישלח אלא ויקרא פרעה למשה ולאהרן, וכן במכת הערוב אמר ויקרא פרעה למשה ולאהרן, וכאן אמר וישלח שלח שלוחים וקראו והוא לא קראו לפי שפחד פרעה שלא ירד עליו ברד וימות, ולזה לא קרא לו הוא בעצמו אלא שלח שלוחים. אמר לו משה אתה לא קראת לי אני ג"כ לא אתפלל כאן, אלא כצאתי את העיר עד שאצא חוץ לעיר שאתמהמה וביני ביני יכה הברד עד שישלים שליחותו. אבל אודיעך קודם כי לא תחשוב כי עד שאצא חוץ לעיר ואתמהמה שאעשה שום הפסד או שום נזק בעכובי, צריך שתדע שהפשתה והשעורה כבר נוכו כדי שלא תחשוב שאני סבה, והחטה והכוסמת לא נוכו אע"פ שירד הברד עליהם עד שאצא חוץ לעיר לא יוכו כדי שתראה הפלאות שעושה הקב"ה, זהו שאמר כי אפילות הנה, ואז"ל שנעשו בהן פלאי פלאות. ומה שאמר ויקרא שפרעה ודאי לא היה קורא לו אלא טל ידי שלוחין, אלא מאחר ששנה ואמר וישלח יש להבין שלא היתה קריאה זו כשאר קריאות, אולי אלו השלוחין ששלח עתה אינם ראויים לשליחות, מאחר ששנה ואמר וישלח לזה הוא ג"כ הבהילו והפחידו, ואמר כצאתי, שאפילו שכל התפלות שהיה משה מתפלל היו חוץ לעיר שמצרים מלאה גלולים עכ"ז יציאה זו משונה משאר יציאות. או אפילו שנאמר שהיא כשאר יציאות לא היה מודיע לפרעה שהיה מתפלל חוץ לעיר וכאן הודיעו כדי להרעידו ולהפחידו כמ"ש:
<b>למען</b> תדע כי לה' הארץ. צריך להבין השנויים, שבמכת הצפרדעים אמר למען תדע כי אין כה' אלהינו, ובמכת הערוב אמר למען תדע כי אני ה' בקרב הארץ, וכאן במכת הברד, אמר בעבור תדע כי אין כמוני בכל הארץ, ומשה הוסיף ואמר למען תדע כי לה' הארץ, אלא לפי שפרעה היה כופר ולא היה מאמין באחדות והיה לו דפתרא של אלהות, לזה רצה למשוך לבו מדרגה אחר מדרגה לאמונה, להאמין שהוא משגיח השגחה כללית והשגחה פרטית ושהוא מצוי בכל מקום, לזה במכה ראשונה שהיא מכת הדם אמר ויפן פרעה ויבא אל ביתו ולא שת לבו, שלא האמין במציאותו כלל, במכה שניה שהיא מכת הצפרדעים אמר ויקרא פרעה למשה ויאמר וגו', א"ל למען תדע כי אין כה', כפי דעתך שיש אלהות הרבה, אבל לא יש כי אם כה' שהרי הוצרכת שקראו לי להתפלל עליך ולא קראת לאלהות שיש לך בדפתרך, א"כ יש לך להאמין במציאותו ית' במכת הערוב, רצה להוסיף לו ידיעה יתירה שהוא משגיח, שהביא את הערוב בכל מצרים והפלה ארץ גושן לבלתי היות שם ערוב, וזהו מצד השגחתו ית', ולזה אמר למען תדע כי אני ה' בקרב הארץ, שאני משגיח ויכול. ולזה אמר ויקרא, אל משה ולאהרן ויאמר לכו עבדו לאלהיכם בארץ, מאחר שיש לו השגחה בארץ. במכת הברד רצה להודיעו באחדות שהוא יחיד ואין זולתו, ולז"א בעבור תדע כי אין כמוני, שהרי אני מודיעך שיבא הברד וכל האדם וכל הבהמה אשר ימצא בשדה ולא יאסף הביתה וירד עליהם הברד ומתו ואין להם מציל, ומשה הוסיף לו ידיעה זאת, מכאן תדע שהוא לבדו שיש לו היכולת ואין אחר זולתו וממנו הכל, והוא המונע והוא הנותן, והוא המשכיר והוא המעניש, ואליו אנו מתפללים וממנו שואלים כל שאלותינו, כי לזה היה קולות וברד שישמעו הכל ואין לו מונע ב"ה וכחפצו עושה, שהפשתה והשעורה נוכו והחטה והכוסמת לא נוכו:
<b>ויחזק</b> לב פרעה. לא אמר ויחזק ה' את לב פרעה כמו שאמר במכה הקודמת, ועוד שאמר כאן כאשר דבר ה' ביד משה, מה שלא אמר כן בשאר המכות. אלא זו המכה היתה כוללת דברים הרבה, שהיתה באדם ובבהמה ובעשב השדה ועץ השדה שבר והפשתה והשעורה נוכו, לזה אמר כי הפעם הזאת אני שולח את כל מגפתי וקרי מגפותי. וכאן לא יש שום טענה לחזוק הלב, לזה אמר כי זה החזוק תדע מאין בא לו, כאשר דבר ה' ביד משה, בתחילת דבורו כשאמר לו השב ידך אל חיקך.,. שם נאמר לו ולא יתן אתכם מלך מצרים להלוך, על זו המכה אמר, ששם אמר ושלחתי את ידי והכיתי חת מצרים בכל נפלאותי וכאן אמר כל מגפותי, ואמר כי אפילות שנעשה בהם פלאות, ואמר לא יתן אתכם מלך מצרים להלוך, שבשאר המכות אמר ויחזק לב פרעה ולא שמע וכאן אמר ואשלחה אתכם, והוסיף ואמר לא תוסיפון לעמוד, א"כ החזוק בא לו מאומרו ולא יתן אתכם שהוא על מכה זו כמ"ש, וכן אמר בא אל פרעה כי אני הכבדתי את לבו, כאמרו ולא יתן וגו':
<b>גימטראות</b>
<b>וידבר</b> אלהים. דין, שדבר אליו קשות שלא יראה מלחמת ל"א מלכים, וזהו א"ל משה. ויאמר אליו אני ה' רחמים רחם עליו שיראה מלחמת סיחון ועוג:
מעבידים, מעבדים כתיב, שיהיו משתעבדים בהם המצריים ועבדיהם:
מתחת סבלות, ר"ת מ"ס שנאמר וישימו עליו שרי מסים:
סבל"ת, סבל ת', הבטיחם שלא ישבו בגלות הנגזר שהוא ת' שנה:
המוציא אתכם מתחת, ס"ת אמ"ת, אני אמת וחותמי אמת ומאמת דברי:
לתת אותה. לת"ת שנה עמדו ב' בתי מקדשות:
מורשה. ב' במסרה, זו אחת, ומורשה קהלת יעקב, לומר שהא בהא תליא מלתא, אם יקיימו התורה תתקיים בידם הארץ ואם לא תקיא הארץ יושביה:
השלך לפני פרעה יהי לתנין, פרעה הוא יהי לתנין דכתיב בפרעה התנין הגדול הרובץ בתוך יאוריו. והיו לתנינם כתיב חסר לומר שאין להם שום ממשות, לתנינים גימ' ק"ץ ת', לומר שנשלם הקץ:
ונהפכו לדם, לפי שהיה רוחץ גופו בדם ילדי ישראל לזה לקה בדם:
נהרתם נה"ר ת"ם מימי"ו:
ובעצים ובאבנים, אלו הע"ז והצלמים:
בעצים גימ' בצלמים, בעצים עצבים:
בלטיהם, בקללותיהם תרגום ארור ליט:
ולא יכלו לשת"ת כתיב אפילו שתיה קטנה, ובכה כתיב ולא אמר ובך לומר לו שיבכה:
תעל הצפרדע, מלאך הממונה על הצפרדע, וכן יש מלאך הממונה על הכנים:
והפלאתי, גימ' ישראל שהם מופלאים ומובדלים וראויים לעשות להם פלאות:
עודך מסתולל בעמי לבלתי, ר"ת בלעם הוא היה באותה עצה:
והפשתה והשעורה נכתה, והרשעה נכתה שפשתה ידם על ישראל. גבעול, שעלתה על גבן והכבידה עולן, והחטה והכוסמת הוא רומז על ישראל שהם מחטאים ומטהרים עצמן מן העונות ומכסין עצמן כמת. אפילות שיושבים באפילה וסובלים עליהם עול הגלות, לא נוכו:
<b>פרשת</b> <b>בא</b>
<b>ויאמר</b> ה' אל משה בא אל פרעה. לפי שמשה היה תמיה מאין בא לו החזוק מאחר שבא לו המכה של הברד שהיא כוללת מכות הרבה, וכן נאמר לו ובאו כל מגפתי וגו' ומתו אנשים והכה הברד כל עשב השדה ושבר העץ והפשתה והשעורה, והחטה לא נצולה אלא ע"י שנעשו בה פלאי פלאות, כי מאחר שאש מתלקחת בתוך הברד ודאי האש שורף כל הזרוע אפילו שיהיה טמון כמו שאמר ואש מתלקחת, מת לקחת, מת מהברד לקחת האש, ובפרט שראה הקולות והרעמים, ואמרו ז"ל לא נבראו רעמים אלא לישר עקמימות שבלב, וכן אמר הוא העתירו אל ה' ורב מהיות קולות אלהים וברד, א"כ מה טענה לחזוקו ומה מקום מצא, ואם אחר כל זה חזק לבו שלא אמר ויחזק ה' אלא ויחזק לב, איך הלך והתרה בו על הארבה שהיא קלה ממה שלפניה, ואם החיזוק בא לו מאת ה' נראה שהוא עול ח"ו שהרי התודה ונתחרט והודה ואמר ה' הצדיק והוא ועמו הרשעים, א"כ שב בתשובה גמורה שעשה וידוי וחרטה ואיך אכנס אצלו ואתרה בו, א"ל הקב"ה בא אל פרעה והתרה בו כי אני הכבדתי את לבו, אתה רואה שעשה תשובה ואין אתה רואה מה בלבו, כי האדם יראה לעינים וה' יראה ללבב, לא הבנת מצפוניו תשובתו היא ברמאות שאמר ה' הצדיק ואני, צרף עצמו לה' שאומר שה' הצדיק והוא ג"כ, ועמו הם הרשעים, ומתרעם עלי ואומר מאחר שהוא צדיק למה הבאתי עליו מכות אם עמו הם רשעים, ולא די זה אלא שהפריד והפריש בין אותיות הוי"ה, ה' הצדיק ועמי הרשעים ר"ת הוי"ה והוא הפריד בין שניהם בין שתי אותיות. למען שתי אותותי, שתי אותיות שהפריד בין י"ה לו"ה ואמר ואני באמצע:
ולמען תספר באזני בנך ובן בנך וגו'. ומה שאמרת מאחר שבאו עליו מכת הברד שהיא כוללת מכות הדבר איך אתרה בו על מכת הארבה, כדי שתספר באזני בנך. את אשר התעללתי שחקתי, כפירש"י ז"ל כלשון יושב בשמים ישחק ה' ילעג למו, ולזה פזר גדול ותלישא קטנה, לומר אפילו שהיא בעיניך קטנה מכת הארבה בערך הברד, תראה שהוא אומר חטאתי מה שלא אמר כן במכות הקודמות שאמר חטאתי לה' אלהיכם ולכם, ולא די שיאמר לה' אלהיכם אלא ולכם שישאל מכם תחילה, למען תספר באזני בנך ובן בנך, א"כ לא תתבייש ממנו בא אל פרעה, וידעתם כי אני ה' וצריך לאמת דברי שאמרתי ולא ישמע אליכם פרעה ונתתי את ידי וידעו מצרים כי אני ה' בנטותי את ידי, עד שידעו זה באמיתות ויאמר חטאתי ועתה שא נא חטאתי אך הפעם. ועוד וידעתי כי אני ה', שצריך שידעו כי אנ"י היא הלוחמת מלחמותי והיא כלולה מעשר. ולזה צריך להביא עליו עשר מכות, וזהו ואת אותותי אשר שמתי בם, שכבר שמתי להם למכות אות מששת ימי בראשית, שעשיתי סימן ואות במטה שלך דצ"ך עד"ש באח"ב. במ"ק ב"ם, וזהו אשר שמתי בם, א"כ צריך שיבאו כולם:
<b>ובמדרש</b> ומהו כל המופתים אשר שמתי בידך. זה המטה שהיו כתובים עליו י' מכות נוטריקון דצ"ך עד"ש באח"ב, א"ל הקב"ה אלו המכות אשר שמתי בידך עשה אותם לפני פרעה ע"י זה המטה ואני אחזק את לבו כדי לפרוע דינם מהם, ואמרת אל פרעה כה אמר ה' בני בכורי ישראל, גלה לו הקב"ה שלא ישלח את ישראל עד מכת בכורות ע"כ. א"כ בא אל פרעה ואל תתבייש ממנו כי אני הכבדתי את לבו מהסיבה הנזכרת, וידעתם כי אני ה', ס"ת בגימטרא ה"ס, כי היא הלוחמת, ואמר למשה שתוק הס ודע בידיעה ולא תהרהר.
<b>ויבא</b> משה ואהרן אל פרעה. כשאמר לו הקב"ה כן אז נתחזק לבו של משה ונכנס לתוך היכלו של פרעה באבירות לב, ולא אמר ויבא אלא כאן, שבכל מכה שהיה בה התראה אמר לו הקב"ה בא ולא אמר ויבא אלא כאן מהטעם שאמרנו. ועוד אמר בא אל פרעה לפי שכשראה פרעה הברד פחד ונסגר בבית בחדרי חדרים, ולזה אמר וישלח פרעה ויקרא למשה ששלח מחדרו, אמר לו הקב"ה בא אל פרעה אין דלת נסגר מפניך, פעם ראשונה שנכנסת והשומרים מהם נעשו סומים ומהם נעשו חרשים כמו שדרשו ז"ל על פסוק מי שם אלם, והאריות ששם על פתח לא עמדו בפניהם השיש נפתח מפניהם של צפרדעים ופתחו של פרעה יסגר מפניכם, בא אל פרעה הכנס, כמי שנכנס בביתו בלי פחד. עד מתי מאנת לענות מפני, אמור לו שהוא חושב שאיני מבין מצפוני לבו, בצפרדעים היתה ענייתך טובה שאמרת העתירו אל ה' ואשלחה את העם, בשאר המכות באת בתחבולות ובמרמות, במכת הערוב אמרת אשלח לא אמרת אשלח את העם אלא אתכם, כדי שאחר שתוסר המכה תמצא עילה לומר אני לא אמרתי אלא אתכם על משה ועל אהרן, וכן בברד אמרת ואשלחה אתכם למה מאנת לענות ולומר אשלח את העם, ולא די שאינך משלח אלא שאתה גונב דעת הקב"ה ח"ו, וזהו אמר לענות מפני, לא תגנוב דעתי, לפחות תענה ותאמר לא אשלח את העם, כי אם מאן אתה לשלח, פירוש אפילו שאתה ממאן בשלוח לפחות ענייתך לא תהיה ברמאות, ופירוש כי אע"פ, כמו רפאה נפשי כי חטאתי לך:
<b>הנני</b> מביא מחר. א"ל בצפרדעים אמרת אשלח את העם ענייתך היתה בלא רמאות ואמרת העתירו אל ה' מחר לנסות הקב"ה, כי חשב פרעה שמערכת הכוכבים הביאה המכה והגיע עת סור המכה, וכשאמר משה מתי אעתיר לך אמר הגיע עת סור המכה, ולזה אמר משה התפאר, ולזה אמר למחר ורצה לסבול המכה, א"ל הקב"ה אתה אמרת מחר הנני מביא מחר ארבה לפי שהטריח הבריות בשהיית יום. לזה וכסה את עין הארץ, מי שהוא עין הארץ שהוא פרעה כדי שלא יוכל עוד לראות ולא ינסה. ומלאו בתיך תחלה ובתי כל עבדיך אחר כן והדר ובתי כל מצרים, אשר לא ראו אבותיך, שיבאו ויכסו האדם שלא יוכל לראות זה לא נשמע מעולם. ואמר את כל אשר השאיר הברד. לומר שזו כלולה במכת הברד, והחושך כלול בארבה שנאמר ולא יוכל לראות, ולזה אמר הקב"ה במכת הברד כי בפעם הזאת אני שולח את כל מגפותי:
<b>ויפן</b> ויצא מעם פרעה. לומר שפרעה לבד ראה יציאתו ועבדיו לא ראוהו, לפי שאמר ובתי כל עבדיך כהו עיניהם עליו ולא ראוהו, ואפילו פרעה לא ראה אלא אחד יוצא והם שנים שנאמר ויבא משה ואהרן אל פרעה ויאמרו א"כ היה לו לומר ויפנו ויצאו:
<b>ויאמרו</b> עבדי פרעה אליו עד מתי יהיה זה לנו למוקש וגו'. כתב רבינו בחיי ז"ל עד"ר בעבור משה אמר כן, וכן כתיב כי זה משה, ועל ידו באו להם המכות, ויתכן ג"כ לפרש עד מתי יהיה זה לרמוז למה שאמר זה אלי ואנוהו, וגילה לנו בכתוב זה על מחשבתם הרעה שכפרו בעיקר ע"כ. ויתכן לומר שאמר זה על פרעה כי בסיבתו הם לוקים, בצפרדעים אמר ובכה ובעמך ובכל עבדיך יעלו הצפרדעים, בערוב אמר הנני משליח בך ובעבדיך. בדבר אמר ג"כ שולח את כל מגפותי אל לבך ובעבדיך, בארבה אמר ומלאו בתיך ובתי כל עבדיך, וזה יובן ממה שאמר ויאמרו עבדי פרעה אליו, היל"ל ויאמרו לו עבדיו, אלא קודם אמרו הדברים ביניהם ואח"כ אמרו נפרעה, תחלה אמרו לעבדי פרעה ואחרי כן אליו, ולזה עבדי פרעה מוטעם אליו רביע, נראה שאמירתם לבד ולומר לבד. הטרם תדע וגו', א"ל אם עלינו לא חסת על מדינה כזאת שנקרא שמך עליה לא תחוס, ומכאן ואילך לא נזכרו עבדי פרעה, שהרי במכת בכורות אמר ומת כל בכור מבכור פרעה ולא אמר עד בכור עבדיו, לפי שידעו שמשה אמת, וכה"א גם האיש משה גדול מאד בעיני עבדי פרעה. ולזה אמר משה יירדו כל עבדיך והשתחוו לי וגו', ולזה נאמר במכת הארבה חטאתי, ולא אמר ועמי הרשעים כמו שאמר במכת הברד, כי הם עתה צדיקים
<b>ויושב</b> לא אמר ויקרא אלא ויושב. אפשר לומר שעבדיו השיבום קודם שיצאו חוץ לטרקלין, ולזה אמר ויצא משה מעם פרעה לבד ולא לחוץ:
<b>ויאמר</b> אליהם לכו עבדו. חזר לסורו ואמר לכו אתם עבדו ודאי בעבודתכם אתם תהיו עובדים על כולם ותוציאום ידי חובתם ותהיו שלוחיהם, מי ומי ההולכים עד שאדע כמה שלוחי צבור צריכים. א"ל משה אתה חושב שעבודתנו כמותכם שאומרים כמה בני אדם לכומר אחד להתפלל עליהם, ודאי בזה אנו אין אנו כן אלא בנערינו ובזקנינו, אפילו הזקנים אם אינם הולכים אין שליח צבור מוציאם ידי חובתם, בבנינו ובבנותינו כמו שאמר הקהל האנשים והנשים והטף וגו', כדי לתת שכר למביאיהם, בצאננו ובבקרנו כי חג ה', זה חג השבועות הוא יום קבלת התורה. ואולי על זה זה רמז בבנינו על כל הנשמות של כל הדורות העתידין לבא, ולזה לא נזכר בהם הליכה כלל ועיקר:
<b>עוד</b> אמר פרעה מי ומי ההולכים. אמר פרעה רואה אני באצטגנינות שלי שאין נכנס מכה אלא שנים, רמז על יהושע וכלב, מי עם ב' מלות גימ' כלב, מי ומי ההלכים בא"ת ב"ש עם הכולל גימ' יהושוע, א"ל משה לא ראית בטוב בנערינו ובזקנינו נלך לא נגזרה גזירה על פחות מבן עשרים ולא על יותר מבן ששים, א"כ נלך ודאי. בבנינו לא אמר נלך שהם הבחורים ובבנותינו בצאננו ובבקרנו נלך, כי הנשים אינם בכלל גזירה. ומי ההלכי"ם גימ' בן ס' עה"מ, נבא ולא ידע מה נבא שמבן ס' ומעלה כולם עלו. או נאמר בבנינו ובבנותינו רמז על בניו של משה, ולא אמר נלך לפי שנשמרו מהעין שעלו למעלה מס' רבוא, וכמו שבמשה נאמר, בתורה ולא ידע איש את קבורתו כן בניו אטמרו. או אמר בבנינו ובבנותינו רמז על בני לוי שלא נגזרה גזירה עליהם, ולפי שהם נושאי המשכן והיה נושא נושאיו לזה לא אמר נלך. ויאמר אליהם יהי כן ה' עמכם כאש"ר אשל"ח אתכ"ם ס"ת רח"ם, שאמר אני ברחמנות עליכם איני משלח אתכם כי רע"ה נג"ד פניכ"ם, ס"ת הד"ם, שאמר דם אני רואה, לא כן לכו נא הגברים, בבקשה שמראה שרחמנותו עליהם הוא מדבר עמהם לכו נא הגברים, הואיל ונגזרה גזירה עליהם אולי בסבת העבודה תבטל הגזרה מעליהם, כי אותה אתם מבקשים ומתפללים שתבטל הגזרה מעליכם, ויגרש אותם מאת פני פרעה ולא פירש מי המגרש, אולי כשראו העומדים שם שהיה פרעה מדבר עמהם ברחמנות ובלשון רכה גרשום שאין דרך מלך לדבר כן, ומשום כבודו גרשום. או נאמר שאותם שהשיבום הם גרשום שהם אמרו עד מתי יהיה זה לנו למוקש שלח את האנשים ויעבדו, ועתה שראו שפרעה אומר להם הראויים לעבודה ילכו כמו שאמרו הם שלח את האנשים ויעבדו ומשה מפציר ואומר בנערינו ובזקנינו נלך, אמרו מעתה אין על פרעה עון אשר חטא ולזה גרשום:
<b>ויאמר</b> ה' אל משה נטה את ידך על ארץ מצרים בארבה וגו'. מעולם אין ארבה בא למצרים ואם בא אינו מזיק ואינו נח, ולזה מר נטה ידך, כמי שקורא לחבירו שהוא רחוק ממנו קורא לו בהטיית ידו כן נטה יד על ארץ מצרים שלא בא לה ארבה מעולם ויעל ויאכל וינח:
<b>ויט</b> משה את מטהו. מרוב ענותנותו לא הטה ידו אלא במטה שחקוק עליו שם המפורש כדי שיבאו ברבוי, והשם שהיה חקוק נהג רוח קדים וגו':
<b>לפניו</b> לא היה. כמו שאמרתי שאין ארבה בא למצרים, לפי שנתן הגר בתו לשרה ונאמר לה הרבה ארבה את זרעך. ואחריו לא יהיה כן בשביל תפלתו של משה. עוד יכולין לו שמה שאמר ואחריו לא יהיה כן, לפי שזה של מצרים היה מן השמים ועד הארץ שנאמר ויכס את עין כל הארץ ותחשך הארץ:
<b>וינח</b> בכל גבול מצרים. שנחו על הארץ ומרבוים נחו זה על זה עד שגבהו והחשיכו עין כל הארץ, ולא הלכו ממקום למקום אלא בכל גבול מצרים, ומרבוום לא היה מכילם גבול מצרים והיו נחים זה על זה בערך זה לא היה ולא יהיה, כי אותו שהיה בימי יואל היו הולכים ממקום למקום שנאמר בעיר ישוקו בחומה ירוצון, אבל אלו אין להם רשות לילך חוץ לתחום ולא לארץ גושן והיו רבוי רב, א"כ היו מוכרחים להיות זה על זה:
<b>וימהר</b> פרעה לקרוא למשה ולאהרן. מהו המהירות אם היה קודם שיאכל הכל טוב היה למהר, אבל אחר שאכל הכל שנאמר ויאכל את כל עשב הארץ ואת כל פרי העץ ולא נותר כל ירק בעץ ובעשב השדה א"כ המהירות למה. שמעתי לפי שא"ל משה ומלאו בתיך ובתי כל עבדיך כשראה שלא נותר כל ירק בעץ ובעשב השדה, אמר עתה יכנסו לבתינו ויאכלו עינינו, ולזה ירא מהם, ואמר שא נא חטאתי והעתירו ויסר מעלי, מעלי ממש, שלא יבאו עלי וימיתוני מיתה משונה כזו, לזה אמר רק את המות הזה:
<b>לא</b> נשאר ארבה אחד. רמז להם על ישראל שהם משולים לארבה שיצאו כולם, אפילו עצמות השבטים הוציאו עמם כדי שלא יגינו עליהם, וכדי שלא ישתטחו על קברם בעת צרתם, וכדי שלא יעשום ע"ז, ולא ילכו בצער גלגול מחילות:
<b>ויאמר</b> ה' אל משה נטה ידך על ארץ מצרים בארבה וגו', וכתיב ויאמר ה' אל משה נטה את ידך על השמים ויהי חושך וגו' במדרש מהיכן היה אותו חושך ר' יהודה ור' נחמיה ר' יהודה אומר מחושך של מעלה שנאמר ישת חשך סתרו, ר' נחמיה אומר מחושך של גיהנם שנאמר ארץ עיפתה וגו'. צריך שתדע כי אלו הב' תנאים אינם חולקים אלא מר אמר חדא ומר אמר חדא, ר' יהודה שאמר מחושך של מעלה, וכי למעלה יש חושך והא כתיב ונהורא עמיה שרי, אלא כיון לומר מרוב הבהירות שנאמר בהיר הוא בשחקים הוא חושך בארץ, שאין להם להארציים יכולת לקבלו ומחשיך עיניהם, וזה החושך לא היה למצריים אלא לרשעי ישראל שמתו בו' ימי אפילה שנאמר וימנע מרשעים אורם, כי מרוב הבהירות אין יכולים לקבלו הגשמיים והארציי שהלך אחר יצרו ויתלבש גשמות עב וחומר עכור, לזה מתו, אבל מי שחומרם זך יכולין לקבלו והיו מביטין ורואין בו מסוף העולם ועד סופו, א"כ לזה כיון ר' יהודה מחושך של מעלה, שלשון חושך הוא מניעה כמו ולא חשך ממני מאומה וכן הרבה, וכה"א וימנע מרשעים אורם, ועל זה אמר נטה את ידך על השמים. ואמר בזוהר נטה את ידך על השמים וכי היך יכול לארמא ידיה על השמים, אלא נטה הרכין כדאמר ויט שמים וירד משיכו מלעילא לתתא, ידך אתרך אתרא דילך דרגא דאת שרי בגויה וכו', כי מדתו שמים והבן. ור' נחמיה שאמר מחושך של גיהנם כיון על המצריים שבא להם חשך עב הפך מהחושך שבא על רשעי ישראל, וימש חשך על חושך של מצריים שיש בו ממש. וכן במעשה אמר ויט משה את ידו על השמים ויהי חושך זה חושך של רשעי ישראל, אל, אפילה זו של מצרים שנאמר ארץ עיפתה כמו אופל, אמרו ז"ל ו' ימים שמש החושך, שנאמר ויהי חושך אפילה, בכל ארץ מצרים לא ראו איש את אחיו ולא קמו איש מתחתיו שלשת ימים הרי ששה ימים, וכל מכה ומכה היתה משמשת ז' ימים וזו ששה, הרי כמ"ש, שפרעה הוסיף במכת הצפרדעים, ומשה הוסיף יום במכת הערוב לפי שהתל בו שאמר אשלח אתכם כמ"ש, והקב"ה הוסיף יום במכת הברד, כאן חסר יום כנגד יום שהוסיף, ורז"ל אמרו שהניח להם היום ונפרע מהם בו על הים שנאמר ויהי הענן והחושך. וימש חושך תרגם בתר דיעדי קבל ליליא וכו'. וכתב רבינו בחיי ז"ל מכאן שמכת החושך התחיל באור הבקר אחר שעבר הלילה, שאילו התחילה מן הלילה היו המצריים אומרים שהיה הלילה ארוך שעור ו' ימים ולא היה בזה פרסום האות, וכדי שיתפרסם האות אצל הכל לא חלה המכה עד שהוסר חושן של לילה ונתברר לכל שהוא יום אז בא החושך ע"כ. ועל זה הדרך צריכים אנו לומר ולכל בני ישראל היה אור, שהתחיל להם האור בלילה כדי שיוכר האות, שאם היה מתחיל ביום לא היה פרסום הנס כ"כ כי היו אומרים שהוא יום ארוך, אלא שהתחיל מהלילה אחר שבא הלילה וידעו הכל שהוא לילה בא להם האור, וכן ולכל בני ישראל היה, ס"ת לילה, ואמר היה אור לא אור של יום אלא אור של עולם הבא, במושבתם קרי במושב ת"ם, שהוא עולם שכולו שבת שהוא מזומן להם לישראל. וזו מכה ט' והאור שגנזו ששמש ז' ימים מהבינה וגנזו לצדיקים ביסוד, ואמר ראה הקב"ה שאין כדאי שישתמשו בו רשעים וגנזו לצדיקים, ועכשיו רשעים אבדו שלא יכלו לסבול, א"כ כדאי הם ישראל להשתמש בו שהם כולם צדיקים, ולזה לא אמר ולכל בני ישראל האיר ולא היה אור שכבר היה בששת ימי בראשית, וכה"א והיה אור הלבנה כאור החמה ואור החמה יהיה שבעתים כאור שבעת הימים הם ימי בראשית, ולזה אמר כאן הימים בה' הידיעה, ומרבוי בהירות האור בא החושך כמו שאמר אליבא דר' יהודה, ואפשר שאותו חושך בעצמו החשיך למצרים, כל מה שהם עבים ועכורים כן היה מתעבה להם כפי ערכם וכפי קבלתם, לא שיש בו שנוי אלא כל אחד כפי מזגו, ישראל מזגם זך קבלוהו וראו אור והמצריים כפי מזגם ועכירותם היה חושך עב שיש בו ממש, שכן הקב"ה עושה כמה שליחות בשליחות אחת, שנאמר ימינך ה' נאדרי בכח ימינך ה' תרעץ אויב. בימין בה מכה מצרים ובה מציל ישראל, וכן א"ל על פסוק הנה יום ה' בא בוער כתנור שעתיד הקב"ה להוציא חמה מנרתקה ובה שורף לרשעים ובה מרפא לצדיקים שנאמר וזרחה לכם יראי שמי שמש צדקה ומרפא וגו', ומרוב בהירות האור כמו שאז"ל אור שברא הקב"ה היה אדם מביט בו מסוף העולם ועד סופו, לזה נגלה להם כל סתום וראו כל מחבואותיהם וכל המטמונות שהיו להם למצרים. וכן במדרש היה אור בארץ גושי לא נאמר אלא במושבותם בכל מקום שהיה ישראל נכנס היה האור בא ומאיר לו מה שבחביות ומה שבתיבות ומה שבמטמונות, ובזה נתן להם חן בעיני מצרים וישאילום, שהיו אומרים להם השאילונו כלי פלוני והיו המצריים אומרים אין לנו, היו א"ל הרי במקום פלוני והיו המצרים אומרים אילו רצו לשקר היו נוטלין אותו בלא דעתנו כמו כן לא יחזיקו בו והיו משאילים להם, א"כ היה אור לקיים ואחרי כן יצאו ברכוש גדול, ברכ"ש כתיב, במ"ק כמו או"ר במ"ק:
<b>ויקרא</b> פרעה אל משה ויאמר לכו עבדו. לא אמר העתירו לפי שזו המכה באה על התראה כמו שאז"ל מי שלקה ושנה מכניסין אותו לכיפה, וג' מכות באו עליו בלא התראה והם כנים שחין חושך, וסימן חש"ך למפרע, לזה בכנים לא אמר העתירו לפי שחשב מאחר שלא התרה בה שהיא מקרית, וכן בשחין, והיה סובל המכה ולא היה קורא למשה, ולזה בג' מכות שהביא חש"ך בא"ת ב"ש סב"ל, אבל כשראה ולכל בני ישראל היה אור והיו הולכים ובאים ונכנסים אמר אם ירצו להרגנו מי מעכב על ידם, לזה קרא למשה כמ"ש. ואמר להם רק צאנכם ובקרכם יוצג, רצה לעכב הצאן כדי שלא ישלטו ישראל על מזל טלה ויהיה כפוף תחת ידם וברשותם, א"ל משה גם אתה תתן בידינו ותמסור לנו, ואמר ברמז לומר שהבין כוונתו. בידינו זבחים ועולות ר"ת בזה ע"ה, זבחים שיזבחו למצריים ויעלו על צוארם. ועשינו לה' אלהינו. שנאמר שירה. עוד אמר גם אתה תתן בידינו, רמז לו שהוא חייב בהענקה, שכן תת"ן גימ' ענ"ק תעניק. וגם מקננו ילך, לא אמר ילכו אלא ילך לומר שמזל טלה ילך עמנו ויהיה בעזרתנו, וכן אמר הקב"ה החודש הזה לכם, לכם ממש, וכוונתו של משה וישראל בלקיחת הצאן כדי למעט עבודת ע"ז, כי צאנם מתו ורצו לעבוד צאן ישראל, לזה היתה כוונתו של פרעה שלא נשאר להם צאן לעבדם, ומשה הבין כוונתו ואמר וגם מקננו וגו' לא תשאר פרסה, כדי שלא ימצא לע"ז שלהם שום זכר וזכרון, לזה אפילו הפרסה נקח, וכל זה כדי לעבוד את ה' אלהינו, כדי שלא ישאר שום ע"ז כי אם ה' אלהינו. פרסה גימ' אפילו עצם אדם עם ג' מלות, שאף עצמות של מתיהם העלו עמהם כדי שלא יעשוה ע"ז, או משום צער גלגול מחילות, ועוד כדי לקיים ולא תוסיפו לשוב בדרך הזה עוד, אפילו על דרך מחילות, כי ממנו דבר שהוא ממנו נקח שהם העצמות:
<b>ואנחנו</b> לא נדע מה נעבוד. אמר כן כדי שלא להניח לו שום טענה, קודם אמר לכו הגברים והניחו הטף, אח"כ אמר גם טפכם ילך עמכם רק צאנכם ובקרבם יוצג, עתה ימצא טענה לומר שיניחו לו צאן או בקר, שהוא אמר קודם שיניחו שניהם עתה יחזור לומר שיניחו מין אחד, לזה סתם פיו ואמר ואנחנו לא נדע מה נעבוד וגו', כלומר אין אנו יודעים במה היא העבודה אם במין הצאן או במין הבקר או בשניהם, ויאמר לו פרעה מעלי וגו', לא די שלא אמר העתירו אל ה', אלא שמפחיד אותו במיתה שאמר כי ביום ראותך פני תמות, ועוד למה אמר לא תוסיף ראות פני יאמר אל תוסף בא אלי, אלא שאר המכות היו במטה והיה חקוק עליה שם המפורש, וכשהיה משה נכנס היה מראהו כמראה מלאך כמו שאמר במדרש פר' שמות, ובזוהר מכה של חושך אמר לו הקב"ה נטה ידך ויט משה את ידו לא נזכר מטה. מקודם לא היה פרעה יכול לראות פני משה מבהירות המטה, עתה בא אליו בלא מטה א"ל אתה מאחז עיני הייתי חושב שאתה מלאך עתה נתאמת לי שאתה אדם כמוני אלא שאתה עושה אחיזת עינים. כי ביום ראותך פני, לא אמר ביום שאראה פניך תמות, אלא ראותך, יום שתעשה לי שום אחיזת עינים שאתה רואה אותי ואני איני רואה אותך, תמות, לא אמר אמיתך אלא תמות אני אעשה שתמות ע"י כשופין, ולזה אמר ראותך, ולא אמר ראותו, ועוד אמר תמות אני הייתי חושב שאתה מלאך, עתה שאתה בן אדם כמוני אוכל להמיתך. ויאמר משה כן דברת. אמת כשאני מביא עמי המטה ודאי יש ראיה אחרת, לא אוסיף עוד ראות פניך בלא מטה, ורז"ל אמרו לא אוסיף עוד ראות פניך אני לא אבא אליך אלא אתה תבא אלי, שנאמר ויקם פרעה לילה ויאמר קומו צאו:
<b>ויאמר</b> ה' אל משה עוד נגע אחד אביא. לפי דברינו שאמר, לפרעה לא אוסיף ראות פניך בלא מטה, א"ל הקב"ה אין לך עוד צורך במטה כי המכות שהיו כתובים בו שהם דצ"ך עד"ש באח"ב, לא נשאר כי אם מכת בכורות, מכה זו היא עלי להכותה כמו שאמר אני ולא מלאך אני ולא שליח, זהו אומר אביא על פרעה, אני על ידי ולא על ידך, אתה כבר השלמת שליחותך שנאמר ומשה ואהרן עשו את כל המופתים האלה נשאר עלי לשלם החוב שנסיתי אברהם בעשרה נסיונות ועמד בכולן ונסיון עשירי קח נא את בנך והלך הוא ובנו לבם אחד, והוליך שני נעריו ואמר להם שבו פה והלכו שניהם יחדיו, יחדו כתיב שיחדו שמי, א"כ כנגד זה שהוא נסיון בנו שהוא בכור, אע"פ שנולד ישמעאל כבר אמר לו כי ביצחק יקרא לך זרע, כנגד זה היא מכת בכורות, וכנגד שהלך הוא לבד משני נעריו, לזה אני ולא מלאך שי' מכות הם כנגד י' נסיונות, לא נשאר עליך אלא שתדבר באזני העם וישאלו כדי שלא יאמר אותו צדיק ועבדום קיים בהם ואחרי כן יצאו לא קיים בהם, ואפילו שדבר זה היה מסור בידם י"ב חודש, עכ"ז דבר נא, גדולה מצוה בשעתה, ועוד שאחר שבא עליהם מכת החושך ימצאו חן בעיניהם שיאמרו אילו היו רוצים לקחת היו לוקחים אותו בו' ימי אפילה, לזה אמר נא כלומר עתה בא עת זה הדבור. וכבר ביארתי פ' שמות השנויים שאמר שם ושאלה אשה וכאן וישאלו איש, ושם אמר ושמלות וכאן לא אמר, עיין שם. א"כ דבר נא מהר, למה לפי כשלחו כלה כולכם כאחד גרש יגרש ותהיו מבוהלים ונחפזים לזה דבר נא:
<b>גם</b> האיש משה גדול מאד בעיני עבדי פרעה וגו'. בכל מכה ומכה שהיה מביא עליהם היה גדול בעיניהם אלא אחר המכה היה בא להם החזוק כדי להביא עליהם המכה שאחריה, עתה שלא נשאר עליו להביא אין להם חזוק, א"כ גדול מאד בעיני עבדי פרעה, לא בעיני פרעה כי עדיין יש לו חזוק להכותו מכת הים שנאמר ויחזק ה' את לב פרעה וירדוף, ולאמר למשה ואתה הרם את מטך ונטה את ידך על הים וישובו המים על רכבו וגו':
<b>ויאמר</b> משה כה אמר ה' כחצות הלילה וגו'. אז"ל שאמר משה כחצות כדי שלא יטעו אצטגניני פרעה ויאמרו משה בדאי הוא. והקשה רבינו בחיי ז"ל ואמר איך יאמרו משה בדאי הוא ממכה שלישית שהיא מכת הכנים הא ע"כ אמרו אצבע אלהים ולא נראו עוד לפני משה ולא באו בהיכל המלך, והוא ז"ל האריך עיין שם בספרו. ואפשר לומר שמשה אמר כחצות הוא על היציאה ועל הגלוי כשיגלה הוא כחצות אבל ההכאה היא בחצי הלילה, וכן אמר משה כחצות הלילה אני יוצא ובמכה אמר ויהי בחצי הלילה וה' הכה כל בכור, לא אמר יצא והכה כל בכור, ולזה אמר כחצות ולא אמר בחצי כמו שאמר ויהי בחצי, ולא אמר בחצות, אלא משה אמר כחצות כלל שני חצאין חצי ראשון שהוא דין וחצי אחרון שהוא רחמים שהקב"ה משתעשע עם הצדיקים בגן עדן, והכאה זו צריך שיהיה בר דין ורחמים דין להכות בכורי מצרים ורחמים להצלת ישראל, ולזה היתה המכה זו בלילה ולא ביום כשאר המכות שהיו כולה ביום, א"כ לזה אמר משה כחצות הלילה אני יוצא, לקח מעט מחצי ראשון שנגלה בו, ולזה אמר יוצא, והתחלת חצי האחרון קודם שיגבר הרחמים, ולזה ומת כל בכור ולא כל מצרי, שלשון בכור הוא ראש, ואותו המת הוא תשלום הדין והתחלת הרחמים, ועל זה אמר דוד חצות לילה אקום להודות לך, פירוש על שהיתה המכה חצות לילה שבה התחלת הרחמים כדי להציל ישראל, וזהו על משפטי על משפט שעשה עם המצריים ומשפט עם ישראל, צדקך, על צדקה שעשית עם אבותינו במצרים שלא היה להם זכות ומצות כדי שיגאלו בהן ונתן להם דם פסח ודם מילה. וכן אמר במדרש:
<b>וכתב</b> הרב רבי מנחם ריקנאטי טעם היות המכה בחצי הלילה, כי אז ממשלת הדין לפעול פעולתה, ואותה שעה היתה שעת מאדים הממונה על ההריגה ועל הדם, שהרי ביום ה' יצאו אבותינו ממצרים כדאיתא בסדר עולם ובלילה מתו בכורי מצרים, וכשתחשוב סוד כצנ"ש חל"ם, כצנ"ש בראשי הימים, תמצא תחילת מאדים בחצות לילה, וטעם יוצא כטעם הנה ה' יוצא ממקומו, ר"ל יוצא ממדת רחמים ובא לו למדת הדין ע"כ. ואפשר עוד לומר שלזה אמר משה כחצות, לפי שאמר אני יוצא ממדת רחמים למדת הדין וכאן הוא הפך שיצא ממדת הדין שהוא חצי ראשון ונכנס למדת רחמים שהיא חצי האחרון, לז"א משה כחצות, ר"ל שאע"פ שהוא בחצי והתחילה מדת הרחמים יצא וחזר ובא לו לסוף מדת הדין, לזה כחצות ולא בחצות, שבחצות לילה הקב"ה משתעשע עם הצדיקים בגן עדן וכרוזא נפיק וקרי עורי צפון שהיא מד"ה ובואי תימן מדת הרחמים:
<b>ומת</b> כל בכור. ד"פ בכור, כנגד ד' קליפות שהם רמוזים באגוז שחפו עליהם, כנגד ד' יסודות, שכל קליפה גוברת על יסוד, קליפה ראשונה של אגוז רכה ומרה כנגד יסוד האש, כי מרירות היא חמה בטבע, ולזה רמז ואמר ומת כל בכו"ר באר"ץ מצרי"ם, ס"ת מצ"ר למפרע, שלקחה האגוז והביאה במצור לתוכה, קליפה ב' של אגוז הוא קשה זהו כנגד יסוד העפר שהוא קשה, וע"כ וכנגד זה אמר מבכור פרעה היושב על כסאו, פרע"ה למפרע העפ"ר, קליפה ג' של אגוז היא אותה שהיא נאכלת עם הפרי שיבש והיא נקלפת, כנגד זה אמר עד בכור השפחה אשר אחר הרחים שהם השינים שנאכלת והיא כנגד יסוד המים, קליפה ד' היא דקה מן הדקה והיא כנגד יסוד הרוח שאינו נתפס, כנגד זה אמר וכל בכור בהמה שאינה נחשבת לכלום:
<b>ובזוהר</b> שאל רבי יוסי אמאי לא הוה ביממא דיתגלי לכל פרסומי נסא ואמאי מיתו כל אינון חלשי דבתר ריחיא ואינון טליא דבני עאנא ולא מיתו פרעה ופרדשכי וגוברי מגיחי קרבא כמא דהוה בסנחריב דכתיב ויצא מלאך ה' ויך במחנה אשור, ותנינא כלהו מלכין בני מלכין רופינוס ופרדשכי, התם אתחזי גבורתא דחד שליחא דיליה יתיר מהאי דהוה יאות למהוי דיליה יתיר, והשיב לו רשב"י ז"ל תמר דכר ונוקבא לא סליק דא בלא דא, תמר כד"א כתמרות עשן מה עשן סליק חוור ואוכם אוף הכא כולא כליל בה בפלגות ליליא למעבד נמוסוי בחד שעתא חוור לישראל ואוכם למצרים, ועוד דהאי לילא אי לא אתפלג לא עביד נמוסוי, מנא לן מאברהם שנאמר ויחלק עליהם לילה. דאתפלג למעבד נמוסוי אוף הכא משה אמר ויהי כחצות כד"א כעלות המנחה וכתיב כעלות גדיש בעתו, אוף הכא כחצות כמפלג ליליא, ומשה ידע דלא עביד נמוסוי עד דאתפלג, והכי הוה דלא עביד נמוסוי עד דאתפלג בפלגו בתראה, הה"ד ויהי בחצי הלילה. ומת כל בכור אפילו דרגין עלאין ותתאין אתברו משולטנותהון כל אינון דשלטין בחכמתא דילהון דכתיב בארץ מצרים, וכלהו דרגין עילאין ותתאין כלהו בפסוקא אתחזון דכתיב מבכור פרעה היושב על כסאו, כתרא תתאה דקוזמיטא דמלכותא דלעילא, עד בכור השפחה כתרא שמאלא תתאה מניה דקוזמיטא, מבתר ארבע רחיין ארבע משריין משמע דכתיב אחר הרחים ולא מן הרחים, וכל בכור בהמה תתאין מתתאין נוקבא מנוקבתא דאשתכחו באתני ובעירי ברברבי ובזוטרי, עד בכור השבי אשר בבית הבור. אינון דנפקי משפחה די בהון עבדי לאסירי דישתעבדון בהון לעלמין ולא יפקון לחירו וברוחצנותא דאילין דרגין סריבו מצראי, דבהון עבדי קשרא לישראל דלא יפקון מן עבדותהון לעלמין, ובהאי אתחזי גבורתא ושולטנותא דקב"ה ודכרנא דא לא ישתצי לדרי דרין, ואי לא הוה חילא וגבורתא דקב"ה על מלכין ועל חרשי עלמין ועל חכימי עלמין לא יפקון ישראל מן עבדותא דשרא קטרין דילהון ותבר כל אינון כתרין בגין לאפקא לון. תאנא י' כתרין אינון לתתא כגוונא דלעילא וכלהו סתימין בתלתא אלין דאמרן, ותלת קשרין קשירו בהו על תלת דרגין דבהו עביד דלא יפקון ישראל משעבודהון לעלמין, זכאין אתון אברהם יצחק ויעקב דבזכותכון שרי קטרי ובדא קוב"ה דכר ג' קטרי מהימנותא דלכון הה"ד ויזכור אלהים את בריתו את אברהם הא קשרא חדא דאברהם, את יצחק הא קשרא תניינא דיצחק, ואת יעקב הא קשרא תליתאה שלימתא דיעקב. ע"כ:
<b>עוד</b> יכולין לומר על מה ששאל איך חד שליחא על ידוי מיתו מלכי ופרדשכי וכאן מיתו חלשי דבתר רחייא רעי ענא, אלא שם שהיה מלאך בערכו היו מלכי ופרדשכי, וכאן שהיה הקב"ה בעצמו כולם הם חלשים בערכו:
<b>ויאמר</b> משה, ומת. ובמעשה אמר הכה, אמר בזוהר הכה משה לא אמר אלא ומת, מהו הכה אלא דעבד ב"ה כמה דאגזים משה דכתיב והנה לא שמעת עד כה. ותראה בהתראת משה כל בכור שאמר הוא מלא ובהכאה חסר חוץ מן בכור השבי שהוא מלא, לפי שעד עתה לא היתה בהם המכה שעודם במלכותם הם מלאים, אבל אחר שהוכו ונתבטלו הם חסרים. ומה שאמר עד בכור השבי זה עון יוסף שהשליכוהו לבור, וישראל יוצאים ממצרים שהיא בור, והיה עון יוסף מעכב לזה הכהו כלו' שלא יעכב, ולפי שלא נתבטל לגמרי שהרי חזר ונעור בי' הרוגי מלכות לזה בכור השבי מלא. ורז"ל אמרו ארבעה בכורות נאמר כאן בכור לאיש, בכור לאשה, בכור לזכר, בכור לנקבה, הא כיצד איש אחד בא על עשר נשים, יולדות עשרה בנים נמצאו כולם בכורי נשים. י' אנשים באים על אשה אחת והיא יולדת י' בנים נמצאו כולם בכורי אנשים, א"כ לפי זה ומת כל בכור מבכור פרעה הם בכור איש בכור לזכר, עד בכור השפחה וכל בכור בהמה הם בכור לאשה, בכור לנקבה, ולזה אמר אשר אחר הרחים, שהיא נשואה כמו תטחן לאחר אשתו, וכל בכור בהמה זה המזנה בבהמה:
<b>והיתה</b> צעקה גדולה בכל ארץ מצרים אשר כמוהו לא נהיתה, וסמיך ליה ולכל בני ישראל לא יחרץ כלב לשונו. יאמר שהדרך כשמלאך בעיר כלבים צועקים וכאן שאין בית שאין שם מת, שמה"מ בא לעיר ואפ"ה לא יצעקו הכלבים כדי שלא ירעדו ויפחדו בני ישראל, ולזה סמך והיתה צעקה גדולה עם ולכל בני ישראל לומר שאפילו שיש צעקה גדולה המכה היתה בחצי הלילה שהוא זמן ממשלתם לצעוק, כמו שאז"ל ג' משמרות הוי הלילה ראשונה חמור נוער שניה כלבים צועקים, עכ"ז ישנו טבעם ולא יצעקו, וכמוהו לא נהיתה וכמוהו לא תוסיף וגו', ולפי שאין הקב"ה מקפח שכר כל בריה נתן להם לכלבים הטרפה ובגר אמר לא תאכלו כל נבלה לגר אשר בשעריך תתננה ואכלם או מכור לנכרי, נתן טריפה לכלב ונבילה לגר אע"פ שהכלב הנבילה והטרפה הכל הם שוים אצלו עכ"ז הרחיקו מהנבלה לפי שנתנבלה ע"י סמאל ויש לו חלק בה, כי הכלב מרוב פחדו ממלאך המות צועק. כמו שכתב הרב רבי מנחם רקנאטי ז"ל איתי שכתב אחד מתלמידי ר' יהודה החסיד ז"ל פעם אחת היה כלב צועק וזנבו מונחת בין ירכותיו והיה מהלך לצדדין מאימת מלאך המות ובא אחד ודחף את הכלב למקום שהיה בורח משם ומת הכלב לאלתר, א"כ שכר גדול נתן לו שהרחיקו מן הנבילה שהיא חלקו של סמאל, כמו שאז"ל יחיו מתיך אלו המתים ע"י הקב"ה, נבלתי יקומון אלו המתים ע"י מלאך המות, ולזה מטמאים המתים, כי הצדיקים שמיתתם ע"י הקב"ה אינם מטמאים, כמו שאז"ל במסכת כתובות יום שמת רבי הכריזו בטלה הכהונה, לומר שיתעסקו בו הכהנים, לפי שמת ע"י הקב"ה ולא ע"י מה"מ. יחרץ, פירש"י ז"ל שהוא לשון שנון והביא לו חבר, הוא לא רצה לשנן לשונו כדי שלא להפחיד את ישראל לזה יתנו לו בשר שנשחט ע"י בדיקה ושנון. עוד אמר במדרש ולא עוד אלא שזכו לעבוד מצואתן לכתוב בהן ס"ת תפילין ומזוזות, שכר זה למה לפי שכשהכלב צועק אפילו הבהמות הם נפחדים ולוקחים התפעלות לעצמן, והם לא צעקו כדי להפחיד ג"כ הבהמות וימותו ע"י מה"מ שנאמר למאיש ועד בהמה, לזה זכו שעורות הבהמות הטהורות יתעבד בצואתם. ועוד יכולין לומר שנתן להם שנים, טריפה ועבוד בצואתם, לפי שהיה להם לצעוק משני דרכים, אחת מפני שהיא במשמרה שניה שהכלבים צועקים, ואחת כשמלאך המות בא לעיר ג"כ הכלבים צועקים, לזה לא קפח הקב"ה שכרם ונתן להם שנים, טריפה ועבוד. ואמר המדרש והלא דברים ק"ו, ומה אם חיה לא קפח הקב"ה שכרה ק"ו שכר בני אדם. או נאמר טעם אחר למה אמרה תורה לתת הטריפה לכלב לפי שאמרה תורה ועצם לא תשברו בו, כמו שאמר בזוהר ויחמון ליה וישתמודעון ליה דאיהו דחלא דילהון ולא יאמרון דחיה או דמילא אחרא הוא ויחמון גרמוי רמאן בשוקא ולא יכלין לשזבא ליה ועל דא שפטים, ודרך הכלבים לאכול העצמות ולא אכלו כדי לפרסם נסיו של הקב"ה, הם לא רצו לאכול עצמות נתן להם הקב"ה בשר, ועוד עשו הכלבים כמ"ש במדרש שהיו המצרים קוברים בתוך בתיהם כדי שלא יראו בהם ישראל, והיו הכלבים נכנסים מתוך הכוכים ומחטטין ומוציאים את הבכורות מתוך כוכיהן ומתעתעין בהם והיה קשה בעיניהם כחילו אותו היום קברום ע"כ. ולפי שלא אכלו נתן להם הטרפה, הם לא רצו לאכול נבלה נתן להם טרפה שהיא כשחוטה. ואפשר שלזה מעבדים עורות ס"ת בצואתם כמו שהם הראו הנס שעשה הקב"ה, כן ס"ת שמספרים נסיו ונפלאותיו ומראים כתיבתו לעם יהיה עבוד עורותיו בצואתם. עוד לפי שהוציא הקב"ה את ישראל על מנת לקבל התורה מי היה סבה למהר יציאתם לקבל התורה, הכלבים, לזה היה עבוד העורות שכותבים בהם התורה בצואתם. ובזה תבין מה שאז"ל על פסוק יודע צדיק דין דלים, יודע צדיקו של עולם שהכלב מזונותיו מעטים לכך שוהא אכילתו במעיו ג' ימים, מלבד הטעם למה שוהא אכילתו ג' ימים כמ"ש ז"ל יש טעם אחר כדי שיתעפש בגופו וכשיצא לא יהיה לו כל כך עפוש כדי לעבד בו העורות עוד אמרו פרק מי שהחשיך (קנ"ה:) אמר רב המנונא ש"מ אורח ארעא למשדא אומצא לכלבא:
<b>למען</b> תדע אשר יפלה ה' בין מצרים ובין ישראל, שלבני ישראל לא יחרץ כלב לשונו ולמצרים יחרץ, מי מודיע הפלא הזה הכלבים א"כ ראוים הם ליתן להם שכר:
<b>וירדו</b> כל עבדיך אלה אלי, רז"ל אמרו חלק כבוד למלכות שלא אמר וירדת. או נאמר שאמר וירדו כל עבדיך, כבר אמר בפסוק גם האיש משה גדול מאד בארץ מצרים בעיני עבדי פרעה, לא בעיני פרעה, כי אחר שנשלמו ה' מכות לא היה להם חזוק לב, אבל פרעה עדין צריך לחזק לבו להראות המופתים של קריעת ים סוף, לזה אמר וירדו כל עבדיך אלה שידעו כולם שאתה היית סבת כל המכות והשתחוו לי שיודו שכל מה שעשיתי הוא באמירת הקב"ה, זהו לאמר. עוד אמירת לאמר מלשון את ה' האמרת, כך אמר משה שסופם של עבדיך שיאמרו לי, לא אתה שאמרת אל תוסף ראות פני ודחיתני, ויצא מעם פרעה בחרי חף ולא מעם עבדיו:
<b>ויאמר</b> ה' אל משה לא ישמע אליכם פרעה, רצה הקב"ה להקדים למשה כמו שהקדים קודם המכות ואני אקשה את לב פרעה, כן ג"כ אמר אחר המכות שעתיד להקשות לבו למען רבות מופתים של קריעת ים סוף, וא"ל כן כדי לחזק לבו של משה ולבן של ישראל כשיראו אותם רודפים אחריהם, ולזה סמך ויאמר ה' אל משה ואל אהרן בארץ מצרים החודש הזה לכם וגו', לומר שאע"פ שמזל זה החודש הוא מזל טלה והוא מזלן של מצרים חזר להיות לכם בעזרתכם, ולזה אמר בארץ מצרים, אע"פ שהוא במקום ממשלתו לכם הוא כפוף תחת ידיכם, ולזה עשו ממנו חשבון ועשו אותו ראש חדשים, וכשיראו כן שאר המזלות גם הם יהיו לכם למאמרכם, וזהו אומרו ראשון הוא לכם לחדשי שיראו שאר חדשי המזלות ויהיו לכם:
<b>דברו</b> אל כל עדת בני ישראל ויקחו לכם שה לבית אבות ויהיה למשמרת ושחטו אותו כל קהל עדת ישראל, שה אחד ישחטו אותו כל קהל עדת ישראל, אלא רמז על מזל טלה שהוא ראש כל המזלות שיהיה כפוף תחת ידם, והקדים להם כל זה כדי לחזק לבן באמונתו ית', והיה להם מדת הבטחון בהקב"ה, לפי שהם הולכי דרכים והולכים ליכנס בים כדי שלא ימצא המקטרג מקום לקטרג. עוד אמר ולא ישמע אליכם פרעה כמו שאמר במדרש שלח הקב"ה משה לגאול ולא רצה פרעה, אמר הקב"ה כראוי עשה פרעה כי אני אמרתי לאביהם דן אנכי, וכי משה אנכי או אהרן אנכי, א"כ צריך אני להרבות מופתי כדי לקיים דבורי, שאמרתי דן אנכי ואתם עשיתם מה שמוטל עליכם לעשות, זהו ומשה ואהרן עשו א"כ הדין עם פרעה שלא שלח, זהו ויחזק ה' את לב פרעה ולא שלח גו', וכן במדרש ז"ל ואמר אליך שלח את בני ויעבדוני ותמאן לשלחו הנה אנכי הורג את בנך בכורך, ית' שמו של הקב"ה שהוא מגיד מראשית אחרית, אמר לאברהם וגם את הגוי אשר יעבודו דן אנכי, מהו דן זו מכת בכורות שנקראת נגע שנאמר עוד נגע אחד, מהו אנכי אמר הקב"ה פורע אני מהם במכת בכורות שנאמר הנה אנכי הורג את בנך ע"כ. הוקשה להם מאחר שאמר לאברהם דן אנכי משמע שכל המכות לא יהיו אלא ע"י ית', ואיך היו ע"י משה ואהרן, לזה אז"ל שרמז לאברהם על מכת בכורות לבד שתהיה ע"י, וזהו דן ד' דם שהיא מכה ראשונה, ון' נגע שהיא מכה אחרונה, ולזה אז"ל אע"פ שעשר מכות רמוזים במלת דן הכל הולך אחר החתום, כי לאברהם אמר אנכי ובמכת בכורות אמר אנכי הורג. וכן ג"כ אמרו במדרש כשאמר הקב"ה למשה עוד נגע אחד, אמר משה הרי הגיע הסימן, אחד היה אברהם הרי נגע אחד, כל זה אז"ל להורות כשאמר לאברהם דן אנכי לא היתה הכונה אלא על מכת בכורות, ואתיא אחד אחד שאפילו משה היה תמה על זה עד שאמר לו עוד נגע אחד אמר זה סימן, וכן במדרש אמר משה כשנגלה אליו בסנה אמר מי אנכי לא כך הבטחת לאברהם ואמרת לו דן אנכי, לא כך אמרת ליעקב אנכי ארד עמך מצרימה ואנכי אעלך, ולי אתה אומר שאוציא ישראל מי אנכי. הרי שהיה תמה עד שאמר לו עוד נגע אחד, ואמר זה סימן:
<b>ויאמר</b> ה' אל משה ואל אהרן. בכל המכות לא נאמר אמירה למשה ולאהרן אלא כאן, וכי ישראל לא היו מאמינים במשה עד שהוצרך למנות עמו אהרן. מכאן למדו שאין קדוש החדש אלא בב"ד מומחין, ולזה לא אמר דברו אל כל עדת בני ישראל לאמר החדש הזה לכם, שהיה משמע שאפילו בהדיוט לכך נאמר משה ואהרן. עוד אמרו במדרש הה"ד אלה שני בני היצהר העומדים על אדון כל הארץ, א"ר לוי מלמד שהיה הקב"ה חוזר ומבקש באי זה דבר לגאול את ישראל ולא היה מוצא עד שמצא זכותו של משה ואהרן והיא עמדה להם הה"ד אלה שני בני היצהר, למה"ד למלך שבקש לישא אשה ובאו ואמרו לו עניה היא ואין לה בעולם אלא שני נזמים בלבד א"ל המלך דיה, כך אמר הקב"ה דיין לישראל שיגאלו בזכות משה ואהרן, לכך נאמר ויאמר ה אל משה ואל אהרן, הוקשה להם שלא אמר ויאמר ה' אל משה ואל אהרן דברו, לזה אמרו שהאמירה היא אל משה ואל אהרן שזכותן דיין לישראל שיגאלו. אבל יש להקשות בזה המאמר שאמר מלמד שהיה הקב"ה חוזר ומבקש באיזה דבר לגאול את ישראל, הרי אמרנו שאמר לו הקב"ה בהוציאך את העם הזה ממצרים תעבדון את האלהים על ההר הזה, שאמר לו למשה בזכות התורה שיקבלו על ההר הזה, ועוד אמר במכילתא ואעבור עליך ואראך, הגיע שבועה שנשבע הקב"ה לאברהם לגאול לבניו ולא היה בידם מצות שנאמר שדים נכונו ושערך צמח ואת עירום ועריה מן התורה ומן המצות ונתן להם שתי מצות דם פסח ודם מילה. וכן אמר בפרקי ר"א ר' אליעזר אומר מה ראה הקב"ה לומר שני פעמים בדמיך חיי, אלא אמר הקב"ה בזכות שתי מצות הללו שהם דם פסח ודם מילה נגאלו ממצרים אלא לזכות במצוה צריך להקדים לה מצוה אחרת ששכר מצוה פירוש לזכות במצוה שכר, מצוה, שקדמה לה מצוה אחרת, ולא מצא כדי ליתן להם את התורה או המצות שהם דם פסח ודם מילה אלא בזכות משה ואהרן, ולזה היו שתים דם פסח ודם מילה, דם פסח כנגד אהרן שהוא קרבן והכהן מקריב הקרבן, שאע"פ שהיה נאכל לבעלים היה הכהן מקריב ממנו חלבו ודמו, דם מילה כנגד משה שהיה מהול והיה מוהל בארץ מצרים. במדרש למה אינו אומר במצרים א"ר חנינא כתיב בתורה בחוץ תעמוד אף אני אעשה כך בארץ מצרים ולא במצרים, וכן אמר משה כצאתי את העיר, ע"כ:
<b>או</b> נאמר ויאמר ה' אל משה ואל אהרן בארץ מצרים לאמר, ולא אמר דברו החדש הזה, שאמר הקב"ה עתה שהגיע יציאתם אמר מארץ מצרים לאמר, פירוש לנשאותה ולעלותה, מלשון את ה' האמרת, ואמר למשה ולאהרן העלוי שלכם שהלכתם בשליחותי בא להם בארץ מצרים, גם המעלה של ישראל וגאולתם ועלויים בא להם בארץ מצרים, א"כ בארץ מצרים לאמר, צריך לאמרה, לא כמו בבל שלא בא להם לישראל עלוי ומעלה שגרם החטא ונשאו נשים נכריות ולא נעשה להם נסים ונפלאות, לזו נתקללה שתחרב לנצח ולדורי דורים, שנאמר לא תשב לנצח ולא תשכון עד דור ודור, ואמר וטאטאתיה במטאטא השמד, וכן נאמר ונהפכו נחליה לזפת ועפרה לגפרית לדור ודור תחרב לנצח נצחים אין עובר בה, אבל מצרים שעל ידה בא לכם ולישראל העלוי והמעלה אמר לא תחרב אלא תתעלה שנאמר ושבתי את שבות מצרים, וכה"א והיה ביום ההוא יהיה ישראל שלישיה למצרים ולאשור ברכה בקרב הארץ, ולזה בגאולת מצרים אומרים אמת ממצרים גאלתנו, זוכרים שם המדינה מה שאין כן בבבל שלא נזכרה:
<b>החדש</b> הזה לכם ראש גו', לא חדשתי עולמי אלא בשבילכם שנאמר בראשית בשביל ישראל סבא שנקרא ראשית שנאמר קודש ישראל לה' ראשית וכו'. ראש חדשים, התורה שהיא ראש לכל חדושים שבעולם שקדמה אלפים שנה לחדוש העולם, ואמר ר' יצחק לא היה צריך להתחיל את התורה אלא מהחדש הזה לכם שהיא מצוה ראשונה שנתנה לישראל היא לכם. ד"א אמר החדש הזה לכם, זה משה שנאמר כי זה משה האיש לא בא אלא לגאלכם לכם, וכן החדש הזה לכם, ס"ת משה, ור"ת מ', שעמד מ' יום בהר, לכה בשבילכם כדי להוריד לכם התורה, ראש חדשים שהוא גואל ראשון, הוא גם כן לכם, משיח שנאמר בו ראשון לציון הנה הנם ולירושלים מבשר אתן, גם כן משה עמו שנאמר מ"ה שהי"ה הו"א שיהיה ר"ת משה, וכן עד כי יבא שיל"ה גימ' משה, וכן הנם ס"ת משה אהרן מרים, שיבאו בגאולה אחרונה כמו שהיו בגאולה ראשונה. לחדשי, כל החדושים שעתיד לחדש עולמו ולעשותכם בריה חדשה שנאמר ונתתי לכם לב חדש ורוח חדשה אתן וגו'. לחדשי השנה, כל החדושים והשנוים הכל בשבילכם, לכ"ם מל"ך, הוא לכם לחדשי, גימ' מלך המשיח ע"ה. ואמר שני פעמים לכם לרמוז לגואל ראשון ולגואל אחרון, שגואל ראשון נקרא מלך שנאמר ויהי בישורון מלך, לחדשי השנה, גימ' תשבי, רמז גם כן למבשר שהוא אליהו התשבי. ותמצא בפסוק זה י' מלות כנגד י' מאמרות שבהם נברא העולם, לרמוז שלא חדש הקב"ה העולם אלא בשביל ישראל סבא, וכן תחלתו ה' וסופו ה' לרמוז על י' הדברות שניתנו בשני לוחות ובכל אחד חמש, וכל זה נאמר למשה ולאהרן שיאמרו ליחידי הדור, ולא יאמרו אותם להמון העם כדי שלא יאמרו שיש עוד גלות אחר וגואל אחר ודיה לצרה בשעתה, ולזה לא אמר דברו אל כל עדת בני ישראל וגו' החדש הזה, ואגב גררא רמז להם למשה ולאהרן שלהם הדבור ושעתידין להתחדש ולבא עם מלך המשיח, ולזה אחר שאמר ומשה ואהרן עשו את כל המופתים האלה רמז להם כן, לפי שעל ידם נגאלו ישראל ונכנסו תחת כנפי השכינה וקבלו התורה, וע"י פסקה זוהמת הנחש ונהיו לו לעם והוא יהיה להם לאלהים, כי לזה היתה כוונת הבריאה, אם כן מן הדין ומן הראוי שיהיו גם כן בגאולה אחרונה, שאלמלא ראשונה לא באה אחרונה:
<b>ועוד</b> החדש הזה לכם ראש חדשים. ראש לב' חדשים הבאים אחריו שהם אייר וסיון, לקבלת התורה, שנתחדשו בחדש הג' ונעשו בריה חדשה, ראשון הוא לכם לחדשי, לשאר חדשים:
<b>ובמדרש</b> פסיקתא רבות עשית אתה ה' אלהי נפלאותיך ומחשבותיך אלינו, א"ר סימון חשבונותיך אלינו שכל אלפים ותמ"ח שנים עד שלא יצאו ישראל ממצרים היה הקב"ה יושב ומחשב חשבונות ומקדש את השנים ומחדש חדשים, וכיון שיצאו ישראל ממצרים מסרו למשה שנאמר ויאמר ה' אל משה ואל אהרן בארץ מצרים לאמר, מהו לאמר אמר מכאן ואילך הרי הם מסורים לכם הה"ד החדש הזה לכם ע"כ. הרי שכל תכלית הבריאה והמחשבה והחשבונות הם עלינו:
<b>עוד</b> החדש הזה לכם. שישראל מונין ללבנה שהן עתידין להתחדש כמותה. וכן במדרש עד שלא הוציא הקב"ה את ישראל ממצרים ברמז הודיעם שאין המלכות בא להם עד שלשים דור, חדש שלשים יום ומלכות שלכם שלשים דור, ותחלתם מאברהם שהתחיל להאיר שנאמר מי העיר ממזרח קרי ביה מי האיר ממזרח וכו':
<b>עוד</b> החדש חדשים חדשי. ג' חדש, רמז על חדש השלישי שעתידים להתחדש בקבלת התורה, כמו שאז"ל החרשים נעשו פקחים שנאמר ונשמע, סומים ראו שנאמר ויראו את אלהי ישראל, פסחים קמו שנאמר ויתיצבו, ומתו והוריד טל של תחית המתים וחיו ונעשו בריה חדשה, החדש, חדשה, ותמצא ה"ס יום מניסן עד סיון ששה בו, וכן כשתסיר ה' מהחדש ים מחדשים י' מחדשי גימ' ה"ס, כי היא הוציאה אותם ממצרים שנאמר אני ולא מלאך, בכח הבינה, שנאמר וחמשים עלו בני ישראל ה, וביום חמשים קבלו התורה בב' לוחות ה' בכל לוח הם ה' ה' ה"ס, ובינה, התורה ה' בראש וה' בסוף תור באמצע והיינו וקול התור נשמע בארצנו והבן, וסימן אשר הוצאת מארץ מצרים בכח גדול וביד חזקה:
<b>עוד</b> במדרש. השנה אמר ר' לוי כל מעשיהם של ישראל משונים מאומות עכו"ם בחרישתן ובזריעתן ובקצירתן ובעימורן ובדישתן ובגרניהם וביקביהם ובמנינם ובחשבונם, בחרישתן לא תחרוש בשור ובחמור, בזריעתן לא תזרע כרמך כלאים, בקצירתן ולקט קצירך לא תלקט, ובעימורן ושכחת עומר בשדה, ובדישתן לא תחסום שור בדישו, בגרניהם וביקביהם הענק תעניק לו מגרנך ומיקבך, במנינן ובחשבונן שאה"ע מונין לחמה וישראל ללבנה, החדש הזה לכם ע"כ, והבן שכלל כאן ט"ו דברים והעשירי קודם אינו ברשותן והבן:
<b>עוד</b> במדרש החדש הזה לכם, א"ל חדשו מעשיכם ותהיו ראש ואם לאו נבוכדנצר שנקרא ראש שנאמר אנת הוא רישא דדהבא יתגרה בכם, חדשים אם חדשתם מעשיכם תזכו לבית שני, חדשים בי"ת שני גימ', ואם לאו ראשון, הרי עשו מתגרה בכם שנקרא ראשון שנאמר ויצא הראשון, ואם תחדשו מעשיכם יבא ראשון ויפרע מראשון:
<b>עוד</b> החדש הזה לכם. אמר לכם כלומר שיפנו יביטו ללבנה שימי תוספתה היא בלילה, לומר שאין לה מזה העולם שום הנאה כמו הלילה שאין בה שום הנאה, כי אם השינה שהיא אחד מששים במיתה, וימי חסרונה היא לוקחת קצת מן היום לומר שאם האדם לוקח הנאות מזה העולם הוא בחסרון כי זה העולם הוא לעשו, שכן היה התנאי מן הבטן שעולם הבא הוא ליעקב וזה העולם הוא לעשו, ואין ליעקב כי אם קצת אחיזה כדי לקיים המצות כדי שיזכה בהם לעולם הבא, זהו וידו אוחזת בעקב בשביל העקב שהוא הסוף. ולזה אמר ויעקב נסע סכותה, לומר שיהיה צופה ומביט לסופו שהוא העוה"ב. ולזה תקן תפלת ערבית לומר שיהיה מגמת פניו הערבת שמשו ויתקן עצמו:
<b>דברו</b> אל כל עדת ישראל לאמר בעשר לחדש. תאמרו להם ותבשרו לכל עדת ישראל לא לזקנים לבד כמו שעשיתם בתחילה, שנאמר וילך משה ואהרן ויאספו את כל זקני ישראל והאמינו, ואחר כך אמרו להם ירא ה' עליכם וישפוט, עתה שהייתם שניכם גם עתה תבשרו לכל שניכם, ומה היא הבשורה, בעשר כתיב, בא עשר, באו העשר מכות שייעדתי להכותם, לפי שנסיתי אברהם אביכם בעשר נסיונות נתאחרה גאולתכם עד שבאו כולם לא נשאר כי אם מכה עשירית שהיא כנגד כולם, ג"כ בעשר בא עשר, אם כן בעשר, בביאת זו המכה באו העשר כולם וכבר תשש כחם, כי כשם שהיתה המכה בהם כן היתה בשר שלהם וכבר תשש כחו, ולזה ויקחו איש שה לבית אבות אבת כתיב גימ' ת"ג, ר"ל הכתר שלהם הוא השר, שה לבי"ת, ב' שה, השר והשה כולם מסורים בידם, ויהיה כפות ד' ימים כדי שיתאמת לכם ולא תאמרו שאני מצחק בכם מיום ליום, אע"פ שאני מאחר י"ד יום, כמ"ש במכילתא דברו אל כל עדת ישראל לאמר, אין ת"ל לאמר אלא להפסיק הענין, הדבור בר"ח:
ולקיחה בעשור ושחיטה בי"ד:
<b>ובמדרש</b> בשם ר' יוחנן הכא את אמר בעשור לחדש ולהלן אומר בעשור לחדש עלו מן הירדן, לקיחתו עמדה להם בירדן. אם כן לזה אמר ויקחו להם, כלומר הקיחה היא לתועלתם שיעלו מן הירדן, וסוף המאמר אומר ואכילתו עמדה להם בימי המן, שנאמר ואכלו את הבשר בלילה הזה, בלילה ההוא נדדה שנת המלך. הוקשה להם כי בלילה הזה הוא מיותר מאחר שאמר ולא תותירו ממנו עז בקר ודאי שצריך לאכלו בלילה קודם אור הבקר שלא יבא לידי נותר, אלא ודאי לדרשא אתא, וכן בלילה הזה ע"ה גימ' המן:
<b>עוד</b> במדרש אמר רבי ברכיה בשם רבי אבין ויקחו להם איש, זה הקב"ה שנאמר ה' איש מלחמה, שה לבית אבות אמר רבי יוחנן בשם רבי סימון לא לן אדם בירושלים ובידו עון כיצד תמיד של שחר מכפר על עבירות שנעשו בלילה ותמיד של בין הערבים מכפר על עבירות של יום. פירוש שה לבית אבות הוא על התמיד שהיה נקרב במעמד המשמר שהם נקראים בתי אבות שנאמר לבד ממכרם על האבות, ולזה אמר שה ב"פ כנגד תמיד של שחר ותמיד של בין הערבים, כנגד תמיד של שחר אמר לבית אבות וכנגד של בין הערבים אמר שה לבית, ורצה הקב"ה לקדשם ולטהרם ולהאכילם קדש קדשים וקרבן ראשון שיקריבו יהיה להם ללבן גופם וליעשות כהנים נהנים משולחן גבוה, כמו שאמר ואתם תהיו לי ממלכת כהנים וגוי קדוש, ולזה כל בן נכר לא יאכל בו, וכן רמז את קרבני לחמי לאשי, לאנשי, ועוד רמז כאן שני הבתים, שה לבית אבות כנגד בית ראשון, שה לבית כנגד בית שני. עוד נאמר שאמר שה לבית אבות שה לבית, כאן רמז להם ג' גליות, גלות מצרים כנגד אברהם, כי לזה ירד אברהם למצרים, גלות בבל רמז ליצחק שהלך לארץ פלשתים שהיא מגורי אביו, וירמוז לגלות בבל שהוא מקום מגורי אביו שהוא באור כשדים, וגלות אדום הוא כנגד יעקב שכל ימיו היו בצער רמז על הגלות הארוך, ועל השנים אמר לבית אבות שהיה להם קץ, ולזה רמזם כאחד שאמר לבית אבות, כי לעולם אומר אברהם יצחק ואינו אומר אברהם ויצחק אבל ביעקב לעולם אומר בוא"ו ויעקב, וכנגד אמר שה לבית, ליעקב שקראו בית, ואם ימעט הבית שנתמעט בית המקדש ונחרב, מהיות משה שאין משה רבינו שילמד עליהם זכות ונתמעט הזכות, ולקח הוא ושכנו הקרוב אל ביתו, רמז על עזרא הסופר ונחמיה בן חכליה שעלו ובנו בית שני, וכן ולקח הוא ושכנו הקרב אל. בגי' בא עזרא הסופר ונחמיה בן חכליה:
<b>או</b> נאמר ואם ימעט הבית רמז על בית שני שנתמעט שחסרו בו ה' דברים, ולקח הוא ושכנו הקרב. גימ' אלו לעזרא הסופר ולנחמיה. במכסת נפשות, מנו אותם ולא עלו כי אם ד' רבוא. איש לפי אכלו, שהיו עניים, תכסו. יעשו כסוי שהוא בנין הבית כפי כחם. או נאמר ולקח הוא ושכנו, רמז לב' משיחים:
<b>והיה</b> לכם למשמרת. במדרש מה ת"ל לפי שאמר בעשור וכו' אמרו ישראל למשה הן נזבח את תועבת מצרים לעיניהם, אמר להם מן הנס שהוא עושה לכם במשיכה אתם יודעים את הנס שיעשה לכם בשחיטה ע"כ. אם כן לפי זה יהיה פירוש והיה לכם למשמרת והיה הנס שמור לכם עד י"ד שהוא זמן שחיטתו. ולכך קדמה ד' ימים לקיחתו לשחיטתו כדי שיתפרסם לכל שלקחוהו לשוחטו לפרסם הנס, ולתת להם אבירות לב לשוחטו בלי פחד, ולתת דמו על המשקוף כדי שיתפרסם הנס יותר, וכל זה תראו ממשיכתו ולקיחתו, אז ושחטו אותו, לא ישחוט אחד אלא כל קהל עדת ישראל בפרהסיא בלי פחד, בין הערבים אחר חצות לעיניהם. עוד והיה לכם למשמרת, שם הוי"ה שהוא והי"ה הוא יהיה לכם למשמרת, שישמור אתכם, אם כן משכו התחילו למשוך הענין מעתה. ואפשר שלזה היה לקיחתו ארבעה ימים קודם לשחיטתו, כנגד ד' אותיות של שם, או כנגד ד' גאולות, או כנגד ד' קליפות שהם ד' בכורות הרמוזים בפסוק ומת על בכור כאשר אמרנו, וד' פעמים שה בפרשה:
<b>ובזוהר</b> אומר טעם אחר למה קדמה לקיחתו לשחיטתו ארבעה ימים ז"ל, אמר רבי אבא בדא אתקשרו ישראל ת' שנין ואע"ג דת' שנין לא אשתעבדו בהו מ"מ הואיל והוא זמין לאתקשרא ביה אתחשיב עליה כאילו אשתעבידו בהו כל ת' שנין, בגין כך מעכבין ליה כל ד' יומין קטירא ברשותא דישראל:
<b>ובמדרש</b> מכילתא מפני מה הקדים הכתוב לקיחתו של פסח לשחיטתו ד' ימים היה ר' מתתיא בן חרש אומר הרי הוא אומר ואעבור עליך ואראך והנה עתך עת דודים, הגיעה שבועה שנשבע הקב"ה לאברהם אבינו שהוא גואל את בניו ולא היו בידם מצות שיתעסקו בהם כדי שיגאלו שנאמר שדים נכונו ושערך צמח ואת ערום ועריה מן המצות, ונתן להם הקב"ה ב' מצות דם פסח ומילה שיתעסקו בהן כדי שיגאלו. ואומר גם את בדם בריתך שלחתי אסיריך וגו', לכך הקדים לקיחת הפסח קודם לשחיטתו ד' ימים, שאין נוטלים שכר אלא על המעשה. מה שאמר היה ר' מתתיא אומר לפי שמתתיא בן חרש לא בא לתרץ למה קדמה לקיחתו לשחיטתו ד' ימים, אלא הוא דרש הפסוק שאמר ואעבור עליך, ואמר בעל המאמר שעם אותה הדרשה שדרש נדע טעם למה קדמה לקיחתו לשחיטתו ד' ימים, והוא שהוקשה לו לרבי מתתיא שאמר ואת ערום ועריה מן המצות, והלא אמר רבי אלעזר הקפר ד' מצות היו בידם של ישראל שאין כל העולם כדאי להם, שלא נחשדו על העריות, אחת היתה ופרסמה הכתוב, וכה"א גן נעול אחותי כלה גל נעול גן נעול אלו הנקבות גל נעול אלו הזכרים. ר' נתן אומר גן נעול אלו הארוסות גל נעול אלו הנשואות, ולא נחשדו על לשון הרע שנאמר ושאלה אשה משכנתה כבר היה בידם זה י"ב חודש ואין אתה מוצא אחד מהם שהלשין על חבירו, ולא שנו את לשונם, כי משנוי הלשון שלמדו לשונם באו להתחבר עמהם כמו שהיה בבבל שנאמר ובניהם חצים מדבר אשדודית כי לא ידעו לדבר יהודית וזה היה להם למכשול שנשאו מהם. ולא שנו את שמם כדי שידעו שהם מרוחקים מהם, ועוד ששמם הוא על שם הגאולה, ראובן ראה ראיתי, שמעון וישמע אלהים את נאקתם וכן כולם, כדאיתא במדרש, ולהורות כי כולם היו מאמינים בגאולתן ואפילו שהיו בעבודה קשה היו בוטחים בהקב"ה שיגאלם וקבלו עליהם עול העבדות בסבר פנים יפות, כמ"ש במדרש על פסוק השבעתי אתכם בנות ירושלים השביעם שלא ימרדו במלכות ושלא ידחקו הקץ, שכן בני אפרים דחקו הקץ ונפלו מהם חללים הרבה מפני שלא האמינו בה' ושלא בטחו בישועתו, ועל שעברו על הקץ ועברו על השבועה שנאמר אם תעירו ואם תעוררו את האהבה, ר' יודן אומר האהבה שאהב יצחק את עשו, עד שתחפץ עד שנעשה חפצו של זקן, ופירוש חפצו של זקן הוא אברהם שהוא בחר לבניו הגלות, כמו שאמר אם לא כי צורם מכרם ואין צור אלא אברהם שנאמר הביטו אל צור חוצבתם ואל מקבת בור נוקרתם הביטו אל אברהם אביכם. וה' הסגירם שה' הסכים על ידו, לזה לא שנו שמם כדי שיהיה להם זכרון הגאולה ויבטחו בה', לזה היה ר' מתתיא נבוך עד שראה הפסוק והבין טעם הדבר, ולז"א הרי הוא אומר כלומר אם יש שום קושיא הרי היא מתורצת, הרי הוא אומר והנה עתך עת דודים הגיע העת שנשבע לדודים שהם האבות, ולא היה בידם מצות שיתעסקו, מצות הרבה היו בידם כמ"ש, אבל הם מצות בשב ואל תעשה, שלא נחשדו על העריות ולא על לשון הרע ולא שנו לשונם ולא שנו שמם כולם לא תעשה, ואין מקבלים שכר אלא על המעשה, כי בלא תעשה ינצל מן העונשים, אבל לקבל שכר צריך לעשות מעשה שאין נכר עבודת הבורא ושאנו עבדיו אלא במצות עשה משא"כ במצות לא תעשה, ורצה הקב"ה לזכותם שבעשייתם המצות יזכו לגאולה ולא תבא להם הגאולה מצד חסדו אלא מצד מעשיהם, ולזה הביא הפסוק האחר שאמר ואומר וגם את בדם בריתך, דייק מלת את ומלת בריתך ולא אמר ברית, מלת את כלומר אתה לקחת הגאולה בידך ע"י המעשה, ולז"א בעל המאמר שעם מה שאמר ר' מתתיא הבין למה קדמה לקיחתו לשחיטתו ד' ימים, לפי שהיה בידם ד' מצות לא תעשה ואין מקבלין עליהם שכר אלא על המעשה, לזה נתן להם ד' מצות עשה, שהם לקיחה שחיטה דם פסח ודם מילה, כנגד זה היה ד' ימים, כי ר' מתתיא אמר שלא בא לשאול על זה למה היו ארבעה, לא בא אלא לפי שאמר ואת ערום ועריה מן המצות, והלא היה להם ד' מצות, ועם מה שאמר הוא יצא לו לבעל המאמר תירוץ למה היו ד':
<b>שה</b> תמים זכר בן שנה יהיה לכם. פירוש אחר שעבר עליו על מזל טלה פורענות י"ב חדש, כמו שאז"ל מכות של מצרים י"ב חדש, אחר זה יהיה לכם, יהיה בסיעתכם:
<b>מן</b> הכבשים ומן העזים. יש לשאול בשלמא מן הכבשים שהוא מזל טלה שהיו כבושים תחת ידו ראוי לקחתו ולשוחטו אבל עזים למה, עוד למה אמר תקחו כבר אמר ויקחו להם איש שה לבית אבות, עוד מהו ומן העזים, רש"י ז"ל פירש ומן העזים או מן העזים. אלא כשאמר להם הקב"ה ויקחו להם איש שה לבית אבות פחדו שלא יערער עליהם השעיר ששחטו במכירתו של יוסף, לז"א להם קחו עתה מזל טלה שהייתם כבושים תחת ידו והיה מערער עליכם, וממה שאתם מפחדים מן העזים, ומן העזים תקחו, לעתיד בקרבן שלמים שנאמר ואם עז קרבנו וגו', ובמוספין שנאמר שעיר עזים אחד לחטאת וגו', ושעיר עזאזל לעשות שלום ביניכם ובינו, זה הוא שאמר מן העזים תקחו לעתיד:
<b>ולקחו</b> מן הדם ונתנו על שתי המזוזות ועל המשקוף. תמצא ג"פ הדם בצווי ה', וג"פ בצווי של משה. ג"פ בצווי של ה', ולקח מן הדם, והיה הדם לכם לאות, וראיתי את הדם. ובצווי של משה ג' פעמים, וטבלתם בדם אשר בסף, מן הדם אשר בסף, וראה את הדם. והכוונה היא כי היו ג' דמים דם מילה ודם פריעה ודם פסח, וכן אמר בזוהר ז"ל ואעבור עליך ואראך מתבוססת בדמיך, ואומר לך בדמיך חיי, ואומר לך בדמיך חיי, אמרי חבריא בדמיך דם פסח ודם מילה, אבל מתבוססת בדמיך מאי היא, אלא תרין דמין חד דפסח וחד דמילה, וחד דגזירו דכ"י וחד דפריעה דצדיק, אלין תרין דמין דבר נש קאים בגוייהו בקיומא לעלמא דאתי, דכתיב חיי. ודע כי היו רשומין שם יה"ו מן הדם, י' על המשקוף, ועל מזוזת ימין ו', ועל מזוזת שמאל ה', והוא שם הרחמים ובא והשלימו שאמר בדם אשר בסף, כי סף הוא כלי בית קבול ורמז לה' אחרונה של שם, וכן בסף בא"ת ב"ש שחו גימ' שדי, ועל פי שני עדים, כי שדי בא"ת ב"ש בקם, בסף גימ' בק"ם, לרמוז להשלים ה', ולשם שדי. ומה שאמר בצווי על שתי המזוזות ועל המשקוף כתב רבינו בחיי ז"ל על דרך הקבלה, כי הכתוב הזה רמז לאותיות השם המיוחד, ואמר על שתי המזוזות קודם, כי כן דרך הבנאי לסדר תחילה המזוזות ואח"כ ישים המשקוף, לעלות ממטה למעלה, אבל עתה הקדים המשקוף ואח"כ המזוזות מלמעלה למטה, ועבר ה' וראה את הדם, השם בתשלומו, וזהו והיה הדם לכם לאות, מלשון אותיות, על המשקוף ועל שתי המזוזות, ב' ההי"ן, ז"ש ופסח ה' על הפתח לשון פסיעה, כלומר ידלג משם. ולא יתן המשחית לבא מפני שהוא חתום בחותמו, והבן זה. ואם כן היו ד' מזבחות כנגד ד' אותיות ה', וכן אמרו במדרש ד' מזבחות היו לאבותינו במצרים, ואלו הן המשקוף ושתי המזוזות והסף, והסף הוא כלי קטן ועגול, והוא כדמות י' ע"כ:
<b>ומה</b> שאמר וראה את הדם ה', בתשלומו. פירוש השם במלואו מ"ה וד' אותיות היינו הדם, אבל הוא ז"ל אמר שהיו"ד היא רמוזה בסף שהוא כלי קטן ועגול, ולמה לא נרמז אותה למעלה במשקוף שהיו"ד היא תחלת כל האותיות שנאמר כלם בחכמה עשית, וכפי דרך הזוהר, דם מילה שהיא היו"ד היה על המשקוף, ודם הפריעה שהוא פורע למעלה הוא הוי"ו, ודם הפסח הוא ה' אמצעית, והסף הוא ה' אחרונה כמ"ש. ותמצא בדם שלישי בין של צווי ה' בין של צווי של משה מזכיר בו לשון ראיה. בצווי ה' אמר וראיתי את הדם, ובצווי של משה אמר וראה את הדם, לפי שדם שלישי הוא דם פסח והוא דם שחיטה והוא דין, ולז"א וראיתי את הדם אע"פ שהוא דם ופסחתי, וכן אמר וראה את הדם ופסח:
<b>ובמדרש</b> וראיתי את הדם והלא כתיב ידע מה בחשוכא וגו' מה ת"ל וראיתי את הדם, אלא רואה אני דם עקידתו של יצחק, ולמה לא אמר רואה אני דם מילה שהוא דם מצוה שהיא שקולה כנגד כל המצות של תורה, אלא דם מילה ופריעה כבר נרמזו, אבל בשלישי שהוא דם שחיטה לא היל"ל וראיתי שראיה בדם אינו רחמים, והעלם הדם הוא הרחמים לא הראיה, לז"א שראיה זו רמז לעקידת יצחק והוא דמו של יצחק שנאמר בו ה' יראה, הוי"ה יראה גימ' זה בדם העקדה:
<b>ובזוהר</b> ופסח ה' על הפתח ולא יתן המשחית לבא אל בתיכם לנגוף, משום דחמי קב"ה שמא קדישא דרשים על פתחא, אמר רבי יהודה אי הכי אמאי דמא דהא תנינן חוור וסומק וחד כליל ביני גווני, אמר ליה תרין דמי הוי חד דמילה וחד דפסח, דמילה רחמי, דפסח דינא, א"ר יהודה לאו הכי אלא דמא דאוליפנא דאחזר ההוא דמא קב"ה לרחמי כאלו הוא חוור בגו גווני, הדא ה"ד ואעבור עליך ואראך מתבוססת בדמיך ואומר לך בדמיך חיי, אע"ג דהוא סומקא אתחזר לרחמי דכתיב בדמיך חיי, ובג"כ רשים פתחא בתלת סטרין חד הכא וחד הכא וחד בינייהו ע"כ:
<b>וגם</b> אודיעך סוד הענין, למה יצאו ישראל ממצרים ע"י מילה ולא דבר אחר, ולמה המילה היתה ע"י משה ולא ע"י הזקנים, ואגב גררא תבין גם כן למה היה הגלות במצרים, ולמה הגאולה על ידי משה, ולמה לקח עצמות יוסף הוא ולא בני ישראל. כל זה תבינהו ממאמר הזוהר פרשת וישלח דף קע"ב זה לשונו, ת"ח תיאובתא דדרגין מסאבין לאו איהו אלא לקטרגא בסטרין קדישין, יעקב דאיהו קדישא כלהו כמן ליה וקטרגו בהדיה, בקדמיתא נשכיה חויא כמה דאת אמר ויגע בכף ירכו, השתא נשכיה חמור, תמן איהו קאים לגביה חויא, השתא שמעון ולוי דאתו מסטרא דדינא קשיא קיימו לגביה דחמור ושליטו עלוי בכל סטרין ואתכפיא קמייהו, כד"א ואת חמור ואת שכם הרגו וגו', ושמעון דהוה מזליה שור אתא על חמור וקטרג ביה בגין דלא יתחברון כחדא ואשתכח איהו מקטרגא דיליה כו', לבתר אתא שור ואשתלים בחמורים דכלהו מסטרא דחמור, יוסף דאיהו שור ומצרים אינון חמורים דכתיב אשר בשר חמורים בשרם, ועוד לבתר בני יעקב נפלו בין אינון חמורים בגין דאזדווג שור בהדייהו ונשכו לון גרמא ובשרא עד דאתער לוי כמלקדמין ובדר לאינון חמורים ותבר תוקפיהון מעלמא ואפיק לשור מתמן, הה"ד ויקח משה, ת"ח כד אתא שמעון בקדמיתא על ההוא חמור אתער עליהון דם דגזירו ולבתר ויהרגו כל זכר, כגוונא דא עבד קוב"ה על ידוי דלוי באינון חמורים במצרים, בקדמיתא דם ולבתר ויהרוג כל בכור בארץ מצרים, בהאי חמור דשכם כתיב ואת כל חילם ואת כל טפם ואת כל בהמתם הכא באינון חמורים כתיב כלי כסף וכלי זהב ושמלות, ושמעון ולוי דא קאים לגבי חמור ודא קאים לגבי חמורים כלהו ע"כ:
<b>עוד</b> אודיעך למה היתה המילה, לסתום פי המקטרג, לומר שהרי עושה בהם דין שהרי דם זב מהם, זהו ולא יתן המשחית, לא יתן לו מקום לקטרג שהרי הוא רואה דם וגזירו והם מוטלים על ערס, ואותו הדין של דם גזירו נתמלא עברה על מצרים והרג בהם כל בכור, לפי שלקחו בכורו של ישראל שהוא יוסף ביניהם, ואי אפשר לו לצאת עד שיצאו, שכן א"ל והעליתם את עצמותי מזה אתכם, ועל זה אמר הקב"ה למשה בתחלת הכל ואמרת אל פרעה כה אמר ה' בני בכורי ישראל ואומר אליך שלח את בני, לא אמר עמי כמו שאמר בכל המכות, לשלחו לא אמר לשלחם, הנה אנכי הורג את בנך בכורך. ולפי שיוסף נולד מהול לזה צוה הקב"ה למול את ישראל, לפי שאמר שלח את בני בכורי שרמז על יוסף כמ"ש. וכדי לסתום פיו של מקטרג שלא יאמר בכורך שהוא יוסף היה מהול ואלו הם ערלים, לכך צוה למולן ע"י משה שנולד מהול שנאמר המל ימול וכו', ולזה ארונו של יוסף הולך לפניהם כמנהיגם, לומר שהוא היה סבת יציאתם:
<b>ונחזור</b> לעניננו שהדין שהיה לישראל אותו הדין בעצמו היה למצרים, לישראל היה דם מילה ולמצרים היה דם הריגה, ז"ש ולא יהיה בכם נגף למשחית, נגף יהיה שהוא מילה ופריעה ובפרט לגדולים שודאי הם כואבים, אבל לא למשחית, והוא וראיתי את הדם ופסחתי עליכם ולא יהיה אותו הדם למשחית:
<b>ובזוהר</b> אית דינא קשיא ואית דינא רפיא בשעתא דאתעביד דינא על ישראל אתעביד בהאי דינא בעמין עכו"ם אתתקף האי דינא רפיא בדינא קשיא בגין לאתתקפא הה"ד ועבר ה' לנגוף את מצרים, ועבר דאתמלי עברה וזעמא ואתתקף בדינא קשיא, ולזה ועברתי בארץ מצרים אני ולא מלאך, שצריך לעשות דינא רפיא בישראל ולאתתקפא בדינא קשיא על מצראי, ועברה אחת לרפאות את ישראל, ולזה אמר פעם אחרת ועבר ה' לנגוף את מצרים. ופסח ה' על הפתח, אמרו בזוהר שהוא על המילה שהיא פתח הגוף, ופירוש על בעבור, וכה"א ונגף ה' את מצרים נגוף ורפוא נגוף למצרים ורפוא לישראל, שנאמר באור פני מלך חיים, שחיתה המילה, ולזה כתיב ועבר ה' לנגוף, כי ודאי מה צריך בעברה זו אלא לרפאות את ישראל שהיו כואבים מחמת המילה, שנאמר ויהי ביום השלישי בהיותם כואבים ולא היו יכולין להתעכב במצרים, לזה ירד הוא ולא מלאך לרפאותם שהרי כתיב ביהושע ויהי כאשר תמו כל הגוי להמול וישבו תחתם במחנה עד חיותם, כי ישבו במחנה עד שחיתה המילה, וכאן א"א להמתין שהרי אמר משה לפרעה וירדו כל עבדיך וגו' צא אתה וכל העם, ואם היו יושבים במצרים אפילו יום אחד לא היו יכולין לצאת שהיתה מתגברת עליהם מדת הדין כמו שהיה אחר כך, ולזה היה המכוון קודם שיסתם שער נ' של שערי טומאה, כי לזה נזכר מ"ט פעמים בתורה יציאת מצרים, אם כן לזה ועבר ה' לנגוף וגו', ולזה כתיב ועברתי בארץ מצרים וגו' והכיתי כל בכור בארץ מצרים, ב' פעמים בארץ מצרים, לרמוז על הדין של מצרים ועל הרחמים של ישראל, כי לשון ויעבור פעמים לרחמים ופעמים לדין, כמו שאמר בזוהר ז"ל ועבר ה' לנגוף את מצרים מאי ועבר דעבר על שורי דינא דכתרין הוו מתקשרי בכתרין אחרנין דלעילא שריא להו מקיומייהו ואעבר על ארחוי בגין למעבד להו דינא ולנקמא להו לישראל, וכדין הוא כל ועבר ועברתי ויעבור, על דקב"ה אעבר על כל ארחוי אי לדינא אי לרחמי, הכא ועבר בגין למעבד דינא, התם ויעבור בגין למעבד רחמי ע"כ:
<b>ובמדרש</b> ועברתי כמלך העובר ממקום למקום. כוונת המדרש שאין שום שנוי בו יתברך אלא מצד המקבלים. בעברתי במצרים כפי הכנתם של מצריים וכפי קבלתם חל עליהם דין, לא מצדו יתברך אלא מצדם שאינם יכולים לקבל רחמים כפי הכנתם וחומר מזגם הרע והעכור, כמו השמש שמיבשת הרך ומרככת הקשה כל אחד כפי חומרו, ולישראל בא להם הרחמים כי כפי זכות חומרם לא עשה בהם הדין פועל וקבלו מן הרחמים, כי העכירות שבחומרם נזדכך במילה ונשמתם היא מחלק אלוה, ולזה עברתי אני ולא מלאך, כדי שכל אחד יקבל כפי הכנתו, מה שאין יכולין לקבל כן מהמלאך כי הוא פשוט. ולזה היתה המכה בחצי הלילה שהוא סוף הדין ותחלת הרחמים, שאם היתה בתחלת הלילה היתה מדה"ד פוגעת בישראל, זהו שאמר זבח פסח הוא וגו' זבח למצרים פסח אשר פסח על בתי בני ישראל הכל היה כאחד, הוסיף ביאור שאמר בנגפו את מצרים בה הציל את בתינו, זהו ואת בתינו הציל, לזה ויקוד העם וישתחוו:
<b>ועברתי</b> באהרן מצרים וגו' אעשה שפטים, והרי דברים ק"ו ומה אם מדת פורענות שהיא מועטת אמר לעשות ועשה מדה טובה שהיא מרובה עאכ"ו. ובמדרש הוקשה להם מאחר שאמר אעשה שפטים שהוא דין היל"ל אני אלהים, אע"פ שכשהוא אמור אצל עונש פירוש אני נאמן ליפרע כמו וחללת את שם אלהיך אני ה', זהו כשלא פירש העונש אבל הכא שפירש ואמר אעשה שפטים היל"ל אני אלהים, לזה אז"ל אעשה שפטים בפורענות, אני ה' גם כן במדת הטובה והרחמים, כי אינו בא בטרוניא עם בריותיו ומרבה להטיב:
<b>ואכלו</b> את הבשר בלילה הזה. הפסח אינו נאכל אלא בלילה ואינו נאכל אלא עד חצות קודם שיתחילו הרחמים לבא, ולזה לא תאכלו ממנו נא ותרגם אונקלוס כד חי, שיש בו קצת חיות שלא נשתנה, ולא בשל במים, כדי שלא יהיה לו לשר של מצרים שום רחמים, וזהו ואכלו את הבשר, הב' ש"ר, על כרעיו ועל קרבו, הוא וכל כחותיו, מהראש שהוא השר הגדול, ועד כרעיו שהם שאר כחות שהם שפלים, ולזה כל עדת ישראל יעשו אותו, שצריך כל עדת ישראל שיתגברו כולם ויעשו אותה המצוה, ובזה יתגברו עליו ולא ימצא לו שום אחיזה בהם, וצוה שלא ישברו בו עצם, כדי שיהיה לו שום השארות כי ע' שרים הם צורך המרכבה, ויאכלו הבשר לבד להתיש כחו שלא ירים ראש, ולזה אמר שלא יוציאו מן הבשר החוצה הכל לכוונה אחת, ויהיה בבית אחד כדי שיהיה כפות כולו כאחד, ולזה היה צלי, שהצלי ישאר עכ"פ שום דבר מהבשר על גבי העצמות וישאר המוח שבתוך הראש ובתוך העצמות, וכה"א ועצם לא תשברו בו, אלא שישאר עצמותו קיים, כי יש לו צורך במרכבה שהם ע' שרים, ומה שאמר וירא ישראל את מצרים מת, לא מת ממש אלא שירד מגדולתו, כמו שאז"ל על פסוק כי מתו כל האנשים המבקשים וגו', והואיל ויש לו השארות והוא קיים והוא בכור, ובזה החודש הוא שולט והאילנות מוציאים פירות והתבואה ג"כ עיקר גידולם הוא בחדש זה, לזה אמרה תורה ז' ימים מצות תאכלו, מצות מלשון מריבה שיריבו עמו ויחלישו כחו שלא יתגבר, כי הוא נקרא חדש האביב, אב לי"ב חדשים, ולזה מברכין על האילנות כשמוציאים פרח בחדש זה ברוך שלא חסר בעולמו כלום וברא בו בריות טובות ואילנות טובות ליהנות וגו', ואין מברכים בשעת בשול הפירות אלא בזמן הפרח שהוא עיקר הפרי, ולוקחין מכל הפירות שנזכרו בשיר השירים ודורסין אותם ועושים מהם חרוסת, ולפי שהיה מתגאה בהם שבאים כולם על ידו שכולם מוציאים פרח ומלבלבין בחודש זה, לזה אנו קורין שיר השירים לומר שכל הפירות הם מאתו ית' ולא החודש גורם, וזהו אל גנת אגוז ירדתי לראות באבי הנחל לראות הפרחה הגפן, להראות לאחרים, שידעו הכל כי הכל מאתו ית', ולזה דורסים אותם ועושין מהם חרוסת, לומר שהוא חסר מהם, ולזה כשנתרעמו על משה אמרו לא אל מקום זרע ותאנה וגפן ורמון, לומר שהם בידו של מזל טלה וכשיצאו מרשותו חסרום, לזה הבטיחם במשנה תורה ארץ חטה ושעורה, שהשעורה אע"פ שהיא בחודש האביב וגפן ותאנה ורמון הכל תחת רשותו בארץ ישראל, אע"פ שמלבלבין בחודש ניסן, ובזה צריכין ישראל לריב עמו ולהרבות בתורה, ולזה קורין משלי ופרקי אבות, ולזה לא נאמר שמחה בפסח כמו שנאמר בחג, ועושין כל זה כדי להתיש כחו, ומקריבין העומר מן השעורים שהן אביב, ולזה צריך לומר בכל יום אמת ממצרים גאלתנו, לא אמר גאלת את אבותינו אלא גאלתנו, כמי שאומרים בליל פסח ואילו לא גאל את אבותינו עדיין אנו וגו', שבכל יום הוא גואלנו שלא ישלוט, בפרט בזה החודש שמעט קודם אנו קורין פרשת החדש, ומקחו בעשור ושוחטים אותו בי"ד ואוכלין אותו בליל ט"ו, ועושין ז' ימים מצות ומריבה, שקורין בכל יום פרשה חוץ מפרשת הקרבן, ואע"פ שאין לנו קרבן ונשלמה פרים שפתינו, כל זה להתיש כחו, ולזה נמולו בלילה הזה לומר שאותם שהים שולטים עליהם היו ערלים ואלו הן נמולים, ועל זה אמר ושמרת את החקה הזאת למועדי מימים ימימה, ובזה תבין למה נשאר כרעה כאז"ל לא נשאר בהם עד אחד, לא אמר לא נשאר מהם אחד אלא עד אחד ולא עד בכלל שנשאר פרעה. שאם אין לשר אותה אין לה קיום, לזה נשאר פרעה שהוא שקול כנגד כלם, ומלך בנינוה כי זה להורות שיש לו השארות, וכן הוא אומר ושבתי את שבות מצרים וגו', לפי שאפילו ששעבדו אותם לא שלטו בממונם שנאמר וממקנה בני ישראל וגו', ולא לקחו מקומם שהיא ארץ גושן שהיא מבחר ארץ מצרים, ולא שלטו בנשותיהם, ולזה אמרה תורה לא תתעב מצרי, כי ממצרים באה לישראל המעלה והשררה, והקב"ה נעשה להם לאלוה, שנאמר אנכי ה' אלהיך אשר הוצאתיך מארץ מצרים, ואמר הנביא ואנכי ה' אלהיך מארץ מצרים, אם כן לזה צריך להניח לו שום השארות, עד שהקב"ה יחדש עולמו ויכלו השרים כולם יבטל הוא ג"כ, זהו ולא תותירו ממנו עד בקר, אימתי לא תותירו ממנו שלא יהיה לו שום השארות וזכר וזכרון, עד בקר עד בקרו של חדוש העולם, אחר כלות העולם הזה שהוא כלה ודומה ללילה, וכן אמר במדרש שכבי עד הבקר עד בקרו של משיח, והנותר ממנו עד בקר באש תשרפו ביום הדין, שנאמר הנה יום ה' בא בוער כתנור:
<b>ועוד</b> ועצם לא תשברו בו, לפי שאיזה מישראל היו עובדים למזל טלה וע"ז של ישראל אין לה בטול עולמית, לזה העצם שהוא העיקר לא ישבר שהוא אסור בהנאה ואין לו ביטול:
<b>ובמדרש</b> תנא דבי אליהו צלי אש בזכות אברהם שהצלתיו מן האש, מצות בזכות שרה שלשה עוגות מצות, על מרורים כשם שנרדפו בני וכן רדפום בני עשו ע"כ. רמז להם שיגלו עוד, ולזה מרורים גלות בבל וגלות אדום הארוך, וכן ע"ל כרעי"ו גימ' לעש"ו:
<b>וככה</b> תאכלו אותו מתניכם חגורים. בזכות אברהם שייחד שמו בעולם, חגרי"ם גימ' אברה"ם אח"ד, נעליכם ברגליכם בזכות יצחק שנאמר ויצא יצחק לשוח בשדה ולא הוליך עמו חמור אלא הלך ברגליו, ומקלכם בידכם בזכות יעקב שנאמר כי במקלי עברתי את הירדן הזה, ואכלתם אותו בחפזון לפי שיש לו השארות שכל גופו קיים ולא יערער עליכם. וכל זה היה בפסח מצרים שלא היה בידם זכות, אבל בפסח דורות אחר שקבלו אלהותו ית' וקבלו התורה והמצות אין צריך לכל זה שאינו יכול לערער ותש כחו. וכן ולקחתם אגודת אזוב, הם ג' אבות שאין אגודה פחות מג' בדים, וכן אזו"ב בא"ת ב"ש תעפ"ש בגימ' אברה"ם ישח"ק יעק"ב עם ב' מלות, ובא ישחק בשי"ן שהוא שוחק עם בניו בליל פסח:
<b>ואמר</b> במדרש בחפזון דשכינה. שנאמר יצאו כל צבאות ה', כי כשירדו למצרים ירדה שכינה עמהם בכל חילותיה, וכן הוא אומר אשר פדית לך גוי ואלהיו, ובזוהר פסוק גער חית קנה וגו', אמר שגער הקב"ה בקנה של ה' שלא תדבק ותעשה ח', כי אין הפרש בין חמץ למצה אלא ה' או ח', ופרעה הרשע הכניס ישראל במ"ט שערי טומאה, ואם היו נכנסים בשער חמשים לא היו יוצאים לעולם, ולזה נכתב בתורה מ"ט פעמים יציאת מצרים להורות שהוציאם הקב"ה ממ"ט שערים, ולזה היה החפזון קודם שיכנסו בשער הנ', וזה אומרם ז"ל וחמשים עלו בני ישראל אחד מחמשים, רמז על אותו שער שנשאר מנ', וזה לא היה אפשר על ידי מלאך אלא על ידו יתברך, לזה אני ולא מלאך, כמו שהיה בימי חזקיה מלך יהודה שנאמר ויצא מלאך ה' ויך במחנה אשור וליל פסח היה כדאיתא במדרש, ועוד שכאן צריך ב' שליחיות ואין מלאך אחד עושה שתי שליחיות כדלקמן:
<b>או</b> נאמר והנותר ממנו עד בקר באש תשרפו, כמו שאמר המדרש תנא דבי אליהו פעם אחת הייתי עובר ממקום למקום מצאני זקן אחד א"ל יש עכו"ם לימות המשיח אמרתי לו בני כל עכו"ם אשר ענו את ישראל ודחקו אותם ולחצו אותם רואין בטובתם של ישראל וחוזרין לעפרן וכל אותן עכו"ם שלא ענו את ישראל ולא לחצום באים והויין אכרים וכורמים לישראל שנאמר ועמדו זרים ורעו' צאנכם ובני נכר אכריכם וגו' ואתם כהני ה' תקראו. ואומר ולעבדיו יקרא שם אחר אלו הכשרים שבאומות, א"ל רבי הואיל והם באים לימות המשיח יהיו באין לעוה"ב אמר לו והרי ק"ו ומה אם פסח שהוא דבר קל אמרה תורה כו', עולם הבא שכולו קודש קדשים על אחת כמה וכמה:
<b>ואתם</b> לא תצאו איש מפתח ביתו עד בקר. לפי דאילנא דמותא אית ליה שולטנותא בליליא ויערער עליכם לפי שהיו עובדי ע"ז, ולזה אמר ואתם, אבל שבט לוי שלא עבדו ע"ז אינם צריכים לזה, לזה צריך שה' ולא מלאך כדי שלא יתן המשחית לבא אל בתיכם ויאמר לו כבר הן נגופים והנה הדם מגפתן, זהו ולא יתן המשחית שלא יתן לו פתחון פה עליכם. ואפשר עוד לפי שהשטן מקטרג בשעת הסכנה שהם מוכים מחמת המילה. עד בקר, עד שתחיה המכה. בק"ר, נוטרי' ב"א ק"ץ רפוא"ה, כמו שאז"ל אין מבקרין את החולה בג' שעות ראשונות לפי שאז הוא קל מחליו ולא יבקש עליו רחמים, ומה שדרשו רז"ל ואתם לא תצאו לפי שכיון שנתן רשות למחבל אינו מבחין בין רשע לצדיק, אינו שייך לכאן, שכאן המכה היא הקב"ה כמו שאמר והכיתי אני ולא מלאך. עד הבקר, עד בקרו של אברהם שנאמר וישכם אברהם בבקר, לא נשאר לו עליכם קטרוג. שאין יכול לומר מה נשתנו אלו מאלו. אלו מולים ואלו ערלים, לזה אמר משכו ידיכם, ואז"ל משכו ידיכם מע"א, וא"ת אם הם היו עובדי ע"ז איך גאלם, לפי שאותה ע"ז שהיו עובדים היה מזל טלה והקב"ה הביאם שם כדי לקיים גזרת כי גר יהיה זרעך, א"כ כביכול שהוא סבה לפי שערבם בהם ולמדו ממעשיהם, לזה אמר להם משה משכו ידיכם מע"ז זו וקחו לכם כלומר קנו עצמיכם והביטו למשפחותיהם שהם היו שולטים על מזל טלה והיו רועים אותו, לזה ושחטו כדי שיבטלוהו מלעובדו, הפס"ח שהפה של המקטרג סח עליכם ואומר מה נשתנו אלו מאלו, לזה שחטוהו כדי שידע שבטלתם אותו ויסתם פיו, ושחטוהו יום י"ד לפי שליל ט"ו היו נמולים וע"ז של ישראל אין לה ביטול:
<b>ושמרתם</b> את הדבר הזה לחק לך ולבניך עד עולם, מאחר שנתינת הדם על הפתח אינו נוהג לדורות למה הסמיך ועבר ה' וראה את הדם ופסח על הפתח וסמיך ליה ושמרתם את הדבר הזה. יובן זה על דרך המדרש שאמר והרי דברים ק"ו, ומה אם דם מצרים הקל שלא היה אלא לפי שעה ואינו נוהג ביום ובלילה ואינו נוהג לדורות כתיב ולא יתן המשחית, מזוזה שיש בה י' שמות ונוהגת ביום בלילה ונוהגת לדורות על אחת כמה וכמה שלא יתן המשחית, ומי גרם זה עונותיכם הטו אלה וגו' והיכן במזוזת מזוזת, כלומר שתי המזוזות, מזוז"ת ז"ז מו"ת, א"כ יהיה פירוש ושמרתם כלומר אם אתם תשמרו א"ת הדב"ר גימ' תרי"ג ע"ה, יהיה לך לחוק, והחוק הוא שלא יתן המשחית לבא אל בתיכם לך ולבניך עד עולם:
<b>עוד</b> הדב"ר במ"ק, אח"ד שתייחדו השי"ת לעבדו שכם אחד, ולזה אמר ולקחתם אגודת שיעשו כולם אגודה אחת והשפילו עצמיכם כאזוב, אם תעשו כן תשמרו, ועוד אמר והיה כי תבאו אל הארץ ושמרתם את העבודה הזאת, אין עבודה אלא עבודת השי"ת והוא עבודת התורה נאמר כאן הזאת ונאמר להלן וזאת התורה, ע"י מצות ל"ת שהן צריכין שימור, שכל מקום שנאמר השמר פן ואל אינו אלא לא תעשה, זהו ושמרתם את העבודה הזאת מצות עשה וכו', והיה כי יאמרו אליכם בניכם מה העבודה הזאת לכם, אם יאמרו למה המילה נצרכה לכם ולא לשאר אומות, שכן מלה עם המלה עבד, שבה יזכור שהוא עבד מלך ושהוא חתום בחותמו של מלך, ואמרתם זבח פסח הוא לה' שבזכות דם מילה הוציאנו ה' ממצרים, שהמילה שקולה כנגד כל המצות, וכן פסח במלואו פ"ה סמ"ך חי"ת גי' תרי"ג לומר שמי שעושה פסח כהלכתו כאילו קיים תרי"ג מצות, וזהו הוא פסח לה' אמרו ז"ל מלמד שכל מעשיו יהיו לש"ש, כמו שאז"ל כי ישרים דרכי ה' וצדיקים ילכו בם ופושעים יכשלו בם, יש אוכל פסחו לשם מצוה ויש לו שכר ויש שאוכלו לשם אכילה גסה ויש לו עונש, כי עיקר עשיית המצות הוא שיעשה אותם לשם מי שצוה בהם לא כדי למלאת גופו, ולזה תקנו חכמינו ז"ל הברכות על דבר שיש לו הנאה לגוף, כמו פירות שברכתם מדרבנן כדי שידע שלא נבראו הפירות אלא לשבח בהם הקב"ה, וכה"א יהיה כל פריו קדש הלולים, ב' הלולים, ברכה בתחילה וברכה בסוף, כדאיתא בירושלמי קדושין על פסוק יאכלו ענוים וישבעו, א"ר חזקיה עתיד אדם ליתן דין וחשבון על כל מה שראתה עינו ואינו אוכל, רבי אליעזר חשש להאי שמעתא ומצמיח ליה פריטין ואכיל בהון מכל מלה חדא בשתא. הרי שלא נבראו הפירות אלא לברך להשי"ת עליהן לא לשבוע, זהו שנאמר יאכלו ענוים וישבעו. ולקדשם בהזכרת ש"ש עליהן, וזהו כל פריו קדש ואחר כך הלולים שיאמר בורא פרי הגפן וגו', ותקנו ג"כ ברכת המצות כדי שיכוין בעשיתה ולא יעשנה כמצות אנשים מלומדה, ותקנו שיאמרו אשר קדשנו במצותיו לומר שכל המצות כלולות זו בזו וכל מצוה ומצוה שעושה האדם כאילו עושה כל המצות, שכל מצוה ומצוה היא חלק מתרי"ג מצות, ואע"פ שאין האדם יכול לקיים כל המצות, בקיום קצת מהם מתקיים הכל, כי כלם הם יחוד השי"ת והכל בכוונה, כי אחד מיוחד, בגימ' כונה, בני ישראל כאשר צוה ה' וכו' כן עשו, לומר שעשו המצוה בכוונה, ולזה כתיב עשו עשו ב"פ אחת לעשיית המצוה ואחת לכוונת עשייתה, שהתורה נארגת על המצות והמצות על השמות והשמות על שם ההוי"ה ית', וכן מצו"ה בא"ת ב"ש הוי"ה, ובחצי הא' בחלוף מרוב העלמו, ו"ה נגלה והנגלו"ת לנו:
<b>ויהי</b> בחצי הלילה וגו' הכה כל בכו"ר. וה' הוא ובית דינו, הוא להציל את ישראל, וב"ד להכות כל בכו"ר, כל רכב"ו, כל המרכבות וכל השרים ששולטים על מצרים חוץ מבכור פרעה, כמו שאמר ואולם בעבור זאת העמדתיך בעבור הראותך את כח"י, גימ' יחוד"י, עד שייחד הקב"ה, והפה שאמר מי ה' יאמר מי כמוכה באלים ה' וגו':
<b>עד</b> בכור השבי. כבר כתבנו שמו"ת בנ"י ישרא"ל הבאי"ם ר"ת שבי"ה, והיינו השב"י, שעשו חרשים וכשופים לשבת בשבי אסורים כל ימיהם סגורים ומסוגרים, שא"א לצאת משם לעולם והקב"ה הכה ובטל כל מה שעשו. אשר בבית הבור, שנתחייבו שבי לפי שהשליכו יוסף בבור, ואפילו שהיה גזור עליהם ועבדום וענו אותם אבל לא היו בשבי של עבודת פרך, ועתה נשלם ענשם ופרעו חובם של השלכת הבור, שלזה הושלכו גם הם למצרים ולא לשאר ארצות, שארץ מצרים נמשלה לבור שאין בו מים, כמו שנאמר בבורו של יוסף שנאמר והבור רק אין בו מים, כן נאמר במצרים גם את בדם בריתך שלחתי אסיריך מבור אין מים בו, ועון המכירה נשאר בידם עד עשרה הרוגי מלכות:
<b>וכל</b> בכור בהמה. כמו שכתבתי פ' שמות שי' שערים היו למצרים ועל כל פתח ופתח עשו בכשוף צורת חמור צורת סוס, שאם יברח אחד מהם תצעק אותה הצורה ויצעק אותו המין שדומה לה בזה ידעו מאיזה מקום ברח וירדפוהו, והקב"ה בטל הכל, לזה היה ע"י הקב"ה שעשה כמה דברים בשליחות אחת ואין מלאך אחד עושה שתי שליחיות, לזה אני ולא מלאך אני ולא שרף אני ולא שליח כנגד אלו ג' בכורות:
<b>ויקם</b> פרעה לילה הוא ועבדיו וכל מצרים. אם זאת הקימה היא לקרוא למשה ולאהרן היל"ל ויקם פרעה ויקרא למשה ולאהרן, למה הפסיק שאחר שאמר ויקם פרעה אמר ותהי צעקה גדולה במצרים, ועוד למה אמר וכל מצרים. יובן זה ממה שאמר בזוהר ז"ל ויקם פרעה ת"ח נוקמא עילאה דעבד קב"ה במצרים תלת מותני הוו. חד דעבדו בוכרין במצרים דקטילו כל אינון דאשכחו, וחד דקטל קב"ה בפלגות ליליא, וחד כד חמא פרעה מותנא בביתיה בבנוי ובעבדוי קם וזרז גרמיה וקטל אפרכין וסרכין וכל דאמליכו ליה לסרבא בעמא, עד דאורייתא אסהדת עליה דאיהו קם בפלגו ליליא ממש. כמה דקב"ה בפלגו דליליא קטל בוכרין ועבד נוקמי הכי קם פרעה בארצם של מצרים וקטל ועביד נוקמין בסרכוי ובפרכוי ואמרכלוי ובכל אינון רברבין, הה"ד ויקם פרעה לילה לילה ממש לקטלא ולשיצאה סרכוי ואפרכוי, דכלבא כד מחיין ליה באבנא איהו אתי ונשיך ליה, כך פרעה, לבתר איהו אזיל בשוקי והוה מכריז ואמר קומו צאו מתוך עמי, אתון קטלתון לכל בני מתא אתון קטלתון סרכי ואפרכי וכל בני מתא ובני ביתי הה"ד ויקם פרעה לילה ע"כ. עשה פירוש לילה מלשון יללה שהיה מילל על סרכוי ואפרכוי ובני ביתו ועירו, א"כ הקריאה אינה למשה ולאהרן אלא לילל על עבדיו, וזהו לילה הוא ועבדיו ולא אמר בלילה:
<b>ויקרא</b> למשה ולאהרן לילה. למה חזר פעם אחרת לומר לילה, כבר אמר ויקם פרעה לילה, אפילו שהזוהר פירש מלשון יללה הפשט לא יופשט, ועוד שהיל"ל בלילה. ואפשר לומר שאמר לו פרעה למשה אם תאמר שאני אמרתי אל תוסף ראות פני ואתה ג"כ אמרת לא אוסיף עוד ראות פניך וגו' עתה הוא לילה שאין הפנים נראים:
<b>ויאמר</b> קומו צאו מתוך עמי. לא אמר ממצרים אלא מתוך עמי, ארורים הרשעים שאין טובתם שלמה, שאין כוונתו לשלחם, וכן אמר ולכו עבדו את ה' כדברכם, לא הליכה לגמרי אלא כדברכם שאמרתם דרך שלשת ימים נלך ונחזור, ולזה אמר כדבריכם על מנת לחזור, גם צאנכם גם בקרכם קחו כאשר דברתם, שאמרתם ממנו נזבח ע"מ כן לכו לא לגמרי, וברכתם גם אותי שתקחו מברכתי, כמו שאמר גם אתה תתן בידינו זבחים ועולות, כשראו שעל מנת כן נתן להם רשות נתחזקו למהר לשלחם והשאילום שנאמר וה' נתן את חן העם בעיני מצרים וכו':
<b>עוד</b> אפשר שאמר מתוך עמי. שרמז להם שלא יקחו עמהם ערב רב, ואמר ד' גמים לרבות ד' דגלי המרכבה, ואמר גם אותי לרבות שרו שכיוון שיברכו לשרו:
<b>או</b> נאמר גם אתם גם בני ישראל, לא כמו שהייתי מרמה אתכם לומר לכו עבדו והכוונה למשה ולאהרן לא לבני ישראל, אבל עתה בלי רמאות אלא בפירוש אני אומר גם אתם גם בני ישראל, כלומר אפילו שיהיו כמה משה וכמה אהרן וכן גם בני ישראל אפילו שיהיו עוד בני ישראל אחרים ג"כ כולם ילכו, וזהו רבוי הגמים:
<b>ותחזק</b> מצרים על העם למהר לשלחם. היל"ל למהר שלחם מהו לשלחם, ומהו החזוק, אלא פרעה רמז שלא יקחו ערב רב, וכשראו המצריים שכוונתם לצאת עם ישראל נתחזקו על פרעה למהר, לא מחמתם אלא כדי שיצאו ישראל במהרה שיאמרו אם אלו שלא היו בגלות הולכים במהרה אנו על אכ"ו, וזהו למהר לעם שהם ערב רב כדי לשלחם לישראל, כי אמרו כולנו מתים. וישא העם את בצקו טרם יחמץ, מכאן ראיה שהם ערב רב שאמר טרם יחמץ, משמע ממהירותם של מצרים לא הניחום עד שתחמיץ העסה, וכן פירש"י ז"ל המצריים לא הניחום לשהות כדי חמוץ, שאם היו ישראל, מצווים הם שלא להחמיץ שנאמר ז' ימים מצות תאכלו, ואומר שאור לא ימצא וגו', אלא ודאי הם ערב רב, וכה"א וגם ערב רב עלה אתם, וסמיך ליה ויאפו את הבצק וגו' כי לא חמץ כי גורשו ממצרים, לפי שגורשו לזה לא חמץ, ואם הם ישראל על כרחם הם מצווים על החמץ, וגם צדה לא עשו חוזר הדבר לישראל:
<b>וגם</b> ערב רב עלה אתם. קבלם משה כדי שיראו נסים ונפלאות שעושה הקב"ה עם ישראל בכל יום לספר בגוים את כבודו בכל העמים נפלאותיו, וכמו שמצינו בהגדה כנגד ארבעה בנים דברה תורה, ואמר תשובת הרשע היא תשובת שאינו יודע לשאול שתשובתם היא בעבור זה עשה ה' לי בצאתי ממצרים ואילו היה שם לא היה נגאל, שהקב"ה אינו עושה נסים אלא עם מי שמכיר בהם יודעם למען ספר שמו בנסיו ונפלאותיו בכל הארץ:
<b>עוד</b> טעם אחר לפי שהחושך קדם לאור בבריאה. שנאמר וחושך על פני תהום, והערב קדם ליום שנאמר ויהי ערב ויהי בקר, בכל מקום שנאמר ויהי לשון צער שקדם הערב לבקר, ויהי בקר שקדמו ערב, וחטא אדם גרם שנתלבש הפרי בקליפה ולא יש פרי בלא קליפה, וזהו סוד אומרם אדם הראשון מושך בערלתו היה, ראה משה שישראל היו כולם פרי בלא קליפה כמו שאמר בזוהר משה וס' רבוא כולהו מעלמא דאתי אינון, ולכך לא מלן משה במדבר, שהפרי צריך לקליפה, ולזה רמזו ז"ל בשעה שמצה ומרור מונחים לפניך, זו מוחא זו קליפה, וזהו סוד תערוך לפני שולחן, וכמו שאמר בזוהר ורזא דא מי יתן טהור מטמא קליפה ומוחא דא בדא סלקא ודא קליפה לא אתערי ולא אתבר עד זמנא דיקומון מתין מעפרא כדין יתבר קליפה ולבתר ינהר עלמא בלא סתימו בגו מוחא, וכדי שיהיה הפרי שמור וכל מכה שתבא יקבלם הקליפה לא הפרי, ולכך קבלם משה כדי שכל מכה ומכה שתבא שתמצא מקום לחול ולא תחול על ישראל, וכן היה, במרגלים מתו מהם, בתבערה מתו מהם, וכן במוסרה ובקברות התאוה, והיו כמו חומה על ישראל, וקבלנו שהענן לא היה מכסה כלל עליהם, והיה מכסה על ישראל כמו קליפה דקה שבאגוז והם כמו קליפה גסה שבחוץ, שנאמר אל גנת אגוז ירדתי, ועל זה ניתנה ארץ ישראל לכנען, לפי שקליפה קודמת בכל מקום שנאמר לפתח חטאת רובץ, שהטומאה מקדמת לפתח, כמו שאמרו במשנה המת בבית ולו פתחים הרבה כולם טמאים, חשב להוציאו באחת מהם הוא טמא. וישראל נתלבשו בד' קליפות, קליפה הקשה שקלטה הפרי בתוכה הם המצריים שהיו קשים, וקליפה החיצונה שאינה כ"כ קשה והיא רכה הם ערב רב שחופפת על הפרי מבחוץ, והקליפה הדקה נטלה מהם במעמד הר סיני שמתו וחזרו ונתלבשו במלבוש חדש. וכן תמצא בזוהר פ' תרומה (דף ק"מ) האריך שם, א"כ לצורך עלו עד שישראל יזדכו והם כלים מאליהם שנאמר מעט מעט אגרשנו מפניך כו'. ובזוהר פ' בראשית (דף כ"ח ע"ב) ז"ל וערב רב ודאי אינון הוו זוהמא דאטיל נחש וכו', ומההיא זוהמא נפק קין וקטל להבל רועה צאן, דאתמר ביה בשגם הוא בשר זה הבל, בשגם ודאי איהו משה, וקטיל ליה ואיהו הוה ברא בוכרא דאדם, ועכ"ד משה בגין לכסאה על ערייתא דאבוהי נטל בת יתרו דאתמר ביה ובני קיני חותן משה והא אוקמוה אמאי אתקרי קיני שנפרד מקין, הד"א וחבר הקיני נפרד מקין ולבתר בעא לאחזרא ערב רב בתיובתא ולכסאה ערייתא דאבוהי, ואמר ליה קב"ה מגזעא בישא אינון תסתמר מנייהו אילין אינון חובא דאדם דאמר ליה ומעץ הדעת טוב ורע לא תאכל ממנו, אילן אינון חובא דמשה וישראל ובגינייהו גלו ישראל בגלותא ואתתרכו מתמן הה"ד ויגרש את האדם ומשה בגינייהו אתתרך מאתריה ולא זכה למיעל בארעא דישראל דבגינייהו עבר ית מימר דקב"ה וחב בסלע דמחא ביה דלא אמר ליה אלא ודברת אל הסלע ואינון גרמו ועכ"ד מחשבה טובה הקב"ה מצרפה למעשה דאיהו לא קביל לון ויהיב בהון אות ברית אלא לכסאה ערייתא דאבוהי וקב"ה אמר ליה ואעשה אותך לגוי גדול עצום ורב ממנו, ובגינייהו אמר מי אשר חטא לי אמחנו מספרי דאינון מזרעא דעמלק דאתמר ביה תמחה את זכר עמלק ואינון גרמו לתברא תרין לוחין דאורייתא ע"כ. ועוד בזוהר פ' תשא (דף קצ"א) ערב רב מאן אינון ערב רב וכי לודים וכושים וכפתורים ותוגרמים הוו דקרא להו ערב רב והלא מצריים הוו וממצרים נטלו ואילו הוו ערבוביא דעמין סגיאין הוה ליה למכתב ערב רב עלו אתם לפי ערבוביא דילהון, אלא ערב רב עלה אתם עמא חד ולישן חד, אבל כל חרשי מצרים וכל חרטומי דילהון דכתיב בהו ויעשו גם הם חרטומי מצרים דבעו למיפק לקבל משה ולקבל פליאן דקב"ה כיון דחמו נסים ופליאן דעבד משה במצרים אהדרו לגבי משה, א"ל קוב"ה למשה לא תקבל לון אמר משה מארי דעלמא כיון דחמו גבורתא דילך בעאן לאתגיירא יחמון גבורתא דילך בכל יומא וינדעון דלית אלהא בר מינך וקביל לון משה, אמאי קרא לון ערב רב אלא כל חרשים דמצרים הוו וברישיהון יונוס ויומברוס ובשעתי דיומא הוו עבדין תדיר חרשייהו וכל אילין חרשין עילאין הוו מסתכלין מכי נטי שמשא משירותא דשבע שעות עד שירותא דתשע שעות, דהיינו ערב רב כל אלין חרשין זעירין משירותא דתשע שעות עד פלגות ליליא, אינון עילאין דבהו הוו מסתכלי מכי נטי שמשא דהא כדין שראן תשע מאה ותשעים וחמש דרגין למשטטא על טורי חשוך ורוחא דילהון הוה משטטא על כל אינון חרשין בחרשייהו ואילין הוו עבדי כל מאן דאינון בעאן עד דכל מצראי רוחצנו דילהון באילין הוה וקראן לון ערב רב בגין דאית ערב זעירא מט' שעות ומחצה ולתתא דא ערב זעירא ותרי ערבי אינון. ועל דא ערב רב עלה אתם סגי ואינון אסתכלו בשעתי דיומא ואסתכלו בדרגא דמשה וחמו דהא בכל סטרין בשש משה בשש שעתי קדמאין דיומא דאינון לא יכלו לשלמאה בהו בשית דרגין עילאין דאחידן ביה ובכל סטרין בשית הוה ובעטרין דאילין שית הוה זמין לרדת מן ההר דכתיב כי בשש משה לרדת מן ההר מיד ויקהל העם כו' ע"כ:
<b>כלי</b> כסף וכלי זהב ושמלות. ר"ת כוזו עולה ט"ל, סודו ידו"ד אח"ד, והוא טוב לחן ולכך נאמר וה' נתן את חן, ולזה נתן את חן ס"ת נתן, נתן ב"פ כנגד ה' אחד. וינצלו את מצרים. בברכות פ"ק ר' אמי אמר מלמד שעשאוה כמצודה שאין בה דגן, ר"ל אמר מלמד שעשאוה כמצולה שאין בה דגים. מר אמר חדא ומר אמר חדא ולא פליגי ר' אמי אמר עשאוה כמצודה שאין בה דגן הוא על בזת מצרים שהיו ישראל במצרים במצודה, כפירש"י ז"ל כמצודה שאין בה דגן דרך ציידי עופות לזרות דגן תחת מצודות כדי שיבאו עופות ונלכדין וכשאין בה דגן אין עופות פונין אליה כך ריקנו את המצרים מכל ממונם, ור"ל אמר כמצולה שאין בה דגים הוא על בזת הים, וכן פירש"י ז"ל כמצולה שאין בה דגים, כמו מצולות ים, כלומר בתוך התהום אין מצויים דגים אלא על שפת הים היכא דאיכא מזון, וכן ישראל נטלו הביזה על שפת הים שנאמר וירא ישראל את מצרים מת על שפת הים.
<b>ויאפו</b> את הבצק אשר הוציאו ממצרים. כבר אמרנו מי הוא שהוציא את הבצק ערב רב, מאומרו וישא העם וכל מקום שנאמר עם הם ערב רב כי בני ישראל היו טרודים בשאלה, כד"א דבר נא ואין נא אלא לשון בקשה, ואומר ובני ישראל עשו כדבר משה להגיד שבחן של ישראל שלא עשו בשביל חמדת הממון אלא בעבור שאמר להם משה, זהו ובני ישראל עשו כדבר משה וישאלו וגו'. והעם היו טרודים בעסה וכשבאו לסכות אפו הבצק והספיק להם ולכל ישראל עד י"ו באייר. וכן אז"ל חררה שהוציאו ממצרים אכלו ממנה ס"ב סעודות, כי כל עניינם היה על דרך נס, וכן במן אמז"ל שבז' באדר מת משה ופסק המן ואכלו ממן שבכלים עד י"ו בניסן שהספיק להם מ' יום, ר' אליעזר המודעי אומר ע' יום דאותה שנה מעוברת היתה ומת בז' באדר ראשון עד י"ז בניסן ע' יום. רבי אומר י"ד שנים הספיק להם אותו קומץ המן עד שבאו לארץ שנאמר את המן אכלו עד בואם אל ארץ כנען, שנאמר ובני ישראל אכלו את המן מ' שנה שאין ת"ל את המן אכלו עד בואם אל ארץ כנען, אלא אלו י"ד שנה אחר מיתתו של משה. ודע שאילו לא אכלו ישראל עם ערב רב מאותה חררה היה יורד להם המן בלא תלונה, אלא אותה אכילה סבבה להם שנתחבר עמהם ובא להם כמה צרות במדבר, ולזה מנעו חז"ל שלא לאכול פתן:
<b>ומושב</b> בני ישראל אשר ישבו במצרים. לא אמר בארץ מצרים. ובזוהר ומושב בני ישראל אשר ישבו במצרים לא אמר בארץ מצרים אלא במצרים שישבו במצרים מלשון מצור, א"כ החשבון הוא מבין הבתרים. א"נ פירוש הפסוק הוא ומושב בני ישראל אשר ישבו בארץ מצרים במצר שהם האבות, שמאותו היום היה אברהם מצר על ישראל, ביצחק נאמר מגורי אביו מגורי מלשון מורא כמו מגור מסביב, וכמו גורו לכם מפני חרב, ויעקב אמר ימי שני מגורי, שכולם היו מצירים על צרת הגלות והכל היה שלשים ות' שנה. ובזה יתורץ הכפל ומושב בני ישראל אשר ישבו, מושב ישבו, וגם אמרו שלשים שנה ות' שנה, שנה שנה למה, אלא לומר שאינם רצופים, ועם מ"ש בפ' כי ידעתי את מכאוביו שאמר הקב"ה למשה שא"ל משה שלא הגיע הקץ א"ל הקב"ה ית' שהוא שוקל כל הדעות, ולזה אמר כי ידעתי את מכאוביו, שכל הכאב שהיה עתיד לבא עליהם בת' שנה ויותר ל' שנה בא עליהם ברד"ו שנה, ולזה חזר ואמר ויהי מקץ ל' שנה ות' שנה ויהי בעצם היום הזה וגו', לומר שלא נתאחר אפילו כמלא נימא. יצאו כל צבאות ה', היא השכינה וחיילותיה שהם נקראים צבאות שהיתה השכינה עמהם בגלות, ואחר שיצאה היא אמר ויהי בעצם היום הזה הוציא ה' את בני ישראל על צבאותם, פירוש אחר שיצאו צבאותם, וי"ל למה בגאולת מצרים אחר שגזר אומר ואמר כמה הוא קץ הגלות דלג על הקץ הנגזר וחסר ממנו אפילו שלא היו ראויים שהרי אז"ל שהיו עובדי ע"א ומגדלי בלורית ולא היה בהם תורה ולא מצות, וזה הגלות נחתם ונסתם קצו ונתארך. י"ל שגאולה ראשונה היתה תחילת לקיחתם לו לעם, והוא משל לאב שיש לו בן קטן והיה לוקחו על זרועותיו מחבקו ומנשקו אפילו שהוא מלוכלך ומרחיצו וסכו ומלבישו מלבושים נאים ועושה עמו כמה טובות אפילו שאינו ראוי להם, ואח"כ כשגדל השיאו אשה ובנה לו בית, ואח"כ אינו עושה לו שום טובה אחר שגדל, אלא א"כ הוא ראוי לה, כן עשה עמנו הקב"ה ית' שמו לעד בגאולה ראשונה עשה עמנו כמה טובות אפילו שלא היינו ראויים, הוציאנו ממצרים לקחנו על זרועותיו שנאמר אנכי תרגלתי לאפרים קחם על זרועותי, ואומר ואשא אתכם על כנפי נשרים, ואומר כי נער ישראל ואהבהו, ודמה אותם לנער אע"פ שהוא מלוכלך הוא אהוב על אביו. והלבישם מלבושים נאים שנאמר וארחצך ואסוכך ואלבישך רקמה ואנעלך תחש ואכסך משי ואעדך עדיו כל אותם פסוקים ביחזקאל, כשגדל יותר השיאו אשה ובנה לו בית זה ביהמ"ק, אחר שגדלו באמונה וידעו אלהותו ית' אינו עושה אלא א"כ יהיו ראויים ויעשו ויקבלו שכר המצות, והמתנות בטלו, מי שטרח בע"ש יאכל בשבת, כי צריך שיתעורר האדם ובאתערותא דלתתא אתערותא דלעילא, וכה"א והיה כי יבאו עליך רעות רבות וצרות וענתה וכו' ושבת עד ה' אלהיך וגו' ושב ה' אלהיך את שבותך ורחמך. וכמו שהעולם נברא יש מאין כן גאולה ראשונה נגאלו בלתי ראויים, אבל אחרי כן יש מיש, צריך שיהיו ראויים לגאולה ע"י התשובה, וכה"א חנם נמכרתם ולא בכסף תגאלו אלא בדבר אחר, והיא התשובה. ולפי שעל ידי גאולה הראשונה לקחם לו לעם ועל ידה זכו ישראל לתורה ולמצות, לזה נכתבה יציאת מצרים כמה פעמים בתורה, לומר שאינו שוכחם ואשת נעורים כי תמאס, וצוה לנו ג"כ שנזכור זה היום שנאמר זכור את היום הזה אשר יצאתם, למען תזכור את יום צאתך מארץ מצרים, ונאמר והיה לאות על ידך ולזכרון בין עיניך וגו', וכה"א השמר פן תשכח את ה' אלהיך המוציאך מארץ מצרים, ונאמר רק באבותיך חשק ה', כאדם שיש לו חשוקה אע"פ שאינה יפה הוא חושק בה, אבל אתם ומלתם את ערלת לבבכם אינכם דומים לאבותיכם, שהם היו קטני אמנה, כי אותה גאולה היתה בחסד שנאמר להם זכרתי לך חסד נעוריך אהבת כלולותיך, אבל מכאן ואילך צריכין זכות, כמו שאז"ל כלו כל הקצין ואין הדבר תלוי אלא בתשובה. ועם זה נבין מאמר ר' יוסי שאמר יהי חלקי עם גומרי הלל בכל יום, איני והא אמר מר כל הקורא הלל בכל יום הרי זה מחרף ומגדף, כי קא אמינא בפסוקי דזמרה, יש לשאול איך אמר שהקורא הלל בכל יום מחרף ומגדף וה' צונו לזכור י"מ ביום ובלילה שנאמר למען תזכור וגו' כל ימי חייך כל לרבות הלילות. אלא לפי מ"ש יובן. שמה שצוונו לזכור י"מ הוא כדי שנודה להקב"ה שע"י זכינו לתורה ולמצות וע"י נזכה לחיי עוה"ב, וע"י יציאת מצרים נודע אלהותו וקבלנוהו עלינו לאלוה והוא לקחנו לעם שנאמר והייתי לכם לאלהים ואתם תהיו לי לעם, וכדי שנדע שאנחנו עבדיו שנאמר כי עבדי הם אשר הוצאתי מארץ מצרים, והעבד הוא כפוף תחת יד רבו לכל מה שיגזור, לזה נצטוינו לזכור יציאת מצרים, אבל כשאומר הלל הוא לפרסם נסיו ונפלאותיו ואומר בצאת ישראל ממצרים כנראה שלא עשה עמנו כי אם יציאת מצרים, והוא בכל יום עושה עמנו כמה נסים וכמה נפלאות, נקראו נפלאות כלומר נסים נסתרים, כמו כי יפלא ממך דבר, נסתר ומכוסה, לזה נקרא מחרף ומגדף:
<b>עוד</b> יש תשובה אחרת לשאלתנו בקצור. והוא כי אותם נשמות של יוצאי מצרים היו נשמות חדשות ראויות לגאולה, אמנם בגלות זה הם מגולגלים עד שיכלה גלגולם יהיו ראויים כמו שאז"ל אין בן דוד בא עד שיכלו נשמות שבגוף, כלומר שלא יצטרכו לגלגול להתלבש בגוף:
<b>ליל</b> שמורים הוא לה'. בזוהר ליל לילה מה בין האי להאי כולא חד, אבל בחולקא דא שלטא סטרא אחרא ובחולקא דא לא שלטא כלל, ליל אצטריך לנטירותא דכתיב ליל שמורים חסר ה' ודא הוא כד עאל ליליא עד דאתפלג. א"כ לפי זה פירוש פסוק ליל שמורים חצי ראשון דשלטא סטרא אחרא ובעי שמור לישראל, אבל בחצי אחרון שהוא לילה, שמורים לכל בני ישראל היא, לבני ישראל דשלטא סטרא דרחמי, זהו ויחלק עליהם לילה שחלק הלילה חצי ראשון שהוא דין ונקרא ליל למצרים, וחצי אחרון שהוא לילה שמורים הוא לכל בני ישראל, שמור לישראל מאברהם אביהם שהוא חלק הלילה, לדורת"ם לדו"ר ת"ם, לדור שכולו תם כמו דורו של חזקיה מלך יהודה שנאמר ויצא מלאך ה' ויך במחנה אשור, וליל פסח היה, וכן אמרו במדרש ויך מלאך ה' א"ר אבהו על שישראל אכלו פסחיהם. ושמורה לילה זו לעשות נקמה בעכו"ם אם יעשו ישראל תשובה שנאמר שומר מה מלילה שומר מה מליל, כלומר שהקב"ה שמרה לזה הלילה לעתיד לעשות נקמה כמו ששמרם במצרים, ששם שמר ליל חצי ראשון והניח חצי האחרון לעתיד, אימתי יבא להם א"ל אמר שומר אתא בקר וגם לילה, יבא בקרו של משיח וגם לילה, אין הדבר תלוי אלא בכם אם תבעיון בעיו שובו אתיו, וכן אמרו ז"ל כלו כל הקצים ואין הדבר תלוי אלא בתשובה, א"כ שמורים כמו ואביו שמר את הדבר, שהקב"ה כביכול יושב ומשמר אימתי ישובו בתשובה כדי לגאלם, זהו לדורת"ם כתיב. עוד לדרתם לשכינה שהוא דרה עמהם להוציאה מהגלות קרי ביה לדירתם, כאילו אמר שמורים לכל בני ישראל ולדירתם:
<b>ויהי</b> בעצם היום הזה הוציא ה'. קודם אמר ויהי מקץ שלשים שנה ות' שנה יצאו כל צבאות ה' יצאו השכינה וחיילותיה הוצרך להוציא בני ישראל ג"כ, שא"א להם לשבת עוד שם מאחר שיצאו כל צבאות ה' לזה אמר קודם יצאו וכאן אמר הוציא, וזהו אמרו על צבאותם, כלומר מאחר שיצאו צבאותם שירדו למצרים בשבילם:
<b>קדש</b> לי כל בכור, מאחר שהכה בכורי מצרים ומזל טלה הוא בכור והורידו ממעלתו ובביטול בכור הבכורות יבא מזה שום צד בטול לפנים, כי זה לעומת זה עשה אלהים, כי לצורך הם, כמו שאמר בזוהר מי יתן טהור מטמא לית טהור אלא מגו טמא קליפה ומוחא דא בדא סלקא, ולפי שקליפתם הוסרה לזה צריכים שמירה, לזה קדש לי ליו"ד ששם אין להם אחיזה כדי שיהיו שמורים, וכן הלוים שלקחם תחת הבכורות אמר וסביב למשכן יחנו וישראל רחוקים מהם אלפים אמה, וסוד אלפים אמה תחזון מאלפים שנה שקדמה התורה לעולם שנאמר ואהיה שעשועים יום יום שהם ב' ימים חכמ"ה ובינ"ה, והעולם נברא בחסד שנאמר אמרתי עולם חסד יבנה, א"כ הלויים היו סביב למשכן וישראל רחוקים מהם אלפים אמה, וערב רב חוץ מהם כקליפה שהיא מקפת על הפרי, א"כ מכאן תבין שהבכורות בלא קליפה, לזה קדש ליו"ד שהיא כמוסה ומכוסה שהיו"ד נקרא קדש, לזה קדש לי ליו"ד. באדם ובבהמה, לפי שהכה כל בכור מאדם ועד בהמה, וכדי שלא יתבטל קדש לי פטר כל רחם, שע"י בכורי מצרים נפטרו ישראל שהם בכור שנאמר בני בכורי ישראל מעבודת פרך, וכן פטר כל רחם ר"ת פר"ך, ונתכפרו פר"ך כפ"ר, ונתנו המצריים כפרם, ורחם עליהם, זהו כל רחם:
<b>ויאמר</b> משה אל העם זכור את היום הזה. א"ל לא יעלה בדעתכם לומר שבכשרון מעשיכם אתם יוצאים ותאמרו כחי וכשרון מעשי עשה לי, אינו כך אלא תזכרו שעדיין לא נשלם גזרת העבדות ועדיין יש לו עליכם ואם לא תיטיבו מעשיכם יש לו לגבות חובו, מבית עבדים, כי עדיין יש לו עבדות בכם, אלא בחוזק יד הוציא ה' על כרחם, כמו שאמר במדרש שבא עוז"א שר של מצרים ואמר אומה זו יש לי עליה דין וכו'. ובמדרש על פסוק ויושע ה' ביום ה' את ישראל מיד מצרים, לזה לא יאכל חמץ לא תחמיצו מעשיכם, לזה זכור את היום הזה יהיה זכרון שתיטיבו מעשיכם ולא תחובו לעבדות, כי לזה דלג הקב"ה מהקץ כדי שיהיה לו עליכם, וראיה לזה שהחודש שאתם יוצאים בו הוא חודש האבי"ב, הוא ראש חדשים שהוא אב לי"ב חדשים, שאותה שנה היתה מעוברת כדאיתא במדרש, וזהו אבי"ב אב י"ב, ואם נשלם הקץ היה לו להוציאכם בחדש תשרי שבו נגזר השעבוד שנאמר דן אנכי ואימתי יושב הקב"ה בדין הוי אומר בחודש תשרי, א"כ מכאן תדעו שלא נשלם הקץ לסבה שאמרתי:
<b>ובמדרש</b> בחודש האביב אמר מוציא אסירים בכושרות, בחודש כשר לא חמה קשה ולא גשמים וכו'. ועוד חודש האביב חודש שבו נולדו האבות ע"כ. לומר שעמדה להם זכות האבות:
<b>עוד</b> במדרש מושיב יחידים ביתה מוציא אסירים וגו', לא גלגל והוציא הקב"ה ישראל ממצרים אלא בשכר שרה רבקה רחל ולאה, שרה בשכר שתפסה להגר והעלתה למטתו של אברהם, רבקה שא"ל התלכי עם האיש הזה ותאמר אלך, רחל בשכר שתפסה ללאה והעלתה למטתו של יעקב, לאה בשכר שתפסה לזלפה והעלתה למטתו של יעקב, לכך נאמר מושיב יחידים ביתה, כלומר שהיו יחידים מבלי זוג והכניסום למטה, זהו ביתה, לזה מוציא אסירים, ובזה תדע שכר המשתדל להשיא יתום או יתומה:
<b>והיה</b> כי יביאך ה' אלהיך אל ארץ הכנעני וגו', ולא הזכיר הפרזי והגרגשי שהם ז' עממים הכנעני החתי והאמורי והחוי והיבוסי והפרזי והגרגשי, הגרגשי לא נזכר לפי שברח מפניהם, ובמראה הסנה אמר למשה לך ואספת וגו' ואומר אעלה אתכם מעני מצרים אל ארץ הכנעני והחתי והאמורי והפרזי והחוי והיבוסי, ובכאן לא נזכרו כלם, א"ל משה לא יעלה בדעתכם שאתם באים לארץ בכשרון מעשיכם אין אתם ראויים לזה, כמ"ש להם בשנת מ' אל תאמר בלבבך לאמר בצדקתי הביאני ה' לרשת את הארץ וגו' לא בצדקתך וגו' ולמען הקים את הדבר אשר נשבע לאבותיך לתת לך, כן אמר כאן אשר נשבע לאבותיך לתת לך, שאלולא שבועת האבות לא הייתם ראויים לצאת כמ"ש חדש האביב חודש שבו נולדו האבות, ולזה לא נזכר הפרזי כדי שלא תאמרו שבכשרון מעשיכם נתנה לכם, ולזה הניח הפרזי כדי לאיים ולגזם אתכם בו, לזה סמך ואמר שבעת ימים תאכל מצות, רמז על ימי האדם שהם שבעים שנה שיאכל מצות שיבריחו מהם רוחות הטומאה ולא ידבקו בהם, כי כן עושים החרשין כשרוצין להבריח רוחות רעות מאכילים לאותו האיש לחם מצה, כי החמץ הוא שא"ר שבעס"ה גימ' קד"ם בקרבי"ם מ"ת, כלומר קודם שיתקרב אליו הוא מת שנדבק בצד המיתה, אבל כשאוכל מצות שהם המצות שעושה אדם הוא נעשה גוף שכלי גוף רוחני, מרמ"ח מצות נעשה רמ"ח איברים שכליים שהם חיים לעולם, ועל זה נאמר ואתם הדבקים בה' אלהיכם חיים כולכם היום, שבעשיית המצות יש לו הדבקות בחיים ואכל וחי לעולם. וביום השביעי שהם עשר שנים אחרונות כשיבאו יהיו שביעים במצות ויהיו בשמחה ויאמרו אשרי ילדותנו שלא ביישה את זקנתנו, זהו חג לה' שיהיה שמח:
<b>עוד</b> ביום השביעי חג. שלפחות ימי הזקנה שיהיו לה' ויעשה להם הקף וגבול ומשמרת שלא לעבור ויגדור עצמו, ופירוש חג כמו חוק חג על פני מים וכמו היושב על חוג הארץ, פירוש הקף וגבול:
<b>והגדת</b> לבנך לאמר. גם צוה להם שיצוו לבניהם שימשכו לבם לזה. והגדתם, תרגום משכו נגידו, לאמר, אמירה אחר אמירה ומה היא האמירה ביום ההוא שתודיענו באי זה יום יצאנו ביום חמשה עשר לחדש, יום מלוי הלבנה ומשם ואילך הולך הלוך וחסור, לומר שעדיין יש לי עליהם כדי שיהיו יראים ומפחדים תמיד, ולזה נצטוינו לזכור יציאת מצרים, ולזה רמזו חז"ל בעבור זה לא אמרתי אלא בשעה שמצה ומרור מונחים לפניך, כלו' בזמן שהבחירה והיכולת בידך לעשות, כמו שאמר ראה נתתי לפניך את החיים ואת הטוב ואת המות וגו', כן אמר כאן בזמן שמצה כלו' אם ייטיבו מעשיהם הם בני חורין זהו רמז המצה, ואם לאו מרור רמז לשעבוד, ועיקר מרור הוא החזרת שכל הקודם במשנה שאמרו ואלו ירקות שאדם יוצא בהן י"ח חזרת ועולשין ותמכא וחרחבינא, וכל הקודם במשנה הוא קודם לטבול, וגם אמרו למה נקראת חסא דחס רחמנא עלן ופרקינן. לומר שלא היינו ראויים אלא דחס עלן, והחזרת עליה מורכבים זו על זו, רמז על אותם שמכבידים עולם עלינו והצרות תכופות, ובמצרים היינו תחת יד אומה אחת וזה הגלות אנו תחת יד ע' אומות, זהו רמז החזרת שעליה מורכבין, וצריך שנדע ונכיר בעבדותנו. ולזה רמזו ז"ל בלע מרור לא יצא, כלו' אם לא יכיר וידע שהוא בגלות, ואין הדבר תלוי אלא בתשובה כדי שיעשה תשובה ויצא מן הגלות, ואם לאו לא יצא ידי חובתו, הואיל ואינו מרגיש בעצמו שגזרת השי"ת היא והקב"ה מעמיד עליהן מלך שגזרותיו קשות עד שידעו וישובו שנאמר בצר לך ומצאוך וכו', וזהו רמז החזרת תחלתה מתוק וסופה מר, ולזה אנו אומרים השתא עבדי לפי שאכלנו כל השנה חמץ והלכנו אחר שאור שבעיסה, אבל עתה אנו אוכלים מצה, לשנה הבאה בני חורין כמו אבותינו שאכלו, ולזה אומרים הא לחמא עניא דאכלו אבהתנא וכו'. אבל בלע מצה שנתן לו עושר ושלוה ולא נהג עצמו כאילו הוא עשיר ולא היה מרגיש בעצמו בשלותו ומתהנה וממרק עצמו לה' אלא מה שבא מאליו כאוכל דבר שאינו לועסו כדי לטעום טעמו ומתיקותו ומשההו בפיו, אלא מיד בולעו, ונמצא שהוא שבע כל ימיו בלי טעם, יצא, זה יצא מעולמו ולא אכל עולמו בחייו, והכל מתוקן לו לחיי העולם הבא:
<b>והיה</b> לאות על ידך. יד שמאל ולא יד ימין שאתה עושה בה מלאכה ואתה להוט במלאכתך, אבל יד שמאל שהיא בטלה ומרגיש כל מה שתתן בה. ולזכרון בין עיניך למען תהיה תורת ה' בפיך, בדבור ובמחשבה ובמעשה, במעשה על ידך שהמעשה נעשה על ידך בידים, ובמחשבה שמשימים אותו כנגד הלב, כמו שאז"ל ושמרתם את דברי אלה על לבבכם, צריך שתהא שימה כנגד הלב, וגם של ראש כנגד המוח, הרי המחשבה, והדיבור למען תהיה תורת ה' בפיך שלא יסיח דעתו לדברים אחרים בטלים להבלי העולם, אלא המחשבה והדבור והמעשה הכל יהיה לעבודתו, כי ביד חזקה הוציאך לא בכשרון מעשה, אם כן עדיין אתה חייב לו שלא נשלם פרעון החוב, וכל הקצים כלו ואין הדבר תלוי אלא בכם, שעל זה נברא העולם שיהיה כל השלמת הדברים ע"י ב"ו, ועל זה צוה הקב"ה במילה ולא נברא מהול, וכן הרבה דברים תשלומם ע"י ב"ו, הרי הלחם לא נעשה פת אלא ע"י ב"ו, זהו אשר ברא אלהים לעשו"ת גימ' לתשלו"ם, ובפרשת בראשית הארכנו ע"ש, א"כ זכרון הכל כדי שיבא לידי גמר ושלמות והכל הולך אחר החתום:
<b>ושמרת</b> את החקה וגו' מימים ימימה. מימים מקצת ימים אתה חייב בהם למעוטי שבתות וימים טובים, ולפי דרכנו שאמרנו אמר ושמרת שישמור עצמו ויזהר שלא אגבה חובי, שכל מה שעושה האדם כבר הקדים לו הקב"ה והוא יש לו עליו כמו שאמר מי הקדימני ואשלם, וכן אמר דהע"ה מה אשיב לה' כל תגמולוהי עלי, אמר מה אשיב לה' על מה שעושה עמי, כשאני חושב בעצמי שפרעתי מקצת ממה שאני חייב, אח"כ אני רואה בשכלי שהכל עלי עדיין ולא פרעתי שום דבר, כי הגמול שאני משיב על מה שעבר הגמול בעצמו הוא ג"כ ממנו, נמצא שממני לא נתתי שום דבר והכל עלי, כן אמר כאן שעדיין לי חוב עליכם תשלום ת' שנה, ישבתם רד"ו נשאר ק"ץ, וכן ימימ"ה בא"ת ב"ש בגימ' ק"ץ, ועוד אמר ימימה שישים התפלין ביד שמאל כדי שיהא קשור קץ הימין שהוא מסטרא דשמאלא. וכן אמר בזוהר מלך אסור ברהטים בתפלין דידא, ובפרשת קדש אמר והיה לך לאות על ידך, ובפרשת והיה כי יביאך אמר והיה לאות על ידכה, לפי שפרשת קדש לי רמז לחכמ"ה שהיא נקראת בכור. ופרשת והיה כי יביאך היא רמז על הבינה שהיא ה' ראשונה שבשם, לז"א ידכה והיא י"ד לכ"ה אימא וברתא:
<b>עוד</b> ידכה גימ' ט"ל, והוא מספר הוי"ה אח"ד, שמתאחדים אבא ואימא. עוד ידכה בא"ת ב"ש מקל"ץ גימ' ר"ם, והם גימ' של עשר הויו"ת של אצילות שתחילתם יו"ד וסופם ה', וכן רבנין י' בראש ה' בסוף והבן:
<b>ואמר</b> וכל פטר חמור תפדה בשה. לפי שהכה בכורי מצרים אותם ארבע קליפות שאמרתי ונשארו הבכורות פרי בלא קליפה, ולקחם לו, כמו שאמר קדש לי כל בכור, ולזה אמר פטר חמור תפדה, שאי אפשר ליכנס באותו מקום כח שום בהמה טמאה, ואם לא תפדה וערפתו לפי שאין לו קיום, וכל בכור אדם בבניך תפדה, לפי שאי אפשר מוחא בלא קליפה ומוחא וקליפה אזלן כחדא:
<b>גימטריאות</b>
<b>למען</b> שיתי אותותי אלה. אל תקרי אלה, אלא אלה להיותם אלה וקללה על המצריים:
אשר שמתי בם. שהיו המכות נרשמין בגופם:
מפני שלח. ר"ת וס"ת משיח, לומר שגם בימות המשיח יבואו המכות על הרשעים:
וכסה את עין הארץ. המלאך הממונה על הארבה, וכס"ה גימ' מלא"ך:
למוק"ש. גימ' למו"ת:
אבדה מצרים, נבאו ולא ידעו מה נבאו, אבד"ה גימ' י"ב שיהיו המכות י"ב חידש:
בארב"ה, גימ' רד"ו בשביל רד"ו שנים שנשתעבדו ישראל במצרים:
ואחריו לא יהיה. אבל בימי יואל יהיה, ואחרי"ו ל"א, יוא"ל:
מעלי רק את המות, ר"ת מראה. מרוב פחדו מהארבה לא היה רוצה לראות אפילו המראה שלהם כדאיתא בתעניות שאמר אפילו לא נראה אלא כנף אחד מתריעים עליו:
רוח י"ם חזק מאד, ר"ת ריח"ם, שריחם עליהם:
לא נשאר ארב"ה אח"ד, גימ' א"ף המלוחי"ם:
לא תשאר פרסה. תשא"ר, ת' שא"ר, רוצה לומר כל שאר ארץ מצרים היא ת' פרסה:
לן' מעלי הכ' מצויינת כלפי מעלה, אמר שילך אותו שהוא למעלה מת"ק אמה, שכן באי"ק בכ"ר מספרה ת"ק:
אחרי כ"ן ישלח אתכם, רמז על גלות בבל שישבו ע' שנה אחרי כן ישולחו:
לא יחרץ כלב לשונו, פירוש אפילו הגדולים שבהם הם חשובים ככלבים ולא ירימו קולם נגד יהודי אחד:
תכוס"ו. כוסו"ת רמז לד' כוסות:
אל תאכלו ממנו נ"א, רמז על הניקור שצריך ליטול ממנו נ"א גידים, מהם משום דם ומהם משום חלב:
ולא תותירו ממנו עד בקר, רמז שלא יאמר אדם אניח מהמצות לעשותם לעה"ב, אותו עולם אינו עולם המעשה. והנותר ממנו עד בקר באש תשרפו, אם עשה כן שלא קיים המצות ישרף באשה של גיהנם:
הזה לכם לזכרון, ס"ת המ"ן. רמז על המן שנתלה בי"ו בניסן, ורמז לזה וישבות המן ממחרת הפסח:
קומו צאו, ר"ת קץ, כלו' בא קץ הגאולה:
וישאילום, וישאילם כתיב שלא השאילום ברצונם אלא בעל כרחם:
ליל שמורים. שמרי"ם כתיב. שעתיד הקב"ה להשקות לעכו"ם כוס של שמרים, שנאמר ועשה ה' צבאות לכל העמים משתה שמנים משתה שמרים. בזה הלילה שתה פרעה, בזה הלילה שתה סנחריב והמן, ואף לעתיד עתידים ללקות בליל פסח:
יאכל א"ת שבע"ת הימי"ם, ר"ת אש"ה, לומר שאף האשה חייבת בכל סדר הלילה אפילו שהיא מצות עשה שהזמן גרמא. כדאיתא בגמרא:
<b>פרשת</b> <b>בשלח</b>
<b>ויהי</b> בשלח פרעה את העם וגו'. כל מקום שנאמר עם הוא על ערב רב, והענין הוא כמ"ש על פסוק ויקרא אל משה ולאהרן לילה ויאמר קומו צאו מתוך עמי, שאמר להם וצוה אותם שלא יקחו עמהם שום אדם, וזהו אומרו גם אתם גם בני ישראל, בני ישראל לבד, והמצריים כדי לשלחם לישראל מהרו בשלוח ערב רב כדי שימהרו ישראל, וזהו ותחזק מצרים על העם למהר לשלחם, שנתחזקו על פרעה ואמרו לו שהם יהיו שומרים אותם א יברחו ויחזירום למצרים אחר שלשה ימים ונתן רשות שילכו על זה התנאי, כששמע שנתערבו עם ישראל ואתגזרו התחיל לצעוק וי וי שיצאו מידו כ"כ עם מתחת ידו, שלא נודע מלכותו בעולם אלא אחר שבאו משבעים אומות למצרים שנאמר וכל הארץ ירדו מצרימה, ועתה כשיצאו ירד מגדולתו והיה צועק וי וי, לזה ויהפך לבב פרעה אל העם, בשביל העם ולא בשביל ישראל, שלא ניכר מעלתו של פרעה אלא בהם שהיו משבעים אומות ומלך עליהם, ועתה שהלכו להם נראה שירד מגדולתו, לזה וירדוף אחרי בני ישראל. עוד אמר וי על אותה שעה שנתערבו עמהם ערב רב, שהם היו סבת כל הרעות שבאו על ישראל:
ועל דרך המדרש ויהי בשלח שעשה להם לויה. כן אמרו במכילתא אין שלוח בכל מקום אלא לווי שנאמר ואברהם הולך עמם לשלחם, ואומר וישלחם יצחק וילכו מאתו בשלום, הפה שאמר וגם את בני ישראל לא אשלח הוא הפה שאמר אנכי אשלח אתכם, מה שכר נטלו על כך לא תתעב מצרי, וכן פירש בזוהר וישלחו אותו לויה עבדו ליה בכל ארצם של מצרים, אמר לון קוב"ה הכי את זמין למעבד לבנוי את תוזיף לון מארעך דכתיב ויהי בשלח פרעה את העם דאוזיף לון מכל ארעיה ע"כ. ומי ראה המלך יוצא ולא יצא א"כ יצאו כל מצרים וכל המלכים שהיו שם וכל הגדולים וכל השרים ונתכבדו ישראל בכבוד גדול ויצא להם שם גדול, וכן בשלח גימ' ש"ם, כשראו ערב רב כל אותה גדולה וכל אותו כבוד ומעלה נתחברו עם ישראל ונתגיירו והיתה גרותם שלא לשמה, כשראה פרעה שיצאו ערב רב ולא היה יכולת בידו להחזירם לפי שאינם מצריים אלא משאר עמים שבאו כשבאו שני הרעב והכריז יוסף שלא יבא עבד ולא יביא כי אם חמור אחד לא היה אפשר להם לשלוח כי אם חמור אחד בדרך רחוקה לא יספיק צידה לדרך ולחמור ולבעליו, לזה באו למצרים, ואינם ממצרים, וכן אמר בזוהר ר' יוסי אקשי כתיב אשר ראיתם את מצרים היום לא תוסיפו לראותם עוד, אי הכי כל יומא הוו חמאן לההוא ערב רב, א"ר יהודה ערב רב כתיב ולא מצרים דהא כמה שאר עמין הוו דיירי במצרים, התחיל לצעוק וי לא על ישראל אלא על העם, זהו ויהי בשלח פרעה את העם ולא את ישראל:
<b>ולא</b> נחם אלהים דרך ארץ פלשתים. במדרש לא נהג עמהם דרך ארץ, ד"א העבד טוען את רבו ברם הכא הקב"ה טוענם, שנאמר ובמדבר אשר ראית אשר נשאך ה' וגו', דרך ארץ העבד טוען פנס לפני רבו, ברם הכא וה' הולך לפניהם יומם בעמוד ענן וכו', דרך ארץ התלמיד מרחיץ את רבו הכא הקב"ה מרחיצם שנאמר וארחץ דמיך מעליך וכו', דרך ארץ תלמיד מלביש את רבו הכא הקב"ה מלבישם שנאמר ואלבישך רקמה וכו', דרך ארץ תלמיד מנעיל את רבו הכא הרב מנעיל שנאמר ואנעלך תחש, דרך ארץ הרב ישן ותלמידו על גבו עומד, הכא הנה לא ינום ולא יישן שומר ישראל, וכל כך למה כי קרוב הוא שנאמר לבני ישראל עם קרובו כו', ע"כ:
<b>ופירוש</b> פלשתים לפי זה המדרש כאלו אומר פסלתים, כביכול פסל דרך ארץ מפני כבודן של ישראל:
<b>עוד</b> במדרש ולא נחם אלהים לא קבל תנחומין ממה שעשו לבני אפרים, כי קרוב שמנו לקרב הקץ ויצאו שלשים שנה קודם והרגום, ולפי שעברו על השבועה שהשביעם משה שלא לקרב הקץ שנאמר השבעתי אתכם בנות ירושלים אם תעירו ואם תעוררו את האהבה עד שתחפץ עמדו עליהם פלשתים והרגום. כי קרוב הוא קרובה שבועה שנשבע אברהם לאבימלך שאמר אם תשקור לי ולניני ולנכדי ועדין נכדו קיים, אם כן לזה לא קבל תנחומין, ואם תאמר איך בני אפרים יצאו ואין עבד יוצא ממצרים והם יצאו מאתים אלף, אלא בני אפרים היו מזרע המלוכה ולא היו בשעבוד משום כבודו של יוסף והיו גבורים שנאמר בני אפרים נושקי רומי קשת הפכו ביום קרב, כדאיתא בפרקי ר' אליעזר כל אותם שנים שישבו ישראל במצרים היו יושבים בטח שלאנן ושליו עד שבא גוזן מפני בניו של אפרים וא"ל נגלה עלי הקב"ה להוציא אתכם ממצרים, בני אפרים בגאות שלהם שהם מזרע המלוכה ושהם גבורי כח במלחמה עמדו ולקחו נשיהם ובניהם ויצאו ממצרים ועמדו המצרים והרגו גבוריהם שנאמר בני אפרים וגו' הפכו ביום קרב, יצאו אנשי גת והרגו מהם מאתים אלף. וא"ת הואיל ולא היו בשעבוד לא היו בברכה של ובני ישראל פרו וישרצו, כי בני ישראל שהיו בשעבוד, לפי שאמר פרעה פן ירבה אמר הקב"ה כן ירבה, שהרי בני לוי שלא היו בשעבוד לא היו כי אם כ"ב אלף ונמנו מבן חודש, וקטן שבשבטים שהוא שבט אשר שהיו רוב בניו נקבות היו אחד וארבעים אלף ות"ק, ושבט אפרים היו פקודיהם ארבעים אלף ות"ק חוץ ממאתים אלף שנהרגו מהם, אלא ברכת זקנם הועילה להם שנאמר וידגו לרוב בקרב הארץ, כדגים לפי שהמים מכסין עליהם אין עין הרע שולטת בהם, אבל אתם אע"פ שאתם בארץ ואין שום דבר לכסות אתכם תדגו לרוב ברבוי עצום כדגים:
<b>ועוד</b> במדרש כי קרוב הוא קרוב הוא החסד שעשו כנענים עם יעקב אבינו הה"ד וירא יושב הכנעני את האבל, ר' אליעזר אומר התירו אזוריהם, ר' שמעון אומר שהתירו קשרי כתפותיהם, ורבנן אמרי ע"י שזקפו קומתן, ר' יודן אומר ע"י שהראו באצבע, והלא דברים ק"ו, ומה כנעניים שלא עשו חסד עם ישראל לא בידיהם ולא ברגליהם אלא ע"י שהראו באצבע נצולו מן הפורענות ישראל שעושין חסד עם גדוליהם ועם קטניהם לא כל שכך. ויהיה פירוש הפסוק כן, לא נחם אלהים דרך ארץ פלשתים שהוא דרך קרובה, למה כי קרוב הוא החסד שעשו הכנענים, וכי קרוב הוא משמש לשתים, כי קרוב אע"פ שהוא קרוב, וכן כי קרוב לפי שהוא קרוב, כי פסיק טעמא, כי אמר אלהים פן ינחם העם בראותם מלחמה, שהכנעניים באים להלחם עמהם וכשראו ארונו של יעקב וכתרו של יוסף תלוי בארונו עמדו כולם ותלו כתריהם ולא נלחמו עמהם אלא אדרבה שבו בכבוד גדול למצרים, זהו פן ינחם העם, שנתנחמו בראותם מלחמה שראו שאינו עת מלחמה, ושבו מצרימה שנאמר וישב יוסף מצרימה הוא ואחיו, ולזה החסד לא הוליכם בקרובה עד שישלם להם שכרם שהאריך להם מ' שנה. עוד כי קרוב הוא, קרובים להיות נסתים אחר היצר שלא נכנסה אמונת הקב"ה בלבם, ואם היו נכנסים לא"י היו טרודים איש בכרמו ואיש בשדותיו, זהו בראותם מלחמה היא מלחמת היצר שהם קרובים אלי והם אדוקים בו, ושבו מצרימה ישובו לעבודת האדמה כמו שהיו מורגלים בה במצרים, במצרים היתה עבודתם למצריים ובא"י לעצמן, ואין כוונת הוצאתם לזה אלא לעבודת הקב"ה כמו שאמר הקב"ה למשה בהוציאך את העם ממצרים תעבדון את האלהים וגו', וכן אמרו במדרש אמר הקב"ה אם אני מכניס את ישראל לארץ בפשוטתה מיד מחזיקים בה איש בשדהו ובכרמו ובטלים מן התורה, אלא הרי אני מקיפן מ' שנה במדבר כדי שיאכלו את המן שהוא לחם המלאכים כדי לזכך חומרם ולא יהיו נסתים אחר היצר ויהיו מבינים סתרי התורה וסודותיה, לפי שהוא מאכל רוחני היה נכנס ברמ"ח איבריהם שנאמר דק מחספס גימ' רמ"ח, וזהו רק שהיה מאכל רוחני להרחיק מהם הגשמות ולשתות מי באר, בארה של מרים שהיא השכינה ויהיו כמלאכים, שזהו כוונת הבריאה כמו שנאמר בראשית ברא אלהים הם מלאכים שנקראים בני אלהים, וכה"א אני אמרתי אלהים אתם, זהו כוונת רשב"י שאמר לא ניתנה תורה לדרוש אלא לאוכלי המן (מכילתא בשלח פ' ויסע):
<b>ויסב</b> אלהים את העם דרך המדבר ים סוף. המקרא הזה אומר דרשני, שאמר דרך המדבר וכי המדבר יש לו דרך, המדבר הוא פתוח מאיזה צד שתרצה תבא אליו ואינו כמו המדינה שאם תטה מן הדרך לא תבא אליה, ועוד שהיל"ל לדרך המדבר לים סוף, ועוד שלא הלכו לים סוף, לפי שסוף פירש"י ז"ל שהוא מקום אגם שגדלים בו קנים וזה אין נמצא כי אם במים מתוקים שגדלים בו קנים, וישראל הלכו בים הגדול שמימיו מלוחים שאחד מעשרה נסים שנעשו על הים הוא שהוציא להם מים מתוקים מתוך מלוחים, ועוד שלא נזכר ים סוף כי אם כאן, אלא ים סתם, ויבאו בני ישראל בתוך הים, נטה ידך על הים, מת על שפת הים, ולזה אמרו במדרש שמקרא זה לדרשא אתא, אמר רבי אלעזר אומר דרך כדי ליגען שנאמר ענה בדרך כחי וכו', המדבר כדי לצרפן שנאמר המוליכך במדבר הגדול והנורא כו', ים סוף כדי לנסותם שנאמר וינסו על ים בים סוף, ר' יהושע אומר דרך כדי ליתן להם את התורה שנאמר בכל הדרך אשר הלכתם אשר צוה אלהים אתכם תלכו, וכתיב כי נר מצוה ותורה אור ודרך חיים תוכחת מוסר, המדבר כדי להאכילם המן שנאמר המאכילך מן במדבר, ים סוף כדי לעשות להם נסים וגבורות שנאמר נוראות על ים סוף, ואומר ויגער בים סוף ויחרב ע"כ ומחלוקתם הוא שר' אלעזר דורש אותו לגנאי לפי שאמר ויסב אלהים דין ולא אמר ה' רחמים, ופירוש ויסב אלהים לפי זה שהשיב מה"ד למדת רחמים, ור' יהושע דרש אותו לשבח:
<b>עוד</b> דרך המדבר. הוא לפי שערב רב דברו בה' ורצו לנסותו ואמרו הגם לחם יוכל תת ולא עשו להם צידה, וזה אחד מי' נסיונות שנסוהו להקב"ה במדבר, כי ישראל היו טרודים בשאלה ובמילה ובאכילת הפסח, אבל הם מה היה טורדם, אלא לנסות להקב"ה ומחסרון בטחון שהיו חסרים באמונה הוציאו הבצק, אבל ישראל בטחו בהקב"ה, שכן וחמשים במ"ק גימ' כ"ו, בטחו ע"ה כ"ו, אבל ערב רב לא היה בהם בטחון ודברו באלהים, זהו דרך המדבר מלשון דבור, לזה הוליכם במדבר לא מקום זרע וגו', להראותם היוכל תת להם לחם, ים סוף להראות שמוציא להם מים מתוקים מתוך מלוחים, וזהו ים סוף כלומר הוא ים סוף מקום שגדלים בו הקנים שהם מים מתוקים, וחמושים לפי שהיו קטני אמנה לקחו כלי זין עמהם, ולא היו צריכין כלי זין כי ה' נלחם להם, אלא שעדיין לא היתה האמונה משוקעת בהם עד שבאו לים שנאמר ויאמינו בה' וגו':
<b>ויקח</b> משה את עצמות יוסף עמו כי השבע השביע וגו'. אם השבועה היתה לבני ישראל איך לא לקחוהו בני ישראל, והכתוב נותן טעם להפך ויקח משה כי השבע השביע את בני ישראל, ועוד שאמר במדרש שכל ישראל נתעסקו בבזה ומשה נתעסק במצוה, וכי מפני הבזה יעברו על השבועה, ועוד למה לא אמר להם משה בואו ונתעסק כלנו בו. אלא ישראל חלקו לו כבוד למשה, אמרו ישראל מאחר שאנו מעוכבים לו ליציאתנו והיציאה היתה ע"י משה א"כ הוא ישלים מאחר שהתחיל, ובזה נקיים שבועתנו שאנו מושבעים ומעוכבים לו, לזה אמר אשר העלו בני ישראל, לפי שנתעכבו, ועוד יכולין לומר שחלקו כבוד ליוסף שלא יתעסק בו אלא משה לפי שהיה גדול ומלך יתעסק בו גדול ומלך, ובזה יצאו ידי חובתם מהשבועה כי שקול משה כנגד כל ישראל וכל ישראל א"א להתעסק בו כי הם עם רב ויהרגו זה על זה:
<b>עוד</b> לפי שיוסף נבא על משה שאמר שהגואל הראשון שיבא ויאמר לכם בלשון פקידה כפולה הוא הגואל, וזהו כי השבע השביע אח בני ישראל לאמר פקוד יפקוד מי שיאמר פקוד יפקוד והעליתם, לא אמר ועליתם אלא והעליתם ביוצא לשני. ובמדרש מפני מה לא צוה לבניו, אמר יוסף אבי בא לרצונו ואני העליתיהו, אני ירדתי בעל כרחי, בבקשה מכם ומשביע אני עליכם שממקום שגנבתוני לשם תחזירוני, א"כ לזה אמר ויקח משה את עצמות יוסף, למה משה כי השבע השביע את בני ישראל והעליתם ממקום שגנבתוני לשם תחזירוני, לא הקפי' אלא על העלאה לא על הלקיחה, ומה שדרשו ז"ל אין המצוה נקראת אלא על שם גומרה מצאו מקום לדרוש, והיה ארונו של יוסף מהלך מאליו, לפי שהיה של מתכת וכבד להוליכו, וכדי שלא להטריחם היה הולך מאליו:
<b>עוד</b> השביעם כי היה אפשר לשלוח לפרעה ויחלה פניו יש לנו בית הקברות בארץ כנען כמו שידעו מיעקב שהוליכוהו לקברו שם, ויחלה פני השרים ופני גדולי המדינה שיחלו פני המלך להוליכו לקברו בקברי אבותיו, כי ודאי לא יעיזו פנים כנגדו, כי אפילו אחר שמת אז"ל שבאו המצריים ואמרו נזדווג לאלו אמר להם עד עכשיו אתם חיים משלהם ואנו מזדווגים להם אילולא יוסף לא היה להם חיים, והורידוהו מגדולתו ג' חדשים, משמע שהיה אוהב יוסף, אלא אמר יוסף כשיראו ישראל עצמן בגלות והגלות כבד עליהם יתיאשו מן הגאולה ולא יאמינו בקץ, ואם לא יאמינו לא יצאו, כמו שאז"ל למה מתו הרשעים בג' ימי אפילה שלא האמינו בקץ, לזה השביעם שישביעו לבניהם ובני בניהם אחריהם להודיעם שעתיד שיגאלו כדי שיאמינו ויהיה להם לב לסבול הגלות, ויזכו לצאת כשיראו שאניח עצמותיו שם, לזה נקראו ישראל על שמו שנאמר אולי יחנן ה' שארית יוסף, וכה"א רועה ישראל האזינה נוהג כצאן יוסף, רועה ישראל שהוא משה אמת שאתה רועה אבל המנהיג הוא יוסף, נוהג כצאן יוסף שבסבת שבועתו יצאו ע"כ:
<b>ובמדרש</b> מפני מה נקרא יוסף עצמות, מפני שלא מיחה בכבוד אביו לפי שאמרו לו עבדך אבינו כמה פעמים ולא אמר להם מידי, הוקשה להם ז"ל שיוסף נחנט ודרך החנוטים שאינם כלים ואין הבשר מתאכל אלא מעמיד אותו בלחותו, א"כ איך אמר ויקח משה את עצמות, אלא לפי שנתעדן בשרו בשמעו עבד, לזה נתאכל הבשר למירוק. דבפרשת ויחי פירשנו סוד החניטה של יעקב:
<b>ובזוהר</b> (בראשית קע"ב ע"ב) אמרו סוד ויקח משה את עצמות יוסף למה משה ולא אחר ז"ל, ת"ח תיאובתא דדרגין מסאבין לאו איהו אלא לקטרגא בסטרין קדישין, יעקב דאיהו תסבורא קדישא כלהו כמן ליה וקטרנו בהדיה, בקדמיתא נשכיה חויא כד"א ויגע בכף ירכו, השתא נשכיה חמור, תמן איהו קאים לגבי חויא אבל השתא שמעון ולוי דאתו מסטרא דדינא קשיא קיימו לגבי דחמור ושלמי עלוי בכל סטרין ואתכפיא קמייהו כד"א ואת חמור ואת שכם הרגו בחרב ושמעון דאיהו שור מזליה אתא על חמור וקטרג ביה בגין דלא יתחברון כחדא, לבתר אתא שור ואשתלים בחמורים דכלהו מסטרא דחמור, יוסף שור ומצרים דאינון חמורים שנאמר אשר בשר חמורים בשרם, לבתר בני יעקב נפילו בין אינון חמורים בגין דאזדווג שור בהדייהו ונשכו לון גרמיא ובשרא עד דאתער לוי כמלקדמין ובדר לאינון חמורים לאכפייא לון ותבר תוקפהון מעלמא ואפיק לשור מתמן, הה"ד ויקח משה את עצמות יוסף עמו ע"כ:
<b>עוד</b> ויקח משה את עצמות יוסף עמו רמז למה שאמר במדרש שהיה ארון של יוסף מהנך עם ארון חי העולמים, ולזה רמז ויקח מש"ה הש"ס את עצמות יוסף עמו עם ארון חי העולמים והיה הולך מאליו, וזהו רמוז בדבריו שאמר בפרשת ויחי והעליתם את עצמותי מזה, לא אמר אתכם, וכוונתו לומר להם שאינו מטריחם שיעלוהו לא"י אלא מזה ממצרים לבד ואח"כ הוא ילך מאליו, ומה שאמר משה אתכם והוא לא אמר אלא מזה לבד, כבר תירץ רש"י ז"ל שאמר לאחיו השביע כן למדנו שאף עצמות השבטים האלו עמהם שנאמר אתכם, כלומר שמי שהשביעם אינם יכולים להעלותו אבל לפחות ילך עמם כמו שהם הולכים עצמות כן הוא ג"כ עמהם. ובזה נתרצה הקושיא שהקשינו איך בני ישראל עברו על השבועה ואיך הניחם משה לעבור עם מה שאמר רש"י ז"ל לאחיו השביע כן והם כבר מתו, א"ת עצמו"ת גימ' אל"ו ה"ם עצ"י שטי"ם עם ה' אותיות, וכן במדרש ובני ישראל עשו הם עסוקים בבזה ומשה הוא עסוק בעצמות יוסף ובכלי המשכן שהכין יעקב אבינו, ולזה תמצא בפ' ויקהל שאמר וכל אשר נמצא אתו עצי שטים לכל מלאכת העבודה הביאו, וכל אשר נמצא אתו מוטעם, לומר שלא נמצאו עצי שטים לכל המלאכה אלא עם הרשום והידוע שהוא משה, עוד רומזים באת עצמות א"ת אל"ף תי"ו עם ב' מלות גימ' עצ"י שטי"ם:
<b>ויסעו</b> מסוכות ויחנו באיתם. ביום א' ויסעו מרעמסס לסוכות יום ב' באו לאיתם בקצה המדבר, משם והלאה מדבר שמם אין דרך, לזה צריך להראות להם הדרך, לזה אמר וה' הולך, ואליבא דרבי עקיבא דאמר סוכות אינו מקום, כי במדרש אמר ויסעו מסוכות ויחנו באיתם מה איתם מקום אף סוכות מקום רבי עקיבא אומר ענני כבוד היו, א"כ אליבא דידיה למה לא אמר וה' הולך קודם ויסעו מאחר שאינו שם מקום ודאי שהיו צריכין העמוד להראותם הדרך. אלא הקב"ה רצה לבחון אותם ולהראות לכל העמים הבטחתם שהלכו אחר משה והיו אומרים אין לנו אלא בן עמרם אפילו שאינם יודעים דרך, ואין מי שיראה להם הדרך. ובפסוק ויסעו בני ישראל מרעמסס סכותה, פירש"י ז"ל מאה ועשרים מיל היה ובאו שם לפי שעה, הוא שנאמר ואשא אתכם על כנפי נשרים, הוקשה לו שהיל"ל ויסעו מרעמסס ויחנו בסוכות, אלא הזכיר חנייה לומר שמיד בנסיעתם מצאו עצמן בסוכות שלא כדרך העולם כשהולכים ממדינה בפרט כשיש טפול טף ונשים המסע הראשון אינו רחוק מהמדינה, ופעמים עושים המסע הראשון מיל או פחות עד שיכינו עצמן לראות מה הם צריכין ולהרגיל הנשים והטף מעט מעט אחר כך יאריכו המסעות, אבל כאן לא היה כן אלא ויסעו בני ישראל סכותה ולא נאמר חנייה, שנראה שהיו יגעים ועמלים ועייפים מטורח הדרך וחנו עד שינוחו מעייפותם כדרך הולכי דרכים, לזה לא נאמר חנייה לומר שלא יעפו ולא יגעו אע"פ שהיה מאה ועשרים מיל והיו שש מאות אלף רגלי הגברים לבד מטף, להראות חבתם, וכה"א זכרתי לך חסד נעוריך אהבת כלולותיך לכתך אחרי במדבר וגו', לזה לא נאמר חנייה כמו שאמר בפ' מסעי שאמר ויסעו מרעמסס ויחנו בסוכות וכו':
<b>וה'</b> הולך לפניהם יומם. לא אמר יום אלא יומם, לומר שהיום הוא שלהם לפי שלא נברא היום אלא לישראל סבא כמו שאז"ל בראשית בשביל ישראל סבא שנקרא ראשית:
<b>לנחותם</b> הדרך. לנחתם כתיב לנחת להם הדרך שתהא נחה להם, כמו שאז"ל שהיה מנמיך את הגבוה ומגביה את הנמוך, כי הם לא היו הולכים כי היו נתונים בתוך ענני כבוד כמו שאמר רבי עקיבא סכתה הם ענני כבוד שהיו נתונים בתוכם כי ו' עננים היו ד' מד' רוחות ואחד מלמעלה ואחד למטה כאדם שהוא נתון בספינה, ואמר שהיה הולך לפניהם, א"כ על זה הדרך עמוד הענן היה הולך ביום ובלילה, כי היו הולכים בלילה וביום והיה צורך בעמוד הענן לתקן להם הדרך, ולזה סמך ואמר לנחותם הדרך ולילה, כי היל"ל ובעמוד אש לילה, אלא סמך לילה למה שאמרתי, וביום היה נראה ובלילה נכסה מהם. ללכת יומם ולילה לא שהיו הולכים ביום ובלילה זה א"א, כי נבראת הלילה כדי שינוח האדם מעמלו של יום ואם היה הכל יום א"א להתקיים בני אדם בזה העולם אלא בעולם הבא שאין להם גוף הוא יום בלא לילה, אבל בזה העולם שהם מלובשים בגוף הלילה היא להם למנוחה, א"כ איך אמר ללכת יומם ולילה, אלא אמר ללכת לא שילכו ממש אלא ללכת שהיו מוליכים אותם כמו אדם שיושב בספינה ומוליכתו ביום ובלילה. ורבותינו ז"ל במדרש הרגישו זה ואמרו ללכת יומם ולילה, ללכת לקבל התורה שכתוב בה והגית בו יומם ולילה, והיה צורך לישראל להודיעם אימתי יום ואימתי לילה כדי להתעסק ביום בתורה שבכתב ובלילה בתורה שבעל פה, זהו יומם יום מ', שנתנה תורה, יומ"ם מים ו', מים תורה שבכתב, ו' ששה סדרי משנה:
<b>ובזוהר</b> אמר ת"ח וה' הולך לפניהם יומם בעמוד ענן דא אברהם, ולילה בעמוד אש דא יצחק, ויעקב אן הוא, במלה קדמאה אתמר ותמן שרי כמה דכתיב וה' הולך לפניהם יומם ולילה הוה נהיר בסטרא דא ובדא, א"ר יצחק היינו דתנינא שכינתא באבהתא נטלא, הולך לפניהם יומם דא אברהם, בעמוד ענן דא יצחק, לנחותם הדרך דא יעקב, דכתיב ויעקב הלך לדרכו, ולילה בעמוד אש דא דוד מלכא, וכלהו רתיכין עילאין למהך ישראל בשלימותא דכולא, ללכת יומם ולילה וכי אמאי הוו אזלי יומם ולילה יהכון ביממא ולא יהכון בליליא כבני נשא דטרקין כיון דקב"ה נטיר לון, אלא לאשתכחא בהו שלימותא דכולא דלית שלימו אלא יומם ולילה:
<b>וכתב</b> הרב רבינו בחיי ז"ל. לא אמר ביום ובלילה אלא יומם ולילה להורות כי יומם ולילה הולכים עמהם, ועל זה נשתבחו ישראל שאמר זכרתי לך חסד נעוריך אהבת כלולותיך לכתך אחרי במדבר, אחר ב' מדות שאהבום שהן כלולות זו בזו, והענין הגדול הזה שהיה לישראל בו כבוד ותפארת בלכתם ביום ובלילה על הכוונה העליונה הזאת העצומה והנפלאה. עוד היה סבה לפרעה ולכל מצרים מבעל הסבות ית' שיחשבו המצריים על ישראל שהם בורחים כיון שהם הולכים ביום ובלילה ואז יתחזק לבם וירדפו אחריהם על הים כדי שיטבעו שם וברוך ה' אשר לו נתכנו עלילות לאבד מורדיו ולהציל ידידיו עכ"ל:
<b>דבר</b> אל בני ישראל וישבו ויחנו לפני פי החירות וגו'. יש לשאול הם היו הולכים על פי הענן שנאמר על פי ה' יחנו ועל פי ה' יסעו, ואומר במקום אשר ישכון שם הענן שם יחנו בני ישראל, אם כן למה ידבר לבני ישראל ילך הענן והם אחריו, אלא רצה הקב"ה לנקות מלבן החלודה כדי שיהיו נקיים בכניסתם לים ולא ימצא בהם שום טנוף ולא שום מחשבה רעה כדי שלא יערער עליהם שרו של ים, לזה הודיעם שהם שבים לאחוריהם להראות אם יהרהרו אחר מדותיו. וכן אמרו במדרש כשתקעה הקרן לחזור התחילו מחוסרי אמנה שבהם מתלשין בשערן ומקרעין כסותם עד שאמר להם משה הלא נאמר לי שאתם בני חורין ע"כ. דייק שאמר שתקעה להם הקרן לחזור להודיעם שאפילו שהם הולכים בתוך הענן הם חוזרים לאחוריהם, וכל זה להסיר מלבן העקמימות, והכשרים שבהם ישובו וישיבו לבן ויאמרו אין לנו אלא דברי בן עמרם וישובו ויחנו, וישבו כתיב:
<b>עוד</b> סבה אחרת שלא יחשבו שיצאו מתחת יד מצרים לגמרי לפי שאמר הקב"ה אני רוצה לחזק לב פרעה ורדף אחריהם כדי שאכבדה בפרעה וגו', וכשיראו אותם יצא לבן, אבל כשידעו שלא יצאו מרשותם עדיין כשיראו אותם אחר כך לא יהיה בלבם כל כך פחד ורעדה:
<b>עוד</b> סבה אחרת כמו שאמרו במדרש כאן נתקיים ואחרי כן יצאו ברכוש גדול, שאע"פ שהוציאו ממצרים כמו שאמר המדרש שכל אחד הוציא משוי צ' חמורים כסף, עכ"ז בערך מה שנטלו בבעל צפון אינו כלום כי מה שהוציאו ממצרים אינו על מה שייעד להם ואחרי כן יצאו ברכוש גדול כי אחר סמוך אחרי מופלג, וכן אמר ונתתי את חן העם וגו' והיה כי תלכון לא תלכו ריקם כמו שאמר כדי שלא תלכו ריקנים תקחו איזה דבר וכל מה שלקחו ממצרים אינו אלא ההענקה כמ"ש על פסוק גם אתה תתן בידינו זבחים, אם כן ואחרי כן שהוא מופלג כאן היה מקום חירות שלהם מקום אטלס מקום ע"א שלהן, לשעבר היה נקרא פיתום חזרו להם ונקראת פי החירות שהיא מחררת פירוש עושה בני חורין עובדיה, בין מגדול גדולתם של מצרים תם היתה גדולתם של ישראל שם היתה, ובין הים מקום מיומן, שם כנס יוסף כל כסף וזהב שכנס שנאמר וילקט יוסף את כל הכסף הנמצא בארץ מצרים ובארץ כנען וגו' ויבא יוסף את הכסף ביתה פרעה, למה חזר לומר פעם אחרת ויבא יוסף את הכסף, יאמר וילקט יוסף וגו' ויבא אותו ביתה פרעה, ועוד בליקוט אמר את כל הכסף וגו' ובהבאה לא אמר אלא ויבא יוסף את הכסף. אלא אמר יוסף הקב"ה לא הביא רעב אלא כדי שיבאו לגלות כמו שאמר להם יעקב שמעתי כי יש שבר במצרים, אמר יוסף הם היו סבה לכל זה הכסף אם כן היה שמור להם וגנזו לבעל צפון, ולזה נקרא צפון ששם צפן יוסף כל כסף וזהב כדי שיטלוהו ישראל כשילכו, ואין המטמון נגלה אלא לבעליו, לזה לא אמר ויבא יוסף את כל, כי לא הביא אלא אחד מאלף, ובדין עשה כמו שאמרנו. ומצאתי מדרש שאמר שליש הביא לבית פרעה ושליש נגנז ונגלה לקרח וחזר ונגנז לישראל לעתיד לבא, ושליש גנזו בבעל צפון שנאמר כנפי יונה נחפה בכסף אז"ל זו ביזת מצרים, כנפי גימטריא יוסף עם ד' אותיות, יונה שאינה את פרעה שלא הביא כל הכסף, נחפה בכס"ף גימטריא בעץ, ואין עץ אלא עבודת אלילים שנאמר אומרים לעץ אבי אתה וגו', וכדי שלא יפול לבם בחזרה נגלה להם המטמון כדי לשמחם ולחזק לבם, וכדי לחזק לב מצרים לרדוף אחריהם לאמר קשה יראתם שהיא עכבתם שנאמר ואמר פרעה לבני ישראל וכו', ויאמר היל"ל כדי שיאמר, ועוד שאם החזוק של פרעה ורדף אחריהם הוא בשביל שראה אותם חונים לפני בעל צפון א"כ היל"ל קודם וחזקתי את לב פרעה ואחר כך ואמר פרעה ויהיה הפירוש כן וחזקתי את לב פרעה ומהו החוזק שיאמר פרעה נבוכים הם, ועוד ויוגד למלך מצרים כי ברח היל"ל כי הם סגורים, ועוד פ' ויוגד היל"ל קודם כי זאת היא סבת חזוק לבו ורדיפתו אחריהם. ורבותינו ז"ל במדרש הרגישו כל זה ואמרו ואמר פרעה אמר ולא ידע מה אמר, משה הטעה אותם ולא היה יודע להיכן מוליכן שנאמר נבוכים הם בארץ ואין נבוכים אלא משה שנאמר עלה אל הר העברים הזה הר נבו. כונתם לומר נבוכים לעשותה מלה מורכבת נבו כי"ם פירוש הטעם כמו איש תככים, ואפילו חסרה נבכים כתיב יש אם למקרא. ד"א אמר פרעה ולא ידע מה אמר, ראה שעתידין ישראל לבכות במדבר שנאמר ותשא כל העדה וכו', ופירוש נבוכים נב בוכים בן בוכים והב' חוזרת לכאן ולכאן, ופירוש בן בוכים בני ישראל עתידין לבכות. ד"א ואמר פרעה ולא ידע מה אמר, ראה שישראל עתידין ליפול במדבר שנאמר במדבר הזה יפלו ע"כ. כוונתו לומר שכל מה שראה פרעה רצה לבטלו הקב"ה כמ"ש על פסוק ראו כי רעה נגד פניכם, שאמר דם אני רואה ובטלו בדם מילה שמלם במדבר שנאמר היום גלותי את חרפת מצרים מעליכם, כן בכאן רצה לבטל כל מה שראו, הוא ראה שמשה מטעה אותם לזה א"ל ישובו ששבו לאחוריהם, הוא ראה שהם עתידין לבכות ויצעקו בני ישראל, הוא ראה שהן עתידין ליפול במדבר סגר עליהם המדבר, ואילו לא עשו העגל כבר נתבטל הכל, א"כ ואמר פרעה פי' הוא, לפי שהוא גזר אומר והקב"ה בטל הכל אלא שחזר הכל בעשיית העגל, א"כ ואמר שגזר אומר אחר שראה שמערכת הכוכבים תחייב כן. והקב"ה הפכו עליהם, שאמר נבוכים הם, הם הנבוכים, סגר עליהם, עליהם סגר, שאמר אנוסה מפני בני ישראל ולא יכלו לשוב:
<b>וחזקתי</b> את לב פרעה ורדף אחריהם ואכבדה בפרעה על ידו אכבד ויתגדל שמי כדי שיאמינו בי קטני אמנה. וידעו מצרים כי אני ה', כל מה שנפרעתי מהם היה על ששעבדו את ישראל אבל על מה שאמר מי ה' עדיין לא נתפרעתי ממנו, אבל עתה אני נפרע ממנו על מי ה' שאחזק את לבו עד שירדוף אחריהם ויאמרו מי כמוכר באלים ה', באלם כתיב הלואי נאלם פיו, זהו וידעו מצרים כי אני ה', ואמר כל זה לרכך לבם של מחוסרי אמנה:
<b>ויעשו</b> כן. להגיד שבחן של ישראל שאמרו אין לנו אלא מה שיאמר לנו בן עמרם:
<b>ויוגד</b> למלך מצרים. לא אמר פרעה אלא מלך מצרים לומר שאמרו לו שלא מלך על כל העולם אלא בסבת ישראל, כמ"ש בשביל כבודן של ישראל השליטו על כל העולם, ועתה שישראל הלכו ילך ממנו המלכות, אז נהפך לבו כאחד העם, זהו ויהפך לבב פרעה ועבדיו, לא אמר מלך מצרים אלא פרעה. ואמר המדרש כי עמלק היה המגיד, ויגד כתיב ויג"ד במ"ק עמלק. מצאתי כתוב שבעל צפון החרטומים עשאוהו בשמות ידועים למזלות צורת נחושת והוא הגיד כי ברח, וכבר הוא ידוע מהמלחמה שעשה עמלק כי היה חכם גדול, ולזה אמר המדרש כי אמר בלבו ת' שנה נגזר עליהם ולא ישבו כי אם מנין בר"ח, לזה אמר עדיין יש לנו עליהם עבדות ובסבת עבדותם יש לנו מלכות:
<b>או</b> יאמר כי שלחנו את ישראל מעבדנו כתיב, אמר מעבדנו היה השלוח, שנאמר ויאמרו עבדי פרעה אליו שלח את האנשים וגו'. ואע"פ שאמר ויהפך לבב פרעה ועבדיו, שם אמרו לו בלב אחד אבל כאן בשני לבבות, זהו ויהפך לבב פרעה ולא לב, כלומר שאמר שלח לא אמר בב' לבבות אבל עתה בב' לבבות אנו מתחרטים על שלוחם, או יאמר ויגד למלך מצרים כי ברח העם הוא לשרו של מצרים, ולפי שפרעה תחת ידו לזה ויהפך נהפך לבו:
<b>ויאסור</b> את רכבו, אמר פרעה כלום יש לנו שררה ומלכות אלא בשביל ישראל ועתה ישראל הלכו א"כ בטלה השררה, לזה ויאסור הוא בעצמו, ואת עמו הם החיל שלו:
<b>ויקח</b> שש מאות רכב בחור וכל רכב מצרים. ישראל שש מאות אלף כנגדם לקח שש מאות שהם כנגד הבחורים שנאמר שש מאות אלף רגלי הגברים לבד מטף, וכנגד הטף אמר וכל רכב מצרים, וכנגד שאר העם אמר ושלישים שהם כנגד הזקנים, כן אמרו בזוהר. או נאמר רכב בחור שבחר המולים שבהם מאותה שמלם יוסף כשבאו אליו ללחם ואמר אין אלהי זן את ערלים ומלן, מהם בחר פרעה, אמר פרעה אין אומה זאת מתגאת עלינו אלא במילה אף אנו נבא עליהם באנשים מולים, וכן הם ושלשים על כלו ס"ת מל"ו, פירוש מאותם שמלו. או נאמר ויקח שש מאות רכב בחור הוא עוזא שרו של מצרים לקח מרכבתו ולקח ג"כ משאר השרים והם שש מאות שנקראים ששת ימי החול, וכל רכב מצרים ושלשים על כלו הוא סמאל היה על הכל, וכן ושלישם על כלו במ"ק סמאל, פירוש שכתוב ושלשה חסר יש אם למקרא ויש אם למסורת שעשאם שלשה חלקים, וכן כתב רבינו בחיי ז"ל ושלישים על כלו כי כל החיל נחלק לג' חלקים, ועל כן מצינו שעבר בים ג' כתות הוא שאמר הכתוב לכל חיל פרעה הבאים אחריהם בים, וכתיב מרכבות פרעה וחילו ירה בים, וכתיב כי בא סוס פרעה ברכבו ובפרשיו בים ע"כ. א"כ הבאים אחריהם בים הם השש מאות שבאו לעזרם, מרכבות פרעה וחילו ירה בים הם מה שנאמר עליהם וכל רכב מצרים. כי בא סוס הוא סמא"ל, וכן ב"א סו"ס עם ב' מלות גי' סמאל:
<b>וכתב</b> הרב רבינו מנחם רקנאטי ז"ל זה לשונו. ויקח שש מאות רכב בחור וכל רכב מצרים הוא שרו של מצרים כי נתחבר שר של מצרים עם סמאל, ונתוספו לו שש מאות רכב לבד רכב מצרים, זהו וכל רכב מצרים, ובאו להלחם עם אדנ"י שנאמר ה' ילחם לכם ואתם תחרישון, ולפי שהיו ישראל סרבנים על הים לפיכך היתה מלחמת השרים החיצונים קשה עליהם, ואז לבש הקב"ה ג' מיני מלבושים לבוש מלכות לתפארת גאון יעקב, לבוש חסד מצד אברהם להציל בניו, לבוש מלחמה מצד הגבורה להלחם עם מרכבות של מצרים וסמא"ל, ואלו הג' מלבושים הם בסוד ויס"ע ויב"א וי"ט, זהו סוד ויסר את אופן מרכבותיו, פירש אפן גימ' סמא"ל, ומרכבותיו הם שאר המרכבות, ובהשברם נשברו כחותם למטה, ואז אמרו אנוסה מפני ישראל כי ה' נלחם להם במצרים של מעלה, ע"כ:
<b>ויחזק</b> ה' את לב פרעה וירדוף אחרי בני ישראל. להראות לו הקב"ה כחו וגבורתו. ובני ישראל יוצאים ביד רמה כמו שמצרים לקח שש מאות כן ישראל עמם שש מאות, רמ"ה במילואה רי"ש מ"ם ה"ה גימ' ש"ש מאות, וכמו שהם היה להם י"ד שכן סמא"ל במ"ק י"ד, כן ישראל יש להם יד שנאמר ביד רמה, שרמה וגברה על המצרים ושקעתם בים:
<b>ובמדרש</b> ובני ישראל יוצאים ביד רמה. מגיד שהיו מצריים רודפים אחרי ישראל והיו מחרפים ומגדפים ומנאצין, אבל ישראל מפארים ומרוממים ומשבחים ונותנים שיר ושבח גדולה תהלה ותפארת למי שהמלחמות שלו, כענין שנאמר רוממות אל בגרונם, ואומר (ישעי' כה) ה' אלהי אתה ארוממך אודה שמך וגו'. הוקשה להם ז"ל שבני ישראל כבר יצאו ויש להם ד' ימים שיצאו אומר ובני ישראל יוצאים כשיצאו ונסעו מסע ראשון מרעמסס לסוכות, או מסוכות לאיתם היל"ל יוצאים, ועוד שעתה הם חונים שעשו מאמר הקב"ה שאמר להם שישובו לאחוריהם, א"כ הם שבים איך אמר יוצאים, ועוד למה הפסיק הענין שאמר וירדוף אחרי בני ישראל יאמר וישיגו אותם, למה הפסיק עד שחזר לומר פעם אחרת וירדפו, ועוד שאמר וירדוף אחרי בני ישראל למה יחזור פעם אחרת ובני ישראל, יאמר והם יוצאים ביד רמה. ולתרץ כל זה אז"ל שהמצרים היו מחרפין ומגדפים אבל בני ישראל בחרופם של מצרים הם יוצאים, ולא עוד אלא שהם משבחים ומפארין, ולזה אמר מלך מצרים, אילו לא היה בשביל המלכות שלא תאבד מידו לא היה רודף, ולזה היה מחרף ומגדף, שהוקשה לו לרדוף אחריהם, אלא הקב"ה החזיק לבו ולזה וירדוף אחרי בני ישראל, וירדף כתיב שיצא לרדוף ומצא עצמו נרדף, חזר ואמר וירדפו בלשון רבים, במדרש אמרו מגיד שלא נכשל אחד מהם שלא ינחשו ויחזרו לאחוריהם, וכן מצינו בכל מקום שהעכו"ם מנחשים שנאמר כי הגוים האלה אל מעוננים ואל קוסמים ישמעו, וכן וילכו זקני מואב וקסמים בידם, ואת בלעם בן בעור הקוסם כו' ע"כ:
<b>או</b> נאמר וירדפו מצרים כשפרעה הרשע נתחזק ואסר הוא בעצמו רכבו ורדף אחריהם אז נתחזקו המצריים ורדפו וקדמו קודם שבא פרעה והשיגום חונים, ואח"כ וכל סוס פרעה ואח"כ ופרעה הקריב וגו', ובזה נתרץ וירדוף וירדפו, גם יש דוחק אחר כי היל"ל כפי הנראה וירדפו מצרים אחריהם כל סוס רכב פרעה ופרשיו וחילו וישיגו אותם חונים על הים על פי החירות לפני בעל צפון, למה הפסיק בענין ואמר וישיגו ואח"כ אמר כל סוס רכב פרעה. אבל מה שיש לדקדק בזה הוא, כי מה שאמר וישיגו אותם חונים על הים ולמעלה אמר דבר אל בני ישראל וישובו ויחנו לפני פי החירות בין מגדול ובין הים לפני בעל צפון, ואח"כ נכחו תחנו על הים, וכאן הקדים על הים ואח"כ על פי החירות לפני בעל צפון, יובן זה ממה שאמר במכילתא אמר ופרעה הקריב הוא הקריב הפורענות לבא עליו, כיון שראה אמר בעל צפון הסכים לגזרתי התחיל מזבח ומקטר ומקריב ומשתחוה לבעל צפון, לזה הקדים על הים שחשב שהסכים לגזרתו לטבעם בים, ולזה אמר חונים על הים, כי היל"ל על שפת הים, כי על הים לא יש חנייה, אלא נדמה לו כאלו הם על הים ונטבעו בו. על פי דרכנו למדנו פירוש הקריב, כי היל"ל קרב, הקריב הפרענות לבא עליו או הקריב קרבנות לע"א. עוד אמרו במדרש הקריב קרב הדרך, ד"א הקריב קרב עצמו ומיהר לרדוף אחריהם מה שהלכו ישראל בג' ימים והלכו האוקטורין ביום ומחצה הלך פרעה ביום אחד, לכך נאמר ופרעה הקריב:
<b>עוד</b> ופרעה הקריב. אז"ל מאי הקריב הקריב את ישראל לאביהם שבשמים, מה שלם לו הקב"ה שכרו מלך על נינוה ועשו תשובה אנשי נינוה על ידו, כמו שהקריב את ישראל לאביהם שבשמים כן נתקרבו על ידו אנשי נינוה ונתקבלו, ולזה גם כן זכו מצריים לקבורה לפי שנתקדש שם שמים על ידם, וכן בגוג לפי שנתקדש ש"ש על ידם שנאמר שם והתגדלתי והתקדשתי וגו' זכו לקבורה שנאמר והיה ביום ההוא אתן לגוג שם קבר וגו':
<b>וישאו</b> בני ישראל את עיניהם ויראו והנה מצרים נוסע אחריהם. היה לו לומר והנה מצרים נוסעים אחריהם או והנה מצרים רודפים אחריהם, כי כן נאמר וירדפו מצרים אחריהם. אלא עם מה שאמר המדרש יובן שאמר נוסעים אין כתיב כאן אלא נוסע שראו שרו של מצרים שהוא עוזא נוסע לעזרתם, לזה לא אמר רודף כי רדיפה היא למצריים אבל לגבי המלאך אין נופל בו לשון רדיפה, לזה אמר נוסע, לזה פחדו כי היה שר של מצרים בכור ויראו שמא יבאו שאר השרים לעזרתו, כי כשראו פרעה ברכבו ובפרשיו לא יראו אבל היו חונים נחים ושקטים, אבל כשראו שכבר נסע, נוסע נסע כתיב, אז יראו, וגם יראו מפני ערב רב שביניהם שלא יבא להם על ידיהם שום תקלה אוי לרשע ואוי לשכנו, ולזה אמר ב"פ בני ישראל, וישאו בני ישראל, ויזעקו בני ישראל:
<b>ויאמרו</b> אל משה המבלי אין קברים במצרים וגו'. אפשר שערב רב הם שאמרו כן, וכן אמר מה זאת עשית לנו להוציאני, שמשה הוציאם, כי בני ישראל הם צועקים להקב"ה ולא אמרו שום דבר, אבל ערב רב פחדו כי אמרו עכשיו יכעוס עליהם פרעה ויהרגם, כי כשיראה כ"כ עם רב שיוצאים מתחת ידו ודאי שיכעוס עליהם ויאמר בשלמא ישראל לפי שהיו בעבודת פרך הם בורחים אבל אתם מה עבדות יש עליכם שאתם בורחים, ואולי ישראל יחזירם לעבדותם, כי כן אמר כי שלחנו את ישראל מעבדנו, ועוד שישראל יצא. ברשות שאמרו דרך שלשת ימים נלך, אבל הם יצאו שלא ברשות, לזה א"ל אם היתה הכונה להרגנו במצרים שהיו המצריים קוברים אותנו, אבל כאן אין מי שיקבור אותם שישראל יחזירום המצריים ואין להם קובר. ומצאתי קצת סיוע לדברי מדברי הרמב"ן שאמר איך יתכן שהצועקים אל ה' והנושאים כפיהם ועיניהם אליו יחזרו ויאמרו לו כי טוב היה שלא יצילם ויאמרו כי טוב לנו עבוד את מצרים ממותנו במדבר. על כן נאמנו דברי רז"ל שהם היו כתות, אמרו במדרש ארבע כתות היו על הים, הכת האחת צועקת אל ה' אלו בני ישראל החשובים שבהם שנאמר וישאו בני ישראל את עיניהם וגו' ויצעקו בני ישראל וגו', שהיתה חפצה בישועה, ועליהם אמר משה התיצבו וראו את ישועת ה' וגו', כת שנייה אומרת נחזור למצרים, עליהם אמר כי אשר ראיתם וגו', כת שלישית אומרת להלחם עמהם, עליהם אמר ה' ילחם לכם, כת רביעית היו אומרים נצעק עליהם שנאמר ויצעקו בני ישראל כו', עליהם אמר ואתם תחרישון ע"כ. כן נאמר ג"כ שאלה שאמרו המבלי אינם מי שאמרו הלא זה הדבר, שאותם שאמר המבלי אין קברים הם ערב רב כמ"ש, ואותם שאמרו הלא זה הדבר הם הרשעים שבישראל, והם אותם שאמרו מי יתן מותנו והם אותם שאמרו יראה ה' עליכם וישפוט, ומשה השיב לכולם, לערב רב שאמר המבלי אין קברים אמר ויאמר משה אל העם, שכל מקום שנאמר עם הם ערב רב, ואמר להם אל תיראו שהיו יראים שמא יכעוס עליהם ויהרגם אמר להם אל תיראו התיצבו וראו את ישועת ה' וגו' לא תוסיפון לראותם עוד וגו'. ולכת האחרת שאמרו חדל ממנו אמר להם ה' ילחם לכם, לפי שאמרו כי טוב לנו עבוד את מצרים ממותנו במדבר שילחמו עמנו, לזה אמר להם ה' ילחם לכם, ולבני ישראל שהיו צועקים אמר להם ואתם תחרישון אתם חביבין על הקב"ה שסופכם להחריש למלאכי השרת בשירה שאתם אומרים שנאמר קדמו שרים אחר נוגנים וגו', קדמו שרים שהם ישראל אחר נוגנים שהם מלאכי השרת, לזה אמר להם ואתם תחרישון תחרישון לאחרים שצעקתכם ערבה לו:
<b>וכתב</b> הרב רבינו בחיי ז"ל ה' ילחם לכם, ידוע כי מדת הדין היא הלוחמת, ומה שהזכיר ה' המיוחד להורות כי גם בנס העצום הזה באבדן המצריים שם היתה מדת הרחמים משותפת שניתנו לקבורה. עוד כתב הרב ז"ל ואתם תחרישון תצטרכו שתחרישו שלא תהפך מדת הדין עליכם לפי שהייתם חוטאים כמותם עובדי ע"א ומגדלי בלורית. עוד ואתם תחרישון כדי שלא תתרבה מדת הרחמים ולא תוכל מה"ד לפעול במצריים, כן אמר בזוהר:
<b>ויאמר</b> ה' אל משה מה תצעק אלי וגו'. א"ל התפלה היא לכ"י ואלי הוא הדבר, ולזה ויאמר ה' שהאמירה היא בלשון רך, וכן אמר במדרש מה תצעק אלי כבר נתרציתי להם, דבר אל בני ישראל ויסעו אין להם לישראל אלא ליסע בלבד. ויסעו, להיכן יסעו, אלא כך א"ל למשה דבר אל בני ישראל אין הדבר תלוי בך שאתה מתפלל אלא בהם שנעשו כתות כתות ואינם בלב אחד, לכן יסעו מאותן הדעות הרעות וילמדו מאביהם אברהם שנאמר בו הלוך ונסוע הנגבה, שכל פנייתו ומחשבתו הכל היה למקום אחד, אל בני ישראל ויסעו, ר"ת אביו, כלומר ילמדו מהאב. ד"א ויסע"ו גימ' נק"ב, לפי שקפאו תהומות בלב ים אמר הקב"ה יתחילו לעשות נקב קטן ואני אעשה י"ב דרכים שנאמר נקבת במטיו וגו'. וכן אמר במדרש ויסעו הסיעו דברים מלבן שאמרו אין קברים, וכן אמר בזוהר ויסעו מלאסגאה מלין לאו עדנא דצלותא השתא ויסעו וכו' לאן אתר פקיד לון דיטלון דהא על ימא הוו שראן אלא ויסעו כמה דאמרן, ועוד דבר אל בני ישראל ויסעו, יטלו עצמן לים כדי שימצא להם זכות שבטחו בי כדי שאקר' עליהם הים ואצילם ואסתום פי המקטרגים עליהם:
<b>ואתה</b> הרם את מטך. אמר לו הקב"ה למשה משה הסר המטה כדי שלא יאמרו שבמטה אתה עושה כל מה שאתה עושה ויבאו לידי כפירה ויטבעו, כי השטן מקטרג בשעת הסכנה אם יראה בהם איזה דופי, ועוד שהמטה היה כתוב בה י' מכות דצ"ך עד"ש באח"ב, כבר נשלמו וכבר עשו שליחותו שנברא לו מששת ימי בראשית. ובב"ר אמר לו הקב"ה למשה מה אתה צועק אלי גזור ואני עושה ותגזר אומר ויקם לך דבר אל בני ישראל ויסעו. ד"א מה תצעק אלי, תפלתם קדמה שהם רבים ונאמר הן אל כביר לא ימאס, והם צעקו קודם שנאמר וישאו בני ישראל את עיניהם ויצעקו בני ישראל אל ה', א"כ צעקתם גברה על צעקתך א"כ הדבור הוא לבני ישראל דבר אל בני ישראל, אע"פ שהקב"ה עונה אותם או מפני צעקתם או מפני צעקת משה, רצה הקב"ה ללמד למשה כדי שילמד לישראל מדת ודובר אמת בלבבו ולסלק מהם מדת החנופה, שהרי כאן הוא עונה אותם ושומע צעקתם, וא"ל למשה לא מפני צעקתך אני שומע ומושיע אותם אלא מפני צעקתם, וללמדו ג"כ שהקב"ה הכל שוים לפניו ואינו כבשר ודם שהעני בא לפניו אינו שומע לו וכשהעשיר בא שומע לו אבל הקב"ה אינו כן אלא שומע תפלת הכל שנאמר שומע תפלה עדיך כל בשר יבאו, תדע לך שכן ישראל צעקו ומשה ג"כ, אמר לו כבר התפללו בני ושמעתי תפלתם. כן אמרו במדרש מה תצעק, לא אמר שהיה משה צועק ואמר לו מה תצעק אלא כשראה משה שתלו הדבר בו ואמר מה זאת עשית לנו להוציאנו ממצרים רצה משה לצעוק א"ל הקב"ה כבר שמעתי שנאמר טרם יקראו ואני אענה:
<b>עוד</b> מה תצעק אלי א"ל הקב"ה אני מתאוה לתפלתם של צדיקים כ"ש לתפלתך אבל עתה אינו עת שהצר הצורר שהוא סמא"ל עומד ומקטרג להחזירם למצרים, שנאמר היערוך שועך לא בצר, פירוש היערוך כאדם העורך דבר נחמד שיש לו בפניו להביט בו ולהסתכל בו ביפיו, לא בצר שיטיל בו דופי, וכן בעל עבירה אע"פ שהוא שומע תפלת כל פה עכ"ז בעל העבירה אם לא יעשה תשובה לבטל העבירה ולסלקה מעל פניו אין תפלתו נשמעת שנאמר עדיך וגו' כשהיא מיופת ומקושטת (מלשון עדי) אז כל בשר יבאו, וכן אמר הקב"ה מתאוה לתפלתם של צדיקים לא אמר של כל אדם, כ"ש לא לרשעים שיש עליהם כמה מקטרגים שטורפים אותה בפניהם ואין מניחים אותה לעלות שנאמר, גם כי תרבו תפלה אינני שומע:
<b>או</b> נאמר ואתה הרם את מטך, כלפי מעלה כנגד ים עילאה, והמטה הוא דמות וי"ו כנגד וי"ו העליונה ששואבת ממנה שהיא וי"ו ומשך ה' וא"ו וכשים העליונה נבקעת לקבל מה' וא"ו אז מי התחתונה נבקעת לי"ב גזרים והוא"ו היא רמוזה ביעקב, יעקב בק"ע י"ם והבן:
<b>ובזוהר</b> הרם את מטך לנגבא ימא מסטרא דימינא שנאמר הלוך ונסוע הנגבה, נטה את ידך לאתבא מיא לאתערא חוטרא דגבורה ולאתבא מיא על מצרים, ובגין כך תרין מלין הכא דכתיב הרם את מטך ונטה את ידך על הים וכו', והא תהומי הוו דקב"ה עבד נסא כד"א קפאו תהומות בלב ים והוו אזלין ביבשתא בגו ימא הה"ד ויבאו בני ישראל בתוך הים ביבשה. והנס הוא מה שעשה הקב"ה שקפא באמצע כדי שלא יהיה להם ירידה ועלייה שלא נבקע עד מטה, כי יהיה להם לישראל טורח בירידה מצד אחד ויהיה להם עלייה מצד האחר, מה עשה הקב"ה קפא באמצע כדי שלא יהיה להם ירידה ועלייה ותהיה להם הדרך ישרה ובקע מהצדדים, ועוד כמו שאמר בזוהר שבאמצע א"א להבקיע שהוא תהום כמו שאמר והא תהומי הוו. ועל דרך המדרש שאמר רבי שמעון אומר כבר כתבתי לך בכל ביתי נאמן הוא ואתה ברשותי והים ברשותי וכבר עשיתיך גזבר שנאמר הרם את מטך וגו', יהיה פירוש הרם את מטך מלשון רוממות, כאילו אמר הרם רגלך. עוד במדרש רבי מאיר אומר, אמר הקב"ה למשה אין ישראל צריכין להתפלל לפני, ומה אם אדם הראשון שהוא יחידי עשית ים יבשה בשבילו שנאמר יקוו המים מתחת השמים וגו' בשבילו וכו', עדה קדושה שעתידה לומר לפני זה אלי ואנוהו עאכ"ו ע"כ. ומאין לו לר' מאיר דרשה זו, מאומרו מה תצעק אלי היל"ל למה אתה צועק, מאלו ב' מלות שאמר מ"ה גימ' אד"ם ואמר תצעק ולא אמר צועק מכאן דרש אין ישראל צריכין להתפלל תצעק לעתיד. רבי ברכיה אומר בזכות אברהם אני בוקע להם את הים שנאמר ויבקע עצי עולה וכאן אמר ויבקעו המים, ופירוש הרם את מטך הרם הדגל דגלו של אברהם אבינו שנאבד והאלהים נסה את אברהם, פירוש והאלהים כשיש דין בעולם מרים הנס של אברהם אבינו מלשון הרימו נס אל העמים, רבי עקיבא אומר בזכות יעקב אני קורע להם את הים שנאמר ופרצת ימה, פירוש ופרצת שעושה פרצות בים אמר הקב"ה עתיד אתה שבזכותך יקרע הים ותעשה פרצות זהו ופרצת ימה, ויבאו בני ישראל בתוך הים ביבשה, והמים להם חומה, אמר לו הקב"ה למשה, אני קורע להם הים בשביל האמונה שיאמינו בי שישליכו עצמן לתוך המים ובזכות זה אני קורע להם הים, זהו ויבאו בני ישראל בתוך הים בים לא נאמר אלא בתוך הים, כך עשו שנאמר ויבאו בנו ישראל בתוך הים ואחר שנכנסו עד שהגיעו המים לחוטמם והאמינו בה' אח"כ נעשה להם יבשה, שנאמר בתוך הים תחלה ואח"כ ביבשה ולא יבשה ממש שיעלה בדעתו שהיא יבשה או הר נזדמן להם שפעמים ימצאו הר או אי בים, אבל כאן אמר והמים שהיו רואין שהמים עולין למעלה מימינם ומשמאלם לשוטפן אז ידעו שאינו יבשה ממש:
<b>ואני</b> הנני מחזק את לב מצרים. ופרעה לא נזכר עוד כי לא אמר וחזקתי את לב פרעה כמו שאמר, אלא את לב מצרים, וידעו מצרים, וירדפו מצרים, ויאמר מצרים, וישובו המים על מצרים, ומצרים נסים לקראתו, וינער ה' את מצרים, וישובו המים ויכסו את הרכב ואת הפרשים וגו', ופרעה לא נזכר, כמו שאמר הזוהר על פסוק ויסר את אופן מרכבותיו, כי היל"ל את אופני מרכבותיו, כי אופן אחד א"א להוליך, ובזוהר ז"ל (מ"ח:) כמה רתיכין הוו דהוו נטלין כל חד סמיך גלגלא דאתפקדא עלייהו כיון דאתעבר האי משולטנותא דיליה כלהו רתיכין אתעברו משולטנותא דילהון דכתיב ועל פרעה על הבוטחים בו, ובההוא זמנא שולטנות דמצרים שליטו על כל שאר עמין כיון דאתבר חילא דמצרים אתבר חילא דשאר עמין מנלן דכתיב אז נבהלו אלופי אדום וכתיב שמעו עמים ירגזון, בגין דכולא הוו אחידן בפולחנא דמצרים ואחידן במצרים לסיועא דילהון. ובההוא זמנא כלהו בעאן לסיועא דמצרים לאתתקפא ועל דא כיון דשמעו גבורן דעבד קב"ה במצרים רפו ידיהון ולא יכילו למיקם ואזדעזעו משולטנתהון ודא כד אתבר חילא דילהון די לעילא אתבר חילא דכל אינון דאחידן ביה כיון דאתבר חילא דכלהו כל הני דלתתא אתברו בגין האי חילא דאתבר בקדמיתא ובגין כך ויסר את אופן מרכבותיו כתיב ע"כ. הרי נראה שמה שאמר ואני הנני מחזק את לב מצרים אינו על מצרים ממש אלא על שאר האומות וקרא אותם מצרים לפי שכולם היו תחת מלכותם, א"כ פירוש הפסוק הוא, ואני הנני מחזק את לב מצרים ויבאו אחריהם לא לאבדם אלא כדי שאכבדה בפרעה ובכל חילו, לא אמר ואכבדה במצרים ובכל חילם אלא בפרעה ובכל חילו אכבד בפניהם, פרעה וחילו יאבדו, ואני אכבד בפני שאר האומות ותהיה אימתי מוטלת עליהם, ולזה אחר שאמר ואכבדה בפרעה ובכל חילו ברכבו ובפרשיו חזר ואמר וידעו מצרים כי אני ה' בהכבדי בפרעה ברכבו ובפרשיו, לומר שמה שאמר הנני מחזק את לב מצרים ויבאו אחריהם לא לאבדם אלא כדי שידעו כי אני ה' כי המלכות היא שלי לא למצרים, ולזה פסוק וידעו לא אמר בו וכל חילו כי חילו שבאו בסייעתו שהם שאר האומות לא אבדו אלא שבאו אחריהם כדי להודיעם גבורותיו, כי לפרעה ולפרשיו מה תועלת בהודיעו להם מאחר שהם הולכים לאבדון, לזה וירדפו מצרים אחריהם כל סוס, כמו וכל סוס, כדי להודיעם ולהראותם נפלאותיו וגבורותיו מאחר שהם לא יאבדו למען יספרו בגוים את כבודו וישיחו בכל נפלאותיו, ולזה ויאמר מצרים אנוסה מפני ישראל כי ה' נלחם להם במצרים ולא עמנו. ויאמר ה' אל משה נטה את ידך על הים וישובו המים על מצרים על רכבו ועל פרשיו, לא להטביעם אלא להראותם, נפלאותיו:
<b>וישב</b> הים לפנות בקר לאיתנו ומצרים נסים. שכל מקום שהיו נסים היו רואים הים לקראתם. וינער ה' את מצרים בתוך הים, לא אמר לתוך הים אלא בתוך הים, שבעודם בתוכו היה מנענעם ממקום למקום כדי להודיעם כבודו וגדלו כמו שאמר וידעו מצרים כי אני ה':
<b>וישובו</b> המים ויכסו את הרכב ואת הפרשים, לא של מצרים אלא לכל חיל פרעה, ורש"י ז"ל הרגיש הלמ"ד דלכל חיל פרעה וגו' דהיל"ל כל חיל, ואמר כן דרך המקרא לכתוב למ"ד יתירה כמו לכל כליו תעשה נחשת, לכל כלי המשכן לכל עבודתו, ולפי מה שאמרנו אינה יתירה אבל הבדיל לומר שלא כסו המים אלא לכל חיל פרעה, ואפשר שלזה תקנו ז"ל הבאים בריש דפא, לומר שלא אבדו אלא שהם באים בים שבאו ויצאו בצער גדול, ולא נשאר בהם היל"ל לא נשאר מהם, כל זה יורה מה שאמרנו שלא אבדו אלא פרעה וחילו, וכה"א מרכבות פרעה וחילו ירה בים, ולזה אמר ולא נשאר בהם, כלו' לא נשארו כמו שהיו תחת מלכותם, זהו ולא נשאר בהם כמו שהיו אלא באו אחריהם ע"י צער, אבל בני ישראל הלכו ביבשה בלא שום צער כמהלך בביתו. והמים להם חומה שהיו רואין כמו בנין חומה והם נתונים בתוכה כדי שלא יפחדו שלא יטבעו במים לכך לא ראו מים כלל אלא דרך סלולה לפניהם וחומה בנויה מימינם ומשמאלם:
<b>נחזור</b> למקומנו. ויסע מלאך האלהים ההולך לפני מחנה ישראל, במדרש אמר רשב"י בכל מקום אומר מלאך ה' וכאן מלאך האלהים מגיד שהיו ישראל נתונים בדין באותה שעה אם להנצל אם ליאבד עם מצרים:
<b>ויסע</b> מלאך האלהים ההלך. כתיב שרצה להלוך לפניהם לחייבם בדין וילך מאחריהם כשראה נסו של אברהם שכל שיש דין על ישראל הנס של אברהם מקדים ועולה שנאמר והאלהים נסה את אברהם. אז וילך מאחריהם נתאחר ויסע עמוד הענן מפניהם וילך מאחריהם, כדי להחשיך על הדין שלא יראה אותם ויערער עליהם, גם עמד מאחריהם כדי שלא יראו מצרים לישראל ויפחדו מהם, כי העומד באור אינו רואה מה בחושך והעומד בחושך שהם המצריים לא היו רואים את ישראל. ויבא בין מחנה מצרים ובין מחנה ישראל כשבא מלאך האלהים לערער ולא מצא מקום מפני דגלו של אברהם כמו שאמר בא בין שניהם וראה ההפרש שיש בין ישראל למצרים, אז נהפך להם לסניגור והיה מלמד סנגוריא על ישראל, זהו ויאר את הלילה, היה לו לומר ויאר בלילה מהו את הלילה, אלא אותו לילה היה מילל ואותה קטגוריא שהיה מקטרג על ישראל נהפכה סניגוריא, זהו ויאר. ולא קרב זה אל זה, ראה שאין שום קורבה ביניהם, וכן במדרש על פסוק והמים להם חומה חמה כתיב שירד סמאל ואמר לפניו רבש"ע לא עבד ישראל ע"ז במצרים ואתה עושה להם נסים והיה משמיע קולו לשר של ים ונתמלא עליהם חמה וביקש לטובעם מיד השיב לו הקב"ה שוטה שבעולם לדעתם עבדוהו לא עבדוהו אלא מתוך שעבוד ומתוך טרוף דעת ואתה דן שוגג כמזיד ואונס כרצון, כיון ששמע שרו של ים כן אותה חימה שנתמלא על ישראל החזירה על מצרים שנאמר וישובו המים על מצרים ע"כ:
<b>ויט</b> משה את ידו על הים ויולך ה' את הים. היה לו לומר ויט משה את ידו על הים ויבקעו המים כמו שאמר ויאמר ה' אל משה נטה את ידך על הים ובקעהו וישובו המים, וכמו שאמר ויט משה את ידו על הים וישובו המים, למה אמר ויולך ה' את הים, אם משה הוא מכה בים כמו שאמר לו הקב"ה מה זה שאמר ויולך ה', ועוד ברוח קדים למה, ולמה לחרבה ואחר כך ויבקעו המים, ולמה אמר ויבקעו המים יאמר ויבקע הים כמו שאמר לו הקב"ה נטה את ידך על הים ובקעהו, ולא אמר על המים ובקעה. אלא אמר במדרש אמר משה אתה אומר לי שאקרע את הים ואעשה את הים יבשה והא כתיב אשר שמתי חול גבול לים שאין הים נעשה יבשה וכתיב ויסך בדלתים ים אמר לו הקב"ה לא קרית בתחילת התורה מה כתיב ויאמר יקוו המים מתחת השמים אל מקום אחד ותראה היבשה אני הוא שהתניתי עמו כך שאני קורעו שנאמר וישב את הים לפנות בקר לאיתנו לתנאו, מיד שמע משה להקב"ה והלך לקרוע את הים ולא קבל עליו הים ליקרע, א"ל הים אני גדול ממך שאני נבראתי בשלישי ואתה ביום ששי, כששמע משה כך הלך ואמר להקב"ה אין הים רוצה ליקרע, מה עשה הקב"ה נתן ימינו על ימינו של משה מיד כיון שהרים משה ידו על הים נבקע. לזה אמר ויולך ה' את הים שלא רצה הים ליבקע עד שנתן ימינו, שכן ויולך גימ' ע"ב, וע"ב גימ' חס"ד, שהוא הימין, ברוח קדים פי' ברוחו שאמר לו מקדם מיום שבראו שהתנה עמו שיבקע. ברוח קדים עזה, ר"ת בקע וס"ת חמה, שעלתה חמתו של הקב"ה עליו שלא רצה ליבקע וא"ל בקע כי כן היה התנאי, וכן ברוח קדים עזה עם האותיות גימ' בתנאי. וא"ת למה צריך תנאי ויש יכולת בידו ית' לשנות המערכות, אלא לפי שקדמה בידיעתו ית' שעתיד לומר טענה מספקת לומר מה נשתנו אלו מאלו לזה הקדים התנאי, וכן דג של יונה הקדים התנאי למה שיש לו לומר מפני ה' הוא בורח וינצל לזה הקדים התנאי וכן בעורבים של אליהו מאחר שלימד קטגוריא על ישראל שאמר כי עזבו בריתך אינו ראוי לעשות לו נס לזה הקדים התנאי ולזה היה על ידי עוף טמא לומר שאינו ראוי:
<b>וישם</b> את הים לחרבה. שיבש המים והקפיאם כדי שיבקעו, כי לשון בקיעה לא שייך אלא על דבר קשה כמו ויבקע את העצים, וזה היה לעונש שלא רצה ליקרע. עוד וישם את הים לחרבה שהמדבר שקבל ישראל עתיד להיות ישוב ולהיות גנות ופרדסים, כמו שאז"ל על פסוק ישושום מדבר ועריו וגו' משל לנשיא שנכנס למדינה וראו אותו בני המדינה וברחו מפניו נכנס לעיר אחת היתה חרבה וראו אותו בני המדינה וקלסו אותו, אמר הנשיא זו העיר טובה לי מכל המדינות כאן אני בונה ל אכסניא, כך הקב"ה בא לים ברח מפניו שנאמר הים ראה וינס, בא למדבר וקלסו אותו שנאמר ישאו מדבר ועריו וגו', אמר הקב"ה זו העיר טובה לי מכל המדינות כאן אני בונה אכסניא ע"כ. ומה שאמר משל לנשיא ולא אמר למלך, לפי שאמר וברחו מפניו ואין ראוי לומר כן במלך כי מן המלך להיכן בורחין לזה עשה משל לנשיא, א"כ עתיד להיות המדבר שקבל ישראל פונדקאות וערים ואכסניא, אבל הים היה לחרבה לא ישב לנצח, ולזה לחרבה ולא אמר יבשה כמ"ש ויבאו בני ישראל בתוך הים ביבשה, או יאמר וישם את הים חרבה ואמר לחרבה לעתיד כמ"ש, ולזה מימיו מלוחים לא יצליחו לזריעה לעשות מהם גנות ופרדסים אפילו לגבול בהם טיט לא יועילו, א"כ לחרבה ודאי ומה שהיה לו להיות ערים נעשה בקעים בקעים, ולזה ויבקעו בלשון רבים, ועוד אמר ויבקעו המים שנעשה פרורים שנאמר אתה פוררת בעזך ים, עוד אמר ויבקעו כשברחו לא מצאו מקום לברוח ששם חול גבול לים כו' נעשה הים בקעים בקעים ונכנסו המים בתוכם:
<b>ובמדרש</b> ויבקעו המים כל המים שבעולם נבקעו ומנין שאתה אומר אף המים שבבורות ושבשיחין ושבמערות ושבכוסות ושבצלוחיות ושבחביות נבקעו ת"ל ויבקעו המים כל המים שבעולם, ומנין אתה אומר אף המים העליונים והתחתונים נבקעו שנאמר ראוך מים אלהים ראוך מים יחילו אלו העליונים והתחתונים תהומות אלו תחתונים. ואמר כן לפי שהיל"ל ויבקע הים כמ"ש לו הקב"ה למשה נטה את ידך על הים ובקעהו, ואמר ויבקעו המים, לומר שכל מימות שבעולם. עוד שאמר המים בה' הידיעה איזה מים או איזה מי ים ואם מי הים היל"ל ויבקעו מימיו, א"כ ע"כ הוא כל מימות שבעולם לעשות זכר לנפלאותיו, כשראו המים את כבודו בכל העמים נפלאותיו, כשראו אוה"ע כל מי שהיה בידו צלוחית של מים שעשה בו י"ב בקעים רגזו כולם והלכו אצל בלעם כו' הה"ד שמעו עמים ירגזון:
<b>והמים</b> להם חומה. במדרש אבכיר בשעה שירדו ישראל לים ירד גבריאל עמהם והקיפם ושמרם כחומה והיה מכריז בין מים למים, למים שבימין אמר הזהרו בישראל שעתידין לקבל תורה מימינו של הקב"ה, למים שבשמאל היה אומר הזהרו באלו שהם עתידין להניח תפלין בשמאלם, ולמים שלפניהם היה אומר הזהרו באלו שהם עתידין שיהיו חתומים במילה וחותמים לבניהם בברית, ולמים שאחריהם היה אומר הזהרו באלו שהם עתידין להראות קשר של תפלין וכנף ציציותיהם מאחריהם ע"כ. והוצרך לעשות כן זה גבריאל כי היה מן הדין למיכאל שהוא על המים לו נאה לעשות אלא שבא רוח קדים עזה והקפיאו המים לצורך כמו שנבאר על פסוק אמר אויב ארדוף אשיג, ירד גבריאל שהוא אש לפשרם כדי שישובו המים על מצרים לזה היה מוכרח להכריז ולהזהיר למים שבימינם ושבשמאלם ושלפניהם ושלאחריהם שיזהרו בהם א"כ לו נאה לעשות שליחות זו, לפי שהוא פשרן ונעשו מים שקפו, וכן חומה בא"ת ב"ש ספי"ץ עם ד' אותיות והמלה והכולל גימ' גבריאל:
<b>וירדפו</b> מצרים. הקב"ה חזק לבם שראו שהים נעשה יבשה חשבו שהוא יבשה ממש ולזה רדפו אחריהם אל תוך הים. ויהי באשמורת הבקר, למה המתין להם עד הבקר ולא עשה בה דין כל הלילה, לפי שישראל לא היו ראויים והדין היה בא כנגדם לזה שמר להם עד בקר בקרו של אברהם, וזהו באשמורת שהיום אין לו אשמורה כי האשמורות הם ללילה כמו ששנינו ג' משמורות הוי הלילה וכו', אלא אשמורת לשון שמירה לשון המתנה כמו ואביו שמר את הדבר, וכן אמר במדרש ז"ל ויהי באשמורת הבקר, בלילה רצה גבריאל להרוג את המצריים, א"ל הקב"ה המתן עד אותה שעה שפעל אביהם עמי שנאמר וישכם אברהם בבקר, וישקף ה' אל מחנה מצרים בעמוד אש שהוא גבריאל לפשר המים, וענן לצד ישראל כמו שאמר ויסע עמוד הענן מפניהם ויעמוד מאחריהם, כדי שלא יפעול כח האש מצד ישראל וישארו המים קפויים כדי שיהלכו בהם ישראל, ויסר את אופן מרכבותיו וינהגהו, הוא סמאל שבא בעזרו כמו שאמר ושלישים על כולו שהוא כנגד הכל, וכן אפן גימ' סמא"ל, ולהיכן הסירו, רז"ל אמרו שגירהו באיוב, וזהו וינהגהו בכבדות, בכבד הדת שהוא איוב שהכבידה עליו תורה שאמרה איש תם וישר ירא אלהים וסר מרע וגו' מה שלא נאמר כן על אברהם אבינו, או בכבדות שהיה ירא אלהים ולא ירא ה' שהיה מיראת העונשים ולא מאהבה, א"כ כבדת, זהו וינהגהו ו"י שנהגהו בכבדות שהוא איוב. ויאמר מצרים, מה שאמר בלשון יחיד אמר במדרש שהיו המצרים עושים כשפים ועולים מן הים, אמר הים פקדון שהפקיד לי הקב"ה היאך אניחנו, מיד היו המים רצים אחר כל מצרי ומצרי ומורידן לים שנאמר ומצרים נסים לקראתו לקראתם לא נאמר אלא לקראתו של כל מצרי, זהו וינער ה' את מצרים בתוך הים, היל"ל לתוך הים, ואמר בתוך הים לומר שננערו לצאת בעודם בתוך ע"י כשפים ולא הניחם הים וישובו המים כו' ולא נשאר בהם עד אחד, אמר בפרקי ר"א שפרעה נשאר, זהו עד אחד המיוחד שבהם שהוא פרעה, זהו לכל חיל פרעה ולא פרעה:
<b>עוד</b> ויאמר מצרים אנוסה מפני ישראל. כי פרעה ראה כל מה שעשה הקב"ה בעשר מכות מדה כנגד מדה, כמו שאמרו ז"ל במדרש וראה שעשה עמהם גזרת כל הבן הילוד, ולזה פחד לרדוף אחריה, ולזה הקב"ה חזק לב שנאמר ויחזק ה' את לב פרעה וירדוף, שאין חזוק אלא במקום רפיון, עתה כשבא לים ונכנס בו אמר ודאי עתה גובה ממנו גזרת כל הבן הילוד כל מה שנלחם להם היה מדה כנגד מדה וזה ג"כ מדה כנגד מדה:
<b>ובני</b> ישראל הלכו ביבשה בתוך הים. כבר אמר ויבאו בני ישראל בתוך הים ביבשה והמים להם חומה מה צורך לחזור לאמרו. אלא קודם אמר ובני ישראל הלכו ביבשה שבא רוח קדים עזה כל הלילה וישם את הים לחרבה, חשבו שהוא יבשה ממש כי יש מקומות בתוך הים כמו אי והרים שהם יבשה כן חשבו ישראל עתה שאמר ה' אל משה נטה את ידך וישובו המים וראו ישראל שהמים היו שבים על מצרים אז ידעו ישראל שהם בתוך הים ביבשה שאינו לא אי ולא הר אלא ים ממש, וחזר ואמר והמים להם חמה חסר ולעיל אמר חומה מלא, אלא לעיל בין לישראל בין למצרים חשבו שהוא יבשה והם הולכים ביבשה כמו שאמר והמים להם חומה, חשבו שיש דרך סלולה וכותל מכאן ומכאן, ולזה וירדפו מצרים אחריהם כי לא יכלו להקיפן שהיו רואים כמו חומה וכותל מימינם ומשמאלם, אבל עתה ששבו המים ויכסו את הרכב וגו', אז ידעו שהמים הם שהיו להם חומה, ולזה חסר שאינה חומה ממש:
<b>ובמדרש</b> ירד סמא"ל ואמר לפניו רבש"ע לא עבדו ישראל ע"א במצרים ואתה עושה להם נסים ונפלאות, והיה משמיע קולו לשר של ים ונתמלא עליהם חמה וביקש לטובעם, מיד השיב לו הקב"ה וא"ל שוטה שבעולם וכי לדעתם עבדוהו והלא לא עבדוהו אלא מתוך שעבוד ומתוך טרוף דעת ואתה דן שוגג כמזיד ואונס כרצון. כיון ששמע שרו של ים כן אותה חמה שנתמלא על ישראל החזירה על מצריים שנאמר וישובו המים ששבו מישראל על מצרים:
<b>ויושע</b> ה' ביום ההוא. אמר ביום ההוא כשראו את מצרים מת אז החזיקו לבם ועצמן נושעים, כי העבד שברח מרבו כל עוד שרבו חי הוא מחזיק עצמו עבד, כי אפשר שיבא אחריו, כשמת רבו קרא עצמו בן חורין, לזה מר מיד מצרים שכל עוד שהם בחיים היו כבושים תחת ידם באי זה מקום שילכו בפרט שהם היו מולכים על כל העולם, לזה אמר מיד מידם ממש:
<b>עוד</b> אמר מיד מצרים. כמו שאמר במדרש שבא עוזא שר של מצרים ואמר שעדיין יש לו עליהם שהוא גזר ועבדום וענו אותם ת' שנה ועדיין לא עבדום, וא"ל הקב"ה כלום נתחייבו בני שעבוד אלא בשביל דבור אחד שדבר אברהם אוהבי שאמר לפני במה אדע וא"ל ידע תדע כי גר יהיה זרעך כלום אמרתי בארץ מצרים בארץ לא להם אמרתי אין לך על בני כלום, והאריך במדרש, עיין בילקוט במקומו. א"כ לזה אמר מיד מצרים מיד שר של מצרים שבטל טענותיו ולא נשאר לו שום טענה ולא שום תביעה עליהם, ועל זה אמר המשורר ויושיעם מיד שונא זה פרעה, ויגאלם מיד אויב זה עוזא. ואפילו שאמר וירא ישראל את היד הגדולה וגו', וירא ישראל את מצרים מח' צא מת ממש כי ע' שרים יש להם צורך ולא יחסרו, אלא מת כמו שאמר הזוהר דאעברו ליה משולטנותיה ועני חשוב כמת, לזה סלק מעליהם כל טענה וכל תביעה:
<b>וירא</b> ישראל את מצרים. שאלו בזוהר והא כתיב לא תוסיפו לראותם עוד עד עולם, ואי תימא מתים חמו להו לא קאמר לא תוסיפו אלא לראותם ולא לראותם חיים. ואמר שמה שאמר עד עולם פירוש הוא עולם שהעבד יוצא בו לחירות ופירוש עד עולם עד דאתער ההוא עלמא ואתמסר בדינוי ולא אמר לא תוסיפו לראותם עוד ולא יתיר אלא עד עולם עד דאתמסר בדינוי דההוא עלמא דמפיק עבדי לחירו דהשתא נפקו מתחות ידיהו, א"כ כדי שידעו ישראל שהם גאולים ונושעים הראם את מצרים מת. כמו שאמר במדרש מפני ד' דברים ראו ישראל את מצרים מתים, כדי שלא יאמר כשם שעלינו מצד זה כן מצרים עלו מצד אחר, וכדי שלא יאמרו המצרים כשם שהם אבודים כן אבדו ישראל בים, וכדי שיקחו ישראל את הביזה שהיו טעונים כסף וזהב ואבנים טובות ומרגליות, וכדי שיהיו ישראל נותנים עיניהם בהם ומכירים אותם ומוכיחים אותם וכל או"א ראה את הנוגש שלו והכירו והיה הישראלי לוקח מנעלו ומטפח על פניו ומכה בו. אמר במדרש וירא ישראל את מצרים מת ולא מת כענין שנאמר בצאת נפשה כי מתה ולא מתה, כדי שיראו המצרים כבודם ומעלתן של ישראל ולא יאמרו כשם שהם אבודים כך ישראל:
<b>וירא</b> ישראל את היד הגדולה אשר עשה ה' במצרים. חזר ואמר פעם שנית, לומר שלא מפני שראו את מצרים מת לזה ויאמינו בה', ח"ו ישראל אינם מחוסרי אמנה מפעם ראשונה שבא משה אליהם אמר וישמעו כי פקד ויאמן וכו' וכבר ממצרים היתה בהם מעלת האמנה, לזה אמר וירא ישראל את היד הגדולה אשר עשה ה' במצרים משם מצרים היתה בהם האמנה לפי שראו בעיניהם, א"כ וירא ישראל את מצרים מת לא כדי שיאמינו אלא כדי לראות נקמת שונאיהם ונוגשיהם, זהו וירא ישראל ולא וירא העם, אבל ערב רב לא היתה בהם לא יראה ולא אמנה עד עתה שנאמר ויראו העם ולא ויראו ישראל ויאמינו בה', ועד עתה לא היתה בהם אמונת השי"ת, אבל ישראל היתה בהם אמונתו ית' וירדו למצרים לסבול הגזרה של בין הבתרים והאמינו בו בהבטחתו שאמר ואחרי כן יצאו ברכוש גדול, וכן יעקב אמר להם רדו שמה ירידה היא לכם, שמ"ה מש"ה הש"ם יהיה בעזריכם, עוד שמ"ה מש"ה הוא הגואל אשר ום, לזה כשבא משה שמחו והאמינו, אבל ערב רב לא קבלו מיעקב ולא היה בהם שום אמנה לא בה' ולא במשה, שמאין ידעו שמשה הוא הגואל ואפילו ששמעו מישראל היו כולם מחוסרי אמנה עד עתה, אבל ישראל האמינו במשה קודם שבא מקבלת יעקב אביהם שאמר להם רדו שמ"ה מש"ה, וכשהאמינו ערב רב במשה ובנבואתו אז שמח ומרוב שמחתו אמר שירה לפי שהוא הוציאם, ואם לא היתה בהם אמונת השי"ת לא היו ישראל כדאין ליקרע להם הים והיו ישראל נטבעים בסיבתם, לפי שהיה הים הולך וסוער על ערב רב, אבל כשהאמינו אז כדאים הם ליקרע להם הים שנאמר תשורי מראש אמנה, תאמרו שירה מראש ערב רב שהם רוש ולענה, אמנה יש בהם אמונה והאמינו בה' ובמשה עבדו, ומשה שמח שקראוהו עבד ה' ואמר שירה, ולזה השי"ת קראו עבד שנאמר עבדי משה לפי שהיה שמח בקראתו עבד לא כמו בני אדם שהם מתבזים לקראתם עבד אפילו עבד מלך, לא כן משה ע"ה כי שמחתו וכבודו ותפארתו לקראתו עבד ה', וכן אמרו ז"ל בזכות האמנה שרתה עליהם רוח הקדש ואמרו שירה. עוד אז"ל בזכות אברהם שהאמין בה' שנאמר והאמין בה' שרתה רוח הקדש עליהם ואמרו שירה שנאמר תשורי מראש אמנה שהוא אברהם שהיה ראש לאבות. אמנה שהאמין בה', ומה שירה אמרו, א"ז, אל"ף זי"ן, אל"ף, פל"א, עושה פלא מם ישראל ומלחמה בכלי זין עם מצרים, לזה התחיל השירה באז, גם א"ז בא"ת ב"ש ע"ת לומר שמיום שנברא העולם לא היה עת לומר שירה עד שיצאו ישראל ממצרים ונקרע להם הים ואע"פ שאמרו שירה בליל פסח לא היו כולם כאחד אלא כל אחד בביתו או בחבורתו, ולזה לא נזכרה בתורה אלא ברמז שנאמר כליל התקדש חג וגו'. ובמדרש מה ראו ישראל לומר שירה על היה באז, אלא אמרו מתחלה היה הים הזה יבשה עמדו דורו של אנוש והכעיסו לפניו באז שנאמר אז הוחל לקרוא בשם ה' ועשאו הקב"ה ים ופרעו מהם שנאמר הקורא למי הים וישפכם על פני הארץ ועכשיו ים היה ונעשה יבשה שנאמר ובני ישראל הלכו ביבשה הוי אז ישיר וגו', ואין אז אלא לשון בטחון שנא' אז תלך לבטח דרכך. בא המאמר הזה לומר על מעלתם של ישראל שידעו הנסים והנפלאות שעשה עמהם הקב"ה שידעו שהם הולכים בים ממש לא שיבש היה לגמרי אלא לפי שעה עד שיעברו כמ"ש עד יעבור עמך ה', והיו רואים המים להם חומה ובטחו בו והולכים לבטח דרכם ומרוב שמחתם אומרים שירה וידעו מה שעשה בדור אנוש ועשה עמהם בהפך אז וגו', שאינם כפויים טובה ולא מכסים הנסים שעושה עמהם אלא מפרסמים אותם ברבים, זהו ובני ישראל ולא די פעם או שתים, אלא ויאמרו לאמר אמירה אחר אמירה, ולא הם לבד אלא לאמר לכל הדורות הבאים להודיעם ולפרסם נפלאותיו שנאמר שירו לו זמרו לו שיחו בכל נפלאותיו. ואמר שירה זו בי' לשונות, בשירה שנאמר אשירה לה', בעוז ובזמר שנאמר עזי וזמרת יה, ברוממות שנאמר אלהי אבי וארוממנהו, באדירות ובקדושה שנאמר נאדר בקדש, בחסד שנאמר נחית בחסדך, בפלא שנאמר עושה פלא, במורא שנאמר נורא תהלות, במלכות שנאמר ה' ימלוך לעולם ועד, ובא ונלחם בעשרה מיני מלחמות. בגאוה שנאמר גאה גאה, בחרון שנאמר תשלח חרונך, ובאף שנאמר וברוח אפיך וכה"א נשפת ברוחך, בימין שנאמר ימינך ה', ברוגז שנאמר שמעו עמים ירגזון, בחיל שנאמר חיל אחז, בבהלה שנאמר אז נבהלו, באימה שנאמר תפול עליהם אימתה, בפחד שנאמר ופחד, ולזה תמצא עשר לשונות של פורענות להם, שנאמר ה' איש מלחמה, רמה, ירה, טבע שנאמר טובעו בים סוף, כסה שנאמר כסמו ים, תהומות יכסיומו, הורד שנאמר ירדו במצולות, רעץ שנאמר תרעץ אויב, והרוס שנאמר תהרוס קמיך, בלע שנאמר תבלעמו ארץ, צלל שנאמר צללו כעופרת במים אדירים. א"כ כשראו הקב"ה נלחם בהם בכלי זינו אמרו א"ז, אל"ף פלא זי"ן כלי זין:
<b>עוד</b> במדרש הה"ד פיה פתחה בחכמה מיום שברא הקב"ה את העולם עד שעמדו ישראל על הים לא מצינו אדם שאמר שירה להקב"ה אלא ישראל, ברא אדם ולא אמר שירה, הציל אברהם מכבשן האש ולא אמר שירה, וכן יצחק מן המאכלת ולא אמר שירה, וכן יעקב מן המלאך ומן עשו ומן אנשי שכם ולא אמר שירה, כיון שבאו ישראל לים ונקרע להם הים מיד אמרו שירה להקב"ה שנאמר אז ישיר משה ובני ישראל, הוי פיה פתחה בחכמה, אמר הקב"ה לאלו הייתי מצפה, ואין אז אלא שמחה שנאמר אז ימלא שחוק פינו כו' ע"כ. ויש לשאול למה לא אמר שירה לא אדם שהיה יציר כפיו של הקב"ה ודאי שהיה חכם גדול בכל מיני חכמה ואיך לא אמר שירה. וא"ת שאמר שירה שנאמר מזמור שיר ליום השבת שהגין עליו אמר שיר לא אמר שר לה' כמו שאמרו משה ובני ישראל. ואברהם אבינו שהיה קורא בשם ה' ומודיע אלהותו ית' איך לא אמר שירה, וכן יצחק כשהצילו מן המאכלת שאז"ל צרות סבבו עליו למה לא אמר שירה, והמלאכים אמרו ברוך מחיה המתים ואיך הוא לא יאמר שירה, וכן יעקב כשהצילו הקב"ה מכמה צרות שבאו עליו למה לא אמר שירה לבסוף כשראה שהצילו הקב"ה ונתן לו י"ב שבטים כלם צדיקים נקראים שבטי יה למה לא אמר שירה. אלא תשובת שאלה זו הוא לפי שכשעושה שום דבר קודם שיבא לידי גמר לבו בל עמו עד שנגמר אותו דבר ונעשה בשלימות כמו שעלה במחשבה אז הוא שמח ושקט, והעולם לא נברא אלא בשביל ישראל שנאמר בראשית בשביל ישראל סבא שנקרא ראשית כו' והם תחילת המחשבה והם סוף המעשה, לזה אמרו השירה על ים סוף לומר כאן נגמר סוף המעשה ותכלית בריאת ישראל שהוא לקלסו ולהיות כמו מלאכי מרום ויותר, וכן אז"ל א"ר יוחנן בקשו מלאכי השרת לומר שירה אמר הקב"ה יקדמו בני תחלה שנאמר קדמו שרים אחר נוגנים, למה שלזה היתה תכלית הבריאה, א"כ אחר שהיו ישראל ששים רבוא שלזה נבראו אמרו שירה ומשה שהוא שקול כנגד כל ישראל כמו שאמרו אשה אחת ילדה ששים רבוא, וישראל שהיו ס' רבוא ולזה לא אמרו לא אדם ולא אבות, לפי שעדיין לא הגיע תכלית הבריאה, לזה אמר בעל המאמר לאלו הייתי מצפה, ואמר עוד אין אז אלא שמחה למד שאז נשלמה השמחה וראוי לומר שירה, וכן אז"ל על פסוק נכון כסאך מאז מעולם אתה א"ר ברכיה אע"פ שמעולם אתה לא נתישב כסאך ולא נודע בעולמך עד שאמרו בניך שירה. לכך נכון כסאך מאז משל למלך שעשה מלחמה ונצח ועשו אותו אגוסטוס אמר לו עד שלא עשית מלחמה היית מלך עכשיו עשינוך אגוסטוס מה יש כבוד בין מלך ובין אגוסטוס אלא המלך עומד ואגוסטוס יושב, כך אמרו ישראל באמת עד שלא בראת עולמך היית אתה ועכשיו אתה הוא אלא כביכול עומד שנאמר עמד וימודד ארץ, אבל משעמדת בים ואמרו לפניך שירה באז נתיישבה מלכותך וכסאך נכון, הוי נכון כסאך מאז מעולם אתה ע"כ. הרי עשו משל למלך שהמלך עומד והאגוסטוס יושב לפי שלא נשלמה הכוונה עדיין אבל משנשלמה נתישבה דעתו, ולזה חתמו השירה ה' ימלך לעולם ועד ר"ת לוי, בזכות המילה נקרע הים שנאמר לגוזר ים סוף לגזרים, לזה אמר משה א"ז בגימ' ח', בזכות המילה שניתנה בשמנה. עוד ויאמרו לאמר עד שלא אמרו ישראל שירה לא אמר שום אדם שירה ואחר שאמרו ישראל שירה בא יהושע ואמר שירה שנאמר אז ידבר יהושע, ובאו ברק דבורה ואמרו שירה שנאמר ותשר דבורה, בא דוד ואמר שירה שנאמר ידבר דוד, בא שלמה ואמר שירה שנאמר אז אמר שלמה, זהו ויאמרו, אחר שהם אמרו יאמרו ג"כ הבאים אחריהם, זהו לאמר. ולז"א שירה בלשון נקבה שהולידה שירות לבאים אחריהם:
<b>ובזוהר</b> פ' בשלח (דף ס') א"ר שמעון בההיא שעתא דהוו קיימי ישראל על ימא והוו אמרי שירתא אתגלי קוב"ה עלייהו וכל רתיכוי וחילוי בנין דינדעון מלכיהון דעבד לון כל אינון נסין וגבוראן וכל חד ידע ואסתכל מה דלא ידעו ולא אסתכלו שאר נביאי עלמא, דאי תימא לא ידעין ולא אדבקו חכמתא עילאה, מן שירתא דא תחמי דכולהו בחכמתא אסתכלו וידעון מלין ואמרו, דאי לאו הכי איך יאמרון כלהו מלין אחידן דלא סטו אלין מאלין ומאי דאמר דין אמר דין ולא אקדים מלה דא למלה דא אלא כולהו בשקולא חדא ורוחא דקודשא בפומא דכל חד וחד ומלין אתאמרו כאלו נפקין מפומא חד. א"כ לזה אמר אשירה ולא אמר נשירה, כי משה ובני ישראל הם המשוררים, אבל אמר אשירה לרמוז למה שאמר הזוהר הנזכר:
<b>עוד</b> אמר ויאמרו לאמר מלשון את ה' האמרת זהו לאמר לרממו ולקלסו שלכוונה זו בראם, כמו שאמר בזוהר לאמר דא הוא לדרי דרין בגין דלא יתנשי מינייהו לעלמין דכל מאן דזכי למימר האי שירתא בהאי עלמא זכי לה בעלמא דאתי וזכי לשבחא לה ביומוי דמלכא משיחא בחדוותא דקב"ה דכתיב לאמר בההוא עלמא לאמר בההוא זמנא לאמר בארעא קדישא לאמר בגלותא לאמר בפורקנא דישראל לאמר בעלמא דאתי ע"כ:
<b>אשירה</b> לה'. היל"ל נשירה כי משה וישראל משוררים. אבל אמר אשירה לומר שחלה על כל אחד ואחד מישראל רוח הקודש וכיון למה שאמר חבירו וכולם כוונו למה שאמר משה כי כולם נכללו בו כמו שאמר שכולם עלו לרגלי שנאמר שש מאות אלף רגלי שנשמותיהם הם ניצוצות מנשמתו, א"כ אין מן התימה שכוונו למה שאמר ואמר אשירה לה' הוא עשה עמי כדי להודיעני שמו שנאמר וידעתם כי שמי ה', כי לזה נראה למשה בשם זה לעשות נסים מפורסמים כמו שאמר פ' בא אל פרעה והואיל ועשה ממנו נסים בשם זה א"כ אשירה לשם זה כי גאה גאה כי עתה כביכול בגלות של ישראל, אבל עתה שישראל עלו ונתגאו עלה בעלויין של ישראל:
<b>עוד</b> כי גאה גאה לפי שאמר וענותך תרבני אבל כשנתגאה פרעה נתגאה עליו לזה גאה כתיב. סוס ורוכבו, אע"פ שלקח עמו שש מאות רכב בחור וכל רכב מצרים כולם נחשבים לסוס אחד, ולפי שהסוס הוא גאה שהולך על צדי הדרכים, לזה גאה גאה לפי שהרוכב מתגאה בסוס והסוס ברוכב. רמ"ה בי"ם אותיות רה"ב מי"ם, מים גימ' מלך, כאלו אמר רהב שהוא מצרים שנקרא רהב ומלכם, רמה בים, כמו שאמר במדרש סוסיהם ומרכבותיהם לא נאמר אלא סוס ורוכבו מלמד שנטל הקב"ה שר שלהם תחלה והשליכו לתוך הים נאמר רמה בים כיון שראו ישראל שרה של מלכות מצרים נופל התחילו לומר שירה ושבחה לכך נאמר רמה:
<b>עזי</b> וזמרת יה ויהי לי לישועה. לומר שהקב"ה העוז כנגד המקטרגים עלי ועמד כנגדם והכריתם, ויהיה פירוש וזמרת מלשון זמיר עריצים, וכמו וכרמך לא תזמור. ולפי שעשה שתים אחת שעשה עמי עז וכרת האויבים, לזה אמר י"ה, יו"ד כנגד העוז וה"א כנגד כריתת האויבים:
<b>ובמדרש</b> משל למלך שהיתה לו מרגלית אחת בא בנו אמר לו תן אותה לי א"ל אינה שלך הטריח עליו ונתנה לו, כך ישראל אמרו שירה עזי וזמרת יה והיו מבקשים מאת הקב"ה שיתן להם התורה אמר להם אינה שלכם של עליונים היא כיון שהטריחו עליו נתנה להם שנאמר ה' עוז לעמו יתן ע"כ. ויש לשאול איך אמר אינה שלכם ולא רצה ליתנה להם עד שהטריחו עליו והלא לא נברא העולם אלא כדי שיקבלו ישראל את התורה שנאמר בראשית ואין ראשית אלא ישראל סבא שנא' קדש ישראל לה' ראשית, ואין ראשית אלא התורה שנאמר ה' קנני ראשית דרכו, ולא הוציאם ממצרים אלא על מנת שיקבלו ישראל את התורה שכן אמר למשה בהוציאך את העם ממצרים תעבדון את האלהים. אלא כשיצאו ממצרים מגלוליהם ומטומאתם וראו שכינה ושרתה עליהם רוח הקדש וידעו שלא נבראו ולא נגאלו אלא לקבל התורה לזה היו מבקשין שיתן להם התורה תיכף הואיל שלכך הם נגאלים, אמר להם אינה שלכם של עליונים היא כלומר עדיין היה בתחום העליונים כי לא הגיע הזמן לקבלת התורה עד ו' בסיון כי כן כשנברא העולם אמר יום הששי עד ששה בסיון. שהטריחו עליו נתנה להם, פירוש שגזר אומר לתת להם שנאמר ה' עוז לעמו יתן, לא אמר נתן אלא יתן שאמר לתת, א"כ פירוש הפסוק עזי העוז שהוא התורה שנקראת עוז היא לי שנתנה לי מרוב הזמירות והתושבחות, זהו וזמרת יה יהיו לי מרוב שירות ותושבחות שאמר על הים היה לי לישועה שנתנה לי לבסוף ואע"פ שלא נתנה תורה בזמן השירה אמירתו של גבוה כמסירתו, הואיל והוא אמר ליתן כאלו נתן:
<b>עוד</b> אפשר לומר שאמר ויהי לי לישועה לומר שהישועה לי לבדי היתה, על דרך הזוהר שאמר פרשת תשא (דף קפ"ט) ז"ל למלכא דהוה ליה ברא יחידאה ורחם ליה רחימו דנפשא ומגו רחימו דיליה יהב ליה לאימיה מטרוניתא דתרבי ליה ותוליף ליה אורחין מתתקנן, זמנא חדא חב לגבי אבוה אתא אבוי ואלקי ליה ולבתר אעביר על חובוי, תב וחב כמלקדמין ואפקיה אבוי מביתיה וארגיז עלוי, נפק ההוא ברא מביתיה ובאתר דיהך באורח קשוט ויהא זכאה כדקא יאות בגין דישמע מלכא אבוי ויהא תיאובתיה עליה, מה עבד, אמר הואיל ונפקנא מהיכלא דמלכא דאבא אעביד כל מה דאנא בעי, מה עבד אזל ואתחבר בזונות ואתלכלך בלכלוכא בהדייהו ולא הוה משתכח אלא בהדייהו בחבורא דילהון, מטרוניתא אמיה מפקדא בכל יומא על ההוא ברא וידעה דברה בהדי זונות אתחבר, שריאת למבכי ולאתמרמרא על ברה, יומא חד עאל מלכא לגבה חמא לה דאיהי מבכה שאיל לה על מה את מבכה, אמרה ולא אבכי דהא ברנא לבר מהיכלא דמלכא ולא די דהוא לא יתיב בהיכלא אלא דהוא יתיב בהדי זונות מה יימרון כל בני עלמא ברא דמלכא בהדי זונות, שריאת למבכי ולאתחננא קמי מלכא, חמר מלכא בגינך אהדר ליה ואנת ערבא דיליה, אמרת הא ודאי, אמר מלכא הואיל וכך הוא לא אצטריך לאהדרא ליה ביממא באתגליא דכסופא דילן איהו למהך בגיניה לבי זונות, ואי לא הוה כגוונא דא דטנף גרמיה הכי וחלל יקרי הוינא אנא וכל חיילין דילי אזלין בגיניה בכמה יקר בכמה בוקינוס קמיה בכמה מאני קרבא מימיניה ומשמאליה עד דכל בני עלמא יזדעזעון וינדעון כלא דברא דמלכא איהו, השתא כיון דאיהו טנף גרמיה וחלל יקריה איהו יהדר בטמירו דלא ינדעון ביה. אהדר לגבי מלכא יהביה לגבי אמיה. ליומין סרח כמלקדמין מה עבד מלכא אפיק ליה ולאימיה בהדיה מגו היכלא, אמר תרוייכו תהכו ותרוייכו תסבלון גלותא ומלקיותא, כיון דתרוייכו תסבלון כחדא כדין ידענא דברי יתוב כדקא חזי. כך ישראל בנוי דמלכא קדישא אינון, אפיק לון ממצרים, ואי תימא בההוא זמנא לא תאבו גזרה דגזר קוב"ה בין הבתרים הוה אתחזי למהוי קיים וקוב"ה אשגח לתרין מלין, חד בגין ההוא מלה דאמר אברהם במה אדע כי אירשנה דא היא סבה ועילה, אבל עד דנפקו ישראל ממצרים לא הוו גוי ולא אתחזו כדקא יאות ע"כ המאמר הוא ארוך להבין הנמשל, אבל מה שאנו רואים הוא שבגלות מצרים לא היתה השכינה עמהם לסבול הגלות אלא לשומרם ולהורותם דרכי ה' כמו שאמר יהב ליה לאמיה דתרבי ליה ותוליף ליה ארחן מתקנן, לא כמו גלותנו שאמר אפיק ליה ולאימיה מגו היכלא ואמר תרויכו תסבלון גלותא ומלקיותא, ועל זה אנו אומרים כי לישועתך קוינו כל היום, ואומר הושיעה ימינך וענני, ואומר לה' הישועה, ואומר ושב ה', והשיב לא נאמר אלא ושב מלמד שכביכול הוא שב, א"כ בגלות מצרים לא היתה שכינה בגלות, לזה אמר ויהי לי לישועה, הישועה לא היתה אלא לי לבדי. ועל פי דרכנו למדנו למה גלות מצרים נגאלו קודם ת' שנה והחיש להם הקץ לפי שלא על עונם אלא על שאמר אברהם במה אדע, אבל גלותנו זה נתארך לפי שבא על עונותינו וגלתה שכינה עמנו שנאמר ובפשעכם שולחה אמכם, ובפ' בא אל פרעה הארכתי זה יע"ש:
<b>גאולת</b> מצרים נקראת ישועה לפי שהיו כולם מקובצים במקום אחד, אבל גאולה העתידה נקראת ישועות שנאמר מי יתן מציון ישועות ישראל, שצריך לקבץ האובדים והנדחים שהם עשרת השבטים, והאובדים הם ב' שבטים שהם בגלות. ויש מי שפירש על פסוק לאמר לאסורים צאו הוא על עשרת השבטים שאסרם בנהר סבטיון, ולאשר בחושך הגלו הם בני משה שהפסיק ביניהם הררי חושך, לזה גאולה העתידה נקראת ישועות:
<b>עוד</b> לפי מה שאמר גאולת מצרים נקראת ישועה שנאמר הושיעה ימינך, לפי שלא היו בגלות אלא ישראל לבד כה שכינה היתה עמהם לשומרם כמו שאמר בזוהר, אבל בגאולתנו זה ששכינה בגלות שנאמר ובפשעכם שולחה אמכם צריכה ישועה שנאמר הושיעה ימינך וענני, ולזה נקרא ישועות ולשכינה, וכן נקראת ישועה בלשון נקבה לפי שיש אחריה גלות אבל הישועה העתידה נקראת ישועות תשועת עולמים שאין אחריה גלות:
<b>זה</b> אלי ואנוהו. הם אותיות אב"י ואמ"י, ואנוה"ו גימ' ד"ע, כאלו יאמר דע אמי שזה אלי. ז"ה אל"י גימ' הו"א הי"ה הו"א הו"ה הו"א יהי"ה הו"א אח"ד, כאלו אמר עד אבי כלומר כלכם העידו עלינו. ז"ה ע"ה אח"ד. ואנוה"ו גימ' המיוח"ד ע"ה. ואנוה"ו עם ו' אותיות והמלה עולה אח"ד מיוח"ד. ז"ה אל"י ואנוה"ו עם ג' מלות עולה מל"ך גוא"ל, ומל"ך גוא"ל סוד ק"ל שהוא מלוי י"ו י"ו י"ו י' וסודו ע"ב, לומר שרכב על ע"ב ק"ל לגאלנו. ועל זה דרש ר' יוסי הגלילי בשעה שעלו ישראל מן הים כיון שראו השכינה עולל הגביה צוארו ותינוק שמט דד מפיו ואמר זה אלי ואנוהו, ר' עקיבא אומר אדבר בנאותיו ובשבחיו בפני כל אומות העולם שהרי אומות העולם שואלים לומר מה דודך מדוד שאתם מתים שנאמר על כן עלמות אהבוך אל תקרי עלמות אלא על מות וכתיב כי עליך הורגנו כל היום באו והתערבו עמנו, וישראל אומרים להם אין אתם מכירין אותו אומר לכם מקצת שבחיו דודי צח ואדום, צח במצרים שנאמר ועברתי בארץ מצרים, ואדום במצרים שנאמר ועבר ה' לנגוף את מצרים, צח לי בים שנאמר ובני ישראל הלכו ביבשה בתוך הים, ואדום לי בים שנאמר וינער ה' את מצרים בתוך הים, ראשו כתם פז שנתן לי התורה שהיא ראש כל דבר והיא נקראת ראשית שנאמר ה' קנני ראשית דרכו, עיניו כיונים אלו סנהדרין, לחייו כערוגת הבשם אלו הרבנים שיושבים ולומדים תלמידים, ידיו גלילי זהב אלו לוחות הברית, שוקיו עמודי שש הם ששה סדרי משנה, חכו ממתקים כתיב כה אמר ה' לבית ישראל דרשוני וחיו יש לך חך מתוק מזה, כתיב חי אני נאום ה' אם אחפוץ במות המת יש לך חך מתוק מזה, כתיב ובשוב רשע מרשעתו ועשה משפט וצדקה הוא את נפשו יחיה יש לך חך מתוק מזה, כיון ששומעים שבחיו של מי שאמר והיה העולם אומרים אומות העולם לישראל נלכה נא עמכם שנאמר אנה פנה דודך ונבקשנו עמך, אומר כשאנו מבקשים אותו להיות לנו לאלהים ולהיותו פטרון עלינו אנו מוצאים אותו עמך, אומרת כ"י אין לכם חלק בו דודי לי ואני לו. א"כ זה דודי וזה רעי שאריע לו ואדבר בנאותיו ומה הם ה' איש מלחמה. וחכמינו עד שאבוא עמו לבית מקדשו למה"ד למלך שהלך למדינת הים שהיה בנו במדינת הים יצא אחריו הלך לו למדינה אחרת יצא אחריו עד שעמד עליו, כך ישראל כשירדו למצרים שכינה ירדה עמהם שנאמר ארד עמך מצרימה, עלו שכינה עמהם שנאמר ואנכי אעלך גם עלה, ירדו לים שכינה עמהם שנאמר ויסע מלאך האלהים וגו', יצאו למדבר שכינה עמהם שנאמר וה' הולך לפניהם יומם, עד שאבוא עמו לבית מקדשו נוהג עמי במדת רחמים ועם אבותי במדת דין, זה אלי רחמים שנאמר אלי אלי למה עזבתני, ועם אבותי במדת דין זהו אלהי אבי:
<b>אלהי</b> אבי וארוממנהו. מכילתא אני מלכה בת מלכים אהובה בת אהובים קדושה בת קדושים טהורה בת טהורים, משל לאדם שקדש אשה פעם בוש בה פעם בוש במשפחתה פעם בוש בקרובותיה, אבל אני איני בושה מלכה בת מלכים אהובה בת אהובים. לזה אלהי אבי שמצד אבי מלכה בת מלכים, מצדי מלכה, ומצד אבי מלכים, ולזה וארוממנהו בוא"ו כלומר שמצדי ג"כ יש לו רוממות. ומה שאמר מלכה אהובה קדושה טהורה, הכונה לומר שמצד אברהם אני מלכה שהיה מלך שנאמר אב המון גוים וגו', ומצד יצחק אבי אהובה שנעקד על גבי המזבח ופשט צוארו לאהבתך, ומצד יעקב אני קדושה שנקרא קדוש שנאמר והקדישו את קדוש יעקב, ומצד בניו אני טהורה בת טהורים שלא נמצא בהם פיסול, א"כ יכול ליקרא שמך עלי ולומר אלי, ועל אבותי לומר אלהי אבי. ומה שלא אמר אבל אני מלכה בת מלכים אהובה בת אהובים קדושה בת קדושים טהורה בת טהורים כמו שאמר בתחילת המאמר, כי לא אמר אלא מלכה ואהובה קדושה וטהורה לא קאמר, לפי שאביה הוא מלך היא מלכה וכשאביה אהוב היא אהובה, אבל כשאביה קדוש אין בהכרח שתהיה היא ג"כ קדושה או טהורה הרי יצחק שהיה קדוש וטהור ויצא ממנו עשו, אבל בתחילה אמר ליחס כל משפחתה כמו שאמרנו:
<b>ה'</b> איש מלחמה ה' שמו. יובן זה מאמרם ז"ל שאמרו במדרש כשירד הקב"ה למצרים ירדו עמו תשעים אלפים ובאו לכבוד מלך, ולזה באו צ' בחשבון מל"ך מהם מלאכי אש מהם מלאכי ברד מהם מלאכי רתת מהם מלאכי זיע ומהם מלאכי חלחלה ורתת וחלחלה אוחזת לכל מי שרואה אותם, אמר לו והלא מלך ב"ו וה' ואתה דיין עלינו אנו נרד ונעשה בם מלחמה אמר להם אין דעתי מתקררת עד שאעשה בם מלחמה אני בעצמי אני בכבודי ולא אחר. ולזה אמר ה' איש מלחמה פירוש בעל מלחמה כמו איש נעמי בעל נעמי, אינו כמו מלך ב"ו שעבדיו עושים המלחמה ומכנין אותה למלך והוא לא נלחם, ולזה אין ראוי לקראו בעל מלחמה כי לא עשה מלחמה, אבל הקב"ה לו נאה לקראתו בעל מלחמה שלא הניח עבדיו להלחם אלא הוא עשה המלחמה:
<b>עוד</b> במדרש דרך מי שיוצא למלחמה לחגור כלי זין להלחם בהם אבל הקב"ה הוא נלחם בשמו לו נאה לקראתו בעל מלחמה:
<b>עוד</b> במדרש יש גבור שכשהחץ יוצא מידו אינו יכול להחזירו, אבל הקב"ה אינו כן אלא כשאין ישראל עושין רצונו כביכול גזרה יוצאת מלפניו שנאמר אם שנותי ברק חרבי, וכשעושים תשובה מיד הוא מחזירה שנאמר ותאחז במשפט ידי. א"כ ה' איש מלחמה לאחר שיצאה הגזירה כשאינם עושים רצונו של מקום, ה' שמו כשעושים רצונו ועושים תשובה שמרחם על בריותיו ומחזירה:
<b>עוד</b> במדרש מלך ב"ו כשהוא במלחמה אינו יכול לזון חיילותיו ולא לספק את צרכם, אבל הקב"ה אינו כן אלא ה' איש מלחמה שהיה נלחם במצרים, ה' שמו שהיה זן ומפרנס לכל בריותיו, שנאמר לגוזר ים סוף לגזרים וכתיב נותן לחם לכל בשר, ה' שמו י"ה פעמים י"ה ו"ה פעמים ו"ה עולה שמו. איש מלחמה שמו ר"ת אמ"ש, שהם ג' אמות שבהם נברא העולם כמאמר ספר יצירה:
<b>מרכבות</b> פרעה וחילו ירה בים. בסוס ורוכבו אמר רמה בים ובמרכבה שהיא יותר כבידה אמר ירה כיורה החץ. מרכב"ת כתיב, לומר שכולם שהם שש מאות רכב כולם חשובים כאחד כיורה חץ אחד. ומבחר שלישיו שנאמר ושלישים על כולו, לא הוצרך להשליכם בים אע"פ שהם מבחר ויותר גבורים, אלא להראות גבורתם שהיא הבל נגד גבורתו ית' בשפת הים שאינו מקום עמוק שם נטבעו, שנאמר טובעו בים סוף, וסוף הוא מקום שגדלים בו קנים וכ"ה אומר קנה וסוף קמלו. וכן במדרש הם מררו את חייהם בטיט אף הם נשתקעו בטיט, אין טביעה אלא בטיט שנאמר ויטבע ירמיהו בטיט ואומר טבעתי ביון מצולה, ובתוך הים לא יש טיט אלא ודאי על שפת הים מקום שאין מים כ"כ, להראות שאין בהם שום גבורה בערכו ית', ולתת להם מדה כנגד מדה:
<b>תהומות</b> יכסיומו. לפי שנאמר סוס ורוכבו רמה בים משמע שהשליך אותם ממקומם, ובמרכבות אמר ירה שירה אותם למרחוק כמו יורה חץ, והשלישים טבעו בשפת הים כמו שאמרנו, א"כ אינם כולם מקובצים במקום אחד וצריכים שיהיו כולם במקום אחד שיראו אותם ישראל ולא יאמרו כשם שעלינו כן הם טלו או מקצתם, לזה באו התהומות התהום עליון לקבץ אותם שבשפת ותהום תחתון לאותם שירה שהושלכו למרחוק וכסו עליהם וקבצום כולם במקום אחד:
<b>עוד</b> תהומות יכסיומו. כי אותם שמתו וטבעו בשפת הים והם תחת השמים והשמש מכה עליהם והיתה עוברת צורתם ואותם שטבעו בתוך הים היו אוכלים אותם הדגים לזה באו התהומות וכסו עליהם כדי שלא תעבור צורתם ולא יאכלום הדגים כדי שיראום ישראל מת על שפת הים ויכירום, ולזה אז"ל מת לא מת ממש אלא מתערב למות כמו ויהי בצאת נפשה כי מתה ותקרא שמו, לא מיתה ממש שאם מתה איך קראה שמו, לזה באה תהום עליון לשמוש ב' יסודות עליונים שהם יסוד האש ויסוד הרוח ותהום התחתון לשמוש ב' יסודות התחתונים שהם יסוד המים ויסוד העפר:
<b>ירדו</b> במצולות כמו אבן. לא אמר כעופרת כי העופרת כשחם מקצתו חם כולו והתהום הוא חם וכדי שתהיה נשמתם שמורה בקרבם צננם הקב"ה כאבן, אבל כשנשף ברוח שהרוח צונן אז צללו כעופרת שיש בו קצת חמימות ואפילו שהם כבדים כעופרת לא ירדו לתהום לפי שהמים הם אדירים הם רדופים:
<b>ימינך</b> ה' נאדרי בכח. אמר הכתוב שישראל לא היו ראויים להצלה, ולפי שהמרו על ים כמו שאז"ל כשראו מצרים מת אמרו עכשיו אין שום אדם במצרים נתנה ראש אין ראש אלא ע"ז ונשובה מצרים. עוד אמרו רבותינו זכרם לברכה שנעשה להם הים טיט כדי ליפרע מהם כנגד מה ששעבדו לישראל בחומר שנאמר חומר מים רבים, כשראו ישראל כן אמרו מהחומר יצאנו ולחומר חזרנו נחזור למצרים. ועוד שהיה עמהם פסל מיכה שנאמר ועבר בים צרה. אם כן מכל זה לא היו ראויים להצלה אלא שגברה ימינו של הקב"ה, ולזה אמר נאדרי ולא אמר נאדר אלא נאדרי בשבילי, ולזה אמר בסוף ימינך ה' תרעץ אויב, שאפילו הדין שעשה עם המצריים לא היתה אלא בימין שאם היתה בשמאל לא היו ישראל נצולין כי היתה אומרת מדת הדין מה נשתנו אלו מאלו, וכן במצרים נאמר ועבר ה' לנגוף את מצרים לא אמר ועבר אלהים שכבש הדין ונלחם עמהם בימין, ולזה זכו לקבורה שאילו נלחם עמהם בשמאל דינה תכוף במהירות, ואילו לא מתו במהרה אלא ירדו תהומות כמו אבן וחזרו ונעשו קלים והיו צפים על פני המים כקש ולזה אמר תרעץ ולא אמר ערצת, שאנו שואלים מהקב"ה שבכל עת שעושה נקמה עם העכו"ם תהיה בימין, כדי שיהיה לנו הצלה, ולא תהיה בשמאל לפי שכיון שנתן רשות למשחית אין מבחין וכו':
<b>וברוב</b> גאונך תהרוס קמיך. יאמר שהעבודה שהיו בה ישראל במצרים שכל מה שהיו בונים ביום היה נהרס בלילה ונבלע, היה זה מרוב גאונך כדי שתמלא סאתם ותתגאה עליהם לומר שבדין עשה עמהם. ואמר תהרוס ולא אמר הרסת, לומר שבכל עת יעשה כן יתן בלבם להרע אלינו כדי שתמלא סאתם ויהרסם ולא יבנם יהרוס מחשבותם. תשלח חרונך לא חרון סתם אלא חרונך כמ"ש ימינך תרעץ. יאכלמו כקש כמו ששעבדום בקש שנאמר הם ילכו וקוששו להם תבן:
<b>ובמדרש</b> אמר יאכלמו כקש מה הקש הזה כשהוא דולק אין בו ממש, כך לא היה בהם ממש מפני הפורענות שהבאת עליהם, ללמדך שלא היתה מלכות ירודה משל מצרים אלא שנטלה שררה לשעה בשביל כבודן של ישראל, כשהוא מושל את המלכיות אינן מושלן אלא בארזים שנאמר הנה אשור ארז בלבנון, ואומר ואנכי השמדתי את האמורי מפניהם אשר כגובה ארזים גבהו, ואומר אילנא די חזיתא די רבה וגו', וכשהוא מושל את המצרים הוא מושלן בקש שנאמר יאכלמו כקש. כשהוא מושל את המלכיות הוא מושלן בכסף ובזהב שנאמר אנת הוא רישא די דהבא, וכשהוא מושל את המצריים אינו מושלן אלא בעופרת שנאמר צללו כעופרת, כשהוא מושל את המלכיות הוא מושלן בחיות שנא' ארבע חיון רברבן וכשהוא מושל את מצרים הוא מושלן בשועלים שנאמר אחזו לנו שועלים וכו', ע"כ. מה שהמשיל את מצרים לקש ולעופרת ולשועלים הוא לומר שכל המכות שהביא עליהם לא הרגישו בהם מפני חיבתו של הקב"ה בישראל הורידם למצרים מפני כמה טעמים וכתבנו פרשת שמות, אם כן הם לא היו ראויים לכל אותם מכות ולכל אותם פורעניות אדרבא היה לו להעלותם כי בסבתן קבלו ישראל התורה ולקחם הקב"ה לו לעם וזכו לכל אותם המעלות למן ולבאר ולענני כבוד ולתת להם ארץ כנען ולבנות להם בית המקדש, הכל היו המצריים סבה. לזה אמר שכל אותם פורענות שהביא הקב"ה עליהן נתן להם כח שלא ירגישו בהם בפורענותם כ"כ כמו הקש שאינו יכול לקבל כח האש אלא מיד הוא נאכל, וכן העופרת נתכת מיד מה שאין כן בשאר מתכות, וכן המשילם לשועל שהוא ערום להנצל מן הפורעניות אבל שאר אומות עכו"ם כשיבא עליהם הפורענות בשביל שעבוד של ישראל יהיה הפורענות ביותר התמדה וירגישו בו, כמו האש בארז שאוכלת בו יותר מן הקש וכמו הכסף והזהב שאינו נתך כ"כ במהרה וכמו שאר חיות כמו שאמר בזוהר על פסוק מצרים ירד עמי בראשונה לגור שם ואשור באפס עשקו וגו':
<b>עוד</b> אפשר לומר שמה שהמשילם לקש שהיו ירודים והיו ממלכה שפלה, ומה שהמשילם לעופרת הוא אחר שירדו ישראל לשם ונתן להם מלכות קצת לצרוף בהם את ישראל כמו שצורפים הכסף בעופרת כן נזדככו ישראל במצרים, ומה שנמשלו לשועלים הוא על שעתיד הקב"ה להשיב שבות מצרים שנאמר ביום ההוא יהיה מזבח לה' בתוך ארץ מצרים ואומר ברוך עמי מצרים, כלומר הברכה שבאה לעמי היתה סבה מצרים, ואומר ושבתי שבות מצרים, וזהו מה שאמר ועצם לא תשברו בו להורות על השארותם כמו שאמרנו במקומו. ולזה נמשלו לשועלים, כמו שאז"ל שכל מה שיש ביבשה יש בים חוץ משועל רמזו שלא נאבדו בים לגמרי:
<b>אמר</b> אויב ארדוף. המתרגם אמר דהוה אמר שנאה, המשיכו לפסוק שלאחריו שמה שאמר ארדוף אשיג נשפת ברוחך כסמו ים, ויכולין לומר שחוזר לפסוק שלפניו שאמר וברוח אפיך נערמו מים קפאו תהומות בלב ים כשראה האויב שהביא הקב"ה רוח קדים עזה כל הלילה וקפאו תהומות בלב ים אמר האויב אין דרך הים להקפאות אפילו יהיה קור גדול שגזר הקב"ה שיהיו מים מלוחים טבעם חם ואין דרכם להקפאות, ואפי' הנהרות המתוקים כשנקפאים מרוב הקור אין נקפא אלא השפתות, אבל שבולת הנהר אינו נקפא, וכשראה שנקפא הים שלא כדרך העולם ולא עוד אלא בלב ים, אז אמר ודאי הקור הוא כ"כ גדול עד שקפאו תהומות א"כ יש שהות לרדוף ולהשיג ולחלק שם השלל ולחזור ולהלוך על גלידת המים ואין פחד שיופשרו מאחר שהגיעו שקפאו בלב ים, ויש שהות לעשות שם כל מה שאני רוצה לעשות בהם בשובה ונחת בישוב בלא שום חפזון ולחזור. הוא חשב לעשות כן אבל אתה נשפת ברוחך כסמו ים והפרת מחשבותם:
<b>ובמדרש</b> אמר אויב. אמר ולא ידע מאי אמר, ארדוף נרדוף אין כתיב כאן אלא ארדוף מרודף אני להם, אם כן לפי שכתוב ארדף חסר כאלו אמר ארדף להם, אשיג מותפס אני להם, אחלק כאלו אמר איחלק, לזה אמר ז"ל מחלק אני להם שללי וממוני. תמלאם אינו אומר אלא תמלאמו נפשי ממלאים נפשם ממני, תורישם ידי אין כתיב כאן אלא תורישמו מוריש אני להם עשרי וכבוד. וכפי פשט הכתוב היל"ל תמלאמו נפשי תורישמו ידי ואח"כ אחלק שלל כי כן דרך הלוחמים קודם הורגים ואח"כ מחלקים השלל, לזה אז"ל במדרש שלש כתות נעשו מצרים על על הים אחת אומרת נטול ממונם ואחת אומרת נהרגם ולא נקח ממונם ואחת אומרת נטול ממונם ונהרגם, זו שאמרה נטול ממונם ולא נהרגם אמרו נחלק שלל, וזו שאמרה נהרגם ולא נטול ממונם אמר תמלאמו נפשי, וזו שאמרה נהרגם ונטול ממונם כנגדה אמר תורישמו ידי:
<b>עוד</b> אמר אויב ארדוף, זה פרעה שנאמר וירדוף אחרי בני ישראל. אשיג זה נבוכדנצר שנאמר כל רודפיה השיגוה בין המצרים, אחלק שלל זה המן שרצה לאבדם וליקח שללם. תמלאמו נפשי זה נבוזראדן שהרג כמה וכמה מישראל. אריק חרבי זה טיטוס הרשע ששלף חרבו ונכנס לפני ולפנים ונראה לו דם בחרבו ונראה לו כאילו הרג את עצמו. תורישמו ידי זה גוג ומגוג שנאמר ואמרת אעלה אל ארץ פרזות וגו' לשלול שלל ולבוז בז וגו', ואומר ושללו את שולליהם ובזזו את בוזזיהם, וכל אחד נקרא אויב, וכשראו ישראל מפלתן וראו שאת כולם ישא רוח אמרו שירה נשפת ברוחך וגו':
<b>עוד</b> במדרש היה פרעה עומד ומנאץ בתוך ארץ מצרים, ארדוף, אשיג, אחלק, תמלאמו נפשי, תורישמו ידי, וכנגדו השיבתו רוח הקדש חמשה דברים ומלעגת עליו, ואומרת לו נשפת ברוחך תרעץ אויב, תהרוס קמיך, תשלח חרונך, ותבלעמו ארץ:
<b>מי</b> כמוך באלים. במדרש מי כמוך באותם שקורין עצמן אלהות. פרעה קרא עצמו אלוה שנאמר לי יאורי ואני עשיתיני, סנחריב קרא עצמו אלוה שנאמר מי בכל אלהי הארצות, נבוכדנצר קרא עצמו אלוה שנאמר אעלה על במתי עב, חירם קרא עצמו אלוה שנאמר מושב אלהים ישבתי, כל אלו קראו עצמן אלהות שאין בהם ממש, שנאמר פה להם ולא ידברו, לא יהגו בגרונם, אבל הקב"ה אינו כן אלא אמר שני דברים בדבור אחד, שנאמר אחת דבר אלהים שתים זו שמעתי, ואומר הלא כה דברי כאש וגו', והגה מפיו יצא:
<b>מי</b> כמוך נאדר בקדש. נאה אתה ואדיר בקדש שלא כמדת בשר ודם, ב"ו אינו יכול לומר שני דברים כאחד אבל מי שאמר והיה העולם אמר עשר דברות בדבור אחד מה שא"א לב"ו לומר כן, שנאמר וידבר אלהים את כל הדברים האלה לאמר, כל הדברים באמירה אחת, ולזה נחסרה י' וכתיב באל"ם. באל"ם ב' אל"ם, פירוש שני דברים כאחד הוא אלם שא"א לו לאומרם כ"ש לשמעם כמ"ש. ולזה במי כמכה קמא באל"ם ב' אל"ם כמו שא"א לומר ב' דברים אלא הוא אלם. מי כמכה נאדר נאה אדיר, אלף של נאדר חוזרת לכאן ולכאן, נאדר נאה אתה, דר דבר, כאילו אמר נא"ד רב קד"ש, כלומר מרוב הקדושה נד הדבור שכולם נעשו דבור אחד, והם עשר כנגד עשר, כי כל דבור ודבור רמזו במדה אשר נאמר והם עשר והם אחד ה' אלהינו ה' אחד בשכמל"ו. כמכ"ה גימ' פ"ה לרמוז למה שאמר המדרש, ותוספת ב' ההי"ן לרמוז לי' דברות שנאמרו בדבור אחד:
<b>נורא</b> תהלות. אפילו תהלה אחת א"א לבן אדם לאומרה לפי שהוא כלול מכמה תהלות עח אחד, ולזה תהל"ת כתיב ולזה השירה חלק ע"ג כתב, לומר שאי אפשר לומר שירה אלא דומיה תהלה, ולזה חלק. אז ישיר משה חלק שא"א אפילו למשה לומר אחת מני אלף, ובני ישראל חלק לומר אע"פ שהם רבים והם עם חכם ונבון ועם גדול וקדוש א"א לומר את השירה הזאת. לה' חלק כלומר מי יוכל לשיר לה', כמו שאמר סיימתינהו לשבחיה דמרך, ויאמרו לאמר חלק, כלומר אע"פ שנאמרו כמה אמירות חלק ודומיה, ואשירה לה' חלק כמו שאמרנו, וכן כולם. עושה פלא, לא אמר עושה נפלאות אלא פלא שכל מה שעושה הקב"ה הם כולם בערכו כאחד כמו שאמר על פסוק נפלאותיך ומחשבותיך אלינו, אמר אם הם נפלאות והם נראים שהם רבים הכל בערכנו כי בערך האל ית' אינם כלום כי בדבר ה' שמים נעשו בדבור בלא עמל ובלא טורח כלל, כן אמר בכאן אפילו שעשה כמה מכות במצרים וקריעת ים סוף כולם בערכו חשובים כאחד. ומה שאמר פלא כי בערכו אינו פלא הוא על קריעת ים סוף שהיתה קשה לפניו לה שלא היו ראויים ומדה"ד היתה מקטרגת עליהם, לזה אמר פלא לומר שמצד אחדותו ית' שהוא אל"ף שהוא אחד. ורוצה לקחת לו ישראל להיות לו לעם אחד וייחדו אותו לזה קרע להם הים. נורא תהלות עושה פלא. ס"ת את"ה א', אמר אתה א' אתה אחד. כתיב עשה וקרי עושה לומר שעשה עם האבות ועושה תמיד עמנו אלא שאין אנו מכירים הנסים לפי שהם נסתרים, כמו שאז"ל לעושה נפלאות גדולות לבדו אין בעל הנס מכיר בנסו אלא הוא לבדו, וזהו עושה פלא דבר כמוס ומכוסה, כמו כי יפלא ממך דבר תרגום ארי יתכסי. ואין לנו ידיעה בהם אלא ממה שעשה אנו יודעים שעושה. וכה"א פליאה דעת ממני, פלא פ"א למ"ד אל"ף גימ' כמוס ומכוסה עם ב' מלות והכולל:
<b>נטית</b> ימינך תבלעמו ארץ. היל"ל בלעתם הארץ, תבלעמו מורה לשון עתיד, ובמדרש אמר מגיד שהים זרקם ליבשה והיבשה לים, אמרה יבשה, ומה אם בשעה שלא קבלתי אלא דמו של הבל יחידי נאמר לי ועתה ארורה האדמה עכשיו איך אני יכולה לקבל דמן של כל אלו אוכלוסים, עד שנשבע לה הקב"ה שאינו מעמידה בדין עליהם שנאמר נטית ימינך ואין ימין אלא שבועה שנאמר נשבע ה' בימינו. ולזה אמר תבלעמו שאמר לה שתבלעם שהוא לשון צווי. עוד יכולין לומר שאמר תבלעמו ולא אמר תבלעם רמז על פרעה שהצילו הקב"ה על שאמר מי כמכה באלים ה' ונעשה מלך בנינוה, וכשבא אליהם יונה ואמר להם עוד מ' יום ונינוה נהפכת אמר ויגע הדבר אל מלך נינוה וגו', ואמר ויזעק ויאמר מטעם המלך לאמר האדם והבהמה אל יטעמו וגו', ויקראו אל האלהים וישובו מדרכם הרעה וגו', ואמר וירא אלהים כי שבו מדרכם הרעה וינחם וגו', אמר במדרש שאח"כ חזרו לסורם ונבלעו, ועליהם אמר כאן תבלעמו ארץ על פרעה שעתיד ליבלע, ובמדרש אמר שזכו לקבורה לפי שעלו עם יוסף בקבורתו של יעקב. ובמכילתא אמר שזכו לקבורה לפי שאמר ה' הצדיק, וכן פירש"י ז"ל. ויתכן שלזה אמר תבלעמו ארץ שהוא כולל לשון רבים ולשון יחיד למה שכל אחד היה לו זכות בפני עצמו לזה אמר תבלעמו ארץ, כי ה' הצדיק אמר פרעה, ואותם שעלו עם יוסף היו עבדי פרעה זקני ארץ מצרים לא פרעה, לזה בא הלשון בלשון רבים ובלשון יחיד כי כל אחד היה לו זכות בפני עצמו, לפרעה לפי שאמר ה' הצדיק ולמצרים לפי שעלו עם יוסף, וטעם המדרש וטעם מכילתא הכל הם כלולים בפסוק:
<b>נחית</b> בחסדך. שלא היו ראוים אלא שעשה עמהם חסד. בפסיקתא תנן על שלשה דברים העולם עומד, על התורה ועל העבודה ועל גמילות חסדים. ר' הונא בשם רב אחא אמר עוברי הים פירשו אותו, נחית בחסדך זו גמילות חסדים, נהלת בעזך זו תורה שנאמר ה' עוז לעמו יתן, ועדיין היה העולם מתמוטט ואימתי נתבסס כשבאו אל נוה קדשך להקריב הקרבנות:
<b>עוד</b> במדרש נחית בחסדך לשון נוטריקון, נוראות הראית במצרים, חרונך שפכת עליהם, ימינך בלעה אותם, תהום כסית עליהם, ר' יהושע אומר נפלאות עשית לנו, חירות נתת לנו, ים בקעת לנו, תורה נתת לנו, ר' אליעזר המודעי אומר נסים עשית לנו, חיים נתת לנו, ידך הראית לנו, תלוי ראש נתת לנו. וחכמים אומרים נביאים העמדת ממנו, חכמים ישרים תמימים העמדת ממנו. ת"ק דרש שהחסד היה שבא לקחת לו גוי מקרב גוי מה אלו עובדי ע"ז אף אלו עובדי ע"ז, ולא די שלקחם אלא שעשה בהם שפטים, ולזה דרש נוראות הראית להם במצרים, חרונך שפכת זהו חסד גדול. ר' יהושע אומר שהחסד הוא שעשה עמנו כי מה שעשה עם המצריים היו ראויים לכל אותם המכות ולכל מה שהביא עליהם כפי רוע מעלליהם ומעשיהם וכה"א כמעשה ארץ מצרים לא תעשו, לזה דרש נפלאות עשית לנו חירות נתת כו', ר' אליעזר המודעי אומר החסד הוא על הנסים שנעשו במדבר שאחר שהוציאם ועשה עמהם כמה טובות בלתי ראויים ואחר כל זה יעשו העגל ויאמרו אלה אלהיך ישראל אשר הוציאך מארץ מצרים, יעשה להם נסים, יוריד להם המן, ויתן להם הבאר ויפרוס עליהם עננו וילך לפניהם בעמוד ענן יומם ובעמוד אש לילה זה ודאי חסד גדול. וחכמים אומרים נחית בחסדך הוא הוה לשעה ולדורות, לזה דרשו, נביאים בזמן הנבואה, חכמים כמו בזמן התנאים וחכמי הגמרא, ישרים תמימים בשאר הדורות, כי זאת השירה שאמר ישראל נאמרה ברוח הקדש על כל מה שעתיד להיות. וזהו שאמר ויאמרו לאמר, ויאמרו על הנסים שנעשו להם לשעה לאמר על נסים שנעשו לישראל בכל דור ודור. לזה אמר נביאים חכמים שהיו מתפללים על ישראל על כל צרה שלא תבא עליהם, וזהו נחית בחסדך מיום שבראת העולם לא בראת אותו אלא בחסד כי נברא ביום ולא בלילה שנאמר ביום עשות ה' אלהים לומר ביום נברא ולא בלילה, והיום הוא י"ב שעות, שש פעמים י"ב הוא ע"ב גימ' חס"ד, וזהו אמרתי עולם חסד יבנה והכל בשביל ישראל. א"כ ראוי שינחם ויגאלם בחסד, זהו עם זו גאלת ואין עם אלא ישראל שנאמר עם זו יצרתי לי, ז"ו גימ' אח"ד, שהם מיחדים ה' פעמים בכל יום. גאלת במ"ק א"י, י"א ר"ת יהו"ה אח"ד, נהלת בעזך שהיא התורה שנתת להם לנהלם ולהגן עליהם, אל נוה קדשך זה בית המקדש להקריב שם הקרבנות, ובזמן הגלות בתי כנסיות הם נקראים מקדש מעט להתפלל שם והתפלה היא במקום קרבן. וכן בזוהר ברעיא מהימנא זה לשונו אצטריך למבני בי מקדשא לתתא ולצלאה ביה בכל יומא ולמפלח ליה לקב"ה בכל יומא דהא צלותא איקרי עבודה. וההוא בי כנשתא אצטריך למבני ליה בשפירו סגיא ולתקנא ליה בכל תקונין דהא בי כנשתא דלתתא קיימא לקבל בי כנישתא דלעילא, בי כנשתא אצטריך למהוי בכל תקוני שפירו ולמהוי כגוונא עילאה למהוי בי צלותא לאתקנא תקונין דצלותא כמה דאוקמוה דהא בי כנישתא למהוי ביה חלונות דכתיב וכוין פתיחן ליה כו' כגוונא דלעילא, ועל דא משגיח מן החלונות. זהו אל נוה שהוא מקום התפלה, וכן נו"ה גימ' זהו מקום התפילה במ"ק עם ג' מלות. ואמר קדשך לומר כמי שאמר דבי כנישתא דלתתא קיימא לקבל בי כנשתא דלעילא לזה אמר קדשך, א"כ לזה אמר אל נוה ולא אמר אל מקדשך לכלול בתי כנסיות:
<b>עוד</b> בזוהר אומר שבזכות ג' אבות נקרע להם הים ז"ל. נחית בחסדך כו', כמה דכתיב כי ימינך וזרועך ואור פניך, ימינך דא גדולה, נהלת בעזך דא דכתיב וזרועך, דא גבורה, אל נוה קדשך דא דכתיב ואור פניך. כי יעקב נקרא פנים שנאמר מבקשי פניך יעקב, ונאמר והקדישו את קדוש יעקב, לזה אמר קדשך שהוא על יעקב:
<b>שמעו</b> עמים ירגזון. אז"ל ששמעו קריעת ים סוף שכל מי שהיה לפני ביתו בריכת מים נקרעה לי"ב קרעים עד שהלכו אל בלעם ואמר להם הקב"ה הוציא את ישראל ממצרים וקרע להם הים, או השמועה שרגזו היא על יציאתם שאין עבד יוצא ממצרים ועתה יוצאים עם גדול אחר שהחריבו מצרים מדינה גדולה ונטלו ממונם, ועשו בהם שפטים בפרעה ובכל עבדיו. והיה מלך קשה שמלך על כל העולם ויכלו עליו א"כ הוא ודאי יוכלו להלחם עם כל המלכים ויוכלו להם ויקחו את ארצם לזה רגזו:
<b>חיל</b> אחז יושבי פלשת. פחדו לפי שהיא דרך קרובה אמר ודאי מכאן יבאו, ולזה אמר חיל אחז יושבי פלשת, כמו יולדה כשתקרב ללדת כן הפלשתים ראו שקרוב אליהם הדבר, אז נבהלו וגו' כשראו אלופי אדום שלא נחם אלהים דרך ארץ פלשתים אלא הקיפם הדרך, אז נבהלו לפי שהניחו הדרך הקרובה ובאו על דרך העקומה שהוא על אם דרך ארצם, ולא פחדו כ"כ לפי שהם יודעים שלא יקחו את ארצם לפי שיצחק ברכו לעשו ואמר הנה משמני הארץ יהיה מושבך זו שעיר כו', וכן יעקב אמר עד אשר אבא אל אדוני שעירה שנתנה לו לנחלה, אבל נבהלו לב. למה הם באים אותו דרך לזה נבהלו האלופים לבד, ולא אמר יושבי אדום כמו שאמר יושבי פלשת או כמו שאמר יושבי כנען, כי אנשי הארץ היו בטוחים שלא יקחו את ארצם כמו שאמר כי ירושה לעשו נתתי את הר שעיר:
<b>אילי</b> מואב יאחזמו רעד. לפי שהם ג"כ בטוחים שלא יקחו את ארצם שנאמר אל תצר את מואב אלא נבהלו, כמו שאמר בלק שהוא מאילי מואב, עתה ילחכו הקהל את כל סביבותינו פחדו שמא יאכלו תבואתם ושמא מתוך כך יבאו אנשי הסביבות להתגרות בהם בישראל ויהיה להם לישראל מקום להתגרות במואב לפי שהם התחילו, מזה פחדו. נמוגו כל יושבי כנען ונמסו כדונג כולם, לפי שמאיזה דרך שיבאו על דרך ארץ פלשתים או על דרך אדום לארצם הם הולכים:
<b>ובמדרש</b> שמעו עמים ירגזון, כיון ששמעו אומות העולם שהקב"ה הרים קרנם של ישראל ומכניסם לארץ התחילו מרגזים, אמר להם הקב"ה שוטים שבעולם כמה מלכים מלכו מהם ולא כעסו בני ישראל, שנאמר ואלה המלכים אשר מלכו בארץ אדום לפני מלך מלך לבני ישראל כמה אלופים שלטו מכם ולא כעסו אלוף לוטן אלוף שובל וגו', ועכשיו אתם כועסים, אף אני נותן לכם כעס שאין בו רצון שנאמר ה' מלך ירגזון עמים ע"כ. הוקשה להם ז"ל שהיה לו לומר שמעו עמים רגזון לא ירגזון שהוא לעתיד, לזה אז"ל שהוא על העתיד שאמר אף אני נותן להם כעס שאין בו רצון שנאמר ה' מלך, כלומר כשה' מלך כשהוציא ישראל ממצרים ולקחם לו לעם שאין מלך בלא עם לא די שהם מלכו קודם אלא כשמלך ה' והמליכו אותו ישראל ואמרו ה' ימלוך לעולם ועד רגזו, אף אני נותן להם כעס זהו ירגזון לעתיד:
<b>עוד</b> במדרש נתן טעם לכל אחד ואחד קרוב למה שאמרנו זה לשונו. כיון ששמעו יושבי פלשת שישראל נכנסים לארץ אמרו עכשיו הם באים לעורר עברת בני אפרים שהרגו מהם מאתים אלף על שדחקו את הקץ ועברו את השבועה. ד"א אמרו אין להם דרך בכל מקום אלא עלינו עכשיו הר באים ובוזזים את כל נכסינו ומחריבין את ארצנו. אז נבהלו אלופי אדום אם תאמר שהם באים לירש את ארצם הלא כבר נאמר אתם עוברים בגבול אחיכם בני עשו ונשמרתם מאד אל תתגרו בם, הא מה ת"ל אז נבהלו אלופי אדום מפני אנינות, פירוש מתאוננים שלא היו חפצים בטובתם של ישראל, או היו מתאוננים על אבדן של מצרים, ד"א אמרו עכשיו הם באים לעורר מריבה שבין אבינו לאביהם שנאמר וישטום עשו וכו'. אילי מואב יאחזמו רעד, אם תאמר שהם באים לירש אה ארצם הלא כבר נאמר אל תצר את מואב וגו', הא מה ת"ל אילי מואב יאחזמו רעד מפני אנינות. ד"א אמרו עכשיו הם באים לעורר המריבה שבין אבינו לאביהם שנאמר ויהי ריב בין רועי מקנה אברם. נמוגו כל יושבי כנען כיון ששמעו שאמר המקום למשה רק מעמי הגוים האלה לא תחיה כל נשמה כי החרם תחרימם, אמרו אלו ואלו לא היו מתיראים אלא מפני ממונם ומפני נכסיהם, אבל עלינו אין באים אלא לכלותנו ולירש את ארצנו התחילו נמוגים שנאמר נמוגו כל יושבי כנען, ואין נמיגה אלא מסיסה שנאמר נמוגים ארץ וכל יושביה וגו', ע"כ:
<b>תפול</b> עליהם אימתה ופחד. כנגד פלשתים שאחזם חיל כן יהיה עד יבא שמשון ודוד ויקחו נקמתם של בני אפרים מהם, ולזה אמר תפול שהוא לשון פעל ולא אמר תפיל, וה"א של אימתה היא ה' אחרונה של שם ה' שהיא מלכות ב"ד, ר"ל עד שיבא אשר לו המלכות ומכאן עד שיבא יהיה להם האימה שלא יתגרו בנו לפי שאין אנו יכולין להלחם עליהם מפני השבועה שהשביע אבימלך לאברהם. ופחד כנגד מואב שנאמר ויגר מואב מפני העם, התפלל עליהם שלעולם יהיה להם הפחד עד שיבא סיחון ויקח את ארצם ויבאו בני ישראל ויקחו את ארצם, שהיו בטוחים כמו שאמר המדרש אילי מואב יאחזמו רעד, א"ת על ארצם והלא כבר נאמר אל תצר את מואב, הא מה ת"ל יאחזמו רעד מפני אנינות שחשבון היתה עיר גדולה, כמ"ש ז"ל אילו היתה חשבון מלאה יתושים אין כל בריה יכולה לכבשה וכבשוה ישראל ולקחוה שנאמר וישב ישראל בכל ערי האמורי בחשבון ובבנותיה, לזה התפללו שיפול עליהם הפחד עד שסיחון נצחם ויקח ארצם כדי שיצאו ישראל ויקחו ארצם. עוד עד שיבא דוד ויכלם אחר שנאמר ויך דוד את פלשתים. בגדול זרועך הוא כנגד אלופי אדום שגדלם יצחק שהוא זרועך שאין זרוע אלא שמאל שנאמר נשבע ה' בימינו ובזרוע עוזו, ויצחק הוא מסטרא דגבורה והוא נתן לו לעשו גודל הזרוע בברכה שברכו שאמר לו ועל חרבך תחיה שתולים אותה בשמאל, התפלל עליהם שלא ילחמו בנו לפי שיש לו זכות אבות כבוד אב ואם שיעקב נתירא מזה שנאמר ויירא יעקב מאד ויצר לו:
<b>ובמדרש</b> בגדול זרועך ידמו כאבן. כיון שיצאו ישראל מן הים כנס עמלק את כל אומות העולם ובא ועשה מלחמה עם ישראל ונתפלל משה בעד העם באותה שעה דממו כולם כאבן לכך נאמר בגדול זרועך ידמו כאבן, ופירוש בגדול זרועך הוא משה שנקרא זרוע שנאמר מוליך לימין משה זרוע תפארתו. ד"א כיון שנכנסו מרגלים לארץ כל מי שהיה אומר אלו הן מרגלים היה דומה כאבן לפי שהתפלל עליהם משה שנאמר בגדול זרועך ידמו וגו'. ד"א כיון שעברו ישראל את הירדן נתקבצו כל מלכי כנען ועשו מלחמה עם ישראל, שנאמר אלה המלכים אשר מצפון ויצאו הם וכל מחניהם ויתקבצו להלחם עם יהושע ועם ישראל פה אחד, באותה שעה נתפלל יהושע ודממו כולם כאבן בגדול זרועך נאמר על יהושע שנאמר ביום ההוא גדל יהושע, ואומר היום אחל גדלך בעיני כל ישראל, עוד התפלל עליהם ועל השרים שלא יקטרגו על ישראל:
<b>עד</b> יעבור עמך ה'. שתי העברות עברו ישראל במים אחת בים ואחת בירדן, ועל זה אמר הנביא כי תעבור במים זו העברת ים סוף, ובנהרות לא ישטפוך זה ירדן שהנס של הירדן הוא כמו קריעת ים סוף, וכן תמצא שאמר בקריעת ים סוף שמעו עמים ירגזון ובהעברת הירדן נאמר ויהי כשמוע כל מלכי האמורי וכל מלכי כנען אשר הוביש ה' את מי הירדן מפני בני ישראל וימס לבבם ולא היה עוד בהם רוח, וכאן אמר ובני ישראל עברו ביבשה, ובירדן נאמר אשר הוביש וכאן נאמר נצבו כמו נד נוזלים ולהלן אמר ויעמדו המים היורדים מלמעלה קמו נד אחד אמרו חז"ל קמו נד שהמים שהיו יורדים מלמעלה קמו נד אחד שעלו למעלה עד שראו אותם כל מלכי מזרח ומערב שהירדן היה מלא על כל גדותיו ולא נפסקו מהמבוע אלא היו באים אלו על אלו עד שעלו למעלה עד שעברו כל ישראל אנשים ונשים וטף וזקנים, ואח"כ צוה ה' לקחת ממקום מצב רגלי הכהנים מתוך הירדן י"ב אבנים. וכן יהושע השוה קריעת ים סוף לירדן שנאמר ואת שתים עשרה האבנים אשר לקחו מן הירדן הקים יהושע בגלגל ויאמר אל בני ישראל לאמר אשר ישאלון בניכם מחר מה האבנים האלה והודעתם את בניכם לאמר ביבשה עבר ישראל את הירדן הזה אשר הוביש ה' את מי הירדן עד עברכם כאשר עשה ה' למי ים סוף אשר הוביש מפנינו עד עברנו. א"כ ב' העברות הכתובים באו אחת על העברת הים ואחת על העברת הירדן, ואמר עד יעבור עמך ה' על קריעת ים סוף אשר לקחם לו לעם, עד יעבור עם זו קנית זו העברת הירדן שנעשו קנינו של הקב"ה בקבלת התורה, כמו שאז"ל ד' דברים נקראו קנין, ישראל תורה שמים וארץ בית המקדש, ישראל דכתיב עם זו קנית, תורה דכתיב ה' קנני ראשית דרכו, שמים וארץ דכתיב קונה שמים וארץ. בית המקדש דכתיב הר זה קנתה ימינו, יבאו ישראל שנקראו קנין ויקבלו התורה שנקראת קנין ויבנו בית המקדש שנקרא קנין. לזה אמר עם ז"ו גימט' אחד שהיו עם אחד וקבלו את התורה, שנאמר ויחן שם ישראל ולא אמר ויחנו. לזה נתן להם הקב"ה שהוא אחד התורם שהיא אחת שנאמר תורה אחת ומשפט וגו', לעם אחד. וכנגד אלה שתי העברות אמר תביאמו ותטעמו תביאמו כמו שהם באו בתוך הים, וכנגד העברת הירדן אמר ותטעמו שאחר שהלכו במדבר ארבעים שנה, ואחר שאמר להם משה שמע ישראל אתה עובר היום את הירדן לבא לרשת גוים גדולים ועצומים ממך ערים גדולות ובצורות בשמים עם גדול ורב ורם בני ענקים אשר אתה ידעת ואתה שמעת מי יתיצב לפני בני ענק. (ובהגיענו שם נאמר למה הפחידם כ"כ אם יגזור ה' בחיים). ועכ"ז עברו הירדן בלב שלם ובנפש חפצה, א"כ כנגד זה אמר תטעמו:
<b>עוד</b> אפשר לומר שאמר תביאמו כנגד בית ראשון ותטעמו כנגד בית שני שעמד י' שנים יותר, כנגד זה הזכיר לשון נטיעה שהיא עומדת. עוד תביאמו כנגד משכן שילה, תטעמו כנגד בית עולמים, כמו שאז"ל כי לא באתם עד עתה אל המנוחה זו משכן שילה ואל הנחלה זו בית עולמים, אמר תטעמו לא ביאה אלא כמו הנטיעה שאינה זזה לעולם ואפילו שתכרת עוד תחליף, כן בית המקדש שם נבנה פעם ראשונה ושם נבנה פעם שניה ושם עתיד להבנות במהרה בימינו. ולזה אמר בהר נחלתך אע"פ שהוא עתה חרב הוא מכון לשבתך, עתיד להיות מכון לשבתך לעולם כמו שאמר הנביא נכון יהיה הר בית ה' קראו הר, ואמר בית שעתיד ליבנות בנין קבע שלא יהרס שיהיה על ידו של הקב"ה שנאמר בונה ירושלים ה'. ולפי שבנין ראשון ושני היו על ידי ב"ו לא עמדו, אבל לעתיד לא יהרס לעולם לפי שהוא ע"י הקב"ה. ולז"א פעלת ה' מקדש, לזה אנו מקוים, אבל ביני וביני בנה לנו בית המקדש, התפללו שיבנה בית ראשון ובית שני, ולזה אמר שם אדנות שהוא שוכן בהם שנאמר ועשו לי מקדש ושכנתי קרי ביה ושכנתי. ובמלת ושכנתי רמוז ב' בתים ועמידתה, ושכנת"י שכן ת"י בית ראשון, עוד ושכנתי ושנ"י ת"ך, ועל שניהם רמז כוננו ידיך, אבל על הבית השלישי אמר הוי"ה, ה' ימלוך לעולם ועד:
<b>כתב</b> רבינו בחיי ז"ל ה' ימלוך. על דרך הפשט יאמר כשם שהראם עתה מלכותו בקריעת ים סוף שהוא מציל את יראיו ומאבד את מורדיו כן יהי רצון שיעשה כן בכל הדורות לעולם כמו שכתוב ימלוך ה' לעולם אלהיך ציון וגו', ונכתב ימלך חסר ללמדך שאין הקב"ה בא בטרוניא עם הבריות שהוא מבקש מהם עבודה קשה אלא בנחת ודברים רכים, כענין שכתוב עמי מה עשיתי לך ומה הלאיתיך ענה בי, כי לא כמלכי קדם שמתנהגים עם העמים בקושי ובתוקף גדול ע"כ. ובזה יהיה פירוש ה' מלך עולם ועד אבדו גוים כו', יאמר אם הקב"ה יתנהג בתכסיסי מלכות לעולם אבדו גוים, יאבד העולם, שצריך לחלוק כבוד למלכות ומי שממרה במלך או עובר על דבריו חייב מיתה. וכל המזמור בנוי על זה שלא יתנהג עם הכלל בתכסיסי מלכות אלא עם הפרטי, ולזה כל המזמור מדבר בלשון יחיד, שנאמר בגאות רשע, כי הלל רשע, אמר בלבו, אלה פיהו, ואמר בלבו שכח אל וקומה ה' על היחיד, אבל על הכלל כשהם חייבים אם יתנהג עמהם כדרך המלכים יאבדו כולם, ואומרו כי לה' המלוכה ומושל בגוים, זה הוא מקושר עם הפסוק שלפניו שאמר יזכרו וישובו אל ה', יאמר כי יזכרו וישובו אל ה' כל אפסי ארץ, וישתחוו לפניך כל משפחות גוים, שכל העולם בעבודתך ישובו אליך, אז תתנהג בתכסיסי מלכות שרובם צדיקים:
<b>כי</b> בא סוס פרעה ברכבו ובפרשיו בים. הסוס אין לו לא רכב ולא פרשים, א"כ היל"ל כי בא עלינו פרעה בסוסיו ורכבו ובפרשיו בים:
<b>ובמדרש</b> מרכבות פרעה וחילו ירה בים. אמר רב נחמן חוץ מפרעה ועליו הוא אומר ואולם בעבור זאת העמדתיך, א"כ עם זה יבא כי בא מקושר עם פסוק שלפניו שאמר ה' ימלוך לעולם ועד, יאמר ה' הראה מלכותו לפרעה לעולם שהיא קריעת ים סוף, ועד שחזר ומלך על נינוה ואח"כ נטבע ונבלע בארץ ולא עמדה לו מלכותו, אבל הקב"ה ימלוך לעולם ועד:
<b>או</b> נאמר כי בא סוס פרעה רמז על השר של מצרים, כמו שאמר המדרש א"ר חמא בר חנינא בשעה שיצאו ישראל ממצרים עמד שר של מצרים ונשתטח לפני מי שאמר והיה העולם ואמר לפניו רבש"ע במדת רחמים בראת עולמך ואתה מתגאה בחזקה. מיד קרא הקב"ה לכל שרי האומות והיה מסדר לפניהם כל המאורע אמר שפטו נא ביני ובין זה, בתחלה שירדו בני למצרים לא ירדו אלא לגור בארץ שנא' לגור בארץ באנו עמד פרעה וכבשם לעבדים, בתחלה עשאם רועים שנאמר ואם ידעת ויש בם אנשי מקנה וגו', חזר ועשאם בנאים שנאמר ויבן ערי מסכנות לפרעה למעטן מפריה ורביה, חזר וגזר עליהם כל הבן הילוד היאורה וגו', חזר וגזר אם בן הוא והמחי אותו, א"ר יהושע כיון שראה מיכאל ששרי אומות העולם מלמדים עליהם סניגוריא רמז לגבריאל שטם למצרים טיסה אחת ושמט לבנה עם טיטה ותינוק אחד מת משוקע בבנין א"ל רבש"ע בזו הענין שעבדו בבניך, כיון שראתה מדת הדין אמרה עשה דין לבניך במצרים שרובם חייבים, מיד טבעו מצרים שנאמר דרכת בים סוסיך חומר מים רבים, אותו חומר שהביא גבריאל גרם למצרים לטובעם ע"כ. עם זה יובן פירוש פסוק כי בא סוס פרעה הוא שרו של מצרים ברכבו ובפרשיו הם שאר שרי האומות בים שאמרו וישב ה' עליהם במדת רחמים בראת עולמך, בי"ם, י"ם יו"ד מ"ם גימ' ק', את מי הים השרים הם שהושיבן הקב"ה שישפטו בינו ובין שרו של מצרים והם הנקראים מי הים שנאמר ורשעים כים נגרש וגו', והם נקראים מים הזידונים, וכיון שראה מיכאל שהוא מלאך ממונה על המים, רמז לו הקב"ה שירמוז למלאך גבריאל שטס כו', זהו וישב ה' עליהם את מי הים שהוא מיכאל לקטרג עליהם, זהו וישב ה' עליהם את מי הים, ואחר שהיה מי שהוא רחמים נהפך ים, ובני ישראל הלכו ביבשה כלומר בלא שום לחלוח זכות אלא ברחמים, כמ"ש ז"ל על פסוק לבא לקחת לו גוי מקרב גוי מה אלו מגדלי בלורית כו':
<b>ותקח</b> מרים הנביאה. למה מרים, אלא לפי שמיום שנולדה נשתעבדו ישראל בפרך וקודם היה בפה רך, ולזה נקראת מרים ע"ש וימררו את חייהם, וכן במדרש על פסוק ויושע ה', עמד עוזא שרו של מצרים ואמר לפניו רבש"ע אתה גזרת על אומה זו שיהיו משועבדים תחת ידי ת' שנה ועדיין לא עבדו בהם אלא פ"ו שנה מיום שנולדה מרים ע"כ. והיו קורין לה ביש גדא שנולדה במזל רע, והיא היתה אומרת כמו הרה תקריב ללדת תזעק בחבליה, כלומר שקרב קץ הגאולה כמו ההרה כשתקרב ללדת היא צועקת מחבליה ומיד יוצאת לאור ויולדת בן, הו תוקף השעבוד שהכבידו עולכם, לזה קרא אותה נביאה, ואמר אחות אהרן שהיתה שומעת עלבון וחרפה כמו אהרן שהיה עלוב ושומע חרפתו שנאמר את העגל אשר עשה אהרן, ואע"פ שעדיין לא נעשה העגל דברה תורה על שם העתיד, והיתה אומרת והוא רמים ישפוט, רמים מרים. עתה כשראתה הגאולה וישועה ושר משה ובני ישראל וידעה כי אסף ה' את חרפתה, אז שמחה ומרוב שמחתה שרתה עליה רוח הקדש ואמרה שירה כמו שאמר משה ובני ישראל. ואמרה שירו לה' כי גאה גאה לא נתגאה פרעה אלא כדי לגאלם כמו הרה שהיא יולדת שיבואו לה ע' חבלים, ולזה אמר מזמור יענך ה' ביום צרה שיש בו ע' מלות, כן גאה פרעה על ישראל כדי להרשיען:
<b>ובמדרש</b> כיון שעלו ישראל מהים באו ישראל ומלאכי השרת לומר שירה אמר הקב"ה למלאכי השרת הניחו לישראל תחילה, שנאמר אז ישיר משה ובני ישראל, נמצאו הנשים ומלאכי השרת עומדים מי מקלס תחילה, א"ר חייא בר אבא רב השלום עשה שלום ביניהם שנאמר קדמו שרים אחר נוגנים, קדמו שרים אלו ישראל, אחר נוגנים אלו המלאכים, בתוך עלמות תופפות אלו הנשים. א"ר לוי השמים לא אקבל את הדבר אלא הנשים קלסו תחילה בתוך עלמות תופפות, העלמות הם בתוך, התחילו מלאכי השרת להתרעם אמר לא דיינו שקדמו לנו האנשים אלא אף הנשים, אמר להם הקב"ה כן. מה כתיב ותשאני רוח ואשמע אחרי מהו אחרי אחר שקלסתי אני וחבירי, ואח"כ אמרו מלאכי השרת ברוך כבוד ה', מה כתיב בעמדם תרפינה כנפיהם, מהו בעמדם וכי יש ישיבה למעלה, פירוש לפי שמשמעות בעמדם הוא בעמדם מישיבתם והא כתיב שרפים עומדים ממעל לו משמע שהם עומדים לעולם, אלא בעמד"ם בע"ם ד"ם, בעוד שהם ישראל שנקראו עם שנאמר הן עם בני ישראל מקלסים להקב"ה, דם, דמים מלאכי השרת, ופירוש אמר להם הקב"ה כן, כמו כן בנות צלפחד דוברות, שפירוש מן הראוי שלא יקלסו אלא אנשים עם נשים שנאמר ויקרא את שמם אדם, ופירוש ויקרא הוא כמו ויקרא שם אברם, תרגום וצלי, ולזה מרי"ם הנביא"ה ר"ת וס"ת מ"ה מ"ה, ומ"ה הוא גימ' אד"ם. וכן מצינו שרה כשאמר הקב"ה כל אשר תאמר אליך שרה שמע בקולה, שאז"ל שאברהם היה טפל לשרה בנבואה כדי שתהיה נבואתו שלמה בהיות הנבואה מזכר ונקבה. ולזה א"ר לוי השמים לא אקבל את הדבר. וצריך אתה לדעת כמו שאמרתי שמשה רבינו עם שמנה אותיות גימ' כלל ישראל, כן מרים היתה כלל כל הנשים. את התף, הת"ף גימ' כל"ל הנשי"ם, זהו ותצאנה כל הנשים אחריה, לומר שלא אמרה שום אשה שירה קודם מרים אע"פ שהיו נביאות, שהרי האמהות היו נביאות ולא אמרו שירה, ואחר מרים אמרה דבורה שירה, גם חולדה הנביאה כי לזה נקראת נביאה, אתיא נביאה נביאה, גם חנה אמרה שירה שנאמר עלץ לבי וגו', וכן בשוב דוד ממלחמת פלשתים אמר ותצאנה כל הנשים מכל ערי ישראל לשיר והמחולות לקראת שאול המלך בתופים בשמחה ובשלישים, ותענינה הנשים אחריה כמו שאמר על פסוק ויאמרו לאמר, שעד שלא אמר משה שירה לא אמר שום אדם שירה, ואחר שאמר שירה בא יהושע ואמר שירה וכו':
<b>עוד</b> אפשר לומר ותצאנה כל הנשים אחריה הם מלאכי השרת, כמאמר רבי לוי שאמר הנשים תחלה ואח"כ מלאכי השרת שנאמר בתוך עלמות וגו', העלמות בתוך, ונקראו מלאכי השרת נשים לפי שאין להם כח מעצמן, וכן בנבואת זכריה על פסוק ואשא עיני וארא והנה שתים נשים יוצאות וגו'. פירש רד"ק ז"ל בשם הרמב"ם שני מלאכים ראה אותם בדמות נשים כמו שראה אותם בדמות סוסים ג"כ מפני שתשש כח הנבואה בזמנו ע"כ, הרי שהמלאכים נקראו נשים, כן המלאכים, מלאכי"ם במלוי מ"ם למ"ד אל"ף כ"ף יו"ד מ"ה גימ' ה"ן הנשי"ם, עם ה' אותיות של הנשים. ומה ראתה מרים לומר שירה כי הנשים לא היו בשעבוד ובפרט מרים שהיא היתה מן המילדות ונאמר וייטב אלהים למילדות, אלא כמו שאמר המדרש על פסוק ויסע משה את ישראל א"ר לא כל הרוצה לומר שירה אומר שירה אלא כל מי שנעשה לו נס ואומר שירה בידוע שמוחלין לו כל עונותיו ונעשה בריה חדשה, ישראל כשנעשה להם נס אמרו שירה ונמחלו להם כל עונותיהם שנאמר ויסע משה שהסיען מעונותיהם כן אתה מוצא בברק ודבורה שנעשה להם נס ואמרו שירה ומנין שנמחלו להם עונותיהם ר' איבו בשם רבי אבא אמר בכל מקום נאמר ויוסיפו וכאן אמר ויעשו בני ישראל, תחילת עשייה, והיכן הן מה שעשו לשעבר אלא מחל להן הקב"ה מה שעשו, וכן אתה מוצא בדוד שנעשה לו נס ואמר שירה, ומנין שנמחל לו כל עונותיו דכתיב בתר שירה אלה דברי דוד האחרונים היכן הם ראשונים אלא שמחל לו הקב"ה ע"כ. א"כ מרים אע"פ שלא נעשה לה נס ולא היתה בשעבוד שלא עשו המילדות כאשר דבר אליהם מלך מצרים ותחיין את הילדים, וגם שאר הנשים הם היו סבת יציאתם ממצרים כמו שאמרו ז"ל בזכות הנשים הכשרות יצאו ישראל ממצרים שהיו מזדווגות לבעליהן עד שנשלמו לששים רבוא, וגם נעשה להם נס שלא שלטו בהם המצריים, ולזה לא אמרו כל השירה אלא שירו לה' כי גאה גאה וגו', לפי שלא היו בעבודת פרך כמו האנשים:
<b>ואפשר</b> עוד לומר על מה שאמר ותען להם מרים ולא אמר ותאמר להם מרים, כי אין נופל לשון עניה אלא על דבר שאחר עונה לא כך אלא כך. אלא מרים כשלקחה התוף בידה חשבו הנשים שמה שלקחה התוף היה כדי שתכה עליו ותשמח על היום טוב שהיה להם באותה שעה ועל שמחת ביזת הים שהיתה יותר מביזת מצרים ושמחת הכסף והזהב של בתי תסווראות, אמרה להם מרים וענתה אותם אם אתם רוצות שתשמחו השמחה העיקרית היא שמחת השי"ת, שירו לה' כי גאה גאה ושקע צרינו בים לא תשמחו בכסף ובזהב כי מה מועיל הכסף והזהב וכל ממון שבעולם והמצריים רודפים אחרינו, אבל עתה שהם מתים על שפת הים ונצלנו מהם זאת היא השמחה העיקרית וראוי לומר עליה שירה, לזה אמר ותען להם מרים. וכמו שאמרו האנשים שירה ונעשו בריה חדשה כן אמרו ג"כ הנשים ונעשו בריה חדשה, ולפי שחידשו עצמן באמרם שירה זכו במעמד הר סיני שנתחדשו כולם שנאמר בחד"ש הג' בא חדוש וכו' כאשר נאריך בהגיעי שם בע"ה. ואפשר שנעשו בריה חדשה שחלתה עליהם הנבואה ואמרו כולם כאחד מה שאמר זה אמר זה כמו שאמר בזוהר שהבאתי לעיל א"ר שמעון וכו' על פסוק אשירה. והקדים הנשים תחלה שנאמר כה תאמר לבית יעקב ואח"כ ותגיד לבני ישראל. ומה עון עשתה מרים שנמחל לה ע"י שירה, על שגנבה דעתו של פרעה שאמרו כי לא כנשים המצריות העבריות, וכן גנבה דעתה של בת פרעה באמרה האלך וקראתי לך אשה מינקת והיה לה לבטוח בה' ולומר האלך וקראתי לך את אם הילד, כי יש מי שכתב שבזה העון נהרג חור בנה, אע"פ שאינו כן שנאמר לא יומתו אבות על בנים ובנים לא יומתו על אבות, ולא לרבות האם, עכ"ז גניבת דעת הוא ובאמרה השירה נמחל לה, ושאר הנשים אולי כשראו הגלות הכבד חשבו שח"ו עזב ה' את הארץ ולא יצאו עוד ובאמרן השירה נמחל להן, ועל פי דרכנו למדנו שמי שעשה הקב"ה עמו נס כמו הארבעה שצריכים להודות ברבים שנאמר וירוממוהו בקהל עם שנמחלין לו כל עון שיש לו, שאם תבא לו שום צרה בדרך הוא מתרעם וזועף אל לבו ועל זה צריך שיודה וישבח להקב"ה וימחול לו שנאמר אודך ה' כי אנפת בי וגו'. ורבי סימון בא בלשון שלילה שאמר לא כל הרוצה לומר שירה אומר שירה, בא על אותו מאמר שכתבנו לעיל פיה פתחה בחכמה מיום שברא הקב"ה את העולם לא מצינו אדם שאמר שירה להקב"ה אלא ישראל בא אדם ול אמר שירה הציל אברהם מכבשן האש ולא אמר שירה, וכן יצחק וכן יעקב, לזה בא ר' סימון ואמר לא כל הרוצה לומר שירה אומר שירה כלומר השירה היא למי שיש בידו עונות ועשה לו הקב"ה נס בלתי ראוי, זה ראוי לומר שירה כמו ישראל שלא היו ראויים לנס עד שבא משה והסיען מעונותיהם באומרו השירה, כמו שאמרו במדרש אמר רבי אבא הסיען מחטאין של ים סוף כיון שאמרו שירה מחלם להם, משא"כ לאבות כי הם היו ראויים לעשות להם כמה נסים, ובזה תבין למה לא נזכרו אבות בשירה זו:
<b>עוד</b> נוכל לומר שאמר בלשון שלילה לפי שאמר ויאמרו לאמר לדורות שיאמרו שירה, לזה בא רבי סימון יאמר לא כל הרוצה לומר שירה אומר שירה, ולא כל הרוצה אלא כל מי שנעשה לו נס בלתי ראוי והכיר בנסו שהוא בלתי ראוי אומר שירה בידוע שמוחלין לו כל עונותיו ונעשה בריה חדשה לפי שנעשה לו נס בלתי ראוי, כמו ישראל שלא היו ראוים שהיו עובדים ע"א ומגדלי בלורית ונעשו בריה חדשה שחלתה עליהם הנבואה ואמרו כולם שירה ומה שאמר זה אמר זה, אלו ראויים לשירה, אבל אחר שעשה לו הקב"ה נסים ראוי לו להודות לו ולשבחו אבל לא לומר שירה:
<b>עוד</b> נאמר שכוונת רבי סימון הוא לומר התנצלות לאבות למה לא אמרו שירה, לומר שאין אומרים שירה אלא כשעושין לו נס שנשתנו עליו סדרי בראשית כמו ובני ישראל הלכו ביבשה בתוך הים, אבל הצלת האבות אינו שנוי שהרי על אותם ד' דברים שצריכים להודות מברך הגומל ועל הנס מברך שעשה לי נס, כמו ההוא גברא דהוה קא אזיל בעיבר ימינא נפל עליה אריה אתעביד ליה ניסא ואתנצל מניה, שאחר שנפל עליו דרכו להמית ונצול, זהו שנוי שלא כדרך העולם, אתא לקמיה דרבא וא"ל כל אימת דמטית להתם בריך ברוך שעשה לי נס במקום הזה. ולזה בא לפני רבא להורות אם היה הנס שנעשה לו כדרך העולם ויברך הגומל, או אם הוא שנוי ויברך שעשה לו נס, ואמר לו ודאי מאחר שנפל עליו שהוא שנוי (בברכות ר"פ הרואה) גם שם אמר מר בריה דרבינא הוה קא אזיל בפקתא דערבות צחא למיא אתעביד ליה ניסא איברי ליה עינא דמיא ואשתי תו זמנא חדא הוה קא אזיל ברסתקא דמחוזא ונפל עליה גמלא פריצא אתפרק ליה אשיתא עאל לגוה, כי מטא לגבי ערבות בריך שעשה לי נס בערבות ובגמל וכו', הרי אמר איברי ליה עינא שהיא בריה מחודשת שלא היתה מקודם וכן אתפרק ליה אשיתא, לזה א"ר סימון לא כל הרוצה לומר שירה אומר אלא כל מי שנעשה לו נס מחודש שלא כדרך העולם, ולזה אמר ונעשה בריה חדשה הואיל ונעשה לו נס מחודש:
<b>ויסע</b> משה את ישראל מים סוף. מה צורך למשה להסיען ודאי מי שהוא בים כשהוא רואה היבשה הוא ממהר לצאת ואף על פי שהים נעשה להם יבשה שנאמר ויבאו בני ישראל בתוך הים ביבשה כבר חלה עליהם הנבואה וידעו שהם בתוך הים ועל זה אמרו שירה, אלא להודיע שבחן של ישראל שאפילו שהיו בתוך הים לא יצאו עד שהסיען משה ויצאו אל מדבר שור, אל דבור של מבטם שהוא משה שהיו נשמעים אל דברו, ויהיה לפי זה מדבר מלשון דבור, שור מלשון הסתכלות כמו אשורנו ולא קרוב. וכן אמר בזוהר ז"ל ואפי' אינון דבמעי אמהון הוו אמרי שירתא כולהון, והוו חמאן כולהון מה דלא חמא יחזקאל נביאה ועל דא הוו כלהו מסתכלי כאלו חמאן עינא בעינא וכד סיימו מלין כלהו מתבסמן בנפשייהו ותאבין למחמי ולאסתכלא ולא הוו בעאן לנטלא מתמן מסגיאות תיאובתא. בההיא שעתא אמר משה לקוב"ה בניך מסגיאות תיאובתא לאסתכלא בך לא בעאן לנטלא מן ימא. מה עבד קוב"ה אסתים יקריה לבר למדברא ותמן אתגלי ולא אתגלי, אמר לון משה לישראל כמה זמנין אמינא לנטלא מן תמן ולא בעיתון עד דאתחזי לון זיוא יקרא דקב"ה במדברא ומיד הוו תאבין, ולא נטלון עד דאחיד בהו משה ואחמי לון זיוא ויקרא, דקוב"ה במדברא כדין מסגיאות תיאובתא ורעותא לאסתכלא אנטיל לון משה, הה"ד ויסע משה את ישראל מים סוף ויצאו אל מדבר שור, מאי מדבר שור מדברא דהוו בעאן לאסתכלא ביה זיוא יקרא דמלכא קדישא, ועל דא איקרי מדבר שור, אסתכלותא שם, ע"כ:
<b>ובמדרש</b> רבי יהושע אומר נסיעה זו נסעו ישראל על פי משה ושאר כל המסעות על פי הגבורה שנאמר על פי ה' יחנו ועל פי ה' יסעו, רבי אליעזר אומר על פי הגבורה נסעו, מה ת"ל ויסע משה אלא להודיע שבחן של ישראל שכיון שאמר להם משה קומו סעו לא אמרו היאך אנו נוסעים במדבר ואין בידינו מחיה לדרך אלא האמינו והלכו אחרי משה, עליהם מפורש בקבלה זכרתי לך חסד נעוריך אהבת כלולותיך לכתך אחרי במדבר וגו', ע"כ:
<b>וילכו</b> שלשת ימים במדבר. על פי דבורו של משה שאמר להם במצרים שהוא מוציאם כדי לקבל התורה כמו שאמר לו הקב"ה בהוציאך את העם ממצרים תעבדון את האלהים, וכשהלכו בים נאמר והמים, שידעו כולם שהלכו בזכות התורה כי ראתה שפחה על הים מה שלא ראה יחזקאל בן בוזי וכו', וכשיצאו אל מדבר שור תרגום חומה שורא, ראו שהחומה שהיתה להם בים שהיא התורה לא נתנה להם, זהו במדבר על פי דבורם ולא דבור של משה, ולכן ולא מצאו מים:
<b>ויבאו</b> מרתה. קרי ביה רמת"ה, היא כ"י, כי משם השער ליכנס התורה שבכתב, ולא יכלו לשתות כי כולה קלים וחמורים איסור והיתר ג"ש:
<b>וילונו</b> על משה לאמר מה נשתה. שאין רוצים לשתות אלא ממ"ה שהיא תורה שבכתב:
<b>ויורהו</b> ה' עץ. בזוהר אין עץ אלא תורה דכתיב עץ חיים ר' אבא אמר אין עץ אלא הקב"ה דכתיב כי האדם עץ השדה ודאי. הרי מכאן ראיה שנתן להם שאלתם שהרי שאלו ממ"ה באמרם מ"ה נשתה גימ' אד"ם ונתן להם שנאמר ויורהו ה' עץ ועץ היא תורה. או כמו שאמר רבי אבא עץ דא קב"ה דכתיב כי האדם עץ:
<b>עוד</b> בזוהר רבי אליעזר פתח ויבאו מרתה אמר תווהנא איך בני עלמא לא מסתכלין ולא משתדלין במילי דאורייתא הכא אית לאסתכלא אמאי כתיב הכא שם שם לו חוק ומשפט ושם נסהו אבל ודאי רזא דמלה דהכא על מיא הוה, בגין דמצראי הוו אמרי דבנייהו הוו מינייהו וכמה בישראל דהוו חשדי לבנייהו בדא עד דקב"ה מטא לון להאי אתר ובעא למבדק לון מה כתיב ויבאו מרתה וגו' ויצעק אל ה' אמר קוב"ה למשה משה מה את בעי הא כמה חבילין קיימין גבייכו הכא ואנא בעיא למבדק הכא נשיהון דישראל כתוב שמא קדישא ורמי למיא ויבדקון כלהו נשין וגוברין ולא ישתאר לעז על בני ועד דיבדקון כלהו הכא לא אשרי שמי עלייהו. מיד ויורהו ה' עץ וישלך אל המים דא שמא קדישא ההוא שמא דהוה כתיב כהנא למבדק נשיהון דישראל כדין שם שם לו חוק ומשפט ושם נסהו וכו', ואי תימא נשייהו דישראל יאות גוברין אמאי אלא אוף אינון בעיין דלא אסתאבו בנשיהון דמצראי ונשיהון דישראל לא אסתאבו במצראי כל אינון שנין דהוו בינייהו וכלהו נפקו גוברין ונשין זכאין ואשתכחו זרעא דישראל קדישין זכאין כדין קוב"ה אשרי שמיה בינייהו וע"ד על מיא ודאי שם שם לו חוק ומשפט ושם נסהו ע"כ. ואפשר עוד שבאו למרה לומר שכל המים ששתו במצרים היו מסתפקים בילדי נכרים דהם מרים ולא טעמו בהם מרירות עד שנכנסו לקדושה, אז טעמו טעם מרירות וידעו שהם מרים ודאי, אז וילונו העם לאמר מה נשתה, שיתן להם תורה וחקים כדי למתק המרירות שהיה בהם ולצרפן וללבנן ויורהו ה' עץ זו תורה שנאמר עץ חיים היא וכו' שנתן להם קצת מן התורה כמו שאמרו ז"ל שבת ודינין במרה איפקוד, אז וימתקו המים שנצרפו מכל אותם האמונות הזרות מאותם המים המרים והאמינו בה', אע"פ שהאמינו בו על הים צרפן יותר, וזהו שם שם לו חק ומשפט ושם נסהו, שהרים נסו:
<b>וכתב</b> רבינו בחיי ז"ל מדבר שור זהו מדבר איתם שכן כתיב פרשת מסעי ויסעו מפני החירות ויעברו בתוך הים המדברה וילכו דרך שלשת ימים במדבר אתם ויחנו במרה ע"כ. ואפשר שלזה נקרא את"ם אותיות אמ"ת ששם השיגו האמת:
<b>ויאמר</b> אם שמוע תשמע. כשנתאוו למדת הרחמים או לכ"י לפי שיש בו טוב ורע, ונתן להם תאותם שנאמר ויורהו ה' עץ שהוא יה"ו שעולה ע"ץ כזה, ה' פעמים י' י' פעמים ה', ו' פעמים ה' ה' פעמים ו', עולה הכל ע"ץ, והיה ע"י שם זה ולא שם אחר כמ"ש בזוהר שרצה לבדוק נשין וגוברין ושם זה יו"ד שהוא זכר לוקחת מן ה"ה וה"ה שהיא נקבא מן היו"ד לזה היה ע"י שם זה שהוא ע"ץ החיים אשר בתוך הגן, ולזה שם שם לו חק ומשפט, חק שהוא היסו"ד שנקרא חק, ומשפט שהוא תפאר"ת, ואח"כ הזהירו על כ"י, ואמר לו אם שמוע תשמע, אם שמוע כמו וישמע שאול את העם, ר"ל קבוץ וחבור, זהו לקול שהוא יעקב שנאמר הקול קול יעקב, והיה אלהים הוא כ"י ויאמר סתם היא הבינ"ה. וכן מצאתי בזוהר, ויאמר דא מלכא קדישא, ומאי קא אמר אם שמוע תשמע לקול ה' אלהיך דא כ"י, והישר בעיניו תעשה דא צדי"ק, לפי שהוא על דרך הקו, והאזנת למצותיו דא נצ"ח שכל האזנה היא לטובה, וכן אמר למצותיו הם מצות עשה שהם בימין שכל מעשיו של אדם עושה בימין, ושמרת כל חוקיו דא הו"ד, לפי ששמירה היא בלא תעשה כמו שאז"ל השמר פן ואל לא תעשה הוו, כיון דעאלו באילין הא מטו למלכא קדישא לבתר מה כתיב כל המחלה אשר שמתי במצרים לא אשים עליך כי אני ה' רופאך ע"כ. הרי מובן שויאמר סתם היא בינ"ה שהיא מלכא קדישא שעליה אנו רומזים בברכותינו באמרנו מלך העולם, שעולם הוא השבע שתחלתם מחסד, שנאמר אמרתי עולם חסד יבנה שהוא מלכי של עולם, והיא אלהים דבראשית שהאצילה ששת ימים ובת שבע ושם היא הרפואה, שנאמר מי ירפא לך, והיא הוציאה ישראל ממצרים בסוד וחמשים עלו בני ישראל ממצרים, ולזה נכתבה יציאת מצרים בתורה חמשים פעמים, וזהו כל המחלה ר"ת כ"ה, אשר שמתי במצרים שמשם היו עשר מכות על ידי כ"ה. ולזה אנו רומזים בברכותינו אשר קדשנו במצותיו וצונו לנעלם שהוא מלך העולם שאין להזכירו מפני כבוד מעלתו
<b>ובמכילתא</b> אם שמוע תשמע, שמע אדם מצוה אחת משמיעין אותו מצות הרבה, כיוצא בו אם שכוח תשכח אם שכח מצוה אחת משכחין אותו מצות הרבה, לקול ה' אלהיך אלו עשר דברות שנתנו מפה אל פה בעשרה קולות, והישר בעיניו תעשה אלו הלכות, והאזנת למצותיו אלו הגדות הנשמעות באזני כל העם וכל אדם, ושמרת כל חוקיו אלו גזרות, כל המחלה אשר שמתי במצרים לא אשים עליך, הא אם אשים אני ה' רופאך, דברי ר' יהושע, ר' אליעזר המודעי אומר שמוע יכול רשות, ת"ל תשמע חובה ולא רשות, תשמע זה הכלל שהתורה כלולה בו, לקול ה' אלהיך מלמד שכל מי ששומע מפי הגבורה מעלין עליו כאלו עומד ומשמש לפני חי וקיים לעולם ולעולמי עולמים. והישר בעיניו תעשה זה משא ומתן, מלמד שכל מי שנושא ונותן באמונה ורוח הבריות נוחה הימנו מעלה עליו הכתוב כאלו קיים כל התורה כולה. והאזנת למצותיו אלו הלכות, ושמרת כל חוקיו אלו עריות, כל המחלה אשר שמתי וגו', ומה ת"ל כי אני ה' רופאך, אמר לו הקב"ה למשה אמור להם לישראל דברי תורה שנתתי לכם רפואה הם לכם חיים הם לכם, שנאמר כי חיים הם למוצאיהם, ואומר רפאות תהי לשרך ושקוי לעצמותיך. ר' יצחק אומר הא אין בהם מחלה מפני מה הם צריכין רפואה אלא כל המחלה אשר שמתי לא אשים, ואם אשים בעולם הזה אני ה' רופאך בעולם הבא כד"א מחצתי ואני ארפא, ע"כ:
<b>וכתב</b> רבינו בחיי ז"ל. על דרך הפשט אם שמוע תשמע, אמר אם תקיים את התורה לא תחלה בשום חולי, לא בחולי הטבע שהם מצד המאכלים שנכנסים בגוף, ולא בחלי המקרה שהם באים מחוץ לגוף, וזהו כל המחלה אשר שמתי זהו על חולי המקרה, כי אני ה' רופאך הוא על חולי המאכלים:
<b>וכתב</b> עוד שמעתי שעשר מכות שהסימן שלהם דצ"ך עד"ש באח"ב, הסימן הזה עולה תק"א כמנין אש"ר, ולכך יאמר כל המחלה שהיא מנין אש"ר ששמתי במצרים לא אשים עליך כי אני ה' רופאך. ומה שאמר רופאך בלשון הווה פירש הגאון וכן הרמב"ן ז"ל מעמיד בריאותך עוד אני ה' רופאך במים, ומתחיל זה הפסוק בוא"ו ויאמר אם שמוע וכו', ומסיים בכ"ף רופאך הרי כ"ו שהוא שם הרחמים שהוא מרחם עלינו בזכות התורה שהיא שמותיו של הקב"ה, ולזה תמצא בפסוק זה ז"ך מלות כמנין אותיות של אלפ"א בית"א עם מנצפ"ך שכל התורה נבנית עליהם:
<b>וכתב</b> עוד רבינו בחיי ז"ל על שם שם לו חק ומשפט, יש מי שפירש שלמדו הקב"ה חכמת הצמחים וכחות שבהם בסגולתם וטבעם, לפי שיש עשבים מחיים וממיתים ויש מהם מרפאים ויש מהם מחליאים ויש מהם ממתקים את המר ויש מהם שממררים את המתוק, וכל זה בין בטבע בין בסגולה, וזהו לשון חוק ומשפט, חוק הוא הסגולה שאין טעמו נודע, ומשפט הוא הטבע שמשפטו שיהיה כן בטעמו, ושם נסהו הצמח הזה שם נסהו. ולכך אמר אם שמע תשמע בקול ה' אלהיך, כלומר אע"פ שכחות הצמחים ידועים לפניך בסגולה ובטבע, ואתה יכול להתרפא מהם אין ראוי לך שתתלה בטחונך בהם וברפואתם ותתיאש מלהתפלל אל ה', כי אם תראה שהם מרפאים תביט אל מי שנתן בהם זאת הסגולה. ובזה תבין כי אני הוא הרופא האמתי לא הצמחים:
<b>ויבאו</b> אלימה לשון אלים. מאחר שאמר שלא יהיה להם שום חולי ולא מחלה כמ"ש שישמור להם הבריאות שלא יחלו לזה באו לאלים. אלמים ואבירים ובריאים, ובאו למקום פרי שהמקום שיש בו מעינות יהיה דירתו בבריאות, ולזה אמר ושם שתים עשרה עינות מים. והיו י"ב כנגד י"ב שבטים, אולי לפי שכל אחד יש לו טבע וכפי טבעו כן היה לו המעיין של מים שחנה אצלו, או אמר ויחנו שם על המים ושבעים תמרים, הכונה שהיו שם שבעים מיני תמרים כנגד שבעים זקנים שהיו כולם צדיקים שנאמר צדיק כתמר יפרח וגו', אז"ל מה תמר אין בו עקומין וסוקיוסין כך הצדיקים אין בהם לא עקומין ולא סוקיוסין, מה תמר צלה למרחוק כך הצדיקים מתן שכרם למרחוק שנאמר והיה עקב תשמעון, מה תמר יש לו תאוה כך הצדיקים כל תאותם למקום שנאמר קוה קויתי ה':
<b>עוד</b> אמר ויבאו אלימה אחר שנבדקו במי מרה כמ"ש הזוהר וקבלו שם במרה תורה, שנאמר ויורהו ה' עץ ואין עץ אלא תורה שנאמר עץ חיים היא למחזיקים בה, לזה באו למקום מים מתוקים לא כמו המקום הראשון שהיו מימיו מרים שלא קבלו תורה, אבל אחר שקבלו את התורה שהיא משולה למים באו למקום מים מתוקים, שאין התמרים עולים אלא במקום מים מתוקים, ושבעים תמרים לרמוז לתורה שהיא נדרשת בשבעים פנים, כמו שאז"ל על פסוק הביאני אל בית היין, ועוד אז"ל ארבעים שנה עד שלא גלו ישראל לבבל נטעו כרמים בבבל מפני שהמתיקה מרגלת לשון לתורה ע"כ, ולזה נתן להם המן כדי שיורגל לשונם לתורה, ולזה נשתבחה א"י בדבש והוא דבש תמרים שנאמר ארץ זית שמן ודבש, והוא מוקדם לכל הפירות כמ"ש (ברכות מ"א:) זה שני לארץ וכו', א"כ לזה שבעים מיני תמרים כדי להרגיל לשונם לתורה שקבלו במרה, ועל התורה שעתידין לקבל בסיני נתן להם המן שהדבש הוא אחד מששים במן:
<b>עוד</b> ויבאו אלימה. הוא צרוף אלהים שיש לו ק"כ צירוף ואלימה הוא אחד מהם, והוא צירוף י"ב על זה הדרך. אלהים אליהם אהלי"ם, אהילם איהלם אילהם, אלמהי אלהמי אהלמי, אמהלי המאלי אלימה. אילמה אמליה אהמלי, הרי צרוף י"ב אלימה, וז"ש י"ב עינות מים ידעת כי אלהים הוא מדת הגבורה והיא מדתו של יצחק ויצחק הוא כפות בידו של אברהם שנאמר ויעקוד את יצחק בנו, וזהו עינות מים שפונים אל החסד, כמו שכתב בעל שערי אורה ז"ל והאלהים נסה את אברהם רשעולה מדת אלהים מתרומם ומתעלה הנס של אברהם א"כ עינת מים ויחנו שם על המים שמצאו להם חנייה, והבן:
<b>ובמדרש</b> ויבאו אלימה מגיד שאותו מקום מהולל במים יותר מכל המקומות, תדע שכן הוא שהרי היו שם י"ב מבועין ולא פסקו אלא לשבעים דקלים, וכיון שבאו ישראל וחנו עליהם ששים רבוא אדם וספקו להם ולנו ושנו ושלשו, כונת המדרש לדרוש אלימה אליהם, כלומר הם מתברכין בעבורי, אע"פ שהם מעטים שאין מספיקים אלא לשבעים תמרים:
<b>עוד</b> במדרש ויחנו שם על המים, לעולם אין ישראל שורין אלא על המים דברי ר' יהושע, ר' אליעזר אומר מיום שברא הקב"ה את עולמו ברא שם י"ב מבועין כנגד י"ב שבטים, שבעים תמרים כנגד שבעים זקנים, ומה ת"ל ויחנו שם על המים אלא מלמד שעוסקים בדברי תורה שנתן להם במרה, כוונת המדרש הוא שר' יהושע סבר הואיל ואמר ויבאו אלימה מה צורך לומר שחנו שם, אלא זה בנין אב שכל מקום שאומר לשון חנייה הוא על המים, ובא ר' אליעזר לומר שאילו היתה חנייתם ברצונם היה נראה כדבריך, אבל הם לא היתה חנייתם אלא לפי העלות הענן על פי ה' יסעו ובודאי אלו היותם י"ב לא באו אלא לרמוז, ועוד אם כדבריך היה לו לומר ושם עינות מים תמרים מניינא למה לי, ודאי לא היו אלא לרמז שידע הקב"ה שישראל במקום זה נקיים ושלמים ועמדו בנסיונם כמו שנאמר ושם נסהו, ולהודיעם זה ברא להם י"ב עינות מים ושבעים תמרים והואיל ונבראו לרמז זה למה אמר ויחנו שם על המים, לז"א ויחנו שם על המים למה מלמד שהיו עוסקים בדברי תורה שנתן להם במרה:
<b>ויסעו</b> מאלים ויבאו כל עדת בני ישראל אל מדבר סין, להגיד מעלתן של ישראל שאע"פ שהיו במקום עינות מים ופרדסים לא הוקשה להם נסיעתם משם אלא נסעו כולם בלב שלם, ולזה אמר כל עדת בני ישראל אל מדבר סין, אע"פ שהוא מדבר, מרוב השתוקקותם לקבלת התורה, ולזה אמר אשר בין אלים ובין סיני:
<b>וילונו</b> כל עדת בני ישראל על משה ועל אהרן, למה על שניהם ולמה אמר במדבר והלא אמר ויבאו כל עדת בני ישראל מדבר סין, ולמה אמר הזמן בט"ו לחדש השני אלא הכל להודיעך את מעלתן של ישראל שלא שאלו כלום עד שכלתה החררה שהוציאו ממצרים, ולזה אמר בט"ו לחדש השני להודיעך שלא נתלוננו כשיצאו ממצרים לומר מה תספיק חררה זו לקהל גדול כזה אפילו לסעודה אחת, ולזה אמר במדבר, שאילו היו הולכים למקום ישוב היה אפשר שאם יקנו איזה דבר הקב"ה ישלח בו ברכתו כמו ששלח בחררה, כי מיום שנברא העולם אין הברכה שורה אלא על יש מיש, ולזה היתה התלונה במדבר שהוא אין. ומה שהיתה התלונה על משה ועל אהרן לומר שהם צריכים שני דברים בשר ולחם, וכדאי זכות של כל אחד ליתן להם אחת אחת. ואמרו מי יתן מותנו ביד ה' כי הוצאתם אותנו. כי חשבו שאחר שהיציאה היתה ע"י ב"ו על דרך טבע כן תהיה הנהגתם על דרך טבע במדבר ובמדבר אי אפשר, לזה אמר להם משה ערב וידעתם כי ה' הוציא אתכם לא ע"י ב"ו כמו שאמרתם, ומאחר שתדעו שה' הוציא אתכם, הוא המוציא הוא יכול לתת לכם שאלתכם יש מאין:
<b>ויאמר</b> ה' אל משה הנני ממטיר לכם לחם מן השמים. בא בלשון אמירה לא בלשון דבור, לפי שראה הקב"ה שהדין עמם בשאלם לחם לפי שהולכים במדבר ואזל הלחם מכליהם, לזה אמר בלשון אמירה בלשון רך, וכן אז"ל הלחם נתן בפנים מאירות שאמר הנני מזומן לפי שהאדון חייב במזונות עבדיו. לכם לחם. הדבור היה עם משה היה לו לומר להם, או יאמר הנני ממטיר לך ואמר לכם כמו שכתבנו, משה רבינו עם ח' אותיות גימ' כלל ישראל, אמר לו המן בזכותך הוא יורד א"כ לכם הוא לחם, שהוא למשה ולכלל כל ישראל, וכה"א לחם אבירים אכל איש, והאיש משה וכל ישראל כלולים בו שכולם אצולים מנשמתו, אבל על ערב רב אמר ויצא העם ולקטו, לא אמר ולקטו ממנו, כי ערב רב לא טעמו טעם מן כמו שיורד אלא כפי עובי חומרם היה מתעבה, לזה היו טוחנים אותו ועושים אותו עוגות עד שיהיה בו טעם שנאמר והיה טעמו היו מהוים לו טעם כפי עכירות חומרם הגס, אבל ישראל שהיה חומרם זך לא נמר טעמו במן, כמו שהיה יורד מן השמים זך כך היו טועמים בו והיה מזכך חומרם יותר, א"כ לזה אמר ויצא העם ולקטו, אבל ישראל לא היו יוצאין כי היה יורד לתוך בתיהם והיה נכנס לתוך פיהם בלא טורח, וכן אמרו במדרש פותח את ידך ומשביע לכל חי רצון, לכל חי מזון אין כתיב כאן אלא רצון, שהוא נותן לכל אחד ואחד רצונו מה שהוא מבקש, וכן לעתיד לבא, ואם תתמה אתה על הדבר ראה מה עשה לישראל בעולם הזה שהוריד להם המן שהיה בו מכל מיני מטעמים והיה כל אחד מישראל טועם כל מה שהיה רוצה שכן כתיב זה ארבעים שנה ה' אלהיך עמך לא חסרת דבר מהו דבר כשהיה מתאוה לאכול דבר והיה אומר בפיו אלולי היה לי פטימא לאכול מיד היה נעשה בתוך פיו טעם פטימא, דבר היה אומר והקב"ה היה עושה רצונם, ר' אבא אמר אף דבר לא היה אומר בפיו אלא חושב בלבו לומר מה שנפשו מתאוה והקב"ה עושה רצונו והיה טועם טעם מה שהיה מתאוה, תדע לך שהוא כן שאמר יחזקאל ולחמי אשר נתתי לך סולת ושמן ודבש האכלתיך ע"כ. ופירוש שאמר ולחמי אשר נתתי הנתינה היתה לחם, אבל בעת האכילה היתה לחם וסולת ודבש וגו', כמו שהיה מתאוה. כל זה היה לישראל שנאמר רצון יראיו יעשה, אבל ערב רב אמר ולקטו ע"י טורח, א"כ לכם לחם, לכם מחל, לכם חמל, לכם חלם, שמחלים איברים שהיה נבלע ברמ"ח איברים, לחם אבירים שהיה נבלע באיברים כמו שאמרו ז"ל. מחספ"ס בגימ' רמ"ח וכו', דק מחתפס שמרוב דקותו וזכותו היה נבלע באיברים, ולזה אמר ב"פ דק, ואומר הנני ממטיר ולא אמר אמטיר לפי שהמטר מן השמים וכ"י היא האומרת, ולזה אמר בלשון אמירה ולא אמר בלשון דבור, ולזה אמר הנני דבר מזומן לתת טרף לביתה וחוק לנערותיה, והבן:
<b>ובמדרש</b> לחם אבירים אכל איש אלו ישראל שנקראו איש שנאמר כל איש ישראל, ובמדרש תהלים לחם אבירים אכל איש א"ר איבו בשש שעות בא יתרו וירד להם מן בשש שעות כנגד ששים רבוא הוי לחם אבירים אכל איש ע"כ. לפי שהמן היה יורד בבקר בבקר וחם השמש ונמס והוא בא בשש שעות ולא היה לו מה לאכול, כי כל אחד לקט עומר המרבה והממעיט המרבה לא העדיף, עשה לו נס שירד המן בשש שעות כנגד ששים רבוא. המן שהיה יורד בבקר היה בו מזון אלפים שנה וזה שירד בשש היה בו כנגד ששים רבוא לפי שכבר ירד להם בבקר, וזהו לחם אבירים שהם ישראל כו', אבל ירד מן גם ליתרו שנקרא איש שנאמר וישאלו איש לרעהו לשלום:
<b>עוד</b> במדרש תהלים מזון אלפים שנה היה המן יורד לישראל בכל יום, מנין א"ר יודן בשם רשב"י כתיב כאן ויצו שחקים ממעל ודלתי שמים פתח, וכתיב במבול וארובות השמים נפתחו, תרין כוין אתפתחו לדור המבול, ושנו רבותינו משפט רשעים י"ב חדש וכאן כתיב ודלתי שמים פתח, ד' ארובות בדלת וב' דלתות ח' ארובות ומדה טובה מרובה על מדת פורענות חמש מאות הרי מזון שני אלפים שנה שהיה המן יורד להם בכל יום:
<b>ועוד</b> במדרש לחם אבירים אכל איש, על איבריו היה יורד ומאיבריו היה נוטל ואוכל, וי"א לתוך פיו היה יורד, וכתב הרב ר' מנחם רקאנטי ז"ל, דע כי יש כאן סוד גדול רמזוהו ז"ל במס' יומא, אומר שם לחם אבירים אכל איש לחם שמלה"ש אוכלים דברי ר"ע, א"ל רבי ישמעאל וכי מלה"ש אוכלים והרי כבר נאמר לחם לא אכלתי אלא לחם אבירים לחם שנבלע באיברים, והענין הזה שאמר ר"ע הוא שקיום מלה"ש נזונים מזיו השכינה, וכן פירוש ואתה מחיה את כולם, אתה מחיה לכולם, ועליו נאמר ומתוק האור, והמן מתולדת האור העליון הזה שנתגשם ברצון הבורא ית', נמצא שאנשי המן ומלה"ש נזונים מדבר אחד, ור"א תפש אותו מפני ששם קיומו בדבר מתגשם, אבל מלה"ש אין קיומן בדבר מתגשם כי קיומן הוא באור העליון. ולפ"ז יתבאר מאז"ל שהיו מוצאין במן כל טעם שירצו, כי הנפש במחשבתה תדבק בעליונים ותמצא מנת חיים ותפיק רצון מלפניו ע"כ. ופירוש מן דבר מזומן כמו וימן להם המלך האמור בדניאל, שלא היה צריך שום דבר ללפת בו את הפת ולא לאכול עמו שום דבר לעכלו. עוד לחם אבירים אכל איש זה משה שנאמר והאיש משה, שבזכותו היה המן יורד לישראל ואין מן התימה וכו', שהרי משה רבינו עם ח' אותיות גימ' כלל ישראל, וכן אמרו אשה אחת היתה במצרים וילדה ששים רבוא. וזה לשון הזוהר פ' תשא דף קצ"א הכי תנינן בההיא שעתא דנחת משה וקביל אורייתא בלחודוי כללא דכל ישראל איהו קבל אורייתא בעלמא ואפילו מגילת אסתר דכתיב וקבל היהודים, מאי וקבל וקבלו מבעי ליה, אלא וקבל דא משה דאיהו היהודים כללא דיהודאי. וכן פ' בשלח בזוהר למען אנסנו שנסי נסים נעשו לו, ועוד למען אנסנו להרים דגליהם ולהרים נסם. הילך, היא ה' הודאי שודאי ילך בתורה לפי שהמן היה מגלה להם סודות התורה, ולזה אז"ל (מכילתא בשלח פ' ויסע) לא ניתנה תורה אלא לאוכלי המן שניים להם אוכלי תרומה, לפי שהיו אוכלים מלחם הפנים והיה מזכך חומרם ומנקה כל החלודה שבקרבם ומטהר אותם מכל הרהורים רעים ומכל מחשבות רעות. ובמדרש למען אנסנו, למדך הכתוב שכל מי שמזונותיו מרווחים חייב לעסוק בתורה כמ"ש ולחם בבקר לשבוע שאם אוכל קמעא מתברך במעיו:
<b>ובמדרש</b> אמר ר"א ב"ר שמעון מזון אלפים שנה היה המן יורד בכל יום דכתיב דבר יום ביומו והתם כתיב כי אלף שנים בעיניך כיום וגו', ולמה כ"כ הואיל והוא הולך לאבוד שנאמר וחם השמש ונמס, אלא הכל כפי כחו ית', כי כבר ידעת כי המן יורד מן הכת"ר שהוא שמים לכל מה שלמטה ממנו ע"י התפארת שהוא נקרא ג"כ ב', הם ב' ימים. וג"כ על ידי שחקים שהם הנצחי"ם, כמו שאז"ל למה נקראו שחקים ששוחקים מן לצדיקים והם ג"כ ב' והצדיקים ג"כ ב' צדיק וצדק וכל אחת כלולה מעשרה ועשרה לק' וק' לא' בסוד אי"ק, כי אלף עולה אי"ק והבן. ולזה היה לחם מן השמים ולא מן הארץ שנאמר ארץ ממנה יצא לחם, ולזה לא נתנה תורה עד שאכלו מן כ' יום, ולזה נכתב זמן התלונה בט"ו לחדש השני ולא ירד המן עד בקר, שכן אמר משה בקר וראיתם, ואמר בתת ה' לכם וגו' ולחם בבקר וכה"א בין הערבים תאכלו בשר ובבקר תשבעו לחם, הרי שהמן ירד בט"ו לחדש השני והתורה נתנה בו' בסיון הרי כ' יום, עד שעלו לכת"ר כי משם הטל יורד שנאמר ובבקר היתה שכבת הטל והבן. ולז"א והיה ביום הששי והכינו, רמז על יום נתינת התורה שנתן להם המן כדי שיהיה חומרם זך לקבלת התורה, וזהו והכינו את אשר יביאו, והיה משנה, אחת דבר אלהים שתים זו שמעתי שהיא תורה שבכתב ותורה שבע"פ, זהו משנה והיה משנה קרי ביה משנה, ו' סדרי משנה, והכינו, ו"ה כינו, ו' סדרי משנה, וה' חמשה חומשי תורה, נשאר מוהכינו כנוי גימ' פ"ו שהוא שם אלהי"ם שהוא שם הכנוי שבו נתנה תורה, שנאמר וידבר אלהים, ולזה אמר יום יום כנגד שתי תורות. או לרמוז לתורה שקדמה לעולם אלפים שנה שנאמר ואהיה שעשועים יום יום, ואמר על אשר ילקטו קרי ביה יקלטו, ר"ל שיתן להם המן כדי שתקלט הנטיעה שהם הגופים וישרשו בה, ועליה נאמר גפן ממצרים תסיע וגו' פנית לפניה ותשרש שרשיה ותמלא ארץ וגו':
<b>ובמדרש</b> ויצא העם ולקטו דבר יום ביומו. הה"ד ברוך ה' יום יום יעמס וגו', אמר הקב"ה לישראל במדה שאדם מודד בה מודדין לו אני נתתי לכם תורה שתהיו עוסקים בה יום יום שנאמר אשרי אדם שומע לי לשקוד על דלתותי יום יום, וכן ואותי יום יום ידרושון חייכם שאשפיע לכם לחם מן השמים יום ביומו שנאמר ויצא העם ולקטו דבר יום ביומו ע"כ. ואפשר שאמר דבר כמ"ש לעיל על פסוק לא חסרת דבר, כפי דבור שהיה מתאוה אחר שהיה בפיו כי היה טועם כן, אמר כאן דבר יום ביומו כל יום היו מתאוים דבר וכפי דבורם כן היה נהפך, עוד יום יום לרמוז ברא יום ברא פרנסתו עמו:
<b>ויאמר</b> משה ואהרן אל כל בני ישראל ערב. התחיל מהערב לפי שחררה שהוציאו ממצרים אכלו ממנה יום של ל"א ואכלו ממנה ס' ואחת סעודות ובקר של ל"א אכלו ונשלמה ולא היה להם לאכול בערב ולא לבקר ולז"א ערב וידעתם וגו', או נאמר שאמר ערב וידעתם ולא אמר בערב ובבקר, כמ"ש בתת ה' לכם בערב בשר לאכול ולחם בבקר, אלא אמר להם משה כשהייתם במצרים נשתכח מכם חדוש העולם ועשה עמכם כמה נפלאות והוציא אתכם מכור הברזל כדי שיתאמת לכם חדוש העולם, וזה היתה תכלית היציאה, ולזה אנו אומרים בחדוש השבת זכר ליציאת מצרים, אע"פ שהשבת הוא מששת ימי בראשית. ואתם כפרתם ביציאת מצרים שאמרו לו כי הוצאתם אותנו מארץ מצרים א"כ כפרתם בחדוש העולם שנאמר ויהי ערב ויהי בקר, ולז"א ערב וידעתם, א"כ עדיין אתם צריכים לידע שהוציא אתכם כדי שתאמינו בחדוש העולם שנאמר בו ערב ובקר. ואמר בערב ידיעה ובבקר אמר ראיה, לפי שבערב לא יש ראיה כי אם בידיעה, אבל בקר וראיתם בראיה:
<b>עוד</b> ערב וידעתם. רמז להם שערב רב הן השואלים בשר, כי ישראל לא יאמרו בשבתנו על סיר הבשר כי מאין היה להם בשר כמו שאמרו ז"ל תבן לא היו נותנים להם בשר היו נותנים להם, אלא לא אמרו דבר זה אלא ערב רב ולהם נאה לומר כי הוצאתם אותנו, כי הם הוציאו אותם, אבל אתם יציאתכם היתה ע"י הקב"ה. ובוקר וראיתם שמן הראוי היה שלא יאיר לכם מאחר שאינכם מאמינים בהקב"ה ואתם קטני אמנה, שעם היות שהספיק לכם חררה שהיה בה מזון סעודה אחת ואכלתם ממנה ס"א סעודות היה לכם להמתין עד בקר שכבר בקר של היום אכלתם מן החררה, א"כ מן הראוי שלא יאיר לכם בוקר של מחר, אבל עכ"ז וראיתם את כבוד ה', וכן במדרש וילונו כל עדת ישראל מה הלנה היתה אלא הצידה שהוציאו ממצרים כלתה אחר שאכלו ממנה ס"א סעודות ובערב הלינו היה להם לבא ולומר למשה הוי יודע שנשלם אותו בצק אלא באו עליו במריבה, ואמרו כי הוצאתם וגו' וכיון שהלינו היה צריך שיצא בכעס עליהם ולא עשה, אמר הקב"ה הם עשו כמו שהם ואני אעשה כמו שאני, אמר להם שחרית יהיה המן יורד לכם, הוי נדרשתי ללא שאלו נמצאתי ללא בקשוני, פירוש נדרשתי ללא שאלו שלא היו ראויים ליתן להם שאלתם מאחר שבאו בתלונה, א"כ לז"א להם משה ובקר וראיתה את כבוד ה' בפנים מאירות מה שלא הייתם ראויים למה בשמעו את תלונותיכם שבאתם עליו בתלונה ולא בשאלה, הוי נדרשתי ללא שאלו
<b>ויאמר</b> משה ואהרן אל כל בני ישראל לפי שהם הלינו על שניהם לזה ויאמר משה ואהרן להודיע ענותנותו של אהרן שאע"פ שהיה גדול ממשה לא דבר לפני ושה, לזה ויאמר משה ואהרן, ולא ויאמרו, גם כדי להחשיב משה בפני העם, ואמר להא השני דברים שתליתם בנו הם תלויים בערב ובבקר א"כ נחנו מה כי תלינו עלינו:
<b>ויאמר</b> משה בתת ה'. עתה אמר להם אם התחלת הנתינה התחיל בערב קודם ולא התחיל בבקר משם תדעו כי שמע את תלונותיכם ששאלתם שלא כהוגן, כמו שאז"ל בשר בפנים חשוכות. ואם ההתחלה התחיל בלחם שהוא בבקר שהוא כהוגן תדעו שהוא בפנים מאירות ולא נחשב לכם לתלונה, ומזה תדעו ג"כ כי לא עלינו תלונותיכם כי על ה'. ומה שאמר בשר לאכול ודאי שהוא לאכול ובלחם אמר לשבוע, למדה תורה דרך ארץ שלא יאכל אדם בשר לשבוע אלא ללפת בו את הפת, ולזה אמר לאכול כלומר לאכול בו הפת, ולזה נתן בערב כי ביום מחמת שעבר עליו בלילה כל הלילה שלא אכל יהא רעב ויאכל פת חריבה ואין צריך ללפת שנאמר ונפש רעבה כל מר מתוק, אבל בערב שכבר אכל ביום לא יוכל לאכול הפת לבדו וצריך ללפת, ולזה אמר בערב בשר לאכול על דרך מה שאמרו ז"ל כי תאוה נפשך לאכול בשר למדה תורה דרך ארץ שלא יאכל בשר אלא לתיאבון, ולזה אמר לאכול ולא לשבוע, והקדים הבשר ואח"כ אמר לאכול לומר להם שמכרס שביעה הם שואלים, ולז"א בשר לאכול לעורר תאות האכילה:
<b>ויאמר</b> משה אל אהרן וגו'. אמר לו אני אמרתי להם דברי וכוחין ואם אוסיף עוד דברים מיד הם בועטים בי, אלא אתה אמור שאתה חביב יותר בעיניהם ואפי' שתאמר להם דברים קשים הם יקבלום ממך, ומה תאמר להם קרבו לפני ה', ר"א אומר קרבו ליתן הדין כי שמע את תלונותיכם שהלינותם עליו. ויהי בדבר אהרן ויפנו אל המדבר שפנו לדבור, וזהו אל המדבר ובקשו לסוקלם, וכן במדרש ר' יוסי בן שמוע אומר כל זמן שהיו ישראל מבקשים לסקול משה ואהרן מיד וכבוד ה' נראה בענן, ולהלן הוא אומר ויאמרו כל העדה לרגום אותם וכבוד ה' נראה בענן, וכל כך למה, אמר הקב"ה מוטב תלקה הענן ואל יסקל משה ואהרן:
<b>שמעתי</b> את תלונות בני ישראל. א"ל הקב"ה אני שמעתי תלונותם למה תוכיחם כ"כ, אם הוא משום כבודי, ולזה אתה אומר לא עלינו תלונותיכם כי על ה', וכמה פעמים אמרתם לה' ענין התלונה, אמרתם קודם בשמעו את תלונותיכם וחזרתם פעם ב' בשמוע ה' את תלונותיכם, פעם ג' כי שמע את תלונותיכם, אני שמעתי קודם מכם. דבר אליהם בין הערבים תאכלו בשר, לא בערב כמו שאמרתם בפנים חשוכות אלא בין הערבים באור היום, ולא כמו שאמרת בשר לאכול שהקדמת הבשר תחילה שנראה כנותן בפנים זועפות, אלא תאכלו בשר שאחר שיבא להם תאות האכילה כדי שיאכלו אותו בתיאבון ובחיבה, לא כמו שאמרת ולחם בבקר לשבוע הלחם קודם ואח"כ השביעה אלא תשבעו לחם שפעמים מתאות האכילה ישבעו, ותאמר להם לנוכח תאכלו תשבעו, כאלו אני מדבר עמהם, וידעתם כי אני ה' אלהיכם כאב רחמן מרחם שנקרא שמי עליכם:
<b>ובמדרש</b> שמעתי את תלונות בני ישראל. אע"פ שמתלוננים בני ישראל הם בני הם אוהבי הם זרע אברהם אוהבי. דרשו כן שלא קצר ואמר שמעתי את תלונותם, והאריך ואמר שמעתי את תלונות בני ישראל לדרשה. עוד דרשו דבר אליהם לאמר למדו שידבר אחד קשה ואחד רכה זהו הכפל דבר אליהם לאמר דבר בלשון קושי אמירה בלשון רך עוד דרשו כי אני ה' אלהיכם שתברכו שמי על המזון, ע"כ:
<b>ויהי</b> בערב ותעל השלו. ולא נזכר בשלו שאספו ממנו ולא נזכר במן אלא לקיטה שנאמר וילקטו אותו בבקר גם בשלו ויאספו אותו בערב. אולי כשראו שהוכיח משה עליו ובא בערב בפנים חשוכות לא נהנו ממנו לפי שכל הטעמים שהיו מתאוים היו טועמים במן, ולמה היו צריכין לשלו מאחר שניתן בפנים חשוכות, ולזה המתאוננים ע"ר אמרו מי יאכילנו בשר שבשר היה להם, כשראו שלא פשטו ישראל ידיהם הם ג"כ לא פשטו, ולז"א מי יאכילנו בשר שבאכילתם מאכילים אותנו. ואפשר עוד שלזה רמז ותעל השלו ולא כמ"ש ובבקר היתה שכבת הטל או וירד השלו כמ"ש וימטר עליהם מן וכחול ימים עוף כנף ויפל בקרב מחנהו. עוד נ"ל ראיה אחרת שאמר מלא העומר ממנו למשמרת למען יראי את הלחם, יניח ג"כ מן השלו למען יראו הבשר שנתן להם, אפשר לומר בזה לפי שלא רצה להניח ממנו למשמרת לפי שבאה תקלה ע"י שמתו העם המתאוים:
<b>והנה</b> על פני המדבר, פירוש על פני של שר המדבר, כמו העם המכעיסים אותי על פני, וכן ויוציאך בפניו, שלא היו ראויים. וכן אמר בזוהר פ' תצוה (קפ"ג:) ובמדבר אשר ראית מהו אשר ראית, אלא קב"ה דבר לון לישראל במדברא תקיפא כמה דכתיב נחש שרף ועקרב ומדברא דאיהו תקיף משאר מדברין דעלמא מ"ט בגין דההיא שעתא דנפקו ישראל ממצרים ואשתלימו לשתין רבבן אתתקף מלכותא קדישא ואסתלק על כולא וכדין אתכפיא מלכו חייבא וסיהרא נהירת ואסיק לון קוב"ה למהך במדברא איהו אתר ושולטנו דסמאל חייבא דאיהו דיליה ממש בגין לתברא תוקפיה וחילא ולכתתא ליה ולאכפיא רישיה דלא ישלוט, ועל דא כתיב אשר ראית, בעיניהו הוו חמאן לההוא מארי דמדברא אזיל כפית קמייהו ונטלי אחסנתיה ועדביה, מנלן דכתיב אז נבהלו אלופי אדום אילין אינון נחש שרף ועקרב. ג"כ על פניו, ולזה היה דק והיה מחוספס שהיה מונח בתוך חפיסא ודלוסקמא כפירוש רש"י ז"ל כדי שלא תשלוט עליו העין והיה טל מלמטה שנאמר וברדת הטל וגו' ירד המן עליו כדי שלא יתגשם מלחלוח הקרקע, וטל עליו כדי שלא ישלוט עליו אויר המדבר וישאר בדקותו, ולז"א דק ב"פ, ולזה וחם השמש ונמס שכבר שלטה עליו העין בעליית הטל מעליו:
<b>וחם</b> השמש כד"א וחם הוא אבי כנען לזה כיון בעל המסורה שאמר וחם ג' במקרא וחם הוא אבי כנען, וחם השמש ונמס, וחם לאדוני המלך, פירוש וחם גזר אדוני שימס לפי ששלטה עליו העין. ויש מי שפירש המסרה כמ"ש ז"ל על המן והמן כזרע גד שהיה מגיד ענינים נעלמים, אז"ל כשהיה בורח עבד זה אומר אתה מכרתו וזה אומר ממני ברח היה המן מגיד להם, אם היה העומר בבית רבו הראשון בידוע שהוא ברח ואם נמצא בבית שני בידוע שהוא מכרו, וכן האשה שמרדה על בעלה והלכה לבית אביה היא אומרת הוא סרח עלי והוא אומר היא סרחה עלי רואין בעומרה, אם בבית אביה הוא סרח עליה ואם הוא בבית בעלה היא סרחה עליו, זהו וחם השמש שהוא המן וחם הוא אבי כנען, שחם היה מגיד על חם ועל וחם לאדוני שהוא האשה, וזהו לאשר באהלו תקחו מאחר שאמר לקטו ממנו איש לפי אכלו מספר נפשותיכם למה חזר ואמר לאשר באהלו, אלא בא לומר שאם בא להם העבד או האשה שהם חוץ ממספר ובאו לאהליהם אם היא ביאה אמתית כגון שמכרו לו או האשה שסרח עליה בעלה תקחו גם העומר שלהם תקחו חוץ ממספר נפשותיכם. ומ"ן במספר אחורים נ"ס שכמה נסים ונפלאות היו בו:
<b>עוד</b> וחם השמש. כבר כתבתי בפ' בראשית שכוונת אדה"ר באכילתו מן העץ הוא כדי שלא יעשו אלהות בראותם שהם מתים, ונאמר לו כי עפר אתה ואל עפר תשוב שכל מה שצומח מן העפר חוזר לעפר דרך נקבים, כל זה כדי שידעו שהם נבראים והמן היה נבלע באיברים והיו באים לכלל טעות לומר שהם אלהות לזה וחם השמש ונמס, כי בראותם שאינן יכולין להיותו קרוש בידם והשמש תמיסנו ואם יותירוהו למחר יבאש וירם תולעים בזה ידעו פחיתותם ולא יצאו לטעות:
<b>ועוד</b> וילקטו אותו בבקר. אותם שהם מזרע אברהם שנאמר בו וישכם אברהם בבקר היו לוקטים אותו ממש אבל ערב רב שהם מזרעו של חם לא היו לוקטים אלא התמצית, זהו וחם השמש ונמס, לומר כמו שהשמש עתיד להמס אותם, שנאמר הנה יום ה' בא בוער כתנור, ואומר להבה תלהט רשעים, ואז"ל עתיד הקב"ה להוציא חמה מנרתקה כו' כן מזונם שהיו לוקטים מן המן היה נמס:
<b>ובמדרש</b> צא וראה כיצד המן היה יורד לישראל, יוצא רוח צפונית ומכבדת המדבר, יורד מטר ומכבש הארץ, והטל עולה והרוח מנשבת בו ועושה אותו כמין שולחנות זהב והמן היה יורד עליהם ומהם היו נוטלים ישראל, ואמרו אם כן זימן להם הקב"ה למכעיסיו עאכ"ו ישלם שכר טוב לצדיקים לעתיד לבא, זהו פירוש ויאמרו איש אל אחיו מן הוא, פירוש מזומן, כמו וימן להם המלך, כלומר אם זה למכעיסיו, להולכים בדרכיו ודאי עין לא ראתה, זהו כי לא ידעו מה הוא, מה מתן שכרן של צדיקים לעתיד לבא. ויאמר משה הוא הלחם אשר נתן לכם, בדין בהכרח נתן לכם, שאם הייתם ראויים זכיתם יותר מזו כמ"ש אם למכעיסיו כך עאכ"ו לצדיקים וכו' וזהו שאמר לכם, לכם אבל לא לצדיקים, לאכל"ה גימ' פ"ו, אלהי"ם, בדין ובהכרח. עוד לאכל"ה במלואה כזה למ"ד אל"ף כ"ף למ"ד ה"א בגימ' שס"ה, וכן מאכ"ל רוחנ"י בגימ' שס"ה, לומר שבכל יום ויום מהשנה שהם שס"ה ימים צריך להאכיל לנשמה מאכל רוחני כמו שמאכיל לגוף מאכל גשמי, זהו אומרו הוא הלחם, זהו מאכל גשמי אשר נתן ה' לכם לאכלה, הוא מאכל רוחני ובהכרח, וזהו על דרך שאמר הכתוב מה רב טובך אשר צפנת ליראיך, יאמר רבוי עצום הטוב הצפון לצדיקים, ואם הוא צפון איך ידעת אם הוא רב או מעט, לזה אמר נגד בני אדם, כי זה כנוי לרשעים כמ"ש על דור הפלגה אשר בנו בני האדם, אמר בזוהר בנוי דאדם קדמאה דמרד במאריה וגרם מותא לכל בני עלמא. א"כ יאמר ממה שאנו רואים נגד עינינו שאתה נותן לרשעים בעולם הזה משם אנו יודעים שרב טוב מזומן לצדיקים בעולם הבא:
<b>ויעשו</b> כן בני ישראל וילקטו המרבה והממעיט. וא"ת מאחר שאמר להם משה זה הדבר אשר צוה ה', שהוא צווי ה' שלא ילקטו אלא עומר לגולגלת, א"כ איך עברו על צווי ה' ולקטו המרבה והממעיט. ועוד שאמר ויעשו כן בני ישראל וילקטו המרבה, לא עשו כן היל"ל, ועוד למה לא קצף עליהם משה כמו שקצף על ויותירו אנשים ממנו. אלא משה אמר להם איש לפי אכלו, יש קטן אוכל מעט וגדול אוכל הרבה כל אחד לפי אכלו, ואמר אח"כ עומר, העומר היה הרבה לקטן, כי העומר מ"ג ביצים, והוא הרבה לקטן והוא מעט לגדול, מזה הבינו שהכונה היא שמה שחסר מן הגדול יהיה בקטן, ומזה יבא עומר לכל אחד. המשל א' יש לו שני בנים קטנים והוא ואשתו גדולים, לשני הקטנים עומר חצי עומר לכל אחד והגדולים צריכים עומר וחצי לכל אחד, היו לוקטים ד' עומרים, ג' לגדולים ואחד לקטנים, באומד הדעת היו מודדים והיה כמ"ש, והיה עומר לגלגולת כי מה שיתר מהקטן היה נחסר לגדול, ולעולם היה עומר לכל אחד, זהו לא העדיף המרבה, שלא העדיף מהאומד שאמד ברבוי אכילתו, וכן הממעיט לא החסיר מאומד אכילתו, איש לפי אכלו לקטו:
<b>ועוד</b> לפי אכלו לרמוז מה שאמר במדרש א"ר יוסי בן חנינא לא כשם שהזקן טועם ממנו היו התינוקות טועמים, התינוקות היד טועמים בו טעם חלב שנאמר והיה טעמו כטעם לשד השמן, שד פירוש שדים שיונק מהם, והבחורים היו טועמים בו טעם דבש שנאמר וטעמו כצפיחית בדבש, והזקנים היו טועמים בו טעם לחם שנאמר הנני ממטיר לכם לחם, והחולה היה טועמו כסולת מעורב בשמן ודבש ככיסני זו שעושין לחולה שנאמר ובשלו בפרור, ומנין שהיה בו טעם סולת ודבש שנאמר ולחמי אשר נתתי לך סולת שמן ודבש. הרי כמה נסים בו, שהיו לוקטים כאחד והיה בא לכל אחד כפי אכילתו, זהו איש לפי אכלו לקטו. ומה שהיה עומר עמ"ר כתיב רמז למזג ג' יסודות עפ"ר מי"ם רו"ח, ויסוד האש נתן להם התורה שהיא אש דת למו, יש אש שאוכלת אש. כל זה לזכך יסודותיהם:
<b>ויאמר</b> משה איש אל יותר ממנו. מי שהוא איש וכובש את יצרו אל יותר ממנו ויהיה ממחוסרי אמנה. אי"ש נוטריקון אם ירא שמים, אל יותר ממנו, וכל מי שהולך אחר תאות היצר שלו אינו אי"ש, אינו ירא שמים:
<b>ולא</b> שמעו אל משה ויותירו אנשים. במדרש אנשים טובים לא הותירו, אנשים לא טובים הותירו. הוקשה להם ז"ל. שכל אנשים שבמקרא לשון חשיבות ואיך לא שמעו וקורא אותם אנשים, לזה אז"ל לא שמעו חוזר לכאן ולכאן ולא שמעו אל משה ולא אנשים ויותירו וכו'. ויותירו ויותר"ו כתיב, שהם מן הנותרים על ישראל שאינם מכלל ישראל. עוד אפשר לו שהפסוק כמתמיה ואומר וכי אנשים הם אלו שהותירו שהם קטני אמנה, ודבר זה ימצא בנשים, א"כ האל"ף יתירה בהם:
<b>וירם</b> תולעים ויבאש. במדרש וכי יש לך דבר שבתחילה עושה תולעים ואח"כ מבאיש, אלא שהקב"ה בקש להראות מעשיהם לבריות שלא יריחו את ריחו בערב ויעמדו וישליכו אותו, אלא שהיה עושה בכל אותו הלילה שורות על שורות של תולעים והיו יוצאים מבתיהם לחוץ כדי להראות מעשיהם לבריות, וזהו עד בוקר וירם תולעים, כלומר כל הלילה עד בקר והנה רמו תולעים שורות על שורות והיו יוצאים מבתיהם לחוץ כדי להראות מעשיהם לבריות, כאמרם ז"ל כל המחלל שם שמים בסתר נפרעין ממנו בגלוי, תגלה חרפתם בקהל:
<b>ויקצוף</b> עליהם משה. הקצף היה על שגרמו לדבר רוחני להבאיש ולרום תולעים, כי בכל אותו מדבר לא ראו שום רמש אפילו מאכולת ולא הריחו בגופן אפילו ריח זיעה כי ענני כבוד היו מגהצין אותם והיו מריחין ריח טוב במלבושיהם שנאמר וריח שלמותיך וגו':
<b>ובמדרש</b> ויקצוף עליהם משה. כיון שכעס שכח לומר להם שילקטו ביום הששי שני עמרים לאחד, כיון שהלכו ולקטו הם ומצאו כפלים באו הנשיאים ואמרו למשה, שנאמר ויבאו כל נשיאי העדה ויגידו למשה, ומה אמר להם הוא אשר דבר ה', לא אמר הוא אשר דברתי אלא אשר דבר ה' ששכח, ועל זה נאמר עד אנה מאנתם שהוא מכניס משה בכלל:
<b>ויהי</b> ביום הששי לקטו לחם משנה ויבאו וגו'. כיון שראו לחם משנה נפל לבם ואמרו סופו לבא לידי נותר וירום תולעים לזה פסיק ויהי שפחדו, ויהי לשון צער שנצטערו וגם פחדו שמא לא נשאר יותר מן לזה ירד משנה או שמא רעבתנים הם שירד להם שני העומר לאחד, שמאחר שאמר משנה למה חזר ואמר שני העומר לאחד, לזה באו כל הנשיאים ויגידו למשה, גם ראו שיהיה משונה, וכן דרשו ז"ל משנה משונה בטעם משונה בריחו, כמו מעשה רבינו הקדוש שעשה סעודה לאנטנינוס בשבת ערבה לו ועשה לו אותה סעודה בעצמה בחול ולא ערבה לו, אמר לו שהן חסרין תבלין אחד ששמו שבת (ב"ר פי"א), ועוד אמר לו קיסר לר' יהושע בן חנניא מפני מה תבשיל של שבת ריחו נודף אמר לו תבלין אחד יש לנו ושבת שמו (שבת קי"ט.). גשמי מפני שעשאו לשם שבת כך ק"ו למן שהוא רוחני, ובפרט מזון יום ששי לפי שהוא קרוב למדת שבת שמזונו יותר זך:
<b>ויאמר</b> אליהם וגו'. אמר להם שבת שבתון, כלומר אם תשמרו שבתון שהוא שבת של זה העולם תזכו לשבת של עוה"ב שהוא עולם שכולו שבת, זהו שבת קודש לה', את אשר תאפו אפו, כלומר כל מה שאתם טורחים בזה העולם הוא מזומן לכם לעוה"ב, זהו תאפו אפו, תאפו בזה העולם, אפו כלומר הוא אפוי לעוה"ב, ואת אשר תבשלו בשלו, קרי ביה בישלו, כבר בשלו לכם כאמרם ז"ל והכל מתוקן לסעודה. ואת כל העודף הניחו לכם וכו', רמז למ"ש במדרש שמות רבה אמר להם הקב"ה לישראל אם תוכו לשמור שבת מעלה אני עליכם כאילו שמרתם כל המצות שבתורה, וכה"א שומר שבת מחללו ושומר ידו מעשות כל רע, בעת שאדם שומר שבת גוזר גזירה והקב"ה מקיימה שנאמר אם תשיב משבת רגליך, מה כתיב אחריו אז תתענג על ה', כמאי דכתיב והתענג על ה' וגו', ולא עוד אלא כל מה שאתה אוכל בעוה"ז אינו אלא מן הפירות, אבל הקרן קיימת לו לעוה"ב שנאמר והאכלתיך נחלת יעקב אביך ע"כ. זהו שרמז כאן ואת כל העודף רמז על הקרן שהוא עודף על הפירות והוא שמור לעוה"ב, וזהו למשמרת עד בוקר:
<b>עוד</b> אשר תאפו אפו. בא לומר ברא יום ברא פרנסתו כ"ש שבת שפרנסתו מזומנת, שכל ימי החול אין להם פרנסה אלא מיום השבת, ואין הדבר תלוי אלא בבטחון בהשי"ת וברצון, שאם רצונו לאפות ולא יקנה פת מן השוק הקב"ה ממציאו לו כפי רצונו, וכן אם רצונו לבשל תבשילין הרבה או תבשילין מעונגים כן הקב"ה מזמין לו, הוא ישאל והקב"ה יתן, שנאמר והתענג על ה' ויתן לך משאלות לבך, וזהו ואת אשר תבשלו בשלו. וזו היא סברת רבי יהושע במדרש במכילתא את אשר תאפו אפו, רבי יהושע אמר מי שהוא רוצה אפוי היה מתאפה לו ומי שהוא רוצה מבושל היה מתבשל לו, רבי אלעזר המודעי אומר הרוצה דבר אפוי היה טועם כל אפויים שבעולם והרוצה מבושל היה טועם כל בשולים שבעולם:
<b>ויניחו</b> אותו עד בקר כאשר צוה משה. שעשו המצוה לשמה, זהו כאשר צוה משה. ולא הבאיש, כמו דרך העולם שקודם מבאיש ואח"כ מעלה תולעים אבל זה לא הבאיש. ולא אמר ותולעת אלא ורמה לא היתה בו, לא כמו שאמרו וירם תולעים אלא ורמה, היא שרץ העוף שהיא פורחת והיא רמה על הדבר, כמו הזבובים וכיוצא בהם, וכשבאים הזבובים על איזה דבר גורמים לו להתליע, אבל במן מאחר שלא פרחה עליו הרמה כי טבעה לבא על מיני מתיקה ולא פרחה עליו, אז נתאמת להם שלא יתליע לעד לעולם:
<b>ויאמר</b> משה אכלוהו היום. חמר להם לא יעלה על דעתכם מאחר שהותרתם ממנו ולא הבאיש שתוכלו להניחו ג"כ יום או יומים, לזה אמר אכלוהו היום ולא תהיו קטני אמנה להניחו למחר, כי שבת היום זהו מנה של שבת ואין ראוי לאכלו בחול, לזה אכלוהו היום מאחר שנתקדש שנקרא עליו שם שבת שמא יעלה על דעתכם שלמחר לא ימצא ותרצו להניח ממנו, לזה אמר אכלוהו היום כולו ולא תניחו ממנו, כי אם היום לא תמצאוהו לפי שהוא שבת לה' למחר תמצאוהו:
<b>ובמכילתא</b> רבי יהושע אומר אם תזכו לשמור שבת זו עתיד הקב"ה לתת לכם שלשה מועדים פסח ועצרת וסכות, לכך אמר משה אכלוהו היום. רבי אלעזר המודעי אומר אם תזכו לשמור את השבת עתיד הקב"ה ליתן לכם שש מדות טובות, ארץ ישראל ועולם הבא ועולם חדש ומלכות ב"ד וכהונה ולויה, לכך נאמר אכלוהו היום, רבי אליעזר אומר אם תזכו לשמור את השבת תנצלו משלש פורעניות, מיומו של גוג ומחבלי משיח ומיום הדין הגדול, לכך נאמר אכלוהו היום. צריך להבין במאי פליגי אלו שלשה תנאים, ולמה בכל אחד אומר לכך נאמר, ועוד מנין להם לדרוש כל אחד דרשתו, אלא רבי יהושע אומר אם תזכו לשמור את השבת עתיד הקב"ה לתת לכם שלשה מועדות, פסח נאמר כאן אכלוהו ובפסח נאמר ואכלו את הבשר וכה"א שבעת ימים מצות תאכלו א"כ אכלוהו היום רמז על פסח. כי שבת היום רמז על עצרת שבו נתנה תורה, ויום שבת היה, לזה כי שבת היום לה' רמז על עצרת. היום לא תמצאוהו בשדה רמז על חג הסכות שהוא חג האסיף שנאמר באספכם את תבואת הארץ תחוגו חג ה' שבעת ימים, וכה"א חג הסכות וגו' שבעת ימים באספך מגרנך ומיקבך, לזה רמזו כאן שאמר היום לא תמצאהו בשדה שכבר הכל נאסף אל הבתים. א"כ ג"פ יום כל אחד רמז על יום ידוע, לזה היום היום היום בה' הידיעה, לזה אמר בעל המאמר לכך נאמר אכלוהו היום, שהכוונה לומר שבדרשה שדרש רבי יהושע נתרץ למה ג"כ היום, רבי אלעזר המודעי דייק מלת אכילה, לזה אמר אם תזכו לשמור שבת עתיד הקב"ה לתת לכם שש מדות טובות אלו שמצאנו בהם לשון אכילה, ארץ ישראל שנאמר ארץ אשר לא במסכנות תאכל בה לחם, עוה"ב ועולה חדש שנאמר בהם הנה עבדי יאכלו ואתם תרעבו, ומלכות ב"ד נאמר בה ומפיבשת על שולחן המלך תמיד הוא אוכל. ובכהונה נאמר ואכלתם אותו וכו' האמור בשלמים, ובמנחה נאמר והנותרת ממנה יאכלו אהרן ובניו, גם בבשר המלואים נאמר ושם תאכלו אותו ואת הלחם, ובלויה נאמר ונחשב ללוים כתבואת גורן ואכלתם אותו בכל מקום, לזה אמר לכך נאמר אכלוהו, דייק מלת אכלוהו. ורבי אליעזר דייק היום לפי שבאלו השלש פורעניות נאמר בהם יום, במלחמת גוג ומגוג נאמר הנה היום בא בוער כתנור וגו'. וחבלי משיח שנאמר והיה ביום ההוא לא יום ולא לילה, ויום הדין נאמר הנה היום בא בוער כתנור וגו':
<b>עוד</b> אמר אכלוהו היום, אמר להם שלא יאפו ולא יבשלו אלא יאכלוהו כך, וכאן תראו מעלתו שהוא נאכל מוטעם יותר מאפוי ומבושל, לזה אמר אכלוהו ולא אמר אכלו ממנו לומר שהוא יותר מוטעם, דאית ביה תבלא דשבת, זהו כי שבת היום:
<b>ששת</b> ימים תלקטוהו וביום השביעי שבת לא יהיה בו. לפי שאמר היום לא תמצאוהו משמע היום לבד, לזה אמר להם חוזרים חלילה ששת ימים ויום השביעי, מכאן ולהלאה תדעו שיום השביעי הוא שבת והמן לא יהיה בו, ורבותינו ז"ל לפי שהוקשה להם שכבר אמר היום לא תמצאוהו למה חזר ואמר שבת לא יהיה בו, לזה אמר שבת לרבות ימים טובים, לא יהיה בו לרבות יום כפורים:
<b>ויהי</b> ביום השביעי יצאו וגו'. ויאמר ה' אל משה עד אנה מאנתם. אחר שצוה אותם משה ואמר היום לא תמצאוהו וחזר ואמר שבת לא יהיה בו אחר כל זה איך יצאו. ורבותינו ז"ל אמרו עד אנה מאנתם שהוא מכניס משה בכללם. ומה יש לו לעשות כבר הזהירם פעמים שלש, שהוא אומר הוא אשר דבר ה' שבתון שבת קודש, ואמר להם היום לא תמצאוהו בשדה, ואמר להם שבת לא יהיה בו. אלא כמו שאמרו ז"ל כיון שכעס שכח לומר להם שביום הששי ילקטו שני עומרים לאסר כשבא יום הששי ומצאו לחם משנה אפילו שאמר להם משה הוא אשר דבר ה' לא האמינו וחשבו שמערבת הכוכבים היא שכל יום הששי יהיה כפול, לזה נכלל עמהם לפי שאם היה מקדים להם הדברים קודם היו מאמינים, לזה אמר עד אנה מיאנתם לאחרים, אתה היית סבה לא אמר מאנתם אלא מיאנתם לאחרים כי הוא יוצא, אמר לו אין להאשימם, ואמר ראו כי ה' נתן לכם השבת, והכל הם דבריו של ה' כמו שאמר ויאמר ה', אע"פ שאומר ראו כי ה' נתן וגו', הוא כמו ואל משה אמר עלה אל ה', עתה רצה לתקן מה שלא אמר להם משה על ענין הכפל ואמר להם ראו בעיניכם כי השבת הוא חביב מחיבה יתרה נתן לכם. שהרי כשהותירו מיום ליום היה נבאש וכאן אתם מותירים מיום הששי ליום שבת ויום שבת תמצאו אותו יותר משובח בטעם וריח, מכאן תראו חבתכם במתנה זו שנתן לכם שהוא לחם יומים של שני ימים, שבת של זה העולם והוא לחם של שבת של עוה"ב, לזה שבו איש תחתיו, כלומר למה שתחתיו שיהיה לו ישוב ונחת רוח בעולם שכולו שבת ולא יגרום שיצא ממקומו שיש לו בעולם הבא, לא כמו שעשו אלו שיצאו מן העם שיצאו מכללם ואינם בכלל אנשי עולם הבא, אתם לא תעשו כן אלא שבו איש תחתיו שיהיה לכם ישוב למה שתחתיו אחר סלוקו מזה העולם, כששמעו ישראל דברים אלו ערבו להם הדברים ושבתו שנאמר וישבתו העם וכו'. ועוד אל יצא איש זה הקב"ה, ממקומו שהוא מדת רחמים למדה"ד, כמו הנה ה' יוצא ממקומו:
<b>ובמכילתא</b> אמר וישבתו העם ביום השביעי. ר' יהושע אומר אמר הקב"ה לישראל אם תשמרו שבת עתיד אני ליתן לכם ג' מועדות חג ניסן וחג סיון וחג תשרי, כיון ששמעו דבר זה קבלו עליהם ושבתו. ר' אלעזר המודעי אומר, אמר להם המקום אם תשמרו שבת זו עתיד אני ליתן לכם שש מדות טובות ארץ ישראל ועוה"ב ועולם חדש ומלכות בית דוד וכהונה ולויה, וכיון ששמעו דבר זה קבלו עליהם ושבתו. ר' אליעזר אומר אמר להם אם תשמרו שבת זו תנצלו מג' פורעניות מחבלו של משיח וממלחמת גוג ומגוג ומיום דין הגדול וכיון ששמעו דבר זה קבלו עליהם ושבתו ע"כ:
יש לשאול כי זה המאמר בעצמו הביאו על פסוק ויאמר משה אכלוהו היום והוא כתוב לעיל. עוד לעיל אמר אם תזכו לשמור השבת עתיד הקב"ה ליתן לכם ג' מועדות פסח ועצרת וסכות וכאן אמר אם תשמרו שבת זו עתיד אני ליתן לכם ג' מועדות חג ניסן וחג סיון וחג תשרי, למה מנה חדשים ימנה שם המועדים כמו שאמר לעיל, ועוד אמר כיון ששמעו דבר זה קבלו עליהם נראה כעושה על מנת לקבל פרס. אלא משה אמר להם עתיד הקב"ה לתת לכם ג' מועדים, נראה שהדבר הוא לעתיד לבא, לזה לא קבלו, אבל הקב"ה אמר אם תשמרו שבת זו אין הדבר תלוי בזכות אלא בכם תלוי הדבר, ואמר עתיד אני ליתן לכם ג' מועדות משמע ליתן בקרוב, והג' מועדים הם רמוזים באומרו נתן לכם את השבת שכל המועדים נקראים שבת, ועוד שבפסח נאמר פסח הוא לכם וכאן אמר נתן לכם, וחג עצרת רמוז באמרו על כן הוא נותן לכם ביום הששי, שהוא רמז על ששה בסיון שעליו רמז בבריאה ויהי ערב ויהי בקר יום הששי, וחג הסכות נרמז לא יצא איש ממקומו שהוא חג האסיף שנאסף הדגן והתירוש והיצהר ושאר פירות הקיץ כולם הם בבית אין צריך לצאת ולבא. ועוד רמז ביום השביעי ולא אמר ביום שבת, רמז על סכות שהוא בחודש השביעי. ומה שהזכיר שם החודש של כל חג וחג, הוא לפי שמזל ניסן הוא טלה ואין לו בטול כמו שכתבנו על פסוק ועצם לא תשברו בו שיניחו עצמותיו, והיו מפחדים ממנו הואיל ויש לו השארות שלא ישוב ויקח מה שיש לו עליהם מקץ הגזור שנ ת' שנה, לזה אמר להם שאם ישמרו שבת זו אני עתיד ליתן לכם, ר"ל שיהיה שלם עמכם, כמו שכתבנו על פסוק החדש הזה לכם, שיהיה בשלום עמכם כאילו הוא לכם. ומה שאמר חג סיון, לפי שמזלו עקרב והם הולכים למקום נחש ועקרב, לזה אמר להם לא תפחדו ממנו כי אני אתן לכם באותו חודש התורה שהיא אש שנאמר מימינו אש דת למו, כמו שאמרו בגמרא פרק הרואה גמירי אי לאו עוקצא דעקרבא דמנח בנהר דינור כל מאי דהוה טריקא ליה עקרבא לא הוה חיי, לפי שטבעה קר, ופירש"י ז"ל נהר דינור מתשת כחו של עקרב, ואתם אע"פ שהוליככם למקומו יש בידכם כח להתישו אם תשמרו שבת זו. וחג תשרי לפי שמזלו מאזנים וכל העולם בדין במאזנים לעלות, אם תשמרו שבת זו תהיו בטוחים שיצא דינכם לאורה, ועשו אותו חג ואכלו משמנים ושתו ממתקים כי חדות ה' מעוזכם. ולזה אמר חג תשרי ולא אמר חג סכות לרמוז ליום ר"ה שאנו עושים אותו יום טוב. לכך כששמעו דבר זה קבלו, לא מפני שכר, אלא שהיו מפחדים מאלו המזלות, ואמר להם שבשמירת השבת ינצלו מהם, ולא די שינצלו אלא שיהיו בשלום ושמחה עמהם. ר' אלעזר המודעי אומר והוא לא בא לחלוק עם ר' יהושע אלא בא להוסיף, ואומר להם אם תשמרו שבת זו עתיד אני ליתן לכם שש מדות טובות, שמלבד ההצלה שאמר ר' יהושע יתן להם שכר שש מדות טובות, וכולם רמוזות באומרו שבו איש תחתיו אל יצא איש ממקומו, שם רמזו א"י, שלא יצאו ותקיא אותם, ועוה"ב ועולם חדש באמרו ממקומו, שכל אחד יש לו מקום שם כאמרם כל ישראל יש להם חלק לעוה"ב, ובהיותם בארץ יהיה להם מלכות ב"ד ויהיה להם, בית המקדש ויהיה להם כהונה ולויה, ר' אליעזר אומר רמז עוד על העתיד שהם חבלי משיח ומלחמת גוג ויום הדין, וכולם רמוזים באמרו אל יצא איש ממקומו:
<b>ויקראו</b> בית ישראל את שמו מן וגו'. לעיל אמר ויאמרו איש אל אחיו מן הוא, לא קראו לו שם, עתה שראו סגולתו שאינו יורד בשבת ויום טוב ויום כפור, אמרו ראוי לקראתו מן, גימ' מלך. את שמו מן, בנו"ן פשוטה, גימ' זה שבתות ויום טוב וכפיר, וכבר כתבתי מן מ"ם נו"ן גימ' מקום שהוא הוי"ה במספר מרובע:
<b>ובמדרש</b> אחרים אמרו שהוא מעיד על עצמו שהוא מן שאינו יורד לא בשבת ולא ביו"ט ולא ביוה"כ. גד דומה לאגדה שהוא מושך לבו של אדם, ר' יוסי אומר כשם שהנביא מגלה חדרים וסתרים כן המן היה מגיד להם חדרים וסתרים, לבן שהיה מלבין עונותיהם של ישראל מכל הרהורים רעים ומכל מחשבות רעות:
<b>ויאמר</b> משה זה הדבר אשר צוה ה' מלא העומר ממנו למשמרת וגו', וחזר ואמר ויאמר משה אל אהרן, אמירה ראשונה למה, ועוד למה אמר לאהרן קח צנצנת יקחנה משה ויניחנה הוא בעצמו למה ע"י אסרן, אלא המן תחילת ירידתו היתה ביום ה' ויותירו ממנו אנשים עד יום ו' ונבאש ויום ו' ירד כפול וביום שבת לא ירד, ואמר להם משה לישראל תראו סגולת זה היום שאם תותירו ביום אחר יבאש וביום זה צוה ה' להניח ממנו למשמרת לדורות. ומה שצוה לאהרן שיניחנה למשמרת, הרמז הוא שמזונם של ישראל אפילו שלא יהיה מן הוא מצוי להם מאת השי"ת, ולזה היתה צנצנת המן לרמוז שכמו שזה הוא מצוי ונזונו ישראל ממנו ארבעים שנה כן יהיו ישראל לעולם, ועשה כן כדי שלא יצא לבן אם לא ירד בשבתות אחרים או אחר שיבאו לארץ, כדי שיהיה לבן בטוח בהשי"ת שכל עוד שהצנצנת קיימת מזונותיהם קיימים, ולזה היה ע"י אהרן לפי שהוא איש חסד כדי שיבא להם המזון מהחסד, שהחסד אינו נמנע לעולם, שנאמר וחסד אל כל היום, שאילו היה נמנע היה העולם נחרב כי לא היה יכול לסבול הדין:
<b>וכתב</b> רבינו בחיי ז"ל. ויתכן שנאמר כי מה שצוה בזה לאהרן שבא לרמוז כי הכהנים הלוים מורי התורה שעתידים לצאת מאהרן יהיו מזונותם ברוחה ולח בעמל כאוכלי המן, וכענין שכתוב ויאמר לעם ליושבי ירושלים לתת מנות לכהנים הלוים למען יחזקו בתורת ה' וגו'. והזכיר תחילה והנח אותו לפני ה', ולא אמר והנח אותו למשמרת לפני ה', לבאר כי מזון ת"ח שבכל דור ודור הוא מסור להשי"ת שהוא מונח לפני ה', על כן אמר והנח אותו לפני ה' למשמרת לדורותיכם, כי הוא לפניו ית' מונח ושמור לדורות, והוצרך לרמוז זה לפי שהתורה היא ממקור החכמה העליונה והחכמה תחיה בעליה, והיא היא מקור הברכה והחיים האמתיים, וכענין שכתוב שאו ידיכם קודש וברכו את ה', ועל כן ראוי להיות הפרנסה והמזון שהם חיי הגוף דבקים בתורה שהיא חיי הנפש, ואח"כ כתיב לפני העדות, כי הניח מן המן למשמרת לפני העדות להיות לאות ולעד לדורות למען יראו את הלחם, ומפני זה הזכיר בינתים כאשר צוה ה' את משה, והיה הכתוב ראוי לומר ויניחהו אהרן לפני העדות למשמרת כאשר צוה ה' את משה, אבל ביאר כי המזון של בעלי התורה שמור ומונח לפני ה כאשר צוה ה' את משה בהר סיני, שאמר לו פסל לך שיהיה הפסולת שלו, וכמו שדרשו ז"ל שמשם נתעשר ומשם זימן השי"ת פרנסת ע"כ. וב' פעמים כתוב למשמרת, אחת כנגד דורו של ירמיה הנביא, כמו שאמרו ז"ל על פסוק הדור אתם ראו דבר ה', המדבר הייתי לישראל אם ארץ מאפליה, חמר להם ירמיה לישראל מפני מה אין אתם עוסקים בתורה, אמרי לו אם אנו עוסקים בתורה במה נתפרנס, באותה שעה הוציא להם צנצנת המן ואמר להם ראו אבותיכם היו במדבר ועוסקים בתורה מאין היו מתפרנסים אף אתם אם תעסקו בתורה הקב"ה מפרנס אתכם, ולזה כתיב לדרתיכם חסר, למען יראו שהראה להם כאמרם הוציא להם צנצנת המן ואמר להם כו', ואמר לדורות הכשרים שהיו עוסקים בתורה ובוטחים בהקב"ה כמו דורו של ר' יהודה בר אלעאי והקב"ה היה מזמין פרנסתם כדאיתא בגמרא (ברכות ל"ב:) ת"ר חסידים הראשונים היו שוהים שעה אחת ומתפללין שעה אחת וחוזרין ושוהין שעה אחת, וכי מאחר ששוהין ט' שעות ביום בתפלה תורתן היאך משתמרת ומלאכתן היאך נעשית, אלא מתוך שחסידים הם מלאכתם נעשית ע"י אחרים שתורתן משתמרת ומלאכתן מתברכת, ולזה לדורותיכם קרי מלא ולא כתיב ביה ראיה שהיו בטוחים בהשי"ת. ואחת לעתיד לבא, וכן אמר במכילתא ר' אלעזר המודעי אומר לדורות, ר' אליעזר אומר לימות המשיח ולימות ירמיה הנביא, ולזה לא כתיב לדורותיכם כי לעתיד לבא הוא דורו של הקב"ה וכתיב כימי צאתך מארץ מצרים אראנו נפלאות, ולזה רמזו ז"ל שאמרו עתידה א"י שתוציא גלוסקאות (שבת ל':), הכונה היא שקודם היה מן השמים ואחר שהונחה בארץ שנאמר ויניחהו אהרן למשמרת עתידה שתוציא הארץ, ולזה המן היה אחד מעשרה דברים שנבראו ע"ש בין השמשות לרמוז על זמן עמידתו, כמו שהבריאה נגמרה ע"ש כן תעמוד עד ע"ש שהוא גמר העולם:
<b>ובני</b> ישראל אכלו את המן ארבעים שנה וגו'. ואח"כ אמר את המן אכלו וגו', קודם אמר אכלו את המן הקדים האכילה, ואח"כ את המן אכלו הקדים המן, ואמר עד בואם אל ארץ נושבת ואח"כ אמר עד בואם עד קצה ארץ כנען, וכל זה יתיישב ויתורץ במה שאמר המדרש במכילתא ז"ל, ר' יהושע אומר ארבעים יום אכלו את המן אחרי מות משה, כיצד משה מת בז' באדר ואכלו ממנו עד י"ו בניסן הרי ארבעים, ומנין שנאמר וישבות המן ממחרת באכלם מעבור הארץ, ואומר ויאכלו מעבור הארץ ממחרת הפסח מצות וקלוי וגו', ר' יוסי אומר נ"ד שנה אכלו ישראל את המן מ' שנה בחיי משה וי"ד אחר מיתתו שנאמר ובני ישראל אכלו את המן, שאין ת"ל את המן אכלו עד בואם עד קצה ארץ כנען אלא אלו י"ד שנה שאכלוהו אחר מיתת משה ואלו הן שבע שכבשו וז' שחלקו, א"כ אליבא דר' יהושע חזר פעם אחרת לרבות מ' יום שאכלוהו אחר מיתתו של משה, ולר' יוסי לרבות נ"ד שנה בא. עתה פירוש הפסוק כן, ובני ישראל אכלו את המן שהיה יורד בכל יום מ' שנה עד בואם אל ארץ נושבת שהיא ארץ סיחון ועוג, אבל המן שהוא מצוי שכבר ירד בחיי משה קודם מיתתו אכלו ממנו עד בואם עד קצה ארץ כנען, ורש"י ז"ל תירץ בענין אחר, עיין בפירוש הפרשה, וכבר אמרנו לעיל כי ערב רב לא אכלו אלא מתמצית המן, לזה אמר ובני ישראל אכלו את המן בה' הידיעה, ולא אמר אכלו מן:
<b>עוד</b> אפשר לומר על מה שאמר אכלו את המן, ואח"כ אמר את המן אכלו, לומר שבחיי משה היו טועמין במן כל מיני מאכל, לזה הקדים אכלו את המן, אבל אחרי מות משה לא היו טועמים כי אם מן, לז"א את המן אכלו שאכילתם לא היה אלא מן. והטעם שכל זמן שמשה קיים היו מטעימים טעמה של תורה וכל מה שהיו מוסיפין דעת היה מוסיף להם כפי שכלם, א"כ הואיל והנשמה היתה מתענגת בטעמי התורה כן ראוי לגוף לטעום כמה מיני טעמים במן, אבל אחרי מות משה לא נתוסף שום דבר אלא אדרבה גרעו כמו שאמרו ז"ל (תמורה ט"ז) שלש מאות הלכות נשתכחו בימי אבלו של משה:
<b>והעמר</b> עשירית האיפה הוא. אמר כן לפי שאמר את המן אכלו אליבא דר' יהושע ארבעים יום אכלו אותו העומר שלקטו יום שמת משה, ואליבא דר' יוסי י"ד שנה, להראות גבורתו וגדולתו של הקב"ה שסעודת יום אחד תספיק לכמה ימים. ועוד כמו שאמר ירמיה הנביא שאם יתעסקו בתורה כדאי הוא שיפרנס אתכם מעומר זה, לזה פירש כמה הוא העומר:
<b>וכתב</b> רבינו בחיי ז"ל. כי ישראל במדבר היו קדושי עליון מלאכים גופניים, ובהיותם אוכלים השיעור הזה מן המן העליון ההוא הדק והזך והיתה מחשבתם משוטטת במדה העשירית ומתבוננים בה ובענינה וכענין שכתוב ויחזו את האלהים ויאכלו וישתו, ובזה היו מוכנים לקבל מושכלות וראויים להשיג השגות עליונות במעמד הקב"ה בהר סיני אשר שם הולכים יומם ולילה ילכו ולא ייעפו ע"כ:
<b>ויסעו</b> כל עדת בני ישראל ממדבר סין למסעיהם. אמר למסעיהם לומר שלא כשנסעו ממדבר סין הלכו מיד לרפידים ויחנו ברפידים, לזה אמר למסעיהם המפורשים פרשת מסעי שאמר ויסעו ממדבר סין ויחנו בדפקה ומדפקה לאלוש ומאלוש לרפידים ויחנו ברפידים ואין מים לפי שרפו ידיהם מהתורה. ואולי הנסיעה של מדבר סין ושל דפקה ושל אלוש היו תכופים כי היו הולכים על פי הענן, ולזה אמר למסעיהם על פי ה'. אבל ברפידים היתה להם הנחה והיה להם לעסוק בתורה, ולזה ויחנו ברפידים, שנחו, ואחר שנחו והיה להם לעסוק ולא עשו כן אלא ברפידים שרפו ידיהם. ואין מים לשתות, ודאי שהמים הם לשתות יאמר ואין מים לבד, כמ"ש בקדש ולא היה מים לעדה, אלא בא לומר מים יש אבל מים שאין מרוים צמאון הנשמה, ולזה לשתת חסר. וכן תמצא פרשה מסעי אמר ויסעו מאלוש ויחנו ברפידים ולא היה שם מים לעם לשתת, ובמדבר צין היא קדש שמתה שם מרים ולא היה מים, אמר ויסעו מעציון גבר ויחנו במדבר סין היא קדש ולא אמר ולא היה שם מים ששם ג"כ לא היה מים, אלא רמז על סרחונם כמו שאמר קברות התאוה, כמו שאמרו משל למלך וכו', כיון שהיו חוזרים התחיל למנות כל המסעות כאן ישננו כאן הוקרנו כאן חששת את ראשך, א"כ כאן ואין מים הוא לרמוז סרחונם כמו שאמרנו, וכן מים לשתת גי' מים שאינם מרוים לנשמה:
<b>וירב</b> העם הם ע"ר שהם צמאים שרפו ידיהם, ויאמרו תנו גו', כי ישראל היה להם מים, ולזה אמר כאן לעם לשתת, ושם בקדש אמר ולא היה מים לעדה כי שם מתה מרים ודאי לא היה מים. ואמר תנו מאחר שהמריבה היא עם משה יאמר תנה, ואמר תנו בלשון רבים. אלא ישראל ידעו כי המן יורד להם בזכות משה וענני כבוד בזכות אהרן והמים בזכות מרים, והיה קשה בעיניהם לשאול מאשה לכך כללה עם משה ברמז:
<b>ויאמר</b> להם משה מה תריבון עמדי. אם הם צמאים והרעב יכול אדם לסבול לא כן הצמא, א"כ איך יאמר מה תריבון, אלא כמו שאמרנו שאמר להם אתם גורמים שאתם מרפים ידיכם, לז"א מה תריבון מה תנסון גו', אבל בקדש כשרבו עמו היה הדין עמהם אמר שם ויבא משה מפני הקהל אל פתח אהל מועד, ולזה ויצעק משה אל ה' לאמר מה אעשה לעם הזה לאמר, מאי לאמר, אמר לפניו רבש"ע הודיעני אם הורגים אותי אם לאו אמר לו עבור וגו'. ובמדרש ויאמר ה' אל משה עבור לפני העם, אמר לו שיעבור על פשעיהם. וכן מצאתי במדרש ר' נחמיה אומר עבור על חטא שלהם, ורש"י ז"ל פירש על שאמר עוד מעט וסקלוני, אמר לו עבור לפני העם הזה וראה אם יסקלוך למה הוצאת לעז על בני, עוד א"ל עבור לפני העם שיקדים לפניהם כמו ויעבור את הכושי, כדי שלא יראו צור אחר ויאמרו הוציא לנו מים מזה ויהיה חלול ה' כמו שאירע בסלע. אבל הזקנים שהם מקבלים דברים קחה אתך, חז"ל אמרו וכן פירש"י ז"ל לעדים, שיראו על ידך המים יוצאים ובאים מן הצור ולא יאמרו מעינות היו שם מימי קדם:
<b>והרמב"ן</b> ז"ל כתב ענין אחר בכתוב הזה, כי העם היו ברפידים והצור אשר יצאו ממנו המים היה בחורב, והוא הר סיני, והוצרך משה להקדים לעבור לפני העם מרפידים לחורב כמהלך פרסה או שתים רחוק מן המחנה לפניהם ועל כן א"ל עבור לפני העם, והנה הכה בצור ויצאו ממנו מים ולא ספר הכתוב ותשת העדה ובעירם כמו בשניה, אבל בידוע שעשו כן. וברור הוא שלא הלכו העם לחורב לשתות כי לא באו לפני הר סיני עד חדש השלישי, אבל שלחו נעריהם ובהמתם להביא להם כמנהג המחנות. וקרוב אלי שיצאו מים מן הצור בחורב מים קרים נוזלים והלכו אל רפידים ושם שתו אותם הוא שאמר הכתוב ויוציא נוזלים מסלע ויורד כנהרות מים, וכתיב פתח צור ויזובו מים הלכו בציות נהר, וכתיב הן הכה צור ויזובו מים ונחלים ישטופו, וזה הסלע השני שהיה בקדש נבקע בו כמו באר מים נובע, ועל כן אמר היא הבאר אשר אמר ה', והיא באר חפרוה שרים, כי היה כמו באר, ושם אמר ותשת העדה ואת בעירם ששתו מים בבואם לאותו מקום, אבל כאן היו נחלים שוטפים ובאים עד בתיהם ושותים לרצונם, ואע"פ שהיה הכל בארה של מרים כקבלת רבותינו ז"ל יתכן שבפעם ראשון וכל הארבעים שנה היה מושך מים שוטפים, ובפעם שנית מפני העונש אשר היה שם נעשה כמו באר חפרוה מלאה מים חיים, ע"כ:
<b>ומטך</b> אשר הכית בו את היאור קח בידך. יש לשאול שמשה לא הכה היאור אלא אהרן הכהו במטהו כאומרו ויאמר ה' אל משה אמור אל אהרן קח את מטך ונטה את ידך. הרמב"ן ז"ל אמר בצווי של אהרן פירש שהצווי הוא לאהרן, ויתכן לומר לפי שאמר ה' למשה שילך ויתרה בו ויאמר לו כה אמר ה' בזאת תדע וגו' הנה אנכי מכה במטה אשר בידי על המים, הואיל וההתראה היתה במטהו נחשב כאלו הוא הכה במטהו. וכן נראה מהמדרש שאמר המטה הזה של סנפרינון היה והוא הביא י' מכות על מצרים ועשרה על הים, ר' אבהו אומר כל המנהיג את חבירו לדבר מצוה מעלה עליו הכתוב כאילו עשאה, שנאמר ומטך אשר הכית בו את היאור וכי משה הכה והלא אהרן הכה, אלא לומר לך כל המנהיג את חבירו לדבר מצוה מעלה עליו הכתוב כאילו עשאה. ובמדרש כשעושה בו אהרן נסים נקראת על שמו שנאמר מטה אהרן, ובזמן שעושה בו משה נקראת על שמו שנאמר ומטך אשר הכית וגו', ובזמן שהקב"ה עושה בו נסים נקראת על שמו שנאמר ומטה האלהים בידו. ובזוהר ומטך אשר הכית בו קח בידך מ"ט משום דמחקק בנסים הוא ושמא קדישא עילאה רשימא ביה, בקדמיתא נחש כד"א דרך נחש עלי צור, נחש הא אתידע, צור באן אתר איתגלי כאן אתגלי דכתיב הנני עומד לפניך על הצור ומאן צור כד"א הצור תמים פעלו ותמן ידע משה איך קאים נחש עלי צור ע"כ. ומה שאמר ושמא קדישא רשימא ביה בקדמיתא נחש, צריך שתדע כי הצור שנזכר כאן היא מדת הפחד, וכן אלהים במלואו כזה אל"ף למ"ד ה"ה יו"ד מ"ם גי' צו"ר ע"ה, וזה לשון בעל המערכת פ"ח ז"ל על מה שאמר אין השם שלם ואין הכסא שלם עד שימחה זרעו של עמלק, והרמז בה' לתפארת והכסא לעטרה, ורצו לרמוז, כי בזמן החפץ הזה גורם החטא אשר הוא תגבורת יצה"ר שאין השלום בארץ בשלמות, אך הנחש הטיל זוהמא על חוה ומהזוהמא ההיא מקבלים העכו"ם בה כח ועולים בה לגדולה ואינם נמחים, וידוע כי הם מהצד ההוא ובחלקו השרים והמזלות. ויתבונן עיקר זה בהיות הפחד מדה יצחק ועמלק בנו של עשו בן יצחק אשר נתברך בחרב, כי משם באה החורבן והפורענות והגזרות והקטרוגים של שרו על ישראל הנקרא גבורה על שם מקומה, ומשם היצר הרע נמשך וגורם כל זה, וכענין שאמרו יורד ומשטין ועולה ומקטרג, אבל לימות המשיח שיבטל היצר יהיה חוט של חסד נמשך על העטרה, ואז תגבר וימחה זכר עמלק כי השלום מחובר בארץ ובשלמות ע"כ. א"כ יניקתו של נחש הוא מהפחד, ולזה אמר לו ומטך אשר הכית בו את היאור קח בידך להתיש כח הנחש המצוי שם, ואותו מטה נהפך לנחש, שכן נאמר לו והמטה אשר נהפך לנחש תקח בידך, ולזה אמר שצריך להתיש כחו ולזה קחנו בידך, גם אני הנני עומד לפניך שם על הצור. על הצור דייקא בחורב שמשם בא החורבן בעולם ומשם ניתן החרב לעשו:
<b>והכית</b> בצור. אמר בזוהר מאן מחי לשמיה, אלא אמר והכית בצור לא אמר והכית את הצור כמו שאמר ויך את הסלע, או יאמר והכית על הצור, אלא בצור פירוש בכח הצור. ויצאו ממנו מים לא אמר כמו שאמר בסלע ונתן מימיו, זה יובן מהזוהר א"ר אבא מים בכל מקום הא ידיעא וקב"ה בהאי צור אתער לארקא מיא דהא לא אתחזי אלא מגדולה דא הוא את וניסא דקב"ה, וע"ד שבח דוד ואמר ההפכי הצור אגם מים, ומשמע ההפכי דהא לאו אורחוי דצור בכך, ועל דא בצור עילאה אפיק מיא מאתר דלתתא, ומה שמיה דלתתא סלע דכתיב והוצאת להם מים מן הסלע, במא אפיק האי סלע מיא בחילא דצור דלעילא. כל זה שרפו ידיהם מהמים האמתיים שהיא התורה ובקשו מים גופנים, לזה נתעורר הנחש ובא, שנאמר ויבא עמלק, מאין בא אלא לפי שיניקתו של נחש הוא מן הפחד, כמו שאמרנו שהוא צור, וכשחזר הדין לרחמים שהביא ממנו המים משם בא לקטרג עליהם, כמו שאמר הזוהר דהא לא אתחזי אלא מגדולה, לזה ויבא שבא כנגד מדת הרחמים ומצא לו מקום להלחם. ובזוהר א"ר אליעזר ת"ח אע"ג דהצור תמים פעלו דעבד עמהון חסד ואפיק לון מיא לא שביק דידיה דהא כתיב ויבא עמלק, אם כן פירוש הפסוק הוא הצור אע"פ שראית שנהפך צור שהוא דין לרחמים זהו הצור, עם כל זה תמים פעלו שנתן מקום לדין, שכבר כתיב לא תחסום שור בדישו וגו', כי כל דרכיו משפט דא ויבא עמלק מברכתו של אבי אביו בא שבירכו אבי אביו, שאמר לו והיה כאשר תריד ופרקת עולו, וכאשר רפו ידיהם מהתורה בא עמל"ק נוטריקון ע"ת מצ"א לחו"ל קטרוג"ו, ובא שמיום שיצאו ישראל ממצרים היה ממתין אימתי תבא עת זו, כי מי עצי פרעה היה וכשראה שלא נתקיימה עצתו אמר אין לי אלא להמתין עד שתתקיים ברכתו של אבי אבא, ולפי שמצא מקום לבא עליהם בדין, כמו שאמר ויש לו יניקה ואחיזה בפחד במקום שאין לו ביטול, כי לזה אמר ויחלוש החלישם לבד, לפי שאיתן מושבו ואי אפשר לבטלו עד שיבא מלך המשיח שנאמר ועלו מושיעים בהר ציון, וכ"ש שבא עליהם בדין, כמו שאמר בזוהר ז"ל ויבא עמלק מגזרת דינא קשיא קא אתיא קרבא דא וקרבא דא אשתכח לעילא ותתא ולית לך מלה באורייתא דלא אית בה רזין עילאין דחכמתא דמתקשרין בשמא קדישא כביכו"ל אמר הקב"ה כד ישראל זכאין אינון לתתא אתגבר חילא דילי על כולא וכד לא אשתכחו זכאין כביכול מתישין חילא דלעילא ואתגבר חילא דדינא קשיא. ת"ח בשעתא דחבו ישראל לתתא מה כתיב ויבא עמלק אתא לקטרגא דינא ברחמי וכולא אשתכח לעילא ותתא ברפידים דרפו ידיהון מאורייתא, א"ר שמעון לעילא ותתא קטרוגא הוה, לעילא כד"א, לתתא בקב"ה הוה דהוה נסבי לגברי וגזרי לון ערלתא דרשימא קדישא וארמי לון לעילא ואמרי טול מה דאתרעית, ועל דא קטרוגא דקב"ה הוה כולא, א"ר שמעון וכי קלה היא בעיניך קרבא דא דעמלק ת"ח מן יומא דאתברי עלמא עד ההוא זמנא, ומההוא זמנא עד דייתי מלכא משיחא ואפילו ביומוי דגוג ומגוג לא ישתכח כוותיה לאו בגין חייליה תקיפין וסגיאין אלא בגין דבכל סטרא קטרוגא דקב"ה הוה:
<b>ויאמר</b> משה אל יהושע, אמאי אל יהושע ולא לאחרא והא בההוא זמנא רביר הוה דכתיב ב"נ ויהושע נער וכמה הוו בישראל תקיפין מניה, אלא משה בחכמתא אסתכל וידע מה חמא, חמא לסמאל דהוה נחית לסייעא ליה לעמלק לתתא, וכן עמלק ע"ה בגימ' עם סמאל. אמר משה ודאי קרבא הכי אתחזי, יהושע בההוא זמנא בדרגא עילאה אשתכח, אי תימא דשכינתא אשתכח בההוא זמנא לאו הכי דהא במשה אתנסיבת ואתאחדת ואשתכח יהושע דאתאחד לתתא מיניה, ובמה, א"ר שמעון בההוא אתר דאתקרי נער כד חמא לסמאל נחית לסייעא לעמלק, אמר משה ודאי האי נער קאים לקבליה וישלוט עליה לנצחא ליה, מיד אמר משה ליהושע בחר לנו אנשים וצא הלחם בעמלק דילך היא האי קרבא דלתתא ואנא אזדרז לקרבא דלעילא. א"ר שמעון בשעתא דנפק יהושע נער אתער נער דלעילא ואתתקן בכמה תיקונין בכמה זיינין דאתקנית ליה אמיה לקרבא דא לנקמא נקמה דברית הוא אתא לאגחא קרבא בחרב וחרב אתער לקבליה דכתיב חרב נוקמת נקם ברית, ברית דההוא רשימו קדישא דהוה גזיר ודא הוא רזא דכתיב ויחלוש יהושע את עמלק ואת עמו לפי חרב, על פומא דההוא חרב נוקמת נקם ברית ולא לפום רומחין ולא בזיינין אחרנין. ומשה אתתקן לקרבא דלעילא, וידי משה כבדים ממש, יקירין קדישין לא אסתאבו לעלמין, יקירין דאתחזו לאגחא בהו קרבא דלעילא. הרי ידעת סוד מאיזה מקום בא, ולמה על ידי יהושע ולא ע"י אחר, ולמה בחרב ולא בדבר אחר, ומה פירוש לפי חרב וכי החרב יש לה פה לדבר. ועל מה שאמר ויחלוש ולא אמר ויהרוג, אמר בזוהר ז"ל אמר רבי יוסי עמלק עמין אחרנין אייתי עמיה וכלהו דחילו לקרבא בהו בישראל בר איהו ועמיה. ובג"כ יהושע הוה חולש עלייהו כמטיל גורלות לדעת מי הם מאנשי עמלק להורגם. עוד ויחלש מלשון לחש שהיה לוחש לדעת מי הוא, שהלבישם כולם מלבוש אחד כדי שלא יוכר ויהרג הוא לבד, ולחש עליו ה' כדי להרגו לבדו, להודיע לכל שלא הועיל בתחבולותיו, ר' יוסא אומר ויחלוש דתבר חילא דילהון לעילא, לפי שאין לו ביטול כי יש לו צורך במרכבה כי הוא אחד מע' שרים. וכן במדרש שבא ממקום עליון ז"ל. רבי יהושע אומר כשבא עמלק להרחיק את ישראל מתחת כנפי אביהם שבשמים אמר משה לפני הקב"ה רבש"ע רשע זה בא לאבד בניך מתחת כנפיך ספר תורה שנתת לנו מי יקרא בו:
<b>עוד</b> נוכל לומר לפי הפשט, למה היתה מלחמה זו ע"י יהושע לפי שהוא היה ראשית גוים שנלחמו בישראל ואחר שיצאו ממצרים היו כל האומות יראים להתגרות בהם והוא קררם שנאמר אשר קרך שהפשירם מרתיחתן, אמר משה לתקון זה לחמם מה שקרר יבא הנער וילחם בו ובעמו, ובזה יאמרו כל האומות אם מלחמת התלמיד כך על אחת כמה וכמה מלחמת הרב, ובזה תהיה אימתן של ישראל יותר. ויהי ידיו אמונה, פירוש ידיו של משה שלא עשו זה המלחמה הם באמונה, עד בא השמש שהוא הקב"ה שנאמר כי שמש ומגן ה' עד שיבא הוא וילחם, שנאמר ויצא ה' ונלחם ביום ההוא וגו' ויקויים מה שהיה הוא שיהיה, כמו שנלחם עם פרעה ועם סיחון ועוג כן ילחם עם זרעו של עמלק, זהו ידיו אמונה.
<b>ויאמר</b> ה' כתב זאת זכרון. אמר הקב"ה למשה משה מלחמה אחרת היא עתידה לצאת מזרעו של עמלק שהוא המן, אבל משום דדיה לצרה בשעתה, וגם כדי שלא יתרשלו מלצעוק ומלצום ממה שעתידין ליהנות מסעודתו של אחשורוש הם צריכין לצום ג' ימים וג' לילות ולבכות ולצעוק ולדאוג, חלף השמחה ששמחו באותה סעודה, ואם ידעו שהיא עתידה להיות יתרשלו ולא יצעקו ולא יצומו, לזאת כתוב אותה זכרון, פירוש ברמז כמו שאמרו ז"ל המן העץ, או כ"ס י"ה גימ' המן, לכך שים באזני יהושע לחוש אותה באזניו לא לאחר, שלא יבטיח לבניו שלא יפחדו כשיראו המן בא נגדם. אבל יהושע אין לו בנים לכך שים באזניו שעתידה להיות מלחמה אחרת מזרעו של עמלק שהוא המן הרשע, ומאחר שנכתבה יחלש כחו מעתה, שנאמר כי מחה אמחה את זכר זה המן, וכן אמר במכילתא א"ר יהושע לא בא המן אלא זכר לדורות שנאמר וימי הפורים לא יעברו, ומאחר שנכתב אמחה את זכר כבר נמחה. ומה שאמר מתחת השמים כבר ידעת כי כל אחד מהמדות נקראת שמים בערך מה שלמטה ממנה, ולפי שיניקתו של עמלק מהפחד שהוא נקרא שמים אמר על זה שימחה שמו ולא יהיה לו שום אחיזה באילן כלל, לפי שאז לא יהיה דין והוא אין לו אחיזה אלא בדין ויהיה הכל רחמים ובלע המות לנצח. מח"ה אמח"ה גימ' זה המן, ולמה מחה אמחה, אלא ראה הקב"ה שעתיד המן להשטין הבנים שהוא פרי גופם שהם הבנים, שנאמר וחשמיד פריו ממעל. להרוג כפשוטו ולאבד אחר שנהרגו מה יאבד, אלא רצה הרשע לאבד שם ישראל ולא יהיה שם יהודי, ושם יהוד"י ע"ה ל"ו, ול"ו כ"ו ועשר, כ"ו שם ההוי"ה ועשר י' דברות, לזה אמר מחה אמחה ב' פעמים. יהודי כשתכניס היו"ד תחת הדל"ת הוא שם הוי"ה. זהו כי שם ה' נקרא עליך, ולמה הפרי תחלה כמו שאמר במדרש שפגע מרדכי בג' תינוקות אמר להם כל אחד יאמר לי פסוק, פתח האחד ואמר לא תירא מפחד פתאום כו', פתח הב' ואמר עוצו עצה ותופר כו', פתח הג' ואמר וגם עד זקנה אני הוא גו', מיד צחק מרדכי, אמר לו המן מה אמרו לך תינוקות הללו וצחקת אמר לו בשרוני בשורות טובות מיד כעס המן ואמר איני שולח יד תחלה אלא בתינוקות אלו. ועוד שהם עומדים בהבל פיהם, ובהשמדת תינוקות של בית רבן יאבדו ח"ו:
<b>ויבן</b> משה מזבח. מזבח זה למה, המזבח הוא להקריב עליו קרבנות וכאן למה, אלא לפי שראה משה שהשר של עמלק הוא אחוז למעלה ויהושע לא גבר עליו אלא החלישו לבד, אמר משה שמא יגע ויבא לטמא מקדש ה', לזה אמר ויבן משה, שחזק המקום שלא יכנס שם ערל וטמא ובנה מזבח ה' שלא יהרס, כמו שעושין למדינה כשבא עליה צר הצורר שעושים לה חזוקים ומגדלים וחומה כדי שלא יוכל לבא עליה. כן עשה משה שחזקה וסמכה עם בעלה, ולזה תמצא בפ' זו כ"ו אותיות וז' מלות שהיא בת ז' והיא מהם. ויקרא שמו ה' נסי. גימ' סמ"ך כמו שאמר שסמכה עם הוי"ה וזהו הוי"ה נס"י. עוד נסי ע"ה גימ' חזוק והבן. ויאמר כי יד, כלומר כשתגע יד בה"א שהיא יד שמאל יד הפחד והגבורה על כס, כלומר כשהיא בחסרון וה היא נקראת יה שנאמר אם עונות תשמור יה, אז תלחם עמו ולא תניחנו ליגע. מדר ד"ר, גימ' תח"ם תמ"ח, ותמלא עליהם חמת, חתם שנגע בחותם מלך. וכתב הר"ר מנחם רקנטי ז"ל, וי"מ כי על לא הזכיר כי אם חצי השם הראשון כי חצי השם האחרון הוא בגימ' ח"י במלוי, כזה ו"ו ה"א, וכאלו נשבע כביכול שאיני חי עד שאעשה נקמה בעמלק, והנה השם ביו"ד ה"א כאלו נרמז בו חי ה'. כי חצי אחרון הוא ח"י וחצי ראשון במלואו כזה יו"ד ה"א עולה כ"ו כמספר השם הגדול ע"כ, והבן:
<b>גימטריאות</b>
<b>ויסב</b> אלהים. הקב"ה היה סביב להם שנאמר וה' סביב לעמו. ד"א לשון הסבה מכאן רמז להסבה בליל פסח:
באתם, בא תם, בא יעקב שנקרא איש תם. באתם, אבתם, נגד אבתם עשה פלא:
לנחתם, לנחת שלהם, ד"א לנחתם כאלו הדרך חתום ורשום לפניהם:
בעמוד א"ש ל"האיר, אשל, האיר בזכות של אברהם שנטע אשל שנאמר ויטע אשל. ויגד למלך מצרים כי ברח, מי הגיד לו עמלק, שכן כי ברח גימ' עמלק:
ביד רמה, ביד הקב"ה שהיא רמ"ה שנאמר ימין ה' רוממה ימין ה' עושה חיל, שיצאו חיילים חיילים מלאים עושר וכבוד, ימין ה' רוממה שיצאו ביד רמה, ולא היו רואים אותם דכתיב ה' רמה ידך בל יחזיון, אבל אח"כ כשרדף אחריהם וראה אותם הולכים דגלים דגלים יחזו ויבושו ויאמרו וי, כמו שאמר המדרש על ויהי בשלח:
לפני בעל צפון ופרעה הקריב, שהקריב לו קרבנות אמר זהו אלוה גדול שאסר ישראל במדבר:
מצרים נוסע אחריהם, ר"ת גימ' מלאך, מלאך של מצרים נוסע אחריהם:
התיצבו וראו, בהצבה שאתם מזומנים לה שהיא מעמד הר סיני, שנאמר ויתיצבו בתחתית ההר בזכותה תראו את ישועת ה':
אשר יעשה לכם היום. ר"ת אליה כמו שאמר' ז"ל על פסוק לסוסתי ברכבי פרעה, שפרעה היה רוכב על סוס זכר ואליהו נדמה לו סוס נקבה והיה אומר לו מפני מה אתמול לא היית הולך ועכשיו אתה רץ והולך, והוא אומר לו ראה מה בים, זהו רמה בים:
ה' ילחם לכ"ם, מלך, שנדמה לו הקב"ה כמלך עם חיילותיו והיה נלחם עם המצרים, שנאמר ויצא מלכם לפניהם וה' בראשם:
ובקעהו, מתחיל בו' ומסיים בו' שנבקע הים י"ב בקיעים:
ויבאו בני ישראל בתוך הים ביבשה, וסמיך ליה ואני, גם אני אבוא עמהם:
ויבקעו, בראש ו' ובסוף ו' ויעקב באמצע לומר שבזכות יעקב וי"ב שבטים נבקע הים:
מימינם, בזכות התורה שנתנה בימין דכתיב מימינו אש דת כו', ומשמאלם בזכות התפלין:
באשמורת הבוקר, באש מורת, באש היה מורה על המצרים דכתיב וישלח חציו ויפיצם וגו' וכתיב ברד וגחלי אש:
ויסר את אפ"ן, גימ' סמאל:
לאיתנו, בזכות אברהם שנקרא איתן האזרחי, והוא איתנו של עולם:
והמים להם חומה, חמה כתיב, בשביל ע"ז שעברה עמהם, שנאמר ועבר בים צרה. ד"א חמה זרחה להם בתוך בקעי הים:
ויושע ה', קרי ביה ויוושע ה', כביכול אף הוא נושע עמהם, וכתיב לה' הישועה:
תהומות, תהו מתו:
יכסיומו, יכס יומו, יכסה יומו ומזלו:
תרע"ץ אויב, צרעת למפרע שעתידין ללקות בצרעת:
כסמו ים, כוסם ים, כוס התרעלה שלהם הוא ים:
נורא תהלות עושה פלא, ס"ת אתה, וכה"א אתה האל עושה פלא:
נטית ימינך תבלעמו ארץ, שהיתה יראה פן תקולל כמו שנתקללה כשבלעה דמו של הבל לזה נשבע לה בימינו:
בתופים ובמחלת, כתיב, רמז למה שאז"ל כל האומר שירה מוחלין לו כל עונותיו:
לחם משנה. מ' שנה:
כאשר צוה משה ולא הבאיש ורמה, רמז על משה שלא כהתה עינו ולא נס ליחה ולא שלטה בו רמה:
ויבא עמלק, עם ל"ק, שרצה ללוק דמן של ישראל:
מחר, רחם עליהם הקב"ה. ד"א אברהם בגימ', שעמדה להם זכותו של אברהם:
ירים יד"ו, גימ' כ', בזכות אברהם שהוה בדור כ':
ויקחו אבן, בזכות האבות שנקראו אבן שנאמר משם רועה אבן ישראל:
מזה אחד ומזה אחד. זכות האבות שנקראו אבן והאמהות שנקראו גבעה. י"ג אותיות בשם האבות י"ג אותיות בשם האמהות, זהו מזה אח"ד ומזה אח"ד, גימ' י"ג:
מחה אמחה, גימ' זה המן. אמחה, מנין אמחה כתוב המן במגילה:
מתחת השמים, רמז על המן ובניו שנתלו על עץ בין השמים לארץ:
כס יה, גימ' המן, שנשבע להכרית זרעו:
דר דר, לשון קוץ ודרדר, שהיה קוץ מכאיב לישראל:
<b>פרשת</b> <b>יתרו</b>
<b>וישמע</b> יתרו כהן מדין. וכי לא שמע אלא יתרו והלא כל העולם שמעו שנאמר שמעו עמים כו', אלא יתרו ועמלק היו בעצה עם פרעה כשראה סופו של עמלק שלא הועיל בכל מה שעשה מכל מיני כשוף, ונער אחד מנערי בני ישראל קם עליו והרגו, אמר וי אין לי אלא להתגייר ולקבל עלי עול מלכות שמים ולישא מרום עיני, זהו וישמ"ע נוטר' וי שאו מרום עיניכם, עול מלכות שמים. וכן במדרש ז"ל כשראה יתרו שאמר הקב"ה להכרית את עמלק מעוה"ז ומעולם הבא תהה ועשה תשובה שכן כתיב למעלה כי מחה אמחה את זכר עמלק כו' ואח"כ וישמע יתרו, אמר אין לי אלא לילך אצל אלהיו של ישראל ע"כ. נראה שהשמועה היא הארירה של מחה אמחה, ואמר, וי, שוכן מרום עליון, שדי מחול עוני, יקבל תשובתי רחום וחנון. ומה שנכתב זה קודם מתן תורה, הוא כמו שאמר בזוהר לומר שלא נתנה תורה עד שנתקדש שמו של הקב"ה בפי כל האומות והודו לו, פרעה אמר ה' הצדיק, ושאר אומות נאמר עליהם שמעו עמים, כומר הגדול שהוא יתרו הודה ואמר עתה ידעתי כי גדול ה' ואמר ברוך ה' וגו', ואח"כ נתנה תורה כדי שיכירו כל האומות מעלתה, ומי הוא שנתנה. ועל פי דרכנו נבין למה אמר שחותן משה היה כומר באומרו כהן מדין, והלשון בזוהר במקומו ארוך ואני קצרתי לשונו הצריך לעניננו, ת"ח ברזא דשמא קדישא איהו מלך וכהן דמשמשא ברזא דקודשא בין לעילא בין לתתא, אית מלך לתתא דאיהו בגוונא דההוא מלך עילאה ואיהו מלך על כלא לתתא ותחותיה איהו כהן דמשמש ליה ברזא דמיכאל כהנא רבא דאיהו לימינא בסטרא אחרא דלאו איהו סטרא דקודשא, אית רזא דאיהו מלך והא אוקמוה דאיהו מלך זקן וכסיל ותחותיה אית כהן און, ודא הוא רזא דכתיב ויאמר אפרים אך עשרתי מצאתי און לי בגין דחילא דא שלטא על ההוא עובדא דעבד ירבעם ואלמלא דאשתכח חילא דא לא יכיל להצלחא בההוא עובדא. רזא דמלה בשעתא דהאי מלך והאי כהן אתכפיין ואתברו ואודן ליה, כדין קב"ה שליט בלחודוי עילא ותתא כד"א ונשגב ה' לבדו, וכיון דההוא מלך וכהן אודו לקב"ה ואתברו קמיה כדון אסתלק קב"ה ביקריה עילא ותתא, בשעתא דשאר עמין אחרין אתיין ואודן ליה כיון דאינון אודן ליה כדין אשתלים יקרא דקב"ה עילא ותתא, בשעתא דאתא משה לפרעה ואמר לו אלהי העברים נקרא עלינו ואמר איהו לא ידעתי, את ה' ובעא קב"ה דאתייקר שמיה בארעא כמא דאיהו יקירא לעילא כיון דאלקי ליה ולעמיה אתא ואודי ליה לקב"ה ואמר ה' הצדיק איהו דהוה מלכא קרופינוס דכל עלמא כיון דאיהו אודי כל שאר מלכין אודון אתא יתרו דאיהו כומרא עילאה ורברבא רב ממנא דכל ממנא דכל טעוון אחרנין ואודי ליה לקב"ה ואמר עתה ידעתי כי גדול ה' מכל האלהים, ואמר ברוך ה' אשר הציל וגו', כדין אסתלק קב"ה ביקריה עילא ותתא ולבתר יהב אורייתא בשלימו דשולטנו על כלא, א"ר אבא הא כהן און לא כתיב ביתרו כהן מדין כתיב א"ל כולא איהו חד, בקדמיתא חמוי דיוסף כהן און אקרי ולבתר חמוי דמשה כהן מדין וכולא רזא חדא דהא אילון תרין משה ויוסף בדרגא דרזא חדא קיימין. ומה דאיתמר כהן מדין רזא דא אשת מדינים, משה ויוסף ברזא חדא קיימין רזא דאת ו"ו תרין כחדא ע"כ:
יתרו כהן מדין, מי גרם ליתרו שהיה כהן מדין להתגייר ולשבת בניו בלשכת הגזית, היותו חותן משה, לפי שנדבק במשה כמו שאמרו ז"ל לעולם ידבק אדם בטובים, א"כ כל המעלה שהיה לו אחר היותו כומר לע"א הוא היותו חותן משה, ולזה חתן משה כתיב שחשב עצמו כאלו הוא החתן ומשה חותן. ד"א וישמע יתרו, מי גרם ליתרו להתחתן במשה השמועה ששמע שאמרו לו בנותיו איש מצרי הצילנו וגם דלה דלה לנו, אלמלא לא שמע מהם לא היה מתחתן במשה, הוי וישמע יתרו, וכי יתרו שמע וכל עלמא לא שמע והא כתיב שמעו עמים ירגזון וגו', אלא כל עלמא שמע ולא אתברו והוא שמע ואתבר ואתכפיא מקמי קב"ה ואתקריב לדחלתיה דמשה. פירוש וישמע שנשמע לעבודתו ית', וזכה שמשה שמע לדבריו, שנא' וישמע משה לקול חותנו:
יתרו, וית"ר, שויתר לו הקב"ה, על כל מה שעשה ויתר לו, וכן יתרו כהן מדין בגי' עם ג' מלות עולה, והוא היה יעטוי של פרעה, שג' יועצים היו לו, וסימן אב"י, שהיו ישראל נושאים עיניהם לאביהם שבשמים לסכל עצתם, ואלו הן יתרו איוב בלעם, יתרו חזר בו ויתר לו הקב"ה, איוב שתק ולקה ביסורין ונשאר באוי י"ב חדש, בלעם רצה לעלבם ולבעלם נהרג, ואמר איוב כי יתרי (כתיב יתרו) פתח ויענני, ר"ל יתרו היה עמנו בעצה של הבה נתחכמה לו פתח למוסרותיו ויתר לו, ויענני ביסורין ונשארתי באוי. איוב שמא גרים, ויתרו זכה ועשה קן למשה שכן כהן מדין חותן ס"ת בגימ' קן, יתרו כהן מדין חותן, סופי תבות קנו, גימטריא יוסף, שכבש יצרו כמו יוסף ונתגייר:
<b>את</b> כל אשר עשה אלהים. ואח"כ אמר כי הוציא ה', הזכיר שם הוי"ה. נוכל לומר שמה שאמר למשה ולישראל כמו על משה ועל ישראל שעשה דין עם המצריים על שהזידו עליהם בעבודת פרך ובהשלכת בניהם ליאור, וכל מה שעשה עמהם בדין עשה, ולזה אמר בשביל שהן עמו. אבל היציאה ממצרים היתה ברחמים זהו כי הוציא ה' את ישראל ממצרים, שלא הגיע הקץ. ובזוהר אמר ז"ל, עשה אלהים למשה כד אתרמי לנהרא ושזיב ליה מחרבא דפרעה, ולישראל דכתיב וישמע אלהים את נאקתם, וכתיב וכאשר יענו אותו וגו':
<b>ויקח</b> יתרו חותן משה, למה חזר פעם אחרת לומר חותן משה כבר אמר וישמע יתרו כהן מדין חותן משה, אלא בא לומר שעד עתה שפטרה בגט לא היה חותן משה, אבל עתה שהוא מחזירה לו הוא חותן משה ודאי, את צפורה אשת משה, אשתו ודאי אע"פ שפטרה אין לו אלא היא כמו שכתבנו בס' שמות. צפרה, גימ' למשה, לזה אמר את צפורה אשת משה ולא אמר אשתו, לומר ששמה מורה עליה כמו שאמרנו צפרה גימ' למשה, לזה אמר לו אחר, אע"פ שפטרה זהו אחר שלוחיה, ולזה אמר לו אני חותנך יתרו בא אליך ואשתך, חתנך ודאי ואשתך ודאית:
<b>ואת</b> שני בניה. ולא אמר בניו, כבר אז"ל תלה הזכרים בנקבה לומר אשה מזרעת תחלה יולדת זכר, ובזוהר א"ר חייא וכי בניה ולא בניו של משה. אלא בגין דאיהי אשתדלת אבתרייהו בלא בעלה קרא לון אורייתא בניה ולא בניו. ר' יוסי אמר אע"ג דבנוי דמשה הוו מלה דקשוט בנים ודאי, פירוש שהאב הוא ספק אבל האם היא ודאי, ר' אלעזר אמר הא משה הוה מזדווג באתר אחרא קדישא ולאו יקרא דיליה למקרי לון בניו, השתא אע"ג דבנוי הוו בגין יקרא דההוא אתר דאזדווג ביה קרא לון בניה הכא לבתר קרא לן בנוי. מ"ט בגין דההוא שעתא דמטו הוה משה ממלל בשכינתא, לבתר דאתפרש ונפק לגבי חמוי כדין כתיב ויבא יתרו חותן משה ובניו ואשתו וגו':
<b>אשר</b> שם האחד גרשום כי אמר גר הייתי בארץ נכריה, וכי מדין היא ארץ נכריה ומצרים אינה נכריה, ר' יהושע אומר נכריה היתה לו ודאי. נראה שכוונת ר' יהושע היא לפרש ארץ נכריה הוא על האשה שהיא נקראת ארץ, כמו הארץ שנתנה לזריעה כן האשה ניתנה לבנים, ולזה אמר בארץ נכריה שאינה ממשפחתו, וראה במראה הנבואה שעתיד לצאת ממנו יהונתן שהוא היה עובד ע"א, דכתיב ויהונתן בן גרשום בן מנשה הוא ובניו היו כהנים לשבט הדני וגו', וכי בן מנשה הוא והלא בן משה הוא אלא מתוך שעשה מעשה מנשה תלאו הכתוב במנשה, ד"א ר' יוחנן משום ר"ש בן יוחאי מכאן שתולין קללה במקולל, ולזה הארץ היא נכריה וזו גרמה. ד"א ר"א חמר לעולם ידבק אדם בטובים שהרי משה נשא בת יתרו יצא ממנה יהונתן, אהרן שנשא אלישבע בת עמינדב יצא ממנו פינחס, וכן גרשם בגימ' ע"ה, ז"ה הו"א יהונתן, רבי אלעזר המודעי אומר בארץ נכריה, אמר משה הואיל וכל העולם עובדי ע"א אני אעבוד לפני מי שאמר והיה העולם, א"כ אמר נכריה לפי שהוא נכרי בעבודה, ומה שנולד יהונתן מגרשום ולא מאליעזר, לפי מה שאמר המדרש על פסוק ויואל משה אין אלה אלא לשון שבועה, ומה נשבע לו שהבן הא' יהיה לע"א, כמו שכתבנו על פסוק זה פרשת שמות, ולפי שהודה משה היה מן הבן הא בן ע"א כמ"ש ברית כרותה לשפתים כ"ש משה רבינו ע"ה, ואליעזר עזרו האל שלא יצא ממנו שום פסולת זהו כי אלהי אבי בעזרי ויצילני מחרב פרעה, מחרבו של סמאל שאמר לרבי יהושע בן לוי אי לאו משום כבוד הבריות הייתי עושה בהם שחיטה מפורעת, זהו פרעה, שאין לו בו אחיזה ונסמא מן העין הרע של סמאל:
<b>ויבא</b> יתרו חותן משה. חזר פעם אחרת לומר חותן משה, לומר שהתדבקות שנדבק במשה היא גרמה לו שהניח דירתו שהיתה בכבודו של עולם ובא למקום תהו למדבר שמם למה לפי שהוא חונה שם, משה. ואמר ובניו ואשתו ולעיל אמר בניה אמרו במדרש ובניו ואשתו והלא כבר נאמר ואשתך ושני בניה עמה שומע אני שהיו בניה ממקום אחר ת"ל ובניו ואשתו אל משה, בניו ואשתו של משה היו ולא היו בנים ממקום אחר ע"כ. אבל בזוהר אמר סמוך למאמר ר' אליעזר שאמר משה הוה מזדווג באתר אחרא ולאו יקרא דיליה למקרי לון בניו וכו' כמו שכתבנו. א"ר שמעון אלעזר אלעזר אנא חמינא בפרשתא דא דאת שרי מלה כדקא יאות וסיומא לאו ההיא, ודאי בגין יקרא דשכינתא אזדווגותא עילאה דאזדווג ביר במשה כתיב בניה, ואיתימא הא כתיב ויבא יתרו חותן משה ובניו ואשתו אל משה, כלא איהו כללא חדא, ובניו ובניו דיתרו דהא לבתר דאתא משה לגביה הוה ליה בנין, והכי הוה ביעקב דכיון דאתא לגביה דלבן ושוי דיוריה ביה הוו ליה בנין אוף במשה כיון דשוי דיוריה ביתרו הוו ליה ליתרו בנין, וכל ביתיה אייתי עמיה למיעל לון תחות גדפי שכינתא, דא הוא ויבא יתרו חותן משה ובניו בנין דיתרו ואשתו אשתו דיתרו ע"כ:
<b>ויאמר</b> אל משה אני חותנך יתרו בא אליך. ר' יהושע אומר כתב לו באגרת, ר' אלעזר המודעי אומר ע"י שליח, א"ל צא בגיני ואם אין אתה יוצא בגיני צא בגין אשתך ואם אין אתה יוצא בגין אשתך צא בגין בניך השנים, הוקשה להם לפי שהיל"ל אני חותנך ולא יאמר יתרו כי כבר הוא ידוע שמו אלא יאמר אני חותנך ואשתך ובניך באים אליך, מיתור הפסוק דרשו כן, ולא עשה כן יתרו שהיה רודף אחר הכבוד, כי הוא הניח כבודו של עולם, אלא כששמע שערב רב יצאו עמהם להראות להם הכבוד שעושים לגר ולקדושה, עשה כן, לא לכבוד עצמו, ג"כ הוא חכם גדול ואם יצטרכו ליקח עצה ממנו, כמו שהיה שנאמר עתה שמע בקולי איעצך כדי שישמעו ממנו ותהיה עצתו מקובלת, לזה אמר שיצא לקראתו כדי שיהיה מכובד בעיני העם, וא"ת שיאמרו שנתגיירתי בשביל הכבוד, לזה אמר ואשתך ושני בניה כי יאמרו בשביל אשתו ושני בניו, אינו בן אחד אלא שנים ובשבילם יצא, א"כ לזה יש פניות לכאן ולכאן. וכן היה בעיני העם שהיו מביטים אליו בעין יפה, וכן א"ל כשיצא ללכת לארצו והיית לנו לעינים שיתקדש שמו בך שיראו אותך ויאמרו ראו זה שהניח כבודו של עולם ולא הניח ע"ז שלח עבדה ובא למדבר שמם וקבל עליו עול מלכות שמים שלימה ולא נעשה עמו הנסים והטובות והנפלאות שנעשו עמנו, אם כן תהיה עינים לישראל שלא יחטאו וישובו מאחרי ה' ויביטו אליו, ויהיה ג"כ עינים לאומות להודיעם האמת ולהכחיש כל מיני ע"ז:
<b>או</b> יאמר אני חותנך יתרו בא אליך, שהשכינה נקראת אנ"י שנאמר אני ה' הוא שמי, א"ל חותנך יתרו בא אליך. אחר שכתבתי זה מצאתי סמך לדברי מהמדרש, ר' אליעזר אומר נאמר למשה אני, אני שאמרתי ונהיה העולם אני המקרב ולא המרחק, אף אתה כשיבא אדם אצלך להתגייר קרבהו ולא תרחקהו ע"כ:
<b>ויצא</b> משה לקראת חותנו. לא אמר יתרו חותנו, אלא חותנו אפילו אינו יתרו, ואפילו שבאה אשתו ובניו לא יצא אלא לקראת חותנו בשביל שהוא חותנו, ללמד להם שיהא אדם נוהג כבוד בחמיו, כך אמרו במדרש. והטעם לפי שחצי גופו שהיא אשתו הוא גדלה ונטפל בה כמו שאביו נטפל בו, א"כ חייב הוא בכבודו כמו כבוד אביו, לפי ששלימות גופו באה על ידו:
<b>וישתחו</b> וכי משה ישתחוה לב"ו ויעשהו ע"ז. אלא לא אמר וישתחו לו כמ"ש וישק לו, אלא ההשתחויה היתה למלכו של עולם, ואולי כיון בזה למה שאז"ל הרואה את חבירו אחר שלשים יום או אחר שנה שצריך לברך, ואח"כ וישק לו וישאלו איש לרעהו לשלום ויבאו האהלה, אהל ה' שהיא השכינה שהכניסו תחת כנפי השכינה ונקרא גר צדק. ובמדרש האהלה הכניסו לבית המדרש, ואולי וישאלו איש לרעהו לשלום הוא כמו ששואלים לגר מה ראה שהתגייר, כמו שכתב הרמב"ם פ' י"ד מאסורי ביאה כיצד גר צדק וכו', איש לרעהו לומר אם מרצונו נתגייר, תרגום לרצון לרעוא ולא לשום פניה אחרת לומר שחתנו מלך, ויבאו האהלה לבדקו אם נתגייר מלב ומנפש, כמו שהיה אברהם אבינו עושה מאכיל ומשקה ומושיבם תחת העץ לבדקן וכל מי שענפיו של אילן חופים עליו היה יודע שהוא גר צדק, כן עשה משה הכניסו האהלה לבדקו אם האהל קולטו, וישאלו איש לרעהו לשלום, שאל מהקב"ה שנקרא ריע לשלום שיקבלהו. שכן לשלום בא"ת ב"ש גימ' קבל:
<b>ויספר</b> משה לחותנו את כל אשר עשה וגו' מה צורך בספור והלא שמע הכל שנאמר וישמע יתרו את כל אשר עשה אלהים, רש"י ז"ל פירש למשוך לבו לקרבו לתורה, כי אע"פ ששמע, בחזרת ספור הדברים עושים רושם בחזרתם. עוד נאמר שהספור הוא שחשב משה אולי י יתרו שלקחו ממונם ויהיה בזה חלול ה', לזה הקדים לו משה לומר שכל העושר שנתן להם לא היה אלא בסיבת ישראל, שהביא רעב על כל העולם, הסיבה היתה כדי שירדו בני יעקב וזה היתה סיבה שהובא שם כל כסף וזהב של כל העולם שנאמר ויתום הכסף, זהו ויספר משה לחותנו את כל אשר עשה ה' לישראל, לא אמר את כל אשר עשה אלהים, כמו שאמר וישמע יתרו את כל אשר עשה אלהים, הוא שמע הדין שנעשה להם ומשה הודיעו הטובה שבאה להם בסיבתם של ישראל ועבדו בהם זה כמה שנים והיו כפויי טובה, א"כ כל מה שלקחו מהם היה בדין, שאם לא היה בדין כשבאה עליהם התלאה בדרך שהוא עמלק לא היה מן הדין להצילם ומאחר שהצילם ה' מכאן שכל מה שלקחו בדין לקחו, ואמר לו כל זה כדי שלא יבאו לידי חלול ה', שהוא ידע שיצאו מן השביה ומי שיוצא מהשביה יוצא ערום ועריה בבריחה, ועתה יראה שכל אחד יש לו צאן וחמורים וחמורים כסף וזהב ודאי שיאמר מאין בא להם כל זה העושר, כי הוא לא ידע מאמר ה' שאמר וישאלו איש מאת רעהו, גם לא היה נאה למשה לומר לו זה, כי ודאי שיאמר שהם גנבים ואיך יקבלו התורה וכתיב בה לא תגנוב, ויעש ה' נסים עמהם ויוציאם, לזה הוצרך משה להודיעו מאין בא להם שבדין לקחוהו. ויחד יתרו, כששמע דברי משה ייחד שמו של הקב"ה על כל הטובה אשר עשה לישראל, אז אימת דבריו של משה ואמר ודאי שכל הטובה והשלוה שהיו בה המצרים לא היתה אלא בשביל ישראל והאמין בזה בודאי, לפי שהוא שמע וראה שהיו ממלכה שפלה ואח"כ עשו אותו כל המלכים אגוסטוס עליהם ומלך על כל העולם, וכשיצאו ישראל ירדו ממלכותם, אז נתאמת לו דבריו של משה ואמר בודאי שכל הטובה אשר עשה ה' היא בסיבת ישראל אשר הצילו מיד מצרים, שהציל ממונם של מצרים ונתנו לישראל, כמו שאמר יעקב אבינו ויצל אלהים את מקנה אביכם ויתן לי, וזהו אשר הצילו בצדק וביושר ובדין הציל ממונם של מצרים ונתן לישראל:
<b>ויאמר</b> יתרו ברוך ה' וגו'. יש זרקא על ויאמר לומר שזו האמירה לה היה מצפה הקב"ה, כמו שאמר הזוהר במאמר שכתבנו דאסתלקותא דקב"ה ביקריה היא כד סטרא אחרא אודן ומשבחן לקב"ה ואתכפיין ואתברו קמיה, ועד דאסתלק קב"ה ביקריה כד אודן אילין קמיה לא אתיהיבת אורייתא. לבתר דאתא יתרו דאיהו כומרא קריפטום דכל עמין כיון דאיהו אודי כל שאר עמין אודן כדין אסתלק קב"ה ביקריה עילא ותתא ויהב אורייתא בשלימו ושלטנו על כולא. ואמר ברוך ה' זו ברכה ראשונה שנזכרה בתורה והיתה על ידו של יתרו לכוונה שאמרתי ובירך ברכת הגומל, כמו שאמרו ז"ל שאם היה חייב לברך ובא אחר ובירך ברוך אשר גמלך כל טוב ואמר אמן יצא י"ח, לזה ישראל היו חייבין לברך ובא יתרו וברך שהוא אסתלקותא דקב"ה יותר מברכתם של ישראל והוציאם ידי חובתם, ואמר אשר הציל אתכם וגו', ב' הצלות אחת מיד מצרים ואחת מיד פרעה, אומה קשה ומלך קשה, ועל הכל אשר הציל את העם מתחת יד מצרים, שהוא שרם של מצרים שהיה גדול מכל שרי מעלה שהוא בכור, ואמר את העם קראם עם ולא אמר את ישראל לפי שלא היו ראויים להצלה:
<b>עתה</b> ידעתי כי גדול ה'. עתה השלים הברכה כי כל ברכה שאין בה שם ומלכות אינה ברכה, ובאומרו גדול ה' מכל אלהים זהו המלכות שהמליכו על הכל. ואמר מכל אלהים הם השרים הוא גדול ורב על כולם, שהרי שר של מצרים היה גדול ורב על כל שאר השרים והפילו, מכאן ידעתי כי הוא גדול על כולם. ואמר כי בדבר אשר זדו וגו', לומר אפילו לא זדו עליהם אלא בדבור היו ראויים לכל עונשים שבעולם לפי שהיו כפויי טובה שכל הטובה והשלוה שהיו בה היה בסיבת ישראל שהיו שם, כי בבאם למצרים ירדה שכינה עמהם ומאחר ששם השכינה כל מיני שלוה וטובה וברכה ימצא שם, והם היו ג"כ סבה להחיותם שאלמלא הם היו מתים בשני הרעב, והיה להם לנשאם ולנטלם על כתפיהם ולכבדם בכל מיני כבוד כ"ש שלא לדבר להם שום דבור של זדון כ"ש השעבוד והעבודה שנשתעבדו בהם ושהשליכו בניהם ליאור, א"כ ודאי הם ראויים לכל העונשים, ומרדו בה' שהוא גדול מכל אלהים, ולפי גדולתו לא נפרע מהם אלא על הדבור לבד זהו כי בדבר אשר זדו וגו':
<b>ויקח</b> יתרו עול"ה וזבחי"ם לאלהי"ם. ס"ת בגימ' מיל"ה, שאותו יום נמול, והמילה היא כנגד כל הקרבנות זהו עולה וזבחים וגו', ויבא אהרן וכל זקני ישראל לאכל לחם, גימ' זו סעודה ע"ה, היא סעודת מילה, עם חתן כתיב שהוא חתן דמים, ולזה לא אמר עם יתרו. ומשה היכן הלך והלא הוא גרם לו כל הכבוד, אז"ל שהיה עומד ומשמש עליהם, לפני האלהים מכאן שהנהנה מסעודה שתלמידי חכמים מסובים בה כאלו נהנה מזיו השכינה. ועוד יכולין לומר לפני האלהים הוא משה שנקרא אלהים, ועשו לו כבוד שהושיבוהו בראש לפי כבודו וישבו כולם לפניו. ומה שאמר עולה וזבחים לאלהים היל"ל לה' כי זובח לאלהים יחרם לפי שהוא שם השתוף, לזה כל הקרבנות לא נאמר בהם אלא לה'. כתב רבינו בחיי ז"ל יתרו לא ידע השם עדיין והקריב לאלהים, וזהו שאמר במשה את כל אשר עשה ה' לפרעה, וביתרו הזכיר את כל אשר עשה אלהים ע"כ. ושמעתי שלזה סמך אחר זובח לאלהים וגר לא תונה, כלומר אמרת זובח לאלהים יחרם, וא"ת הרי יתרו שזבח לאלהים, לזה סמך וגר לא תונה הוא גר ועדיין לא ידע ה'. ועוד אפשר לומר שמשה לא נהנה מאותה סעודה מפני זה, ולזה לא נאמר שמו אלא אמר עם חתן משה בשביל שהוא חותן משה אכלו, דאי לאו הכי לא הוו אכלי לפי שהקריב לאלהים, ועוד שנתן חשיבות לע"א שאמר עתה ידעתי כי גדול ה' מכל האלהים, כנה להם שם אלהות, אבל מפני שהוא גר וגר לא תונה, שבלא כונה עשה שכוונתו לה', ואהרן וכל זקני ישראל אכלו אולי על פי הדבור זהו לפני האלהים. ועוד יכולין לומר שלא אכלו מן הזבחים שהרי נאמר לאכל לחם, לחם אכלו ולא זבח להפיס דעתו, ומשום כבודו של משה, כמו שלזה אמר עם חותן משה ולא נזכר שמו:
<b>ויהי</b> ממחרת וישב משה לשפוט את העם. במכילתא אמר ממחרת יום הכפורים, ורש"י ז"ל הכריח בפירושו שהוא ממחרת יום כפורים של שנה שנייה, והרמב"ן ז"ל הכריח שהוא מחרת יום כפורים של שנה ראשונה עיין במקומם. וכפי סדר כתיבת התורה נראה ממחרת יום כפור ראשון שאכלו עם יתרו, וא"ת מיום שיצאו ישראל ממצרים לא ישב לשפוט עד אותו יום, ומה טעם, אלא משה פחד של יבעטו בו ולא יקבלו ממנו, אבל עתה שבא יתרו ונתגייר והניח משפחתו ומולדתו והניח כבודו של עולם ובא למקום תהו ולמדבר שמם עתה מצא לו יישוב לישב לשפוט, כי ודאי עתה יקבלו ממנו בראותם שהיה יתרו כומר הגדול שבא ונטה שכמו לקבל עול של תורה, וכן היה שקבלו ממנו שנאמר ויעמוד העם על משה, כמו עמדו לא ענו עוד, פירוש שתקו לא ענו עוד וישב משה לשפוט את העם לישב העולם, כמו שאמר רבן גמליאל על ג' דברים העולם עומד על הדין ועל האמת ועל השלום, כשראה שנתאמת האמת כמו שאמר בזוהר דאסתלקותא דקב"ה ביקריה כד סטרא אחרא אתכפיא ואודי ואסתלק יקרא דקב"ה עילא ותתא, עמד משה לשפוט את העם שהוא עמוד השני, זהו ויעמד כתיב, העם על משה, פירוש עם משה שנמנו וגמרו עמו לקבל עליהם הדין כדי לקיים העולם שנאמר בו ויהי ערב ויהי בקר, לזה אמר מן הבקר עד הערב בה' הידיעה, ולא אמר מבקר עד ערב כמו שאמר יתרו וכל העם נצב עליך מן בקר עד ערב, ועמוד הג' שהוא השלום היה ע"י יתרו בעצה שנתן לו, ואותה עצה א"א לשום אדם לאמרה כמו שנבאר לקמן, וכן אמר בסוף דבריו, וגם כל העם הזה על מקומו יבא בשלום. ועוד שהדין כשעושין אותו לאמיתו יש בו הג' דברים הדין והאמת והשלום:
<b>וירא</b> חותן משה את כל אשר הוא עושה לעם, לא נזכר שמו מכאן ולהלאה, וכאן אמר ויבא חותן משה, אח"כ ויאמר משה לחותנו וגו' ויאמר חותן משה אליו וגו' וישמע משה לקול חותנו וגו' וישלח משה את חותנו. טעם הדבר כי קודם שראה בישובן ובטכסיסיהם עלה בדעתו שיש לו יתרון עליהם לפי שהניח מקומו והניח כל הכבוד שהיה לו וסבל כאב המילה ובא ונתגייר חשב שיש לו יתרון עליהם, וזהו יתרו שהיה יתר שאת, כשראה ישובן וסדר הנהגותיהם אז ידע בודאי שקטן שבישראל אזרחי יש לו יתרון עליו, לפי שהן בני אברהם יצחק ויעקב וסבלו עול הגלות ולא נתערבו בנשותיהם של מצרים אפילו שהיו כולם שטופי ומה, ולא שנו לשונם ולא שמותיהם כדי שלא יתערבו עמהם, כשראה כן אז ידע שאין לו יתרון עליהם אדרבא הוא גרוע מהם לזה לא נזכר שמו:
<b>מה</b> הדבר הזה אשר אתה עושה לעם מדוע אתה יושב לבדך, פירש"י ז"ל אתה יושב כמלך וכולם עומדים, והוקשה הדבר ליתרו לפי שהיה מזלזל בכבודן של ישראל והוכיחו על כך. ויאמר משה לחותנו כי יבא אלי העם לדרוש אלהים, לא אמר לדרוש ה' אלא אלהים כי בזה השם יכולין לדרוש מה שאין כן בשם הוי"ה, ועל זה רמז במן שאמר זה הלחם אשר נתן ה' לכם לאכלה, שהם היו רוצים לידע מהותו כמו שאמר מה הוא כי לא ידעו מה הוא, אמר להם משה אין לכם רשות להרהר אלא בשם אלהים, לאכלה גימ' אלהים. א"כ אמר לו משה ראוי להם לעמוד לפי שבאים לדרוש אלהים, ואפילו זה השם אין להם ראוי לדרשו כ"כ, ולזה לדרש חסר:
<b>עוד</b> כי יבא אלי העם לדרוש אלהים, מה תשובה זאת למה שאמר מדוע אתה יושב לבדך והוא ג"כ אמר לו וכל העם נצב עליך, ועוד אמר כי יהיה להם דבר בא אלי, הוא אמר שהם באים לדרוש אלהים איך אמר בא אלי, ולמה בא אלי באים מבעי ליה. אלא משה הבין כוונתו מה שאמר מדוע אתה יושב לבד שצריך להושיב דיינים כי הוא לבדו אינו יכול כמו שאמר נבול תבול, לזה אמר לו משה שני דברים אני עושה, אחד שבאים אלי לדרוש אלהים וזה א"א לדיין אחר שאני מודיעם חוקי האלהים, ואחד שאני דן בין אדם לחבירו, וא"ת שיש בזה לי טורח אין בזה שום טורח כי יהיה להם דבר בא אלי, כמו שאמרו ז"ל שהדבור בעצמו היה בא ואומר פלוני זכאי ופלוני חייב ואין בזה שום טורח, וכולם חשובים כאיש אחד לזה אמר בא אלי, ויאמר חותן משה אליו לא טוב הדבר אשר אתה עושה, מה שהדבור עושה שבא אליך ואומר לך פלוני זכאי ופלוני חייב זה טוב כדי לזרזך וללמדך, אבל מה שאתה עושה שאתה יושב לבדך לא טוב, כי אפילו שיאמר לך פלוני זכאי ופלוני חייב מכל מקום צריך לשמוע טענותיהם והם ישמעו טענותיך מהיכן דנתם, אם כן שתי טרחות יש לך בזה, אחת בשמיעת הטענות, ואחת שאתה מעכב דין האחרים שצריכים להמתין עד שתפסוק זה הדין ואח"כ יבאו הם זהו נבול תבול, ב' טרחות גם אתה גם העם, עתה שמע בקולי ויהי אלהים עמך, אם יחרה לך לפי שעתה הדבור בא לך ואם תשים דיינים לא יבא לך, אל תפחד מזה כי על כל פנים הם צריכים לך לדבר הקשה. אבל מה שאיעצך הוא שאתה תהיה מול האלהים שהם הדיינים שתהיה יושב למולם, כי בראותם רבם יהיה להם זכירה מהסתכלותם בך ויהיה להם מורה, והבאת את הדברים אל האלהים, לדיינים בדברים שהם בין אדם לחבירו, אבל על מה שאמרת שאתה מודיעם חוקי האלהים זה ודאי צריך אתה להודיעם. ורבינו בחיי כתב שאמר אלהים שהמשפט לאלהים הוא, אמר שג' דברים הם באים, לדרוש ה', וכי יהיה להם דבר באים ושפטתי, והודעתי ג"כ אני מודיעם ומלמדם חוקי האלהים, ואמר המשפט קודם, שאמר ושפטתי ואח"כ והודעתי, מכאן נתאמת מה שאמרו ז"ל במסכת ברכות פרק קמא (דף ו') מנין לשנים שיושבין ועוסקים בתורה ששכינה ביניהם שנאמר אז נדברו יראי ה' איש אל רעהו ומנין לשלשה שיושבין בדין ששכינה עמהם שנאמר אלהים נצב וגו', ואמר וכי מאחר ששנים שלשה מבעיא מהו דתימא דינא שלמא בעלמא הוא ולא אתיא שכינה קמ"ל דדינא נמי היינו תורה, ולזה אמר ושפטתי ואח"כ והודעתי, ואולי כאן נרמז שכינה באה שאמר בא אלי ושפטתי, ואמר בין איש ובין רעהו ולא אמר בין אדם לחבירו, אמרו במדרש בין איש זה הדין שאין בו פשרה, ובין רעהו זה הדין שיש בו פשרה ששניהם נפטרים כרעים זה לזה, וקשה שהיל"ל הדין שיש בו פשרה קודם, שהפשרה היא קודם שנתברר הדין:
<b>עוד</b> יכולין לומר שבא לרמוז למה שאמר התנא כשיהיו בעלי הדין עומדים לפניך יהיו בעיניך כרשעים, ולזה אמר בין אי"ש נוטריקון אינו ירא שמים. ובין רעהו כשנפטרו מלפניך הם רעים אהובים, זהו ובין רעהו. א"ל יתרו לא טוב הדבר אשר אתה עושה וגו', איעצך היה אתה לעם מול האלהים, א"ל דברים שהם לאלהים כמו שאמרת לדרוש אלהים, וגם מה שאמרת את חוקי האלהים, אלה הדברים היה אתה, אבל לענין המשפט שאמרת ושפטתי לזה אתה תחזה מכל העם וגו'. וא"ת איך לא עשה משה זו העצה מדעתו ולמה לא אמר לו הקב"ה עליה מאחר שהסכים על ידו, כמו שאמר ויהי אלהים עמך. וגם אהרן עם זקנים עם חכם ונבון כולם, אלא עד שבא יתרו ואמר איעצך. כי ודאי רבוי עם כזה לא היה באפשרות לשפוט לא משה ולא אלף דיינים עמו, כי אז"ל שרי אלפים היו שש מאות, ושרי מאות היו ששת אלפים, ושרי חמשים י"ב אלף, ושרי עשרות ס' אלף, נמצאו כל דייני ישראל ז' רבוא וז' אלפים ושש מאות, א"כ איך יעלה על לב משה לעשות, דבר זה לבדו, אלא עצה זו א"א לאמרה לא הקב"ה ולא אהרן ולא ע' זקנים, שאם יאמרה הקב"ה יסתפקו ישראל במשה לומר שאינו כדאי, וכן אהרן אמר שמא יחלש דעתו של משה ואענש, וכן ע' זקנים ג"כ לא נאה להם לומר עצה זו, וכן משה ג"כ לא נאה לו לומר שלא יאמרו תשש כחו, לא נאה אלא ליתרו שאינו מהם שהוא גר, ואפילו יתרו ידע שא"א לאמרה אפילו הקב"ה, ולזה כיון שאמר אם את הדבר הזה תעשה וצוך אלהים, עתה, אבל לא קודם מטעם שאמרתי, וגם כל העם יסכימו מה שאין כן מקודם, וכל המם על מקומו יבא בשלום, עתה, כי קודם לא יש שלום, אם יאמר ישראל יקשה על משה, ואם יאמר משה יקשה על ישראל, ואם יאמר הקב"ה יקשה על כולם, לזה בא יתרו ואמר:
<b>עוד</b> אפשר לומר שלזה המתין משה שלא ישב לשפוט העם עד שבא יתרו, כדי שיראה יתן עצה. אז"ל מובא ברש"י נקרא שמו יתר על שיתר פרשה אחת בתורה שהיא פרשת ואתה תחזה, ואינה פרשה כלל אלא לפי שהיא ג' פסוקים והעולה לקרות בתורה אין קורא פחות מג', ולזה קרא אותה פרשה, והג' פסוקים, הראשון מתחיל בוא"ו ואתה תחזה, והב' מתחיל בוא"ו ושפטו, והג' מתחיל באל"ף אם את הדבר הזה תעשה. ר"ת וא"ו גימ' אחד שיסכים הקב"ה:
<b>וישלח</b> משה את חותנו. פירש"י ז"ל לגייר בני משפחתו, ובמדרש תנחומא וישלח משה את חותנו ואח"כ אמר בחודש השלישי אמר שלמה לב יודע וגו', אמר הקב"ה בני היו משועבדים בטיט ולבנים ויתרו היה יושב בתוך ביתו בבטח ובהשקט ובא לראות בשמחת התורה עם בני, לכך וישלח משה את חותנו ואח"כ בחודש השלישי. כבר אמרתי פרשת שמות שאחת מכוונת הגלות היתה כדי ללבן חומרם כדי לקבל התורה, זהו בחמר ובלבנים, ויתרו לא נזדכך חומרו ואינו כדאי לקבלת התורה, וכן קבלנו שערב רב לא שמעו עשרת הדברות, וכה"א כה תאמר לבית יעקב ותגיד לבני ישראל דוקא, אתם ראיתם ולא ערב רב, וכה"א ואשא אתכם על כנפי נשרים שהם ענני כבוד, וע"ר לא היה חופה עליהם ענני כבוד, וכה"א הנני בא אליך בעב הענן בעבור ישמע העם שמיעה לבד בלא הבנה, ולזה אמר והגבלת את ההר, עשה להם גבול שלא יתערבו בתוך ישראל אלא חוץ למחנה, ובשמחתו לא יתערב זר, וכן אמר ויוצא משה את העם ויתיצבו בתחתית ההר, אבל לישראל נאמר והיית רק למעלה ולא תהיה למטה כי תשמע בקול ה', ונדבקה נפשם עם הקב"ה שנאמר נפשי יצאה בדברו, ובערב רב נאמר וכל העם רואים ראיה לבד. ובזוהר פ' תשא דף קצ"א אמר וערב רב וענין ותורין הוו אזלי לבר ממשריתא לבתרייתא, ות"ח כל אינון מ' שנין דקא אזלי ישראל במדברא שום לכלוכא וטנופא לא הוו גו ענני לגו, וע"ד עאני ותורי דהוו אכלי עשב לבר הוו וכל אינון דנטרי לון. א"ר אלעזר אי הכי אינון ערב רב לא הוו אכלי ממנא, א"ל ודאי הכי הוא אלא מאי דיהבו לון ישראל כמאן דיהיב לעבדא ומה הוו אכלי מתמצית, ממה דאשתאר מבתר ריחיא פסולת, וקרא אכריז ואמר ובני ישראל אכלו את המן, בני ישראל ולא אחרא, ויראו בני ישראל ויאמרו מן הוא ולא שאר ערב רב ועאני ותורין דהוו בינייהו. דימה אותם לעאני ותורי, ועליהם נאמר גם הצאן והבקר אל ירעו אל מול ההר ההוא. א"כ לישב יתרו עם ערב רב אינו מן הראוי, ולישב עם ישראל אינו כדאי, לזה וישלח משה את חותנו:
<b>בחודש</b> השלישי לצאת בני ישראל. במדרש א"ר אבין כשנגלה הקב"ה למשה בסנה א"ל בהוציאך את העם ממצרים תעבדון את האלהים והיה משה מצפה ואומר אימתי יגיע אותו הקץ, כיון שהגיע א"ל הקב"ה בא החדש שאתה מצפה לו. דרשו ז"ל כן ממה שלא אמר בחדש בניקוד שב"א וננקד בפת"ח כאלו אמר בא חדש, עוד דקדקו ז"ל מאמר בחדש לא אמר בירח כמ"ש בירח בול, בירח זיו, בירח האיתנים, דרשו אמר הקב"ה חדוש דברים אני עושה ומחדש אותם ועושה אותם בריה חדשה, כשיצאו ממצרים היה בהם חרשים סומים חגרים בעלי מומין, אמר הקב"ה תורתי שלמה שנאמר תורת ה' תמימה, אמר הקב"ה אתן אותם לדור הזה יש בהן בעלי מומין, אמתין עד שיעמדו בניהם אני מאחר בשמחתה של תורה, מה עשה הקב"ה רפא אותם ונתן להם התורה, ומנין שמי שהיה סומא היה רואה שנאמר וכל העם רואים את הקולות וגו', ומי שהיה חרש שמע שנאמר נעשה ונשמע וגו', מי שהיה חגר נעשה שלם שנאמר ויתיצבו בתחתית ההר, ולזה יצאה נשמתם כדי לחדשם ולעשותם בריה חדשה:
<b>עוד</b> היה זמן מתן תורה אחר ו' ימים בחדש, כמו שהקב"ה אחר שחדש עולמו בששה ימים וביום הששי ברא אדם ובא יום השבת והגין עליו, כן אחר יום ו' בסיון נתחדשו ישראל ונתנה להם התורה להגן עליהם, כמאז"ל ביום ו' נתנה תורה, עוד היה בו' לחדש, לפי שאז"ל ויהי ערב ויהי בקר יום הששי, ה' יתירה למה, מלמד שהתנה הקב"ה עם מעשה בראשית וא"ל אם ישראל מקבלים את התורה מוטב ואם לאו אני מחזיר אתכם כו', א"כ לזה נתנה תורה ביום הששי כמו שהיה תנאי ביום ששי של בריאת עולם:
<b>עוד</b> במדרש בחדש השלישי. למה בחדש תאומים, שלא יהא פתחון פה לעכו"ם לומר אילו נתן לנו התורה היינו מקיימין אותה, א"ל הקב"ה ראו באיזה חדש נתתי התורה במזל תאומים, שאם יבא עשו איש שעיר להתגייר ולעשות תשובה יבא וילמוד תורה, עד כאן במדרש:
<b>עוד</b> נתנה במזל תאומים מרוב חבתו לישראל שקראם יונתי תמתי אל תקרי תמתי אלא תאומתי, ולזה ניתנה תורה בשני לוחות, עשה ולא תעשה, טהור וטמא, כשר ופסול, מותר ואסור, תורה שבכתב ותורה שבעל פה, וישראל הם תאומתו, אחד באחד יגשו, אחד אלו ישראל שנאמר מי כעמך ישראל גוי אחד, וכן י"ב שבטים וישראל אביהם י"ג גימ' אח"ד, באחד זה הקב"ה שנאמר ה' אלהינו ה' אח"ד, וכן באח"ד גימ' י"ה חציו ככולו, וזר לא יבא ביניהם, זה הוא סמאל שהוא מלאך וכלמר עושה מלאכיו רוחות, ורוח לא יבא ביניהם, לפי שנעשו בני חורין ממלאך המית, וכן רו"ח בא"ת ב"ש גימ' ז"ה סמא"ל:
<b>לצאת</b> בני ישראל מארץ מצרים בא לומר למה חדש השלישי ולא חדש ראשון ולא חודש שני, לזה אמר לצאת בני ישראל מארץ מצרים שכולה גלולים ונטמאו ישראל מאותו אויר של ארץ מצרים וצריכין ליטהר עד שיספרו ז' ימי לבון נשמתם שהם ז' שבועות, שבעת כתיב מלה מורכבת שב עת, שישבו עד שיטהרו, עד שיבא יום חמשים בזריקתו מים טהורים, ואין מים אלא תורה שיקבלו יום חמשים ויחזרו הנשמות לתיק שלהם, ע"ת במלואו עי"ן תי"ו גימ' לתיק"ו:
<b>ובמדרש</b> א"ר הושעיא שנה לנו ר' חייא הגדול גיורת שבויה ומשוחררה לא ינשאו עד ג' חדשים, כך ישראל נקראו גרים שנאמר כי גרים הייתם וגו', שביים שנאמר והיו שובים לשוביהם, משוחררים שנאמר אני ה' אלהיכם אשר הוצאתי אתכם מארץ מצרים מהיות להם עבדים וגו', אמר הקב"ה אמתין להם ג' חדשים ואח"כ אתן להם את התורה ע"כ. זהו לצאת שהיו שבויים הם עתה משוחררים בני שררה, ולזה בחדש השלישי עד שיעבור מהם ג' כחות הטומאה, שהם ג' בכורות הנזכר בפרשת בא אל פרעה, ולא שהמשילם לגיורת ולשבויה ולמשוחררת שאלו אינם ראויים לינשא עד ג' חדשים שהם צ' יום וישראל לא המתינו אלא נ' יום, ורבי הושעיא לפי שהמשילם לגיורת לשבויה ולמשוחררת כנגד אלו השלשה אמר בחדש השלישי. ולמה דמה אותם בג' דברים אלו לפי שישראל במצרים מהם היו מוכתבים למלכות לעשות מלאכת המלכות כגון בנין החומות בחומר ולבנים. ולשמור המדינה ולמלחמה, אלו כנגד שבוים, ומהם היו להם אדונים שהיו שולטים עליהם כאדון ששולט על עבדו, כנגד אלו קראם משוחררים, ומהם לא היו מוכתבים למלכות ולא היה להם אדון, אבל כשהיו רואים אותם היו לוקחים אותם על כרחם באנגרייא, כנגד אלו קראם גרים, ר' לוי אמר לבן מלך שעמד מחליו אמר פדגוגו ילך לו לבית הספר אמר המלך עדיין לא בא זיוו של בני והוא הולך לאסכולי אלא יתעדן בני שנים וג' חדשים במאכל ומשתה, ואח"כ הוא הולך לאסכולי, כן כיון שיצאו ישראל ממצרים היו ראוים לקבל התורה והיה בהם בעלי מומין משעבוד טיט ואבנים ולבנים אמר הקב"ה עדיין לא בא זיון של בני והם מקבלים את התורה אלא יתעדנו בני שנים שלשה חדשים בבאר ובמן ובשליו, אח"כ מקבלים את התורה ע"כ. כונת ר' לוי לומר שישראל אינם צריכין שיטהרו מכחות הטומאה כמ"ש ר' הושעיא שכבר הקב"ה העבירם והכה שלשה בכורות אלא הג' חדשים הוא לקנות שלימות והכנה לקבל התורה, ולזה אמר יתעדנו בני ב' וג' חדשים כלומר יתחדש חומרם. והזכיר ג' דברים באר ומן ושליו כנגד ג' חדשים שהם כנגד ג' יסודות, ויסוד הרביעי שהוא יסוד האש נזדכך בהר סיני שנאמר מפני אשר ירד עליו ה' באש, פירוש בשביל אש שהיא התורה שהיא אש. ולזכך יסוד האש זה ירד עליו ה' באש, יש אש שהיא התורה אוכלת אש שהוא יסוד האש, ופירוש אוכלת מזככת. וכיוון לומר שראויים הם לקבלת התורה אלא המתין עד ג' חדשים כדי שיהיה להם זיו:
<b>ביום</b> הזה באו מדבר סיני היל"ל ביום ההוא, רז"ל אמרו מובא בפירש"י ז"ל שיהיו ד"ת חביבין עליך כאילו היום נתנה. עוד נאמר שאמר ביום הזה וגם אומרו מדבר סיני, כי היל"ל באו למדבר סיני וג"כ אומרו אח"כ ויסעו מרפידים ויבאו מדבר סיני, הביאה כבר אמרה שאמר ביום הזה באו מדבר סיני, לפי שאמר הקב"ה למשה במצרים החדש הזה לכם ראש חדשים, א"ל זה החודש ראש לשני חדשים הבאים אחריו מיעוט רבים שנים, רמז להם שאחר שיבאו שני ראשי חדשים יקבלו התורה בר"ח השלישי, ומשה אמר כן לישראל ומאותו יום שיצאו ישראל ממצרים ומיום שאמר להם החדש הזה כל דבורם היה מתי יבא אותו יום ר"ח שי או לסיני ויקבלו התורה, כל דבורם היה בזה מיום שיצאו ממצרים, זהו לצאת בני ישראל מארץ מצרים וגו', ביום הזה באו מדבר לשון דבור, לפי שראו ענני כבוד היו מקיפים אותם והבאר הולך לפניהם ומן יורד להם בכל יום, והיו אומרים אם כך בלא קבלת התורה יש לנו כל הכבוד הזה כ"ש אחר קבלת התורה. וכן היה ראוי להיות אלא שגרם חטא העגל א"כ פירוש באו מדבר סיני, שכל דבורם היה לבא להר סיני, א"כ פירוש באו אינו ביאה אלא לבוא, לז"א אח"כ ויבאו מדבר סיני, פירוש ויסעו מרפידים ששם רפו ידיהם מהתורה וחזרו לדבורם לומר מתי יגיעו להר סיני מרוב חשקם ותאוותם והיו אומרים סיני סיני, לזה ב"פ סיני:
<b>עוד</b> אמרו במדרש על אומרו ביום הזה ולא אמר ביום ההוא, אמר הקב"ה לישראל בני הוו קורין את הפרשה הזו בכל שנה ואני מעלה עליכם כאילו אתם עומדים לפני הר סיני ומקבלים את התורה שנאמר ביום הזה באו מדבר סיני, ואמר ויחנו במדבר ולא אמר במדבר סיני וחזר ואמר ויחן שם ישראל וכשאמר ויחנו לא אמר מי חנה, אלא אמר כאן ב' חניות אחת לערב רב ואחת לישראל, לערב רב אמר ויחנו בלשון רבים כי לא היו בלב אחד, ולא אמר מדבר סיני, כי הם לא קבלו התורה כמ"ש, ואותו מדבר להם כמו שאר המדברות, לזה אמר במדבר סתם, אבל ישראל שמגמת פניהם הוא סיני, לז"א ויחן, שכלם בלב אחד הוא נגד ההר, שמיום שיצאו ממצרים ודלג להם הקץ וישבו רד"ו שנה כמנין הה"ר, זה היתה מגמתם:
<b>ומשה</b> עלה אל האלהים. כשראה שהם בלב אחד כמ"ש נגד הה"ר במ"ק י"ב, ומשה נצטרף עמהם י"ג גימ' אח"ד, אז נתעלה משה שידע שהם ראויים לתורה ולכל מעלה, ומאין ידע זה ממראה הסנה, שא"ל ה' וארד להצילו לא אמר וחרד להצילם, וממעלתם של ישראל עלה הוא כמשז"ל על פסוק לך רד כי שחת וגו' כלום נתתי לך מעלה אלא בשביל ישראל כו':
<b>עוד</b> ומשה עלה וייחד הוי"ה עם אדני שסודם האלהים, וכשייחד וחבר למעלה אז נעשה החבור למטה שאמר לו כה תאמר לבית יעקב, מדת כה תאמר לבית יעקב אלו הנשים, אבל לבני ישראל תגיד תמשוך להם מעולם הזכר, וכן תגיד גימ' מעולם הזכר ע"ה, וכן תגיד גימ' זי"ת רענן קראך, שמשם בא הזרע לישראל שנאמר ממני פריך נמצא, ומשם יצאו י"ב שבטים, תגיד במ"ק י"ב, וכן תגיד גימ' הנשמה י"ב עה"א, שמשם באה הנשמה לי"ב שבטים מי"ב צרופים, ובזה נשלם החבור ויהיה זווג שלם, ואז תנתן התורה שהיא מצות עשה ומל"ת. המצות ל"ת הנשים חייבות שנאמר איש או אשה כי יעשו מכל חטאת האדם אשר לא תעשינה וגו', שהם סוד זכור ושמור, שהם תורה שבכתב ותורה שבעל פה ב' לוחות, וזהו אנכי ולא יהיה לך בדבור אחד נאמרו שהוא סוד החבור, וזהו שאמר ויקרא אליו ה', קריאה בהוי"ה ואמירה בפה, זהו לאמר כה תאמר והבן. ומכאן תבין שאין לערב רב חלק בכל זה, שמי שיבא בין המלך והמלכה חייב מיתה ואין זר עובר ביניהם:
<b>אתם</b> ראיתם אשר עשיתי למצרים. שאבדתי אותם מן העולם כדי שתהיו בטוחים ולא תהיה דעתכם טרודה בעבודתי, ואשא אתכם שנשאם על מרכבתו שהם כנפי נשרים, על כנפי נשרים בגימ' על ארבע מחנה שכינה, זהו ואביא אתכם ואבא כתיב שנכנסתי עמכם במרכבה. כל זה עשיתי שלא יעלה בדעתכם שפדיתי אתכם כדי שאשתעבד בכם, כמו עבד שקונים אותו מרבו שעובד לרבו שני כל העבדות שהיה עובד לרבו ראשון, אבל אתם ואביא אתכם אלי כאב שמכניס בנו לטרקלין שלו ומרכיבו על מרכבתו מרכבת המשנה אשר לו:
<b>ועתה</b> אם שמוע תשמעו וגו' והייתם ני סגולה, כמו המלך כשיש לו דבר נאה ונחמד מכניסו בבית גנזיו כדי שישתעשע בו בעתים ידועים הוא לבדו, זהו והייתם לי וגו' ואמר אם שמע תשמעו קרי ביה תישמעו, יהיו כל האומות נשמעים וכפופים לכם. ואמר ושמרתם את בריתי הוא המילה, ופירוש מילה כריתה, כמו בשם ה' כי אמילם, וד' ערלות יש, נאמר ערלה בפה שנאמר ערל שפתים, ונאמר ערלה באזן שנאמר ערלה אזנם, ונאמר ערלה בלב שנאמר ערלי לב, ונאמר ערלה בגויה שנאמר ונמלתם וגו', ובמילת אלו הד' ערלות נכללו כל המצות ל"ת, וזהו ושמרתם את בריתי כל מקום שנאמר השמר פן ואל הוא מצות לא תעשה, והכל הוא בשמירת המילה למול הד' ערלות, וכן והייתם לי סגולה מכל. ס"ת מילה ור"ת בגימ' קול הוא קול, הנמול, ונשמע קולו בבאו אל הקדש, לי סגולה בגימ' חלק, כי חלק ה' עמו:
<b>כי</b> לי כל הארץ. כלומר אם יאמר הת"ח אתעסק במלאכות שהעולם צריך להם לישובו, כמו זריעת זרעים ונטיעת אילנות וחרישה ושאר מלאכות שהם ישובו של עולם, כי לא תהו בראה לשבת יצרה, ואנו צריכים לזה כדי שנהיה פנויים לעבודתך, לז"א כי לי כל הארץ, כלומר הרי בראתי בנ"א רבים לעבודתו של עולם כדי שיתעסקו בישובו, זהו כי לי כל הארץ, ואתם תהיו לי, כלומר אבל אתם לומדי תורה תהיו לי פנויים כמו כהן גדול שהוא מצוי ופנוי לעולם לעבודה ומן המקדש לא יצא וכל אחיו הכהנים עושין לו מלאכתו, הכהנים שהם מוזהרים על הטומאה, ולא הישראלים כדי שיהיה קדוש, וכן אתם תהיו ממלכת כהנים נגד כ"ג, וגוי קדוש נגד אחיו הכהנים, ואמר אלה הדברים אשר תדבר, לפי שאמר ועתה אם שמוע תשמעו, ופירש אם הוא על תנאי וכל תנאי הוא כפול הן ולאו כמ"ש פ' בחקותי ופ' תבוא, שאמר אם בחקתי תלכו ונתתי, אם לא תשמעו יהיה כך וכך כו' מהאלות, ולז"א אלה הדברים אשר תדבר שהוא ההן אבל לא הלאו, זהו ויבא משה וגו' וישם לפניהם, לא אמר ויאמר להם או וידבר אליהם אלא וישם לפניהם, שהעריך להם הדברים כדי שיבינו ברמז שמכלל הן לאו, לזה קרא לזקנים שיש להם בינה יותר משאר העם, ושאר העם הבינו ההן והלאו וידעו כונתו של הקב"ה שלא רצה לומר להם לאו שלא להפחידם כאב רחמן, ואמרו כל אשר דבר ה' נעשה הוא מאמר ההן אנו נקבל ג"כ הלאו, זהו רבוי כל אשר דבר ה' נעשה, וישב משה את דברי העם אל ה' שאמר שקבלו עליהם הלאו, ובזה תבין למה לא אמר נעשה ונשמע אלא נעשה לבד, כי נעשה הוא על מצות עשה שהוא בהן ונשמע הוא על מל"ת, וזה כבר נרמז ברבוי כל:
<b>ויאמר</b> ה' אל משה הנה אנכי בא אליך בעב הענן. כשבא משה ואמר הדברים לישראל ראה הקב"ה דבריהם שאמרו רצוננו לראות את מלכנו, א"ל הקב"ה שמעתי, כמ"ש במשנה תורה שמעתי את קול דברי העם הזה היטיבו אשר דברו, א"כ להפיק רצונם אנכי בא אליך בעב הענן כדי שיוכלו לראות כי לא יראני האדם וחי, ועכ"ז לא ראו אלא ומראה כבוד ה', כרואה מתוך מראה. ובעבור ישמע העם בדברי עמך כדי לגדלך בפניהם כמ"ש במדרש, ר"י אומר שאמר הקב"ה למשה הריני אומר לך דבר ואת מחזירני ואני מודה לך, שיהיו ישראל אומרים גדול משה שהודה לו המקום שנאמר וגם בך יאמינו לעולם. ויגד משה וגו', א"ל אם הדבור אלי הוא כדי שיאמינו בי כבר האמינו שנאמר ויאמינו בה' ובמשה עבדו, אבל עתה אינם רוצים אלא אל ה', ר"ל שתדבר אתה עמהם כי רצונם לראות מלכם, זהו ויגד משה את דברי העם אל ה':
<b>ויש</b> מי שפירש על מה שאמר וישב משה ואמר אח"כ ויגד משה, שהביא בידו התשובה ולא הספיק להגידה עד שנגלה עליו דבורו של מקום שנאמר הנה אנכי בא אליך בעב הענן ואז הגידה ובמה שאמרנו הכל מתורץ, כי וישב משה הוא לומר שקבלו עליהם הלאו של אם שמוע תשמעו, ויגד משה הוא לומר שרצונם לראות מלכם כמ"ש אל ה'. ובגמ' דשבת פ' ר"ע (דף פ"ז) תניא וישב משה וגו' וכתיב ויגד משה וגו', מה אמר לו הקב"ה למשה ומה א"ל משה לישראל ומה אמרו ישראל למשה ומה השיב משה לפני הגבורה, זו מצות הגבלה דברי ר"י. ר' אומר בתחלה פירש עונשה דכתיב וישב משה, דברים שמשבבין לבו של אדם, ולבסוף פירש מתן שכרן דכתיב ויגד משה דברים שמושכין לבו של אדם כאגדה, ואיכא דאמרי בתחילה פירש מתן שכרן דכתיב וישב משה דברים שמשיבין דעתו של אדם ולבסוף פירש עונשם דכתיב ויגד משה דברים קשים כגידים. ופירש"י ז"ל ויגד וישב וכי מה אמר הקב"ה למשה בין וישב משה לנעשה ונשמע לויגד משה שיאמר להם לישראל, ומה אמרו ישראל למשה על כך שהוצרך משה להגיד למקום והלא לא נאמר בינתים אלא אנכי בא וגו', זו מצות הגבלה אע"פ שנכתבה אחר מצות פרישה בשלישי נאמר לו והוצרך להשיב שקבלו עליהם עונשה, שנאמר כל הנוגע בהר מות יומת. משבבין כמו וילך שובב שמונעין מלקבל שאם יקבלו יענשו, הדברים הללו משבבין לבו של אדם מן המקום ואע"פ כן קבלו עליהם. כגידין ירק מר. רש"י ז"ל הרגיש שמלשון הברייתא נראה ששואל על ארבעה דברים, שאמר מה א"ל הקב"ה למשה, ומה אמר משה לישראל, ומה אמרו ישראל למשה, ומה השיב משה לפני הגבורה. וא"כ לא יבא לנכון דברי ר' יוסי ולא דברי ר', שמדבריהם נראה שלא באו אלא להשיב על אחד מה אמר משה לפני הגבורה, רבי יוסי אומר זו מצות הגבלה שקבלו עליהם עונשיה, ומדברי רבי נראה שבא להשיב מה אמר משה לישראל, שא"ל דברים שמשבבין לבו של אדם, או דברים שמושכין דעתו של אדם, ושאר השאלות ששאלה הברייתא לא השיבו עליהם. לזה פירש רש"י ז"ל שאינם אלא שני דברים ושתי שאלות, אחת מה אמר הקב"ה למשה, ומשה שיאמר לישראל, ז"ש הברייתא מה א"ל הקב"ה למשה ומה אמר להם משה לישראל, פירוש שיאמר להם משה לישראל. ומה אמרו ישראל, פירוש ומה אמרו ישראל ומיד השיב משה לפני הגבורה, זו מצות הגבלה שהשיב לו להקב"ה שקבלו עליהם עונשה, שנאמר כל הנוגע בהר מות יומת, והאחרת מה אמר להם משה לישראל הן דברי רבי שאמר בתחלה פירש עונשה ולבסוף פירש מתן שכרה, ומר אמר חדא ומר אמר חדא ולא פליגי, כל אחד השיב על שאלה אחת:
<b>ויאמר</b> ה' אל משה לך אל העם וקדשתם היום ומחר. כמו שהתורה נתנה אחר ב' ימים שנאמר ואהיה שעשועים יום יום כן אדם חומר וצורה, תורה שבכתב ותורה שבעל פה, כמ"ש ר' יודן חרב פיפיות ב' פיות תורה שבכתב ותורה שבעל פה, ב' לוחות מצות עשה ומצות ל"ת, יומם ולילה לא ישבותו, והגית בו יומם ולילה. ולזה התחילה התורה בב' בראשית, זהו וקדשתם היום ומחר, יום בא"ת ב"ש מפי, מחר בא"ת ב"ש יסג, גימ' ע"ג, גימ' חכמה, מפי היא הבינה שהיא פה החכמה, א"כ לזה אמר וקדשתם היום ומחר, מחר היינו רחם רמ"ח איבריהם, וכן היום רמז לאברהם שהוא היום, כחום היום. מחר רחם ליצחק שצריך לרחם שהוא אברהם שסודו רחם שהוא כפות תחת ידו, זהו מחר רחם, והיו נכונים ליום השלישי, זה יעקב שהוא שלישי שהוא תורה שבכתב. ובזוהר אמר רשב"י בשעתא דקב"ה בעא לאתגלא בטורא דסיני קרא קוב"ה לכל פמליא דיליה ואמר לון השתא ישראל רפיין ולא ידעין נימוסין ואנא בעי לאתגלא עלייהו בחילא דגבורה ולא יכלי למסבל אבל אתגלי עלייהו ברחמי ויקבלון עלייהו נימוסי, הה"ד ויהי ביום השלישי, ביום השלישי ודאי דאיהו רחמי ע"כ. ואמר וכבסו שמלותם, ולא בגדיהם, רמז על ד' יסודות, וכן וכבסו שמלותם גימ' זו היא טבילה לארבעה יסודותיהם, ולזה לא אמר בגדיהם. עוד בגדיהם שבכל מקום הוא מלשון בגד בוגדים בגדו, והכונה לעזוב החטא שהוא הבגד, זהו וכבס בגדיו וטהר שלא יטבול ושרץ בידו, אבל עתה כבר פסקה זוהמתם והם בריה חדשה, ואמר למשה שיקדש רמ"ח איבריהם, וזה רמז לו באומרו ומחר שהוא רמ"ח כמ"ש, והכבוס הוא לד' יסודות:
<b>והיו</b> נכונים לשלשת ימים. אחר שנתקדשו ממים העליונים כמ"ש בזה, יוכל לקבל אורו של יום ג' אחר שנזדכך חומרם ויוכלו לראות ולקבל התורה, וזהו שאמר ירד ה' לעיני כל העם על הר סיני, שיהיה להם עין הראות, ולזה וכל העם רואין את הקולות שנזדכך חומרם והיו רואין הקולות שהם רמוזים ביעקב שנאמר הקול קול יעקב שהוא יום שלישי. על ה"ר סינ"י, ר"ת ה"ס שהוא תורה שבכתב, ע"ל תורה שבעל פה, והבן:
<b>והגבלת</b> את העם סביב לאמר כל הנוגע בהר מות יומת בא להזהירם שלא יכנס כל אחד בגבול חבירו וכל אחד ידע גבול, לפי שעתיד לעשותם דגלים ולעשותם מחנות, מחנה שכינה מחנה לויה מחנה ישראל, וכן לעתיד כשיבנה ב"ה שלא יקרב כל זר והזר הקרב יומת, ואפילו כ"ג לא היה נכנס לפני ולפנים כי אם ביום הכפורים באימה, והיו מתפללים עליו כל ישראל שיצא בשלום ויום טוב היה עושה כשהוא יוצא בשלום, ולזה רמז בוי"ו וגם הכהנים וגו'. וכן אמרו במכילתא לא תגע בו יד לא באהל מועד ולא בשילה ולא בבית עולמים, ואמרו כן מאומרו לא תגע בו יד ולא אמר בהר, אלא בא לומר בכל מקום ששם שכינה, וכן אמר וגם הכהנים הנגשים אל ה' וגו' מלמד שהיה להם מחיצה לעצמן כו', וכן ג"כ להזהירם שינהגו בה בתורה קדושה, וילמדו ק"ו ומה אם על ההר אמר לא תגע בו יד כ"ש על התורה שצריך ללמדה בקדושה ובטהרה, ולא אמרו איו ד"ת מקבלין טומאה אלא על תורה שבע"פ, דיקא דקתני אין דברי תורה ולא אמרו אין תורה, וכן מהפסוק שהביא ראיה שנאמר הלא כה דברי כאש, דברי דייקא. ובתנא דבי אליהו כשנשברו הלוחות נגזרה גזירה על ישראל שילמדו תורה מתוך צער ומתוך השעבוד ומתוך טלטול ומתוך טנוף ומתוך דוחק ומתוך שאין להם מזונות, ובשביל אותו הצער שמצטערים עתיד הקב"ה לשלם שכרם לימות המשיח כפול ומכופל, שנאמר הנה אלהים בחזק יבא וכו', הובא בילקוט סימן תמ"ה בישעיה. הנה נראה שאם לא נשתברו הלוחות לא היה ראוי ללמוד מתוך טנוף אלא מתוך קדושה וטהרה, ואמר ו' פעמים מתוך כנגד ימות השבוע, כי בשבת לא יש לא צער ולא שעבוד ולא דוחק ולא טנוף ולא חסרון מזונות, ולזה נתנה תורה בשבת לומר שעיקר למוד התורה הוא בשבת:
<b>לא</b> תגע בו יד. כתב רבינו בחיי ז"ל. לא תגע בו יד והלא כבר נאמר כל הנוגע בהר מות יומת, אבל ביאורו לא תגע בו יד לא תהא מיתתו במגע יד כגון בחנק או בשרפה כי אם מרחוק כגון בסקילת אבנים או בחצים, זהו כי סקול יסקל או ירה יירה, ופירש כן לפי שאינו יכול ליקחהו להרגו שההולך ג"כ הוא עובר:
<b>במשוך</b> היובל. פירש"י ז"ל ושופר של אילו של יצחק היה. וכתב רבינו בחיי ז"ל וכונתו לומר כי אע"פ שהיה עולה והעולה כלה כליל החזירו הקב"ה לחיותו הראשונה, וכן בפרקי ר' אליעזר ר' חנינא בן דוסא אומר איל שנברא בין השמשות לא יצא ממנו דבר לבטלה, איבריו של איל הוא יסוד שעל גבי המזבח הפנימי, גידיו הם י' נימין של כנור של דוד שהיה מנגן בו, עורו הוא אזור של אליהו, ב' קרניו של שמאל תקע בו הקב"ה בסיני, שנאמר ויהי קול השופר וקרן של ימין הוא גדול מן השמאל ועתיד לתקוע בו לעתיד שנאמר והיה ביום ההוא יתקע בשופר גדול ע"כ. ובא ללמדנו שאע"פ שימותו בשמעם קולו של הקב"ה יש בידיו להחיותם, ועוד להודיעם שהתורה נותנת חיים ללומדיה, כמ"ש ר"א פ' שני דייני גזרות (קי"א:) עמי הארץ אינם חיים שנאמר מתים בל יחיו רפאים בל יקומו יכול לכל, ת"ל רפאים זה המרפה עצמו מד"ת, א"ל ר' יוחנן לא ניחא ליה למרייהו למימר הכי, אלא היכי מוקמי לה א"ל במרפה עצמו לע"א, א"ל מקרא אני דורש כי טל אורות טלך כל המשתמש בטל תורה טל תורה מחייהו כו', הוה קא חלשא דעתיה, א"ל ר' מצאתי להם רפואה מן התורה ממקום אחר ואתם הדבקים בה' אלהיכם וכי אפשר לו לאדם להדבק בשכינה והלא נאמר כי ה' אלהיך אש אוכלה הוא אלא כל המשיא בתו לתלמיד חכם ועושה פרקמטיא לת"ח והמהנה תלמיד חכם מנכסיו מעלה עליו הכתוב כאלו מתדבק בשכינה, וזהו שאמר במשוך היובל, למה שמושכין חיים מהיובל ששם החיים, וזה רמז לא יחיה, שעתידין למות במשוך היובל, ושעתיד להוריד עליהם טל שעתיד להחיות בו המתים מהיובל, והבן. וכן אמר (פרקי אבות) גדולה תורה שהיא נותנת חיים לעושיה בעולם הזה ובעולם הבא וכו':
<b>ובזוהר</b> לא תגע בו יד, זה טורא דסיני דאיהו כשאר טורי עלמא כיון דאתחזי עליה יקרא דמלכא קדישא כתיב לא תגע בו יד מאן דקריב למלכא לכ"ש, ומה טורא בסיני יכיל בר נש לאושיט ביה ידא באורח יקר בדחילו כתיב לא תגע בו יד סתם ואפילו באורח יקר, מאן דאושיטו ידא באורח קלנא לגבי מלכא לא כ"ש:
<b>ויאמר</b> משה אל העם היו נכונים לשלשת ימים. הקב"ה א"ל וקדשתם היום ומחר והיו נכונים ליום השלישי, הוא מדת התפארת ששם רמוז משה, שנאמר מוליך לימין משה זרוע תפארתו, ומרוב ענותנותו כלל עצמו, ואמר והיו נכונים לשלשת ימים:
<b>ויהי</b> ביום השלישי בהיות הבוקר ויהי קולות. למה היו אלו הקולות אלא אלו קולות של מלאכי השרת שהיו מיבבין ומיללין על סלוק התורה, ולזה ויהי לשון צער. וברקים ב"ר קי"ם, ר"נ המלאכים שהם קיימים, וכתיב קלת חסר לפי שאינם בני חומר, לזה לא היה להם קול שלם בערך החומריות כמו שאמרו (שבת פ"ח) אמר ריב"ל בשעה שעלה משה למרום אמרו מלאכי השרת מה לילוד אשה בינינו, אמר להם לקבל התורה בא, אמרו לפניו רבש"ע חמדה גנוזה לפניך תת"ק ע"ד דורות קודם שנברא העולם ואתה משתעשע בה בכל יום אתה מבקש ליתנה לב"ו מה אנוש כי תזכרנו תנה הודך על השמים וגו'. המאמר במקומו ארוך, נראה ממנו שהוקשה עליהם נתינת התורה לבשר ודם, ולזה היה בבוקר. ובזוהר תאנא בהיות הבוקר כד אתער זכותיה דאברהם דכתיב ביה וישכם אברהם בבקר, כדי לרועעם ולשברם שנאמר ברן יחד כוכבי בקר ויריעו כל בני אלהים, ברן יחד כשענו יחד שיחדו כולם פה אחד ואמרו כל אשר דבר ה' נעשה והקדימו נעשה לנשמע, אז ויריעו כל בני אלהים שהם המלאכים, ויריעו כמו תרועם בשבט ברזל שנשתברו והודו בעל כרחם ואמרו ה' אדונינו מה אדיר שמך בכל הארץ, ואילו תנה הודך על השמים לא כתיב:
<b>ובמדרש</b> א"ר ישמעאל בשעה שהקדימו ישראל נעשה לנשמע יצתה בת קול ואמרה בני מי גלה לכם רז זה שמלאכי השרת משתמשים בו, שנאמר ברכו ה' מלאכיו גבורי כח עושי דברו ברישא והדר לשמוע בקול דברו:
<b>עוד</b> במדרש ברכי נפשי את ה' ה' אלהי גדלת מאוד. זש"ה לך ה' הגדולה והגבורה וגו' והמתנשא לכל לראש, א"ר חוניא את מוצא הכל מקלסין להקב"ה שנאמר ממזרח שמש עד מבואו וגו' ואין קלוס גדול להקב"ה אלא קלוסן של ישראל, שנאמר עם זו יצרתי לי תהלתי יספרו, תדע שכן כתיב ברכו ה' מלאכיו וגו' לשמוע בקול דברו, עושה דברו ל"ל ולמה אמר כן, אלא בישראל הכתוב מדבר שעמדו בסיני והקדימו נעשה לנשמע, משמקלסים ישראל מקלסין המלאכים אחריהם שכן כתיב בתריה ברכו ה' כל צבאיו אלו המלאכים, הוי המתנשא לכל לראש, אלו ישראל שנאמר כי תשא את ראש בני ישראל:
<b>והואיל</b> ואתא לידן אסיים המאמר אע"פ שאינו לענין דידן, ד"א לכל לראש, ראש אתה לכל הקילוסין שקלסו שנאמר ומרומם על כל ברכה ותהלה מי ימלל גבורות ה' ולך דומיה תהלה, תדע לך שכן הוא, שאמר דוד קמ"ז מזמורים וקלס להקב"ה בפיו שנאמר תהלת ה' ידבר פי, לסוף קלסו ברמ"ז איברים שנאמר כל עצמותי תאמרנה ה' מי כמוך. לא הניח אבר שלא קלס בו להקב"ה, בסוף אמר להם מה אתם סבורים מפני שקלסתי בכל הדברים הללו שמא נגעתי באחד מרבי רבבות של שבחיו, עדיין אני בראש, הוי המתנשא לכל לראש ע"כ:
והטעם שהקדימו נעשה לנשמע לפי שא"ל משה מצות עשה קודם ואמרו עליהם נעשה ואח"כ א"ל מצות ל"ת ואמרו עליהם נשמע, פירוש לקבל עלינו שלא לעשות. וכן במדרש בתחילה פירש להם מתן שכרן שנאמר וישב משה דברים שמשיבין לבו של אדם, ולבסוף פירש עונשם שנאמר ויגד משה דברים שקשים כגידים, ועוד לפי שישראל הם קרובים לעשיה אמרו נעשה, והשמיעה היא מלמעלה שנאמר מן השמים השמיעך את קולו אמרו ונשמע ועוד יכולין לומר על ששמעו מפי הגבורה אמרו נעשה, ועל מה ששמעו מפי משה שאמרו דבר אתה עמנו ונשמעה אמרו ונשמע וכו'. תמצא שכאן פרשת יתרו כתיב ויענו כל העם יחדיו ויאמרו כל אשר דבר ה' נעשה, ובפרשת משפטים אמר ויקח ספר הברית ויקרא באזני העם ויאמרו כל אשר דבר ה' נעשה ונשמע, ולפי שהיה להם לומר נשמע לבד ואמרו נעשה קודם לזה דרשו מ"ש, ועוד לפי שתכלית הגמר הוא העשיה שנאמר ולמדתם אותם ושמרתם לעשותם לזה הקדימו מה שהוא התכלית, ולזה אמר מי גלה רז זה לבני וכו':
<b>ובמדרש</b> למה הקדימו נעשה לנשמע אלו אמרו ישראל רבש"ע עד שלא שמענום קיימנום, אנכי קיים יעקב, שנאמר ויאמר יעקב אל ביתו הסירו את אלהי הנכר, לא תשא קיים אברהם שנאמר הרימותי ידי אל ה'. זכור קיים יוסף שנאמר וטבוח טבח והכן וכתיב והיה ביום הששי והכינו, כבד קיים יצחק כשנעקד והיה בן ל"ח שנה. לא תרצח קיים יהודה שנאמר מה בצע כי נהרוג את אחינו וכו', לא תנאף קיים יוסף באשת אדוניו. לא תגנוב קיימו השבטים שנאמר ואיך נגנוב וגו', לא תענה קיים אברהם שהעיד לכל באי עולם שאתה רבון כל המעשים שנאמר ויקרא שם אברם בשם ה', אף הוא קיים לא תחמוד שנאמר אם מחוט ועד שרוך נעל וכו'. ופירוש כי בספר תורה הוא בלא נקוד ויכולים לומר נעשה בקמ"ץ שכבר נעשה שקיימום האבות קודם ששמענום. עוד הקדימו נעשה לפי שהדברות הם ה' נגד ה', כנגד ה' ראשונים אמרו נעשה וכנגד ה' אחרונות שהם תלוים בלאו אמר נשמע. נעשה ונשמע בגימ' ישקני מנשיקות:
<b>וכתב</b> רבינו בחיי ז"ל. ויהי קולות הקולות היו קולות המלאכים שמקלסים להקב"ה בכל בקר ובקר שנאמר ברן יחד כוכבי בקר, וברקים הם ג"כ המלאכים שנאמר עושה מלאכיו רוחות משרתיו אש לוהט. וכתיב ונוגה כאש ומן האש יצא ברק ענן כבד כדי להפריש בין ישראל ובין המלאכים שאם היו רואים אותם היו נרעדים בראייתם. ויחרד כל העם אשר במחנה לפי שלא היו יכולין לקבל לפי שהיו רחוקים ומשה קרבן כדי שיוכלו לקבל הדברים ובקרובן יהיה להם יותר כח ויותר חוזק, זהו ויוצא משה את העם לקראת האלהים מן המחנה ויתיצבו וגו':
<b>והר</b> סיני עשן כולו. טבע העשן להיות בעצים בדבר שהאור נאחז ונתלה בו לא בהר, ועוד שהיה לו לינקד בציר"י תחת השי"ן, רש"י ז"ל הרגיש זאת ואמר אין עשן זה שם שהרי נקוד השי"ן פת"ח אלא לשון פועל כמו אמר שמר, ועוד למה נתן עליו טעם ואמר מפני אשר ירד ה' באש, וידוע הוא שהוא אש שנאמר כי ה' אלהיך אש אכלה הוא, ועוד אומרו באש יאמר מפני אשר ירד ה' ולישתוק כי ודאי הוא אש, ועוד אומר ויעל עשנו היל"ל ויעל עשן, ועוד למה ויחרד החרדה למה, היה לו לשמוח שהניח הקב"ה ופסל כל ההרים שנאמר למה תרצדון הרים גבנונים, כמו או גבן או דק כולכם בעלי מומין. אלא הר סיני חרה אפו והעלה עשן מחרון אף כמו עלה עשן באפו למה מפני אשר ירד ה' עליו באש, שירד בדין ולא ירד עליו ברחמים הואיל והוא נמוך משאר ההרים, ולזה אמר ויעל עשנו לא עשן ממש אלא כעשן הכבשן, כי הכבשן שגורפים אותו בגפת שהוא פסולת של זיתים וטבעם להכניס הלהבה ולא להוציא, לומר שלא הראם חרון אף אלא כבשן בתוכו, ולזה ויחרד וגו', ובסוטה מאי סיני שירדה בו שנאה לעכו"ם לזה ויחרד:
<b>ויהי</b> קול השופר הולך וחזק. כששמעו קול השופר בתחילה נחרדו וכשקרבן משה כמו שאמרתי, אז קול השופר היה נותן להם חוזק לקבל הקול, ולזה חזק ציר"י תחת הזי"ן שופר שפר כתיב שהיה משפרם ומחזקם. ובמדרש ויהי קול השופר הרי זה סימן יפה לישראל בכל מקום שמזכיר שופר, שנאמר עלה אלהים בתרועה וגו', והיה ביום ההוא יתקע בשופר וגו'. משה ידבר היל"ל משה מדבר, ועוד כי עדיין לא היה דבור כי אחר זה אמר וירד ה' ויקרא ה' אל משה ויעל משה, ואמר אח"כ ויאמר ה' אל משה רד העד בעם וגו', וירד משה אח"כ וידבר אלהים את כל הדברים האלה. במדרש וידבר אלהים וגו' משה ידבר, רבי אליעזר אומר מנין אתה אומר שאין הקב"ה מדבר עד שמשה אומר לו דבר שכבר קבלו עליהם בניך, לזה נאמר משה ידבר, אמר לו ר' עקיבא כן הוא הדבר בודאי, ומה ת"ל משה ידבר אלא מלמד שנתן כח וגבורה במשה והקב"ה מסייעו, בקול ובנעימה שהיה משה שומע בו היה משמיע את ישראל, לכך נאמר משה ידבר. וכוונת ר' עקיבא לומר שדברי ר' אליעזר ודאים הם אבל לא מן הפסוק שאם כן היל"ל משה מדבר, אלא אליבא דר' עקיבא כך הוא פירוש הפסוק קול השופר הולך וחזק למשה כדי שידבר. אליבא דר' אליעזר משה ידבר חוזר על האלהים יעננו בקול, ואליבא דר' עקיבא חוזר על וקול שופר הולך וחזק כמ"ש:
<b>וכתב</b> רבינו בחיי ז"ל. משה ידבר והאלהים יעננו בקול, היה פלא גדול שכל ישראל שהם מהלך עשר פרסאות שמעו כלם קולו של משה, ועוד שהיה שם קול השופר היה ראוי לעכב, ועל כן יבאר הכתוב הנם הגדול הזה כי משה ידבר והאלהים נותן לו כח וסיוע בקולו שיוכל להגביה כשיעור שישמעו כל ישראל קולו ויבינו ממנו, ומלת יעננו הוא לשון עזר וסיוע כמו אענה את השמים ע"כ. ובפרק שלשה שאכלו מה ת"ל, בקול בקולו של משה כי הקול רמוז בתפארת א"כ קול לו, והבן:
נאמר בלשון רבים היה היחיד פוטר עצמו מלעסוק בתורה לומר שנאמר בלשון רבים לזה נאמר בלשון יחיד, עוד לומר שאפילו אחד שיושב ועוסק בתורה כאלו לא נברא העולם אלא לו, כמאמר רבי מאיר שאמר כל העוסק בתורה לשמה זוכה לדברים הרבה, ולא עוד אלא שכל העולם כלו כדאי הוא לו. עוד נאמר בלשון יחיד לתת מקום למשה כשעשו העגל לומר שלא נתנה תורה אלא לו, ועוד כמ"ש שמשה רבינו גימ' כלל ישראל עם ח' אותיות, כמו שאמרו בזוהר פרשת תשא ז"ל בההיא שעתא דנחת משה וקביל אורייתא בלחודוי כללא דכל ישראל ואיהו קביל אורייתא אפילו מגלת אסתר דכתיב וקבל היהודים כללא דיהודאי. ועוד נאמר בלשון יחיד שיחשוב אדם כאילו הוא יחיד בעולם ואין בעולם אלא הוא, ובזה לא תשא לא תרצח לא תנאף לא תגנוב כי למי ירצח ולמי ינאף ולמי יגנוב, ועוד למה בלשון יחיד לומר שלא נברא העולם אלא לצוות לזה, כמו שאמרו ז"ל על פסוק כי זה כל האדם, וכן אמר בן עזאי לא נברא העולם אלא לשמשני, כי ברא לו נחתום כדי שימצא פת אפוי, וכן שאר בעלי מלאכות כלם לא נבראו אלא כדי שימצא בעל תורה כל מה שצריך מצרכי העולם ולא יבטל מת"ת בעשייתן, כמו שאמר ז"ל כמה טרח אדם הראשון עד שמצא פת לאכול וכמה טרח עד שמצא בגד ללבוש:
<b>עוד</b> אמר בלשון יחיד לומר מאחר שנעשו נפש אחת ונעשו כלם כאחד שנאמר ויתן שם ישראל ראויים לקבל התורה שהיא תורה אחת, מאחד, ה' אחד, וכן אנכי במ"ק עם האותיות גימ' אחד, לעם אחד, ע"י משה במ"ק עם המלה אחד. ואמר קודם וידבר אלהים ואחר כך אמר אנכי בשם הרחמים, לפי שקודם בא עליהם בדין מהטעם שאמרנו כדי שייראו מלפניו שנאמר והאלהים עשה שייראו מלפניו, או כדי לערבב את השטן גם כדי שלא יקבלוה העכו"ם, וכששמעו לא יכלו לקבל ומתו שכן אמר דבר אתה עמנו ונשמעה ואל ידבר עמנו אלהים פן נמות, לא אמר ה' ולצורך היה מכמה טעמים שאמרנו. ועוד להודיעם שאין תחיית המתים אלא למקבלי התורה, כמו שאמר כי טל אורות טלך כדלעיל, ולזה אמר אנכי בא"ת ב"ש טל מת, כלומר בטל שעתיד להחיות בו המתים אח"כ ברחמים, ולא קשו קראי שכאן אמר וידבר אלהים ובמשנה תורה אמר את הדברים האלה דבר ה' ולא אמר דבר אלהים, אלהיך ע"ה והמלה גי' המחיה, גימ' חס, שחס עליהם והחיים, וכן ר"ת של וידבר אלהים את כל הדברים האלה לאמר, גימ' חס:
<b>אנכי</b> גימ' אחד מיוחד. וכן אחד במספר מרובע פ"א כמנין אנכי, כיצד ח' פעמים ח' הם ס"ד, ד' פעמים ד' הם י"ו, צרף ס"ד עם י"ו הם פ', והאל"ף הם פ"א. ודע כי סוף מספר האחדים הוא ט', כי היו"ד היא בערך האל"ף באי"ק בכ"ר, ואנכי במ"ק ט' וכל מספרו ט' פעמים ט' הם ט'. כיצד ט', תוסיף ט' על ט' הם י"ח במ"ק ט', תוסיף עוד ט' על י"ח הם ז"ך במ"ק ט', תוסיף על ז"ך ט' הם ל"ו במ"ק ט', תוסיף על ל"ו ט' הם מ"ה במ"ק ט', תוסיף על מ"ה ט' הם ד"ן במ"ק ט', תוסיף על ד"ן ט' הם ס"ג במ"ק ט', תוסיף על ס"ג ט' הם ע"ב במ"ק ט', תוסיף על ע"ב ט' הם פ"א במ"ק ט', הרי ממספר גדול עד מספר קטן הכל עולה למספר ט', ואם תדקדק באלו הט' מספרים תמצאם מכוונים על דרך הספירות ממעלה למטה, פ"א הוא רמז לחכמה עד קוצה שכן פ"ה אל"ף גימ' קוץ:
<b>וכתב</b> רבינו בחיי ז"ל. אנכי זו מצות הלב, ואינו ספור כי אם מצות עשה שיודה האדם ויאמין בלבו אמונה שלימה כי יש בורא אחד קדמון ואין עוד מלבדו, וכן מלת אנכי תורה על נמצא, והאחד בראש תורה על היחוד והקדמות, ושאר האותיות כולם עשרות שהם מחלק האחד, וא"כ כל התיבה כלה מעידה על האחדות, ועוד מלת אנכי תעיד על אחד, וכן אחד עולה פ"א במספר מרובע ע"כ. וכן אנכי ה' אלהיך יש בהם י"ג אותיות כמנין אחד. עוד אנכי גימ' כסא, על הים המליכוהו שאמרו ה' ימלוך, ובמעמד הר סיני הושיבוהו על כסא כביכול כרב שיושב ומלמד ומקבלים תלמידיו מצותיו, ואמר אלהיך עד עכשו היה אלוה כל העולם מעתה אלהי ישראל, וכה"א ובך בחר ה' להיות לך לאלהים וגו', וכן אלהיך גימ' ה"ס א', שעל ידך מתחבר אל"ף עם הס, והבן:
<b>וכתב</b> רבינו בחיי ז"ל. הזכיר ב' שמות ה' אלהיך, מדת הרחמים ומדת הדין, שהמצוה הזאת קראוה רבותינו ז"ל קבלת עול מלכות שמים, והמדות האלה הם מדות המלך כנגד העם, כי המלך יצטרך להעמיד הארץ במשפט, שנאמר מלך במשפט יעמיד ארץ, ויצטרך ג"כ שיתנהג עמהם בחסד שנאמר חסד ואמת יצרו מלך וסעד בחסד כסאו ע"כ. ואמר אשר הוצאתיך מארץ מצרים על תנאי זה הוצאתיך שתקבלו אלהותי, שכן אמר הקב"ה לכן אמור לבני ישראל אני ה' וידעתם כי אני ה' אלהיכם המוציא אתכם וגו', ואמר מבית עבדים לפי שהיו תחת יד השרים שהם עבדים לו, א"כ היו עבדים לעבדים, ולזה אנו מברכים בכל יום שלא עשני עכו"ם שלא עשני עבד שהם כלם עבדים מאחר שאדוניהם עבד, שהם מקבלים ממערכת הכוכבים שהם עבדים למה שלמעלה מהם שהם המלאכים, וכן ג"כ שלא עשאני אשה בערך המלאכים הממונים על הכוכבים והם מקבלים מזולתם כמו האשה שמקבלת מבעלה, לזה אנו מברכים שלא עשאני אשה, שלא שם לנו חלק לקבל מהם. וכתב רבינו בחיי ז"ל מבית עבדים שהאדונים שלכם היו עבדים שהרי המצריים הם בני חם, או שהיו עבדים שם וכאילו אמר מבית עבדות. ואפשר לפרש עוד מבית עבדים מבית המזלות שהם עבדים לי, וקרא את המזלות עבדים לפי שהם שרים למה שלמטה מהם שהם ממונים עליהם ועבדים למה שלמעלה מהם, וירמוז כי היו ישראל ראוים לשהות עוד במצרים לפי משפט הכוכבים והמזלות לולא ה' שהיה לנו שהשפיל הכח ההוא והוציאם בדרך נס, וזהו ויוציא אתכם מכור הברזל ממצרים, לא אמר ממצרים מכור הברזל כי המשיל כח של מצרים שהם למעלה לכור הברזל שהיו ישראל ראויים שיותכו בו כברזל המותך בתוך הכור, ואמר כי הקב"ה הוציאם תחלה מתוך הכור ואח"כ ממצרים, עוד אנכי לפי שישראל שהיו שומעים שהיו באים מד' רוחות העולם לא היו יודעים מי הוא המדבר והיו תמהים שמא ח"ו ב' רשויות יש, לזה אמר להם למה אתם תמהים רצונכם לדעת מי הוא המדבר, אנכי:
<b>ובמדרש</b> לפי שנראה ב"ה על הים כמו גבור עושה מלחמה, ונראה להם בסיני כסופר מלמד תורה, ובימי דניאל כזקן מלא רחמים, לזה אמר להם לא בשביל שאתם רואים אותי בדמיונות הרבה אלא אני הוא שבים אני הוא שבסיני אנכי ה' אלהיך וגו', דבר אחר אנכי ה' אמר רבי חנינא בר פפא נראה להם הקב"ה בפנים זועפות, פנים מסבירות, פנים בינוניות, פנים שוחקות. פנים זועפות למקרא, לפי שאדם המלמד בנו צריך ללמדו באימה, פנים בינוניות למשנה, פנים מסבירות לגמרא, פנים שוחקות לאגדה, אמר להם הקב"ה אע"פ שאתם רואים כל הדמיונות אנכי ה' אלהיך וגו' הכ"ל הו"א אח"ד עם הכולל גימ' אנכ"י, וד' פנים כנגד ד' אותיות, פנים זועפות כנגד היו"ד שהיא כמוסה אין נראה לה תוך, כמו מי שפניו זועפות אינו יכול להביט בו, פנים בינוניות היא הה"א ראשונה שהיא בתוך התיבה, פנים מסבירות הוא נגד הוא"ו שהיו"ד היא כמוסה וזו נתארכה להסביר פנים. פנים שוחקות היא ה"א אחרונה שאין לה מעכב אחריה כן השוחק אין פיו בלום וחסום אלא פתוח, דיקא שאמר פנים ולא בפנים, והבן:
<b>לא</b> יהיה לך אלהים אחרים, יאמר מאחר שאנכי ה' אלהיך אשר הוצאתיך שלא הייתם ראויים לצאת והוצאתי אתכם על כרחם של מערכת המזלות, א"כ כל מזל וכל כוכב שתעבוד הוא לא יקבלך ולא יהיה לך לאלהים, למה על פני אין לו כ"כ עזות, מאחר שלקחתי אתכם יהיה הוא על פני להכעיסני, כי שאר העכו"ם חלק אותם למזלות שנאמר אשר חלק ה' אלהיך אותם לכל העמים ואתכם לקח ה', א"כ מאחר שהם ראו שלקחתי אתכם לי לעם אפילו שתעבדוהו הוא לא יהיה לך, אלא אדרבא נעשה אחר לך, וא"ת אני אעשה צורת אותו כוכב או אותו מלאך ואעבוד ואשתחוה לאותה צורה עד שאמשוך אותו כוכב או אותו מזל עד שיקבלני ולא יהיה על פניו אלא ע"י אותה צורה, לזה אמר לא תעשה לך לא תשתחוה ולא תעבדם, הם לא יהיו לך אבל יוכפל עונך כי ה' פוקד וכו' על שלשים, היינו עשה השתחוה עבודה, ועל רבעים היינו לאו דלא יהיה לך וגו', ובזה יותרו כמה קושיות, כי מאחר שהזהיר על העשייה כ"ש על ההשתחויה וכ"ש על העבודה, ולמה כל אלו הלאוים, ולמה הקדים לא יהיה לך, ואמר לך לך לא יהיו אבל לעכו"ם יהיו כי להם חלק. וכתב רבינו בחיי ז"ל שנקראו אחרים ע"ש שמקבלים מאחר ואין להם כלל מעצמן, וזהו לא תשתחוה לאל אחר לאל שמקבל מאחר. ובמדרש אלהים אחרים וכי אלוהות הם והלא כבר נאמר כי לא אלהים המה מה ת"ל אלהים אחרים, אלא שאחרים קוראים אותם אלהים. ד"א אלהים אחרים שהם מאחרים הטובה מלבא בעולם, ד"א שהם מאחרים לעובדיהם, וכה"א אף יצעק אליו ולא יענה ומצרתו לא יושיענו, ר"י אומר אלהים אחרים למה נאמר שלא ליתן פתחון פה לעכו"ם לומר אילו נקראו בשמו היה בהם צורך הרי נקראו בשמו ואין בהם צורך, אימתי נקראו בשמו בימי אנוש שנא' אז הוחל לקרא בשם ה', על פני בכל מקום שאני מצוי, וזהו אזהרה על שום מקום בעולם לפי שהוא ית' מצוי בכל מקום שנאמר מלא כל הארץ כבודו, והע"ז נקראת צרה שנאמר כי קצר המצע מהשתרע מלשבת ב' רעים יחד, רבי יוחנן כי מטא להאי קרא הוה בכי מי שנאמר עליו כונס כנד מי הים יעשה לו מסכה צרה. וקראה צרה לומר כל מי שיש לו ב' נשים כל אחת דרה בבית לבדה שאין שתיהן דרים בבית אחת, לזה אמר אשר בשמים ממעל ואשר בארץ מתחת וכו' הכל הוא עולמי אם הוא אלוה יעשה לו עולם שידור בו, על דרך שאמר כי כל אלהי העמים אלילים וה' שמים עשה, לפי שה' עשה השמים והוא רוכב שמים והם יושבים תחת השמים יושבים בתחומי, אם הם אלוהות יעשו להם שמים לשבת שם לא שישבו בתחומי, מכאן תדע שהן אלילים שהם הבל ואין בם מועיל, ולזה לא תמצא קנאה בהקב"ה אלא בע"ז, כי מאחר שעשה עמהם כמה נסים ונפלאות ועושה עמהם בכל יום שנאמר כל הנשמה תהלל יה שחייב אדם לשבח להקב"ה על כל נשימה ונשימה, שאם צמקה הריאה ואינו יכול להוציא נשימתו מיד הוא מת, ולקחם לו לעם והם עוזבים אותו ללכת אחרי ההבל אשר אין בם מועיל ודאי שיש לו לקנא, זה כי ה' אל קנא אע"פ שהוא אל שמנהיג בחסד שנאמר חסד אל כל היום, עכ"ז הוא קנא פוקד עון אבות על בנים על שלשים, ארורים הרשעים שמהפכין מדת הרחמים לדין שעשו אל שהוא רחמים פוקד עון אבות על בנים על שלשים ועל רבעים, לומר שעל שאר העבירות גלגולים ג' פעמים שנאמר הן כל אלה יפעל אל פעמים שלש עם התשובה, ועובד ע"ז גלגולו ד"פ עם התשובה כפי חז"ל. והטעם כי שאר העבירות פוגם בג' יסודותיו כי יסוד הרוח אינו מקבל פגם שנאמר והרוח תשוב אל האלהים אשר נתנה, אבל בע"א הוא קנא והרוח לא תשוב אליו ועל כרחו נכנס תחת הטומאה לזה צריך ליבון, לזה אמר אל כלומר אל שהוא חסד כמנין גלגול, קנא, ואין מספיק לו עד ד"פ:
<b>לא</b> תשא, חז"ל הפליגו בעון עונש השבועה הרבה עד שאמרו דברים שאין האש מכלה אותם שבועה מכלתם שנאמר ובאה אל בית הגנב, הוא שגנב דבור מי' דברות ועבר עליו, וכלתו ואת עציו ואת אבניו. והטעם שלא ענש לפי שהוא מה' דברות ראשונות שהם כולם מצד ימין מצד החסד והרחמים. ומכאן תדע כמה הוא חמור עונש השבועה שנאמר בדברות ראשונות ונאמר בדבור ג' שהוא נגד יום ג' שנאמר בו כי טוב ב"פ, וכנגד מאמר ג' שהוא יקוו המים אל מקום אחד, ואמר לא תשא לנוכח, ובעונש אמר כי לא ינקה ה' את אשר ישא שלא לנוכח, שלא לערבב השמחה כמו שמקלל ותולה הקללה בשונאו, כמו שאמרו ז"ל כל שעה שבא לקלל את ישראל תולה על שונאיהם של ישראל, ובברכה של כבוד אב אמר למען יאריכון ימיך לנוכח, א"כ מכאן תבין חומר זה, שדבור לא תשא הוא ראשון שהרי הקב"ה אמר אנכי ולא יהיה לך ומשה אמר השאר והתחיל לא תשא, עשה ממנו התחלה כמו שהתחיל הקב"ה, לומר אנכי לומר שהם שוים ושקולים:
<b>ובזוהר</b> ז"ל ת"ח כל מאן דאומי בשמא קדישא לשקרא כאילו פריש אמא מאתראה לעילא וכתרין קדישין לא מתיישבין בדוכתייהו, כד"א ונרגן מפריד אלוף וגו', ואין אלוף אלא קוב"ה ע"כ. וכבר ידעת שאנכי ה' אלהיך אלו ג' מלות שהם רמוזים לבינה תפארת לכ"י. וזהו אומרו פריש אמא וכתרין קדישין הם תפארת ועטרה שהוא אלוף נעורים של כ"י, תשא בא"ת ב"ש אב"ת א' ב"ת, א' היינו אלוף, ובת היינו כ"י, הרי לך שלא תשא הוא שקול כנגד אנכי ולא יהיה לך בדבור אחד נאמרו, א"כ לא תשא הוא שני לומר שחל עליו השנוי ונשתנו עליו סדרי בראשית, שדברים שאין האש מכלתם שבועה מכלתם, והוא דבור ג' נגד יום ג' שנא' בו כי טוב ב"פ ולזה אמר ה' שם הרחמים, אלהיך דין, כמו שאמר במדרש עד שלא תקבל להשבע הריני לך לאלוה משקבלת להשבע הרי אני לך לדיין, ואמר לא תשא לא אמר לא תשבע, לומר שלא ישא ש"ש על שפתו לבטלה, כמו שאמרו ז"ל על קרבן לה', מנין שלא יאמר אדם להשם עולה לה' חטאת לה' שלמים ת"ל קרבן לה', והלא דברים ק"ו ומה מי שהוא עתיד להקריב אמרה תורה לא יהיה נזכר שמי אלא על הקרבן, עאכ"ו שאין להזכיר ש"ש לבטלה. וכן בזוהר על פסוק לא תשא ארשב"י מכאן תנינא אסיר ליה לב"נ לאדכרא שמיה דקב"ה בריקניא דכל מאן דאדכר שמיה דקב"ה בריקניא טב ליה דלא אתברי, ר' אלעזר אמר לא אצטריך לאדכרא שמא קדישא אלא בתר מלה דהא שמא קדישא לא אדכר באורייתא אלא בתר תרין מלין דכתיב בראשית ברא אלהים, ר' שמעון אמר לא אדכר שמא קדישא אלא על עולם מלא דכתיב ביום עשות ה' אלהים ארץ ושמים, מכאן דלא לאדכרא שמא קדישא בריקניא וכתיב לא תשא את שם ה' אלהיך לשוא, כו' ותנינא אר"י מהו ברכה שמא קדישא בגין דמיניה משתכח ברכתא לכולי עלמא וברכתא לא אשתכח על אתר ריקניא ולא שריא עלוי הה"ד לא תשא את שם. דתנינן אסור ליה לבר נש לברכא על פתורא ריקניא מ"ט משום דברכתא דלעילא לא שריא באתר ריקניא. ובגין כך בעי בר נש לסדרא על פתורא חד נהמא או יתיר לברכא עלוי, ואי לא יכיל בעי לשיירא מההוא מזונא דאכל על מאי דיברך ולא ישתכח דיברך בריקניא ע"כ. שו"א בא"ת ב"ש, בפ"ת, ר"ל שיניח פת או דבר אחר ממה שאכל, כמו שאמר בזוהר, וכן לשוא בא"ת ב"ש כבפת, ר"ל דבר שמלפת בו הפת הוא כמו פת לענין זה שצריך לשייר ממנו אם לא שייר פת:
<b>ודע</b> שהשלישי שבלוח ראשון הוא לא תשא וכנגדו בלוח שני לא תגנוב, כמו ותגנוב את לבבי תרגום וכסית, וכן כאן דפריש אמא מאתראה לעילא והיא נכסית כבזוהר לעיל. ואמר זכור א"ל הקב"ה למשה משה אתה זוכר כשאמרת לפרעה תן להם יום שינוחו בו וביררת לך יום שבת, א"כ אתה קדשת אותו קודם ממני, זהו אומרו לקדשו ולא אמר וקדשו, אבל בלוחות אחרונות אמר שמור משל למלך שנתן לאוהבו כלי נחמד ואבד ממנו נתן לו אחר אמר לו שמור אותו יפה שלא יאבד. ותראה כי ג' תפלות של שבת כל אחת אינה דומה לחברתה, ליל שבת אתה קדשת, יום שבת ישמח משה, ובמנחה אתה אחד, כל אחת רומזת לדבר עליון, ליל שבת הוא רומז לשבת מלכתא, ואומר אתה קדשת שהוא רמז לקדושי כלה, והברכה שלה מעין שבע, וביום הוא רמז לחתן, זהו ישמח משה, לא אמר שמח אלא ישמח, שבכל שבת ושבת הוא שמח עמה מחדש, ואחר הקדושין מברכין שבע ברכות, ובמנחה סוד היחוד לזה אומרים אתה אחד ושמך אחד, ויש בה ג"פ אחד כנגד ה' אחד, ומזכירין בה ז"פ מנוחה כנגד מ"ש דוד שובע שמחות את פניך, והשמיני כנגד עוה"ב שהיא הבינה אומרים ועל מנוחתם יקדישו את שמך, יקדישו מלשון יזמינו, כמו וקדשתם היום ומחר תרגום שלו ותזמנינון, הוא עולם שכולו שבת, ולזה אנו אומרים בתפלות של שבת והנחילנו באהבה וברצון שבת קדשך, ואומרים בכל תפלה רצה נא במנוחתנו לפי שאמר בגמרא אלמלא שמרו ישראל שבת אחת כהלכתן מיד היו נגאלים, לזה אנו אומרים שיתרצה במנוחתנו ויגאלנו וינחילנו עולם שכולו שבת:
<b>זכור</b> את יום השבת לקדשו. אמר יום השבת בה' הידיעה לרמוז לעולם שכלו שבת שהוא עולם הבא שיזכור שביאתו לזה העולם היא כדי לזכות לעולם הבא, וזהו שאמר בית שמאי מחד בשביך, ר"ל מיום ראשון שיודע שהוא שביה, שהוא עשר שנים, קודם שבא לו יצה"ט שהוא כמו שבוי, שכל העשר שנים הם נחשבים כיום, וחייו של אדם הם ע' שנה והעשר ראשונים אין בהם יצה"ט והוא עיר פרא אינם נחשבים נשארו ששים, ולזה אמר ששת ימים תעבוד עבודת השי"ת, ועשית כל מלאכתך להכין לך מה שתאכל בשבתך, זהו מחד בשביך לשבתך, ולא אמר לשבת לומר שכל אדם ואדם יש לו עולם לפי מעשיו שנאמר כי הולך האדם אל בית עולמו וגו', וזו היא הברכה שהיו מברכין ליה לר"א כד הוו מפטרי מיניה רבנן הוו אמרי עולמך תראה בחייך כמ"ש סוף פרשת חיי שרה פסוק ואלה ימי שני חיי אברהם, ותצחק ליום אחרון שמראין לצדיקים מתן שכרן בשעת מיתתן כדי שיהנה הגוף והנפש, ועל אותה שעה רמזו ז"ל יפה שעה אחת וכו' מכל חיי העולם הבא וכו' ע"ש, א"כ זכרהו בכל יום. ולא נאמר זכור אלא מאחר שבא להשכיחו שהם הבלי העולם הזה, ולז"א זכור שתעשה כל מלאכתך לפחות יום הששי שהוא עשר שנים אחרונים שיהיו בתשובה ויזכור שהעריב שמשו, זהו והיה ביום הששי והכינו את אשר יביאו, אבל יותר טוב שיהיו כל הששים הנקראים ששת ימי המעשה, וזה העולם הוא עולם המעשה ועולם הבא הוא עולם השכר אין בו מעשה, שנאמר כי אין מעשה וחשבון ודעת בשאול אשר אתה הולך שמה, וזהו ויום השביעי שבת לא תעשה, אינו עולם המעשה. ואמר לקדשו, ולא אמר וקדשו, לומר שיעשה אותו יום עולמו יעשהו קדש כדי שישבות בו, שאם עשהו חול לא ישבות שנאמר ויצאו וראו בפגרי האנשים הפושעים בי כי תולעתם לא תמות ואשם לא תכבה והיו דראון לכל בשר. ובפרק מקום שנהגו תניא רבי יוסי אומר אור שברא הקב"ה בשני אין לו כביה עולמית שנאמר ואשם לא תכבה, אמר רבי בנאה מפני מה לא נאמר ביום שני כי טוב מפני שנברא בו אור של גיהנם, ואמר ותולעתם כנוי להם, לומר שהם לא בקשו על תועלת נפשם אלא על תועלת גופם להעמידו על בוריו שלא ימות, אותו תועלת נהפכה לתולעת ולא תמות כמו שעלה בדעתם שלא ימות, ואשם שאז"ל אש של גיהנם מי מבעיר אותה, חמום שעושין הרשעים, ולזה אמר ואשם הם בערו אותה א"כ היא אשם, גם כן לזה אמר לקדשו, לקדש אותו יום שיהיה לו קדש ולא יהיה לו חול. והזכירה היא בקדוש, אז"ל ב' מלאכים מלוים לו לאדם מבית הכנסת לביתו עד שיאמר קידוש ומניחים ידיהם על ראשו ומברכין אותו וסר עונך וחטאתך תכופר, שנים למה לפי שקדש בבית הכנסת בחתימת תפלה שאמר מקדש השבת, וחוזר ומקדש בקידוש על הכוס, הרי על פי שנים עדים שהם ב' פעמים, ולזה באים ב' ואומרים וסר עונך, לומר שמי שיש בידו עבירות של תורה הוא פסול לעדות, ואומרים לו המלאכים הואיל ושלחנו הקב"ה לקבל עדותך שאתה מעיד ויכל אלהים ביום השביעי מכל מלאכתו אשר עשה, וברכו וקדשו, ודאי שאין בך עון, ובעון שהוא מזיד אמר וסר, כלומר בזכות השבת שהוא יום מנוחה הוא סר מלפני הקב"ה, שלא יהא מזכרת עון, כמו גם ה' העביר חטאתך האמור בדוד, וחוזר ובא בימי החול וצריך תשובה למחותו, אבל החטא שהוא בשוגג תכופר שנאמר שומר שבת מחללו אל תקרי מחללו אלא מחול לו, ומי הכריחם לומר אל תקרי, אמרו מחללו היה לו לומר מלחללו, מכאן דרשו ז"ל אל תקרי. ואמר כל מלאכתך כלומר כשיבא השבת יחשוב כאילו כל מלאכתו עשויה כדי שלא יבא לידי הרהור, כי ההרהור עושה רושם, הרהור גימ' תי"ו, ומכאן תדע הרהורי עבירה קשים מעבירה. וכן אמרו במדרש וכי אפשר לאדם לעשות כל מלאכתו בששה ימים, אלא ישבות כאלו מלאכתו עשויה, ד"א ישבות ממחשבת עבודה. עוד זכור גימ' רגל שגם ברגלים שצריך לזכרם ולקדשם בכוס, ואם אין לו כוס על הפת, שכן זכור במלואו זי"ן כ"ף וא"ו רי"ש גימ' גם כן על פת:
<b>דבור</b> זכור הוא רביעי בלוח ראשון, והרביעי שבלוח שני הוא לא תענה ברעך שהוא הקב"ה רעך וריע אביך, שאם לא תשמור שבת אתה מעיד עדות שקר ברעך שלא שבת, וזהו כי ששת ימים עשה ה' וגו' וביום השביעי שבת, ואם אתה לא תשבות אתה מעיד עדות שקר. ואם תמנה המלות של זה הדבור תמצאם נ"ה מלות, לומר ששקול שבת כנגד כל העשר, מאל"ף עד יו"ד גימ' נ"ה במספר כללי, ונ"ה כזה נו"ן ה"א גימ' יב"ק, שהוא כולל ג' שמות ממטה למעלה דרך הקו שהוא יחוד ברכה וקדושה, והברכה והקדושה הם אמורים ויברך ויקדש, והיחוד רמוז שהתחיל בז' וסיים בז' זז גימ' אחד ע"ה, ובזה תבין מאמרם ז"ל על פסוק הן קרבו ימיך למות, אמר משה לפני הקב"ה רבש"ע בדבר שקלסתיך בתוך ס' רבוא מקדישין שמך קנסת עלי מיתה, כל מדותיך כו' מדה רעה כנגד מדה טובה, אמר לו הקב"ה אף זו מדה טובה היא שנאמר הן קרבו לפי שהיה מקרב ומחבר המדות לזה זכה בהן קרבו:
<b>לא</b> תעשה כל מלאכה אתה ובנך ובתך ועבדך ואמתך ובהמתך וגרך. הזכיר משה ששה הם בנך ובתך עבדך אמתך ובהמתך וגרך, כנגד ז' עליונות מלמעלה, למה כי חסד הוא בן החכמה כי החכמה נקרא אבא, ואמר ובתך נגד הגבורה שהדין הוא כנוי לנקבה הרי ב' זרועות נקראים אח ואחות, עבדך ואמתך לפי שהם למטה מהזרועות שהם הנצחים נקראים עבד ואמה ונקראו עבדים בערך מה שלמעלה מהם, ובהמתך נגד היסוד, בהמה בה מה והבן, וגרך היא כ"י ונקראת באר גימ' גר, וגר צדק עד שם עולה ולא יותר וגר שם, ונקראת ג"ר מלשון מגור, ועל זה אמר גורו לכם מפני חרב כי היא חרב נוקמת נקם ברית הם ששה חוץ מאתה, ולזה פסיק בין אתה ובין בנך, לומר כי ג' עליונות אין להרהר בהם כי כל אחד מהג' נקראת אתה, וזה כי ששת ימים לרמוז על ששת אלפי שני הוי עלמא וחד חרוב, כמו האצטרובל כשמעריכין אותו על שעה ידועה חוזר עד הגיעו עד אותה שעה מתפרק הכל, כן הקב"ה שם קץ והעריכו בתכונתו ובאופניו ובגלגליו על ששת ימים שהם ששת אלפים נקראים ששת ימי המעשה, לפי שעושין פעולתם שנתמנו עליה עד ששה ואחר השבת יחזור הכל לשביעית שהוא עולם הבא שהוא מלך העולם, וכן ועבדו לעולם עד היובל לשם יובל. וכן אמר בעבד עברי שש שנים יעבוד ובשביעית יצא, כי כבר השלימו הששה פעולתם והונח לשביעית, זהו וינח ביום השביעי, כמו ותנח בגדו, ולזה לא אמר וינח ביום השבת אלא ביום השביעי הוא שביעי של עולם והבן. וזהו אמרם עולם הבא אין בו לא אכילה ולא שתיה, כי כלי העיכול שבתו ובטלו, וזהו וחד חריב, ועליו רמז הכתוב יום אחד יודע לה' לא יום ולא לילה, אז"ל זה יום שביעי לעולם שלא נאמר בו ויהי ערב ויהי בקר, ועל אותו יום נאמר ונשגב ה' לבדו ביום ההוא, שיבטלו הפועלים ויהיה ה' לבדו, ויהיו נשמות בלא גוף, כי הפעולות היום, לצורך הגוף, ומאחר שאין פועלים איו גוף, לזה אמר וחד חריב, כי הגוף אין לו קיום בלתי פעולה והפעולה שבתה ביום שכולו שבת, דוק אמרם בטל ששובתים כל הפועלים כולם בלי כלי הגוף והגלגלים והפועלים העליונים כי כולם קשורים ביחד ובשביתת העליונים ישבתו ויתבטלו התחתונים, כי אין להם חיות אלא בשכלי הגוף עושים פעולתם כי האצטומכא תשבת ולא תעכל המזון ימות הגוף, וכן שאר האיברים, ועל זה רמז וחד חריב לא אמר וחד שבת כי בהשבתתם יחרב ויבטל הגוף כמ"ש. על כן ברך ה' את יום. השבת הואיל והונח הכל לשביעי כמו שאמרתי על כן ברך את יום השבת הגשמי לזכר של יום השביעי שהוא שבת הגדול, ובזכרון זה השבת יזכור שבת הגדול, ולזה אמר זכור א"ת, שבו תשלום הכל מאל"ף עד תי"ו. ואמר על כן ברך ה' את יום השבת, ברכו בטעם המאכל ובריח כמו המעשה ההוא דאנטונינוס עם רבינו הקדוש, ויקדשה"ו גימ' נפ"ש ע"ה, זו נפש יתירה שחלה על כל מי שהוא מזרע ישראל ומקבל עליו השבת בחיבה. ומה שאמר במשנה תורה וזכרת כי עבד היית במצרים ולא אמר כי ששת ימים כמ"ש כאן, לפי שמשה במצרים נתן להם השבת כמו שאמרו ז"ל על ישמח משה במתנת חלקו, לזה אמר במשנה תורה וזכרת כי עבד היית במצרים בעבודה קשה והיית נח ביום שבת מעול הגלות, א"כ ראוי שתקיים השבת ותנוח בו וזהו על כן צוך לעשות את יום השבת, וג"כ אמר במשנה תורה שדהו לפי שמשה אמרם בשנת הארבעים בכניסתם לארץ, ויש להם שדות וכרמים זרזם משה שלא לזמור שדות של חבריהם. ומה שאמר כאן זכור ובמשנה תורה שמור שכאן הוא דבורו של הקב"ה שאין לפניו עולה ולא שכחה, אבל במשנה תורה הם מפי משה והוא בשר ודם ושכחן, ואין ראוי לומר זכור לכך אמר שמור:
<b>כבד</b> את אביך ואת אמך. אחר שצוה בכבודו של מקום שלא יעבדו זולתו, צוה בכבוד אב הגשמי שיכבדהו, וכשהולך בדרכי השם מכבד אביו שאומר אשרי פלוני שיצא מחלציו ויהיה לו כבוד גדול, ואם אינו הולך בדרכי השם מביא קלון וקללה לאביו ואומרים אוי לו שיצא זה מחלציו שנאמר בה' בגדו למה כי בנים זרים ילדו, ואמרו חז"ל כמאן קרינן לרשיעא בר צדיקא רשע בן רשע כהאי תנא שנאמר זרע מרעים בנים משחיתים, לאבותיהם שקורין לו רשע:
<b>עוד</b> כבד את אביך. לרבות האבות אברהם יצחק ויעקב. כמעשה דר' אליעזר בן הורקנוס שאמר עליו רבי יוחנן בן זכאי אשריכם אברהם יצחק ויעקב שיצא ר' אליעזר מחלציכם, וא"ל הורקנוס אמרו אשרי לי שיצא זה מחלצי:
<b>עוד</b> כבד את אביך האמתי, זה הקב"ה כמו שאמר על פסוק ישמח אביך זה הקב"ה ואמך דא כ"י, ותגל יולדתך זו אמך הגשמית, ואביך הגשמי לא נזכר לפי שבן כסיל תוגת אמו אמו ולא אביו. עוד כבד את אביך שבשמים שהוא נקרא אב שנאמר כי אתה אבינו:
<b>ובזוהר</b> כבד את אביך דא הקב"ה, ואמך דא כנסת ישראל, את אביך את דייקא לאכללא שכינתא, רבי יהודא פתח כבד את אביך סתם ואת אמך סתם דהא כולא הוה במנינא, את לרבות כל מה דלעילא ותתא. פירש"י שרבי אלעזר אמר אביך דא קב"ה אמך דא כ"י את לאכללא שכינתא, והוקשה לו לרבי יהודה כשאמר אמך דא כנסת ישראל שכינתא היא במנינא שכ"י היא שכינה, אלא את לרבות כל מה דלעילא ותתא, שכל מדה ומדה היא אב והיא אם משפעת ומקבלת עד מטה שהוא אב הגשמי והאם הגשמית, וזהו אומרו את לרבות כל מה דלעילא ותתא ע"כ:
<b>אביך</b> א' בי"ך בי"ך גימ' יחיד, א' יחיד, כאילו אמר אחד יחיד, אמך עם האותיות והמלה ה"ס והבן. אביך במספר קטן ו', אמך במספר קטן ז', היינו עם זו יצרתי וגו', ז"ו גימ' אחד, כי כשעושה כבוד לאביו עושה כבוד להקב"ה שהוא שותף עמהם, כמו שאמרו פרק קמא דקדושין שלשה שותפין יש באדם אביו ואמו והקב"ה בזמן שמכבד אדם אביו ואמו אמר הקב"ה מעלה אני עליכם כאלו דרתי ביניכם וכבדתוני ובזמן שאדם מצער אביו ואמו אמר הקב"ה יפה עשיתי שלא דרתי ביניהם שאילו דרתי ביניהם צערוני:
<b>וכתב</b> רבינו בחיי ז"ל כבד את אביך, עד עתה הזהיר בכבוד האב הראשון העליון, ורצה עתה לחתום הלוח הראשון בכבוד אב האחרון התחתון, ואמר כשם שהזהרתיך בכבודי כן אני מצוך בכבוד אביך ואמך שהם שותפים עמי ביצירתך. וכשם שהזהיר באב הראשון שיודה בו ובמציאותו שהוא אלהיו, כן יתחייב שיודה במולידיו שהם אביו ואמו, וכשם שאמר לא יהיה לך שלא יכפור בו, כן יתחייב שלא יכפור באביו לומר על אדם אחר שהוא אביו, ויתחייב עוד שלא ישבע בשם אביו לשוא ולשקר ולא יעבור אותו מפני ירושת ממון אי ירושת כבוד ומעלה, וכתב עוד ז"ל על מה שקבע הכתוב שכר הכבוד אריכות ימים בשם רבינו סעדיה גאון ז"ל, מפני שלפעמים עתידין שיחיו האבות עם הבנים זמן רב ארוך והאבות הם על הבנים למשא כבד והכבד יכבד על הבנים, לכך קבע עליהם המצוה הזאת למען יאריכון ימיך, כלומר עליך לכבדם ותחיה עמהם, ואם אולי תצטער על חייהם דע שעל ימיך אתה מצטער, ע"כ:
<b>ובספר</b> הזוהר ז"ל. כבד את אביך לקבל לא תחמוד אשת רעך, ואמר רבי יצחק כבד את אביך אביך ממש דהא מאן דחמיד אתתא ואוליד בר ההוא בר אוקיר לאחרא דלא אבוי דכתיב כבד את אביך. לא תרצח ואחריו לא תנאף, דע שברית מילה עם המלה עולה תרצח, שמי שנואף עם אשת איש אסרה על בעלה ואין לך רוצח גדול מזה, שאחר שהוא גוף אחד הפרידו ועשה אותו חצי גוף, ואם ח"ו הוציא שכבת זרע לבטלה שחט בניו, לזה אמר לא תרצח וקרי ביה לא תירצח, על דאטפת אטפוך מדה כנגד מדה, כמו שאמרו ז"ל מסכת מו"ק פרק אלו מגלחין על פסוק ואשר לא צדה ז"ל, במה הכתוב מדבר בשני בני אדם שהרגו את הנפש אחד הרג בשוגג ואחד הרג במזיד לזה אין עדים ולזה אין עדים, הקב"ה מזמינם בפונדק אחד זה שהרג בשוגג יורד מן הסולם וזה שהרג במזיד עומד תחת הסולם ונופל עליו היורד והורגו, ונמצא זה שהרג במזיד נהרג וזה שהרג בשוגג גולה, וכן לא תנאף קרי ביה לא תינאף, כמו שכתבו קצת מקובלים שמי שבועל כותית נדה סוף שהוא בא בכותית זונה, ומי שהוא נבעל סוף שהוא בא בארנבת שפעמים זכר ופעמים נקבה, אם כן קרי ביה תינאף, תנאף תי"ו נו"ן אל"ף פ"ה גימ' תש חי, שמתיש כביכול כח חי העולמים שהוא יסוד שמשם הוא הברית ועושה בו ביאה אסורה חוץ מאשתו מתיש כביכול כחו, ומהנה לאף, כמו שאמרו חכמינו ז"ל לא תנאף לא תהנה לאף, תנאף תן אף, שנותן כח לאף לשלוט עליו בעולם. וכן אז"ל כל מקום שאת מוצא זנות אנדרולומוסיא באה לעולם והורגת טובים ורעים. אם כן בסבת הזנות נהרגו הטובים, לזה לא תרצח נגד לא תנאף. ואמר לא תנאף סתם בין פנויה בין אשת איש כמ"ש הזוהר פ' תזריע ז"ל, ויברך אותם אלהים כחתן דמברך לכלה ז' ברכות מכאן אוליפנא חתן וכלה כיון דאתברכן בז' ברכות אתדבקן כחדא כדוגמא דלעילא, ועל דא מאן דאתי לאתחברא באנתו אחרא הא פגים זווגא דכ"י, כאלו עביד ב' רשויות לעילא דהא זווגא דכ"י ביה בקוב"ה בלחודוי, בזמנא דאיהו ברחמי ובזמנא דאיהו בדינא, ת"ח מאן דאתחבר באנתו אחרא כאלו משקר ביה בקב"ה ובכ"י, ועל דא קב"ה לא יהיב תשובה ותשובה תליא עד דיסתלק מעלמא הה"ד אם יכופר העון הזה לכם עד תמותון, ואימתי בשעתא דעאל בתשובה, לההוא עלמא יחזיר ליה לקבלא עונשא, רבי אלעזר אמר מאן דמשקר בכ"י לא אתקבל בתשובה עד דיתדן בדינא דגהינם, כ"ש מאן דמשקר בכ"י ובקב"ה וכ"ש אי אטרח ליה לקב"ה למעבד דיוקנא דממזר באנתו אחרא ואכחיש פומבי דמלכא. רבי חייא פתח גוזל אביו ואמו וכו', אביו דא קב"ה אמו דא כ"י, מאי גוזל כמא דאתמר גזלת העני בבתיכם, ומאן איהו מאן דחמיד אתתא אחרא דלאו איהו בת זוגיה. תמן תנינא כל הנהנה מן העולם הזה בלא ברכה כאלו גוזל להקב"ה ולכ"י דכתיב גוזל אביו ואמו וגו', וכל הנהנה מן העולם הזה כו' דא איהו מאן דאדבק באנתו למהני מינה ואע"ג דאיהי פנויה ואהני מינה בלא ברכה כאלו גוזל לקב"ה וכ"י מ"ט בגין דזווגא דילהון בשבע ברכות הוא, ומה על פנויה כך מאן דאדבק באנתו אחרא דקאים בזווגא דלעילא בזווגא דז' ברכות עאכ"ו, חבר הוא לאיש משחית דא ירבעם כמא דאוקמוה ואמר אין פשע דא הא פנויה היא אמאי אסור בגין דא גוזל אביו ואמו, ולא עוד אלא דאיהו חבר לאיש משחית דפגים דיקונא ותקונא דלעילא, כ"ש מאן דחמיד לאנתו דחבריה לאדבקא בה דפגים יתיר ועל דא איתפגים לעלמין, איש משחית דפגים לעילא ופגים לתתא ופגים לנפשיה הה"ד משחית נפשו הוא יעשנה ע"כ. הרי חמר שהבא על פנויה כאלו גוזל הקב ה וכ"י, וכן לא תנא"ף נוטריקון לא תהנה נפשך אפילו פנויה. ולא תנאף היא כנגד לא יהיה לך אלהים אחרים שבלוח ראשון כי עבודת ע"ז קראה הנביא זנות, כמו שאמר ותפשקי רגליך לכל עובר ותרבי את תזנותיך ותזני אל בני מצרים וגו' ותזני אל בני אשור לכן זונה שמעי דבר ה'. לא תרצח הוא כנגד אנכי שאם יאמרו לך לא כמו שכתוב אנכי שהוא יחיד מיוחד כי ב' רשויות יש, וזהו לא פירוש שיאמר לא כמו שאתה אומר, שלא יש אלא אל אחד ועבדהו, ואם לאו תהרג, תרצח ותהרג ולא תעבור. לא תגנוב אחרי לא תנאף, כי מי שהוא זנאי מאבד כל ממונו באתנן הזונות וסופו לגנוב שנאמר ורועה זונות יאבד הון, וקרי ביה תיגנב שאם ימצא הגנב ישלם שנים א"כ לעצמך אתה גונב מה שרצה לחסר חבירו מחסרין ממנו, ואם לא יקחו ממנו הקב"ה גובה ממנו שנאמר ישלם שנים לרעהו, ונאמר רעך וריע אביך שהוא הקב"ה. גנב גימ' ה"ן, כלומר לא תחשוב שאתה גונב משל הדיוט אין אתה גונב אלא משל שמים, שנאמר הן לה' אלהיך השמים ושמי השמים וגו'. והחמירה תורה בגזל הדיוט יותר מקדשי שמים, שבקדשים אם היה במזיד חייב קרבן מעילה. ואם הוא בשוגג חייב חמישיתו יוסף עליו, אבל הדיוט נאמר כל אוכליו יאשמו, כי ממון ישראל חביב על הקב"ה מן ההקדש, וכן מצינו שויתר הקב"ה על עבודתו משום גזל בע"ה בענין ק"ש שאמר במשנה האומנין קורין בראש האילן ובראש הנדבך, ובתפלה אם הם בראש הזית ובראש התאנה לא ירדו אע"פ שאין להם כ"כ כונה משום גזל בע"ה, ועוד גנב גימ' ה"ן, הן קרבו ימיך למות, ולמי תניח לאחרים, או אולי לא תספיק להחזיר הגנבה, ואמר לא תגנוב סתם לא ממון ולא נפשות ולא דעת הבריות ולא דעת עליון כמו שעשה קין שאמר השומר אחי אנכי, ואמרו ז"ל לא תגנוב אפילו על מנת למיקט, פירוש לצער חבירו, לא תגנוב כנגד לא תשא שמי שגונב סוף שנשבע לשקר:
<b>לא</b> תענה ברעך עד שקר, למה לא אמר לא תעיד ברעך, ועוד שהיל"ל על רעך לא ברעך, ועוד שהיל"ל עדות שקר, ולמה לא אמר לא תענה באחיך. אלא בא לרמוז על הקב"ה שנקרא ריע שנאמר זה דודי וזה רעי ואומר רעך וריע אביך, וכן אז"ל הזהרו שלא תעידו בי עדות שקר, ולז"א ברעך ולא אמר באחיך ולא על רעך, שמ"ש כל הקורא ק"ש בלא תפלין מעיד עדות שקר בעצמו, ופירש"י ז"ל בעצמו לישנא מעליא. ובמכילתא כתיב זכור את יום השבת וכנגדו לא תענה, מגיד הכתוב שכל מי שהוא מחלל את השבת מעיד לפני הקב"ה שלא ברא עולמו בששה ימים ולא נח בהם. וכל מי שהוא משמר השבת מעיד לפני המקום שברא העולם בו' ימים ונח בז' שנאמר ואתם עדי נאם ה', ע"כ:
<b>ובזוהר</b> ז"ל זכור את יום השבת לקבל לא תענה ברעך עד שקר וגו', ר' יוסי אמר שבת סהדותא אקרי ובעי בר נש לאסהדא כי ששת ימים עשה ה' וגו' ושבת כללא דכולא, א"ר יוסי מאי דכתיב תתן אמת ליעקב, כד"א ושמרו בני ישראל את השבת ומאן דאסהיד שקרא משקר בשבת משקר באורייתא כולא בגיני כך הא בהא תליא, ע"כ:
<b>וכתב</b> הרב מנחם ריקנאטי ז"ל. בעבור כי המצות הם דוגמת בנין וצורה והם סיבות למציאות הגוף, רמ"ח איברים כנגד רמ"ח מצות עשה, שס"ה גידים כנגד שס"ה ל"ת, כל העובר על אחת מהם הרי הוא מעיד עדות שקר בבוראו ופוגם למעלה, כי מתכונת הגוף במספר האיברים והגידים וצורתו הכל נעשה לכונת ענין של מעלה ע"כ. ולזה לשון עניה לשון נקיה, לפי שמי הוא שיעיד נגד בוראו, לזה אמר עד שקר, לומר שהוא נעשה עד שקרן לכל דבר ולכל התורה, וגם לומר שבעניית הדברים ובאומרו כי ששת ימים הוא מעיד עדות אמת ואם לאו הוא מעיד עדות שקר, וזה הוא דבור ט' והוא רמוז ביסוד, ואמר עדות ביהוסף שמו, ועל שמו נקראת כ"י ארון העדות, והבן:
<b>לא</b> תחמוד בית רעך וגו'. הוא דבור עשירי שהוא כולל כל הדברות כולם, כי מצינו לשון חמדה בע"א שנאמר לא תחמוד כסף כו', ומצינו ג"כ לשון חמדה בשדות וכרמים שנאמר וחמדו שדות וגזלו כרמים וגו', ומצד החמדה יבוא לעבוד ע"א ולרצות כמו שעשה אחאב בנבות היזרעאלי, ויבוא לידי גזל וגנבה, ויעבור על מאמר אביו אם ימנענו, ויחלל השבת, ואם חמד אשת איש ונכנסה חמדתה בלבו יבוא לידי ניאוף, הרי בכלל החמדה יבא לעבור על כל עשרת הדברות, ולזה חתם בלא תחמוד, והחמדה היא בלב, והלב הוא הסרסור הגדול לעשות עבירה, שהתורה הזהירה עליו שנאמר ולא תתורו אחרי לבבכם וגו' הזכיר הלב תחילה שבו תלוי הכל. וכתב רבינו בחיי ז"ל לא תחמוד בעשירי, כי החומד הוא מכת פועלי און, וכיון שחומד ממון אחרים כ"ש שיחמוד ממון עצמו שלא יפריש ממנו מעשר, ועל כן הוקבע דבור לא תחמוד בעשירי להזהיר על המעשר, כי החומד גוזל ומי שהוא גוזל את המעשרות לעצמו הוא גוזל כי הארץ תחניף לו, ומפני זה הוצרך לקבוע בעשירי דבור לא תחמוד ע"כ. ולפי זה קרי ביה לא תיחמד לעצמך אתה חומד לזה לא תחמד כתיב סתם וחסר. וכל אשר לרעך רמז על המעשרות שהם להקב"ה כמו שכתב הרב ז"ל. ולמה היו הדברות עשר בכוון נגד הבריאה, יום ראשון היה הוא ושמו אחד, כנגדו אמר אנכי וכנגדו מצוה ראשונה לאדם שנתן לו ז' מצות, ראשונה ויצו אין ויצו אלא לשון ע"א. ביום ב' נבראו המלאכים כנגדם לא יהיה לך אלהים אחרים, וכנגדו מצוה ב' לאדם, ה' ארז"ל זו ברכת ה', שמי שמקבלו באלוה אינו מברכו. יום ג' אמר יקוו המים אל מקום אחד, שכבש התהום שלא יעלה וישטוף העולם והיה כבוש בשמו הגדול, והוא העציץ שמצא דוד כשחפר השתין והוציאו דוד משום קבר התהום ובעא תהומא למשטף עלמא עד שכתב שם ואחתיה, כדאיתא בסוכה פרק החליל (דף כ"ג). וכן בזוהר ז"ל לא תשא רזא דא הא אוקמוה חבריא בגין דקב"ה כד שתיל עלמא אטבע גו תהומא צרורא חדא חקיקא בשמא קדישא ואטבע ליה גו תהומא וכד מייא בעאן לסלקא חמאן רזא דשמא קדישא חקיקא בצרורא קדישא תייבין לתהומא ומשתקעין, ובשעתא דאומין בני נשא על קשוט בקיומא דקשוט ההוא צרורא סלקא ומקבלא ההוא אומאה וחזר ואתקיים על תהומא, ובשעתא דאומין בני נשא אומאה לשקרא ההוא צרורא סלקא לקבלא לההוא אומאה דשקרא כו' לסלקא לחפיא עלמא ולאהדר ליה כמלקדמין עד דיזמין קב"ה לחד ממנא יעזריאל שמיה דממנא על ע' מפתחן ברזא דשמא קדישא ועאל לגבי דההוא צרורא וחקיק איהו אתוון כמלקדמין וכדין אתקיימא עלמא ואהדרו חיין לדוכתייהו ועל דא כתיב לא תשא וכו'. א"כ כנגדו לא תשא, שאם אתה נשבע לשקר אתה נושא אותו עציץ ששמו כתוב עליו ועולה התהום ושוטף העולם, כנגדו אמר לאדם, אלהים, אז"ל אלו הדינים שהם מעמודי עולם כאומרם ז"ל על ג' דברים העולם עומד על הדין וכו'. יום רביעי נבראו המאורות, כנגדו זכור את יום השבת שהוא שביעי והוא רביעי, ולזה מאדים שולט יום שבת שהוא רביעי, והוא מעורר מדנים והרג ואבדן וחרבן, ולזה נצטווינו שלא לעשות בו שום מלאכה, שנאמר מחלליה מות יומת, לפי ששולט עליו מאדים, מחלליה מו"ת יומ"ת עם ה' של מחלליה גימ' ששולט עליו ככב מאדים, מחלל"ה חסר גימ' זה"ו מאדי"ם, כנגדו אמר על האדם זו שפיכות דמים. יום ה' נבראו התנינים הגדולים לויתן ובת זוגו והרג את התנין אשר בים, שהרג את הנקבה ולא צננה כמו שעשה בנקבתו של בהמות, דגים שאני דפריצי, כנגדו אמר לאמר זו גלוי עריות שנאמר לאמר הן ישלח איש את אשתו והלכה והיתה לאיש אחר, כנגדו כבד את אביך ודאי. יום ששי נברא אדם, אמר בזוהר פרשת תזריע (דף י"ח) למה נברא אדם בששי בשעה שנשלם הכסא ונקרא כסא שנאמר שש מעלות לכסא. ולפיכך נברא אדם בששי שהוא ראוי לישב על הכסא, ותאנא כיון שנברא אדם אתקן כולא כל מה דלעילא ותתא וכולא אתכליל באדם ע"כ. ונצטוה נח בשביעית שהיא אבר מן החי כנגדו לא תנאף, לפי שכל דורו היו מנאפים עצרת בוגדים שנאמר כי השחית כל בשר את דרכו, לזה התיר לו בעלי חיים בשחיטה, לפי שהשחיתו דרכם וצריכים שחיטה למרק עונם, ולא אבר מן החי, כמו שכתבתי פרשת בראשית על השחיטה, על שחטא. בא אברהם נצטוה על הח' שהיא מילה שהוא תקונו של אדה"ר שגנב ואכל ומשך ערלתו להתכסות כמו הגנב שמתכסה מבני אדם, לזה נצטווה אברהם שיעשה מילה ופריעה, כנגד זה אמר לא תננוב. בא יעקב ונצטווה על גיד הנשה, לפי ששם כחו של סמאל שהוא התחיל לדבר לשון הרע על בוראו שאמר כי יודע אלהים והייתם וידבר אלהים ואתם מפחדים מאותו הכרוך שהוא סמא"ל, אל תיראו כי לבעבור נסות אתכם בא האלהים ובעבור תהיה יראתו על פניכם לבלתי תחטאו ותמסרו בידו. לבלת"י תחטא"ו, גימ' תב"ע דת"ך, כלו הלך אחרי דת התורה ולא תפחד ממנו:
<b>ויאמר</b> ה' אל משה אתם ראיתם וגו'. א"ל אע"פ שהדבור היה מן האלהים, אבל עיקרו הוא מן השמים והשגתם הקולות כמ"ש וכל העם רואין את הקולות והוא קול השופר קול שהוא מושך משופר שהוא הבינ"ה מקור החיים, א"כ לא תעשו אמצעי ביני וביניכם, וזהו לא תעשון אתי אלהי כסף כלו' אם נפשכם נכספה וגם כלתה לראות מלככם, או צריכין אתם לתפלה או לשאלה לא תהיה ע"י אמצעי, כי כשדברתי עמכם לא היה ע"י אמצעי, אמרתי לו למשה רד העד בעם ואחר שירד דברתי עמכם, להורות ההתדבקות שיש לי בכם, א"כ לא תעשון בלשון רבים, הן אל כביר ולא ימאס, אינו מואס בתפלתן ש רבים:
<b>ואלהי</b> זהב לא תעשו. כאן התרה על עשיית העגל שהיה מזהב. ואמר לא תעשו לכם, כלו אם אתם עושים הרי נעשה כאלו אתם עושין עצמכם ואין לכם דבוק ואחיזה בי, וידבק בכם סטרא אחרא שהוא סמא"ל ותפסקו מן החיים:
<b>וכתב</b> רבינו בחיי ז"ל. לא תעשון אתי כשאתם עומדים בתפלה אתי לא תחשבו בכסף וזהב אשר עמכם, שאם תעשו כן מעלה אני עליכם כאלו עשיתם אלהי כסף ואלהי זהב ע"כ. והרב רבינו מנחם רקנאטי ז"ל אמר אלהי כסף ואלהי זהב הם הזרועות והזהיר שלא יעבדום ע"י קציצה, כמו ירבעם בן נבט שקצץ בין גולות עליות לגולות תחתיות, והבן:
<b>ובמדרש</b> רבי עקיבא אומר לא תעשון אתי אלהי כסף, שלא תנהגו בי כמו שאחרים נוהגים באלהיהם, כשהטובה באה עליהם הם מכבדים את אלהיהם שנאמר על כן יזבח לחרמו, וכשפורענות באה עליהם הם מקללים את אלהיהם שנאמר והיה כי ירעב וקלל במלכו ובאלהיו, אבל אתם אם הבאתי עליכם טובה תנו הודאה, ואם הבאתי עליכם רעה או יסורין תנו הודאה ע"כ. ופירוש הפסוק לא תעשון אתי לא תתנהגו עמי אלהות בשביל כסף וזהב שהשפעתי לכם לזה אתם עושים אותי אלוה, לא תעשון כן אלא מזבח אדמה, כלומר אפילו אתה זבוח או אתה בתכלית השפלות עד שהגעת לאדמה צריך שתזבח עצמך ותודה, וזהו וזבחת עליו את עולותיך ואת שלמיך, אתה בשלום עמי כי אולי אתה בשפלות על דרך הנסיון והמבחן. ואם אתה עומד בנסיונך אז אבוא אליך וברכתיך, אני אבוא ואין צורך לאמצעי, וז"ש בעבור נסות אתכם בא האלהים. מזבח אדמה במלוא כזה מ"מ זי"ן בי"ת חי"ת אל"ף דל"ת מ"ם ה"א, גימ' היא הענו"ה ועבוד"ה ושפלו"ת והכנעו"ת, זו הוא תכלית המזבח, וכה"א זבחי אלהים רוח נשברה, א"כ לזה אמר מזבח אדמה, שיעשה עצמו מדרך ומרמס לכל כאדמה שהיא מדרס לכל, וזבחת עליו את עולתיך שתתעלה, ואת שלמיך שתהיה בשלום, כאן רמז על ד' יסודותיו עולותיך זה יסוד האש שעולה למעלה, ואת שלמיך זה יסוד הרוח שעושה שלום בין יסוד האש והמים, את צאנך זה יסוד המים שהוא יסוד כבד אבל הוא יותר דק מיסוד העפר, ואת בקרך זה יסוד העפר, ורמז שיזבח לד' יסודותיו לעבודת הש"י, ומ"ש תעשה לי לשמי שלא ישפיל עצמו מחמת צער או מחמת דוחק או מחמת חולי. ובמדרש בכל מקום שנאמר לי אינו זז לא בעוה"ז ולא בעוה"ב, בכהנים וכהנו לי, בלויים והיו לי, בישראל כי לי בני ישראל, בתרומה ויקחו לי, בבכורות כי לי כל בכור. ובסנהדרין אספה לי. בא"י כי לי כל הארץ:
<b>במדרש</b> ועשו לי מקדש בירושלים אשר בחרתי לי, במלכות בית דוד אשר רביתי בבניו לי מלך, במזבח מזבח אדמה תעשה לי, בקרבנות תשמרו כו' בשמן המשחה וכו' ע"כ. והרמז לכל זהו הוא, בין שיהיה כהן בין שיהיה לוי ועומד על הדוכן בין שיהיה ישראל ומביא תרומות ובכורות לא יעלה בדעתו לומר שמביא משלו, בין שהיה ראש סנהדרין בין שבא לא"י בין שבא לירושלים להביא בכורים בין שהיה ממלכי ב"ד בין שנכנס למקדש שהביא קרבן בין שעלה למזבח להקריב בין שנמשח בשמן המשחה שהיתה לו לכהונת עולם כולם לא תהיה מעלתם בלא לי, לשמי ולא לשום פנייה, ומה שאמר לא תעשון אתי וגו' בלשון רבים ואח"כ אמר מזבח אדמה תעשה לי בלשון יחיד, לומר כיון שהלכו אחרי שרירות לבם ואחרי מועצותיהם אינם יכולין לעמוד במחשבתם, כי לזה נקראו אלהים אחרים בלשון רבים, לפי שאינו עומד על מחשבתו פעמים עושה מעץ ופעמים מאבן ופעמים מכסף ופעמים מזהב, ואם יצטרך לזהב משנהו לכסף. אם כן הוא במחשבות רבות לפי שאין לו העמדה כי השקר אין לו רגלים, אמנם בעבודתו יתברך מחשבתו לא תשתנה לעולם, כשהוא עושה לשמה לחבר את האהל להיות אחד אחד באחד יגשו וגו':
<b>עוד</b> לא תעשון אתי אלהי כסף ואלהי זהב, לא תעשו כמו שעשה ירבעם שעשה ב' עגלים אחד נגד הגדולה ואחד נגד הגבורה, זהו אחד בדן נגד הגבורה ואחד בבית אל נגד הגדולה, שהיתה כונתו לקצץ שלא ישפיעו ב' מדות אלו למלכות ב"ד, וקצץ בין ה' ראשונות לה' אחרונות, ולזה אמר אלהי אלהי ב"פ, וכסף נגד הגדולה וזהב נגד הגבורה, זהו לא תעשון אתי מה שאתי שמשפיע לי לא תעשו לכם, להשפיע לכם שתעשו קיצוץ וסתירה, כן כתב הרב רבינו בחיי ז"ל, פרשת ויצא על פסוק אני ה' אלהי אברהם אביך ואלהי יצחק ע"ש:
<b>ואם</b> מזבח אבנים. בזוהר פרשת אחרי מות (דף ע"ג) ז"ל, תנינא אע"ג דאתגזיר אינש ולא עביד פקודי אורייתא הרי הוא כעכו"ם בכולא ואסיר למילף ליה פקודי אורייתא, ועל דא תנינא מזבח אבנים ממש פירוש אע"פ שנזבח שנמול, הוא אבן, לבו כאבן, והוא קשיו דליבא באתריה קיימא וזוהמא לא אתפסקא מיניה, בגין כך לא סליק בידיה ההוא גזירו ולא מהניא ליה, ועל דא כתיב כי חרבך גו' פירוש חרב של מילה, אבל אם עושה עצמו כאדמה אז וזבחת עליו וגו', ואמר כי חרבך לומר כי החרב הוא של עשו ונתנה לך למול ערלת בשר כמ"ש על פסוק ותקח צפורה צור, ואם הנימול לא ימול ערלת הלב על חנם ניתנה לך, זהו ותחלליה. עוד ואם מזבח אבנים תעשה לי, אם עמדת נגד המלעיגים ועשית פניך כאבן, או עשית קדוש שם שמים ברבים, תעשה לי לשמי, לא כדי להתראות או להתגאות, כמו שעושין הבנין מגזית כדי ליפות ולהתראות ולהתגאות בו, אז ישלוט בעל החרב שהוא סמאל ולא יבא לידי גמר ויהיה חלול ה', שיאמר זה מסר עצמו להריגה על קדוש ה' ולא נעשה לו נס כדרך שנעשה לדניאל וחביריו, והם אינם יודעים שלא היתה העבודה שלימה, ואמר חרבך לפי שהוא סבתה:
<b>במדרש</b> ר' יוחנן בן זכאי אומר הרי הוא אומר אבנים שלמות תבנה, אבנים שמטילים שלום בין ישראל לאביהם שבשמים, והלא דברים ק"ו, ומה אם אבני מזבח שאינם לא רואות ולא שומעות ולא מדברות על שהם מטילים שלום בין ישראל לאביהם שבשמים אמרה תורה לא תניף עליהם ברזל, המטיל שלום בין איש לאשתו ובין אדם לחבירו עאכ"ו שלא תבואהו שום פורענות. עוד במדרש אבנים שאינם לא שומעות ולא רואות ולא מדברות, על שמטילות שלום וכפרה בין ישראל לאביהם שבשמים אמרה תורה לא תניף עליהם ברזל, בני תורה שהם כפרה לעולם עאכ"ו שלא יגע בהם אחד מן המזיקים, הרי הוא אומר אבנים שלימות אבנים שמטילים שלום בין ישראל לאביהם שבשמים אמר הקב"ה יהיו שלימות לעולם, ופירוש אבנים הם ת"ח כמו ארץ אשר אבניה ברז"ל:
<b>ולא</b> תעלה במעלות. אם נתתי לך שום מעלה לא תעלה יותר ממה שנתתי לך, כמו שעשו פרעה וחירם מלך צור ונבוכדנצר שנתתי לכם מעלה והם רצו לעלות יותר ממה שנתתי להם, ונפלו ונגלה ערותן:
<b>עוד</b> לא תעלה במעלות על מזבחי, מי שהוא מזבחי שהוא זבוח ומקבל היסורין לא תעלה עליו, ואם יצטרך אליך ללוות ממך לא תתבענו, כמ"ש פרק איזהו נשך לנושה בחבירו ויודע שאין לו שאסור לעבור כנגדו, ת"ל לא תהיה לו כנושה, לא תהיה עליו כמשא שלא תתראה לו בכל זמן, ר' אמי ורבי אסי אמרי כאלו נדון בב' דינין שנאמר הרכבת אנוש לראשנו באנו באש ובמים, אשר לא תגלה ערותך עליו שתענש בשבילו. לא תעלה במעלות על, ר"ת לתבע לנושה אם הוא עני ונקשה:
<b>ובמדרש</b> אשר לא תגלה ערותך עליו, אם אבנים שאין בהם לא רעה ולא טובה אמרה תורה לא תנהוג בהם בזיון חבירך שהוא בדמיון של מי שאמר והיה העולם עאכ"ו שלא תנהוג בו בזיון, ואם נהגת כדאי אתה לחוב בעצמך שנאמר אשר לא תגלה ערותך עליו שתענש על ידו ח"ו:
<b>גימטריאות</b>
<b>וישמע</b> וי שמע. שנזדעזע וחרה לו על אבדן המצריים, כמו שאמר ז"ל על ויחד וכו':
חונה שם, חנה כתיב שראה כבודו של מקום שחנה שם:
ויבא האהלה. אהל ה', אהלה של תורה:
על אודות ישראל, שנתגייר ונכנס לדת ישראל:
ויצילם, ויצלם כתיב שלא היו ראוים להצלה לפי שהיה עמהם פסל מיכה, זהו ויצלם כתיב:
ויהי ממחרת, פירש"י ז"ל ממחרת יום הכפורים קודם מתן תורה בא, פירוש יום הכפורים שלו שהביא כפרתו שנאמר ויקח יתרו חותן משה עולה וזבחים וגו':
לא תוכל עשהו כתיב, כבר עשהו, הקב"ה שהוא דן יחידי אבל אתה אין דן יחידי:
את הדרך, גימ' זהו גמילות חסדים:
ישפטו הם, ישפטו כתיב, אם לא ישפטו אמת ישפטו מן השמים. הם והקל מעליך, ס"ת מל"ך, שאמר לו עשה לך שרים כמו המלך:
ויקר"א אלי"ו הוי"ה, ס"ת או"ה, כביכו"ל כאילו היה מתאוה למשה:
אליו הוי"ה מ"ן הה"ר, ר"ת אימה שהתורה באימה ניתנה:
ההר לאמר כ"ה, ר"ת הלכ"ה, זהו שאומרים הלכה למשה מסיני:
כ"י ל"י, גימ' ע' אומות ובחרתי בכם. תדבר, גימ' רו"ת, רו"ת מצות יתרים ישראל על בני נח, שבני נח אין להם כי אם ז' מצות, יתר עליהם רו"ת תדבר אל בני ישראל:
בעבור ישמע העם, ס"ת רע"ם, שהתורה נתנה ברעם:
משה את דברי העם. ס"ת למפרע מית"ה, שמתו כולם והוריד טל שעתיד להחיות בו המתים והחיה אותם:
ויוצ"א מש"ה א"ת הע"ם לקרא"ת האלהים, בגימ' היו ככלה היוצאת לקראת חתן:
בתחתית. גימ' שכפה עליהם ההר כגיגית:
והר סיני עשן, ענ"ש, שמשם בא להם עונש אם יחטאו:
ד"א והר סיני עשן, היה ירא שמא לא יקבלו ישראל התורה:
קול השופר, השפר כתיב, רמז על השמים שלא היו שפירים שמא לא יקבלו ישראל התורה:
וגם הכהנים, גימ' אילו הם נדב ואביהוא:
אנכי ה' אלהיך. ר"ת גימ' י"ב, לי"ב שבטים הוא אומר:
לאוהבי, אהבי כתיב, גימ' י"ח, המתפללים י"ח ברכות בכוונה נקראים אהבי:
ולשמר"י אותיות ירושלים, שיזכו לשבת בה:
כי לא ינקה ה', ר"ת כלי"ה, חייב כליה הנשבע לשקר:
זכו"ר א"ת יו"ם, ס"ת רתם, המחלל את השבת נדון בגחלי רתמים:
לקדשו, אותיות שדול"ק, שיהא נר דלוק לכבוד שבת:
לשו"א, שאו"ל, שיורד לשאול הנשבע לשקר:
לקדשו, וסמיך ליה ששת ימים, לומר שמששת ימי החול ברור מנה יפה לשבת:
אתה ובנך ובתך ועבדך ואמתך וגרך, הרי ז' כי כל מעשה שבת הם ז', הוא יום ז', וז' בני אדם קורין בו, וז' שמות במזמור שיר ליום השבת, ומתחיל הדבור בז' זכור:
ואמתך, אומתך. אמ"ך, וך' דאמך באי"ק בכ"ר ת"ק, גימ' ישראל, שיכבד לכל אחד ואחד מישראל ולא יבזהו, כמ"ש התנא אל תהי בז לכל אדם, שהם בני אל חי:
ר"ת של עשרת הדברות גימ' רחל, לפי שרחל נקראת על שם ישראל, שנאמר וכרחל לפני גוזזוזה נאלמה, ויש בה כת"ר אותיות, לומר שהתורה מכתרת לומדי התורה, והעובר עליה נאמר עליו הכרת יכרת, ויש בה עק"ב תיבות, שקיימם אברהם שנאמר עליו עקב אשר שמע אברהם בקולי, ועליהם רמזה תורה בקע לגולגלת:
ונגש משה אל הערפל, לפנים ממחיצת מלאכי השרת, שכן נגש גימ' מיכאל וגבריאל:
נגש אל הערפל, ס"ת שלל, שעלה לשלול שלל מן המלאכים והיא התורה דכתיב עלית למרום שבית שבי:
לא תעשון אתי, ס"ת אני, אני הוא לא תעשון אחר עמי:
מזבח אדמה תעשה תעשה עצמך כאדמה שהוא מדרך לכל ואני מעלה עליך כאלו הקרבת לי כל הקרבנות, וזהו וזבחת. עליו את עולותיך ואת שלמיך. ואם מזבח אבנים, אם עשית עצמך כאדמה תזכה להעמיד צדיקים שהם נקראים אבנים, שנאמר ארץ אשר אבניה ברז"ל:
ולא תעלה במעלות, מעלות מלא גימ' מתונים, מכאן אז"ל הוו מתונים בדין, שלא יעלה על לבו לפסוק הדין מהרה אלא ע"י מתון, וכן אמר בסנהדרין (דף ו') דרש בר קפרא מנא הא מלתא דאמור רבנן הוו מתונים בדין דכתיב ולא תעלה במעלות וסמיך ליה ואלה המשפטים, א"ר אלעזר מניין לדיין שלא יפסיע על ראשי עם קודש שנאמר ולא תעלה במעלות וסמיך ליה ואלה המשפטים:
<b>פרשת</b> <b>משפטים</b>
<b>ואלה</b> גימ' מ"ב, ואחריו המשפטים, רמז על מה שאמרו ז"ל על שלשה דברים העולם עומד על הדין וכו', לזה ואלה גימ' מ"ב, רמז על העולם שנברא בשם מ"ב ואינו עומד אלא במשפט, זהו ואלה המשפטים. עוד ואלה במלואו כזה וא"ו אל"ף למ"ד ה"א גימ' ד"ר, שהקב"ה דר בין השופטים כששופטים באמת שנאמר אלהים נצב בעדת אל וגו', ואם לאו יורדים לגיהנם זהו רד"ו, כמו שאמרו ז"ל יחשוב הדיין כאילו גיהנם פתוחה לו מלמטה, ואם תמנה ה"א אחרונה בלא מלוי עולה ר"ג, שהוא ק"ץ אח"ד, לומר שאם אינו מיחד שהולך לקץ הימים, ואם הוא מיחד הקב"ה שהוא הוא"ו הולך לקץ הימין, זהו שאז"ל אלה פסל את הראשונים ואלה מוסיף על הראשונים, והבן. ואז"ל כל המאריך באחד מאריכין לו ימיו ושנותיו, לזה בא הוא"ו של ואלה לומר שמבטל הקץ בכוונת היחוד:
<b>עוד</b> ואלה המשפטים. למה לא התחילה פרשה זו בוידבר כשאר פרשיות, אלא ממה שפירש הרמב"ן ז"ל תבין שאינה פרשה בפני עצמה, ז"ל רצה להקדים להם המשפטים, כי כאשר היה בעשרת הדברות הא' בידיעת ה' והב' באסור ע"א, חזר וצוה את משה כה תאמר אל בני ישראל אתם ראיתם כי מן השמים דברתי עמכם, שתזהירם עתה עוד שיתנו לבן למה שראו ויזהרו במצות האלו שצויתים, כי אתם ראיתם כנגד דבור א', לא תעשון אתי כנגד דבור לא יהיה לך להשלים ענין ע"א, ואלה המשפטים כנגד לא תחמוד, כי אם לא ידע האדם משפט הבית או השדה ושאר הממון יחשוב שהוא שלו ויחמדה ויקחה לעצמו, לפיכך אמר תשים משפטים ישרים ינהיגו אותם ביניהם ולא יחמדו מה שאינו שלהם מן הדין, וכן אמר במד"ר כל התורה תלויה במשפט לכן נתן הקב"ה דינים אחר י' הדברות, וכן יפרש באלה המשפטים המשפט בע"א ובכבוד האב והרציחה והניאוף הנזכרים בעשרת הדברות ע"כ. א"כ מדבריו תבין שההתחלה היא ויאמר ה' אל משה כה תאמר אל בני ישראל וגו', ובמלת משפטים כלל לא תחמוד שהוא כולל הרבה לאוין שהוא כנגד כל התורה כמ"ש לעיל, וגם חזר בזו הפרשה לפרט כל עשרת הדברות בפרט, שאמר מכה איש ומת, וכי יזיד איש, נגד לא תרצח, וגונב איש ומכרו נגד לא תגנוב, בגניבת נפשות הכתוב מדבר, ומקלל אביו כנגד כבד את אביך, זובח לאלהים יחרם נגד אנכי ה' אלהיך, לא תשא שמע שוא כנגד לא תשא, ששת ימים תעשה מעשיך וגו' כנגד זכור את יום השבת, לא תנאף כלול בואם לבנו ייעדנה, אם אחרת יקח לו שארה וגו', כדי שלא יבא לידי זנות, אל תשת וגו' להיות עד חמס כנגד לא תענה, לא תשתחוה לאלהיהם נגד לא יהיה לך אלהים אחרים, וכלל בכלל ומכה אביו ואמו ד' שומרים שצריך אדם שישמר מהביא על עצמו חובה, ובכלל וגונב איש ומכרו גניבת ממון וד' אבות נזיקין, שהגנב כוונתו להזיק. א"כ י' דברות אמרן הקב"ה שנאמר וידבר אלהים, ואמר הקב"ה למשה שיחזור ויפרוט להם כל העשרה ויכלול עמהם המשפטים והדינים כאומרו ויאמר ה' אל משה כה תאמר אל בני ישראל אתם ראיתם, ואמר אח"כ ויבא משה ויספר לעם את כל דברי ה' שהם י' דברות, ואת כל המשפטים, פירש"י ז"ל ז' מצות שנצטוו בני נח ושבת ודינים שנצטוו במרה שנאמר שם שם לו חוק ומשפט, חק שהוא חק פרה אדומה, ומשפט שהם שבע מצות ושבת. נשמר רש"י ז"ל שלא אמר את כל המשפטים על אלה הדינים של ואלה המשפטים:
ויען כל העם קול אחד ויאמרו כל אשר דבר ה' נעשה, לא אמרו נשמע, כי דברי ה' אינם צריכים שמיעה, כבר שמענום, ועל מ"ש לו כה תאמר אל בני ישראל שיחזור ויאמר להם כל העשרה בכלל שאר הדינים, ואמר ויכתוב משה את כל דברי ה' וגו', ויקח את ספר הברית ויקרא באזני העם, ויאמרו כל אשר דבר ה' נעשה ונשמע, כי ודאי דברי ב"ו שצריכין שמיעה והבנה לא כמו דברי הקב"ה שהם נכנסים ברמ"ח איבריו של אדם והם נשמעים ומובנים מאליהם, אבל דברי בשר ודם צריכים הבנה. ונסמכו פרשת דינים לפרשת מזבח לומר שהם חשובים לפני המקום ככל הקרבנות שמקריבין ע"ג המזבח, וכן אז"ל על פסוק וישב משה לשפוט את העם ויעמוד העם על משה מן הבקר עד הערב, וכי אפשר לומר כן אלא כל דיין שדן דין אמת לאמתו אפילו שעה אחת מעה"כ כאילו עוסק בתורה כל היום וכאילו נעשה שותף להקב"ה במעשה בראשית שנאמר בו ויהי ערב ויהי בקר, וכ"כ רש"י ז"ל במקומו. הרי שהן חביבין לפני הקב"ה יותר מן הקרבנות, וכן אמרו ז"ל באבות על ג' דברים העולם קיים על הדין וכו', א"כ לזה נסמכה לפרשת מזבח, לומר שבזכות הקרבנות שהיו מקריבין על גבי המזבח העולם עומד, והדיינים ג"כ הם מעמידים העולם, וכן אז"ל בעיר הנדחת בפסוק כליל לה', כל העושה דין ברשעים מביא רחמים לעולם:
<b>עוד</b> ואלה המשפטים, משל לבן מלך שהיו מאכילין אותו על פי רופא והיה הרופא מאכילו כך שיעור מן הלחם מן פת בג המלך כך שיעור מן הלפתן וכך מן היין מיין משתיו, אח"כ היה מאכילו מיני מרקחת מעולים ומיני סמים כדי שיתעכל כל המזון ולא יזיק לו המאכל, כן הקב"ה נתן התורה לישראל שהיא משולה ללחם שנאמר לכו לחמו בלחמי, והיא משולה ליין שנאמר ושתו ביין מסכתי, וכה"א דבש וחלב תחת לשונך, אח"כ נתן להם הדינים שהם כמו הסמנים המסעידים והמרפאים, וכה"א רפאות תהי לשרך, זהו אשר תשים זכה נעשית לו סם חיים לא זכה נעשית לו סם המות. ומ"ש לפניהם בלשון רבים ואח"כ כי תקנה בלשון יחיד, לומר שהדינים הם על ב' פנים, הא' דינים שבין אדם לחבירו, ואחד הדינים שהם לצורך הנהגתו במאכלו בשתיתו ובתשמישו, כגון תשמיש המטה, והנהגתו עם אשתו בימי נדותה ובימי לבונה, ושאר דברים שבצנעה כגון ישיבתו בבית הכסא, וגם באיסור מאכלים:
<b>עוד</b> אמר לפניהם לרמוז על מה שאמרו ז"ל אל תהי דן יחידי שאין דן יחידי אלא אחד יחידו של עולם ב"ה. עוד לפניהם לפני ה', כמ"ש במדרש תהלים אלהים נצב בעדת אל, הוא שאמר הכתוב כי המשפט לאלהים הוא, וכן ביהושפט אומר כי לא לאדם תשפוטו, שלא יאמרו הדיינים לעצמנו אנו יושבים, א"ל הקב"ה הוו יודעים כי אני יושב עמכם שנאמר אלהים נצב בעדת אל, אני ה' אוהב משפט וגו', א"כ לפניהם לפני ה' יושבים:
<b>עוד</b> לפניהם גימ' איי"ם עליה"ם, שהדיין שאינו דן דין אמת לאמתו מחריב העולם, כמ"ש באבות חרב בא לעולם על ענוי הדין ועל עוות הדין. עוד לפניהם שהקב"ה הראה למשה דור דור ומנהיגיו, א"כ לפניהם לפני כבר הם מששת ימי בראשית, לזה לא אמר אשר תלמדם, כי מלומדים הם מלפני, כדגרסינן במגילה פרק הקורא אמר רבי יוחנן מאי דכתיב ועליהם ככל הדברים מלמד שהראה הקב"ה למשה דקדוקי התורה ודקדוקי סופרים, ומה שתלמיד ותיק עתיד לחדש, אם כן אין צריך שתלמדם אלא תשים לבד:
<b>ובמדרש</b> אמר רבי יהושע בן לוי משל לבן מלך שהיה מהלך בשוק פגע באוהבו של מלך ומילא ידו אבנים טובות ומרגליות, אמר המלך פתחו לי בתי תסווראות שלי שלא יאמר בני אלולא אוהבי זה לא היה לי ליתן לו אבנים טובות ומרגליות. כך אמר הקב"ה שלא יהיו ישראל אומרים אילולא שבא יתרו ולמדנו את הדינים לא היה לו ליתן לנו את התורה אלא הריני נותן להם את התורה שכולה דינים ע"כ. וא"ת והרי נתן להם דינים במרה קודם שבא יתרו, א"כ איך יאמרו אלולא אוהבו של מלך לא היה לו ליתן. ויש לומר שאותם הדינים שנתן להם במרה היו שבע מצות בני נח וכבר היו מורגלים בהם מנח, ונתן להם השבת שג"כ היו מורגלים בו ממצרים, ונתן להם חק פרה ששטן ועכו"ם מונין בהם את לישראל, וכשבא יתרו אפשר שעשה להם סדר הנהגה ונתן למשה עצה על סדר הנהגתם, וכן א"ל משה כשרצה להלוך והיית לנו לעינים, לזה אמר ואלה המשפטים לא של יתרו:
<b>ובמדרש</b> ואלה המשפטים. לפי ששמע משה מיתרו שא"ל ואתה תחזה מכל העם, ד' מדות, ולא מצא אלא אחת שנאמר ויבחר משה אנשי חיל וגו' מכל ישראל, א"ל הקב"ה נתתי לך המשפט ולאחרים מנית ואינם יודעים, לך אתה ולמדם שנאמר ואלה המשפטים אשר תשים וגו'. עוד נוכל לומר לפי זה המדרש, שאמר ואלה המשפטים לפי דרכם שאין בהם כל הד' מדות, שאם היה בהם הד' מדות הייתי מרשה לך שתלמדם דברים אחרים וסודות רבים, אבל לפי ערכם אלה המשפטים שתלמדם. והתחיל כי תקנה כדי שידעו ערכם שהם קנויים ליצרם, הואיל ואין בהם הד' מדות שהם אנשי חיל יראי אלהים אנשי אמת שונאי בצע, וכנגדם נתן להם משפטים. כנגד אנשי חיל אמר ומכה איש ומת מות יומת, וכי יריבון וגו' מעם מזבחי תקחנו למות, מכה אביו ואמו מות יומת, וגונב איש ומכרו ונמצא בידו מות יומת, ומקלל אביו ואמו מות יומת, וכי יכה איש את עבדו או את אמתו בשבט ומת וגו'. לאלו צריך חיל וכח להמיתם. ד' אבות נזיקים כנגד יראי אלהים, שאם אין בו יראה יאמר שורו הזיק או בורו הזיק, ע"י בורו, ע"י אשו, ע"י בהמתו שאין בהם דעת, למה ישלם, כנגד זה יראי אלהים. וכנגד אנשי אמת ארבעה שומרים, שהם שומר חנם והשואל ונושא שכר והשוכר שיש בכל אחד חיוב שבועה, שומר חנם נשבע שלא פשע, ושואל נשבע שמתה מחמת מלאכה, נושא שכר והשוכר נשבעים שנאנסה ולא שלחו בה יד, ונפטרים בשבועה נגדו אנשי אמת שישבעו באמת שונאי בצע אם כסף תלוה וגו' לא תשימון עליו נשך, ג"כ אם חבול תחבול שלא ישתמש בעבוטו של עני, מלאתך ודמעך לא תאחר, ושש שנים תזרע והשביעית תשמטנה, ששת ימים תעשה מעשיך וביום השביעי תשבות, שלש רגלים תחוג לי שמי שהולך אמר הבצע עובר על כל אלו לזה ואלה המשפטים מה שצריכים להם ולא אחרים, ע"כ:
<b>כי</b> תקנה עבד עברי. כתב רבינו בחיי ז"ל כוונה תורה להתחיל הדין הראשון בעבד עברי מפני שיש בו זכר ליציאת מצרים וזכר למעשה בראשית, זכר ליציאת מצרים שהיו ישראל עבדים והקב"ה הוציאם משם להיותם עבדים לו לבדו, והוא שכתוב כי לי בני ישראל עבדים עבדי הם אשר הוצאתי אותם מארץ מצרים, והזכיר בדינים דין עבד עברי ראשון כשם שהזכיר בדברות שאמר אשר הוצאתיך מארץ מצרים. זכר למעשה בראשית, כי כשם שהשבת הוא זכר למעשה בראשית שהקב"ה ברא עולמו בששה ימים ויום השביעי הוא מנוחה, כן הדין הזה זכר למעשה בראשית, כי השנה השביעית לעבד היא זמן מנוחה ממלאכת האדון כמו יום השביעי, כי השביעיות נבחרו לעולם, בימים ובשנים ובשמיטות, בימים יום ז' שהוא שבת, ובשנים השנה השביעית שהיא שמטה נקרא ג"כ שבת, ובשמיטות השביעי שהוא יובל, ע"כ:
<b>עבד</b> עברי. כאילו אמר עבר ר"י, שהיא עבודת מצרים, אלא שאתה רוצה להשתעבד בו יותר משש שנים על שעבר על לא תגנוב או על כי לי בני ישראל עבדים, ולזאת כי לי בני ישראל עבדים עבדי, הרי ו' מלות. עוד שש שנים יעבוד, שתא אלפי שני הוי עלמא זהו שש שנים, ואחר שתא אלפי יצא, שתם גלגולו ויחזור לסיבה ראשונה:
<b>עבד</b> עברי. אם במוכר עצמו הכתוב מדבר, עברי עבר ר"י, שעבר על זכרון יציאת מצרים שיש בו ר"י שנה, ועבר על מה שאמר כי לי בני ישראל עבדים ולא עבדים לעבדים, ואם במכרוהו ב"ד הכתוב מדבר, עברי למפרע ירעב, שמחמת רעבון גנב ואין לו ונמכר בגנבתו, וקרא אמר אל יבוזו לגנב כי יגנוב למלא נפשו כי ירעב, א"כ לא יבוזו לו אלא בשביעית יצא עוד כי תקנה קרי ביה תיקנה, שהאדם בעוה"ז הוא קנוי לעבודתו, או לעבודת בוראו או לעבודת מקרי הזמן, זהו עברי ע"ב ר"י, או לעבודת התורה שהיא שמותיו של הקב"ה, או לר"י שהיא עבודת העולם שהיא כמו עבודת מצרים שהיתה ללבון לבנים לבנין העולם הזה, כמו שאמר כי אדם לעמל יולד אשרי מי שעמלו בתורה, שש שנים, שנים במ"ק י"ג, ושש, היינו תרי"ג, א"כ שם שנים יעבוד, בתרי"ג יעבוד. ומה שאמר שש שנים לפי שימי שנותינו בהם שבעים שנה, העשר שנים הראשונים אינם נחשבים כי אין בו דעת לעבודה, כי עיר פרא אדם יולד, נשאר ששים הרי שש שנים יעבוד ובשביעית יצא לחפשי, לחפש מעשיו ועל צורתו אם מספקת ואם לאו, כי הא דמר עוקבא דאיתא בכתובות (דף סז:) דאמר כי קא נח נפשיה אמר איתיאו חושבנא דצדקה אחזי כמה צדקא קא עבידנא אשכח דהוה כתיב אלפי דינרי סינאקי, אמר זוודין קלילא ואורחין רחיקא קם בזבז לכוליה נכסיה, חנם מתן חנם. בזוהר שאל מהו חנם דלא יהיה למרום כלום, אלא דא רזא הכא אוליפנא כתיב זכרנו את הדגה אשר נאכל במצרים חנם, בלא ברכה, דלא הוה עלנא במצרים עול דלעילא, ת"ח עבדין פטורין מעול מלכותא דלעילא ועל דא פטורין מעול מלכות שמים, אלא כהאי תורא דיהבין עליה עול בקדמיתא בגין לאפקא מיניה שבע לעלמא ואי לא קביל עליה ההוא עול לא עביד מידי, הכי נמי אצטריך ליה לבר נש לקבל עליה עול בקדמיתא ולבתר יפלח ביה בכל מה דאצטריך ואי לא יקבל הא בקדמיתא לא יכול למפלח, הה"ד עבדו את ה' ביראה מהו ביראה דא מלכות שמים הא בקדמיתא מאן אוכח תפלה של יד בקדמיתא בגין דבהאי עייל לשאר קדושא ואי האי לא אשתכח לגביה לא שריא ביה קדושא, והאי עול כמאן דאיהו כפית מאחורא וע"ד עבדין פטורין מעול מלכות שמים, ואי מהאי עול פטורין מכל שאר פטורין דהא שאר לא שריא עליה דבר נש עד דאשתכח גביה בהאי עול, ובגין כך הוו אכלי ישראל במצרים חנם, אוף הכא יצא לחפשי חנם, דהא עבדא הוא וכל מה דעביד חנם הוא בלא עול מלכות שמים, ואע"ג דהוו עובדייהו חנם יצא לחפשי ויהא ליה נייחא לבתר דאיהו בחירו ואשתכח ביה נייחא יהבין ליה עול מההוא אחד דאפיק ליה לחירו ע"כ. עם זה יובן פירוש אחר בעברי, שהעביר מעליו עול מלכות שמים, זהו עבד עברי, מיד שנעשה עבד, עברי, העביר מעליו העול, וזהו עברי, ולפי זה יהיה פירוש חנם יצא ממה שהיה חנם בלא עול מלכות שמים, חנם מ"ט אתוון דשחרית ומ"ט אתוון דערבית, היינו חנם אותיות, שמע ישראל כ"ה ואותיות ברוך שם כ"ד, הרי מ"ט, מ"ט מ"ט גימ' חנם. אם בגפו יבא אם היתה עבודתו בזה העולם על עסקי גופו, בגפו יצא, כי לא דבקה הנשמה באותו הגוף אלא היה חוץ מגופו שנאמר חדלו לכם מן האדם אשר נשמה באפו, שלא נתפשטה בגופו אלא היא באפו, כן ביציאתו מן העולם ישאר בגופו, לא כמו הצדיק שעשה מן הגוף נשמה שהיה מסגפו ומענהו עד שנזדכך חומר הגוף וחזר להיות רוחני, אז הנשמה היא שוכנת ומתפשטת באותו הגוף, שמצא מין את מינו וניעור, וכן בצאתו מן העולם אע"פ שתפרד מן הגוף לא תפרד ממנו לגמרי כי נותנת ומשפעת לו חיות ע"י הרוח, הנשמה לרוח, והרוח לנפש, והנפש לגוף, שהוא בקבר נותנת לו חיות שנאמר ועצמותיך יחליץ, כההיא מעשה דרבי אחאי דמששיה חזייה דאית ביה מששא, א"ל קום אזיל לביתך וכמה צדיקים כמו רבי אלעזר בר"ש יוחאי ז"ל ששכב כמה שנים ולא שלטה בו רמה ולא תסריח אבל הרשע לעולם היה דוחה הנשמה לחוץ שלא היה עושה עיקר אלא מגופו, כן ביציאתו לא ישאר עמו אלא גופו ויצא לבית השריפה, שכן בגפו בא"ת ב"ש שרוף. ובזוהר פירש בלשון אחר, פירוש בגפו ששב בתשובה כמו על גפי מרומי קרת, שעלה לרמתה והיא תקבלנו וזהו בגפו יצא ע"כ:
<b>אם</b> בעל אשה הוא. אם מלבד שהיה עסוק במזון הנשמה שהם המצות שהיה עושה עסק בתורה שהיא נקראת אשה, ויצאה אשתו עמו, שנאמר והלך לפניך צדקך, גימ' זו לימוד תורה, כשתמנה ך' של צדקך באי"ק בכ"ר עולה ת"ק. עוד ויצאה אשתו עמו כההוא מעשה דההוא תלמיד שהיה יודע מסכת אחת והיה חוזר עליה בכל שעה וכשהגיע זמנו ליפטר מן העולם לא היה בביתו ולא היה לו מי שעשה לו הספד ונתלבש אותה המסכת בדמות אשה והיתה מיללת וצועקת ובוכה ואומר אדוני ובעלי, ועשתה לו הספד והלכה אחריו עד שנקבר באו לביתו ובקשוה לעשות לה הבראה בחשבם שהיא אשתו ולא מצאוה, אז נתאמת להם שהיא המסכת זהו ויצאה אשתו עמו לעין הכל, מלבד שהיא הולכת לפניו לעוה"ב:
<b>אם</b> אדוניו יתן לו אשה, שלא קנה התורה בטורח אלא באה לו במתנה בזכות אבותיו שהיה אוהב בעלי תורה כדאמרינן מאן דרחים רבנן הווין ליה בנין ת"ח, או ג"כ כמו מעשה דר זירא דיתיב מ' יומין בתעניתא אקריוה לא ימושו מפיך יתיב מ' אחרנין אקריוה ומפי זרעך וגו', ומצד זה באה לו התורה בלא טורח, וילדה לו בנים שהיו מביאים לו תלמידים והוא מלמדם בשכר, לא לאהבת התורה אלא לאהבת גופו לקחת מהם שכר הרבה לענג גופו, האשה וילדיה תהיה לאדוניה והוא יצא בגפו שאין לו שכר בעמלו, זהו יצא בגפו. ואם אמור יאמר העבד אהבתי את אדוני שחזר בו ואמר אהבתי את אדוני, שלא אעשה מחמת חמדת ממון אלא לאהבת אדון הכל, ואעשה עבודתי לשמה לשם ה' שהוא אדוני את אשתי שאטרח בה שתהיה קרויה על שמי, כמו שאמרו ז"ל קודם שיעסוק אדם בתורה נקראת תורת ה שנאמר כי אם בתורת ה' חפצו, אחר שעסק בה נקראת תורתו שנאמר ובתורתו יהגה. ואת בני, הם התלמידים שהם בנים לעוה"ב ללמדם לשמם כדי שיקראו על שמי. לא אצא חפשי מן התורה ומן התלמידים אלא כמו שצוו אנשי כנסת הגדולה שאמר והעמידו תלמידים הרבה וכו', והגישו אדוניו אל האלהים, לב"ד הגדול, וכן אדוניו גימ' ע"א היא סנהדרי גדולה שלו, והגישו אל הדלת, זו סנהדרי קטנה שהיתה על שערי ירושלים, או אל המזוזה, היא מדת הדין הרפה, שיסכימו כולם שלא ימות מיתת הנשמה, ורצע אדוניו את אזנו, שיהיה נכר לבעלי הדין שלא יתגרו עמו ולא יקטרגו עליו. מרצע, במ"ק כ"ב, כ"ב אותיות התורה הם נרצעים בו ומצילין נשמתו. מרצע גימ' הנשמה, וזהו אל המזוזה זו מות, ומאין בא לו כל זה מאחר ששמע וחזר בו, והשמיעה היא באוזן, ומשם בא לו החיים שנאמר שמעו ותחי נפשכם, לזה באזנו. ועבדו לעולם, שאין מלאך המות ולא דומה שרו של גיהנם שולט בו, כמו שאמר בזוהר על בלעדי רק אשר אכלו הנערים, שאמר אברהם למלך סדום שהוא דומה, כשאמר לו תן לי הנפש נפש החוטאת היא תמות, אמר לו אברהם אם אקח מכל אשר לך, כל מי שיחטא הוא לך, מלבד מלמדי תינוקות ומזכים הרבים אע"פ שחוטאים אין לדומה חלק בהם, כדי שלא יהיו התלמידים בג"ע והרב שזיכה אותם בגיהנם, וכן ועבדו לעולם, גימ' חרון, שסילק מעליו חרון אפו:
<b>וכי</b> ימכור איש את בתו לאמה, כתב רבינו בחיי ז"ל, במדרש אמר הקב"ה בת אחת היתה לי ומכרתיה לכם ואין אתם מוציאין אותה אלא חבושה בארון, לא תצא כצאת העבדים נהגו בה כבוד ששביתם אותם מאצלי, שנאמר עלית למרום שבית שבי. וכן וכי ימכור איש את בתו לאמה, ס"ת יש תורה, ור"ת גי' נ' שערי בינה. אם רעה בעיני אדוניה, אם ישראל רעים שאינם מקיימין התורה, והפדה כלומר שתסתלק השכינה מהם, והרי התורה לא ניתנה לעכו"ם אלא לישראל, לעם נכרי לא ימשול למכרה והם בוגדים בה ע"כ. ואם לבנו ייעדנה, שהתורה מיועדת לישראל שהם קרואים בנים שנאמר בני בכורי ישראל, והיא מיועדת להם מששת ימי בראשית, שהתורה נקראת ראשית שנאמר ה' קנני ראשית דרכו, וישראל נקראו ראשית שנאמר קודש ישראל לה' ראשית וגו', וכה"א תורה צוה לנו משה מורשה אל תקרי מורשה אלא מאורשה שהיא מאורשת להם, שנאמר וארשתיך לי באמונה וגו', א"כ היא מיועדת להם, כמשפט הבנות יעשה לה, כמו בת שאין לה בנכסי אביה כי אם עשור מקרקעי ולא מטלטלי, לזה לא נתן להם כי אם ארץ ז' עממין, כי מרוב רחמנותו עליהם דן אותם כנקבה שדעתה קלה, וכה"א עד מתי לעדה הרעה, וכה"א חטא העם הזה חטאה גדולה, בלשון נקבה, כשחטאו בעגל כל שמקלות דעתם כנקבה עשו זה כמו שאכ בעזהי"ת:
<b>אם</b> אחרת יקח לו. שלא התמיד בעסק התורה והיה עושה עמה מלאכה, כמו שאמרו ז"ל כל תורה שאין עמה מלאכה סופה בטלה לזה אמר אם אחרת לא שגרשה ח"ו אלא ש אחרת עמה, שארה כסותה, בא להזהירו ג' דברים שלא ישכחם מחמת עסק מלאכה שארה כל דבר התלוי בשאר בשר, וכה"א איש איש אל כל שאר בשרו וגו', שמתוך ש עסוק במלאכתו יפתהו היצר וישכיחהו מה שכתוב בתורה ויורה לו היתר בהם, וזו הז בראשונה לפי שלבו של אדם מחמדתן ומתאוה להן, זהו שארה, שאר שכתוב בה' שהיא חומשי תורה, ואין לו אלא שאר המותר שו אשתו שנאמר כי אם לשארו, ולא יבוא עת כי אם אחר שתטבול ותטהר, וזהו שר להניח שארית, לזה תהיה הכוונה ויהיה עוסק בתורה, ומה שאמר כסותה, יז שמא מתוך שהוא עסוק במלאכתו שיטנו וי' ללבוש. כלאים או להציעו תחתיו, ועוד יזו על כסויה דציצית, לפי שיש בו זכירת המצות שנאמר וראיתם וזכרתם, כההוא מעשה של אותו תלמיד ששמע לזונה אחד וכו' כדאיתא במנחות פרק ר' ישמעאל, שמחמת הציצית שטפחו על פניו נמנע ולא עבר עבירה, ולכן הזכיר כסותה אחר שארה. עוד הזהיר הלבשת ערומים, שנאמר כי תראה ערום וכסיתו, א"כ כסותה כסות ה', הכתוב בתורה ועונתה, למד על קביעת עתים לתורה שיעשה מלאכתו עראי ותורתו קבע, לפי שהיא תחילת דינו, שנאמר פוטר מים ראשית מדון שתחילת דינו הוא על קביעת עתים לתורה גם כלול בזה על השבת ועל המועדים שיש להם זמן קבוע, שמא ישכח מחמת מלאכתו ויבא לעשות מלאכה בהם, כי בכל אחד ואחד מהשבת ומהמועדים כתוב בהם איסור מלאכה גם בכלל זה עונה של ק"ש של ערבית וק"ש של שחרית, שכל אחת יש לה עת קבוע, ות כל תפלה ותפלה יש לה זמן קבוע, ובא להזהיר כשיבוא העת של ק"ש או העת של תפלה שיבטל מלאכתו מפניהם, כמו שאמרו ז"ל בטל רצונך מפני רצונו, זהו ועונתה עונתה ה וכתיב וענתה חסר להזהיר שקביעת עתים לתורה תהיה בקול רם, וכן ק"ש שנאמר רוממות אל בגרונם וגו', ונאמר קרא בגרון אל תחשוך כשופר הרם קולך, כדי לעורר הכוונה. וכ בא לרמוז על חזרת התפלה שהיא בקול רם שמה שאז"ל צריך לחזור התפלה להוציא את מי שאינו יודע, זהו לשכך האוזן, אבל יש להם רמז, כי קודם אומר אותם בלחש כדי שהמקטרגים לא יקטרגו עליה, כמו שאמר בזוהר והקול נשמע בית פרעה, אם הקול נשמע בתחלה אותה תפלה היא לבית פרעה למקטרגים, ואחר שהתפללו בלחש כבר עלתה ונשתלמה, זהו בלחש, שלח אז מתפללים בקול רם, שסנדלפון מקבץ כל התפלות ועושה אותה עטרה ונותנה לרומו של עולם בראש מלך מלכו של עולם ב"ה, זהו ר"ם ר"ת ראש מלך, וזהו בקול רם, להעלותם לרומו של עולם ע"י שעונין על כל שם ושם ואומרים ברוך היא וברוך שמו ואומרים אמן, שהוא הקיום שפירושו אמת, ואין השטר מתקיים אלא בחותמיו, אמן בנו"ן פשוטה סודו אמת"ק שנמתק ונתקן הכל מא' עד נו"ן, והבן:
<b>וכתב</b> הרב רבי מנחם רקנאטי ז"ל פרשת בשלח ז"ל, ופירוש אמן פירשו חכמי הקבלה כי הרמז בו לחכמת אלהים ולחכמת שלמה, והיא בגימ' צ"א כשם הוי"ה ושם אדנ"י, ועוד יש מפרשים כי האל"ף רמז למה שאין המחשבה משגת, מ' פתוחה, יפתח ה' לך את אוצרו הטוב, נו"ן פשוטה כוללת זכר ונקבה. ועוד יש מפרשים כי אמן בגימ' צ"א, כמנין היה והוה ויהיה אחד. והנה העונה אמן מורה כי הבורא ית' היה קודם בריאת העולם וברצונו מקיימו וישיבהו לתהו ובהו, ולאחדותו אין סוף, ולכן גדול כח העונה אמן מן המברך, כי המברך ממשיך ברכה, והעונה אמן מיחדו, ומורה על חדוש העולם ברצונו, ושהעולם מתקיים במאמרו וישיבהו לתהו ובהו, שליט על הכל, ראשון ואחרון ית' שמו לעדי עד ולנצח נצחים, אמן:
<b>ובזוהר</b> תאנא כל מאן דשמע ברכה מההוא דמברך ולא אתכוון לאתבא אמן, אקרי ובוזי יקלו, ובשעתא דמצטריך מאי עונשיה כמא דאיהו לא פתח ברכן לעילא כך לא פתחין ליה, ולא עוד אלא כד נפק מעלמא מכרזי עליה טרוקו גלי קמי פלניא ולא תקבלון ליה וי ליה וי לנפשיה. ועוד אמר בספר הזוהר תנינן גדול העונה אמן מן המברך, הא אוקימנא קמי דר"ש דאמן ממשיך ברכאן מן מבועא למלכא וממלכא למטרוניתא. ובאתוון גליפן דר' עקיבא מא' למ' וממ' לנ', כיון דמטאן ברכאן לנ' מתמן נפקין ונגדין ברכאן לעילאי ולתתאי ומתפשטין לכולא וקלא נפיק אשתקיין משיותא דאפין עבדא למלכא קדישא, וכד ישראל לתתא מיטמרין לאתבא אמן ולכוונא לבייהו כמא דאצטריך, כמא פתחין דברכאן פתחין לעילא כמה טבאן משתכחין בכלהו עלמין, כמה חידו בכולא. מאי אגר להו ישראל דגרמי האי, אגר להו בעלמא דין ובעלמא דאתי, בעלמא דין בשעתא דעקין להו לישראל ומצלין צלותא קמי מריהון קלא מכרזא בכלהו עלמין פתחו שערים ויבא גוי צדיק שומר אמונים, אל תקרי אמונים אלא אמנים, פתחו שערים כמא דהוו אינון פתחין תרעי דברכאן כן השתא פתחו שערים ותקבלו צלותהון מאינון דעאקין לון. האי בעלמא דין, בעלמא דאתי מאי דכד יפוק ההוא דנטיר לההיא ברכה דאמר ההוא דמברך ומזמנא לאתבא אמן, כמא דמצטריך נשמתיה סלקא ומכרזי קמיה פתחו שערים כמא דאיהו הוה פתח תרעין כל יומא כד הוא שומר אמונים, וכן אמן בנו"ן פשוטה גימ' מפתח אחד, י"ח אמנים לפתוח י"ח אלפי עולמות, שהקב"ה שט בהם בכל יום כדאיתא בתיקונים תיקון ז' ע"כ:
<b>ובמדרש</b> פתחו שערים וגו'. אל תקרי אמונים אלא אמנים, שבשביל אמן אחד שעונים רשעים בתוך גיהנם ניצולים, כיצד הקב"ה הוא יושב ודורש וכל הצדיקים יושבים לפניו וכל פמליא של מעלה עומדים על רגליהם וחמה ומזלות מימינו של הקב"ה ולבנה וכוכבים משמאלו, והקב"ה יושב ודורש תורה חדשה שעתיד ליתן על יד המשיח, וכיון שמסיים האגדה עומד זרובבל בן שאלתיאל על רגליו ואומר יתגדל ויתקדש שמיה רבא, וקולו הולך מסוף העולם ועד סופו, וכל באי עולם עונים אמן יהא שמיה רבא, ואף רשעי ישראל וצדיקי א"ה שנשתיירו בגיהנם עונים אמן יהא שמיה רבא בתוך גיהנם, ומתרעש העולם עד שנשמע קול צעקתם לפני הקב"ה, והוא שואל מה קול הרעש הגדול, ומשיבין מלאכי השרת ואומרים לפניו רבש"ע חלו רשעי ישראל וצדיקי א"ה שנשתיירו בגיהנם שעונים אמן ומצדיקים עליהם את הדין. מיד מתגלגלים רחמיו של הקב"ה עליהם ואומר מה אעשה להם יותר מדין זה ויצר הרע גרם להם, באותה שעה נוטל הקב"ה מפתח של גיהנם ונותן להם למיכאל ולגבריאל בפני כל הצדיקים, ואומר להם לכו ופתחו שערי גיהנם, וכל גיהנם ס' רבוא ארכו וס' רבוא רחבו ועביו אלף פרסה ועומקו מאה פרסה וכל רשע ורשע שנופל לתוכו שוב אינו יכול לעלות, מה עושים מיכאל גבריאל באותה שעה תופסין ביד כל אחד ואחד מהם ומעלים אותם כאדם שהוא מקים את חבירו ומעלהו בחבל מתוך הבור שנאמר ויעלני מבור שאון כו', ועומדים עליהם ומרחיצים אותם וסכין אותה ומפארים אותם ממכות של גיהנם ומלבישים אותם בגדים נאים ומביאים אותם לפני הקב"ה כשהם מרוחצים ומגוהצים ומכובדים שנאמר כהניך ילבשו צדק וחסידיך ירננו, כהניך אלו צדיקי א"ה שהם כהנים להקב"ה בעוה"ז, כגון אנטונינוס וחביריו, וחסידיך ירננו אלו רשעי ישראל שנקראו חסידים שנאמר אספו לי חסידי וכשנכנסים לפתח ג"ע נכנסים מיכאל וגבריאל תחילה ונמלכים בהקב"ה ואומר להם הניחו להם ויכנסו ויראו כבודי, וכיון שנכנסים נופלים על פניהם ומשתחוים לפניו ומשבחים ומברכים שמו של הקב"ה, מיד צדיקים גמורים וישרים שהם יושבים לפני הקב"ה נותנים הודאות ורוממות לפני הקב"ה, שנאמר אך צדיקים יודו לשמך ישבו ישרים את פניך, ואומר וירוממוהו בקהל עם וגו' ע"כ. לזה רמז ענתה לשון עניה, ולזה אמרה בסוף שהיא כנגד הכל. הרי באלו הג' שהם שארה כסותה ועונתה כלולים בהם כל המצות. והקרבנות יש להם זמן והם בכלל ועונתה. ואם שלש אלה לא יעשה לה ויצאה חנם מן העולם, בלא תורה ובלא מצות, אין כסף אין לה מצות וכסוף, כמ"ש נכספה וגם כלתה נפשי, וסוף שיוכה וימות, שלא ימות מיתת עצמו, וימות מן העוה"ז ומן העוה"ב, לזה סמך ואמר מכה איש ומת מות יומת, מכה איש ומת ס"ת השת, השתות יהרסון, שנהרס ונחרב בנינו ויסודו, והוא צריך לגלגול, אם עשה כל זה בשוגג שהוא טרוד במלאכתו בהבלי העולם, וזהו ואשר לא צדה, והאלהים אנה לידו שזמן לו, והוא לא צדה, לא הכין לו צידה לדרכו, ושמתי לך מקום אשר ינוס שמה, שיביאוהו בגלגול ולא ישלטו בו מלאכי חבלה, וזהו אשר ינוס, לפי שהעולם השיגהו וסימא עינו, אבל אם עשה במזיד שהיה לו פנאי לעשות ולא עשה, לזה אין מועיל לו הגלגול כאז"ל, אלא נמסר ביד שרו של גיהנם להמיתו בכמה דינים, וזהו שסמך וכי יזיד איש על רעהו שהוא הגוף להרגו בערמה מעם מזבחי תקחנו למות, מזבחי גימ' נגדי, שעמד במזיד לנגדי ועשה עבירה, שידע רבו וכוון למרוד בו ועמד לנגדו ומרד בו. מכה אביו ואמו, אם בא פעם ושתים וקלקל בשתיהם, פעם ראשונה נקראת אב ושניה אם, וקלקל בשתיהם מות יומת כנגד שניהם ב' מיתות, וצריך לחזור ולגבול עפרו ולהביאו ממקום אחר, ועל זה רמזו ז"ל מי שחטא ושנה מכניסין אותו לכיפה:
<b>ומכה</b> אביו ואמו וסמיך ליה וגונב איש ומכרו וגו'. אל תתמה לומר וכי יש מכה אביו ואמו, אביו אחר שגדלו על זרועותיו והלבישו וזן אותו והאכילהו והשקהו, וכן אמו כמה נצטערה בחבלי לידה והניקתהו וגמלתהו והרחיצה אותו וסכתהו והלבישתהו ויהיה כפוי טובה, ולא די אלא שיכם. לז"א אל תתמה כי זה לא כוון בשעת החבור, ושלף נפש חיצונית וגנבה, לזה וגנב כתיב ומכרה ונמסרה בידו כי בא לטמא פותחין לו, וזהו ונמצא בידו, כי לפי פשטיה דקרא מאחר שמכר איך נמצא בידו כבר יצא מידו ליד הלוקח, אלא כפי דרכנו אמר ונמצא בידו בלא הסכמת הקב"ה, כי ג' שותפין יש באדם וזה לא היו בו כי אם השנים אביו ואמו, ולזה אמר ונמצא בידו בלא הסכמת הקב"ה לזה מות יומת. ומקלל אביו ואמו מות יומת, שלא יאמר מאחר שאביו ואמו הם היו סבה לשלוף נשמה חיצונית מסטרא אחרא לזה יקללם, לזה אמר ומקלל אביו ואמו מות יומת, לפי שכפר בטובה שעשו עמו וסופו לכפור בהקב"ה, כי אע"פ שהיו סבה, יש בידו לתקן בשנוי מקום ושנוי שם ושנוי מעשה וסיגופים ותעניות ולהתפלל אל ה' להחזירו למוטב, אם כן למה יקלל כי בידו להחזיר הג' שותפין בשנוי מקום ושנוי שם ושנוי מעשה, שנוי מקום כנגד המקום ב"ה, שנוי מעשה כנגד אמו שהיא העושה ועל ידה נבנה הגוף, שנוי השם כנגד אביו שהוא הקורא לו שם, ויש בידו ג"כ להחזיר עצמו בעסק התורה שנמשלה לאש שנאמר הלא כה דברי כאש, וכל מה שמשימים באש מחזירתו אש כמותה, וכה"א וכל דבר אשר יבא באש שהוא אש ההתלהבות בשעת החבור תעבירו באש, באשה של תורה וטהר. ובמה שכתבנו תבין למה החמיר במקלל יותר במכה שהמכה בחנק ומקלל בסקילה, ותבין ג"כ למה הכנים הגונב בין מכה ומקלל:
וכי יריבון אנשים, זה יצה"ט עם יצה"ר שלעולם הם מריבין זה עם זה, ונקראים אנשים לפי שיצה"ט אינו בא עד שיהיה איש שהוא בן י"ד שנה אז יש לו יד ושם, ולזה רמז התנא אור לארבעה עשר בודקין את החמץ א"כ שנת י"ד הם אנשים, והכה איש את רעהו, שגבר יצה"ר על יצה"ט והכשילו, לזה אי"ש ר"ת אינו ירא שמים, את רעהו, זה יצר הטוב שהוא רעהו ואהובו, באבן או באגרוף, שדחהו ליצה"ר שיצה"ר נקרא אבן שנאמר והסירותי את לב האבן מבשרכם וגו', והוא אבן נגף לאדם, או באגרוף שדחהו בידו או באגרוף שהוא היד כשכופל אצבעותיו לתוך כף ידו נקרא אגרוף, וכן בגמ' אומר בעלי האגרופין, אגרופו של בן אבטיח, ולא ימות שלא הסיתו בעבירות של ד' מיתות שהן עבירות חמורות, אלא נפל למשכב שבטלו ממצות עשה, אם יקום והתהלך בחוץ, שקם מיד ועשה תשובה והלך לו חוץ ממנו' ולא שמע, וכן יקום והתהלך בחוץ בגימ' זה התשובה ע"ה, כמו שאמר ז"ל עבר על מצות עשה ועשה תשובה אינו זז משם עד שמוחלין לו, וזהו ינקה המכה רק שבתו יתן, הבטלה שבטל מלעשות אותה מצוה יחזור לעשותה, ובזה ירפא, רעהו גימ' רפא, שנתרפא מההכאה שהכהו יצה"ר, כי מ"ע הם רמ"ח כנגד רמ"ח איברים אם חסר מצוה אחת יהיה אותו אבר שכנגדה חולה, וכשחזר לעשותה נתרפא הוא הוא ואותו אבר, כי כשיש אבר אחד חולה מרגיש כל הגוף, לזה אמר רפא ירפא לגוף ולחבר:
<b>וכתב</b> רבינו בחיי ז"ל. כל רפואה שהיא על ידי בשר ודם לא מצאנוה בכל הכתובים כי אם בדגש, וכן רפאנו את בבל ולא נתרפאת, אבל רפואה שהיא ע"י הקב"ה היא ברפה, הוא שכתוב רפאני ה' וארפא, הרופא לשבורי לב, ארפא משובתם, וירפא אלהים את אבימלך, אני ה' רופאך. והטעם כי הרפואה שהיא ע"י בשר ודם היא ע"י צער וטורח, והוא שיסבול הסם והמשקה המר, או יסבול צער ההקזה או חתיכת בשר או אבר, אבל רפואה שהיא ע"י הקב"ה אין בה צער כלל כי ברכת ה' היא תעשיר ולא יוסיף עצב עמה ע"כ:
וכי יכה איש את עבדו או את אמתו בשבט ומת תחת ידו נקם ינקם, פירוש אם הכה היצה"ר שלו שהוא נקרא עבד כמו שאמרו ז"ל על מפנק מנוער עבדו והכהו בענויים ובסגופים עד שבטל ממנו לגמרי, נקם ינקם, לפי שלא תהו בראה לשבת יצרה ואין לו שכר בעמלו כי יהיה מוכרח במעשיו ולא כן כוונת הבריאה:
<b>אך</b> אם יום או יומים. אם עשה סיגופים לחלוש כחו מעט זמן ואח"כ יקח ממנו כפי צרכו, לא יוקם כי כספו הוא, כי לזה נכסף ונשתוקק כי מפחדו שלא ישימנו תחתיו ויהיה בכסוף ובבושה, ומפחדו ממנו סגפו אבל לא לגמרי, לא יוקם, פירוש שלא יקום עליו, א"כ לא יוקם כי כספו הוא, היצר ג"כ כך רוצה שיהיה מנוצח ולא יהיה נצוח, כמו שאמר בזוהר משל לזונה אחת וכו' כתבנוה לעיל:
וכי ינצו אנשים, כמו סנחריב וחביריו ונבוכדנצר ואספסיאנוס קיסר ואנטיוכוס וכל מי שנלחם על ירושלים, היא אשה הרה שהיתה רבתי עם, ויצאו ילדיה שהוליכום בגלות ובשביה, ולא יהיה אסון כמו בימי סנחריב שבא ובלבל כל העולם והגלה עשרה שבטים בשביה לחלח וחבור, ענוש יענש שסוף הרגוהו בניו, זהו ונתן בפלילים כמו שתרגם על מימר דייניא ע"פ ב"ד של מעלה, וכן אנטיוכוס נהרג. ואם אסון יהיה, כמו בזמן נבוכדנצר שהרג כמה וכמה, וכן טיטוס וכן אספיסיאנוס קיסר, ונתת נפש תחת נפש, הקב"ה יקח נקמתו על כל נפש ונפש. א"ר יוחנן אוי להם לעכו"ם שאין להם תקנה שנאמר תחת הנחושת אביא זהב, פירוש שהעכו"ם אומרים במקום נחושת שלקחנו נביא זהב, במקום ר' עקיבא וחביריו מה מביאים עין תחת עין, הוא החריב ב"ה שהוא עינו של עולם כן נחרב ביתו שהוא מלך על כל העולם, וכן עתידה שתחרב צור עין כל העולם, שן תחת שן שהיו חורקין שניהן כן הקב"ה חרק על נבוכדנצר ועתיד לחרוק על עמלק. יד תחת יד, הם כוונו לעשות להם יד ושם, והקב"ה שבר ידם וישבר ידם וימחה שמם, רגל תחת רגל, הם בטלו עולי רגלים והיו מוליכים סוסיהם על הילדים ורמסום ברגלי סוסיהם וכן כתיב תרמסנה רגל רגלי עני פעמי דלים, רגלי עני הוא מלך המשיח, שנאמר עני ורוכב על החמור. כויה תחת כויה. הם הציתו אש בבית המקדש כן עתיד הקב"ה להצית בצור שנאמר והפכתי נחליה לזפת ועפרה לגפרית, ובאש עתיד הקב"ה לבנותה שנאמר אהיה לה חומת אש. פצע תחת פצע חבורה וגו', כן לעתיד כדאיתא במדרש על פסוק וזאת תהיה המגפה המק בשרו וגו', אמר הקב"ה אני מכה אותם בצרעת כו' וזהו אדם כי יהיה בעור בשרו ע"י מה שנתגרו בישראל אשר צבאו על ירושלים, וכן אתה מוצא כשהקב"ה פורע מאומה הרשעה מלקה אותם בצרעת שנאמר מדוע נסחף אביריך, וכתיב לשאת ולספחת וגו':
<b>וכתב</b> הרב רבי מנחם רקנאטי ז"ל. עין תחת עין כאשר יתן מום באדם וגו', הכוונה היא לומר ממון דבר הנתן מיד ליד, וכן וקצותה את כפה ממון, ואם תשאל ותאמר אחר שאין הכוונה ככתבו למה נכתב כן לתת מקום לאפיקורסים לרדות. התשובה היא מה שאז"ל ע' פנים לתורה, ופירוש המצות כפי פשוטם נתן התורה שבעל פה ואחריה ללכת, אמנם בא לשאול הפסוק בענין אחר שיבינו בם הפנים האחרים שלא היו מובנים בו הפנים האחרים בלתי הלשון האחר, דוגמא לדבר באומרו עין תחת עין, האמת הוא כפי הקבלה כי החובל בחבירו חייב בחמשה דברים, אמנם נכתב כך לסוד גדול מאד, כי כבר רמזתי כי צורת האדם כולה באיבריו ותבניתו נעשים על צורת אדם העליון, והנה בהיות האדם על כוונת הבריאה יהיו איבריו דוגמת כסא לאיברים עליונים ומוסיף בהם כח והמשכה מאסיפת האין, ובהפך הפך אשר יתן מום באדם הידוע כן ינתן בו, והבן זה מאד:
<b>וכתב</b> הרב רבי סעדיה גאון ז"ל בספר התמונות, אלו דברה תורה כל עניניה בלשון כוללת ובכוונה אחת לא יכילנו לדעת כל סתרי החכמה והכונה שהתורה כוונה בחכמה אע"פ שלא פירשה, כי דברי תורה יש להם פנימי וחיצון גלוי ונסתר אחת דבר אלהים וגו':
<b>וכתב</b> הרב רבינו בחיי ז"ל. על פסוק זה וכי ינצו אנשים ז"ל, במדרשו של רשב"י ז"ל ראיתי וכי ינצו אנשים זה מיכאל וגבריאל, פירוש ונגפו אשה הרה זה כנסת ישראל, ויצאו ילדיה בגלות, ענוש יענש סמאל, כאשר ישית עליו בעל האשה, זה הקב"ה, ונתן בפלילים ע"כ. וא"ת למה אמר ונגפו בלשון רבים המסטין הוא סמאל א"כ היל"ל ונגף, וי"ל ששניהם נגפו אחד כיון להציל ואחד כיון להסית. משל למלך שהוציאו קול על אשתו שזנתה שמע המלך ורצה להרוג לאשה ובניה בחושבו כי בני זנונים המה, בא האוהב והבריח לאשה ולבנים עד יעבור זעם, בא המלך ולא מצא בבית לא אשה ולא בנים הוציא כעסו בעצים ובאבנים הרס הבית, אח"כ נודע שהקול שהוציאו על אשתו היה הכל זיוף בא והחזירה לה ולבניה וחזר ובנה הבית יותר טוב מהראשון שנאמר גדול יהיה כבוד הבית הזה האחרון מן הראשון:
<b>וכתב</b> עוד רבינו בחיי ז"ל. על מה שאמר שבר תחת שבר עין תחת עין כאשר יתן מום באדם כן ינתן בו, א"א שיתקיים זה הפסוק אלא כפי קבלת רבינו ז"ל בדמים ולא בנטילת אבר ממש, לפי שא"א לעשות חבורה כמו אותה שעשה לו חברו באורך ברוחב ובעומק וא"א לצמצם, ואם יעשה פחות או יותר לא קיים כאשר עשה כן יעשה לו, אלא מכאן שאי אפשר ואינו ממש אלא דמים כדמי מה שעשה, וא"ת איך נתקיים הפסוק כאשר עשה כן יעשה לו שזה עשה חבורה וזה נותן דמים, וי"ל שכאשר עשה פירושו כאשר הרע כן יריעו לו, והביא ראיה משמשון שאמר כאשר עשו לי כן עשיתי להם, והרי לא היו מעשיו כמעשיהם הם גזלו אשתו והוא שרף תבואתם, אלא כמו שהרעו לו כן הרע להם ע"כ. עוד י"ל שלא אמר כן יעשה בניקוד פת"ח תחת היו"ד שהוא יעשה אלא יעשה בניקוד צר"י תחת היו"ד, והוא הקב"ה שהוא מודד מדה כנגד מדה ממש מה שא"א לבן אדם לעשות, וכן אמר כן יעשה וכן יתן בו, לא אמר כן יתן אלא ינתן ע"י הקב"ה, והדמים הוא להפיס דעתו משום צערו. עוד יכולין לומר וכי ינצו אנשים רמז על הפריצים של בית שני שהיו מנצין אלו עם אלו עד שהיו סבה שנבקע העיר שהיא אשה הרה, ויצאו ילדיה שהלכו בגולה, והכל ברמז בתורה:
<b>וכי</b> יכה איש את עין עבדו וגו'. חזר למה שאמר שמחריבי ביהמ"ק אין להם תשובה, ובא עתה לומר מה שאמר עין תחת עין, הם סימו עינו של עולם שהוא בית המקדש כן יסמא עינם, שיחרב בית התורפה שלהם, מק"ו ומה עבד כנעני שנתקלל בעבדות לעולם שנאמר עבד עבדים יהיה לאחיו ואומר לעולם בהם תעבודו, ואומר והתנחלתם אותם לבניכם לרשת אחוזה כאחוזת קרקעות, עכ"ז אם הכהו על עינו ושחתה או הפיל שנו יוצא לחירות, לפי שציערו, מחריבי ביהמ"ק שציערו ישראל בכמה מיני צער וסגופים ואינם קנויים להם והם בניו של מקום כלום יש להם תשובה. ולדעת הרב רבינו בחיי ז"ל הטעם שעבד כנעני יוצא בשן ועין לפי שלא נשתעבדו אלא בשן ועין שנאמר וירא חם את ערות אביו ויגד לשני אחיו בחוץ, ראה בעינו והגיד בפיו ונתקלל על זה ארור כנען עבד עבדים יהיה לאחיו, וכיון שלקו האיברים החוטאים נפטר הגוף מעונש עבדות ע"כ. ומה שהיה בשן ולא בפה כי ויגד לשני אחיו בפה היא ההגדה א"כ למה בשן, אלא באגדה יש שסרסו. וזו המלה הוא מאותיות השינים שהם זסשר"ץ א"כ לא היתה תנועה בפה אלא בשנים, לזה יוצא משן מאחר שלקה בו. וכן סמך פרשה שאחריה ואמר וכי יגוף שור את איש סקול יסקל השור, לא אמר השור יסקל אלא סקול יסקל, לפי שמי שנתחייב סקילה היו משליכין אותו מגובה ב' קומות אם מת דיו בזה ואם לאו העד יורד ומשליך אבן גדולה על לבו, אם מת דיו ואם לאו העד השני ג"כ משליך עליו אבן ואם לא מת כל ישראל רוגמים אותו שנאמר רגום ירגמוהו וכו', רגום קודם על יד העדים ואח"כ ירגמוהו, זה באדם, אבל בשור שהמית אדם סקול יסקל לא רגום, אלא יסקל שהכל סוקלים. ואם שור נגח הוא השור יסקל וגם בעליו יומת. ומה אם בהמה שאין לה דעת החמירה תורה להמיתה בסקילה והבעל אינו נפטר מחריבים שהרגו מישראל כמה וכמה עאכ"ו שחייבין כמה מיני סקילה, וכן סמך וכי יפתח איש בור ולא יכסנו על שהיה סבה אע"פ שלא עשה בידים חייבתו תורה, על העושה בידים על אחת כמה וכמה. וכן סמך וכי יגנוב איש שור או שה וגו' חמשה בקר ישלם תחת השור וד' צאן תחת השה, אם על טביחת בהמה או מכירה משלם ד' וה' על הריגת כמה בני אדם עאכ"ו, וכן כי יבער ושלח את בעירו אמר מיטב שדהו ומיטב כרמו ישלם, מחריבים שלקחו ממון ישראל בחזקה שצריכים לשלם ממיטב תחת הנחשת זהב ותחת האבנים כסף, וכן כי תצא אש שלם ישלם המבעיר, ומה אם על שלח שמר אשו חייבתו תורה מחריבים שהציתו אש בבית ה' כלום יש להם תשובה, א"כ כויה תחת כויה, כנגד ז' דברים שאמר, עין תחת עין שן תחת שן יד תחת יד רגל תחת רגל כויה תחת כויה פצע תחת פצע חבורה תחת חבורה, כנגד אלו הז' דברים אמר ז' פרשיות, וכי יכה איש את עין עבדו, וכי יגח שור את איש, וכי יפתח איש בור, וכי יגוף, וכי יגנוב איש, כי יבעיר איש, כי תצא אש, לומר שמאלו הז' דברים יקחו את ק"ו ולא יהיה להם תשובה ולא תקומה, כנגד ז' דברים שעשו לישראל ולהקב"ה, חוץ מנפש תחת נפש. ובמדרש רבי ישמעאל אומר עבד כנעני אין לו פדיון לעולם ואינו יוצא אלא לרצון רבו שנאמר והתנחלתם אותם, לפי דרכנו למדנו שעבד כנעני כשדה אחוזה לעולם, אבל אם היה רבו רודהו והפיל שנו או סימא עינו או אחד מכ"ד ראשי איברים הרי זה קונה עצמו ביסורין והרי דברים ק"ו ומה אם מידי ב"ו אדם קונה עצמו ביסורין ק"ו מידי שמים, וכה"א יסור יסרני יה ולמות לא נתנני. וכן בברכות פרקא קמא כתיב אשרי הגבר אשר תיסרנו יה ומתורתך תלמדנו ק"ו משן ועין ומה שן ועין שהוא אחד מאיבריו של אדם עבד יוצא בהן לחירות יסורין שממרקין כל גופו של אדם עאכ"ו. והיינו דאמר ר' שמעון נאמר ברית במלח ונאמר ברית ביסורין מה ברית האמור מלח במלח ממתיק הבשר אף ברית האמור ביסורין יסורין ממרקין כל גופו של אדם:
<b>ובמדרש</b> למה בשור חייבה תורה ה' ובשה ד' אמר רבי מאיר בוא וראה כמה חביבה מלאכה לפני מי שאמר והיה העולם שור שיש לו מלאכה ישלם ה' שה שאין לו מלאכה ישלם ד', ר' יוחנן בן זכאי אומר חס הקב"ה על כבודן של בריות שור שהולך ברגליו ישלם חמשה שה שטוענו על כתפו ישלם ד', כוונת ר' מאיר לומר שלא תהו בראה וכשטבחו בטל העולם ממלאכת החרישה אע"פ שיש שורים ברבוי השורים תרבה התבואה שנאמר ורוב תבואות בכח שור, לא אמר בכח שורים אלא שור, לומר שכשיש שור אחד יתר התבואה יותר, כשייגע האחד ולא יהיה לו כח יקח האחר, לזה אמר בכח שור לומר שאפילו שיחרוש באחד אם לא יהיה לו כח לא תרבה התבואה, ולזה אמר לפני מי שאמר והיה העולם ולא אמר לפני הקב"ה, לומר שביטל העולם ממלאכה ובפרט שביטל לבעל הבית, שחביבה לפני הקב"ה מלאכת בעה"ב כדי שלא ירד מנכסיו, יותר מעבודתו ית', שהרי בפועלים העושים מלאכה אצל בעל הבית והגיע זמן ק"ש בטלים לפרק ראשון ועוסקין במלאכתם וקורין, והגיע זמן תפלה אם עושין בשכר מלבד האכילה מתפללים תפלה קצרה שהיא הביננו, ואם הם בראש הזית והתאנה לא ירדו, וכן אם אכלו פתן אין מברכין אלא ברכה ראשונה ומברכין אחריו ב' ברכות ראשונה כתקנה וכולל שלישית בברכת הארץ, כל זה לפי שחביב לפני הקב"ה ממון ישראל. ומכאן תדע עונשו של גזלן שהקב"ה חס על ממון הבריות, שהרי הנהנה מן ההקדש מוסיף חומש על הקרן להקדש והאוכל ממון ישראל עליו נאמר כל אוכליו יאשמו רעה תבא אליהם וגו', בא ר' יוחנן בן זכאי ואמר טעמו של רבי מאיר שייך לטביחה שבטלו ממלאכת העולם אבל למכירה לא שייך זה הטעם כי הקונה אינו מבטלו וחורש בו, לזה אמר שהטעם הוא שהקב"ה חס על כבודן של בריות:
<b>מכילתא</b> אם המצא תמצא בידו. ז' גנבים הם, הראש שבגנבים גונב דעת הבריות, והמסרב בחבירו להאריחו ואין בלבו להאריחו, והמרבה בתקרובת ויודע שאינו מקבל, והפותח חביותיו והם מכורות לחנוני, והמעוול במדות, והמשקר במשקולות, והמערב את הגרדן בתלתן והחול בפול והחומץ בשמן אע"פ שאמרו שהשמן אינו מקבל מעל לפיכך מושחים בו מלכים, ולא עוד אלא שמעלים עליו שאם היה יכול לגנוב דעת עליונה גונבה, וכן מצינו באבשלום שגנב ג' לבבות וכו', וכן מצינו באבותינו כשעמדו על הר סיני בקשו לגנוב דעת עליונה שנאמר כל אשר דבר ה' נעשה ונשמע, כביכול נגנב לב הקב"ה בידם שנאמר מי יתן והיה לבבם זה להם, וא"ת שאין הכל גלוי לפניו ת"ל ויפתוהו בפיהם ולבם לא נכון עמו אע"פ כן והוא רחום יכפר עון, המאמר ארוך במקומו, ובסוף אומר אבל המתגנב אחר חבירו והלך לשנות בד"ת אע"פ שנקרא גנב הרי זה זכה לעצמו, ועליו הוא אומר לא יבוזו לגנב כי יגנוב, לסוף נמצא מתמנה על הצבור ישלם שבעתים את כל הון ביתו יתן, דאין שבעתים אלא דברי תורה שנאמר אמרות ה' אמרות טהורות וגו', כההוא מעשה דחילפא ורבי יוחנן דהוה דחיקא להו מלתא טובא אמרי נזיל ונעביד עסקא ונקיים בנפשין אפס כי לא יהיה בך אביון, אזלי ויתבי תותי ההיא אשיתא (פירוש כותל) דרעיעתא הוו כרכי רפתא שמעיה ר' יוחנן למלאך דקאמר לחבריה תא נשדייה לאשיתא עלייהו ונקטלינהו שמניחין חיי עולם ועוסקין בחיי שעה, א"ל איד שבקינהו דחד מנייהו קיימא ליה שעתא, א"ל רבי יוחנן לאילפא שמע מר מידי א"ל לאו אמר מדאנא שמעי ואיהו לא שמע אנא הוא דקיימא לי שעתא למיזל אמר ר' יוחנן איהדר ואזיל ואקיים בנפשין כי לא יחדל אביון מקרב הארץ, רבי יוחנן הדר ואילפא לא הדר עד דאתא אילפא מלך ר' יוחנן, כי אתא אילפא אמרו ליה אי יתיב מר וגרים לא הוה מר מליך וגו' כדאיתא בתעניות פרק סדר תעניות, הרי שנתגנב ר' יוחנן ונעשה ראש ישיבה. ופירוש הפסוק אם המצא תמצא בידו אם המציא עצמו לד"ת תמצא בידו, מספיקין בידו ללמוד וללמד, הגנבה גימ' ה"ס, השכינה היא ממציאה לו ללמוד, את כל הון ביתו, ס"ת גימ' תלמודו, משור עד חמור, שיזכה לידע דיני נזיקין ודיני ממונות כמו שאמרו במשנה ר' ישמעאל אומר הרוצה שיחכים יעסוק בדיני ממונות שאין לך מקצוע בתורה יותר מהם:
<b>כי</b> תצא אש. פרק הכונס (דף ס') א"ר שמואל בר נחמן אין פורענות באה לעולם אלא בזמן שהרשעים מצויים בעולם, ואינה מתחלת אלא מן הצדיקים שנאמר ונאכל גדיש ואכלה גדיש לא נאמר אלא ונאכל מלמד שכבר נאכל. הוזקק לדרוש כן לפי שאמר כי תצא אש ומצאה קוצים ונאכל גדיש מה לנו בקוצים יאמר ההיזק שהוא הגדיש, עוד אמר ונאכל מי אכלו האש א"כ יאמר ואכלה, על כן הוצרך לדרוש שאין הפורענות באה לעולם אלא בזמן שהרשעים מצויים, לזה אמר ומצאה קוצים, שהוא דבר שהאש נתלית בו, לומר שאילו לא היו קוצים שהם הרשעים לא היתה יוצאת, ונאכל גדיש לומר שאין העושה דין ברשעים עושה דין בצדיקים, לזה אמר ונאכל ע"י אחר לא ע"י האש, ולזה לא אמר ואכלה אלא ונאכל מאחר, ומה שמתחלת מן הצדיקים הוא מב' סבות. הא' כדי להדאיב לבן כמו שנאמר כי מפני הרעה נאסף הצדיק. והשני כדי להשקיט מה"ד שלא תשלוט בחזקה, כמו שאמרו ז"ל ויאמר למלאך המשחית בעם רב וגו', אז"ל טול הרב והרף ידך, ודע שזה הצדיק אינו צדיק גמור כי לא יאונה לצדיק כל און, אבל בצדיק שאינו גמור הכתוב מדבר לזה שלטה עליו מדת הדין, ולזה המשילו לגדיש שהוא מעורב מתבן ובר, כמו שאמר בזוהר דהא ניחא לסטרא דדינא אתרא לשלטאה על זכאה יתיר מכולא דלא חייש כדין לכל עלמא ולא אשגח בהו מחדוה דשליט עליה וגו', עוד אז"ל על המבעיר את הבערה אמר הקב"ה כתבתי בתורה שלם ישלם המבעיר את הבערה ועלי לשלם, הצתי אש בציון שנאמר ויצת אש בציון ועלי לשלם ולבנותה באש שנאמר ואני אהיה לה חומת אש סביב לה ולכבוד אהיה בתוכה, הוכרחו ז"ל לדרוש כן מכפל שאמר שלם ישלם וכן המבעיר את הבערה, ולזה דרשו ז"ל שלם המבעיר משמים הדליק האש ישלם הקב"ה שהוא עתיד לשלם, ולזה אמר ישלם המבעיר זה שהבעיר את האש, הבערה הוא על בעירת בית המוקד, ולזה הבערה בה' הידיעה, ולזה שם את בין המבעיר ובין הבערה:
<b>וכי</b> יתן איש וגו'. אז"ל ד' שומרים הם שומר חנם והשוכר ונושא שכר והשואל, פרשה ראשונה בשומר חנם, שנייה בנושא שכר והשוכר שוה לו, מה נושא שכר שנהנה כך השוכר שנהנה, והעלו בגמרא ג' בהשואל. והכל הוא רמז לאדם להזהירו על נפשו לשמרה שלא יעשה דבר שיתחייב על נפשו ויתבענו הקב"ה על אבודה שנאמר ונשמרתם מאד לנפשותיכם ואומר השמר לך ושמור את נפשך מאד, שישמרנה מן הנזקים. והתחיל בשומר חנם שהוא דבר יותר מצוי שהוא חטא במצות עשה כשבטלה בשב ואל תעשה, זו חנם שאין לו הנאה בבטולה. כי יתן איש זה הקב"ה שנקרא איש שנאמר ה' איש מלחמה, אל רעהו זה אדם שנאמר רעך וריע אביך, שאם הוא צדיק הוא ריע להקב"ה, כי בקיום כמה מצות אז"ל כאלו נעשה שותף להקב"ה, ואם רשע הוא רע, זהו רעהו, רע הוא, כסף זו נשמה שכן כס"ף במ"ק ע"ה כמו נשמ"ה במ"ק, א"ו כלי"ם ע"ה גימ', ז"ה הגו"ף, שיש בו רמ"ח איברים שהם כלי הנשמה, וגונב מבית האיש שעבר על מצות עשה, והגבאין מחזירין בכל יום ונפרעין מן האדם בין מדעתו ושלא מדעתו. אם ימצא הגנב, אם נמצא שהעבירה שעשה היא כדאית לגבות ממנו גובין ממנו כפי מה שנהנה ע"י יסורין, כדי להשלים נשמתו, כי מצות עשה הם להשלים הנשמה ברמ"ח מצות עשה, וזהו ישלם שני"ם גימ' הנשמ"ה. אם לא ימצא לשון הספקה, כמו הצאן ובקר ישחט להם ומצא להם תרגום היספקון להון, אם אינה כדאית לקבל עליה יסורין, ונקרב בעל הבית אל האלהים, כי הוא יודע תעלומות לב, והוא יודע אם בטלה במתכוון או באונס או בשוגג, אם לא שלח ידו, שלא פשע במלאכת רעהו שהם המצות שהם מלאכת הקב"ה שנקרא ריע שנאמר רעך וריע אביך אל תעזוב, על כל דבר פשע בין שפשע בדבור בין שפשע במחשבה כדאיתא פרק המפקיד מתני' החושב לשלוח יד בפקדון ב"ש אומר חייב וב"ה אומר אינו חייב עד שישלח בו יד, ואמרו בגמרא מנא הני מלי דת"ר על כל דבר פשע מלמד שחייב על המחשבה כמעשה, וב"ה אומר אינו חייב שישלח בו יד, אמרו להם ב"ש לב"ה והלא כבר נאמר על כל דבר פשע, א"ל ב"ה והלא כבר נאמר אם לא שלח ידו א"כ מה ת"ל על כל דבר פשע שיכול אין לי אלא הוא אמר לעבדו או לשלוחו מנין ת"ל על כל דבר פשע ע"כ. הרי ב"ש פירשוהו על המחשבה וב"ה פירשוהו על הדבור. על שור על חמור על שה על שלמה, הן ארבעה יסודות, שור הוא יסוד האש שהוא מצד הגבורה, חמור הוא יסוד העפר שהוא החומר, על שה הוא יסוד המים שהוא יותר דק מהאש, על שלמה הוא יסוד הרוח שהוא שלימות הכל, על כל אבידה שעשאה בהעלם כמו האבדה שנאבדת בהעלם, אשר יאמר כי הוא זה, יאמר המקטרג זהו החטא שחטא, עד האלהים יבא דבר שניהם, שהם הגוף והנפש, אשר ירשיעון אלהים כפי שקול ושיעור בעל הדעות, ישלם שנים לתשלום הנשמה. פרשה שנייה בשומר שכר, ר"ל שעושה העבירה ליהנות ממנה ולטעום מתיקותה, ואמר כי יתן איש זה הקב"ה, אל רעהו הוא האדם, חמור או שור או שה ולא נזכר שלמה שהוא יסוד הרוח כמ"ש לפי שהוא זך ואין מגיע לו שום טנוף, כי כשרואה שעושה עבירה פורח והולך לו, וכל בהמה לשמור, בהמה, ב"ה מ"ה, ומ"ה גימ' אד"ם, ומת או נשבר או נשבה, שעבר עבירות שחייב עליהם ארבע מיתות ב"ד או כריתות, היינו ונשבר, אין רואה שלא יש עדים והתראה, ועבר על השבועה שהיא שבועת האלה שהשביע משה לישראל והכניסם בברית וגם עבר על שבועה שהשביעוהו בעודו בבטן אמו שנאמר כי לך תכרע כל ברך תשבע כל לשון שהוא כרוע ולשונו דהיינו ראשו בין ברכיו. בין שניהם בין הגוף והנשמה, כמו שאמר שנשבע שלא ישלח ידו במלאכת רעהו, דהיינו שלא יעבור על המצות, ולקח בעליו שמת בכרת ולא ישלם שלא נשלם בעה"ז, ואם גנב יגנב, שבאו עליו יסורין בעה"ז ישלם לבעליו שנשלם, אם טרוף יטרף אם נהרג ולא עבר והעכו"ם מתכוון להנאתו והוא במקום שאין עשרה מישראל שאם יש עשרה מישראל אפילו העכו"ם מתכוון להנאתו יהרג ואל יעבור, אבל כאן לא היו עשרה מישראל כמו שאמר אין רואה, ולא היו משלש עבירות שיהרג ולא יעבור שהם ע"א וגלוי עריות ושפיכות דמים שעל אלו יהרג ואל יעבור, ונהרג, הטרפה לא ישלם לא נשלם אדרבה הוא מתחייב בנפשו, לפי שהיה לו לעבור ואל יהרג מאחר שהעכו"ם הוא מתכוון להנאתו ולא להעביר, ולא היה רואה, וגם לא היה שלש העבירות החמורות, א"כ הטרפה לא ישלם שאינו נשלם בהריגתו. וכי ישאל, פרשה ג' היא בשואל שהוא חייב בכל, ופירוש שואל הוא שבא לשאול לב"ד אם יעבור ואל יהרג והוא מן השלש עבירות, ונשבר היינו גלוי עריות שהוא נותן כחו וחילו לנשים, או מת היינו שופך דמים, בעליו אין עמו היינו ע"א, בעליו אין עמו שאין לו אמונה בהקב"ה ועבר, שלם ישלם שלם על השאלה שלא היה לו לשאול אלא יהרג מיד כדאיתא (יומא פ"ב:), ההוא דאתא קמיה דרבא א"ל אמר לי מרי דוראי זיל קטיל ליה לפלניא ואי לא קטילנא לך אמר ליה יקטלינך ולא תקטול לפלניא דמאי חזית דדמא דידך סומק טפי דילמא דמא דחברך סומק טפי, ישלם על העבירה ואין די לו בתשלום אלא תשלומין אחר תשלומין דינין אחר דינין וכמה מיני מלאכי חבלה שולטין בה ונדון בכמה דינין בגיהנם עד שישלם, אם בעליו עמו, פירוש שמאמין בהקב"ה ולא עשה אלא מיראה עכ"ז לא ישלם. אם שכיר, שעשה בשביל הנאת נפשו שערבה עליו, אבד עולמו בשביל הנאת רגע אחד, זהו הוא בא בשכרו קבל עולמו באותה הנאה מועטת, אם שכיר הוא ר"ת אש"ה, בשביל הנאה שבאה לו מן הזנות דהיינו אשה, בשכרו גימ' תקח"ך כמו שאמר ואל תקחך בעפעפיה, לקחת אותך אחריה וקשורה עמו ככלב. אלו הם ד' שומרים כנגד ד' חלוקי כפרה ותשובה עם כולם, א"ם שכי"ר הו"א, גימ' א"ם ש"ב והכי"ר, שהכיר מעלת התשובה, בא בשכרו, ר"ל יבא לעוה"ב ויקבל שכרו:
<b>וכי</b> יפתה איש בתולה אשר לא ארשה וגו' מהור ימהרנה לו לאשה. יפתה איש בתולה, היא הנשמה שהיא בתו של הקב"ה וזהו בתול"ה בת"ו ל"ה, אשר לא ארש"ה אשר"ה, שעדיין לא באה פעם אחרת שהיא חדשה, זהו שאמר אשר לא ארשה לא אשרה באושר המצות, והיא בתולה ופתה אותה עד שישבה בזה הגוף ונתרצית לשבת לפי שראתה שהיה עובד בה הקב"ה ועושה המצות, מהר ימהרנה לו לאשה לעוה"ב, ובנקל וזהו מהר פירוש במהרה, אם מאן שמאן ולא עבד בה עבודת הקב"ה אלא נשתעבד בה לעבודת היצר, ימאן גם כן אביה לתתה לו לעולם הבא וישאר בלא נשמה שהיא הנר שמאיר לו לעוה"ב שנאמר נר ה' נשמת אדם, נ"ר, נשמה רוח ר"ת נ"ר, כסף ישקול שצריך כמה כסופים וכמה גלגולים כאז"ל עד שיזכה לה, ולזה רמזו רבינו ז"ל יש קונה עולמו בשעה אחת, עולמו היא הנשמה, ולז"א עולמו ולא עולם יש קונה אותה בשעה אחת, מיד כשבאה ושלחה הקב"ה לזה הגוף לא נטמאה ולא ראתה טומאה מעולם עמו, זה קנאה לאשה ושכב עמה לעוה"ב ובנקל כמ"ש, ויש קונה עולמו בכמה פעמים, שפעם ראשונה טמאה ופגמה והטיל בה זוהמת היצר שהוא נחש הקדמוני, ואחר שהיתה מלובנת כלבנה ברה כחמה נעשית שחורה, ואומר אל תראוני שאני שחרחורת ועליה נאמר מי זאת הנשקפה כמו שחר, כמו עמוד השחר שהוא שחור, והיתה יפה כלבנה ברה כחמה והיא חלק אלוה ממעל, ועליה אמר וכי ימכור איש את בתו לאמה לא תצא כצאת העבדים, שהיתה ברה כחמה ועתה נעשית שחורה כעבד, והיא מתביישת ואומרת אל תראוני שאני שחרחורת, והפוגם בה כביכול פוגם בהקב"ה, כי היא חלקו, וצריכה כמה מיני לבון עד שתתלבן ותחזור למה שהיתה, ולזה כסף ישקול צריך לסבול כמה סגופים וכמה כסופין עד שיחזירה כמו שהיתה, זהו כמוהר כמה"ר כתיב גימ' סה"ר, ואם ביזה אותה וכספה ועשה לה כמה כסופין עליה נאמר מכשפה לא תחיה, מכשפ"ה גימ' הו"א ביזו"י הנשמ"ה ע"ה, לא תחיה, כי במה תחיה כי חיות האדם בשכל שהוא נקרא נשמה והוא עשה לה כמה מיני כסופים, מכשפה כמו אותיות מכספה שאותיו"ת זסשר"ץ מתחלפות, א"כ לא תחיה גימ' הנשמ"ה חי"ה, כלו' כשיש נשמה יש חיות, כי מותר האדם מן הבהמה אי"ן, ר"ת אבל יש נשמה. ולזה סמך כל שוכב עם בהמה מות יומת, שהלך אחר התאוות הגופניות שהיא נפש הבהמית ולא הלך אחר נפש המשכלת שהיא הנשמה, לזה מות יומת שחייב ב' מיתות, אחת שהלך אחר התאוות, ואחת שאין לו נשמה, א"כ במה יחיה, וסמך זובח לאלהים יחרם, לומר למה יומת לפי שהלך אחר היצר שהוא אל זר, וזה דרכו של יצה"ר שהוא מסיתו קודם על התאוות המותרות ואח"כ אומר לו עבוד ע"א. זהו לא יהיה בך אל זר שהוא היצר שהוא בך בתוך גופך, שאם יהיה בך סופך לעבוד ע"א זהו ולא תשתחוה לאל נכר א"כ ימות זכאי ולא ימות חייב:
<b>וגר</b> לא תונה, שהוא יצה"ר שהוא גר שבא לאדם אחר י"ג שנה, לא תונה ולא תלחצנו ביצה"ר, כי גרים הייתם בארץ מצרים שהייתם עובדי ע"ז וגם מגדלי בלורית ועושים כמעשיהם, אלולא שהייתם רבוי עם עשה הקב"ה עמכם חסד והוציא אתכם כדי שלא תטמעו ביניהם, ולזה נכנס בלשון יחיד שאמר וגר לא תונה ויצא בלשון רבים שאמר כי גרים הייתם, לומר משום שהם רבים יצאו כדי שלא יטמעו ביניהם, חבל אתה יחיד אם תטעה אחר היצר אין לך מציל שזכות היחיד אינו כמו זכות הרבים, ועוד אם הציל הקב"ה את ישראל ממצרים הוא' לפי שלא היו יודעים למאוס ברע ולבחור בטוב לפי שלא נתנה תורה, זהו כי גרים הייתם, שיצה"ט שלהם הוא כגר שלא נתיישב בגופן לפי שלא נתנה תורה, אבל אתה שמאסת בטוב ובחרת ברע אין לך פודה ומציל. ועל דרך הפשט יאמר וגר לא תונה, לומר שאין לו מציל מידך מאחר שהוא גר ואין לו מציל ולא מכיר, כי אתה ידעת כי גרים הייתם בארץ מצרים וראיתי את הלחץ אשר לחצו אתכם והצלתי אתכם מידם, א"כ ממך דן חבירך כי אני רואה דמעת העשוקים, וסמך כל אלמנה ויתום מקושר עם מה שאמר למעלה כל שוכב עם בהמה מות יומא, שהלך אחר תאוות היצר כמ"ש, לזה אמר לא תאמר מאחר שמאסו בטוב ובחרו ברע והם סבבו מיתתן וסבבו לאלמן נשותיהם וליתם בניהם א"כ לא יהי חונן ליתומיהם, לזה אמר כל אלמנה, אפילו ידעת שבעלה עשה במזיד והוא היה סבת מיתתו וסבת אלמנות אשתו עכ"ז לא תענה, והטעם למה אם ענה תענה עבירה גוררת עבירה, אם עניתם פעם אחד תענה פעמים רבות והוא ג"כ יצעק פעמים רבות, ואני ג"כ שמוע אשמע וחרה אפי, אם אני קצפתי מעט והרגתי אביו אפילו שהוא היה סיבה אתה קצפת הרבה שעניתו כמה פעמים, לזה בא העונש והרגתי אתכם בחרב, שיהרגו מכת אויב או יהרגו בחרב מלחמה בלא הודעה, ויהיו נשיכם אלמנות לעולם זהו והיו, שיהיו לעולם שלא ינשאו לפי שנהרג בלא הודעה:
<b>אם</b> כסף תלוה את עמי. יאמר אם יש כסף, כלומר אם נברא הכסף, הוא ללוות את עמי, כי מצות הלואה למי שדחוקה לו השעה היא גדולה יותר מן הצדקה, לפי שזה נתבזה וזה לא נתבזה. ומצאתי סמך לדברי מלבד עולת הבוקר, מלב"ד ר"ת מלוה לעני בשעת דוחקו, כאילו הקריב עולת הבוקר, ואם תעשה כך את עמי במחיצתי, ואמר את העני עמך, לומר שאתה יודע בו שהוא עני אבל שאר בני אדם אין יודעים בו שלא נתפרסם שהוא עני, כי מה שאמר וכי ימוך אחיך ומטה ידו עמך והחזקת בו זהו שנתפרסם שאינו רוצה להתפרנס מן הצדקה, אבל זה לא נתפרסם והוא בחזקת עשיר, לזה מצוה להלוותו, אם כסף תלוה קרי ביה תלוה בחיר"ק. אם אתה מלוה לאחרים אני מלוה לך, כי לי הכסף ולי הזהב, את עמי העניים הם קרויים עמי, והם כליו של הקב"ה כמו שאמר ז"ל דרך מלך ב"ו להשתמש בכלים שלמים, אבל הקב"ה משתמש בכלים שבורים נאמר ואל זה אביט אל עני ונכה רוח, את העני עמך, אם הוא עני הוא עמך, אבל עמי שהבאתיו בשער הנסיון והמבחן אינו אלא עשיר שאין לו נכסיו להיותו טרוד בעסקיהם והוא טרוד ביחוד הקב"ה, שכן עני במ"ק אח"ד, ולא עוד אלא שסופו להיות עשיר ולחזור לו הכסף, שכן ענ"י במספר אחוריי כס"ף, וראה מה עשה כס"ף לקח אותיות שלפניו ושלאחריו כזה, יכ"ל נס"ע עפ"ץ, להורות שהוא כלה ונוסע ומתעפץ, כמו מתעפש, יכ"ל נס"ע עפ"ץ גימ' פ"ת, לומר שלא נברא הכסף אלא לפת וללפת הפת, כי לא נברא אלא לעשות בו סחורה כי יאה עניותא לישראל, וכן אמרו חז"ל אין בן דוד בא עד שתכלה פרוטה מן הכיס, וכן הוא אומר וכסף וזהב ירבה לך וגו' ורם לבבך, ואפילו במלך אמר וכסף וזהב לא ירבה לו מאד, לכך יש פסיק בין כסף ובין תלוה, לומר שלא היה מן הראוי הכסף להבראות בעולם כדי שלא יתגאו זה על זה בו, אלא כדי לזכות בו העשירים, כמו ששאל קיסר את רבי יהושע אמר אם הקב"ה אוהב את העניים למה אינו מפרנס אותם, אמר לו כדי לזכות בהם את דעאל ליליא אילנא דמותא שליט בעלמא ואילנא דחיי שליט לעילא, וכיון דאילנא דמותא שליט בעלמא בלחודוי כל בני נשא טעמין טעמא דמותא מ"ט בגין דהא אילנא גרים ובעי בר נש לאקדומי ולמפקד בידיה פקדונא דנפשיה כפקדונא דבר נש דיהיב פקדונא לא רשאי לאתאחדא ביה הואיל ובפקדונא אתמסר לגביה ואי יסרב ביה ודאי נבדוק אבתריה דלאו איהו מזרעא קדישא ולא מבני מהימנותא, כך ההוא אילנא בני נשא אקדימו ויהבון ליה פקדונא דנפשייהו וכל נשמתין דבני עלמא נטיל וכלהו טעמי טעם דנפשייהו וכל נשמתין דבני עלמא נטיל וכלהו טעמי טעם מותא, בגין דהאי אילנא דמותא הוא ובגין דכל אינון נפשתא אע"ג דכלהו אתחייבו לגביה כיון דכלהו אתמסרו ליה בפקדונא אתיב כל פקדונין למריהון, ות"ח לא כדאי הוא אילנא דמותא לאתיב פקדונא לגבי בר נש אלא בשעתא דאילנא דחיי אתער בעלמא אימתי אתער ההוא אילנא דחיי בשעתא דסליק צפרא וכדין כיון דהאי אתער בעלמא כל בני עלמא חיין ושביק ואהדר ההוא אילנא, דמותא כל פקדונין דאתפקדו לגביה ואזיל ליה מ"ט חיין בגין ההוא אילנא דחיים גרים ע"כ. ועל דרך זה יאמר אם חבול תחבול, כלומר שלא תפקיד נשמתו ולא אמר בידך אפקיד רוחי ומסרב אילנא דמותא לאהדרא ליה בגין דאתיהיב לגביה יתיר מההוא פקדונא, אומרת התורה לההוא אילנא אם חבול תחבול כלומר אם לקחת נשמתו במשכון שיש לך עליו הרבה שהיה מן הראוי שתמשכננה כמה פעמים מחוב שיש לך עליו, לזה כפל ואמר חבול תחבול, עד בא השמש שהוא אילנא דחיי תשיבנו לו, מ"ט בגין דאיהו גרים חיין לכל עלמא, השמ"ש גימ' ש"ם הרחמי"ם עם שני המלות, שהוא אילנא דחיי:
<b>או</b> יאמר אם חבול תחבול יאמר לאדם אם עשית חבלה בנשמה שלך פעם ושתים שנרשם בה הפגם אם חטא ושנה שנעשית לו כהיתר צריך אתה להשלימה להקב"ה שהוא רעך שנאמר שלמת רעך ולא אמר שלמתו, עד בא השמש יש לך שהות עד ביאת שמשך שהוא יום המיתה, תשיבנו לו תנה לו כמו שנתנה לך, ואם לא תשיבנה כמו שנתנה לך אינה השבה וצריכה גלגול כאז"ל:
ומה שאמר ויש לרז"ל בפרשה זה ענין נכבד רומז לסוד העבור, אפשר לומר כדאיתא בתיקונים תקון שתיתאה דף י"ח ז"ל ויפן כה וכה וירא כי אין איש, אלא איש לדרכו פנו בעסקין דילהון איש לבצעו מקצהו בבצעא דהאי עלמא לירתא האי עלמא ולאו אינון מסטרא דאלין דאתמר בהון אנשי חיל יראי אלהים אנשי אמת שונאי בצע אלא כלהון צווחין בצלותא ביומא דכפורי ככלבים הב הב, הב לנא מזונא וסליחה וכפרה וחיי כתבנו לחיים, ואינון עזי נפש בכלבים דצווחו לגביה ולית לון בושת אנפין דלא אית מאן דקרא ליה לתיובתא למהדר לגבייהו ואידמיון לכלבים דאתמר בהון ויתערבו בגוים וילמדו מעשיהם, ואינון ערב רב דכל חסד דעבדין לגרמייהו עבדין, ועוד אינון שאלין מזונא וכסויא ועונה דאיהו עונת זווגייהו משבת לשבת דאתמר בה שארה כסותה ועונתה לא יגרע, ולא אית מאן דשאיל מזונא דאיהו שארה דשכנתא דאיהו אימא עילאה דאתמר בה ואל תטוש תורת אמך, כסותה דא כסויא דציצית ועטיפו דילה ותפילין דידא דאתמר ביה תפלה לעני כי יעטוף ועונתה דא ק"ש בעונתה, דאם שלש אלה לא יעשה לה לשכינתא ויצאה חנם אין כסף, לית ליה כסופא מן שכינתא, חציף איהו, ועוד אין כסף לא יהא כסופא לעלמא דאתי, והן כל אלה יפעל אל פעמים שלש עם גבר, ובגין דא איהו כי היא כסותה לבדה דא גלגול קדמאה, היא שמלתו לעורו דא גלגול תנינא, במה ישכב דא גלגול תליתא, ואלין אינון תלת דתלת כסויין דתלת גוונין דעינא דאינון לבושין רבת עין דאיהו נשמתא ובאילין תלת אתמר שלש פעמים בשנה יראה כל זכורך, ולקבל תלת גוונין אינון יש תלת גווני דשרגא דאתמר בהון וירא אליו ה' בלבת אש מתוך הסנה, וירא דא גוון חד, מתוך הסנה דא גוון תנינא, וירא והנה הסנה הא תלתא, ואינון לקבל תלתא גוונין דעינא, בלבת אש דא בת עין בהו זמנא דיהון נהירין תלת גוונין דעינא דאינון לקבל תלת גוונין דקשת מיד לזכור ברית עולם, ע"כ:
<b>ותדקדק</b> בלשון הרב שאמר. ויש לרז"ל ענין נכבד רומז לסוד העבור לא אמר לסוד הגלגול, כאז"ל כי העבור הוא לצדיקים לקשט הנשמה שיש לה ג' עולמות והן נשמה רוח ונפש, זהו שאמר היא כסותה כתיב היא כסותה הקב"ה, כסות ה', ולזה כסותה כתיב שהיא חלק אלוה ממעל, ולזה הוא כתיב, הוא שמלתו לעורו, הוא הרוח ולזה הוא כתיב, לערו כתיב להעיר הנפש כמו שאמר בזוהר ז"ל, ת"ח ג' דרגין אדבקו בחדא נפש רוח נשמה ועילא מינייהו נשמה, דאמר ר' יוסי בכלהו בני נשא אית נפש ואית נפש עילאה מנפש, זכה בר נש בהאי נפש מריקין עליה עטרא חד דאקרי רוח הה"ד עד יערה עלינו רוח ממרום, כדין אתער בר נש באתערותא אחרא עילאה לאסתכלא בנימוסי מלכא קדישא, זכה בר נש ביה בההוא רוחא מעטרין ליה בכתרא קדישא עילאה דכליל כולא דאקרי נשמה דאתקרי נשמת אלוה ממעל, ונפשן דצדיקייא משתכחין בהאי עלמא לאגנא על חייא, והאי אקרי נפש ודא לא אסתלק מהאי עלמא לאסתכלא ולאגנא על דרא, והאי הוא דאמרי חבריא דמיתי ידעי בצערא דעלמא, ועונשא דחייביא די בארעא בהאי הוא דכתיב ונכרתה הנפש ההיא מעמיה ומדורא תניינא הוא ג"ע דבארעא ביה עביד קב"ה מדורין עילאין יקירין כגוונא דהאי עלמא וכגוונא דעלמא עילאה, והיכלין בתרין גוונין דלית להו חושבנא, ואילנין ועשבין דסלקין ריחא בכל יומא, ובהאי אתר שרי האי דקרי רוח דאינון צדיקיא ומדורא דההוא רוחא ביה שרי וכל רוח ורוח מתלבשא בלבוש יקירא כגוונא דהאי עלמא וכגוונא דעלמא עילאה, מדורא תליתאה הוא מדורא עילאה קדישא דאקרי צרורא דחיי, דתמן מתעדנא ההוא דרגא קדישא דאקרי נשמה, והאי אתדבק לאתענגא בעדונא עילאה, ועליה כתיב אז תתענג על ה' וגו', ותאנא בשעתא דאצטריך עלמא רחמי, ההוא נפש דאשתכח בעלמא לאגנא על עלמא ההוא נפש סליק ואזיל ושאט בעלמא ומודע לרוח ורוח סליק ומודע לנשמה ונשמה להקב"ה, וכדין חס קב"ה כדין נחתא מעילא לתתא נשמה אודע לרוח ורוח אודע לנפש, וכן האדם בצלמו יש ג' עולמות, בראש הוא משכן המוח שהוא נגד הנשמה, והרוח בריאה שממנה תצא הרוח שהיא מרחפת על הלב שלא ישרף מחמימות הכבד, והנפש שוכנת בכבד, וכנגד אלו ג' עולמות, עולם העליון שם משכן הנשמות כמו שאמר ההוא מדורא עילאה דאקרי צרורא דחיי, והרוח הוא ג"ע כמו שאמר ההוא מדורא תנינא בג"ע דבארעא, והנפש משכנה בקבר, אם כן הוא כסותה כתיב שמלתו לערו כמו שאמר עד יערה עלינו רוח ממרום, וגם להעיר לנפש ולעדנה ולהביא לה מהנשמה, במה ישכב היא הנפש שהיא שוכנת בקבר, כמ"ש בזוהר זהו סוד העבור, הא' הן כל אלה יפעל אל פעמים שלש עם גבר, שצריך להשלים הגוף הוא הנפש שהוא נקרא גוף בערך מה שלמעלה ממנו, כי הוא המקבל המלבוש צריך להשלימו קודם, ואח"כ הרוח שיחול עליו ואח"כ הנשמה סולם מוצב ארצה קודם וראשו מגיע השמימה מלמטה למעלה, זהו גב"ר, ג' שלישי הוא הנפש, ב' שני שהוא הרוח, ר' ראשון שהיא הנשמה, זהו הן כל אלה יפעל אל פעמים שלש עם גבר נכללו הנשמה והרוח במלת פעמים, כי הם כלולים זהו סוד העבור, כאז"ל שבאים הצדיקים לכלול זה בזה עד שהגוף יהיה נשמה, ולזה גופן אינו כלה כמו רב אחא בר יאשיה דמעשה דאנהו קפולאי דמסכת שבת. אבל הגלגול כאז"ל הוא לרשעים לתקן המעוות, ומה שאמר ורמזו בלא תחבול ביד אלמנה על לא תקום פעמים צרה, הוא לאמר שאם נחבל ביד אילנא דמותא פעם אחת לא יתמשכן פעם ב', מאחר שנתאלמנה פעם ראשון ובאת ועשה מקצת מצוה אע"פ שלא נתקנה כל צרכה לא תקום פעם אחרת, שלא תבא עוד אולי תבא לתקן ותקלקל הכל, ותמות זכאית ולא, תמות חייבית ותצטרך עוד ללבון, אלא ורב חסד מטה כלפי חסד ולא תקום פעמים צרה שהוא אילנא דמותא, זהו וחנותי את אשר אחון, ושמעתי כי חנון אני, ארז"ל אע"פ שאינו הגון. ואפשר לומר והיה כי יצעק אלי ושמעתי כי חנון אני, כדמסיים מאמר הזוהר ז"ל ובשעתא דאצטריך עלמא רחמי ואזלי חייא ומודעין נפשייהו דצדיקיא ובכן על קברייהו אינון דאחזו לאודעא להו מ"ט דשויין לרעותא דילהון לאדבקא נפשא בנפשא כדין מתערין נפשייהו דצדיקיא ומתכנפין ואזלין ושטין לדמיכי חברון ומודיעין להון צערא דעלמא וכלהו עאלין בההוא פתחא דג"ע ומודעין להון לרוח ואינון רוחין מתעטרין בג"ע מלאכין עילאין ואזלין בינייהו וכלהו מודעין לנשמה ונשמה אודעת להקב"ה, וכלהו בעאן רחמי על חיין וחס קב"ה על עלמא בגינהון, זהו והיה כי יצעק אלי שהם הנשמה, ואמר יצעק ולא אמר תצעק לפי שנכללה ברוח, ושמעתי כי חנון אני, כלומר אם המתים אתערו רחמי אני שאני מקור הרחמים עאכ"ו, ואמר ושמעתי בוא"ו לומר אם הנפש שהיא בקבר שמעה והודיעה לרוח והרוח לנשמה כמו שהן שמעו ואני גם כן, ואמר שמעתי ולא אמר אשמע כמו שאמר על אלמנה ויתום שאמר כי אם צעוק יצעק אלי שמוע אשמע, לומר שמעת שצעקו שמעתי, אבל כדי שישבר לבם ויחזרו בתשובה, כמו שאמר בגמרא למה הולכים לבית הקברות לומר הרי אנו חשובים כמתים, לפי שאני חנון ואיני חפץ במיתת רשעים, לזה לא נענו מיד עד שהלכו לבית הקברות:
<b>אלהים</b> לא תקלל. אם ראית איש שלומך אוכל לחמך והתנשא עליך והגדיל עליך עקב, לא תאור, ותדע שהוא שליח ההשגחה כמו שאמר דוד המלך ע"ה כשקללו שמעי אמר ה' אמר לו לקלל. וגם כפשוטו שלא יקלל הדיין אם חייבו בדין שאין לדיין אלא מה שעיניו רואות, והראות הוא משוך מלמעלה, וכן הראוהו לחייבך, אם אתה מקללו ח"ו כלפי מעלה אתה מקלל, לזה אמר אלהים ולא אמר דיין לא תקלל:
<b>מלאתך</b> ודמעך לא תאחר, יש אומרים שתלאה עצמך ותרבה בבכיה ותוריד דמעות שיעור מחוי העונות, שהעונות נקראים אבנים שנכשל בהם, ועליהם אמר אבנים שחקו מים, אבני נגף שחקו מים הם מימי העין שהן הדמעות, לא תאחר עד זמן הזקנה, כי אולי לא יהיה בהם שיעור למחות. בכור בניך, כלומר בזמן בחרותך בעוד שיצרך שהוא הבכור בבטנך כשנבנה גופך, שהוא בא לאדם קודם יצה"ט לזה נקרא בכור, תתן לי תכניעהו לעבודתי. כן תעשה לשורך, לשרך כתיב ליצר השורר עליך, לצאנך לאבדך, שבעת ימים הם ימי שנותינו בהם שבעים שנה, יהיה ע"ם אמ"ו גימ' זקן, כלומר עד זמן הזקנה צריך אתה לטרוח עם היצה"ר ואחר שהוא בן פ' שנה תתנו לי, מלובן וטהור ונקי ותתנו לי בסבר פנים יפות מבלי בושה ומבלי כלימה:
<b>ואנשי</b> קודש תהיון לי. בזוהר אומר כי יש הפרש בין קודש ובין קדוש, כי קודש הוא בחכמה עילאה שנאמר קודש ישראל לה' ראשית וגו', והיא נקראת ראשית כי היא ראשית הכל כולם בחכמה עשית, ולזה ראשית תבואתה תבואת ה', ולזה תהיון בנו"ן לי ליו"ד ולא אמר נבלה כי אם טרפה כי הנבלה נעשית על יד ישראל שעשה בה אחד מה' דברים המפסידים את השחיטה או שחט בסכין פגומה, ולזה בנבלה אמר כי עם קדוש אתה לה' אלהיך ולא אמר לי, כי קדוש הוא בכ"י שנאמר והיה הנשאר בציון והנותר בירושלים קדוש יאמר לו ולא קודש, לזה אמר כאן הטרפה שהיא בידי שמים שהיא חלק של איש שדה שהוא עשו, ולזה רמזו ז"ל על אבר ובשר שפירש מן החי, אמרו כיון שיצא חוץ ממחיצתו הרי הוא כבשר בשדה, ולזה אמר טרפה טרף ה' שנטרפה מה' ולא אמר טרף כי טרף נתן ליראיו, וכתיב ותתן טרף לביתה:
<b>וכתב</b> הרב רבי מנחם רקנאטי ז"ל. וכבר ידעת כי ע' מיני טרפות הם שמנו רז"ל, וגם ידעת כי ע' ענפים באילן העליון וכשנטרפה באחת מהן אסורה, והבן:
<b>ועוד</b> כתב ז"ל ובשר בשדה טרפה. השדה הנזכרת היא שדה של תפוחים, ואחר שנטרפה ע"י חית היער בשדה הנזכר אין ראוי לישראל לאכלה רק ליתן אותה לכלב הידוע שילקהו ויתגרה בו ויכשכש לו בזנבו ועולתה קפצה פיה ולא יחרץ כלב לשונו. וכתב עוד יש מחכמי הקבלה האחרונים מפרשים סוד הנבלה והטרפה לסוד הגלגול וסוד אל תתן לחית נפש תורך, וכתיב הצילה מחרב נפשי מיד כלב יחידתי, ועל כן אסור לשחוט בסכין שיש בה פגם שלא לצערה, ואם נטרפה רמז כי באותו אבר חטא ועדין לא נטרפה לגמרי, ואמר כי עונש האוכל נבלות להכעיס ולא שב רמזו בזה הפסוק לכלב תשליכון אותו, פירוש שיתגלגל בכלב וישליכו לו הנבלה כמו שהיה אוכלה כשחיה:
<b>ואפשר</b> לומר על דרך הפשט לכלב תשליכון אותו. שמי שאוכל טרפה להכעיס שסוף יאכלוהו הכלבים, כמו שאמרו במדרש א"ר איבו מעשה בטבח אחד בצפורי שהיה מאכיל לישראל נבלות וטרפות פעם אחת ערב יום הכפורים שתה ונשתכר עלה לראש הגג ונפל ומת התחילו הכלבים מלקקים את דמו אתו ושאלו לרבי חנינא מהו למעבר יתיה מן קדמיהון אמר לון ואנשי קודש תהיון לי ובשר בשדה טרפה לא תאכלו לכלב תשליכון אותו, וזה היה גוזל הכלבים ומאכיל לישראל ארפון לו מן דילהון אכלין ע"כ. א"כ לא תאכלו לא תיאכלו, ולפי שיש הפרש גדול בין טרף ובין טרפה כי טרף הוא מלשון מזון כמו הטריפני לחם חוקי שהוא המזון הבא ע"י כ"י שהיא נקראה פרט ופטר רחם. ולזה ותתן טרף לביתה וחק לנערותיה, וטרפה הוא שנטרף ממנה ונתן לכלב כדי שלא יחרץ לשונו זהו טרפה טרף ה', וכן נראה מהזוהר ז"ל לגיון אחד שאיל לר' אבא, א"ל לא כתיב ובשר בשדה טרפה לא תאכלו אי הכי מאי דכתיב טרף נתן ליראיו טרף נתן לכלבים מיבעי ליה אמאי נתן ליראיו, א"ל ריקא מי כתיב טרפה נתן ליראיו טרף כתיב ואי תימא טרף כטרפה נתן ליראיו ודאי דמלה דא לא יהב לאזדהרא ביה אלא לאינון דחלי שמיה ודחלין ליה ובגין כך האי מלה לא יהב לכו דהא ידע דאתון לא דחלין ליה ולא נטרי פקודוי ובגין דהאי מלה חומרא דאורייתא ובעי לאזדהרא ביה נתן ליראיו ליראיו ודאי ולא לאחרא וכל חומרי דאורייתא לא יהב לון קב"ה אלא לאינון דדחלי פקודוי ולא לכו ע"כ. הרי שאמר לו ברמז האי מלה לא יהיב לאחרא שהוא טרף שהוא פטר רחם והיא נקרא ג"כ פרט וכלל, לא יהיב אלא לאינון דחלי, כי היא נקראת יראת ה', וכדי לשכך אזנו שלא יבין אמר לו חומרי דאורייתא לא יהיב קב"ה אלא לאינון דדחלי חטאה:
<b>עוד</b> במדרש א"ר אלעזר בן עזריה כל המספר לשון הרע והמקבל לשון הרע והמעיד עדות שקר בחבירו ראוי להשליכו לכלבים שנאמר לכלב תשליכון אותו וסמיך ליה לא תשא שמע שוא קרי ביה לא תשיא תשא המקבלו תשיא האומרו, והקדים המקבלו כמו שאמר ז"ל המקבלו יותר מכולם לפי שאילו לא היה מקבלו לא היה מספרו לו, נמצא שהוא הכשילו והחטיאו לכך עונשו גדול מכולם, והמעיד עדות שקר בחבירו שנאמר אל תשת ידך עם רשע להיות עד חמס, כי המעיד עדות שקר הוא בכלל לשון הרע, לזה כללו בפסוק אחד:
<b>לא</b> תהיה אחרי רבים לרעות. לרעת כתיב, יש אומרים שאם רבים נתועדו לעשות עבירה לא תהיה עמהם כי העבירה שנעשית ברבים עונשה גדול. ואולי אם לא נתלוית עמהם היו נמנעים מלעשותה ונמצא שהחטאת את הרבים שאין לו תשובה, ולזה אמר לרעות לאחרים. ולא תענה על ריב, לא תאמר אני אומר להם שיטו מן הדרך שהם בה, כי לא ישמעו לקולך, כי אתה יחיד והם רבים ונמצא שאתה מכשילם יותר שיעשו במזיד, אבל אם תרצה להטותם מן הדרך תקבץ עמך רבים, ובזה כשיראו שרבים באים עמך כנגדם יטו, כי יפחדו שלא יעידו עליהם ויחייבום הריגה, זהו אחרי רבים להטות, וכל זה כשהיא לרעת כתיב, כלומר שאינה מן העבירות החמורות אלא שהיא רע לעשותה, אבל אם היא מן העבירות החמורות או אם עושים עבירות רבות שאפילו שאינם חמורות, חייב להוכיחם ולמסור נפשו עליהם, זהו אחרי רבים להטות, שיעשה כל יכלתו להטותם:
<b>עוד</b> לא תהיה אחרי רבים לרעות. שמזהיר לאדם שלא ילך אחר תאוותיו אחר תאוות הגופניות תאוות העה"ז שהם תאוות היצר, זהו לא תהיה אחרי רבים לרעות, הם רמ"ח איברים וד' יסודות גימ' רבי"ם שהן חומריים ומתאוים לחומר, לפי שהן רוכבים על החמור, ר"ל שהן מורכבים מחומר זהו לרעת לשכל, ולא תענה על רב שהוא יצה"ר שהוא רב על כולם לא תעננו בשום מענה כי יבוז לשכל מליך וינחך אחרי רבים. להטת כתיב תזכיר להם החרב המתהפכת על הרשעים שהטו חומרם אחר התאוות:
<b>עוד</b> לא תהיה אחרי רבים לרעות. אז"ל בדרך שאדם רוצה לילך בה מוליכים אותו, אמר מוליכין בלשון רבים הם ב' מלאכים שהולכים עם האדם אחד טוב שכותב מעשים טובים ואחד כותב העבירות ומעשים רעים, ואם אדם עושה מצוה כותב מלאך טוב וחותם עמו מלאך רע בעל כרחו על פי שנים עדים, ואם ח"ו בעבירות גם כן. אמר אתה לא תהיה אחרי רבים לרעות, שאם עשה כמה עבירות ולבסוף חזר בו ועשה תשובה לא יאמר מלאך רע זה עשה כמה עבירות והתשובה היא אחת כיצד תכריע אחת לכמה עבירות, לזה אמר לא תהיה אחרי רבים לרעות, כי לא תזכרנה ביום שובו מרשעו. ולא תענה על ריב, קרי על רב, לומר מלאך טוב הוא יותר גדול ממלאך, רע לפי שהוא כותב זכיות כי לזה נברא ולא לאבד עולמו, לז"א לא תענה עליו הוא יותר גדול ממך. ועוד אומר לו מלאך טוב אחרי רבים ואני והאדם רבים ואתה יחיד ואחרי רבים להטות, וכן כשעושה רעה מלאך טוב עונה בעל כרחו אמן. ודל לא תהדר בריבו, דל הוא היצר טוב במ"ק ד"ל ע"ה, לפי שאין לו עוזרים ורמ"ח איברים כולם כנגדו, יאמר ודל שהוא היצר טוב כשהוא מריב עם יצה"ר לא תהדרהו, כי צריך לאחוז מזה ומזה, ד"ל דל"ת למ"ד גימ' תקח, יצר הרע עם ב' מלות במ"ק כ"ח לומר שיש לו כח, וסוף שהוא נוטל כחו של אדם, כח כ"ף ח"ת גימ' תקח ג"כ, א"כ נאמר תקח ביצה"ט ונאמר תקח ביצה"ר, לומר אחוז מזה וגם מזה אל תנח ידך:
<b>כי</b> תפגע שור אויבך או חמורו תועה. זה התעוררות על האדם שכשיראה חומרו תעה כתיב שישיב אותו, ושורו כמו אשורנו כלומר כשישור החומר שלו תעה שישיבנו, ויקח ק"ו על שורו של אויב או חמורו צותה תורה להשיבם ואיך לא ישיב שורו או חמורו להקב"ה, לזה השב מההשבה של שור אויבך תקח ק"ו ותשיבנו לו להקב"ה. וכן חמור שונאך רובץ תחת משאו משום צער בעלי חיים. אם בהמה שאין חייה חיים שחייה חיי צער חס הקב"ה עליה האדם שחייו חיים נצחיים איך לא יחוס על עצמו ולא יסבב לו מיתה עולמית, כי הקב"ה אינו חפץ במיתתן של רשעים שהיא מיתת עולם הבא, מצער בעלי חיים שיצוה עליהם תדע. א"כ יאמר כי תראה חמור שונאך רובץ תחת משאו וחדלת מעזוב לו בתמיה, כלומר התחדל מעזוב לו ודאי שיהמו רחמיך בראותך אותו רובץ תחת משאו ותמלא רחמים עליו ותעזוב עמו, א"כ ג"כ אתה תעזור לעצמך ותעזוב עמו לפחות תשוה עצמך לו ותצטער על חייך חיי עולם הבא שלא יהיו בצער, כמו שאמר פרק ד' מאבות כי יפה שעה אחת של קורת רוח בעוה"ב מכל חיי העוה"ז, א"כ לא תניח חומרך שיתעך ולא השונא שהוא היצר שירבץ עליך:
<b>או</b> יאמר וחדלת. כמו שאמרו ז"ל פעמים שאתה חודל כיצד זקן ואינה לפי כבודו, כן נאמר לפי דרכנו וחדלת מעזוב לו, אם העזיבה היא לו כדי להטעותך, אבל אם הוא שלם עמך ואתה שלם עמו כמו שנאמר ברצות ה' דרכי איש גם אויביו ישלים אתו, אז עזוב תעזוב עמו, שאתה צריך לו בעניני העולם הזה כגון באכילה ושתיה ועונה האמורה בתורה. והזכיר באויב פגיעה ובשונא אמר כי תראה, ידוע שאויב הוא וותר מן השונא, וכן כתב רבינו בחיי ז"ל על פסוק ונתן ה' אלהים את האלות האלה על אויביך ועל שונאיך, י"ל אויביך זה ישמעאל שונאיך זה עשו, הוא מפני שאויב גדול מן השונא, כי השונא אע"פ שירע לו יעשה על דרך רחמנות, אבל האויב הוא שבלבו איבה עולמית אין לו רחמים, וזה מסוד הלשון ודקדוקו, כי האויב הוא מלשון אבוי, ועל שם שהנופל בידו צועק אוי ואבוי, א"כ בערך פגיעה שנקרב ובא ופגע בו קראו אויב, וכן אז"ל אם פגע בך מנוול זה וכו'. אבל בשונא שאינו רע כ"כ אמר כי תראה מרחוק שעדיין לא נתקרב אליו בערך זה קראו שונא. וסמיך ליה לא תטה, לומר אע"פ שאמר עזוב תעזוב עמו בענין מה שאתה צריך מעניני העולם מאכילה ושתיה ובעילה ומשא ומתן ובנינים ומלבושים, עם הכל יהיה משפט אביונך שהוא יצה"ט, לא יהיה על צד יצה"ר, אכילה למלאות בטנך ולענג גופך, וכן בשאר הדברים לא תהיה הכוונה בכל אלא לעבודתו ית', אכילה להיות בריא כדי שיוכל לעבדו בשלימות, וכן בבעילה, או כדי שיהיו לו בנים עוסקים בתורה, או כדי לקיים מצות עונה, או כדי להברות גופו אם צריך, או כדי לגדור עצמו. וכן במשאו ובמתנו כמו שאמרו ז"ל כל תורה שאין עמה מלאכה סופה בטלה וגוררת עון, לזה אמר לא תטה משפט אביונך שהוא יצה"ט לא תטה מעליו, על דרך מה שאמרו ז"ל בכל דרכיך דעהו, אמרו אפילו לדבר עבירה, כל דבר שאינו לעבודת השי"ת ואפילו אכילה ושתיה נקרא עבירה, ואם היא לכוונה שאמרתי נקראת עבודה, ואפילו לעבירה ממש אם הכוונה לשמים אותה עבירה נחשבת מצוה, וגדולה עבירה לשמה כמו שעשתה תמר שנאמר ותשב בפתח עינים בפתח שכל העינים צופות לו, שנשאה עיניה להקב"ה ואמר אתה יודע אם כוונתי לעבירה, א"כ בכל דרכיך דעהו ליצה"ט ולא תטה מעליו, ובזה מדבר שקר תרחק שהוא יצה"ר שכל דבריו הם שקר וכזב, ונקי וצדיק שהוא יצה"ט אל תהרוג, תהרג כתיב כלומר אתה הורג עצמך, לזה תהרג כתיב, ואתה מתחייב בדין וכשתבא לדין לפני אני תובע ממך על הריגת עצמך, זהו כי לא אצדיק רשע. ושוחד לא תקח, אם אתה רואה שבעצתו תמצא ריוח והצלחה, זהו להאבידך מן העולם ולעוור עיני שכלך וליבש לחלוחית שבך, שכן שחד גימ' יב"ש, שב"י, כדי שתהיה שבוי עמו, ובכל יום מראה לך פנים חדשות, שחד שי"ן ח"ת דל"ת גימ' קשר בשקר, שמראה לך שהוא קשור עמך והוא שקר, והתגבר עליו ושברו, שכן בשקר בגימ' תב"ר, תבר שקר גימ' אלף ר"ב, ואם תחשוב האל"ף בא' שהוא אחד יעלה ארב שהוא אורב לך לטרדך וללכדך ברשתו. ושי"ן של שחד לקח אותיות שלפניה ושלאחריה עולה רשת, והחי"ת של שחד לקח אותיות שלפניה ושלאחריה עולה זח"ט כלומר שעולה ומקטרגת ואומרת זה חטא, זה נקרא חטא גדול, ונוטלת רשות ושואבת חלבו ודמו, שח"ד ר"ת שואב חלב דם, שואב חכמה דעת, שנאמר ויסלף דברי צדיקים. וב"פ נזכר בפסוק שחד גימ' ש"ש ד"ך שש ושמח בשוחד ואחר כך נעשה דך, כמו שאמרו ז"ל נכסיו מתמוטטים ומביא רוגז לעולם, וכן שחד באותיות קדמיי רג"ז, וכשמת יאמרו עליו שם רשעים חדלו רוגז, שדיין שלוקח שוחד מביא רוגז לעולם, כדגרסינן במסכת שבת פרק תולין (דף קל"ט) ר' יוסי בן אלישע אומר אם ראית דור שצרות רבות תכופות עליו, צא. ובדוק בדייני ישראל שאין פורענות באה לעולם אלא ע"י דייני וכו' המתעבים משפט ואת כל הישרה יעקשו. ואומר בונה ציון בדמים וירושלים בעולה ראשיה בשוחד ישפטו וכהניה במחיר יורו ונביאיה בכסף יקסמו ועל ה' ישענו לאמר הלא ה' בקרבנו ולא תבא עלינו רעה. הם רשעים ותולים בטחונם במי שאמר והיה העולם, לפיכך מביא עליהם הקב"ה ג' פורעניות כנגד ג' עבירות שבידם, שנאמר לכן בגללכם ציון שדה תחרש וירושלים עיים תהיה והר הבית לבמות יער. ויש בפסוק זה י' מלות וכן מתחיל בוא"ו ומסיים במ' הם במ"ק עשר, להורות שהשוחד הוא שקול כנגד עשרת הדברות:
<b>וגר</b> לא תלחץ ואתם ידעתם את נפש הגר. כלו' אתם יודעים להיכן היא עולה לצדק, לזה נקרא גר צדק, ולזה אמר נפש הגר ולא אמר רוח, כי אז עולה יותר, לזה לא תגרמו שאתעורר עליכם בדין, ועוד כי גרים הייתם בארץ מצרים וכמה מכם מתו בג' ימי אפילה, וכן בבנין, וכן שהיו הורגים בכם, וכן פרעה כשנצטרע כמה הרג, ומדת צדק קולטת אותם הנפשות לגלגולם ללבנם ולצרפם לעלוי, אם כן אם אתם לוחצים אותם לעצמכם אתם לוחצים:
<b>ושש</b> שנים תזרע את ארצך. רמז על שנות האדם שהם ע' שנה, עשר שנים ראשונים אין בהם לא זריעה ולא חרישה ולא קצירה, שהוא קטן ואינו בר מצוה, נשאר מהע' ס', לזה רמז ואמר ושש שנים תזרע את ארצך, בעוה"ז, וקראה ארצך כי כשאין האדם עושה מצות ומעשים טובים בעוה"ז נוח לו שלא נברא אם כן העולם לא נברא בשבילו ולה' הארץ ומלואה, אבל כשיעשה האדם מצות ומעשים טובים, לו נברא העולם, שנאמר והארץ נתן לבני אדם, לזה אמר ארצך. ואספת את תבואתה, לעוה"ב, כי בשנה השביעית היא שנת הע' משם ואילך תשש כחו ואין לו יכולת לזריעה, וזהו תשמטנה גימ' תש כחו ע', כלו' שנת הע' תש כחו, ונטשתה, רמז על הגוף שינטשנו ויניחנו בקבר, ואכלו אביוני עמך רמז על התולעים, וזהו ואכלו אביוני עמך גימ' זהו רימה, וכן ויתרם גימ' אלו הן התולעים עם ג' מלות:
<b>ואמר</b> ששת ימים תעשה. לפי שזה העולם נקרא עולם המעשה, וביום השביעי תשבות שהוא שובת בשנת הע', והוא מוכן לעולם שאין בו מעשה והוא עולם שכלו שבת. למען ינוח שורך וחמורך וינפש בן אמתך והגר, רמז על הגופים של הגלגולים, ועוד רמז על הנפש ועל הרוח והנשמה והגוף, זהו למען ינוח שורך וחמרך וינפש בן אמתך והגר. שורך וחמר"ך גימ' אני רוח עם המלה, וינפש היינו הנפש, בן אמת"ך גימ' אני הנשמה, והגר במ"ק גוף ע"ה, שהוא גר בארץ, וכה"א כי גר אנכי בארץ.
<b>ואמר</b> כן תעשה לכרמך לזיתך, ע"ד הפשט לומר אם אתה הפקרת ארצך וכרמך וזיתך בשנה השביעית, אע"פ שהיא הפקר נקראים על שמך וכאלו העניים אוכלים מארצך ומכרמך ומזיתך, וכאלו אתה מאכילם ולך תחשב צדקה, אבל אם אתה גודרה לעצמך סוף שתשמטנה ונטשתה ותאכל חית השדה על כרחך, שיבואו חיות השדה ויפרצו הגדר ותאכל חית השדה, כדי שלא יניחו לך שום דבר, כמו שאתה היית רוצה ליקח הכל כן ימנע ממך הכל ולא יהיה לך שום זכות באכילתן, כתוב אחד אומר ואכלו אביוני עמך ויתרם תאכל חית השדה, וכתוב אחד אומר לך ולעבדך ולאמתך, הא כיצד יתקיימו ב' מקראות הללו אם לא על דרך שאמרתי שאם אתה גדרת לך ולעבדך יתרם תאכל חית השדה, ואם לאו ואכלו אביוני עמך ותחשב לך צדקה כמו שאמרתי, ובמדרש דורש ב' מקראות הללו חד לפירות מרובים וחד לפירות מועטים:
<b>ובכל</b> אשר אמרתי אליכם תשמרו. כפי לשון הקרי תשמרו, היה לו לומר מכל אשר אמרתי, כי תשמרו היא ל"ת כמ"ש המלאך למנוח מכל אשר אמרתי אל האשה תשמרו, וכפי הכתיב שכתיב תשמרו יאמר וכל אשר אמרתי עליכם תשמרו. ועוד כל הפרשה נאמר בלשון יחיד חוץ מפסוק ואנשי קדש תהיון לי נאמר בלשון רבים, לומר שהיו ישראל בארץ כמו מלאכים בשמים שהם בלב אחד, ולזה לא אמר ואנשים קדושים אלא אנשי קדש כמו המלאכים נאצלו מקדוש עליון, ולזה אפילו שמיכאל יהיה כלול בגבריאל וזה ממים וזה מאש יכולין לעמוד זה עם זה, למה שאין ביניהם חלוק ופרוד שכלם אצולים ממקום אחד, כן אתם כי זרע קדש אתם זרע ישראל שנאמר ממזרח אביא זרעך, ממזרח האמתי הוא בחכמה, לזה בא בלשון רבים, לומר אפילו שהם רבים הם קדש שנשמתם אצולה מקדוש עליון שהיא חכמה עילאה, ופסוק זה ג"כ בא בלשון רבים לפי שכלל בו עשה ול"ת לזה קרי תישמרו וכתיב תשמרו, לומר אע"פ שהפרשה כלם בלשון יחיד היא כלולה בעשה ולא תעשה, ולזה בא הצווי שלא יפריד ביניהם שאם הפריד כאלו עבד ע"ז, ולזה ושם אלהים אחרים לא תזכירו. עוד אמר ובכל אשר אמרתי אליכם תשמרו ואמר ושם אלהים אחרים לא תזכירו, לומר שכל המודה בע"ז כאלו כפר בכל התורה כולה, ולזה אמר ושם אלהים אחרים שמזכירה בשם אלהות בשם חביבות וחשיבות ומזכירה יבוא לידי עבודה, ואמר ולא ישמע על פיך שמתוך שאתה מוציא הדבור אתה נותן לו שמיעה והבנה וקבוץ, כמו וישמע שאול את העם, כי הדבור והאותיות נחצבו מלמעלה מהבינה, כמ"ש ספר יצירה חצבן וצרפן כדי ללמד בהם התורה ולצרף שמותיו של הקב"ה שכל התורה כלה שמותיו של הקב"ה, אם כן לא נחצבו האותיות אלא לתורה, ומכאן תבין עונש השח שיחה בטלה, לז"א לא ישמע לא יהיה לו שמיעה והבנה וקבוץ על פיך, בהוצאת האותיות לשם ע"ז בא לידי קצוץ ח"ו, שכן פיך בכ"ף פשוטה גימ' תק"ץ, ולזה אמר על פיך, הפה שעמד על הר סיני ואמר כל אשר דבר ה' נעשה ונשמע. מאחר שנתקדש לא תעשנו חול. ובזוהר אמר ושם אלהים אחרים לא תזכירו, כלומר לא תסבבון דתפלון ביני עממיא בארעא אחרא ויקיים בכו ועבדתם שם אלהים אחרים:
<b>שלש</b> רגלים תחוג לי בשנה וגו'. רמז שאם ילכו ברגליהם ילכו ולא ייעפו. למה, שלש רגלים, ב' שלהם שהולכים בהם ואחת שלי עמהם כביכו"ל כדי שילכו ולא ייעפו, והרגל שלי הם מלאכי השרת שילכו עמהם, וכן שלש רגלים תחוג ר"ת שרת, וכן אמר במדרש נאמר כאן רגלים ונאמר להלן תרמסנה רגל רגלי עני פעמי דלים, אזהרה שלא ילכו אלא ברגליהם, ומאמרו רגל רגלי הרי ג' רגלים. ברגל אמר רגל סתם, ברגלי אמר עמי, כל זה לרמוז למה שאמרתי שרגל סתם הוא רגל שנאמר עליהם ורגליהם רגל ישרה, שמישרים רגליהם כרגל אחת, ואמר תחוג לי לומר שלא תהיה הכונה אלא לי לראות את פני ה', והחג לה' כמו שאמר ועשיתם פסח לה', לא תהיה הכונה לאכול קרבן צלי ומתובל בתבלים כדי שיהיה מתוק לחיך, אלא לה':
<b>שלש</b> רגלים. כנגד נפש רוח נשמה, וכנגד ג' עולמות, פסח נקרא חג המצות כנגד העולם הזה שכלו קטטות ומריבות, ולזה אמר שבעת ימים תאכל מצות ז' ימים הם ע' ימי האדם. תאכל מצות תרגום מריבה מצותא שעושה מריבה עם היצר, וכן אז"ל לעולם ירגיז אדם יצה"ט על יצה"ר והוא כנגד הנפש שדירתה בעוה"ז בקבר שהוא בית הנפש, ונקרא פסח פה סח, ששפתותיו דובבות בקבר. שבועות נגד עולם המלאכים, שכל ישראל היו כמלאכים במעמד הר סיני, שבא לכל אחד ואחד מלאך וקשר לו ב' כתרים אחד כנגד נעשה ואחד כנגד נשמע, הרי שהיו מוכתרים בהם והיו עם המלאכים עם אחד, ולזה נתנו עשרת דברות בשם אלהים שהוא שם המלאכים שנקראים בני אלהים, ונקרא חג הקציר לפי שהוא קוצר כל רוחות רעות וכל אמונות רעות ע"י עסק התורה שהיא בהבל תורה שהיא כנגד הרוח, ועל זה רמז ואמר בכורי מעשיך שהם מעשה המצות וקיום התורה, אשר תזרע בשדה שהוא זרוע לעוה"ב שהוא נקרא שדה של תפוחים. וחג הסוכות הוא נגד הנשמה שעולה ומסתופפת תחת כסא הכבוד שנאמר בצלו חמדתי וישבתי ונהנית מזיו השכינה, הסכת גימ' סכ"ה הנשמ"ה, שסוכה ורואה ונהנית מאותה ראיה, ועל זה רמז ואמר וחג האסיף שנאסף והולך לבית עולמו, באספך את מעשיך מן השדה, הם המצות ומעשים טובים שעשה בעולם הזה, ואמר שבעת ימים תאכל מצות כאשר צויתיך, רמז כאן מה שאמר במדרש על פסוק כרמי שלי לא נטרתי ז"ל מי גרם לי שאני משמרת ב' ימים טובים בסוריא על שלא שמרתי י"ט בא"י כתקנן, סבורה הייתי שאני מקבלת שכר על שניהם ואיני מקבלת אלא על אחד, מהם ע"כ. לזה אמר כאן ז' ימים תאכל מצות כאשר צויתיך אם אתה תעשה המועד כאשר צויתיך כתקנן לא תעשה כי אם ז' ימים ואם לאו תגלו מא"י ותצטרכו לעשות שני ימים דהיינו שמונה ימים
<b>שלש</b> פעמים בשנה יראה כל זכורך. אלו הג' פעמים הם ג' מדות ממטה למעלה, חג המצות היא כ"י מצה פרוסה והיא מלאך הגואל, ועליה נאמר וישלח מלאך ויוציאנו ממצרים, ואומר אני ה' אשר הוצאתיך, אע"פ שיציאת מצרים היתה ע"י הבינה שנאמר וחמושם נקראת על שם השליח, וחג השבועות הוא התפארת שהיא תורה שבכתב ובו נתנה תורה בששה בסיון כי הוא סוד הוא"ו, חג הסכות הוא חכמה עלאה שהיא חופפת על הכל, והיא רמוזה בב' של בראשית ב' רבתי, ולזה הכשר סוכה בג' דפנות, ומה שאמר ושלישית אפילו טפה לרמוז לעוקץ שמראה בו לאל"ף, ולזה גבהה עשרה טפחים לרמוז ליו"ד וכל אחת נקראת פעם גימ' ק"ץ, כי כל אחת יש לה קץ בפני עצמה, וראיה שאמר יראה כדי לקבל שפע מכל מדה ומדה, ובזה יהיה להם קיום כמו החטה כשאוצרים אותה במקומה יהיה לה קיום, כי עפר המקום שומר התבואה כשמריחה עפר מקומה, ואפילו האנשים, והראיה סבי דבי אתונא בבכורות במעשה דר' יהושע בן חנניא אמר שם אתו אוקמינהו קמי קיסר חזינהו דהוו מעכי, פירוש שפלים, שקל מעפרא ושדא לקמייהו, אקשו לאפי מלכא פירוש העיזו פניהם ודברו קשות למלך כשהריחו ריח עפרו וכו', א"כ לזה יראה כדי לקבל שפע והעמדה וקיום באור פני מלך חיים, וכן שלש פעמים אותיות של שפע מים, מים גימ' מלך, וזהו סוד ראיית ס"ת כי יש בו ס' רבוא אותיות כנגד ששים רבוא נשמות של ישראל, וכל נשמה ונשמה מקבלת שפע והעמדה מאות שהושפעה ממנה, וכנגד אלו הג' מדות אמר פני האדון ה', פני כ"י, האדון ת"ת, ה' חכמה, ולזה אמר אדון ולא אדני, והבן זר מאד:
<b>לא</b> תזבח על חמץ. רמז כשיעשה המצוה תהיה מן ההיתה ולא מן האיסור, ולזה רמז במקום אחר שאמר כי כל שאור וכל דבש לא תקטירו, וגם רמז שלא יהא טובל ושרץ בידו זהו לא תזבח, ולזה רמזו ז"ל לא תשחט הפסח ועדיין החמץ קיים, וגם רמז שלא יחמיץ המצוה ולא יאחרנה ליום אחר אלא ביומו תתן שכרו, זהו ולא ילין חלב חגי עד בוקר ולזה סמך ראשית בכורי וגו', ראשית כמו ראשית שמנים פירוש המבחר, ואם שרץ בידו לא יקרא מבחר, בכורי שלא יאחר המצוה, אדמתך, ולא מן הגזל כי הוא שונא גזל בעולה, לא תבשל גדי בחלב אמו, שלא יערב בהמדות, ולזה גדי בחלב אמו ר"ת גב"א למפרע אב"ג, ר"ל למפרע לערבבם ולעשות מראשון אחרון ומאחרון ראשון:
<b>וכתב</b> הרב רבי מנחם רקנאטי ז"ל. יש מפרשים כי הבשר והחלב רומזים לזרועות עולם, וכבר ידעת פירוש קץ כל בשר והוא בור ריק ממים ומלא נחשים ועקרבים, וידעת אף כי ה' חרה בעם בעוד הבשר בין שניהם טרם יכרת, ולכן אין ראוי לערבו בבאר מים חיים שהחלב והדבש יוצאים משם באשר ה' שם, כי אין להכניס כח הטומאה בהיכל הקודש, וידעת ענין החלב מפסוק ובלא מחיר יין וחלב, ומפסוק שתיתי ייני עם חלבי והבן. ומצאתי כתוב בדברי רז"ל, כשאמר לו הקב"ה למשה לא תבשל גדי בחלב אמו, ופירש לו בשר בחלב, אמר משה תן לי רשות לכתוב בשר בחלב, א"ל כתוב לך את הדברים האלה. ומעתה אל יקשה בעיניך למה בא הכתוב בלשון זה ולא אמר בפירוש בשר בחלב, כי כבר העירותיך בזה הסוד עין תחת עין, וסוד הענין נרמז בלשון הכתוב שלא היינו למדין אם נכתב בפירוש בשר בחלב, כי ידעת סוד הגדי מסוד שעיר המשתלח וכ"י נקראת אם. והנה הזהיר שלא לבשל הגדי הנזכר בהיכלי קדש כאשר רמזנו, ולפי נסמכה אזהרה זו לפרשת רגלים כדי שלא יקטרג לעולם על ישראל, ע"כ:
<b>עוד</b> ירמוז שלא יאחר הבכורים ולא התרומות ולא המעשרות, שלא יהא סיבה שימותו בניו כשהם קטנים כשעודם בחלב אמם, וכן אז"ל בעון נדרים בנים מתים כשהם קטנים, מדה כנגד מדה הוא לא הביא הבכורים בעודם בכורים לזה בניו מתים כשהם קטנים, זהו ראשית בכורי אדמתך, שהאשה נקראה אדמה, תביא בית ה' אלהיך אם לא תביא בכורים, וכן ראשית בכורי אדמתך תביא בית ה' אלהיך, ר"ת רב"א תבי"א, מה שאתה מרבה ומגדל תביא, לפי שהבאת בכורים שהוא שבח גדול להקב"ה שמורה שלה' הארץ ומלואה תבל ויושבי בה, ולזה היה קורא הגדתי היום לה' אלהיך כי באתי אל הארץ אשר נשבע ה' לאבותינו לתת לנו, כאילו היום באתי ואין הארץ ולא השדה שהוציאה זה הפרי שלי, והיה מספר בשבחיו של הקב"ה שאינו כפוי טובה ושהקב"ה עשה עמנו כמה נסים ונפלאות, ואומר ארמי אובד אבי גו', וירעו אותנו המצרים וגו', ונצעק אל ה' וישמע את קולנו ויוציאנו ממצרים, ויתן לנו את הארץ הזאת ויביאנו אל המקום הזה, ובספור הנסים והנפלאות נותן כח כביכול למעלה. וכן אמר בזוהר כד אודן ליה להקב"ה על נסין וגבורן ומשבחן ליה כדין אתוסף חילא וגבורתא לעילא וישראל בההוא ספורא יהבי חילא למריהון כמלכא דאתוסף חילא וגבורתא כד משבחן גבורתיה ואודן ליה וכלהו דחלין קמי ואסתלק יקריה על כלהו, א"כ הבאת הבכורים הוא שבח גדול להקב"ה, ולזה היו טעונים קרבן ושיר ותנופה ולינה שהיה הקב"ה שמח בהם ומרוב שמחתו כביכול לא היה מניחם שיפטרו בלא לינה, ולזה היו הסגנים והפחות יוצאים לקראתם וכל בעלי אומניות עומדים לפניהם ואומרים להם אחינו אנשי מקום פלוני בואכם לשלום, והלוים דברו לפניהם בשיר ואומר ארוממך ה' כי דליתני כו', א"כ לזה ח"ו בניו מתים אם לא יביא בכורים לפי שממעט כביכול בשבחו של מקום, וכה"א מלאתך ודמעך לא תאחר, אז"ל מלאתך הם הבכורים ודמעך הוא התרומה. ואיני יודע מהו לשון דמע, וכתב רש"י ז"ל מלאתך כשתתמלא תבואתך להתבשל והם הבכורים, ודמעך היא התרומה, לא תאחר, שאם תאחר בכור בניך תתן לי, ח"ו ימות:
<b>עוד</b> אז"ל לא תבשל גדי בחלב אמו. שאם הוא מאחר הנדרים ואינו מעשר פירותיו גורם לחטה להשתדף בעודה חלב, וכן אמר אמרו פ"ה מאבות גמרו שלא לעשר רעב של מהומה ושל בצורת באה, וג"פ נזכר בתורה ובשניהם אמר ראשית בכורי וגו' לא תבשל גדי, לרמוז למה שאמרתי, אמר שלא יגרום לבניו שימותו, ואמר שלא יגרום לתבואה שתתבשל קודם זמנה:
<b>הנה</b> אנכי שולח מלאך כו'. הבינו רוב המפרשים שהקב"ה הודיע למשה שישראל עתידים שיחטאו בעגל ועל כן הודיעו שישלח להם מלאך מאחר שאינם ראוים שתלך שכינה עמהם, וכן אמרו במדרש ז"ל כשזכיתם וקבלתם התורה אני בעצמי הייתי הולך לפניכם עכשיו כשנתחייבתם הריני שולח מלאך לפניכם. ויש לשאול למה אמר משה כאן אם אין פניך הולכים אל תעלנו מזה. והיינו יכולין לומר שלא אמר כאן כי לא אעלה בקרבך כמו שאמר שם שיסלק שכינתו, לזה לא התפלל שחשב שמה שאמר הנה אנכי שולח מלאך שהמלאך יקדים כמו שהיה הארון הולך לפניהם דרך שלשת ימים שהיה משפיל ההרים ומגביה השפלים והגאיות ולעולם שכינה אינה זזה מהם ולזה לא התפלל. אבל אחר שאמר כי לא אעלה בקרבך שיסלק שכינתו, לזה התפלל ואמר אם אין פניך הולכים שהיא שכינה שנקראת פנים, כמו שאמר ודבר ה' אל משה פנים אל פנים שהם רמז על התפלה. עוד יכולין לומר שהבין משה שהמלאך הזה הוא מלאך הגואל, וכן כתב הרמב"ן ז"ל זה לשונו על דרך האמת זה המלאך שהובטחו בו כאן הוא מלאך הגואל אשר שם ה' הגדול בקרבו כי ביה ה' צור עולמים, והוא שאמר אנכי האל בית אל, כי דרך המלך לשכון בביתו, ויקראנו הכתוב מלאך בעבור היות כל הנהגת העולם הזה במדה ההיא, ומה שאמר השמר מפניו כי לא ישא לפשעכם הוא כשעושין עונות גורמין פרוד, ואז הוא עושה דין בעולם ולובשת בגדי נקם, ולזה אמר כי לא ישא לפשעכם לא לחטאתיכם, ומה שאמר כי שמי בקרבו, שמעתי כי אותיות אדני הם משולשים כזה אל"ף דל"ת נו"ן יו"ד, וכשתקח אותיות אמצעיות שהם ללו"ו עולים ע"ב. וכבר ידעת כי ה' בנקודו עולה ע"ב, גם י' יה יהו יהוה גימ' ע"ב, ויש מרבותינו אומרים שהמלאך הזה הוא מטטרון והכל הולך אל מקום אחד ששמו כשם רבו כי שמי שם י' בקרבו, בק רבו, וב"ק בא"ת ב"ש ש"ד ויו"ד של שמי היינו שדי שנקרא שדי כשם רבו. א"ר לזה לא התפלל כאן משה שהמלאך הזה הוא השכינה. אבל כשאמר כי לא אעלה בקרבך שסלק שכינתו הוצרך לתפלה:
<b>עוד</b> נאמר הנה אנכי שולח מלאך לפניך, למי שעתיד לבא לפניך שהוא יהושע, ולזה שלח כתיב וכן הנה אנכי שולח מלאך לפניך, ר"ת וס"ת גימ' יהושע, וכן אמרו במכילתא לפניך, לכל מי שמשמר את התורה כיוצא בך:
<b>עוד</b> אמרו חז"ל אמר הקב"ה הנה אנכי שולח מלאך לפניך, ולא לפניהם, אמר משה אם לפני אתה משלח איני מבקש, ולזה כשבא לפני יהושע, אמר לו עתה באתי משה רבך דחה אותי ועתה באתי, ויפול יהושע על פניו, ולמי שהוא לפניך אני אומר השמר מפניו כי לא ישא לפשעכם, ומה שאמר לפשעכם בלשון רבים לומר הן אל כביר ולא ימאס, וכשישראל עושין תשובה וקורין לו מיד הוא עונה אותם ואין צריך סרסור אלא הוא בעצמו שנאמר כה' אלהינו בכל קראנו אליו, ולזה אמר הכתוב כי לא ישא לפשעכם, איני צריך שהוא יהיה סרסור בדבר זה, כי שמי, פירוש כי אע"פ כמו רפאה נפשי כי חטאתי לך, אבל אתה אינך צריך, אתה מלאך, וכן אז"ל במדרש אמר לו הקב"ה למשה חייך אפילו מלאך איני שולח לפניך אלא הצרעה וגו':
<b>כי</b> ילך מלאכי לפניך והביאך, כתב רבינו חננאל שזה המלאך הוא מיכאל, וכן מלאכי מיכאל:
<b>לא</b> תשתחוה לאלהיהם ולא תעבדם. מה צורך להזהירם על ע"א. יובן זה ממה שאמרו בתנחומא על פ' הנה אנכי שולח מלאך לפניך ז"ל, אמר הקב"ה למשה העכו"ם בגדו בי ונתתי להם שרים שיהיו משמרים אותם אף אתם בגדתם בי הריני נותן לכם מלאך שיהא משמר אתכם ע"כ. לזה הוצרך להזהירם שלא תאמר כמו שהעכו"ם נתן להם רשות לעבוד אותו מלאך שנאמר ואותם חלק ה' לכל העמים, כן גם כן המלאך ששומר אותנו אנו נעבדנו כמו שהם עושים, לזה אמר לא תשתחוה לאלהיהם, לומר כמו שהן עושין לו כבוד כן אתה ולא תעבדם ולא תעשה כמעשיהם, כי העבודה שלכם לא תהיה אלא לה' אלהיכם, לזה סמך ועבדתם את ה' אלהיכם לא למלאך, כי האומות עכו"ם אם עובדים לאותו שר או לאותו מלאך לפי שמזונותם על ידו וממנו שואלים, אבל אתם שמזונותיכם מסורים ביד הקב"ה ועל ידו אתם נזונים לו לבדו תהיה העבודה לא לזולתו, לז"א וברך את לחמך ואת מימיך והסירותי מחלה מקרבך, אבל הם מסורים למערכת הכוכבים, לזה יש ביניהם חולאים ומשכלה ועקרה לפי הוראת המערכת, אבל אתם מסורים בידי ובידי להסיר. ומה שאמר ועבדתם בלשון רבים לומר שעקר העבודה אינה אלא ברבים, ברב עם הדרת מלך, אבל בענין האכילה כל אחד לבדו, כי הרבוי אנשים באכילה ובשתיה לא יבא מחברתם שום טובה, וימשך מהם הרבה רעות כי ימשך אחר המאכלות ואכל ושבע ודשן ופנה ונאמר איש רעים להתרועע, לזה אמר וברך את לחמך ואת מימך בלשון יחיד:
<b>עוד</b> וברך את לחמך ואת מימיך, לומר כמו שאמרו ז"ל על פסוק ואכלתם לחמכם לשובע אם אוכל קמעא מתברך במעיו, כן אמר כאן וברך את לחמך ואת מימיך, לומר שאפילו אין לך כי אם לחם אחד ישלח בו ברכה כמו שהיה בכד הקמח שהיה בה מלא כף קמח, ונאמר כה אמר ה' אלהי ישראל כד הקמח לא תכלה, ויהיו המאכלים והמים בריאים וטובים ולא יולידו שום חולי וגם האויר יהיה זך, לזה אמר לא תהיה משכלה ועקרה בארצך, למה לפי שמספר ימיך אמלא ומי שאין לו בנים חשוב כמת לזה לא תהיה משכלה ועקרה ולא מחלה כי חיים של צער אינם חיים:
<b>עוד</b> ועבדתם את ה' אלהיכם וגו'. יאמר לפי ז"ל על והסירותי מחלה מקרבך תניא מחלה זו מרה. ולמה נקרא שמה מחלה שפ"ג חולאים תלוים בה, מחלה בגימ' הכי הוי פ"ג, וכולן פת במלח בשחרית וקיתון של מים מבטלתן. ואמרי אנשי שתין רהטי רהטו לגברא דמצפרא כריך ולא מטו ליה. אם כן יאמר ועבדתם את ה' אלהיכם, אם אתה תשכים לעבודתו יתברך ולתפלה אפילו שפת של שחרית וקיתון של מים לא אכלת שחרית ונתאחרה, עכ"ז הקב"ה יברך לחמך ומימיך שבאיזה זמן שתאכלנה יבטל הפ"ג חולאים שתלויים במרה למה כי אני ה' רופאך:
<b>עוד</b> אמר ועבדתם את ה' אלהיכם. ואח"כ וברך לומר שלא יאכל אדם קודם שיתפלל שלא יהיה מאותם שנאמר עליהם ואותי השלכת אחרי גווך:
<b>עוד</b> והסירותי מחלה, לומר שלא יאכל בבקר, שאמרו חכמי הטבע שאכילה בבקר היא מזקת לגוף, וכן אמרו חז"ל בד' שעות מאכל כל אדם, לזה אמר תקדים העבודה שהיא התפלה, וגם למוד התורה היא מכלל שילמוד קודם שנאמר צדיק אוכל לשובע נפשו אחר ששבע נפשו מאכיל הגוף וביני ביני יהיה עת האכילה שאינה מזקת, זהו והסירותי מחלה:
<b>עוד</b> אפשר לומר כי מה שאמר כי ילך מלאכי לפניך והביאך, רמז על יהושע שהוא מכניסם לא"י והוא היה שלוח להכניסה, שנאמר ויצו את יהושע ויאמר וגו', חזק ואמץ כי אתה תביא, וכן נאמר כמו שאמר כאן ועבדתם את ה' אלהיכם אמר שם ביהושע ויעבוד ישראל את ה' כל ימי יהושע וכל ימי הזקנים, וכמו שאמר כאן לא תשתחוה לאלהיהם כן אמר שם ועתה יראו את ה' ועבדו אותו בתמים והסירו את האלהים אשר עבדו אבותיכם, וכמו שאמר כאן ושלחתי את הצרעה, כן אמר שם ואשלח לפניהם את הצרעה ותגרש אותם מפניכם על זה אמר כאן מלאכי פירוש שלוחי, לזה לא אמר השמר מפניו וגו' כמו שאמר לעיל הנני שולח מלאך וכו'. והב' פירושים שאמרתי על הנני שולח מלאך לפניך השמר מפניו וגו' מצאתי בזוהר ז"ל, אמר רבי אלעזר מלה דא לא קאמר קב"ה אלא ברחימותא דישראל ולאתפייסא בהדייהו, למלכא דהוו בעי למיזל עה בריה ולא בעי לשבקא ליה, אתא בריה ומסתפי למבעי ליה למלכא דיזיל בהדיה אקדים מלכא ואמר הא לגיון פלן יזיל בהדך למנטר לך לבתר אמר אסתמר לך מיניה באורחא דהא לא גבר שלים הוא אמר בריה אי הכי או איתיב הכא או את תזיל עמי ולא אתפריש מנך, כך הקב"ה בקדמיתא אמר הנה מלאכי ילך לשמרך בדרך ולבתר אמר השמר מפניו, בה שעתא אמר משה אם אין פניך הולכים, אתא רבי שמעון אשכח להו בהאי אמר אלעזר ברי שפיר קאמרת, אבל ת"ח באתר דא לא אמר משה מדי ולא אתיב מלה לקבליה מ"ט משום דהכא לא אשתכח פרישותא מיניה ע"כ:
ואמר את אימתי אשלח לפניך. הבטחה ליהושע שיפיל הקב"ה אימתו על שלשים ואחד מלכים ויתנם בידו, שלא יעלה במחשבתו לומר משה וכל ישראל כמה טרחו עד שהרגו סיחון ועוג, לזה הבטיחו את אימתי והמותי את כל העם אשר תבא ונתתי את כל אויביך אליך עורף לומר עמא קטלא יקטול. את כל איביך אליך ערף, גימ' שלשים ואחד מלכים עם ז' מלות:
<b>ושלחתי</b> את הצרעה לשאר שלא נלחם בהם, ויהושע זקן בא בימים ויאמר ה' אליו אתה זקנת והארץ נשארה הרבה מאד לרשתה, כי הבטיחו שאמר והמותי את כל העם אשר תבא בהם, ר"ל שילחם עמהם והשאר שלא יבא בהם, הצרע התכלה בהם, ומה שהזכיר אלו הג' אומות החוי והכנעני והחתי, כתב הרמב"ן ז"ל, ג' אלה לא יצאו למלחמה רובם והיו נשגבים במצרים ושלח בהם את המות הזה. ואפשר עוד לומר שמאלו הג' נשארו הרבה מהם, כמו שנאמר במשנה תורה עד אבוד הנשארים והנסתרים מפניך, והתחיל החוי לפי שהם התחילו להיותם נסתרים בערמה ונשארים שעשו שלקחו שקים בלים ונעלות בלות ומטולאות ולחם יבש נקודים וכרתו להם ברית ונשארו בקרב ישראל, והם היו מהחוי שנאמר ואמרו איש ישראל אל החוי אולי בקרבי אתה יושב ואיך אכרות לך ברית, לזה התחיל בו כי הם היו תחלה שנשארו, ואומר לא היתה עיר אשר לא השלימה את בני ישראל בלתי החוי יושבי גבעון, ומהכנעני גם כן נשארו הרבה שכן כתיב בספר יהושע והארץ נשארה הרבה מאד לרשתה, ואומר זאת הארץ הנשארת מן השיחור אשר על פני מצרים ועד גבול עקרון צפונה לכנעני תחשב וגו', מתימן כל ארץ הכנעני. והחתי אשר לא תמצא בכל ספר יהושע שנלחם עם החתי בפרט לפי שעשו בני חת כבוד לאברהם שאמר שמענו אדוני נשיא אלהים אתה בתוכנו, אמר רז"ל שאמרו בני חת לאברהם מלך אתה עלינו נשיא עלינו אלהים אתה עלינו, וכנען אפשר גם כן לפי שנתנה לו הארץ לעבדה ולנטעה ולבנותה על אלה אמר לא אגרשנו מפניך בשנה אחת פן תהיה הארץ שממה, ואני אמרתי אתן לכם ארץ זבת חלב ודבש בתים מלאים כל טוב אשר לא מלאת כרמים וזיתים אשר לא נטעת והם בונים ונוטעים, לזה לא קפח הקב"ה שכרם ואמר לא אגרשנו בשנה אחת אלא מעט מעט עד שישלם זכותם ותמלא סאתם, זהו שאמר מעט מעט אגרשנו מפניך עד אשר תפרה בתורה ובמצות, לזה לא תכרות להם ברית כי לא ישבו בארצך, ואם תראה שישבו בארצך הקב"ה הניחם כדי ליסר אתכם בהם, זהו שאמר כי תעבוד את אלהיהם כי יהיה לך למוקש, פירוש כדי שיהיה לך למוקש אם תעבוד את אלהיהם, ואם כן לז"א ג' עממין אלו שנשארו ולא נהרגו, ועליהם אמר עד אבוד הנשארים, וזה ההשארות לא יהיה לעולם, כי לא ישבו בארצך פן יחטיאו, וההשארות אינו אלא כד לשלם להם גמולם וכדי לייסר אתכם בהם כמו שאמרנו:
<b>ואל</b> משה אמר עלה אל ה'. כתבו רוב המפרשים ורש"י ז"ל שזה נאמר קודם מתן תורה. והרמב"ן כתב שהוא לאחר מתן תורה, וכן נראה מסדר הפרשיות וכמו שכתב ז"ל, כתיב ויבא משה ויספר לעם את כל דברי ה' ואת כל המשפטים שהם המשפטים שאמר למעלה ואלה המשפטים אשר תשים לפניהם, כי איננו נכון שיהיה על המשפטים שנצטוו בני נח ושנאמרו להם במרה, שכבר שמעו וידעו אותם, ולא יאמר ויספר אלא בחדשות אשר יגיד. וכבר הטיב לראות. וכתב עוד ז"ל וראיתי במכילתא שנחלקו בדבר, יש אומרים שהיה קודם מתן תורה בחמישי, ואמר להם הרי אתם קשורים ותפוסים וענובים מהר בואו וקבלו עליכם את כל המצות, רבי יוסי אמר בו ביום נעשו כל המעשים, כלומר בו ביום לאחר מתן תורה נעשו המעשים של ספור העם וכתיבת ספר הברית כמו שפירשתי, ולזה שומעים שאמר כהלכה. וכתב עוד ואל משה אמר פירש"י ז"ל פסוק זה קודם מתן תורה נאמר, ויאמר ה' אל משה עלה אלי ההרה לאחר מתן תורה נאמר אלו דבריו, ואין הפרשיות כסדרן ולא כמשמען ע"כ:
<b>ואל</b> משה אמר. בגמרא (סנהדרין לח:) אמר ליה ההוא מינאה לרב אידי ואל משה אמר עלה אל ה' עלה אלי מבעי ליה, א"ל זה מטטרון ששמו כשם רבו:
<b>וכתב</b> הרב רבי מנחם רקנאטי ז"ל. יש מפרשים כי השם הגדול המדבר אל משה אמר לו שיעלה אל ה' זה מטטרון שנקרא בשם המיוחד לפעמים, שהרמז בו לשכינה שנקראת כך, וטעם אל ה' כלומר אל מקום הכבוד אשר שם מלאך הגואל, ולא יבא אל השם הגדול כי לא יראנו האדם וחי, אמנם יהיה בענן אשר שם השכינה והיה מתעלה ומסתלק בהרגש יותר משאר הנביאים עד שהיה מגיע לתפארת ישראל, ולפי זה לא הוצרכה עליה זו בשביל משה כי כבר נתגלה לו בסנה רק הוצרכה בשביל אהרן נדב ואביהוא ושבעים זקנים, ויש אומרים כי איננו נכון שיאמר העליון עלה אל התחתון על כן יפרשו להפך כי המלאך הנזכר מטטרון אמר למשה שיעלה אל ה' הגדול ית' ע"כ. וכן אמרו בזוהר ואל משה אמר מאן אמר דא שכינתא, אבל לפי הנראה מהגמרא שהוא כסברא ראשונה שה' ית' אמר עלה אל מטטרון, אמר שם כשאמר לו ההוא מינאה עלה אלי מבעי ליה ואמר לו רב אידי זה מטטרון, א"ל אי הכי כתיב אל תמר בו אל תמירני בו פלחו ליה. א"כ לא ישא לפשעכם למה לי, א"ל הימנותא דאפילו בפרוונקא פירוש שליח לא קבליה דכתיב ויאמר אליו אם אין פניך הולכים אל תעלנו מזה, כי לפי סברא שנייה שמטטרון אמר עלה אל ה' הגדול איך יאמר אתה ואהרן נדב ואביהוא, בשלמא משה יכול לעלות, אלא אהרן נדב ואביהוא ושבעים מזקני ישראל אינן יכולין ליכנס לפנים ממחיצתם, וכבר מוזהרים ועומדים הם שנאמר והכהנים והעם אל יהרסו לעלות אל ה' פן יפרץ בם, ועוד איך אמר והשתחויתם מרחוק, בשלמא אהרן והזקנים ניחא אלא משה למה מרחוק, אבל לפי הסברא ראשונה שהוא עלה אל ה' שהוא מטטרון אמר לו והשתחויתם מרחוק, לומר שלא יטעה בו כמו שנאמר אל תמר בו, לזה השמר מפניו, שלא תטעה לומר ח"ו ב' רשויות יש כמו שטעה אלישע אחר, וכמו בן עזאי שהציץ ונפגע:
<b>וכתב</b> הרב רבינו בחיי ז"ל. וכבר ידעת כי המלאך הזה הוא שטעה אחר בענינו ונכשל בו להסתפק בב' רשויות ויצא לתרבות רעה, וכן כל מי שלא נזהר בעניינו הנה הוא חוטא בנפשו ומסבב לו מוקש ואשמה רבה לא יוכל כפרה, ואולי לזה נסמכה פרשת ואל משה אמר למלת מוקש, כי עניינו למי שאינו נזהר בו מקום טעות, בו נוקש ונלכד האב הראשון והבנים במדבר ונדב ואביהוא, והצדיק השלם רבי עקיבא שנזהר בעניינו נכנס בשלום ויצא בשלום הוא שדרשו בו ואתא מרבבות קדש אות הוא ברבבה שלו. ה' צבאות שמו אדון הוא בצבא שלו והבן זה, ע"כ:
<b>ודע</b> כשאמר למשה עלה אל ה' אתה ואהרן וכו'. הכונה כל אחד לפי מדרגתו והשגתו, ולזה לא אמר עלו אל ה' אלא עלה כל אחד לפי השגתו, לפי שאמר לו קודם מתן תורה לך רד ועלית אתה ואהרן ואותה עליה היא זו שאמר לו עתה עלה אל ה' אתה ואהרן וגו':
<b>ונגש</b> משה לבדו אל ה' והם לא יגשו, היל"ל והם לא נגשו ונראה שהוא צווי וחוזר למעלה ואל משה אמר עלה והם לא יגשו, ומה שאמר ונגש משה שאם הוא צווי היל"ל ויגש משה, והוא לומר מעלתו של משה כי הוא בן בית וכבר נגש אבל הם לא יגשו, וכן כתב הרב מנחם ריקנאטי ז"ל, ויש מפרשים כי השם הגדול המדבר עם משה שיגש אל השכינה הוא לבדו ע"כ:
<b>ועוד</b> והשתחויתם מרחוק. רמז להם שמיד שיראו השר לא יזונו עיניהם ממנו אלא מיד יפלו לארץ וירחקו ממנו החקירה, מרחק, מחקר, והכוונה תהיה להשי"ת שנאמר בו מרחוק ה' נראה לי גו', וכן באברהם כתיב וירא את המקום מרחוק שהוא שם הוי"ה, שעולה מקום במספר מרובע, אמר נלכה עד כה ונשתחוה, ולא אמר עד כה נשתחוה, אלא עד כה ונשתחוה, לומר ההשתחויה אינה לך אלא למקום הנזכר, וכה"א בואו נשתחוה ונכרעה נברכה לפני ה' עושנו:
<b>ובמדרש</b> אמר רבי יצחק הכל בזכות ההשתחויה, אברהם לא חזר מהר המוריה אלא בזכות ההשתחויה שנאמר ונשתחוה ונשובה, ישראל לא נגאלו אלא בזכות ההשתחויה שנאמר ויאמן העם וישתחו לה' התורה לא נתנה אלא בזכות ההשתחויה שנאמר והשתחויתם מרחוק, חנה לא נפקדה אלא בזכות ההשתחויה שנאמר וישתחו לה', הגליות אינם מתקבצים אלא בזכות ההשתחויה, שנאמר ביום ההוא יתקע בשופר גדול וגו', בהמ"ק לא נבנה אלא בזכות ההשתחויה שנאמר רוממו ה' אלהינו והשתחוו כו', אף המתים אינם חיים אלא בזכות ההשתחויה שנאמר באו נשתחוה וגו' הכונה בכל זה לומר שעיקר ההשתחויה היא לשם המיוחד, ולזה ההשתחויה היתה בתוך ירושלים בבית המקדש, ועתה שאנו מזכירים את השם בכנויו אין אנו עושים השתחויה:
<b>ויבא</b> משה ויספר לעם את כל דברי ה'. ויען כל העם קול אחד ויאמרו כל אשר דבר ה' נעשה ונשמע. וקשה זה לסברת הרמב"ן ז"ל שאמר שואל משה אמר הוא אחר מתן תורה ביום ו', אבל לפירש"י שאמר פרשה זו בד' בסיון נאמרה, ופסוק את כל דברי ה' מנות פרישה והגבלה, ואת כל המשפטים ז' מצות בני נח ושבת וכבוד אב ואם ופרה אדומה ודינים שנתן להם במרה, לזה אמר נעשה אפילו שהן חוקים שאין להם טעם, וכל דבר שאין בו טעם הוא כמו המאכל שאין בו טעה שאוכל אותו האדם על כרחו, אבל אנו נעשה כאלו טעמנו בו טעם הואיל והוא דבר ה'. ועוד לא אמרו נשמע לפי שמלו ולא פרעו ומי שמל ולא פרע כאלו לא מל, כי מילה ופריעה הם סוד נעשה ונשמע, כי אם הוא אטום לא ישמע, אבל אחר שפרעו אמרו נעשה ונשמע ראויים אנו לשמיעה מעתה. וכן אמר בזוהר זה לשונו, אמר ומשה עלה אל האלהים אמאי כל דא לקיימא עמהון קיים בגין דהא אתפרעו מה דלא נפקו הכי באפקותהון ממצרים דאתגזרו ולא אתפרעו והכא הא אתפרעו ועאלו בברית קיימא והכא אתקיים בהו על ידא דמשה גזרא דקיימא, דכתיב ויקח משה את הדם ויזרוק את הדם ע"כ. נראה שפירוש דם הוא דם הפריעה כמו שביציאת מצרים היו שני דמים דם הקרבן שהוא דם הפסח ודם מילה, כן בכאן היו שני דמים, דם קרבן שהוא דם הזבחים ודם פריעה, ולפי דהכא עאלו בקיימא זרק הדם על העם, אבל במצרים דלא עאלו אמר ולקחו את הדם ונתנו על שתי המזוזות ועל המשקוף ולא היה על העם, ולזה היו זבחים שלמים פרים, ולמה לא פרעו במצרים לפי שלא נטהרו לגמרי עד שספרו שבעה שבועות כמו הזבה שנאמר וספרה לה שבעת ימים ואחר תטהר, כך ישראל אמר שיספרו שבעה שבועות ואחר יטהרו, שהיא הפריעה אע"פ שהסירו הערלה, כמו האשה שמחלפת בגדיה ואחר כך מונה שבעה ימי לבון:
<b>וכתב</b> הרב רבי מנחם רקנאטי ז"ל. היו העולות והשלמים האלו פרים, כי כל ימי היות ישראל במדבר פחדו ממדת הדין בעבור היות שם כחה הגדול, ולכן הקריבו לה' פרים להשלימה, ומכאן תבין סוד פרים הנשרפין, ע"כ:
<b>וכתב</b> רבינו בחיי ז"ל על שם ר' חננאל ז"ל, למה כרת הקב"ה עמהם ברית בדם, רמז להם אם אתם מקיימין התורה מוטב, ואם לאו הריני מתיר דמכם לכרת ולמיתה ע"כ. וזהו וישם באגנת חסר כתיב להגן עליהם, ופירוש חצי הדם היא הפריעה, שהמילה ופריעה הם אחד א"כ דם פריעה הוא חצי, ויקח ספר הברית, הוא סוד מילה ופריעה כי ספר הוא סוד פריעה הברית היא המילה, ויקרא באזני העם, אז אמרו נעשה נגד המילה ונשמע נגד הפריעה. עוד אמרו נעשה נגד ב' עדים שהם השמים והארץ, שנאמר ואעידה בם את השמים ואת הארץ, ואמרו נעשה נגד השמים שנאמר בהם עשייה שנאמר ויעש אלהים את הרקיע ויקרא אלהים לרקיע שמים, ונשמע נגד הארץ שנאמר ותשמע הארץ, ולפי שהם מורכבים מנשמה וגוף, הנשמה מן השמים והגוף מן הארץ, כמו שאמרו ז"ל על פסוק יקרא אל השמים מעל ואל הארץ לדין עמו, הקדים הנשמה לפי שהיא קודמת במעלה, כן הם הקדימו הנשמה שהיא עיקר עשיית האדם שנאמר בו נעשה אדם, לזה נעשה קודם, כמו שנאמר באו נשתחוה ונכרעה נברכה לפני ה' עושנו, שזרק בנו נשמה, עשנו כתיב גימ' הנשמה כ"ו, שהנשמה היא חלק אלוה ממעל, לזה הקדימו נעשה ואחר כך נשמע:
<b>ויעל</b> משה ואהרן נדב ואביהוא ושבעים מזקני ישראל ויראו. שהציצו ונפגעו, שהקב"ה אמר להם והשתחויתם מרחוק. וכן במדרש רבי יהושע דסכנין בשם רבי לוי אמר משה לא זן עיניו מן השכינה דכתיב ויסתר משה פניו, נהנה מן השכינה דכתיב ומשה לא ידע כי קרן עור פניו, נדב ואביהוא זנו עיניהם מן השכינה ולא נהנו מן השכינה, דכתיב וימת נדב ואביהוא, לז"א ואל אצילי בני ישראל לא שלח ידו מכאן שהיו ראויין לשליחות יד אלא שלא לערבב את השמחה. אבל הזקנים לא ראו אלא אמר ויחזו כמו חזון שהוא מלשון נבואה שראו במראה הנבואה, ולזה זכו לנבואה, שנאמר ויאצל מן הרוח ויתן על שבעים איש הזקנים ויתנבאו ולא יספו, ואמר אל הזקנים שבו לנו, אמר להם אתם יש לכם ישוב אבל לא נדב ואביהוא, וזו היא האכילה שאכלו שהכינו עצמן לנבואה כמו האכילה שמחזקת גופו של אדם:
<b>ובזוהר</b> אמר ואל אצילי בני ישראל לא שלח ידי רבי יוסי אמר מלה דא לשבחא דילהון, דכתיב ויאכלו וישתו דזנו עיניהון מנהירו דא, ר' יודא אמר אכילה ודאי, לפי שאכילה של זה העולם אין לה טעם אלא בשעת הבליעה לבד, אבל אכילת אותו עולם שנהנין מזיו השכינה לעולם הוא טועם. וזו שתרגם אונקלוס כאלו אכלן ושתן, כמו שאכילה של זו העולם מתיקותה היא בשעת הבליעה כן אכילה של אותו עולם מתיקותה בראיה כל זמן שרואה ומביט בה, ודא אכילה ודאית אכלו וזנו גרמייהו והכא אתכשרו לעילא אי לא דסטו ארחייהו לבתר. אמר רבי אלעזר אפילו ישראל בההיא שעתא אתכשרו ואתקשרת בהו שכינתא. נראה מדבריו שאכילה זו היתה קיום הגוף והנפש, ואפילו ישראל היו חיים באותה אכילה אי לא דסטו לבתר שנתעכלה אותה אכילה ואכלו אכילה גופנית ונעשו גוף ושלטה האש בגופן שנאמר ותצא אש וגו':
<b>ותחת</b> רגליו כמעשה לבנת הספיר. בזוהר כמעשה לבנת כחזו אבן טבא דזמין קב"ה למבני מקדשא, דכתיב ויסדתיך בספירים, אם כן מה שהיה תחת רגליו כמעשה לבנת הספיר כדי שיהיה זכירת בית המקדש לפניו, אע"פ שאין שכחה לפני כסא כבודו, כדי שיהיה התעוררות מלפניו אם לא יזכו ישראל שנאמר למעני למעני אעשה וגו':
<b>עלה</b> אלי ההרה ואתנה לך וגו' לחת האבן. לך אתן, כדי שיהיה לך פתחון פה כשיחטאו בעגל לומר התורה לא ניתנה להם, זהו להורותם, כדי שיהיה לך הוראה. ואמר לוחות האבן, התורה מלחלחת יצה"ר ומרככת אותו כמים שנאמר אבנים שחקו מים, יצה"ר שנקרא אבן שנאמר והסירותי את לב האבן מבשרכם וגו', שחקו מים, ואין מים אלא תורה, שנאמר הוי כל צמא לכו למים, וכן אמרו ז"ל (קדושין ל:) אם פגע בך מנוול זה משכהו לבית המדרש אם אבן הוא נימוח, אם כן לחת אבן:
<b>פירש"י</b> ז"ל ויאמר ה' אל משה, פרשה זו לאחר מתן תורה נאמרה, ופירש ואל משה אמר עלה אל ה' בפרשה שלמעלה מזו שקודם מתן תורה נאמרה. ויש לשאול למה לעיל אמר ואל משה אמר ולא פירש מי הוא האומר וכאן פירש ויאמר ה' וגו', אלא משה נתבייש לפי שאמר לו לך רד העד בעם, וגם הכהנים, אמר לו משה לא יוכל העם לעלות ואין צורך שאתרה שהם המותרים ועומדים הם, חזר ואמר לו רד ועלית אתה ואהרן עמך, חשב משה שאמר לו דברים כמו נזיפה לפי שאמר שאיני צריך שמותרים ועומדים, ועוד קודם אמר ויקרא ה' למשה, ועתה אמר לו ועלית אתה ואהרן עמך. לזה כתיב אמר ולא פירש מי הוא האומר, ואמר בזוהר שהוא מטטרון שומר הפתח, ואמר ז"ל מה בין ויאמר לאמר, ויאמר לעילא אמר לתתא, ואל משה אמר דא מטטרון אמר שומר להפיס דעתו של משה, ואמר לו מה שאמרתי לך רד ועלית אתה ואהרן עמך, לא כמו שחשבת אתה ואהרן לבד והכהנים והעם אל יהרסו לעלות, אלא אתה והכהנים שהם נדב ואביהוא והעם שהם שבעים זקנים, אבל מרחוק, וזה שאמר אל יהרסו לעלות. זה להם, אבל אתה ונגש משה לבדו והם לא יגשו, אין אתה שוה להם, והכונה באומרי לך רד הוא כדי לומר עשרת הדברות וישמעו קול ה' לבדו ולא יאמרו שמשה היה מסייע לו, אחר מ"ת הפיס הקב"ה דעתו, ואמר לו עלה אלי וכו'. מכאן שאין ראוי לעלות לקרוא בס"ת עד שיקראו לו:
<b>ויקם</b> משה ויהושע כדי שלא ילך יחידי שאין ת"ח רשאי לילך יחידי:
<b>ואל</b> הזקנים אמר וגו' מי בעל דברים יגש אליהם, וא"ת ילכו אצל שרי אלפים או שרי מאות, אתיא כמאן דאמר יתרו לאחר מתן תורה בא, ואפילו שנאמר קודם מתן תורה בא אלו הזקנים היו ראשים על כלם כמו שהיתה סנהדרי גדולה, ואמר הנה אהרן וחור להשלימם לע"ב, כי סנהדרי גדולה היו לפניהם שני סופרים כדי שיהיו ע"ב, כי ה' בנקודו עולה ע"ב, וכשיש ע"ב שכינה קדמה ושורה שם, וסימניך הנה אנכי בא בע"ב, ולזה לא היו נדב ואביהוא כי היו ע"ג, ואם יקח אחד מהם יקשה על אחיו לזה לא נמנו עמהם. עוד יש לומר שלא נמנו לפי שהציצו כמו שאמרנו. עוד יש לומר למה לא נמנו עמהם כדאיתא במדרש עלה אל ה' אתה ואהרן נדב ואביהוא מלמד שהיה משה ואהרן מהלכין ונדב ואביהוא הולכין אחריהן והיו אומרים מתי שני זקנים הללו מתים ואנו נוהגים שררה על הצבור תחתיהם. רבי יודן בשם רבי איבו אמר בפיהם אמרו זה לזה, רבי פנחס אמר בלבן הרהרו:
אמר רבי ברכיה אמר להם הקב"ה אל תתהלל ביום מחר כי לא תדע מה ילד יום, הרבה סייחים מתו ונעשו עורותיהם שטיחין על גבי אמותיהם, ע"כ. לזה לא נמנו עמהם:
<b>מי</b> בעל דברים. גימ' חשק, מי שחושק בתורה ורוצה לדעת פירושיה וסודותיה, יגש אליהם והם יפרשו לו בכח ע"ב שביניהם. ואמר יגש ולא אמר יבא, כי לפי המתרגם היל"ל יבא, אבל אמר יגש לשמוע טעמי הדבר וסודותם, חשק, ר"ת חל"ם שב"א קמ"ץ, הם נקוד יהו"ה, וסודם תורה, מי שחושק בתורה הוא דבק בשמו יתברך. בעל דברים גימ' נחש, כלומר אחר שקבלו ישראל התורה והקריבו שלמים והם בשלום עמו אחר כך יגש אלהם, גימ' שטף, כבר נשטפו במים שהיא התורה ונהם הנחש למשיח, שהרי פסקה זוהמתו:
<b>וישכון</b> וישכן כתיב, יש כן, שהיה העולם מתמוטט ועתה שכן:
<b>ויכסהו</b> הענן ששת ימים. למה ששה ימים כנגד ששת ימי הבריאה אותם ששת ימים היה בכל יום בו בריאה, אבל באלו נאמר וישכון כבוד ה' כביכול כמו שנח בהם, יכל זה לומר כי לזה היתה כוונת הבריאה שנאמר בראשית ברא. בשביל ישראל סבא שנקרא ראשית ובשביל התורה שנקראת ראשית, כי אותיות בראשית ברי"ת אש, התורה נקראת ברית, שנא' אלה דברי הברית ונקראת אש מימינו אש, ואומר הלא כה דברי כאש, ולז"א ומראה דמות ה' כאש אוכלת בראש ההר לעיני בני ישראל לטהרם ולזכך גופם:
<b>ויקרא</b> אל משה ביום השביעי. לומר העולם נברא בשביל האדם הרי אדם נתקן והימים נתקנו:
<b>ויבא</b> משה בתוך הענן. לומר שנתלבש בו הענן כמו לבוש שהאדם נכנס בתוכו לזככו וללבנו, ששקול משה כנגד כל ישראל והעולם נברא בשביל ישראל, לזה ישב בהר ארבעים וארבעים לילה ארבעים יום כנגד ארבעים יום של יצירת הולד שנוצר במעי אמו והוא מלוכלך בדם וכנגדם עמד ארבעים יום לזכך איבריו, לזה נתעלה משה וזכה מה שלא זכה שום אדם שאחר שהיו איבריו חומריים גשמיים נעשו רוחניים, לזה אמר ויקרא אל משה לא כמו ויקרא אל האדם ויאמר לו איכה שקונן עליו ואמר איכה ונתגרש ביום הששי ולא נשלמו הששה ימים, אבל כאן וישכון כבוד ה' וגו' ויכסהו הענן ששת ימים, שש"ת גימ' אלף, עתה נשלם האלף שהוא יומו של הקב"ה, ויקרא אל משה ביום השביעי לא כמו קריאת אדם שהיתה ביום הששי ולא ישב ביום השביעי ונתגרש, אבל משה ויבא משה בתוך הענן, ענ"ן בא ת ב"ש זט"ט גימ' כ"ה והבן, ענ"ן עי"ן נו"ן נו"ן גימ' שב"מ, ר"ת שם בן מ"ב, כשם בן מ"ב שבו נברא העולם, היה נכנס בתוך הענן. וכן כהן גדול כשהיה נכנס ביום הכפורים לפני לפנים היה מזכיר זה השם:
<b>ויהי</b> משה בהר ארבעים יום וארבעים לילה. התם יום לילו עמו א"כ יאמר ארבעים יום, וארבעים לילה למה, אלא התורה היא תורה שבכתב ותורה שבעל פה, עשה ולא תעשה, טהור וטמא, מותר ואסור, כשר ופסול, כל אחד יש לו תחום וגבול, תורה שבכתב ומצות עשה וטהור ומותר וכשר היה לומד ביום, ותורה שבעל פה ולא תעשה וטמא ואסור ופסול היה לומד בלילה. וכה"א אם לא בריתי יומם ולילה לומר שהיא כלולה מיום ומלילה. ולזה אמר ארבעים יום וארבעים לילה כי הלילה קודם ליום שנאמר ויהי ערב ויהי בקר הערב קודם לבקר, אלא לרמוז למ"ש שקריאת תורה שבכתב ומצות עשה וטהור ומותר וכשר נקרא יום והשאר נקרא לילה. וב"פ ארבעים הם שמונים, הם תמ"ו, לומר שתמו ונשלמו הימים והלילות ועמדו בשלימותם. ודע ארבעים יום וארבעים לילה הם תתק"ס שעות גימ' קשר דין ברחמים עם ארבע מלות של ארבעים יום וארבעים לילה, ולזה הקדים יום ללילה, והבן:
(ועי' פ' עקב)
<b>גימטריאות</b>
<b>לעולם</b> וכי ימכור ר"ת לוי, לרמוז עד עולם של לויה שהוא נ' שנה:
וכי ימכור איש את בתו ס"ת ירשתו, ר"ל שימכור ירושתו קודם שימכור בתו:
ויצאה חנם אין, ס"ת המן, לומר שבימי המן נמכרו ונגאלו בלא כסף שנאמר חנם נמכרתם ולא בכסף תגאלו:
יזיד, גימ' זה יואב כדאיתא במדרש שברח וטעה, ושמתי לך מקום, לך ולא לו:
וכי יריבון אנשים, הקב"ה ואיוב, הקב"ה נקרא איש שנאמר ה' איש מלחמה, ואיוב נקרא איש שנאמר איש היה וכו'. והכה איש את רעהו, הקב"ה הכה את איוב. באבן, ע"י השטן שנקרא אבן שנאמר והסירותי את לב האבן. ולא ימות, כמו שאמר רק את נפשו שמור. ונפל למשכב, שנפל י"ב חדש במשכב:
אם יקום והתהלך בחוץ, שנעשה בריא ונתרפא. ונקה המכה, שהצדיק עליו את הדין, ורפא ירפא, שתי רפואות שנאמר ויוסף ה' לאיוב את כל אשר לו למשנה. אם יקום והתהלך בחוץ, ר"ת איוב:
וכי יכה איש את עין עבדו יש בפרשה זו כ"ו מלות כנגד כ"ו איברים שהעבד יוצא בהן לחירות:
או בן יגח או בת יגח כמשפט הזה יעשה לו, גימ' (הרואה) שור בחלום הויין ליה בנים מנגחים זה את זה בהלכה:
בר ולא יכסנו, גי' זהו כסוי הדם הראוי:
ישיב לבעליו, גימ' זהו אפילו שוה כסף:
מיטב שדהו ומיטב כרמו ישלם, גימ' זהו שדהו וכרמו של מזיק:
או כלים לשמור, גימ' זהו בשומר חנם:
אם לא ימצא הגנב, ר"ת אליה, רמז שאליה יבא ויפרסם הגנב:
כמהר הבתולות, כמה ר' שהוא מאתים זוז שהוא עיקר כתובה של בתולה:
רובץ, ג' במסורת, לפתח חטאת רובץ,. רובץ בין המשפתים, רובץ תחת משאו, לפתח חטאת רובץ שהוא יצה"ר שהוא רובץ לפתחו ומבקש להמיתו, מה תקנתו, משכהו לבית המדרש כמו שאמרו ז"ל, אם פגע בך מנוול זה משכהו לבית המדרש, אם אבן הוא נמוח, אז תוכל עליו, זהו תחת משאו:
תשמטנה, אותיות השטן תם. לא תבשל גדי בחלב אמו, מכאן אסמכתא שלא יינק היונק יותר מכ"ד חודש כדאיתא בכתובות ולא תתארס המינקת עד שתניק הולד כ"ד חודש שהם תש"ל ימים חוץ מיום שנולד בו וחוץ מיום שתתארס בו סך הכל תבש"ל, זהו לא תבשל הוא כנוי על האירוסין שנקראים בשול, כמו שאמרו ז"ל אל תבשל בקדירה שבשל בה חבירך, זהו לא תבשל כלומר לא תארס בעוד שגדי בחלב אמו, דהיינו תוך כ"ד חודש שמנינם תבש"ל עם יום הלידה ויום האירוסין:
ויבן מזבח תחת, ס"ת נח"ת נחת שנעשה נחת רוח למקום שקבלו ישראל התורה:
נעשה ונשמע, במדרש בשעה שאמרו ישראל נעשה ונשמע ירדו ק"ך רבוא מלאכים וקשרו להם ק"ך רבוא כתרים אחד כנגד נעשה ואחד כנגד נשמע, נעשה ונשמט גימ' מאה ועשרים רבוא:
ותחת רגליו כמעשה לבנת הספיר, רמז שאחר שקבלו ישראל התורה כביכול ישב הקב"ה על כסא כבודו בשמחה, וזהו לבנת הספי"ר גי' בשמחה, והספיר היינו כסא דכתיב כמראה אבן ספיר דמות הכסא, ונגזר על בית המקדש ליבנות מאבן ספיר, שנאמר ותחת רגליו וכתיב הדום רגלי, וכתיב ויסדתיך בספירים:
ויחזו, חי זו, לפי שקבלו ישראל התורה נעשו כולם חיים. כולם נביאים חוזים, כד"א חזון ישעיהו, כולם חיים, דכתיב ואתם הדבקים בה' אלהיכם חיים כלכם היום, חיים שלא ימותו ע"י מלאך המות, כמו שאמרו ז"ל אל תקרי חרות אלא חירות ממלאך המות. ויעל אל ההר, בשביל שנשתעבדו במצרים בכור הברזל ונתלבנו שם כמנין הה"ר זכו לתורה ולשכינה על ההר:
<b>פרשת</b> <b>תרומה</b>
<b>ויקחו</b> לי תרומה. פרשה זו נסמכה למלת ארבעים יום וארבעים לילה, לומר שנאמר ג"כ למשה בארבעים יום ובארבעים לילה בהר, ואמרה משה לישראל אחר עשיית העגל על כן אמר הקב"ה למשה אמור להם לישראל שערב רב לקחו להם העגל לאלוה, ישראל יקחו לי, ולזה אמר ויקחו לי בוא"ו ולא אמר קחו לי, אלא אמר ויקחו לי, כמו שהם לקחו העגל. וכן מורה קצת הטעמים, שתחת לי יש טרחא. עוד ויקחו לי בוא"ו כלומר לקחו עשרת הדברות יקחו ג"כ זאת, שהם שאר מצותי, תרומה תמורה, תחת העגל יקחו לי תמורתו, ואני אעשה אותם תרומה כמו שהתרומה קודש כן הם ארוממם ואעשה אותם קודש שנאמר ואתם תהיו לי. ממלכת כהנים וגוי קדוש, ואומר קודש ישראל לה', כמו שאתם ממירים כל אלהות שבעולם בי, גם אני אמיר כל העכו"ם בכם שנאמר את ה' האמרת וה' האמירך., לזה דבר אל בני ישראל ולא לערב רב, ולא אמר ואמרת אליהם, כי אמירה בלשון רך ודבור בלשון קושי שערב רב המירוהו, לזה לא אמר ואמרת, לפי שזו הפרשה נאמר למשה בעודו בהר ובירידתו ראה שעשו העגל דצריך לבטלו ולהתפלל עליהם ולהשקותם, כמו שאמר ויקח את העגל וישק את בני ישראל, ועלה פעם שנייה להתפלל עליהם, ובפעם ג' שעלה והביא לוחות שנייות בירידתו ביוה"כ אז הקהיל כל ישראל ואמר להם פרשת זו, א"כ האמירה אינה סמוכה, לזה לא אמר ואמרת אליהם:
<b>תרומה</b> אמרו ז"ל תרי ממאה, אמר הקב"ה אני נתתי לכל אחד מהם בביזת מצרים משאוי ג' חמורים כסף חוץ מביזת הים שהיתה זהב, ואיני שואל מהם אלא תרי ממאה כדי שלא יאמרו מה שנתן חזר ולקחו:
לי לשמי, וכן פירש"י ז"ל, והכונה שיזכירו ש"ש ויברכו על הפרשת תרומה ועל כל מצוה ומצוה, וכן על כל דבר שיהנה שיתנו רוממות להקב"ה אחר שיהיה לי קנו אותו דבר או אותה מצוה באותה ברכה שברכו ונקראת אותה מצוה על שמו, לזה אמר תקחו את תרומתי, קודם אמר ויקחו שלא לנוכח, אבל אחר שנקרא שמו עליה והוא לקחה באותה ברכה הקב"ה כביכו"ל מביאה לו ואומר לו קח שלך היא אינה שלי, ומברכו עליה ג"כ שנאמר בכל מקום אשר אזכיר את שמי אבא אליך וברכתיך, ואמר אזכיר את שמי שהקב"ה נתן לו במה שקנאה ונתן לו כח לברך, עכ"ז אחר שבירך קנאה והיא שלו כדגרסינן במסכת ברכות פרק כיצד מברכין, ר' לוי רמי כתיב לה' הארץ ומלואה וכתיב והארץ נתן לבני אדם לא קשיא כאן קודם ברכה כאן לאחר ברכה, אם כן אחר ברכה תקחו את תרומתי:
<b>עוד</b> ויקחו לי תרומה, אותיות תורה מ'. התורה שנתנה למ' יום, והלא ביום אחד היה יכול ליתנה אלא ליתן ולהגדיל שכר המתעסק בה ולהראות כמה טורח טרח בה משה, כמו שאמרו ז"ל שכל ארבעים יום היה משה לומד ושוכח עד שנתנה לו הקב"ה במתנה שנאמר ואתנה לך עד שאתננה לך. ויתננה לו מקודם ולא יטריחנו כל כך, אלא להודיע ערכה שדבר שנקנה בזול אע"פ שהוא חפץ יקר אינו חביב עליו כמו דבר שנקנה בדמים יקרים, וגם להראות חבתו לעולם שמרוב חבתו אע"פ שהיה שוכח היה חוזר ושונה, וכן צריך לעשות כמו שאמרו ז"ל כך היא דרכה של תורה וכו' ולא יהא קץ בה, כמו משה שטרח בה כ"כ ארבעים יום ונתן נפשו עליה ונקראת על שמו שנאמר זכרו תורת משה עבדי, כן אתם אם אתם יקחו לי במה בתורה, שאם יקראו בה ויברכו לי עליה, אני אבא כביכול ואומר לך תקחו קח לך ותקרא על שמך, כמו שאמרו ז"ל על פסוק כי אם בתורת ה' חפצו קודם שיקרא אדם בתורה נקראת תורת ה' ואחר שקרא בתורה נקראת תורתו שנאמר ובתורתו יהגה וגו', זהו תקחו את תרומתי אע"פ שהיא תרומתי, ואני משתעשע בה תקחו והרי היא שלכם, הואיל ואתם עוסקים בה ושונים אותה ושוגים באהבתה וחושקים בה ונותנים לי רוממות ומברכין לי עליה ואומרים ברוך אתה ה' אשר נתן לנו את תורתו ונעשית תורתנו בא"י נותן התורה, ולז"א את תרומתי:
<b>מאת</b> כל איש. מי שהוא איש ומתגבר על יצרו כמו שאמרו ז"ל אשרי איש בעודו איש, אשר ידבנו לבו לשון דאבון, שלבו דואב עליו על בטולה מחשקו ותאותו בה, ואמר תקחו בלשון רבים לומר שהתורה אינה נקנית אלא ברבוי עם וריבוי תלמידים שהוא אחד ממ"ח דברים שהתורה נקנית בהם, בפלפול התלמידים. וכן אמרו (ברכות ס"ג:) על פסוק חרב אל הבדים ונואלו, חרב על שונאיהם של ת"ח שיושבים בד בד ושונים, ולא עוד אלא שמטפשים שנאמר ונואלו ואומר אשר נואלנו ותרגם אונקלוס דאטפשנא, ולא עוד אלא שנקראים חוטאים כתיב הכא ונואלו וכתיב התם אשר נואלנו ואשר חטאנו:
<b>ד"א</b> אמר ויקחו בלשון רבים כמו שאמרו במדרש שני סוחרים ביד זה מין סחורה וביד זה מין סחורה אחרת, החליפו של זה לזה נמצא מה שביד זה אין ביד זה, אבל התורה אינה כן אלא זה שונה סדר זרעים וזה שונה סדר נזיקין, עמדו שניהם זה שנה סדרו לזה וזה שנה סדרו לזה, נמצא ביד זה שנים וביד זה שנים, לזה אמר ויקחו שניהם לוקחים זה מזה ואינו חסר כלום ומה שבידו נשאר בידו ואינו כדרך הסוחרים שאחד מוכר ואחד לוקח אבל כאן שניהם לוקחים:
<b>ד"א</b> תקחו לנוכח שהקב"ה המוכר ואינו כמו בשר ודם שמוכר עצב ולוקח שמח, אבל הקב"ה הוא המוכר ומפציר ואומר תקחו את תרומתי, וזה משמחה שהוא שמח, וכן אז"ל שנאמר כי לקח טוב נתתי לכם וגו', שמא תאמר שהמכר הוא כעור ומחמת רעתו הוא מפציר ואומר קחו, ת"ל את תרומתי דבר שהפרשתי לי. ואמר ב"פ תקחו, אשר ידבנו לבו תקחו, ואחד וזאת התרומה אשר תקחו זהב וכסף ונחשת, כי יש ב' מיני תרומה, יש תרומה ברצון שרצונו ליתן אלא שאין לו, ותרומת המעשה, לזה אמר אשר ידבנו לבו שהוא הרצון, הקדים הרצון תחילה ואח"כ המעשה, לז"א פעם אחרת תקחו מאתם זהב וכסף ונחושת, כי הקב"ה חפץ ברצון וחשב לעשות מצוה ולא עשאה נחשב לו כאלו עשאה, ולזה איש אשר ידבנו לבו תקחו ממנו הרצון, הואיל ורצונו להביא ואינו יכיל נחשב לו כאילו הביא והרצון אינו שוה בכל אדם, לזה אמר מאת כל איש, אבל בנדבת המעשה אמר מאתם שכולם שוין, ומהנדיבות שלו אינו ממתין עד שיבאו הגבאים וישאלו ממנו, אלא הוא מבקש להם ואמר תקחו את תרומתי, וכן היה שנאמר ויצאו כל עדת בני ישראל מלפני משה ויבאו כל איש אשר נדבו לבו וכל אשר נדבה רוחו הביאו את תרומת ה', והביאו הכל בשני בקרים, ואם היה ע"י גבאים לא היה מספיק לגבות אותה נדבה, לא בעשרה ולא בעשרים יום, אלא מרוב נדיבותם מיד כששמעו מפי משה מיד הביאו הכל ואמרו קחו. ישראל נקראו בת נדיב בתו של אברהם אבינו וגו', ועליהם אמר כאן מאת כל איש אשר ידבנו לבו שהן ישראל נדיבים בני נדיבים:
<b>וכתב</b> רבינו בחיי ז"ל תקחו את תרומתי. אחר שהזכיר נדיבות הלב אמר תרומתי, כי אז יהיה רצונו דבק בהם, כי אין רצון הקב"ה בצר עין, ועוד אמר כל נדיב לבו שיהיה בנדבה פיו ולבו שוין, שאם לא כן עליו נאמר בפיו ובשפתיו כבדוני, בשעת מי שבירך ולבו רחק ממני, ואין השכינה שורה ולא הקדושה על אותו דבר וסופו להתבטל ואינו מבני ישראל, שנאמר שארית ישראל לא יעשו עולה ולא ידברו כזב ולא ימצא בפיהם לשו תרמית, שאין פיו ולבו שוין, לזה אמר דבר א בני ישראל, ועוד אמר תרומתי להורות כי כיון שהתנדב המתנדב תרומת ה' היא, ואם אינו נותנה נענש, לזה אמר קודם תרומה ואח"כ אמר תרומתי:
<b>ובמדרש</b> דבר אל בני ישראל ויקחו לי תרומה, והלא דברים ק"ו, ומה לעשות משכן כבוד וכפרה לישראל אמר הקב"ה דבר אל בני ישראל בלשון פיוס כד"א דברו על לב ירושלים, עכו"ם שהם דוחקים לישראל ונוטלים ממונם על כרחם מה תהא עליהם, שכל מי שנוטל ממנו כאלו שופך דמו שנאמר מחמס בני יהודה אשר שפכו דם נקי בארצם, ומה אם לכפר להם על מעשה העגל צוה להם לעשות משכן מזהב שעשו בו העגל שנאמר תועבה יבחר בם, מי שעושה מצוה בטהרה עאכ"ו שנבחר ונעשה משכן לשכינה:
<b>ודע</b> שאילו לא עשו העגל היה הקב"ה עושה להם משכן מאותו האור הרוחני והיו יכולין לקבלו ולהסתכל בו שנאמר והיו עיניך רואות את מוריך, כי במעמד הר סיני נתלבן חומרם ונזדכך שכלם והיה בהם כת לראות, שנאמר ומראה כבוד ה' כאש אוכלת לעיני בני ישראל, ואומר וכל העם רואים את הקולות אפילו הקולות שאין בהם ממש שלטה בהם עינם, מכאן שראו דברים רוחניים והשיגו בהם לפי שפשטו חומרם והיו כדאין להדבק בו ולהיות כמלאכים, מה המלאכים דרים בשמים במקום רוחני כן היה עושה להם הקב"ה מקדש רוחני לקדשם שלא יחרב לעולם אבל אחר שחטאו בעגל כבה מאור שכלם ונסמו עיניהם מהביט, ולזה אמר ויכס הענן את אהל מועד ציום לעשות משכן וכלים מזהב במה שבחרו, שגם המה בחרו דרכיהם, ועכ"ז ועשו לי מקדש הם לא רצו שאני אעשה להם מקדש הם יעשו לי ושכנתי ושכן ת"י לבד, לפי שהוא נבנה על ידי בני אדם. וכן בזוהר ז"ל דכד נפקו ישראל ממצרים בעא קב"ה למעבד לון בארעא כמלאכין קדישין לעילא ובעא למבני לון ביתא קדישא ולנחתא לה מגו שמי רקיעין ולנטעא לון ישראל נציבו קדישא כגוונא דיוקנא די לעילא הה"ד תביאמו ותטעמו בהר נחלתך כאן אתר מכון לשבתך פעלת, הדא הוא בית ראשון, מקדש ה' כוננו ידיך דא בית שני, תרווייהו אומנותא דקוב"ה אינון חד לעילא וחד דסליק ברעותיה למבני ליה לתתא ומדארגיזו קמיה במדברא מיתו ואגנז לון קב"ה לבנייהו בארעא דאליפו עובדיהון וביתא אתבני על ידא דבר נש ובגין כך לא אתקיים ושלמה הוה ידע דבגין דהאי עובדא דבר נש לא יתקיים ועל דא אמר אם ה' לא יבנה בית שוא עמלו בוניו בו דהא לית ביה קיומא, ביומא דעזרא גרם חטאה ואצטריכון אינון למבני ולא הוה ביה קיומא ועד כען בניינא קדמאה דקב"ה לא הוה בעלמא דכתיב בונה ירושלים ה' איהו ולא אחרא ובניינא דא אנן מחכאן ולא בניינא דבר נש דלית ביה קיומא כלל, בית ראשון ובית שני אחית קב"ה כחדא מלעילא, בית ראשון באתכסיא ובית שני באתגליא ההוא בית להוי באתגליא דאתקרי בית שני דאתחזי לכל עלמא אומנותא דקב"ה חדו שלים ורעותא דלבא בכל קיומא ההוא בית ראשון באתכסיא אסתלק לעילא על גבי דההיא דאתגליא וכל עלמא יחמון ענני יקר דסחרן על גו דההוא דאפגלין ובגו דאינון עננין הוי בית ראשון בעובדא טמירא דסליק עד רום יקר שמיא ובניינא דא אנן מחכאן עד לא הוה בעלמא, אפי קרתא דירושלם לא ליהוי אומנותא דבר נש דהא כתיב ואני אהיה לה נאם ה' חומת אש סביב וגו' אי לקרייתא כתיב הכי כ"ש ביתא דאיהו דיורא דיליה עובדא דא הוה אתחזי למהוי ברישא כד נפקו ישראל ממצרים ואסתלק עד לסוף יומין בפורקנא בתראה, ע"כ:
<b>ועל</b> מה שאמר בית ראשון באתכסיא ובית שני באתגליא על זה ניבא יחזקאל ואמר ונתתי את מקדשי בתוכם, לא אמר מקדש אלא מקדשי שהוא מעשה ידיו של הב"ה, זהו באתגליא דהוא בית שני, ולזה אמר, בתוכם לעולם, ואמר עוד והיה משכני עליהם דא בית ראשון דאיהו באתכסיא, ולזה לא אמר בתוכם לעולם, אבל במשכן שנעשה ע"י בשר ודם שנאמר ויעשו כל חכם לב בעושי המלאכה וגו' לב דייקא לא אמר חכם סתם אלא חכם לב, שנעשה אחר עשיית העגל, שהעגל נעשה בי"ג בתמוז. תמוז ת"ם ז"ו ר"ל תם האחדות, לפי שעשו העגל, זו בגי' אח"ד, והמשכן הוקם בשנה השנית, ושלמה בנה בית ראשון לאחר שנשא בת פרעה ובית שני נבנה ע"י עזרא לאחר שנשאו נשים נכריות, ולזה שניהם נחרבו כמו שבן אדם אין לו קיום בעולה הזה כן בניינם לא היה להם קיום, ולזה אמר ומשה יקח את האוהל ונטה לו מחוץ למחנה פחד עליו שלא יהרס, א"ל הב"ה שוב אל המחנה, מעשה ידי אדם הוא סופו ליהרס, ולזה אמר ויקרא ה' אל משה מאהל מועד אל"ף זעירא לפי שקראו ממעשה ידי אדם, אבל הבנין שאנו מקוים שהוא בניינו של ה' הוא לא יהרס לעולם כמו שאמר הנביא ונתתי מקדשי בתוכם לעולם:
<b>עוד</b> למה אמר זהב בראש לפי שאמר מאת כל איש, שגובר על יצרו והביא מן החביב יותר שהוא זהב לזה הקדימו. עוד אמר ג' מיני מתכות כנגד ג' תרומות, כי יש ג' מיני בני אדם, יש בני אדם שהם נדיבי לב שאין צריך הגבאי שישאל מהם אלא הם מביאים מאליהם בלא שאלה, ויש אחרים שאם לא ישאל מהם הגבאי לא יתנו ויעמוד עליהם הגבאי ומהבושה יתנו, ויש אחרים שבא להם הגבאי כמה פעמים והם מתביישים ממנו ומצחם נחושה, לזה אמר ג' תרומות, כנגד כת ראשונה שהם הנדיבים אמר ויקחו מאת כל איש אשר ידבנו לבו אלו הם, זה"ב נוטריקון זה הנותן בעצמו, ר"ל קודם שישאלנו הגבאי, תקחו את תרומתי אלו הם כת שנייה שאם לא ישאל מהם הגבאי לא יתנו, לאלו אמר לגבאים תקחו את תרומתי ותשאלו ממנו, ואלו הם כסף שנכספו פניהם עד שנתנו מהבושה, כנגד כת האחרת שאינם נותנים עד שישאלו מהם פעם ושתים ושלש, כנגדם אמר וזאת התרומה אשר תקחו מאתם בעל כרחם, וכנגדם אמר ונחשת שמצחם נחושה ואינם מתביישים מפעם ראשונה, ואפי' יתנו זהב נחשב להם כנחושת:
<b>עוד</b> תרומ"ה תרו"ם ה', ר"ל תרימו הה' שהיא השכינה למעלה ולא תגרמו שתרד למטה כמו שנאמר השליך משמים ארץ. תרומ"ה במ"ק כ"א שהוא הכת"ר, או השכינה העליונה לכתר. ואולי לזה אמר שלש תרומות כנגד שלש אותיות יה"ו תרומה בא"ת ב"ש גי' דפ"ק שהוא דופק על בתי מדרשות מקום למוד התורה, זהו תרומ"ה תו"ר מ"ה, קול התור שהוא מ"ה דופק, עוד תו"ר מ"ה בא"ת ב"ש פ"ה היינו תורה שבעל פה, ומ"ה היינו תורה שבכתב, והכוונה לחברם יחד:
<b>זהב</b> וכסף. פרש"י ז"ל י"ג דברים האמורים בענין, וכשתמנם תמצאם י"ו דברים אלא הוא ז"ל דקדק ואמר י"ג דברים האמורים בענין כולם הוצרכו למלאכת המשכן או לבגדי כהונה כשתדקדק בהם, כיון לומר שג' מהם אינם לא למלאכת המשכן ולא לבגדי כהונה ואלו הן שמן למאור בשמים לשמן המשחה ולקטורת הסמים, ולזה כיון ז"ל שאמר כשתדקדק בהם וכו'. וכן במדרש שיר השירים אמר על פסוק שלחיך פרדס רמונים ר' חנינא ור' סימון חד אמר היא הכניסה לו י"ג דברים האמורים כאן והוא הכניס נה י"ג דברים האמורים ביחזקאל, היא הכניסה לו י"ג דברים האמורים כאן זהב ונחושת ותכלת וארגמן ותולעת שני ושש ועזים ועורות אילים מאדמים ועורות תחשים ועצי שטים אבני שוהם ואבני מלואים, והוא הכניס לה י"ג דברים ואלבישך רקמה ואנעלך תחש ואחבשך בשש ואכסך משי ואעדך עדי ואתנה צמידים על ידיך ורביד על גרונך ואתן נזם על אפך ועגילים על אזניך ועטרת תפארת בראשך ותעדי זהב וכסף ויצא לך שם בגוים, וחד אמר היא הכניסה לו י"ג דברים והוא הכניס לה כ"ו דברים שדרך חתן להיות כופל כתובה של כלה, לומר שכל אחת כפולה, אמר ואלבישך רקמה ואחבשך בשש ואכסך משי ואח"כ אמר ואלבישך שש ומשי ורקמה וכן ואעדך עדי, וכן צמידים על ידיך, שודאי הם על הידים אלא הם כפולים, וכן נזם על אפך גו' נזם ודאי על אפך וכן כולם כפולים היו. היא הכניסה לו י"ג, אהב"ה גי' י"ג ואח"ד גי' י"ג, והוא הכניס לה כ"ו עשרים וששה, עשרים ושש"ה גי' כת"ר תור"ה, וכן עשר"ת הדברי"ם בגי' עשרים וששה, עשרי"ם גי' כת"ר, ושש"ה גי' תרי"א מצות, ותרי"א גי' ותה"ר ותלד, שהרת וילדה בן, והבן. הרי בפי' שבמנין הי"ג דברים שהכניסה לו לא מנה שמן למאור ולא שמן למשחה ולקטורת הסמים, מכאן סיוע לפירש"י ז"ל:
<b>שמעתי</b> על שם ספר הבהיר שאמר יביא"ה יבי"א ה' ויחברה עם בעלה, וזה יהיה עסקו. ואם לא זהב וכסף, כלומר יקחו ממנו זהב, זהו על דרך מה שאז"ל כל המקבל עליו עול תורה פורקין מעליו עול מלכות ואם לאו נותנים עליו עול מלכות:
<b>ועצי</b> שטים, למה עצי שטים, כי שבע מיני ארזים הם שנאמר אתן במדבר ארז שטה והדם ועץ שמן ברוש תדהר ותאשור, ולמה שטים אלא אלו שטים היו גדלים בנחל השטים והמים של זה הנחל היו מולידים זנות והוא היה משקה לסדום לזה היו שטופים בזמה שאמר איה האנשים הוציאם אלינו ונדעה אותם, ועתיד הב"ה לייבשו שנאמר ומעין מבית ה' יצא והשקה את נחל השטים, כן פי' בתנחומא. ויעקב אבינו מרוב חבתו צפה שעתיד הב"ה לצוות לבניו לעשות משכן ועקרן מנחל השטים ונטען במצרים וצוה לבניו כשיצאו שיוליכום, כי רצה שיהיה המשכן מאלו ולא מארזים אחרים כדי להתיש כחו של זה הנחל כשיעברו בניו שלא יכשלו בו, כי אותם שנכשלו היו מערב רב שנאמר וישב ישראל בשטים, ישראל היה להם ישוב משבת שם לפי שהותש כחו על ידם בעצי שטים שהביאו, אבל ערב רב שלא הביאו כי הנדבה לא היתה אלא מישראל שכן כתיב דבר אל בני ישראל ויקחו לי, בני ישראל יקחו ולא ערב רב, וכן עשה משה שנאמר ויקהל משה את כל עדת בני ישראל ולא ערב רב, ויאמר אליהם אלה הדברים קחו מאתכם אבל ערב רב שלא הביאו עמד כנגדם, לזה אמר ויחל העם שהם ערב רב ולא ישראל, כי ישראל היה להם ישוב באותו מקום שאם לא כן לא היה נשאר משונאיהם של ישראל שריד ופליט, לפי שהב"ה שונא זמה, הלא תראה שהחוטאים היו ערב רב ולפי שלא מיחו בהם ישראל רצה לכלות ישראל, אילולא פינחס שהשיב חמתו מהשחית, אם היו החוטאים מישראל ודאי שהיו כלים, אם על ערב רב אמר ולא כליתי את בני ישראל, בני ישראל עאכ"ו. לזה היה הארון והשולחן והקרשים למשכן ומזבח העולה ומזבח הקטורת והבריחים הכל היו עצי שטים. ואמר שטים ויאמר שטה כמו שאמר ארז שטה, אלא שטים ששטו ים ועברו מאליהן, כי לא היה אפשר לנשאם כי קורה היוצא ממנה קרש ארכו עשר אמות ורחבו אמה וחצי ועביו אמה ודאי שהיא קורה עבה וכבדה והיו מ"ח קרשים וד' עמודים שהיתה תלויה בהם הפרוכת וט"ו בריחים והבדים מי נשאם אלא בנחל עברו ושטים, ואפשר גם כן שאחר שעברו ים שעברו גם כן שאר המסעות עד שעשו המשכן ונשאו אותם בעגלות, ובעמודים של חצר המשכן לא נזכר בהם עצי שטים, אפשר לפי שהיה גובהן ה' אמות וזה האורך ימצא מכל עץ. עוד אפשר לומר לפי דרכנו לפי שהחצר נגלה והכוונה היא לחפותם ולהתיש כחם כח השטים כמ"ש לזה לא נזכר אע"פ שהיו מצופין צפויין היה נחושת לא ימצא מין את מינו, לזה לא אמר שהם מעצי שטים. וד' היו מעצי שטים חוץ מהמשכן, ארון ושולחן ומזבח העולה ומזבח הקטורת, לזה רמז בפרוכת ואמר ונתת אותה על ארבעה עמודי שטים לא אמר עצי שטים לומר שאלו הד' שהם ארון ושולחן ומזבח העולה ומזבח הקטורת הם מעמודי השטים שלא יקטרג על ישראל זהו ד' עמודי שטים, וכן במסך האוהל אמר ועשית למסך ה' עמודי שטים, אבל במסך של, שער החצר לא אמר אלא עמודיהם ד' ולא אמר שטים. וכן מצאתי בילקוט א"ר שמואל בר נחמני כ"ד מיני ארזים הם שנאמר אתן במדבר ארז וגו' ומכלם לא נבחר אלא שטה בלבד, ולמה הכי קורין אותם שטים כדי לסתום מה שעשו ישראל בשטים, חטאו בשטים שנאמר וישב ישראל בשטים, ולקו בשטים שנאמר קח את כל ראשי העם והוקע אותם לה' נגד השמש. ומתרפאים בשטים שנאמר והיה ביום ההוא מעין יצא מבית ה' והשקה את נחל השטים. עוד טעם אחר למה יעקב הביאם למצרים, לפי שהם שטופי זמה וכדי להתיש יצר הזנות נטעם במצרים, ולזה לא נמצא בהם פסול כמו שאז"ל אחת היתה ופרסמה הכתוב וכו':
<b>ועשו</b> לי מקדש ושכנתי בתוכם. לא אמר משכן אלא מקדש, לומר אם יקדשו עצמן יהיה כל אחד מהם מרכבה לשכינה, זהו ושכנתי בתוכם ממש, לזה אמר ועשו ולא אמר ועשית כי כל אחד רמוז המשכן בגופו, הארון רמוז בלב, והכרובים הם בריאה שהיא מחוטבת ומרחפת על הלב, והשולחן הוא הכבד, והמשכן הוא גוף האדם, והקרשים הם הצלעות, ומזבח העולה הוא האסטומכא, והפרוכת הוא הטרפש שמבדיל בין איברי הנשימה ואיברי האכילה, והמנורה הוא השכל שיש לו ג' קנים שפועל בהם והם העין והאוזן והיד, ג' מצד אחד וג' מצד אחד, גם היד יש לה ג' פרקים יד ימין יד שמאל וכל אחת יש לה ג' פרקים, היינו ג' קני מנורה מצדה האחד ושלשה קני מנורה מצדה השני, ומזבח הקטורת הוא הריח. ויש מי שפירש שהמרה היא המנורה שמאירה לכל הגוף, א"כ בתוכם ממש. ככל אשר אני מראה אותך וגו' וכן תעשו. היל"ל כן תעשו מאי וכן אלא לרמוז למה שאמרנו שיעשו בגופן שיקדשו איבריהם ויעשום משכן ומרכבה לשכינה, ולזה אמר ועשו וכן תעשו ב"פ אחת למשכן ואחת לגופן:
<b>ובמדרש</b> ועשו לי מקדש, א"ל הב"ה לישראל אתן צאני ואני רועה, אתם צאני שנא' ואתנה צאני צאן מרעיתי, ואני רועה שנאמר רועה ישראל האזינה, עשו דיר לרועה שיבא וידור ביניכם וירעה אתכם, אתם כרם שנאמר כי כרם ה' צבאות בית ישראל, ואני שומר שנאמר הנה לא ינום ולא יישן שומר ישראל עשו סוכה לשומר שיבא וישמור אתכם, אתם בני ואני אביכם, אתם בני שנאמר בנים אתם לה' אלהיכם ואני אביכם שנאמר כי הייתי לישראל לאב כבוד לבנים כשהם אצל אביהם וכבוד לאב כשהוא אצל בניו, וכה"א עטרת זקנים בני בנים ותפארת בנים אבותם, עשו בית לאב שיבא וישרה ביניכם הה"ד ועשו לי מקדש ושכנתי בתוכם ע"כ. למה ג' משלות דיר סוכה בית, ועוד שאמר אתם בני ואני אביכם והאריך ואמר כבוד לאב כשהוא אצל בניו יאמר כמ"ש בשומר וברועה עשו בית לאב שידור אצל בניו, ועוד למה אמר כבוד לבנים וכבוד לאב, ועוד למה הקדים הבנים לאב שאמר כבוד לבנים ואח"כ אמר וכבוד לאב היה לו להקדים האב, ועוד מה נתחדש לו שחזר ואמר הדא הוא דכתיב ועשו לי מקדש. אלא בעל המאמר הוקשה לו הואיל ואמר ושכנתי יאמר ועשו לי משכן, ועוד שעל המשכן הוא הצווי א"כ יאמר משכן, עוד אומר ועשו בוא"ו כי זה הצווי הוא סמוך למה שאמר דבר אל בני ישראל ויקחו לי תרומה זהב וכסף שיעשו מקדש או משכן, לזה אמר בעל המאמר שאין הכוונה כאן בצווי המשכן אלא בצווי שיקדשו עצמן ובמקדש שיבנה ב"ב, ותחילת המחשבה היא סוף המעשה. ואמר משל לצאן וכרם הוא לפי שהוקשה לו עוד מלת ושכנתי בלשון שכינה יאמר ואבא ביניכם או אדור ביניכם או אשב או אשרה כמו שתרגם אונקלוס, עוד הוקשה לו וא"ו של ושכנתי כי היל"ל שאשכון, לזה אמר משל לרועה, הרועה אינו יושב בקבע אלא פעם כאן ופעם כאן והוא רמז על המשכן שהיה הולך במדבר ויסעו ויחנו, לזה לא הזכיר לשון דירה כי הדירה הוא בקבע, אח"כ באו לשילה ועשו מקדש אבל לא היה מקורה ביריעות שעשה משה, נקרא משכן שנאמר ויטוש משכן שילה, ועל שניהם אמר לדור כשרצה לבנות בית ראשון כי לא ישבתי בבית למיום העלותי את בני ישראל ממצרים ועד היום הזה ואהיה מתהלך באהל ובמשכן אמר אהל ומשכן, אהל הוא שעשו אותו במדבר ומשכן הוא משכן שילה, ולזה אמר ושכנתי בוא"ו לרמוז לשניהם כי שניהם נקראו משכן, ועל משכן שילה אמר עשו סוכה כי הכרם הוא קבוע, אח"כ בנה שלמה בית והיה שלום בעולם איש תחת גפנו ותחת תאנתו, וכנגדו אמר עשו בית, ואמר כבוד לבנים והקדימם לומר שחרב בשביל הבנים שלא קדשו עצמן, ועיקר הכבוד היה שהבנים יהיו אצל אביהם לא האב אצל הבנים, לזה האריך לומר שבעוונות לא נתיישב הבית, וכבוד לאב רמז לבית שיב"ב, ולזה אמר הה"ד ועשו לי מקדש אינו על צווי המשכן אלא על מקדש שלמה שאם היו מקדשים עצמן ולא חללוהו לא היה נחרב ולזה לא אמר שיעשו לי אלא ועשו ולזה בוא"ו שאחר שיעשו משכן יעשו ג"כ מקדש שהוא סוף המעשה, ולזה הקדימו, לזה אמר בעל המאמר ועשו לי מקדש, שיקדשו עצמן, שכבוד לבנים כשהם אצל אביהם, ושכנתי בתוכם זה על בית המקדש שיב"ב כבוד לאב כשהוא אצל בניו. ולפי שנתחדש לו על העתיד לזה אמר הה"ד ועשו יתיר וא"ו לומר שיעשו ועוד יעשו רמז לבית שבנה שלמה ועל העתיד להבנות, ולזה אמר אח"כ וכן תעשו:
<b>ובזוהר</b> מתרץ וא"ו דועשו בענין אחר וז"ל, ועשו לי מקדש סתם דכל בתי כנשתא דעלמא מקדש אקרי והא אוקמוה. א"כ לזה אמר ועשו בלשון רבים, וגם וא"ו דועשו לומר שבכל דור ודור יעשו, ובזה נתרץ למה אמר מקדש ולא משכן:
<b>ועשו</b> ארון. אמר ועשו בלשון רבים לומר שהכל הם חייבים בו שהוא למוד התורה והוא קודם כל דבר, ואז"ל ג' זרים הם, זר כהונה זר מלכות זר תורה, זר כהונה זכה בו אהרן, זר מלכות זכה בו יהודה, ובא לומר שהכהונה והמלכות כולם צריכים לתורה שנאמר בי מלכים ימלוכו, לזה ועשו שכולם צריכין לו קודם כל דבר, כי ארון גימ' נזר, והוא כתר מלכות, ונאמר בכהן כי נזר אלהיו עליו, וכה"א ונתת את נזר הקודש וגו'. גם אמר ועשו רמז לת"ח שיסמכוהו ויסייעוהו ויעשו מלאכתו כדי שלא יטרד ויבטל מלמודו. וכן אמרו בפרק בא לו ר יוחנן רמי כתיב ועשית לך ארון עץ וכתיב ועשו מכאן לת"ח שבני עירו מצווין לעשות לו מלאכתו. וצפית אותו, לא אמר בלשון רבים וצפו אותו כמו שאמר ועשו ארון, בא לומר שכל אחד ואחד חייב לתת לו מתן בסתר ובגלוי, וזהו מבית ומחוץ, ועוד אמר מבית ומחוץ לומר בין שיתן מהרווחת בית כלומר במדינה, בין מבחוץ שהולך למרחוק, כמו שהיה עושה זבולון:
עוד וצפית אותו, לרמוז למלבושו של ת"ח שיהיה נקי שלא יהיה בו שום לכלוך כמו שאמרו ז"ל ת"ח שנמצא רבב על בגדיו חייב מיתה שנאמר כל משנאי אהבו מות, אל תקרי משנאי אלא משניאי, ואם הוא עני אתה חייב לצפותו מבית שהוא מלבוש התחתון ומחוץ שהוא מלבוש העליון ועשית לו זר. זי"ן רי"ש, גימ' עזרת, שתעזרהו שתעשה לו פרקמטיא. עזרת, תזרע לו חטה, ובזה תזרע לעצמך לעולם הבא, זה"ב נוט' זה הוא ברכתך, סביב, סמוך בו יהיה בעזרתך, עוד סומך בנופלים יסמוך בנפילתך. וצפית אותו, מכאן הבין בצלאל שלא יהא צפוי של פנים מעורב עם צפוי של חוץ, שאמר וצפית אותו ואח"כ אמר תצפנו, לכך עשה ג' ארונות כדי שיהיה צפוי של פנים לבד וצפוי של חוץ לבד, לזה אמר וצפית תצפנו, ועל מה ששנה ואמר תצפנו, שמעתי שאז"ל שהוא רמז לת"ח שיהיה תוכו כברו, ולזה אמר וצפית אותו מבית, עיקר הצפוי הוא מבית שהוא תוכו שאינו נראה, אבל צפוי של חוץ איני צריך להזהירך עליו, כי בודאי תצפנו נגד העם שאתה מראה להם סימני טהרה, ופירוש הפסוק הוא כן, וצפית אותו מבית והוא עיקר הצפוי, אבל, של חוץ תצפנו בודאי. והשלשה ארונות יש להם רמז, הארון הפנימי הוא רמז לבינה, ולזה הוא זהב, והוא צפון, מצפון זהב יאתה, והעץ הוא רמז לת"ת שהוא עץ, כי הוי"ה עולה עץ כזה. יו"ד פעמים ה' ה' פעמים יו"ד הם ק"ו, ו' פעמים ה' ה' פעמים ו' הם ס', גימ' עץ. וארון של חוץ הוא רמז לכ"י, והוא זהב שנאמר משבצות זהב לבושה, והכפורת רמז ליו"ד והבינה לה' ות"ת לו' כ"י ה', הרי השם שלם, והלוחות שבתוכו הוא רמז לנעלם אל א"ס. וח' פעמים ארון כתיב בפ' ועשו ארון לומר שכל אחד הוא ארון ובית קבול למה שלמעלה ממנה. וארון בגימ' נזר, אם מלמעלה למטה הבינה היא המאירה לז' הנרות, ואם מלמטה למעלה כ"י הוא נר ובית קבול לז', אע"פ שהיא בית קבול לעשר, ג' עליונות חשובות כאחד, וארון קמא מלא, וז' חסרים, לרמוז לשמינית שהיא אם השבעה, אם כן ארון נ"ז:
<b>ודע</b> כי שלשה מכלים הם ארון ושולחן ומנורה סימן אמ"ש, ובצווי תמצא שצוה לעשות ארון שולחן ומנורה וכן בעשיה, ויעש בצלאל את הארון, ואח"כ ויעש את השולחן, ואח"כ ויעש את המנורה, והיה מן הראוי להקדים המנורה שהיא רמז לתורה ולסמכה עם הארון שהוא התורה, ואמר ארון שולחן מנורה, ר"ת אשם, לומר שהעולם הוא מקולקל באשם של אדם הראשון ובעשיית המשכן נתקן הכל, כי המשכן יש בו רמז לג' עולמות, כי המשכן נחלק לג' חלקים קודש הקדשים ואהל מועד וחצר, כנגד המציאות שנחלק לג' חלקים, עולם המלאכים ועולם הגלגלים ועולם השפל, נגד חלק הראשון שהוא עולם המלאכים הוא לפנים מהפרוכת, שם ארון וכרובים שהם רמז למלאכים, וחוץ לפרוכת שם מנורה ושולחן ומזבח הקטורת, נגד עולם הגלגלים, שהם ז' כוכבי לכת נגד ז' נרות של מנורה, וי"ב מזלות נגד י"ב ככרות של לחם הפנים שהיו על השולחן, ומזבח הקטורת, לומר שהם מקושרות זה בזה, וחצר המשכן הוא נגד עולם השפל, שבחצר המשכן היו בעלי חיים נשחטים ומקבלים דמן הפסד, כן עולם השפל הווה ונפסד. וכן האדם נקרא עולם קטן נחלק לג' חלקים, הראש נגד עולם המלאכים, ששם השכל שהוא המוח ושמיעה וראייה ודבור הם רוחניים נגד המלאכים, והנשמה נתונה בראש נגד הלוחות שהיו בארון, ארון אל"ף רי"ש וא"ו נו"ן גימ' שם הנשמה, וכנגד עולם הגלגלים יש באדם הלב שהוא מקיים כל הגוף בתנועתו. וכנגד עולם השפל יש באדם הטרפשא שהוא דמיון הפרוכת, משם ולמטה עולם הטבע ושם הוא ההפסד. ורבינו בחיי ז"ל כתב והאריך בזה. א"כ בעשיית המשכן שהוא נגד ג' עולמות נתקן ע"י אדם שהוא בצלאל גימ' קנ"ג, קו"ף נו"ן גימ"ל הם נגד ג' עולמות, קו"ף הוא כנגד הקב"ה שהוא בעולם העליון, נו"ן גימ' ק"ו נגד עולם הגלגלים שהם מניעים העולם בקו, גימ"ל נגד עולם השפל שהוא מתנהג בגמילות חסדים, לזה באו הג' הכלים שסימנם אש"ם, והם אמש, שעניהם אמר בספר יצירה ברא עולמו בכ"ב אותיות בג' אמות וז' כפולות וי"ב פשוטות, והג' אמות הם אמ"ש, אויר מים אש, וכן אמש אל"ף מ"ם שי"ן גימ' תקן א', ר"ל אדם, שנתקן ע"י אדם:
<b>ויצקת</b> לו ד' טבעות זהב. בארון היו טבעות, ובשלחן היו ג"כ טבעות, ובקרשים היו גם כן טבעות, והמזבח היו לו ג"כ טבעות, ומזבח הקטורת היו לו ג"כ טבעות, ובכולם נאמר עשייה, ובטבעות הארון אמר יציקה, שנאמר ויצקת לו תרגום ותתך, לומר שהתורה מתכת החומר, כמו שאמרו ז"ל למה נקראת תושיה שמתשת כחו של אדם, כח החומר כדי להוסיף כח השכל, וכן ויצקת עם ה' אותיות גימ' תורה, לומר שהתורה היא המתכת, ובעשויה שכולם ע"י בצלאל נאמר בהם יציקה, בארון אמר ויצוק לו ד' טבעות, וכן בשולחן ויצוק לו, וכן במזבח העולה אמר ויצוק לו ד' טבעות, לפי שהיה חומרו זך וכבר הותך חומרו, חוץ ממזבח הקטורת אמר בו ושתי טבעות זהב עשה לו, לפי שהוא קישור כל העולם ע"י הקטורת והוא דבר רוחני שאינו נתפס, והוא בן אדם שקורץ מחומר, לזה אמר בו עשייה, ובקרשים אמר ואת טבעותם עשה זהב לפי שאי אפשר בהתכה, לפי שהיו מחוברים עם צפוי הקרשים. והטבעות הם רמז למחזיקים בלומדי התורה כמו הטבעות שהם מחזיקים בארון ממש, והיו ד' רמז שיחזיקוהו בד' יסודותיו. ומה שאמר על ד' פעמותיו ולא אמר על ד' הפאות כמו שאמר בשולחו, או על ארבע קצותיו כמו שאמר במזבח, כאן רמז מה שאמרו ז"ל, שהארון היה נושא נושאיו שהיו נושאים אותו ופניהם לארון ולא היו הופכים פניהם משום כבוד התורה, וא"א לילך אדם הפוך אלא שהיה נושא את נושאיו, לז"א על על ארבע פעמותיו הם הד' שנושאים אותו, ופעמותיו הוא מלשון פסיעות כמו מה יפו פעמיך, זהו ד' פעמותיו, הם פסיעות הארון שהוא הפוסע והולך ולא הנושאים, לז"א פעמותיו:
<b>עוד</b> יתכן לומר שאמר פעמותיו. שהן מרכבת השכינה, ופעמותיו מלשון פעמונים שהן מזמרים ומשבחין בהליכתם, ולרמוז להם אמר ויצקת לו ד' טבעות, שהם מציקין זה לזה וקרא זה אל זה, ולא היו הטבעות של הבדים כי על הטבעות של הבדים אמר ושתי טבעות על צלעו האחת ושתי טבעות על צלעו השנית וכן מצאתי מי שפירש ושתי טבעות אחרות חוץ מד' טבעות, אבל לא פירש מה היו משמשות, ובזה נתיישב וא"ו של ושתי. ורש"י ז"ל פירש ושתי טבעות הן הן הטבעות שבתחילת המקרא ופירש לך היכן היו, וא"ו זו יתירה ופתרונו כמו שתי טבעות, ויש לך ליישבו כן ושתי מן הטבעות האלו על צלעו האחת עכ"ל. ודחוק הוא. עוד פירש על ד' פעמותיו כתרגום על ד' זוויתיה ובזויות העליונות סמוך לכפורת היו נתונים ב' מכאן וב' מכאן. והרמב"ן ז"ל פירש על ד' פעמותיו מלשון פסיעותיו, כי היו הטבעות נתונות בזויות התחתונות סמוך לשולי הארון, כי דרך כבוד הוא להגביה הארון למעלה ושיהיה נשא וגבוה על כתפות הכהנים, לרמוז על דוגמתו שהוא רם ונשא גבוה ותלול למעלה למעלה ע"כ. ועם מה שפירשתי שד' טבעות הם רמז למחזיקים בלומדי התורה, יאמר על ד' פעמותיו, לומר שהלוכם הוא ע"י עסק התורה ובזכותו הם הולכים, לפי שהוא שעבד ד' יסודותיו לתורה:
<b>ועשית</b> בדי עצי שטים. הבדים היו רמז לתומכי התורה חוץ מן המחזיקים הם שעושין לו כל צרכיו והם יושבין עמו, כמו הטבעות שהם קבועים בארון, אבל התומכים הם המספיקין להם מעות למחזיקים כדי לתמכו והולכים לימים ומדברות ועושים לו פרקמטיא, כמו שהיה עושה זבולן ליששכר, כמו הבדים שהם הולכים ובאים אבל לא יסורו ממנו, כמו שאמרו ז"ל על פסוק בצל החכמה בצל הכסף, א"ר יוחנן כל המטיל מלאי לכיס של ת"ח זוכה ויושב בישיבה של מעלה, ואמר בצל החכמה בצל הכסף מאי בצל בצל, לומר שכל אחד יושב בצל חבירו ובצלו, שנאמר לכן בארצם משנה יירשו:
<b>ואמר</b> לשאת את הארון. לומר שישאוהו לבד ולא שיוליכוהו, שהוא היה הולך מעצמו. ואמר הארון, שעשה משה, שכן אמר פרשת עקב בעת ההיא אמר ה' אלי פסל לך שני לוחות וגו' ועשית לך ארון עץ, ואמר ואעש ארון עצי שטים, ואותו ארון היה נוסע לפניהם דרך שלשת ימים לתור להם מנוחה, וזה הארון אינו של בצלאל, אלא עשה אותו משה לפי שעה לתת אליו הלוחות כשירד, וכשירד שבר הלוחות ושם אותם בארון, ואותו שהיו בו הלוחות שניות עשה אותו בצלאל ונעשה אחר יום הכפורים כשירד בלוחות שניות. וזה של משה היה יוצא עמהם למלחמה, אם של משה שהיה מעץ ולא היה מצופה זהב ולא היה בו כי אם שברי לוחות היה הולך מעצמו, שנאמר וארון ברית ה' נוסע לפניהם דרך ג' ימים, ארון שעשה בצלאל שהיה מצופה זהב והיו בו לוחות שניות, שהם ודאי יותר כבידות מן הראשונים לפי שהם מעשה ידי אדם ובראשונים נאמר עליהם והלוחות מעשה אלהים המה, ואע"פ שנשתברו ופרחו האותיות מ"מ הם יותר קלים והיה עליו כפורת עוביה טפח על אורך אמתים וחצי ורוחב אמה וחצי וב' כרובים מקשה זהב, ודאי שא"א שד אנשים יוכלו לשאת אותו, לזה אמר לשאת את הארון בהם, הם ישאו על כתף לבד והבדים יסייעו בנטילתם, שהוא נושא עצמו. ואמר לעומת המסגרת תהיינה הטבעות לבתים לבדים לשאת אותו, ולא להלוך כי הוא ישא את עצמו, כמו שאמר אחר כך ונשא בם שהוא נושא את עצמו, לפי שהשלחן לא היו נושאים אותו לבדו אלא גם הכלים של השלחן היו נתונים עליו, כמו שאמר בפרשת במדבר על שלחן הפנים ונתנו עליו את הקערות ואת הכפות ואת המנקיות ואת קשות הנסך ולחם התמיד עליו יהיה, וכן במזבח אמר ונתת עליו את הסירות ואת היעים את המחתות ואת המזרקות, וכן אמר במזבח העולה בשאת אותו, וכן אמר במזבח הקטרת לשאת אותו בהמה, בכל משא בני קהת אמר נשיאה לבד, לומר שקדושת הכלים הם מוליכים עצמן, וכן אמר בעבודת בני קהת בכתף ישאו לבד:
<b>ונתת</b> אל הארון את העדות אשר אתן אליך. כאן רמז לו על לוחות שניות שעתיד ליתנם בארון של בצלאל, והם עדות לישראל שכפר להם מעשה העגל, לזה לא אמר ונתת את הלוחות אשר אתן, כי אותם לוחות נשתברו והושמו בארון שעשה משה כמ"ש:
<b>ועשית</b> כפורת זהב טהור אמתים וחצי ארכה, מה צורך לומר האורך והרוחב אם הכפורת על הארון ודאי שהוא כמדת הארון, שהיה אמתים וחצי ארכו ואמה רחבו כן צריך להיות הכפרת, אלא בא ללמד על עשייתה שצריך שיכוין בעשייתה כוונה ידועה, כי אמתים וחצי הם ט"ו טפחים הם י"ה, וחציו ככולו, והרוחב ט' טפחים ועובי טפח הם י'. וכן זה הפסוק יש בו עשר מלות כל זה לומר שיכוין בעת עשייה כדי שימצא הכנה לחול עליו הקדושה, ופסוק של מעלה ונתת אל הארון תמצא בו כ"ו אותיות ומתחיל בוא"ו ומסיים בך', כל זה הוא לומר שיכוין בעת הנתינה כי עיקר היא הכונה שהוא שם היחוד כינה בגימ' אחד מיוחד, כי עיקר עשיית המצוה הוא הכונה, כי מצוה בחלוף מ' בא"ת ב"ש יהו"ה, הרי השם, לומר כי כל מצוה ומצוה יש בה שם השי"ת, וכן מצוה באלב"ם בזפ"ע, גימ' קטן, קו"ף ט"ט נו"ן גימ' יש, לומר שהוא ית' מצוי. ועלתה מצוה לחשבון קטן, לומר שהעושה המצוה לא יתגאה ולא יתראה בר אלא יקטין עצמו, ובזה יהיה לו השארות בעולם ויזכה לי"ש עולמות שעתיד הקב"ה להנחיל לכל צדיק וצדיק, ואם יעשנה להתגאות ולהתראות בה אין לו שכר, אדרבא יש לו עונש וכאלו פרק מעליו עול מלכות שמים מאחר שאינו עושה אלא לכבוד עצמו, וכן י"ש יו"ד שי"ן גימ' פרק:
<b>ועשית</b> שנים כרובים. רמז לב' מדות שהעולם מתנהג בהם שהם חסד ופחד דין ורחמים, והם שני פועלים, וכנגדם באדם שהוא עולם קטן לב ומוח, וכדי שלא תבין שהם ב' רשויות ח"ו אמר מקשה, כלומר לא יקשה עליך כי אחד הם, כי מקשה במ"ק אחד, ולזה אמר שנים ולא אמר שני כי שנים במ"ק אחד, כל זה להורות על האחדות, ולזה היה מקשה שאין עמו דבר אחר להורות על האחדות. וכתב הרב רבינו בחיי ז"ל, ומה שהזכיר בצווי ועשית שנים כרובים ולא אמר שני, לשון השויה, כמו שני לוחות, ב' כבשים, שני שעירים, לכך הוצרך לומר שנים לומר שחלוקים הם בענינם, זה זכר וזה נקבה, וכן דרשו רז"ל במסכת יומא (דף נ"ד) אמר רב קטינא בשעה שישראל היו עולין לרגל היו מגלגלין להם הפרוכת ואומרים להם ראו חבתכם לפני המקום ומראין להם הכרובים שהם מעורים זה בזה. וכן כרובים גימ' מראה כבוד שמראים כבודן וחבתן של ישראל, וכן כתיב כמער איש ולויות, אמר רבא בר שילא כאיש המעורה בלויה שלו. והיה אפשר לומר שהיו הכרובים האחד בצורת אדם גדול ושני בצורת ילד קטן, כענין שראה יחזקאל פני האחד פני כרוב והשני פני אדם, ודרשו ז"ל היינו כרוב היינו אדם אלא אפי רברבי ואפי זוטרי, וכל זה להעיד על אהבתו לישראל כאהבת האב לבנו שהיא אהבה חזקה, וכל זה כדי שנדע ונשכיל שדבקותו יתברך עמנו דבקות גדול וחזק בלי שום אמצעי ולפי שדבקותו יתברך עם האומות עכו"ם ע"י אמצעי, כשרצה להודיענו בתורה שדבקותו עמנו בלי שום אמצעי, וא"א להודיענו אלא ע"י משל זה בהכרח. ועוד טעם אחר כדי שנתעורר בתפלותינו ובכל שאר העבודות שלא נשים אמצעי בין הקב"ה ובינינו. ומן הטעם הזה הונחו לפני לפנים במקום השכינה, כי הוא התל שהכל פונים בו לתפלה, ואם תשכיל בדעת הרמב"ם ז"ל בענין הכרובים, תמצא שהם כנגד הכרובים שראה יחזקאל הנביא ע"ה, והם חיות הקדש, ואע"פ שראה ד' חיות, הם חיה אחת, ומזה אמר יחזקאל היא החיה אשר ראיתי תחת אלהי ישראל בנהר כבר ואדע כי כרובים המה, אחר שאמר שהם ד' חיות החזירם אחר כן לחיה אחת, והאריך הוא ז"ל בענין אחר כן על דרך הקבלה, ב' כרובים כנגד הקול והאש אשר בהר סיני, והיו שניהם זהב כי הכל מקבל מחסד ודין, והיו מקשה להורות על האחדות, והיו זכר ונקבה להורות על המשפיע ומושפע, והיו אחד מקצה מזה ואחד מקצה מזה כי כן הא' ראש הבנין וא' סופן, והיו פורשי כנפים למעלה, כדי לקבל מלמעלה ע"כ, עיין במקומו. ואמר פורשי כנפים, ולא אמר פורשי כנפיהם, להורות שהם מקבלים ומשפיעים:
<b>ויש</b> מי שפירש שהכרובים הם דמות ב' תינוקות, תרגום תינוק רביא, הוא לומר שהקב"ה מלמד תינוקות שנאמר וכל בניך למודי ה'. אמרו בזוהר שמה שאמר וכל בניך הם אותם שמתים קטנים לומדים שם ומלמדים זכות על אבותיהם, וכן אמרו ז"ל אל הכפורת יהיו פני הכרובים, כתלמיד הנותן עינו למטה מפני אימת רבו. להודיע שעיקר התורה הוא למוד התינוקות, שנאמר מפי עוללים ויונקים יסדת עוז, ואם אין גדיים אין תיישים, לזה נרמז כאן קודם עשיית המשכן להורות על מה שאמרו ז"ל אין מבטלין תינוקות של בית רבן אפילו לבנין בית המקדש, ולזה היו על הכפורת והלוחות למטה מהכפורת, לומר שעיקר למוד התורה הוא למוד התינוקות שעליו עולם עומד בהבל פיהם הבל שאין בו חטא, זהו פורשי כנפים למעלה, שמלמדים זכות על כל ישראל בהבל פיהם שעולה למעלה, הכרבים גימ' זרע, עזר, ר"ל זרע ישראל הם עזר לישראל בהבל פיהם, הבל ה' לב, פיהם גימ' קהל, ר"ל לב של הקהל הוא הבל פיהם של תינוקות, זהו ולשון רכה שהם התינוקות שלשונם רכה שקורין לרי"ש לי"ש, תשב"ר גר"ם, נוטריקון תינוקות של בית רבן גזרות רעות מבטלין, תינוקות גימטר' תתבקע, שמבקעת כמה רקיעים ועולה בהבל פיהם ובוקעת וקובעת מקום לקהל לתפלתם, זהו על הכפורת יהיו פני הכרובים, ר"ת היפה. יהיו פני הכרבים, גימ' תמ"ח. שהם מוחים חמת המלך, מתח מותחים הרחמים, חתם חותמים אותם לחיים:
<b>ועשית</b> שלחן. אמר צווי השלחן אחר הארון, לרמוז להאכיל ת"ח, שהארון הוא ת"ח והשלחן הוא האכילה שאם אין קמח אין תורה ואם אין תורה אין קמח, אם אין ארון אין שלחן שהשלחן אינו אלא להאכיל עליו ת"ח, שלחן נוטריקון של חכם נתן, שהוא חכם ומבין דבר מתוך דבר. גם סמך השלחן לארון לומר שעיקר השלחן הוא לומר עליו דברי תורה, והשלים פרשת ארון בני ישראל ועשית שלחן, לומר שיהא השלחן מבני ישראל שהם הת"ח:
<b>עוד</b> אמרו ועשית את השלחן, וכן כל כלי וכלי קורא לו שם, כמו שאמרו בזוהר דבעובדא ובשמא ומילא דפומא תליא מלתא, ועל זה תיקנו ז"ל הברכות על כל מצוה ומצוה כדי שיהיה מעשה ומילא דפומא. ואפשר שעל כל כלי וכלי שהיו עושין היו מברכין על עשייתו אקב"ו על עשיית כלי פלוני, כדי שתחול הקדושה בעשייה ומילא דפומא. ואמר ועשית כי היל"ל ועשה כמ"ש ועשה כרוב אחד, ועשית לומר שבעשיית התחתון נעשה העליון, לז"א ועשית בוא"ו וכבר עשית, כי מיד בהשלמת זה נשלם האחר, כי יד הגשמית כשעושה דבר למטה כן היד הרוחנית שהיא כמו צל ליד הגשמית עושה למעלה, כמו שאדם הולך וצלו הולך עמו, וכל מה שהוא עושה רואה בצלו שעשה גם כן. ומכאן תבין שעושה עבירה שלא די שטמא איבריו הגשמיים אלא גם הצורה העליונה, והצורה העליונה היא מרכבה למה שלמעלה ממנה עד מעלה מעלה, ובהנעת התחתונה ינועו כלם, שנאמר ואד יעלה מן הארץ. וכן בעשיית המצוה כמו שעושה באיברים הרוחניים ומתקנן אם ביד מתקן היד הרוחני, ואם עין עין, וכן כל שאר האיברים, לזה באו מצות עשה כמנין איבריו של אדם כדי שיתקן אדם העליון שהוא צלם לתחתון, זהו נעשה אדם בצלמנו כדמותנו, צלם ודמות. וכמו שהגוף הוא מלבוש לנשמה שנאמר בשר אדם, הנשמה נקראת אדם, כן הצלם הוא מלבוש לדמות זה, אך בצלם יתהלך איש, לא אמר אך בצלם הולך איש, אלא יתהלך, לומר שבשעת פטירתו מזה הגוף מתלבשת הנשמה באותו גוף הרוחני שתיקן, זהו יתהלך לעתיד, יתהלך לפני הקב"ה, כד"א את האלהים התהלך נח, ואית ליה נייחא כי אי אפשר לעלות למעלה בגוף גשמי שאין גשמות למעלה שנאמר ויכלא הגשם מן השמים, ואין לבא אל שער המלך בלבוש שק, כי הקש הוא לאש שהוא גיהנם וסמאל שולט עליו שנאמר ובית עשו לקש שהוא הגוף משליט עליו שנאמר קץ כל בשר, על הבשר יש לו כח, אבל לא על הנשמה, ק"ש בגימ' הנשמה, לומר שצריך לסגף הגוף ולענותו ולעשות מהגוף נשמה, ויתהלך בו לפני הקב"ה. ואם ח"ו עבר עבירה פגם באותו רוחני, ועליו נאמר וכל אשר בו מום לא יקרב, א"כ לזה אמר ועשית, לומר שבעשיית התחתון נעשה העליון, וכן בכל שאר הכלים. ולזה רמז למשה ועשו לי מקדש וגו', מיד כשעושין התחתון נעשה העליון, אבל לא אשרה שכינתי אלא בתחתון, זהו אומרו ושכנתי בתוכם:, לזה אמר במשכן ואת המשכן תעשה, לא אמר ועשית משכן, כי התחתון נקרא משכן שאין לו העמדה שאינו עומד אלא כמנין משכן, לפי שנבנה על ידי בני אדם, לזה מנין משכן יעמוד שלח"ן, של ח"ן, של חנון נאמן, וכן של חסד נאמן, ר"ל כשישים השלחן לא יתגאה לומר שהוא עמל בו וגדלו, וכל מה שנותנים לפניו מקערות וכוסות בפרט אם הם מכסף וזהב, ממאכלים ערבים, לא יעלה בדעתו לומר כחי ועוצם ידי עשה לו כל החיל הזה, ובפרט אם יש לו שם עבדים שמשמשים אותו, לזה באו אותיות של שלח"ן של חונן נותן, של חנון נאמן, אינו שלו אלא שנתן לו בחסדיו מבלי הכרח ושילום, אלא שהוא זן את כל העולם בחסד גמור והכל שלו, זהו של חנון נאמן, כדאיתא פרק כל כתבי גבי ר' חייא שנתארח אצל בעה"ב בלודקיא והביאו לפניו שלחן של זהב משאוי י"ו בני אדם וי"ו שלשלאות של כסף תלויות בו וקערות וכוסות קבועות בו ועליו כל מיני מאכל וכל מיני מגדים, וכשהיו מניחים אותו היו אומרים לה' הארץ ומלואה, וכשהיו מסלקים אותו היו אומרים השמים שמים לה' וגו', כדי שלא יתגאו היו אומרים לה' הארץ ומלואה, וכשהיו מסלקים היו אומרים נתן לבני אדם במתנה לא שהוא עשה בכחו ועוצם ידו. גם שלח"ן שואל לך חנינה נתינה, כלומר אם בא עני לשאול תחון ותתן לו מן השלחן, כי לזה צוו חז"ל להאריך על השלחן כדי שאם יבא עני יתן לו ממנו ואם אתה עושה לשמה יזמין לך אדם הגון, לא כמו שאמר הנביא בעת אפך עשה בהם, הכשילם בבני אדם שאינם הגונים, שלח"ן שולח לך חסיד נאמן. והקב"ה ישמור לך לעולם הבא החסדים שאתה עושה על שלחנך, שלח"ן שומר לך חסדיך נאמן, נאמן הוא לשלם שכרך, ולא לך לבד אלא גם לזרעך, שכן שלח"ן למפרע נוצר חסד לאלפים שמור, שמור לך חיים נעימים, כי לזה היה שולחן בצפון, לומר שהקב"ה צופן לו שכר, שנאמר מה ורב טובך אשר צפנת ליראיך., והקב"ה שואל בשלומו ואומר לו, שלום לך חונן נאמן:
<b>וכתב</b> רבינו בחיי ז"ל. מנהג החסידים אשר בצרפת שעושים משולחנם ארון לקבורה, להורות כי האדם לא ישא מאומה בידו, ולא ילונו בעמלו כי אם הצדקה שעשה בחייו והטובה שהוא מטיב על שולחנו, וזה רמוז בשלחן שמור לקבורת חסד נדיבותיך. שלחן בגימ' רחק פ', שירחיק פיו מלדבר נבלה על שלחנו, אלא בד"ת שהם רקח פ', שדברי תורה הם רקח מרקחת:
<b>ועשית</b> שלחן עצי שטים. ס"ת תן יש, כלו' תן כדי שיהיה לך ויש לך לעוה"ב, ואם לא יתן יהיה כל מאכלו לנחש, שהפך שלחן לנחש, ועליהם נאמר העורכים לגד שולחן, עורכים לגד בגימ' שלחן עם שלש תיבות, דאיהו סטרא דסמאל וגם מריעים דגלו, לגד דגל, ואם תמנה הן' של שלחן בז' מאות בחשבון אי"ק בכ"ר יעלה שלחן גימ' קשר הנשמה כחי, כלו' קשור הנשמה בגוף הוא בכחו ית' לא באכילה, ובא"ת ב"ש יעלה אמן על כל ברכה וברכה, ובמספר קדמיי יעלה לזכרי, ר"ל שיזכור ה' תחילה ולא ימשך אחר האכילה, ובמספר אחוריי ישר, פירוש שיהלך ביושר, צרף לזכרי עם ישר, עולה קח חלקי תנהו לעני, ובזה יהיה לך שלמות, ואם לאו יהיה של מות, עשו הנשמה, שמקטרג ונוטל הנשמה, ועם ב' מלות לזכרי ישר גימ' אכל עליו תורה:
<b>ובזוהר</b> שולחן דמילי אורייתא אתאמרו עליה ב"ה נטיל ההוא שולחן ושוי ליה לחולקיה, ולא עוד אלא סוריא' רב ממנא נטיל כל אינון מילין ושוי דיוקנא דההוא שלחן קמי קב"ה וכל אינון מילין דאתאמרו עליה סלקין על ההוא פתורא ואתעטר קמי מלכא קדישא דכתיב זה השולחן אשר לפני ה' דאתעטר קמי קב"ה, שולחן דבר נש קיימא לדכאה ליה לבר נש מכל חובוי, זכאה איהו מאן דמילין תרין קיימין על פתוריה, מילי דאורייתא וחולקא דמסכני מההוא שלחן, כד סלקין ההוא פתורא מקמא דבר נש תרין מלאכין קדישין אזדמנו תמן חד מימינא וחד משמאלא, חד אמר דא איהו שלחן דמלכא קדישא דפלניא קא מסדר קמיה, דא פתורא דעילאי ותתאי יברכון ליה, מסדר יהא תמיד פתורא דא בברכאן עילאין ומשחא ורבו עילאה והקב"ה ישרי עליה, וחד אמר דא איהו שולחן דמלכא קדישא דפלניא קא מסדר קמיה פתורא דעילאי ותתאי יברכון ליה, מסדר יהא האי פתורא קמי עתיק יומין בהאי עלמא ובעלמא דאתי ע"כ. עם זה יהיה פירוש לחם פנים לפני תמיד, לחם פנים הוא לחמה של תורה שנאמר לכו לחמו בלחמי גי' פנים, ע' פנים לתורה, שיאמר ד"ת על השולחן, וחולקא דמסכני רמוז בפנים, כי פנים גימ' לעניך, א"כ לחם הפנים כאלו אמר ונתת לחם לענייך, אם תעשה כן לפני תמיד יהא האי פתורא קמי עתיק יומין, זהו לפני תמיד, הרי ב' דברים שאמר בזוהר שהם מילי דאורייתא וחולקא דמסכני רמוזים כאן, לחם העניים היה מתיש כח היצר הרע בטבע, כי רצה הקב"ה כי המלאכים המשמשים במרום אין להם יצה"ר כן הכהנים יהיו אוכלין קמעא ומתברך במעיהם כדי שלא יהא טרודים בצורך גופם, ולהורות כי לא על הלחם יחיה האדם:
<b>ובזוהר</b> כהני אתברכא כל מזונא דאכלי ושתן דלא לקטרגא בהו יצה"ר, דהא יצה"ר לא אשתכח אלא מגו מיכלא ומשתיא הה"ד פו אשבע וכחשתי ותפשתי שם אלהי, ומגו מיכלא ומשתיא יצה"ר מתרבי במעוי דבר נש, לחם דא מזונא דקא נפיק מגו שולחן מברך מזונא דכהני דלא ישתכח בהו מקטרגא לקטרגא לון למפלח בלב שלם להקב"ה, ודא אצטריך יתיר לכהני מכל עלמא ע"כ. ושאר כל אדם מתישין כחו בתורה כמו שאמרו ז"ל אם פגע בך מנוול זה משכהו לבית המדרש וגו'. וכמו שנאמר בלחם הפנים פנים כן נאמר בתורה פנים, שנאמר פנים בפנים דבר ה', לומר שכמו שלחם הפנים שהיו אוכלים הכהנים היה להתיש כח היצה"ר ולהתברך מזונם כן כל אדם בד"ת שאומר על שולחנו מתיש כח היצר ומתברך מזונו, ולזה רמז התנא שאמר כל שולחן שאמרו עליו ד"ת כאילו אכלו משולחנו של מקום, ואכילת שולחנו של מקום לא היתה כי אם לחם הפנים, לרמוז למה שאמרתי, ולזה היה השולחן בצפון להתיש כח הצפוני שהוא צפון במצפונו של אדם, וכן אז"ל לא ניתנה תורה אלא לאוכלי המן, שהוא מזון המלאכים שהיו אוכלים קמעא ומתברך במעיהם, כדי שיהיו פנויים לעסוק בד"ת ולא יצטרכו לחזר אחר מזון גופני, ולזה נקרא שלחן ששולח ברכתו משם, וכדי שיהיו פנויים מיצה"ר, שניים להם אוכלי תרומה, כי אחר שנתרמה ונקרא עליה שם ובירך חל עליה קדושה וברכה, קדושה להתיש כח היצר, וברכה שאוכלין קמעא ומתברך במעיהם, ובאמרם אוכלי תרומה ולא אמר אוכלי לחם הפנים רמזו על התורה תרומ"ה תרו"ם ה', תור"ה מ', שנתנה לארבעים יום, לזה אמר שניים להם אוכלי תרומה, שכמו שאוכלי תרומה מתישים כח היצר ומתברך המזון במעיהם, כמו שאמרתי מקריאת שם וברכה כן האומר ד"ת על השולחן. לחם הפנים, היו י"ב ככרות, שנאמר זה השולחן אשר לפני ה', כמנין זה, והיה מתחלק למשמרות משמר הנכנס נוטל ששה ומשמר היוצא נוטל ששה, הנכנסים היו חולקים בצפון והיוצאין היו חולקים בדרום, ובזמן שבא אחד מג' רגלים בשבת חולקים כל המשמרות בשוה, כן כתב הרמב"ם ז"ל בהלכות עבודת ב"ה. וראה כי הכל היו חולקים בכוונה ידועה, כי היו חולקים ו', וא"ו גימ' אח"ד, כדי שיהיה להם לב אחד לעבודת בוראם, והיו חולקים בצפון להתיש כח הצפוני, והיוצאים היו ג"כ חולקים ששה כדי שלא ישלוט עליהם לפי שיצאו, וכדי שיהיה להם לב אחד לעבודתו, וחולקים בדרום לפי שרוח הדרום קר שכבר נתקרר היצר, וכדי שיהיה לבם לדר רום, לפי שיצאו, וכדי שלא תפרד מהם הקדושה, וברגל חולקים כל המשמרות כדי שלא תשלוט עליהם היצר מחמת אכילה ושתיה של יום טוב, לח"ם פני"ם גי' ירח"ם, שהוא מרחם על הכהנים שהיו הולכים יחפים על הרצפה היה מרחם עליהם שלא יבאו לידי חולי מעים, לפי שהיו יחפים ובלי מלבוש והיו אוכלים בשר הרבה שהיה נכנס ברמ"ח איבריהם והיה מעכל כל אכילתם כדי שלא יבאו לידי גסות לב מרוב האכילה, לח"ם, חמ"ל עליהם ומח"ל להם עונותיהם, לח"ם פני"ם, למ"ד חי"ת מ"ם פ"ה נו"ן יו"ד מ"ם, גימ' הוא מברי"ח יצ"ר הר"ע הי"ה ע"ה, לח"ם פני"ם במ"ק גי' ג"ל, שהיה מגלה להם רזי תורה, כמו המן שהיה מגלה רזין, לחם הפנים שהוא לוחם עם היצר שהוא בפנים, וכן הפנים במ"ק עולה יצר רע, עה"מ:
<b>ועשית</b> קערותיו וכפותיו וקשותיו וגו' בא להורות לאדם דרך הנהגתו על שלחנו באכילתו ובשתייתו ובכוונתו ובכליו, ולא ימשך אחר תענוגי הגוף וידע שהוא מעומד לפני מלך ה' כמו שאמר דוד שויתי ה' לנגדי תמיד, וכ"ש בעת האכילה ששם צריך שיתגבר שלא יבא השטן אם ימשך אחר הנאת גופו, וכן אז"ל סעדת והנאתך משוך ידך הימנה, פירוש אם אותו מאכל הוא מתוק משוך ידך הימנו כדי שלא תמשך ותשכח העיקר שהוא מזון הנפש, ותחשוב שהגוף עיקר ותעשה הטפל עיקר ומהעיקר טפל אלא קודם כל דבר תשים מגמתך שהש"י עומד לפניך, שנאמר זה השלחן אשר לפני ה', ולזה קודם כל דבר אמור הברכה על אותו דבר, ואומר ברוך אתה לנוכח להודיע שה' הוא נגדו, ועל זה אמר שלמה כי תשב ללחום, פירוש לאכול לחם את מושל שהגוף מושל עליך, ואי אפשר בלתי להאכילו, בין תבין את אשר לפניך שהוא השי"ת שאומר ברוך אתה לנוכח:
<b>וכתב</b> רבינו בחיי ז"ל בספר שלחן של ארבע ז"ל, יצטרך האדם כשיאכל וישתה שיפנה מחשבתו ותהיה משוטטת בהקב"ה על כל לגימה ולגימה, כענין שכתוב ויחזו את האלהים ויאכלו וישתו, ותוכל ללמוד זה מדור המדבר, כי בהיותם אוכלים המן היתה כונתם משוטטת בשכינה ומתבוננים בענוה, על כן חייבה החכמה שיהא שיעור מזונם עומר שהוא עשירית האיפה, יתבוננו בעשירית שהיא נותנת טרף לביתה ומספקת מזון לכל נברא מעלה ומטה, ועוד רמז בעשירית האיפה שלא ימשך אחר המאכלים הערבים, לומר איפה מאכל מתוק וערב לומר הביאו, אי פה הוא, לז"א אמר עשירית תמדוד עצמך כמה תתאוה לאכול תאכל העשירית ממה שאתה אוכל כמו שאמר ז"ל סעדת והנאתך וכו'. ועל כן ראוי לאדם הירא את ה' שתהיה מחשבתו מקושרת עם העליונים ותהיה אכילתו לקיום גופו בלבד ולא ימשך אחר התענוגים, סבת אבדן הגוף והנפש וסבה שישכח את העיקר, כי מתוך האכילה והשתיה יגבה לבו, ויבא לידי מכשולות וחטאים גדולים ולעשות מעשים אשר לא נעשו, והנה אחי יוסף לא מכרוהו אלא מתוך אכילה ושתיה, ומטעם זה אמרה תורה שלא לאכול ביוה"כ שהוא יום דין לנפשות כי תהיה אכילתו סבה להחטיא את נפשו, ואפילו בדיני התורה אמר אכל ושתה אל יורה, כל זה ראיה כי האכילה והשתיה סבה להעביר האדם מדרך התורה והעבודה ולהשליך כל חקי השי"ת אחרי גוו, כל זה גרם לו שאכל ושבע, ולכך ציותה תורה ואכלת ושבעת וברכת, כלומר אחר שתאכל ותשבע ואתה קרוב לפרוק עול, וברכת את ה', באותה שעה תצטרך שתקבל עליך עול מלכותו יתברך לשמו, ע"כ קצור דבריו. לז"א קערותיו, שלא יסתכל בקערה אם היא של חרס והוא רוצה להיות מכסף, שאם הוא רודף אחר היתרונות יהיו כל ימיו מכאובים, כמו שכתב הוא ז"ל, מי שרודף אחר היתרונות יהיו כל ימיו מכאובים, ולא ישבע לעולם לפי שהיתרונות אין להם תכלית, ומי שרודף אחריהם הוא נגוע ומוכה בסנוירי הסכלות ובכל שקר יתגלע, אין צריך לומר שאין לו חלק בתורה, שאם הוא עשיר ורגיל לאכול ולשתות בכלי כסף וזהב סוף שימעט בעיניו זה וישתוקק ויתאוה לנופך ספיר ויהלום, ואם השיג כלי אחר יתאוה לב' ולג', וזה ללא תכלית, ועל כן יתחייב האדם לשים מדותיו שלא יהמה לבו אחר היתרונות ושיסתפק במעט. והנה התורה היא מעידה על יעקב אבינו שהיתה לו מדת ההסתפקות, ולא היה מבקש היתרונות אלא דבר הכרחי שנאמר ונתן לי לחם לאכול ובגד ללבוש ע"כ זהו קערותיו שלא יסתכל בקערה כמו שאמרנו, ולא במה שבתוכה שיתאוה למאכלים ערבים והשמנים, כמו שאמר התנא ואל תתאוה לשלחנם של מלכים, כמו שכתב הוא ז"ל שיצטרך שיחזר אחר המאכלים הדקים, שהרי לפי דקותם יתרכך השכל ויתפקח הלב, כמו שאמר רבא חמרא וריחני פקחין, שלא יתכוין אלא לפקוח עיני שכלו, ויזהר ממאכלים הגסים שהשכל יתעבה בהם וישחת מצלילותו וזכותו, וכבר שמענו שהיה בקדמונינו מי שלא אכל בשר בהמה לגסותה, והיה רוב אכילתו בשר עופות קטנים דקים, והיו מגדלים אותם בבית ונותנים להם מזונות ידועים, כדי לזכך בהם את המוח, ולהישיר בהם האיברים שהם כלי הנפש, כדי שתתעלה הנפש ותמצא תכונה לקבל התורה ע"כ. וכפותיו, הם כלי השתיה ג"כ כדי שלא יסתכל בהם אם הם זכוכית או כלי חרש, ויעלה בדעתו שאין ראוי לו לשתות בהם וילך לטרוח ולבקש כלים נאים, אלא יעריך עצמו שהוא חומר קורץ מאדמה, לזה אמר כפותיו כפי ערכו שהוא עפר מן האדמה, ולא במה שבתוכו שנאמר אל תרא יין כי יתאדם, אז"ל יתאוה לדם, וי"ג ווי"ן נאמרו על היין, ומחלל האדם שנאמר ויחל נח, אז"ל שירד מקדושתו ונעשה חול, ואחר שהיה זך נעשה איש אדמה עפריי חומריי גס, וכן קערותיו היינו קערות הראויות לו חומריות כמוהו כמו שהוא מחומר. קשותיו, הוא בשאר מדותיו שהם צריכות לשלחן שלא יהא קפדן, קשותיו מלשון קושי, ובפרט אם יהיה שם אורח או אכסנאי או עני על שלחנו שלא יראה פנים זועפות, גם שלא יהא גרגרן, גם שלא יעשה דברים שממאס חבירו, שלא ישוך פרוסה ויתן לחבירו, וגם לא ישתה מהכוס ויתן לחבירו, ולא ילקט פירורין ויניחם על השלחן שכל אלו הדברים מביאים לידי אנינות הדעת, ואמרו ז"ל על פסוק כי על אלה יביאך האלהים במשפט זה הרק בפני, חבירו או הורג כנה בפני חבירו, וכן לא יבצע פרוסה פחות מכזית ולא יותר מכביצה, ולא ישתה כוסו בבת אחת, וכן שאר מדותיו, וזהו קשותיו שישוה מדותיו, כמו איתקש להדדי בלשון גמרא, וכן לא ידבר שום דבר קושי כגון דברי תפלות ונבלה, כי הקב"ה בחר בשביעיות, בחר בשבת שהוא יום ז', ובשמטה שנה שביעית, וביובל אחר ז' שמטות, וכן בחר ממין האנושי משה רבינו ע"ה. שהוא שביעי אברהם יצחק יעקב לוי קהת עמרם משה, וברא ז' רקיעים ובחר בשביעי שהוא ערבות, וכן ברא באדם שבעה נקבים ב' עינים ב' אזנים ב' נחירים ובחר בז' שהוא הפה וכמו שכתב הרב ז"ל כי ידוע שלא בחר בו מפני אכילה ושתיה אלא לעבודתו, כשבא עת האכילה שהיא עבודת הגוף שם צריך לזכור עבודתו, וכן קשותיו עם האותיות גימ' עבודת השם, כמו שאמר הרב ז"ל על כל לגימא ולגימא תהיה מתשבתו משוטטת בהקב"ה, כענין שכתוב ויחזו את האלהים ויאכלו וגו'. ומנקיותיו שינקה האדם עצמו קודם שישב על השלחן ויבדוק נקביו, ומכאן תדע ששלחנו של אדם היא עבודתו ית', שכמו שהצריכוהו שיבדוק נקביו לתפלה כן הצריכוהו גם כן לשלחן, כל זה להודיע שהקב"ה מצוי על שלחנו של אדם, ולכך צריך לישב באימה ביראה כמו מי שיושב בתפלה, וכן הוא שבכל מקום שיש ד"ת שם השכינה שורה, שנאמר בכל מקום אשר אזכיר את שמי אבא אליך וברכתיך, והוא מזכיר שמו בברכותיו ומיחד שמו, שברכות השלחן הם ו', ברכת נטילת ידים, ברכת המוציא, וד' של ברכת מזון, וא"ו במלואה אחד, עוד ו' עם מנינה ששה גימ' תורה, לומר שמי שאי אפשר לו לומר דברי תורה הו ברכות הם נחשבים כאלו אמר דברי תורה, זהו מנקיותיו שהיא התורה שמנקה את האדם מכל עונותיו, כמו שאמרו ז"ל גדולה תורה יותר מכל קרבנות, שנאמר זאת התורה לעולה למנחה לחטאת, פירוש לא עולה לא מנחה לא חטאת וגו', שאין צריך לא עולה ולא חטאת. אשר יוסך בהם, רמז על המפות שאוכל עליהם שיהיו נקיים וטהורים שלא יהיו צואים, שכן אמרו חז"ל כל האוכל על כלים צואים עובר על לא תשקצו את נפשותיכם. זה"ב נוטריקון זן הוא בריותיו, לומר שאם יש עני על שלחנו לא יעלה בדעתו לומר שמשלו הוא אוכל, אלא זימנו הקב"ה אצלך כפי מה שעלה בשקול דעתו של, מקום ב"ה, כדאיתא בכתובות (דף ס"ז:) ההוא דאתא לקמיה דרבא, א"ל במה את סועד, פירוש מה אתה רגיל לעשות סעודתך, א"ל בתרנגולת פטומה ויין ישן, אמר ליה ולא חיישת לדוחקא דצבורא, אמר ליה אטו מדידהו קא אכילנא מדהקב"ה קא אכילנא שנאמר עיני כל אליך וגו' את אכלם בעתו בעתם לא נאמר אלא בעתו מלמד שכל אחד ואחד מזמין לו הקב"ה אכלו בעתו, אדהכי אתאי אחתיה דרבא דלא הוה חזי לה תליסר שנין ואתיא ליה תרנגולת פטומא ויין ישן, אמר מה דקמאי, אמר ליה נעניתי לך קום אכול, הרי שהקב"ה זימן לו בבית רבא, וכשאמר לו לא חיישת לדוחקא דצבורא נזדמן ע"י אחותו, והרגיש רבא שחטא ואמר נעניתי לך, זהו זה"ב זן הוא בריותיו, לומר שהוא זן, לא בעל הסעודה, כמו שהיה אברהם אבינו אומר לאורחים כשהיו מברכין לו אומר להם וכי משלי אכלתם משל אלהי עולם אכלתם, וידע שהעני עשה עמו שהאכילו, כמו שאמרה רות שם האיש אשר עשיתי עמו, אני עשיתי עמו והוא לא עשה עמי. ועוד זה"ב, זן העולם ברחמים, שהוא זן לכל אחד ואחד כרצונו שנאמר ומשביע לכל חי רצון, כל אחד ואחד כפי רצונו, וכל זה מרוב רחמיו וחסדיו, שהרי יום שעשו העגל ירד המן, ומי שעושה זה, זה"ב נוטריקון זה הוא ברוך, וטהור ממחשבות רעות. ואמר תעשה אותם, לומר שאם התחיל לעשות אחד מאלו הדברים הקב"ה מבשרו שיעשה כלם, בא לטהר מסייעין אותו, וכתיב אתם לומר כאלו אתם עשיתם עצמכם:
<b>ואמר</b> בשולחן אמתים ארכו ואמה רחבו ואמה וחצי קומתו, ולא נזכר חצי כי אם בקומה. הטעם הוא, כי הארון הוא רמז לתלמיד חכם שצריך להשפיל עצמו כאילו אינו שלם אלא חצי בין באורך שהוא כלפי העם, שהם רחוקים ממנו, שהאורך הוא יותר רחוק מן הרוחב, ורמז שישפיל עצמו בפניהם, בין בקומה שהוא כלפי הקב"ה, אבל שלחן שהוא רמז למלכות צריך שינהוג נשיאות ומלכות, ולא יראה שפלות כדי שתהא מוראו על הכל אפי' על קרוביו ובני משפחתו, שהתורה אמרה שום תשים עליך מלך, ש תהא אימתו עליך, וכן צוה רבינו הקדוש לרבן גמליאל בנו וא"ל נהוג נשיאותך ברמים, בקומה, שהוא רמז כלפי הקב"ה, אמר ואמה וחצי צריך שישפיל עצמו, ולא יחשוב אלא כאילו הוא חצי כדי שלא יגבה לבו כי האדם שהוא קל הדעת כשנותנים לו איזו מעלה או איזו שררה מיד זחה דעתו עליו, אבל מי שיש לו שכל ודעת ידע ערכו, וידע שאותה מעלה או אותה שררה שניתן לו אינה תמידית, לפי שהוא כלה ואבד ובאבדו תאבד מעלתו עמו, וידע שהזמן הוא כלו מקרה ופגע, ואינו יכול לעמוד כנגד שום מקרה ממקרי הזמן א"כ איך יתגאה, אלא יחשוב עצמו כאין, כמו שאמר אברהם אבינו עם כל המעלה שנתן לו אמר ואנכי עפר ואפר, ומשה רבינו אמר ונחנו מה, ודוד המלך ע"ה אמר ואנכי תולעת ולא איש, אבל העכו"ם כשנותן להם איזו מעלה לפי שהם שוגים בהבלי הזמן טח מראות עיניהם וחושבים שיתמידו באותה מעלה, ואינם שמים לב מי הוא שנתנה להם, כי אם היו באים לידי חשבון זה היו מבינים שמי שנתנה להם יכול להסירה מהם, ולזה אמר פרעה הרשע מי ה' אשר אשמע בקולו, וכן חירם אמר מושב אלהים ישבתי, וכן נבוכדנצר אמר אעלה על במתי עב וגו', לזה בא הרמז כאן ואמה וחצי, לומר שאין גבהות לפני. המקום, לזה אמה ולא אמתים וחצי ולא שלם, וכן אמרו ז"ל בענין הכריעות בברכות, הדיוט כורע באבות תחלה וסוף והודאה תחלה וסוף, וכהן גדול תחלת כל ברכה וסוף כל ברכה, והמלך כיון שכרע שוב אינו זוקף עד שיגמור, כל זה כדי שלא תזוח דעתו, לא הכהן בראותו שהוא גדול מאחיו, ולא המלך. וברוחב שלא נאמר בו חצי אמה היה לומר שיקרב קרוביו:
<b>ועשית</b> מנורת זהב. הקדים השלחן למנורה, לפי שהשלחן ממנו מזון הגוף, וא"א לאדם לעבוד ה' בלא בריאות הגוף, ואם אין גוף אין נשמה, וקודם בא הגוף ואח"כ כשיגדל ויבא לקיום המצות תבא הנשמה, ולזה אמר ועשית שלחן, אני בראתי לך גוף עיר פרח ואתה תתקן אותו ותזככו בקיום המצות כמ"ש פרשת בראשית, אשר ברא אלהים לעשות, ע"י אדם, תלה שלימות הבריאה על ידי בשר ודם, וזהו אשר תעשו אותם האמור במצות כתיב אתם כאלו עשיתם עצמכם. וזהו אומרם ז"ל כביכול כאילו נעשה שותף להקב"ה, אמר כן בהרבה דברים. וכן אחר כך צוה על המנורה שהיא רמז על הנשמה שהיא מאירה לגוף, מנרת בגימ' נ"ר הנשמה מ', ר"ל התורה שנתנה למ' יום, וכן נר הנשמה שהיא אצולה מאתו יתברך, זהו מנרת גימ' נר הנשמה בכחי, וכן הוא אומר נר ה' נשמת אדם. מקשה, גימ' תמה, תמה גדול איך עומדת הנשמה בגוף. ולזה בא הרמז בכחי, ולזה היתה המנורה נוכח השלחן לומר שאם אין קמח אין תורה ואמר תיעשה מלא יו"ד, מכאן עשה שלמה י' מנורות, ואמר תיעשה ר"ל שלא תשלם עשיית המנורה עד שיבא שלמה ויעשה העשר מנורות אז תושלם, ולזה אמר תיעשה גימ' ת"י שלמה, שיבא הוא ויעשה, כי אז הושלמו העשר והאירו, תיעשה גימ' שלימות עם המלה, לומר שהשלימות הוא לעתיד על ידי שלמה לא עתה, לז"א תיעשה, וכן אמרו ז"ל על ותשלם כל המלאכה האמור בשלמה ארז"ל ותשלם המלאכה אין כתיב כאן אלא ותשלם כל המלאכה מלאכת ששת ימי בראשית שלמה, מכל מלאכתו אשר ברא אלהים לעשות, ועשה אין כתיב כאן אלא לעשות, ע"י שלמה, וכיון שבא שלמה ובנה בית המקדש אמר הקב"ה עכשו שלמה מלאכת שמים וארץ, לכך נקרא שלמה ע"כ. וכמו שמלאכת שמים וארץ נשלמו על יד כן מלאכת המנורה נשלמה על ידו, ולזה אמר תיעשה לא אתה אלא על ידי שלמה:
<b>ועוד</b> אמרו חז"ל במדרש, ויעש את מנורת הזהב עשר כנגד עשרת הדברות, וכל מנורה היו בה ז' נרות הרי ע' כנגד שבעים אומות, שכל זמן שהנרות דולקות היו מתכבשין, ומיום שכבו הנרות נתגברו, ותורה נמשלה לנר, שנאמר כי נר מצוה ותורה אור ע"כ. והכונה היא לפי שבזמן שלמה היה שלום בעולם והיו כל האומות כבושים תחת ידו, אבל מזמן המשכן עד שבא שלמה כבשו ז' אומות, לזה היתה מנורה אחת שיש בה ז' נרות לכבוש ז' אומות של ארץ ישראל. ואמרו ותורה נמשלה לנר לומר שבזמן הזה אנו כובשים אותם בתורה שהיא שבעה ספרים, שנאמר חצבה עמודיה שבעה שחשבו ס' במדבר ג' ספרים, ולזה אמר מנרת בסמיכות לומר שהיא סמוכה למנורה אחרת שהיא התורה, זהב היא התורה שנאמר הנחמדים מזהב וגו':
<b>עוד</b> אמר ועשית ותיעשה. לומר שבעשיית התחתונים ישלמו העליונים, כמו שאמר בזוהר פעמים רבות באתערותא דלתתא אתערותא דלעילא, לזה ועשית בעשייתך של מטה תיעשה של מעלה, לזה אמר מנורת בסמיכות, כי אינה סמוכה לזהב, שאם סמוכה לזהב היה לה להיות טעמה במקף ומנורת טעומה בטרחא, לומר שהיא סמוכה למנורה העליונה הנעלמת, ולזה ו' פעמים נזכרה מנורה רמז לששה קנים יוצאים מצדיה של עליונה, והבן:
<b>ובמדרש</b> תנחומא אמר שהמנורה בז' נרות הם ז' כוכבי לכת. וכתב רבינו בחיי ז"ל, ביאור זה כי ז' כוכבי לכת הם נרות ברקיעים ופועלים בשפלים ומנהיגים עולם השפל תמיד ביום ובלילה, והנר האמצעי הוא כנגד גלגל חמה שהוא תדיר באורה והוא אמצעי לז', על דרך שצ"ם חנכ"ל:
ועוד יכולין לומר שהמנורה היא התורה, כמ"ש המדרש שנאמר כי נר מצוה ותורה אור, וששה קנים יוצאים מצדיה היא תורה שבעל פה שהיא ששה סדרי משנה, והכפתורים והגביעים והפרחים הם ברייתא וספרא וספרי:
ודע שהגביעים היו כ"ב, והכפתורים י"א, והפרחים ט', צרף הכל יעלה מ"ב, ה' ב"ם, וב"ם במ"ק ו', וא"ו גימ' אח"ד, לומר לך שהכל אחד ואחדות אחד, ולזה היתה ככר לא פחות ולא יותר לרמוז על האחדות, וזהו כלה מקשה אחת, מקשה במ"ק אחד:
עוד נאמר כי האדם הוא רמז לקנה אמצעי שעולה עד המוח, וג' קני מנורה מצדה אחד היא היד שיש בה ג' פרקים, ושבעה נרותיה עליה הם ז' נקבים שבראש, ב' עינים, ב' אזנים, ב' נחירים, והפה הוא הנר המערבי, ששם עריבות המאכל, ומלקחיה ומחתותיה הם האצבעות שלוקח בהם ומחתה בהם, פירוש מקבל על ידם שכר ועונש, ופירוש מלקחיה שלוקח שכר, ומחתותיה פירוש עונש כמו היחתה איש אש בחיקו, ולזה היו ימין ושמאל:
<b>ומה</b> שהיתה בדרום להורות לאדם שעיקר דירתו הוא למעלה, דרום דר רום, כמו שאמר כי גרים ותושבים אתם עמדי, הישוב העקרי הוא עמדי, וגרים בעוה"ז כמו גר שבא לעשות סחורה ולהוליכה לארצו כי שם ביתו, וזהו ותושבים אתם עמדי, הישוב העקרי שלכם הוא עמדי בעולם הבא, וזהו דרום דר רום שעיקר הדירה היא ברום שהוא למעלה:
<b>ועוד</b> היתה בדרום לפי שהיא רמז לתורה. כמ"ש במדרש והחכמה מאין תמצא, היא בדרום כאומרם הרוצה להחכים ידרים. ודע כי הפתח היה במזרח וכשהיה כהן נכנס היה שמאלו לדרום וימינו לצפון ופניו למערב, יבא שמאלו לימינו של עולם שהוא הדרום וימינו לשמאלו של עולם שהוא הצפון, יבא שמאל לימין וימין לשמאל, ולעולם הוא כן, כי דרך כניסתו הוא יוצא, הכל הוא להורות כי ימין כלול בשמאל ושמאל בימין, והכל אחד, והיה הכהן נכנס וימינו לצפון שהוא שמאל עולם, הרי ימין ושמאל שמאל וימין, ופניו למערב ששם מתערב הכל והבן. וזהו שויתי ה' לנגדי תמיד, כי היה יוצא דרך כניסתו, ותמיד היה לנגדו המערב ששם השכינה, כי מימינו שהוא הצפון שהיה לימינו בכניסתו, כמ"ש שהיה שם השלחן והוא רמז למלכות ולמעלה ושררה ואולי אתגאה, אמר על זה בל אמוט כל עוד שנגדי השכינה:
<b>וראה</b> ועשה בתבניתם. לפי שאמר ככל אשר אני מראה אותך את תבנית המשכן ואת תבנית כל כליו, אמר ב"פ תבנית, לזה אמר אחר הארון והשלחן והמנורה שהם כלים הפנימיים אמר בתבניתם אשר אתה מראה, ואחר צווי המשכן אמר והקמות את המשכן אשר הראית בהר, ואחר צווי מזבח העולה שהיה בחוץ אמר כאשר הראה אותך וגו', לפי שכל אחד יש לו כוונה אחרת בעשייתו מה שאין באחר, לכן אמר לשון אחר, אחר צווי הארון והשלחן והמנורה אמר אשר אתה מראה, ואחר המשכן אמר אשר הראית, ואחר מזבח העולה אמר כאשר הראה אותך בהר, כל זה הוא להורות שכל אחד ואחד הראה לו הקב"ה למשה והודיענו מה היא הכונה בכל אחד ואחד, אבל באלו הג' כלים שהם ארון שלחן ומנורה ובפרט הארון שהיה לפני ולפנים והיתה הפרוכת מבדלת בינו, וכל כוונת עשיית המשכן הוא להיות כלים אלו בתוכו והמשכן יגין עליהם, לזה נאמר בהם וראה ועשה בתבניתם, לא כתבניתם בכ"ף הדמיון אלא בתבניתם ממש, כמו שאמר ז"ל כשהראה לו הקב"ה משכן וכלים מאש שחורה ומאש לבנה, אמר לו משה וכי מאין לי אש שחורה אש אדומה אש לבנה אש ירוקה. ועל פי דרכנו נבין למה ד' אשות אש שחורה אש אדומה אש לבנה אש ירוקה, אלא הם רמז לאותיות, שכשם שהודיעו הקב"ה שכשיעשה המשכן והכלים שיעשה אותם ויכוין בהם באותיות ה', וכל אות ואות יש לו כונה, אש לבנה היא היו"ד של שם, ששם הרחמים אע"פ שיש בה דין היא רחמים וקרובה לרחמים יותר. ויש מי שפירש שאש שחורה רומז אליה וסימנך ישת חשך סתרו, והיו"ד היא נקודה סתומה אין לה תוך, לרוב העלמותה ומרוב הבהירות שאין אנו יכולים לדעת מהותה היא חושך בערכנו. אבל רוב המפרשים שאש שחורה היא בכ"י, וסימנך שחורה אני ונאוה, ואש אדומה בה"א ראשונה דדינין מתערין מינה, ואש ירוקה היא בוא"ו שבשם שהוא קו ירוק, ויש אומרים שאש ירוקה היא ביו"ד וסימנך ונטה עליה קו תהו, שהוא דבר המתהה, בין למר ובין למר הד' אשות הם רומזים לד' אותיות שבשם:
נחזור לעניננו שאמר לו משה מאין לי אלה, האשות, אמר לו אתה בשלך ואני בשלי אם כן בערך שאתה בשלך הוא תבנית שאינו ממש, ובערך בשלי אמר בתבניתם בב' ולא בכ"ף הדמיון, אלא בשלי ממש, ר"ל על פי הכונה באותיות ה':
ועוד נאמר בשנוי הלשון, התחילת הצווי אמר ככל אשר אני מראה אותך את תבנית, לפי שתמצא פרשת ויקהל אמר ויקרא משה אל בצלאל ואל אהליאב ואל כל איש חכם לב לקרבה אל המלאכה לעשות אותה, אח"כ אמר ויעשו כל חכם לב בעושי המלאכה את המשכן גו', אמר ויעשו בלשון רבים, ובפרטות העשיה אומר בלשון יחיד ויחבר את חמש היריעות, ויעש לולאות, ויעש יריעות עזים, ויעש קרשי נחושת, ויעש את הקרשים, כן עשה לכל קרשי המשכן, וארבעים אדני כסף עשה, ולצלע המשכן עשה, ויעש בריחי, ויעש את הפרוכת, ויעש לה, ויעש מסך, הכל בלשון יחיד, ובתחלת הענין אמר ויעשו בלשון רבים. אלא הם היו עושים הדברים הגשמיים, והוא היה מרכיב עליהם הרוחניים בכונתו, שהם הנשמה להם, לזה אמר ככל אשר אני מראה אותך בפרט, וכן תעשו בשתוף, הם הגשמיים ואתה הרוחניים בכל אחד, וראה ועשה בתבניתם שתראה להם הצורה והם יעשו עשיה, זהו אשר אתה מראה, אתה מראה להם והם יעשו. וכן נאמר בפרשת ויקהל, ויעש בצלאל את הארון, ויעש את השלחן, ויעש את המנורה, ואע"פ שהם יעשו, וראה ועשה אתה ג"כ תעשה את הרוחניים, וגם במזבח אמר נבוב לוחות תעשה, אתה תעשה מזבח רוחני, כאשר הראה אותך כן יעשו הגשמיים, ולפי שאין בעשיית המשכן כ"כ טורח ולא חכמה, לא אמר כמו שאמר בארון בשלחן ובמנורה אשר אתה מראה שאין צורך שתראה להם:
<b>ובמדרש</b> וראה ועשה, וכי משה עשה המשכן והלא כתיב ויעש בצלאל ואהליאב, אלא משה ללמד ובצלאל למעשה, מכאן אז"ל ליתן שכר למעשה כעושה, שכן מצינו במשה שצוה שיעשה בצלאל למלאכת המשכן והעלה עליו הקב"ה כאילו עשאו שנאמר ומשכן ה' אשר עשה משה במדבר ע"כ:
<b>ואת</b> המשכן תעשה. לא אמר ועשית משכן, לפי שכבר קדם הצווי שאמר ועשו לי מקדש, ואמר המשכן בה' הידיעה כמ"ש שיעשה הוא הרוחני והם יעשו הגשמי, לזה אמר ואת המשכן הידוע תעשה אתה ולא אחר, ולזה אמר עשר ולא אמר עשרה כי עשר היינו שער, הראה להם השער שיכנסו בו תחלה. יריעת, אותיות רעיתי, פרנסתי, כמו האלהים הרועה אותי והבן. ולזה התחיל בצווי היריעות כי דרך העולם כשבונים בית בונים תחלה הכותלים ואחר כך עושים התקרה, כן בכאן היל"ל תעשה הקרשים, שהם הכותלים ואחר כך היריעות שהם מאהילים מלמעלה, אלא לרמוז למ"ש שקודם יכנסו מהשער ולזה התחיל מן היריעות של תכלת וארגמן, כי המשכן היו לו ד' כסויים, ויש אומרים ג' כסויים, אחד של תכלת וארגמן, וכסוי אחד של יריעות עזים, ואחד של עורות אילים מאדמים, ואחד של עורות תחשים, שנאמר ועשית מכסה לאהל עורות אילים מאדמים ומכסה עורות תחשים מלמעלה, ויש אומרים מכסה ומכסה, ויש אומרים אחד היה חציו של עורות אילים וחציו של תחשים וכלם כונתם אחד, כי האומר ד' היו נגד ד' אותיות השם, והאומרים ג' נגד שם יה"ו. והתחיל בתכלת כי הוא תכלית הכל והכל כלולים בה, ולזה היא מארבעה מינים, שש תכלת וארגמן ותולעת שני, וכל חוט כפול לששה, הרי ד' מינים כשהם שזורים יחד הם כ"ד, וחוט של זהב עם כל אחד ואחד שנאמר וירקעו את פחי הזהב וגו' לתת בתוך התכלת ובתוך הארגמן ובתוך תולעת השני, הרי כ"ח חוטים הכל ברמז, הם ד' ושזורם כ"ח, וכל היריעות ד' באמה רוחב וכ"ח אורך, והם עשר, כי השם הוא ד' אותיות והם עשר אותיות כזה, יו"ד ה"א וא"ו ה"א, ומלוי המלוי יו"ד וא"ו דל"ת, ה"א אל"ף, וא"ו אל"ף וא"ו, ה"א אל"ף, הם כ"ח אותיות. ולזה היו ד' מינים תכלת וארגמן ותולעת שני ושש, התכלת רמז לה' אחרונה, וארגמן רמז לוא"ו, ארגמן אגר מן, שנתן להם לישראל בשכר שהלכו אחריו במדבר מן, זהו ארגמן, והמן הוא מן השמים והבן. ותולעת רמז לה' ראשונה, כי שני בא"ת ב"ש גימ' אמי, תולעת שני כאילו אמר תולעת אמי, ושש היה לבן רמז על היו"ד זהו מעשה חושב כי הכל במחשבה ובכונה. ומכסה של יריעות עזים היו שלשים באמה באורך ורוחב ארבע באמה, על שם אדני כזה, אל"ף למ"ד פ"א, דל"ת למ"ד ת"ו, נו"ן וא"ו נו"ן, יו"ד וא"ו דל"ת, אם כן שם אדנות באורך עולה ל"ד אותיות, הרי אורך שלשים באמה ורוחב ד'. וזה לשון הזוהר פרשת פקודי (דף רלג) ז"ל שמונה ועשרים באמה איהי אורכא כ"ח אמה ופותיה ארבע, אשתכח חד דאיהו ל"ב, ואינון ל"ב שבילין לקבל ל"ב שבילין דנפקין מלעילא וכל אינון ל"ב שבילין כלילן בשבע ברזא דשמא קדישא. ואי תימא הא כתיב מדה אחת לכל היריעות, ודאי מדה אחת איהי אע"ג דאתפשט אמה בתר אמה ודא בתר דא וכולא ברזא דבוצינא דלעילא קא אתיא למהוי עילא ותתא משחתא חדא, ודא איהו משחתא דאיהי בקדושה יתיר בגין דאית משחתא אחרא דאיהי לגו דהא במשחתא אחורא דחפיא על דא וסלקא בחושבנא ד"ל ולגו כחושבנא ל"ב, ודא איהי רזא דחפיא דא על דא ל"ב לגו ד"ל, (איהו קיימא לגו ד"ל), איהו קיימא לבר בגין דהא משחתא קדמאה דאיהי קדישא בגוונין קדישין דאינון שש משזר ותכלת וגו', אילין גוונין קדישין וכל חושבן דיליה סלקא לחושבן ל"ב, ומשחתא תנינא דאיהו לבר לחפיא על דא איהי סלקא לחושבן ד"ל ודא איהי רזא דכתיב אשרי משכיל אל דל ביום רעה ימלטהו ה', ע"כ:
<b>וכתב</b> הר' מנחם ריקנאטי ז"ל. ואת המשכן תעשה עשר יריעות רומזים לעשר ספירות, ואורך היריעה כ"ח אמות ורחבה ד' ובין הכל ל"ב רמז לל"ב נתיבות חכמה, והיו ה' נגד ה', כי ה' אחרונות שואבים מן ה' ראשונות והיה חבורם ע"י לולאות וקרסים דוגמת משפיע ומקבל, ובחבורם היה המשכן אחד, והיו הלולאות נ' נגד נ' שערי בינה ע"כ. ולז"א המשכן הידוע שהוא משכן העליון, כי כוונת הבריאה היתה לדור, בתחתונים ויהיה המשכן עשוי ע"י הקב"ה, אבל אחר שקלקל אדם צריך שיהיה התקון על ידי אדם, המשכן, מה שכן, מ"ה שהוא אדם בגימ', שכן ע"י השכין שכינה בתחתונים, ומה שהתחיל בו' שאמר ואת המשכן, אמרו בזוהר רבי חייא פתח עוטה אור כשלמה נוטה שמים כיריעה האי קרא אוקמוה כד ברא קודשא בריך הוא עלמא אתעטף בההוא אור קדמאה וברא ביה שמיא, ות"ח אור וחשך כחדא הוו אור מסטרא דימינא וחשך מסטרא דשמאלא מה עבד קב"ה שתף לון כחדא וברא מנהון שמים, מאי שמים אש ומים וכד אתכללו כחדא מתח לון כיריעה ועביד מנהון את וא"ו ודא אקרי יריעה ויריעות, דהא את דא אתפשט מניה נהירו ואתעבידו יריעות ה"ה דכתיב ואת המשכן תעשה עשר יריעות, ושבע רקיעין אינון מתיחן גניזין בגניזו עילאה וחד רקיעא דקיימא עלייהו, והאי רקיע איהו גניז ונהיג לכלהו ונטיל לון במטלניהון כל חד וחד כד קא חזי ליה ומהאי רקיע ולהלאה לית מאן דישגח ואית ליה לבר נש למסתם פומיה ודלא למללא, עשר יריעות אינון דאינון עשר רקיעין ומאן אינון רקיעין דמשכנא דאינון עשר, וקיימן למנדע לחכימי לבא מאן דינדע אסתכל בחכמתא סגיא וברזין דעלמא ואסתכל לעילא בההוא אתר דכל חד וחד אדבק ביה, בר תרין אינון דקיימין בימינא ובשמאלא ואינון גניזין בהדי שכינתא:
<b>ולהבין</b> זה המאמר צריך שתדע שהמשכן היה ארכו שלשים, שהיו עשרים קרש וכל קרש היה אמה וחצי, ורחבו עשרה שנאמר והיו שמנה קרשים הם י"ב אמות ב' אמות לכסות עובי הכותלים נשארו י והיריעות הם עשר, חמש חוברות אשה אל אחותה וחמש חוברות וגו', וכשתפרוש אותם אורכם על רוחב המשכן יהיה נראה מהם ה' אל קדש שנקרא אהל מועד שרחבו כ' אמה, וב' וחצי על קודש הקדשים יבא רחבם עשר אמות ועשר אמות על אחורי המשכן, אם כן המאהיל על המשכן היה ז' וחצי, ולזה אמר וז' רקיעים אינון מתיחן וחד רקיע דקיימא עליה היא יריעה שמינית היה חציה לגו חציה לאחורי המשכן, זהו אומרו והאי רקיע איהו נהיר לכלהו ונטל לון במטלניהון כל חד וחד כדקא חזי ליה, שהוא מחבר הז' והג' שהיא הבינה שעליה התחיל המאמר, ואמר דכד ברא קב"ה עלמא אתעטף בההוא אור קדמאה שהיא החכמה וברא שמים, כי אלהים דבראשית רומז אליה ואור וחושך הם חסד ופחד, שתף לון כחדא וברא חמים, שהוא ת"ת גניז טמיר ונהיר לכלהו. כמו שאמר מתח לון כיריעה ועביד מנהון את ו', הה"ד ואת המשכן תעשה, והאי רקיע שהוא הבינה גניז וטמיר ונהיר לכלהו כל חד כדקא חזי ליה מהאי רקיע ולהלאה ולית מאן דידע וגו', ואמר מאן דינדע בהו אסתכל בחוכמתא סגיא ואסתכל לעילא בההוא אתר דכל חד וחד אדבק ביה, הם ה' יריעות חוברות שהן נראין בקדש שהוא אוהל מועד בר תרין אינון דקיימין הם ב' יריעות שהם מכסין על קדש הקדשים, ועליהם אמר ואינון גניזין בהדי שכינתא שהיא הבינה, והם חסד ופחד אלו ז' רקיעין, ומהשמנה לא היה נראה כי אם חציה, כמ"ש כהגלות נגלות חציו נגלה וחציו כמוס, זהו מהאי רקיע ולהלאה לית מאן דידע, ואית ליה לבר נש למסתם פומיה וגו', והבן:
<b>ועשית</b> יריעות עזים וגו'. במדרש ר' יודא ורבי נחמיה רבי יהודה אומר חיה גדולה טהורה גדילה היתה במדבר וממנה עשה יריעות וגו', ורבי נחמיה אומר מעשה נסים היתה ולשעה נגלית ונגנזה, תדע לך שכן כתיב אורך היריעה שלשים באמה מי מביא לך יריעה של שלשים אמה מכאן אתה למד כדרבי נחמיה שהיה אומר מעשה נסים היתה ולא ביריעות אלא אף הקרשים היו מעשה נסים ע"כ. ויש לשאול מי הכריחו לר' יהודה לומר שהיא חיה כי סתם עזים הם מין עזים מין בהמה, ולר' נחמיה ג"כ שאמר מעשה נסים היתה מי הכריחו לומר כן והלא עושין כמה מיני בגדים מן שער של עזים, וכן הראיה שמביא שאמר הכתוב אורך היריעה שלשים באמה וגו', זו אינה ראיה על העזים שהם מעשה נסים אם הנס היה באריגתן אינו מוכרח שיהיה גם הנס בעזים, אלא ההכרח הוא שאין לומר שהעזים הם עזים ממש, לפי שהעזים הם מסטרא דשמאלא, ואין ראוי לעשות מהם כסוי על המשכן, בפרט שהיו עודפות על התחתונות, שהתחתונות היו עשר ואלו עשתי עשרה, והתחתונות היו אורך כ"ח אמה ואלו שלשים באמה, ואלו היו נראים והתחתונות היו מכוסים, ואיך אפשר שיהיו מן עזים שהן חלקו של עשו שלזה היה חלקו של עזאזל שעיר, וכן על חטא ע"א אמר ואם נפש אחת תחטא בשגגה והקריבה עז, וכן תמצא בפ' שלמים אמר ואם זבח שלמים קרבנו אם מן הבקר הוא מקריב וגו', ואם מן הצאן קרבנו לזבח שלמים, ובע"א אמר ואם עז קרבנו והקריבו לא אמר לזבח שלמים לפי שאינו חביב כ"כ לפני הקב"ה, א"כ לזה אמר שאינה אלא מין חיה טהורה והיתה גדילה במדבר לומר שגדילתה היתה ג"כ במקום טהור מקום שהן חונים שם, ורבי נחמיה אמר שהיתה מעשה נסים, תדע שמה שיצא ממנה היה בו מעשה נסים, משם תדע שגם היא מעשה נסים, ונגנזה לומר שהיא עומדת, וכן אותיות עזים הן בחילוף א"ת ב"ש ג"כ עזים, לומר שהן עומדות לעולם, לזה היו יתרים על הראשונים בין באורך בין ברוחב, ולזה היה מכסה עורות אילים מאדמים ומכסה עורות תחשים מלמעלה שגם הם נבראו לשעה ונגנזו:
<b>ועשית</b> את הקרשים וגו'. הקרשים היו מ"ח כנגד י"ב צרופי הוי"ה שהם מ"ח אותיות, לומר שהכל קשר אחד וכולם מקושרים באחד, ולזה אמר את הקרשים בה' הידיעה. ואודיעך סוד הקרשים, קר"ש עולה ש"ש, ב"פ מצפ"ץ, הוי"ה בא"ת ב"ש מצפ"ץ, ושם אלהים עולה מצפ"ץ כזה, אל"ף למ"ד ה"י יו"ד מ"ם, הרי חבור שני שמות, והסוד ה' הוא האלהים. והקרש היו לו ב' ידות סוד וא"ו ומשך וא"ו, ואורך הידות היו נכנסים באדנים אמה נשאר מקרש ט' אמות, ואדם במ"ק ט', וגם מאל"ף עד ט' במספר כללי עולה אדם, והיו נכנסים באדנים, הרי חבור שני שמות שהם מצפ"ץ מצפ"ץ, באדנים שהיא כ"י שהם שמאלו תחת לראשי וימינו וגו', זהו מצופים זהב לרמוז על מצפ"ץ, וכן קרש במ"ק ו' והיא ו' של יעקוב, וקרש במ"ק עם ג' אותיות ט', אדן במ"ק י', לרמוז לחבור שכינה עילאה עם הארץ שהיא כ"י נשלמו העשר, היינו קר"ש קש"ר, שצריך לקשר ולחבר האהל להיות אחד. ועוד תראה כ' קרשים מצד דרום ומ' אדנים וה' בריחים הרי ה"ס, וכן לצפון לרמוז לחבור שכינה עילאה ושכינה תתאה, והכל בלחישה ובחשאי זהו הס, כמו הם כל בשר. ומצד מערב ח' קרשים וי"ו אדנים וה' בריחים הרי כ"ה וד', כ"ה היא כי כה יהיה זרעך, וד' הם ד' אותיות שהוא הוי"ה ג"כ מורה על החבור, והיה רוחב כל קרש אמה וחצי, לומר שבחבור אחת אל אחת נשלמה האמה, ואין ביניהם פרוד וכל אחת כלולה בחברתה, וכן הקרשים היו עשרים גי' כת"ר, כמו כתרו את בנימין, דל מהם ז' קרשים של קודש הקדשים שהיה רחבו עשרה, וחצי שנשאר מקרש ז' הוא נגד עובי הפרוכת והעמודים, נשארו י"ג קרשים גימ' אחד, לחבר את האהל להיות אחד, שהקודש נקרא אהל מועד, ולזה אמר הקרשים בה' הידיעה, הקרשים גימ' ששנ"ה, בין החוחי"ם, גימ' ע"ז, שהם עזים והם עובדי ע"ז, והיא ביניהם כשושנה לדור עם בניה:
<b>ובמדרש</b> ועשית את הקרשים למשכן. לא היה צריך לאמר אלא ועשית קרשים משכן, מהו למשכן, א"ר הושעיא לשון משכון לבתר יחדיו ירננו וזכי ליחמי בטובא ובחדוותא דילה בשוב ה' ציון בשוב ה' אל ציון מבעי ליה מאי בשוב ה' ציון, אלא בישוב ה' ציון ודאי, תא חזי בשעתא דאתחריבת ירושלם לתתא כ"י אתרכת סליק מלכא לציון ואנגיד לה לקבליה, בגין דכ"י אתרכת וכד תהדר כ"י לאתראה בדין יתוב מלכא קדישא לציון לאתראה לאזדוגוא חד בחד, ודא הוא בשוב ה' ציון דיתיב לה, וכדין זמינין ישראל למימר זה אלי ואנוהו, כמאן דמורה באצבע ואומר דא הוא ודאי ע"כ. על זה אמר עומדים שהם עומדים לעולם:
<b>ועשית</b> פרכת. דע כי פרכ"ת במ"ק י"ו, והוא רמז לוא"ו שהיא מבדלת בין שנים ההי"ן, וזהו והבדילה הפרכת לכם, לומר כי ההבדל הוא לכם לצורך התחתונים, כי למעלה הכל אחד אלא לפי המקבלים הם עשר, ובא המספר י"ו לומר שהיא בחיק בעלה שאין פרוד ביניהם והוא סוד השור"ק שבתוך הוא"ו כזה
<b>וּ</b><b>,</b> ולזה היתה מעשה חשב שנים פרצופים ארי מכאן ונשר מכאן, מעשה רוקם פרצוף אחד כי המסך של הפתח היה מעשה רוקם פרצוף אחד, והבן בשנים פרצופין שאמר ארי מכאן כי ארי הוא אריה וארי"ה הוא רי"ו, וכבר ידעת כי יעקב הוא כולל ומתאים שנים אהלים וכל אחד ע"ב, שלשה פעמים ע"ב הם רי"ו, ונשר מכאן לרמוז לכלה שהיא סוד הנשר שנאמר כנשר יעיר קנ"ו, וקנו הוא יוס"ף שעל ידי הברית הוא החבור, אם כן ארי מצד פנים ונשר מצד חוץ ששם ישראל לרחף עליהם, ולזה היתה על ארבעה עמוד"י גימ' קכ"ו, וארבעה היתר הם ארבע אותיות היינו שנים פרצופין והבן, מה שאין כן במסך שהיה מעשה רוקם פרצוף אחד והיתה על חמשה עמודים והיא מעשה רק"ם גימ' ש"ם והיא הנקראת שם, כי היחוד של ברוך שם כבוד מלכותו הוא לה', והיו האדנים נחושת לפי שהיא סוד פרה אדומה, והכל ברמז:
<b>ועשית</b> את השלחן מחוץ לפרוכת. ולא אמר לאיזה צד, אחר כך אמר והשלחן תתן על צלע צפון, למה אחר שאמר ואת המנורה נוכח השלחן אמר והשלחן תתן על צלע צפון, יאמר ושמת את השלחן נכח צפון, אלא בא לומר שבהכנסה יכניס השלחן קודם שאם אין קמח אין תורה, אבל לא יצדדו אלא יצדד המנורה קודם, לומר שיעשה עיקר מקביעות התורה קודם ואחר כך האכילה שאי אפשר זולתה, וכבר כתבנו שהיתה המנורה תימנה שהוא ימין והשלחן בצפון שהוא שמאל וכשהיה הכהן נכנס היה ימינו לשמאל ושמאל לימין, והוא לחבר הימין בשמאל והשמאל עם הימין והיה יוצא דרך כניסתו. ארז"ל שלפנים מן הכפורת היה הארון וצנצנת המן וצלוחית של שמן המשחה ומקלו של אהרן ובגדיו של כהן גדול והכל הוא לרמוז שת"ח הוא רמז לארון שמזונותיו מונחים לפני הקב"ה, לזה רמז צנצנת המן כמ"ש פ' בשלח. וצלוחית של שמן המשחה הוא לומר כמו ששמן המשחה נעשו בו נסי נסים כמו. שאמר רבי יהודה לסוך בו את הסממנים לא היה מספיק וממנו נמשח המשכן וכל כליו וכל כלי המזבח והכיור וכנו, וממנו נמשחו אהרן ובניו, וממנו נמשחו כהנים גדולים ומלכים, וכולו קיים לעתיד לבא שנאמר יהיה, כל זה לרמוז לת"ח שיהיה נגד ה' תמיד, ומקלו של אהרן הוא לומר שמביא עליו יסורין אם לא יעסוק בתורה, כמו שאמרו ז"ל על פסוק נאלמתי דומיה, כל מי שאינו עוסק בתורה הקב"ה מביא עליו יסורין ועוכרין אותו, ובגדי כהן גדול הוא לרמוז כ"כ שכסותו של ת"ח ג"כ הוא מונח לפני הקב"ה, והוא חשוב לפניו ככהן גדול, שכל העוסק בתורה הוא כהן שנאמר ואתם תהיו לי ממלכת כהנים, וזה נאמר על קבלת התורה:
<b>ועשית</b> את המזבח, הוא מזבח העולה שהוא בחוץ לזה היה צפוי נחושת, ויש לשאול מאחר שאמר הכלים של פנים שהם הארון והכפורת וכרובים, ואח"כ אמר הכלים שהם חוץ לפרוכת שהם המנורה והשלחן, יאמר ג"כ מזבח הזהב שהיה ג"כ בפנים בין המנורה והשלחן, וזה המזבח נזכר בפרשת תצוה אחר המשכן וכל כליו ואחר בגדי כהונה ואחר הקרבנות, שאחר שאמר וזה אשר תעשה על המזבח אמר ועשית מזבח מקטר קטורת, והיה ראוי להקדימו בצווי, כי כן בעבודה מערכה שנייה של קטורת קודמת לסדור שני גזרי עצים והקטורת קודמת לאיברים, ובפרשת ויקהל בעשייה הקדים מזבח הקטורת למזבח העולה. אלא מה שהקדים מזבח העולה הוא לפי שע"י הקרבנות הם מתקרבים המדות ועל ידיהם מתקרבים ישראל לאביהם שבשמים ומתכפרים ומתלבנים מטומאתם, ולזה היתה כוונת עשיית המשכן והמקדש, א"כ ראוי היה להקדימו קודם כל הכלים, אלא לפי שאינו מכפר אם לא יהיה בית או משכן, ולפי שבקטורת היו מתחילין ובה היו משלימין, שנאמר ובהעלות אהרן את הנרות בין הערבים יקטירנה, שהוא מקטיר פרס שחרית ופרס ערבית, ולפי שהיא חביבה יותר מכל הקרבנות שנאמר שמן וקטורת ישמח לב, כי הקרבנות מרצים ואינם משמחים, אבל הקטורת היא משמחת, לזה אחרה לומר שהיא שקולה כנגד הכל ואחרון אחרון חביב:
<b>והרמב"ן</b> ז"ל כתב מזבח מקטר קטורת הוא מן הכלים הפנימיים וראוי להזכירו עם השלחן והמנורה, כאשר הזכיר בסדר ויקהל, ומה שהזכירו כאן אחר המשכן וכליו והקרבנות, לפי שאמר בתשלום הכל ונקדש בכבודי ושכנתי בתוך בני ישראל, אמר כי יתחייב עוד להם לעשות מזבח מקטר קטורת להקטיר לכבוד ה' וזהו שנמסר למשה שהקטורת עוצרת המגפה, כי הקטורת זו מה"מ שנאמר ישימו קטורה באפך, מן וחרה אפי, והוא מה שאמר בקטורת זרה ועל פני כל העם אכבד, שידעו בכבודי כי לא ישא לפשעיהם ויזהרו בכבודי, ע"כ:
<b>במזבח</b> העולה אז"ל במדרש, מזב"ח מחילה זכות ברכה חיים, ובמזבח הקטרת אז"ל מזב"ח מכפר מזיח מברך מחבב, מכפר עונות, מזיח גזרות. הרי במזבח הקטורת אמר מחבב שהטיל חבה בין ישראל לאביהם שבשמים, ודע שהג' כלים שהם ארון שלחן מנורה, ר"ת אש"ם, שהיה העולם באשם מחטא אדם, והם אותיות אמ"ש שאמר בספר יצירה שהם ג' אמות וז' כפולות וי"ב פשוטות אויר מים אש, אל"ף מ"ם שי"ן גימ' תקן א', פירוש אדם תקן, נתק העון שהיה ע"י אדם ונתקן ע"י אדם, מזבח במספר אחוריי גימ' בי חן ר"ל שע"י הקרבנות שמקריבים על המזבח מוצאים חן בעיני ה', מזבח גימ' ז"ן, שבזכות הקרבנות היו ישראל נזונים, ועתה שאין לנו קרבנות תקנו חז"ל ג תפלות י"ט ברכות בכל תפלה הרי ז"ן:
<b>ובמדרש</b> לא היה העולם ראוי להשתמש בזהב, א"ר יהושע בן לוי ולמה נברא בשביל כבוד המשכן ובשביל כבוד המקדש, שנאמר וזהב הארץ ההיא טוב, כד"א ההר הטוב הזה והלבנון, שבעה זהבים היו בבית המקדש, זהב טוב זהב טהור זהב שחוט זהב סגור זהב מזוקק זהב פרווים זהב מופז. זהב טוב כמשמעו, זהב טהור היו מכניסיך אותו לכור ואינו חסר כלום, זהב שחוט שהיה נמשך כחוט והיו סכין בו כשעוה שהיא נתונה על גבי פנקס, זהב סגור שהיה סוגר כל זהבים שהיו בעולם, זהב מזוקק שהיו טחין בו את הכותלים. והכוונה היא לומר כי היו צריכין זהבים משונים, כי הזהב של הכפורת ושל הכרובים ושל הטבעות היה צריך שיהיה קשה שלא יתעקם ויהיה מקשה, וכן מנורה שנאמר בה מקשה, פירוש מקשה קשה כמו חמץ ונקשה שפירושו קשה, ואם היה זהב הטבעות רך כשהיו מכניסים הבדים היו מתעקמים, וכן קערותיו וקשותיו ומנקיותיו שהיו סובלין הלחם שהיה עליהם היו צריכין קשוי שלא יתעקמו מכובד הלחם, והיה טהור שכן נאמר בכפורת ובמנורה ג"כ זהב טהור, וכן במזבח הקטורת. אמנם זהב הצפוי של הארון והבדים והקרשים והבריחים היה צריך שיהיה רך כדי שימתח ויחפה, זה היה זהב, מזוקק. והזהב של היריעות ושל החושן ושל בגדי כהונה, שנאמר בהם וירקעו את פחי הזהב היה צריך יותר רכוך שהיה נטוה עם ו' חוטים, זה זהב שחוט. וזהב סגור זה זהב המסגרת וזהב הזרים, כי המסגרת היתה סביב השלחן, וכן זרים של ארון ושל שלחן ושל מזבח היו צריכין שיהיה זהבם מזוקק מוזהב בזהר מראה, ויהיה להם יתרון על זהב השלחן ועל זהב המזבח, שהם רמז לכתר. זהב פרווים וזהב מופז היה לשלמה שעשה בו ציורים, שנאמר ויצף שלמה את הבית זהב סגור ויעבר ברתוקות זהב, ולזה שבעה פעמים זהב טהור:
<b>ועשית</b> את חצר המשכן וגו' מאה באמה. אורך החצר היה מאה אמה ורוחב חמשים מכל צד מג' צדדים שהם נגב תימנה כ' אמה ומצד צפון עשרים אמה ומצד מערב כ' אמה, ומצד מזרח ששם הפתח היה חמשים על חמשים, לפי שהמשכן היה עשר רוחב ועשרים אורך והחצר היה חמשים רוחב ומאה אורך א"כ היתה מכל צד עשרים אמה חוץ מצד מזרח, הכוונה לומר נקבה תסובב גבר, ועשרים גימ' כתר לומר שהיא מכתירתו ומעטרתו ומקיפתו, כמו כתרו את בנימין, ולזה נקראת כת"ר מלכות, ולזה היו העמודים ששים עשרים מהדרום כ' מהצפון ועשרה ממערב ושלשה שלשה לכל כתף, וד' עמודים למסך הפתח, הרי ס' כמו הסמ"ך שהיא עגולה והיא סביב, והיה בין עמוד לעמוד ה' אמות וגובה העמוד ה' אמות הכל ברמז לה' הידועה, וכן תמצא בעמודים של תימנה, אמר ווי העמודים וחשוקיהם כסף, וכן לפאת צפון ווי העמודים וחשוקיהם כסף, ולפאת ים לא אמר ווי העמודים ולא וחשוקיהם, כי ידוע הוא שהחשק והחבוק הוא בזרועות, ושם הוא הכסוף והחשיקה, וכסף במלואו כ"ף סמ"ך פ"א גימ' א"ש, לומר שאפילו צד דרום שהוא חסד והוא מים יש בו חמימות הכסוף והחשק, וזהו הרו מים וילדו אש שאמר בספר יצירה, וזה נראה לעין כשתשים זכוכית מלאה מים בתקופת תמוז לעין השמש ותשים נעורת של צמר גפן בצדה תדלק, זהו שאמר אורך החצר מאה באמה ורוחב חמשים בחמשים, כי הוא מיותר כי ידוע הוא וכבר אמר ועשית קלעים וגו' מאה אורך ורוחב החצר לפאת ים קלעים חמשים אמה, אבל חזר ואמר אורך החצר מאה, לומר החבור, כי מאה הוא ק' וקו"ף גי' מקום, לומר שהוא מקומו של עולם ואין העולם מקומו, וחמשים בחמשים הוא נ' ונו"ן במלואה הם ק"ו ב' נוני"ן וו' באמצע לרמוז על חבורה בוא"ו, ולזה וחשקיהם כתיב וקרי וחשוקיהם הם חשקם בה והיא חשקה בהם:
ראוי להיותו כהן אלא לפי שהפציר בשליחותו של מקום, ארמ לו הלא אהרן אחיך הלוי היה ראוי הוא להיות לוי ואתה כהן וכו', ומלתא אגב אורחיה כדי שלא יתבייש לא נזכר שמו וכדי לנחמו א"ל ויקחו אליך. בפ' תרומה אמר ויקחו לי וכאן אמר ויקחו אליך, אתה הוא עיקר כולם, וא"ל ואתה הקרב אליך שהכל בא מכחך, וכן אמר לו וזה הדבר אשר תעשה להם לקדש אותם לכהן, א"ל ולקחת את הבגדים והלבשת את אהרן ואת בניו תקריב, כל זה לנחמו על הכהונה שהוסרה ממנו, וכן כהונה גדולה ראשונה שנעשה במשכן היתה על ידו בז' ימי המלואים. עוד אמר לו עתידין ערב רב לעשות להם עגל שילך לפניהם דבר אל בני ישראל שיקחו לך, שאתה תלך לפניהם שכללם ונשמתם אדוקה בך:
<b>עוד</b> למה לא נזכר שמו, לפי שבכל דור ודור הולך עמהם, כמו שתמצא ברעיא מהימנא והוא ביניהם בנעלם ורועה אותם לכך נעלם שמו. עוד ויקחו אליך לפי שלמדת עליהם זכות והתפללת עליהם יקחו אליך, לא יקחו לי כביכול כי אני אמרתי הניחה לי ואכלם והתפללת עליהם ולא כלו אם כן יקחו אליך. שמן זית זך, ר"ת גי' שדי רמז למטטרו"ן ששמו כשם רבו ומשה רמוז בו, מטטרון שר הפנים ר"ת משה א"כ יקחו אליך להיות שר עליהם, ועל זה רמז לו פ' משפטים הנה אנכי שולח מלאך לפניך שהוא שר הפנים ולא התפללת עליו, אבל כשאמר בפרשה תשא ושלחתי לפניך מלאך אמר אם אין פניך הולכים אל תעלנו מזה. עוד אמר יקחו אליך, לקיחת השמן היא לישראל שמהנסים שהיו במקדש הוא כשהיו מדליקין המנורה כל חצר שבירושלים היתה משתמשת לאורה, אם כן ההדלקה אליך, לישראל שהיו בירושלים, כן אמר במדרש תנחומא:
<b>עוד</b> ואתה תצוה. לפי שאמר פ' ויקחו לי תרומה מאת כל איש אשר ידבנו לבו חלשה דעתו של משה שהיה חושב מה יביא, אמר לו הקב"ה, ואתה תצוה אין אתה צריך להביא הם יביאו לך לזככם לפי שעתידין להתנדב לעגל, אבל אתה שמן זית זך כתית למאור להעלות נר כבר נשלם גלגולך ונתעלית, לזה ואתה מוטעם לומר שאינו סמוך. עוד ואתה תצוה למה חזר ושנאה פרשת אמור, ועוד כאן אמר ואתה תצוה ושם אמר צו את בני ישראל, ועוד כאן אמר באהל מועד מחוץ לפרוכת אשר על העדות ושם אמר מחוץ לפרוכת העדות באהל מועד, ועוד כאן אמר יערוך אותו אהרן ובניו, ושם אמר יערוך אותו אהרן ולא אמר ובניו, ועוד כאן אמר לדורותם ושם אמר לדורותיכם, ועוד כאן אמר מאת בני ישראל ושם לא אמר, ועוד אחר שאמר תצוה את בני ישראל מה צורך לומר מאת בני ישראל, ועוד שם אמר על המנורה הטהורה בה' הידיעה וכאן לא הזכיר מנורה אלא להעלות נר תמיד. אלא נאמרה פרשה זו ב"פ אחת על מנורת בית ראשון ואחת על בית שני, ואותה פרשה של אמור עיקר שנאמרה על מנורת בית ראשון, ולכך אמר על המנורה הטהורה שהיא של בית ראשון שהיתה מזהב טהור, ועוד שעשה שלמה עשר מנורות ולא היה מדליקם עד שהיה מדליק של משה, זהו על המנורה אחר שהדליק המנורה, ופירוש על, אחר, יערוך את הנרות, אבל כאן להעלות נר כולם חשובים נר אחד, לפי שלא היתה מנורה של משה, אבל כאן לא הזכיר מנורה אלא נר לפי שכשעלו מן הגולה היו עניים ועשאוה, מחרס, ואח"כ עשאוה בעץ, ולכך אמר תצוה סופך לצוות, ולכך אמר שם וידבר ה' אל משה וכאן לא נזכר שמו לפי שאין כאן שלימות, ולכך אמר כאן אשר על העדות, שהוא כמו של העדות שאינה עדות ממש, אבל שם אמר לפרוכת העדות. ואמר שם מחוץ לפרוכת באהל מועד, אמר מחוץ קודם, לפי שבית ראשון היה כותל בנין מפסיק בין. קודש הקדשים ובין ההיכל והיה נראה כאילו הוא בית אחר, לזה הקדים מחוץ, אבל בבית שני לא היה שם כי אם פרוכת, ולכך אמר באוהל מועד קודם, שהוא נראה כאהל אחד, ושם אמר יערוך אותו אהרן ולא אמר ובניו, לפי שבבית ראשון לא שמשו רק י"ח כהנים, אבל בבית שני ששמשו יותר מש' כהנים אמר ובניו, ולזה לדורותם לנסתר שלא לנוכח, ושם אמר לדורותיכם לנוכח, ואמר חקת עולם לדורותם מאת בני ישראל, כלומר דור אחר דור, למדתי זה מדברי הרמב"ן ז"ל. ומה שהזכיר מנורת בית שני קודם אין מוקדם ומאוחר בתורה, או תורה על דרך תשר"ק נתנה, וכן רמז כתי"ת מנין בית שני שעמד ת"ך קודם מנין בית ראשון שעמד ת"י. שמן זית זך, למה זית ולא דבר אחר לפי שהזית הביא מארה לעולם, כן אמרו במדרש עוד ויקחו אליך שאמר הקב"ה למשה, אתה רואה שכבוד ה' היה על הר סיני כאש אוכלת לעיני כל בית ישראל, ואמרו בפסיקתא ז' מחיצות של אש היו נוססות זו בזו והיו ישראל רואין ולא היו מתיראין ולא מפחדים, וכיון שחטאו אפילו פני הסרסור אינם יכולין לראות, שנתירא אהרן וכל בני ישראל כי קרן וגו' ויראו מגשת, בוא וראה כמה גדול כחה של עבירה, ר' פנחס בשם ר' חנינא אומר אף הסרסור נרגש מן העבירה דכתיב מלכי צבאות ידודון מלאכי צבאות אין כתיב כאן אלא מלכי צבאות מלכיהון דמלכיא, פירוש מיכאל וגבריאל לא היו יכולים להסתכל בפניו, וכיון שחטאו ישראל אפילו פני הגליורין (פירוש הקסטינר) שהם פחותים מן הכל לא היה משה יכול להסתכל בפניהם, שנאמר כי יגורתי מפני האף והחמה, א"כ זהו שאמר הקב"ה ראית כל הכבוד שהם רואים הלואי יקחו אליך ויוכלו להביט בך, אלא סוף שאפילו בך אינם יכולין לראות, ואתה ג"כ נרגש מחמתם, זהו זית זך כתית, הלואי ישאר לך הזכות, אלא שסוף אפילו פני הגליורין אינך יכול לראות, שנאמר כי יגורתי, זהו כתית, ונחמו הקב"ה שלא יגיע לו חסרון, כי החסרון הוא מחמתם של ישראל, אבל מחמתו להעלות נר תמיד, שלא יגע לו שום חסרון אלא להראות להם לישראל כמה עבירה עשה, ולזה נעלם שמו לפי שסופו להיות נרגש מפניהם. עוד ויקחו אליך שמן זית, א"ל הקב"ה אני רוצה לצוות את ישראל שידליקו לפני מנורה, לא יעלה בדעתם שאני צריך להם, יקחו אליך וישאלוך שאתה ראית ב"ה של מעלה והראיתיך הכל, שנאמר ככל אשר אני מראה אותך, ואיני מצוה להם אלא כדי לזכותם, ולזה ו' של ויקחו שהיל"ל שיקחו:
<b>ובמדרש</b> ויקחו אליך. לא שאני צריך לזה שתאירו לי כמו שהארתי לכם, אלא כדי להעלות אתכם בפני האומות שיהיו אומרים ישראל מאירים למי שמאיר לכל, משל לפקח וסומא שהיו מהלכין בדרך, אמר הפקח לסומא בא ואני סומכך, וכיון שנכנסו לבית אמר הפקח לסומא אמור להדליק לי את הנר והאיר לי שלא תהא מחזיק לי טובה שלויתיך, לכך אמרתי לך שתאיר לי. הפקח זה הקב"ה שנאמר אשר עיניך פקוחות על כל דרכי בני אדם, והיה מאיר להם בכל הדרך שנאמר וה' הולך לפניהם יומם, כיון שבאו לעשות משכן אמר למשה ויקחו אליך שמן זית זך ע"כ. יש לדקדק בזה המאמר שאמר כדי לעלות אתכם בפני האומות, כי המנורה היתה במשכן באהל מועד, ובמקדש היתה בהיכל ואפילו ישראל אינם נכנסים שם כ"ש האומות, ועוד שאין המשל דומה לנמשל, שהמשל הוא כדי שלא יחזיקו לו טובה והנמשל הוא כדי להעלותם. ועוד מה היא הכוונה שאמר שלא תהא מחזיק לי טובה, וכי אנו כפויי טובה בטובתו של הקב"ה. אלא הקב"ה מרוב רחמיו על ישראל כאב רחמן, כשעושה עמהם שום טובה אינו רוצה לנכות מזכיותם אלא רוצה שאותם הזכיות ושכר המצות שעושים יהיה עומד להם לעולם, שנאמר נוצר חסד אלפים, שמור להם ולבניהם ולבני בניהם לעולם כדי שיעמוד להם זכותם, שאם יעשו איזה עון גדול שיתחייבו בו ח"ו כליה, אז ינכה מפרי פירות והקרן קיימת להם, כי שכר מצות בהאי עלמא ליכא, כמ"ש בפסוק כי יען אשר עשית את, הדבר הזה כי ברך אברכך והרבה ארבה את זרעך, אינו בעבור העשיה כי העשיה אין קץ לשכרה, אלא עקב אשר שמעת בקולי, על השמיעה ועל שדשת בעקבך, שנאמר וישכם אברהם וילך וגו', לזה אמר לאלפים, וכשעושה הקב"ה שום חסד מרוב אהבתו צוה להם לעשות כנגדו שלא להחזיק לו טובה כביכו"ל, ולזה אמר בעל המאמר לא שאני צריך לזה אלא שתאירו לי כמו שהארתי לכם, וא"ת שרגא בטיהרא מאי מהניא, הוא אור לאין קץ ותכלית ונהורא עמיה שרי מה תועלת בנר שלנו, ולזה הביא משל הפקח שאמר כיון שנכנסו לבית, לא אמר כיון שבא הלילה אלא כיון שבאו לבית שעדיין הוא יום והוא רואה א"ל להדליק לו נר ולמה כדי שלא להחזיק לו טובה. ועל מה ששאלנו איך ידעו האומות, כי המנורה לא היתה בחצר, על זה אמר להעלות בעת עשיית השמן שיש בו יותר פרסום כשיהיו רואים כ"כ טורח שהיו טורחים בו לגרגרו בראש הזית ולוקחים ממנו טיפה ראשונה וחוזרים אותו לריחים וטוחנים, אז ישאלו למה ומשיבים להם להדליק ולהאיר למי שמאיר לכל, לזה אמר להעלות שפירושו להעלות את ישראל בפני האומות, בעת עשיית השמן שיש בו יותר פרסום ולא אמר בעשיית המנורה:
<b>עוד</b> רמז כתית. לומר שהתורה אינה נקנית אלא בדוחק ובצער ובעיון רב, ואז הוא מוצא בה אור גדול, וזהו למאור להעלות, שעולה ומבין דבר מתיך דבר, אבל בלא עיון וטורח לא, כמו שאמרו ז"ל לא יגעת ומצאת אל תאמין, כי זה שמצאת ובא לך בלא טורח כשתעיין בו תמצא שאין בו טעם, אבל יגעת ומצאת תאמין, וכן אמר שלמה אם תבקשנה ככסף וכמטמונים תחפשנה אז תבין, אבל בלא טורח לא יבין. או על דרך מליצה רבים אומרים מי יראנו טוב שהיא התורה שנאמר טוב לי תורת פיך, ומתאוין לה אבל בלא טורח, זהו נסה עלינו אור פניך שיהיה על דרך נס, זהו נסה, לזה אמר זית, כמו הזית שאחר שכותשין אותו מוציאין ממנו דבר המאיר לעולם כן ת"ח צריך לכתת את עצמו, זהו כתית למאור באור החיים לעלות ולראות באור העליון:
<b>ובמדרש</b> אמר הקב"ה נרי בידך ונרך בידי. שנאמר נר ה' נשמת אדם ואיזו נרו של הקב"ה זו תורה, שנאמר כי נר מצוה ותורה אור, מהו כי נר מצוה, אלא כל מי שעושה מצוה כאילו מדליק נר לפני הקב"ה ומחיה את נפשו שנקראה נר, ומהו ותורה אור, הרבה פעמים שאדם מחשב בלבו לעשות מצוה ויצה"ר שבו א"ל מפני מה אתה מחסר נכסיך עד שאתה נותן לאחרים תן לבניך, ויצה"ט אומר לו תן למצוה ראה מה כתיב כי נר מצוה מה הנר הזה כשהוא דולק אפילו אלף אלפי אלפים דולקים ממנו אינו חסר, כן המצוה שנותנה אינו חסר מנכסיו, לכך נאמר ותורה אור. יש לדקדק בזה המאמר, שאחר שאמר נרי בידך שהיא התורה כמ"ש, ומהו נרו של הקב"ה זו תורה ונרך בידי זו הנשמה, שנאמר נר ה' נשמת אדם, מהו שואל מהו כי נר מצוה, מה הוקשה לו, ועוד אומר כל מי שעושה מצוה אחת כאילו מדליק נר לפני הקב"ה ומחיה את את נפשו, חיות הנפש היכן נזכר בפסוק. עוד אומר ומהו ותורה אור, דמשמע שאחר שהודיעו פירוש כי נר מצוה יצאה לו שאלת ומהו ותורה אור, ועוד מה שואל, דבר ידוע הוא שהתורה נמשלה לאור, ועוד אומר בסוף לכך נאמר כי נר מצוה ותורה אור, מה נתחדש לו שאמר לכך. אלא בעל המאמר הוקשה לו שאמר נר ה' נשמת אדם, ומה שהוא נר ה' בערכנו צריך שיהיה אור גדול, והמצוה להעושה נמשלה לנר, לזה שאל מהו כי נר מצוה, אם הוא על נרו של הקב"ה הוא אור גדול אם כן אל איזה נר נמשלה, ועוד הוא מדמה המצוה לנר אם כן היל"ל כי מצוה נר, המצוה דומה לנר, יקדים המדומה שהיא המצוה לדומה שהוא הנר, ולוה אמר תדע למה הקדים הנר, כי הנר הוא מצוי שהוא הכלי שמשימין בו הפתילה, והשמן הוא הנשמה אבל צריך הדלקה, ומה היא הדלקתה עשיית המצוה, ולזה אמר כל העושה מצוה כאילו מדליק נר לפני הקב"ה ומחיה את נפשו שנקראת נר. ושאל ומהו ותורה אור, למה הקדים התורה יאמר ואור תורה, כמ"ש בנר שהקדים הנר כך יאמר ואור תורה, לזה אמר הרבה פעמים וגו', ויצה"ט אומר לו תן למצוה, מה כתיב כי נר מצוה מה הנר וגו', א"כ פירוש ותורה אור כלומר אם יצה"ר אומר מפני מה אתה מחסר נכסיך אתה תשיב לו שלא יש חסרון ותביא לו ראיה מאורו של נר שמדליקין ממנו כמה נרות ואינו חסר, אם כן ותורה פירוש תורהו מאורו של נר, לזה אמר לכך נאמר כי נר מצוה ותורה אור, כלומר עתה הבינהו למה הקדים הנר למצוה, לומר שהנר הוא מצוי וצריך הדלקה, והתורה לאור כי מלבד שהתורה נמשלת לאור הקדימה ואמר ותורה אור, לומר שאם היצר יסיתך ויאמר לך למה אתה מחסר ממונך תורהו אור הנר. ובזה הרווחנו שיאמרו זה עם זה, כי מה שייכות יש לנר עם האור רחוקים הם זה מזה למה נאמר בפסוק אחד יעשה כל אחד פסוק בפני עצמו, כי המצוה היא אחת והתורה יש בה תרי"ג מצות עוד למדנו מאומרו בפסוק אחד מה שאמר בר"מ, שכל העושה מצוה אחת כהוגן כתקנה כאילו עשה כל המצות כי כל המצור אדוקות זו בזו, ולכן תקנו ז"ל בברכת המצות לומר אשר קדשנו במצותיו שהוא על המצות כולם וצונו במצות פלונית, לומר שבמצוה פלונית הם נכללים כל המצות כי הרבה מצות יש בזמן הזה שאינם נוהגים ואנו מצווים לשמרם, שנאמר אם לא תשמור לעשות את כל דברי התורה וגו' והפלא ה' וגו' והאדם אינו שלם עד שיקיים רמ"ח מצות עשה שהם כנגד רמ"ח איבריו של אדם, ושס"ה לא תעשה כנגד שס"ה גידים ויובן עם מה שאמר בר"מ שהעושה מצוה אחת כאילו קיים כל המצות, ובלבד שיעשה אותה כתקנה, ולזה אמר המצות עם התורה בפסוק אחד, כי התורה היא המצות, ומצוה אחת בה כלולים כל שאר המצות, אם כן לזה אמר להעלות נר כאילו הדליק נר למעלה, זה להעלות כמו שאמר בעל המאמר כאילו הדליק נר לפני הקב"ה תמיד, כמו הנר שמדליקין ממנו כמה נרות ואינו מחסר כלום זהו תמיד:
<b>עוד</b> טעם אחר למה לא התחילה פרשה זו לומר וידבר ה' אל משה כמו שאר פרשיות הוא כמו שאמרו ז"ל ואתה תצוה הדא הוא דכתיב למעשה ידיך תכסוף, ארבעה דברים נתאוה הקב"ה במעשה ידיו, ואין תכסוף אלא תאוה שנאמר כי נכסוף נכספת לבית אביך, ואומר נכספה וגם כלתה נפשי, ואלו הן. הקב"ה סובל את עולמו שנאמר אני עשיתי אני אשא ואני אסבול, ואמר לבני קהת שיסבלוהו. הקב"ה משמר עולמו שנאמר הנה לא ינום ולא יישן שומר ישראל, ואמר לישראל שישמרוהו שנאמר והחונים וגו' קדמה וגו' משה ואהרן ובניו שומרים משמרת המקדש. הקב"ה מאיר לעולם שנאמר והארץ האירה מכבודו, ואמר לישראל ויקחו אליך, הוי למעשה ידיך תכסוף. בא המדרש הזה לומר שלזה לא התחילה פרשה זו כשאר פרשיות, הוא שלמעשה ידיו יכסוף, על דרך מה שאז"ל על פסוק ברוך שם כבוד וכו', משל לבת מלך שהריחה ציקי קדרה תאמר גנאי לה וכו', כן כאן יאמר כביכו"ל גנאי שיכסוף למעשה ידיו, לזה אמר ואתה תצוה, ואמר עוד יקחו אליך לא אמר ויקחו לי, והבן:
<b>עוד</b> יש לדקדק בפ' זו שאמר ואתה תצוה את בני ישראל לבני מבעי ליה, ויקחו אליך שיקחו אליך מבעי ליה, כי זהו הצווי שיקחו שמן זית א"כ לא יאמר בוא"ו ויקחו שנראה שאינו דבוק עם אתה תצוה אלא הוא ענין אחר, לזה בא המדרש ואמר שמה שאמר ואתה תצוה אינו דבק עם ויקחו אליך אלא הוא ענין בפני עצמו שמצוה את בני ישראל. ר' יודן בשם ר' שמואל בר נחמני למלך שהיה לו אפיקרסין, (פירוש אזור) והיה מצוה את עבדו עליו וא"ל נערו קפלו תן דעתך עליו, א"ל עבדו אדוני המלך מכל אפיקרסין שיש לך לך אי אתה מצוני אלא על זה א"ל מפני שדבוקה בבשרי, כך אמר משה לפני הקב"ה רבש"ע מע' אומות שיש לך אי אתה מצוני אלא על ישראל בלבד, ואל בני ישראל תדבר, ואל בני ישראל תאמר, אמור לבני ישראל, דבר אל בני ישראל, צו את בני ישראל, ואתה תצוה את בני ישראל, כי תשא את ראש בני ישראל. ומשה ודאי ידע מה שנאמר לו במצרים והוצאתי את עמי בני ישראל, והוצאתי אותם ולקחתי אותם לי לעם ולא עם אחר, אלא כוונת המאמר למשה לחבבן לפני הקב"ה, לזה אמר לו מכל אומות שיש לך אי אתה קורא אותם בשמם אלא ישראל קורא אותם בשם היחס והשררה והמעלה, א"ל מפני שהן דבקים בי שנאמר כי כאשר ידבק האזור אל מתני איש כן הדבקתי אלי את בני ישראל, אמר לו ר' אבין למלך שהיה לו פורפורין (פירוש מלבוש עליון), והיה מצוה את עבדו עליו ואומר לו נערו קפלו ותן דעתך עליו, אמר לו אדוני המלך מכל מלבושין שיש לך אי אתה מצוני אלא על זה, א"ל מפני שלבשתי אותה בשעה שמלכתי תחילה, כך אמר משה מע' אומות שיש לך אי אתה מצוני אלא על ישראל, אמר לו מפני שהמליכוני עליהם בים ואמרו ה' ימלוך לעולם ועד, א"ר לזקן שיש לו מעפורת (פי' סודר שמשימים הזקנים בצואריהם כמו שנוהגים במצרים עוד היום), והיה מצוה לתלמידו עליו וגו', א"ל מפני שנתעטפתי בה בשעה שנמניתי זקן כך אמר משה וגו', אמר לו מפני שקבלו עליהם עול מלכותי בסיני ואמרו כל אשר דבר ה' נעשה ונשמע. הנה שהבין המדרש הזה שואתה תצוה אינו משוך לויקחו אליך אלא הוא דבר בפני עצמו והוא צווי על ישראל, ולמה שלשה משלים אזור מלבוש וסודר, אלא תחלה שהוציאם ממצרים ולקחם לו לעם נמשלו לאזור שמדביקו האדם בבשרו ואין מתהדר בו כי אין בו הדור כמו המלבוש, כן קרב ישראל והדבקים אליו אע"פ שאין בהם הדור שלא קבלו עדיין התורה, ואח"כ באו על הים והמליכוהו להקב"ה כשעשאוהו מלך הן נחשבים עבדים המשרתים אותו, רמה אותם למלבוש העליון שמתהדר בו, וכה"א ישראל אשר בך אתפאר. וכשקבלו התורה דמה אותם לסודר שמונח בצוארו והוא יושב ומלמדם, כשעשאוהו מלך הה נחשבים עבדים עכשיו שקבלו התורה נחשבים כתלמידים והתלמידים קרויים בנים, שנאמר ושננתם לבניך ואז"ל אלו הן התלמידים שקרוים בנים וכה"א בנים אתם לה' אלהיכם:
<b>עוד</b> ויקחו אליך. ולא הזכיר שמו של משה לומר שאת כל אחד ואחד מישראל הוא מצוה שיצוו זה את זה שכולם ערבים זה את זה, ומהו הצווי שיקחו משל מהזית שכותשין אותו וטוחנים אותו לטובתו להוציא מרירותו ולהוציא ממנו אור לעולם, כן אתה בן אדם אם ראית יסורין באין עליך אינו אלא לטובתך, זהו כתית למאור להעלות, להעלותו:
<b>ואתה</b> הקרב אליך את אהרן אחיך. אמר לו אתה הקרב כי אתה מלך ואין מי שימחה בידך, ואמר כן כדי לפייס למשה לפי שבמראה הסנה אמר לו הנני ארז"ל הנני לכהונה, ואמר לו אל תקרב לכהונה שנאמר בה קריבה שנאמר קרב אל המזבח, אל תקרב, ועתה רצה הקב"ה לפייסו ואמר לו ואתה הקרב מכחך יהא כיהונו, ועוד שהוא אחיך כמוה כמוך, כמו שאמרו ז"ל במדרש כשאמר הקב"ה למשה ואתה הקרב אליך, הרע לו, אמר לו הקב"ה תורה היתה לי ונתתיה לך, שאלולא היא אבדתי עולמי, משל לחכם שנשא קרובתו ועשתה עמו עשר שנים ולא ילדה לו, אמר לה בקש לי אשה, אמר לה יכול אני ליטול חוץ מרשותיך אלא שהייתי מבקש ענותנותך, כך אמר הקב"ה יכול אני הייתי לעשות לאחיך כהן גדול חוץ מדעתך אלא שהייתי מבקש שתהא עליו גדול. והנמשל שלא ילדה, הוא שאמר לו במראה הסנה אל תקרב שלא יהא כהן ואמירת גבוה כמכירת הדיוט, וכן אמר לו הלא אהרן אחיך הלוי, ראוי היה להיות הוא לוי ואתה כהן אבל מעתה הוא כהן ואתה לוי, א"כ אי אפשר להיות כהן כי לאו לאו שבועה, זהו דמיון לא ילדה שא"א להיות כהן, הרי אמר בפירוש שהרע למשה והקב"ה פייסו, ולמה הוצרך כאן פיוס לפי שאמר באהל מועד יערוך, אותו אהרן ובניו,. כששמע משה כך חרה לו לפי שלא יהיה לו חלק בהדלקת המנורה, ולא די אהרן אלא בניו הם ידליקו ומשה לא, לזה אמר לו ואתה הקרב אליך, הם רחוקים ואתה הקריבם, ואתה צריך שתקרבם אליך קודם שיקרבו אלי, א"כ אתה קרוב אלי יותר מהם ומכחך הם באים. ויש לדקדק אומרו ואתה הקרב אליך היל"ל ואתה קרב, כי הקרב היא ע"י אחרים, ועוד מהו מתוך בני ישראל, ועוד אומר לכהנו היל"ל לכהן לי, ועוד תמצא שנזכר אהרן ג"פ בפסוק ובניו ג"כ שאמר אהרן אחיך ואת בניו אתו ואח"כ הזכירם בשמם שאמר נדב ואביהוא וגו' ואמר בני אהרן, ואח"כ אמר ועשית בגדי קדש לאהרן אחיך. למה חזר פעם אחרת לומר אחיך, ועוד שאמר ועשית (אתה) בגדי קודש, ואח"כ אמר ואתה תדבר אל כל חכמי לב ועשו, הם יעשו, וחזר ואמר לקדשו לכהנו לי, וחזר ואמר ועשו בגדי קודש לאהרן אחיך לכהנו לי, לא אמר לקדשו, וג"פ אחיך וג"פ לכהנו לי למה אלא לפי שאהרן נכנס בכהונה גדולה, וכדי שתהיה הכהונה שלימה לו ולזרעו אחריו לעולם צריך שיהיה כלול בו חסד וגבורה ורחמים, כדי שיהיה הקרבן שלם, כי לזה היו מעמדות עומדים על הקרבן והיו כהנים בעבודתם ולויים בדוכנם בשיר וישראל במעמדם כמו שאמר הזוהר ז"ל, כהני לויי וישראל בהדייהו כלהו מעמדות כלהו קיימי על קרבנא לקשרא קשרין ולנחתא ברכאן לעלמין, מעמדות בצלותא כהני ברעותא לויי בשירתא. מעמדות מתערי לה להאי מחשבה טהורה לאסתלקא. כהנא מתערי ימינא לחבקא לה, לויי מתערי שמאלא ברחימו לאחדא לה כמד"א שמאלו תחת לראשי, וכדין ניחא לאתכנסא דא בדא ולאתקשרא דא בדא וחדוא דאתתא בבעלה וכל שאר חיילין אכלין ומרוין ומידשנין בהני תנני ותרבין ועלוון דכלא ישראל וכהני ולויי כדקא חזי ע"כ. אם כן כדי שיהא אהרן כלול מכהונה ומלויה ומישראל, לזה אמר ואתה הקרב שאתה מלויי הקרב, ולא אמר קרב אלא הקרב ע"י אחרים, דהיינו ישראל ולזה הזכיר אהרן ג"פ, וג' פעמים אחיך, וג"פ בניו, וג' פעמים לכהנו לי, הכל הוא לרמוז למ"ש כדי שיהיו כלולים בו הג' כחות, ולז"א לכהנו כדי שיהיה כיהונו שלם לו ולזרעו מעתה ועד עולם, ולז"א לקדשו כי הקדושה היא ללוים, שנאמר וקדשת את הלוים, וכן בברכת כהנים היה צריך הכהן ליטול ידיו מן הלוי, כמאמר הזוהר פרשת נשא, וכן הבגדים אמר ועשית שיהיו באים מכחו, ואחר כך אמר ואתה תדבר אל כל חכמי לב ועשו, אחר כך אמר ואלה הבגדים אשר יעשו, ג' פעמים הזכיר עשייה, לפי שיש בקרבן שלשה דברים כמו שאמר תנני ותרבין ועלוון, תנני כנגד הגבורה ותרבין כנגד החסד, ועלוון כנגד ישראל לאתקשרא דא בדא:
<b>ואמר</b> לכבוד ולתפארת. לפי שכהן גדול יש לו ב' מיני בגדים, בגדי לבן היינו לכבוד שמתכבד בהם לפני ממ"ה הקב"ה לפני לפנים, ולתפארת אלו בגדי זהב שהיה מתפאר בהם נגד אחיו הכהנים. וכתב רבינו בחיי ז"ל תמצא בפ' זו ג' פעמים לכהנו לי, ג' ואוי"ן נוספין לרמוז על י"ח כהנים גדולים ששמשו במקדש ראשון:
<b>עוד</b> אפשר לומר שאמר ועשית בגדי קדש לאהרן אחיך, וכן ועשו בגדי קודש לאהרן, שצריך שיעשום לשמו של אותו כהן העובד, וכן לכל כהן שעובד צריך לעשות לו בגדים חדשים לשמו, ובקשתי ראיה לזה ומצאתי קצת סמך לדברי מהרמב"ם ז"ל שכתב פרק ח' מהלכות כלי המקדש ז"ל, בגדי כהונה מצותן שיהיו חדשים נאים שנאמר לכבוד ולתפארת. וכתב עוד בגדי כהונה שנעשו צואים אין מכבסן ואין מלבנן אלא מניחם לפתילות ולובש חדשים, ובגדי לבן שעבד בהם כ"ג ביום הצום אינו עובד בהם פעם שנייה לעולם אלא נגנזים במקום שיפשוט אותם שנאמר והניחם שם, וכן כתב שצריך שיהיו כמדתו. שכן כתב בפרק הנזכר היו מטושטשין או מקורעין או קצרים פחות ממדתו או שסלקן באבנט ועבד עבודתו פסולה. אם כן לזה אמר לאהרן שיהיו כמדתו של אהרן, ולזה אמר ועשית בגדי קדש לאהרן שיהיו כמדתו, לכבוד שלא יהיו צואים שאין בהם כבוד, ולתפארת שלא יהיו מטושטשין או מקורעין שאין בהם פאר, ולז"א ג' פעמים ועשית, יעשו:
<b>ומה</b> שיש לדקדק עוד שבכלל הזכיר החשן תחלה שאמר ואלו הבגדים אשר יעשו חושן ואפוד, ובפרט הזכיר האפוד תחלה שאמר ועשו את האפוד, ואחר כך אמר ועשית חשן משפט, ולמה אמר באפוד בלשון רבים ועשו את האפוד וגו' ובחשן אמר בלשון יחיד שאמר ועשית, ועוד שאמר באפוד ועשו את האפוד זהב, וכן אמר בחשן זהב תכלת וארגמן והזהב היה טפל שנאמר וירקעו את פחי הזהב וקצץ פתילים לתת בתוך התכלת ובתוך הארגמן. ועוד אחר שאמר כמעשה אפוד תעשנו היה מספיק שכן אמר באפוד זהב תכלת וארגמן. אבל צריך שתדע שחשן ואפוד הן דו פרצופין, ולזה היו מחוברים שנאמר ולא יזח החשן מעל האפוד ונאמר עליהם לכבוד ולתפארת, והבן. וחשן במ"ק עם המלה י"ז כמו שם הוי"ה במספר קטן, אפוד גימ' י"ג במ"ק היינו ה' אח"ד, לכך הזכיר בכלל חשן תחלה לרוב מעלתו שהוא הזכר, ובכפלו היה שם המפורש, ולזה תמצא שנאמר עשר פעמים חשן בפסוק ועשית חשן משפט, אבל בפרט אמר האפוד תחלה לפי שהוא השער שבו נכנסים, ולז"א בלשון רבים, אבל בחשן שהוא רמז לת"ת נאמר עליו ראיתי בני עליה והנם מועטים, ולזה חזר ואמר כמעשה אפוד זהב תכלת וארגמן לומר שהוא בכלל ובפרט והבן. ומה שאמר זה"ב נוטריקון זה הוא ברוך, שהוא חבור ראש עם סוף, הוא ראש, ברוך סוף, שנאמר והמלך שלמה ברוך, והכל היה בכונה כי כל אחד ואחד מהשמונה בגדים היה לו כונה אחרת בעשייתו ורמוז בהם ה', חשן ואפוד כבר אמרנו שהם ה' אחד, מעיל במ"ק י"ה וחציו ככלו. יו"ד ה"א כ"ו, וכתונת במ"ק י"ח, מצנפת במ"ק ל', וה' אותיותיה ל"ה, אבנט י"ז וכן הוי"ה י"ז, ציץ היה כתוב עליו בפירוש קדש לה', והבגדים עקרם ז' כנגד ז' ימי בראשית שהכהן היה מחברם כלם, ולז"א כלם בכלל, שאמר ואלה הבגדים חשן ואפוד ומעיל וגו' לחבר כלם כאחד ואחר כך פירש כל אחד בפני עצמו, ולזה לא נזכר הציץ עמהם, כי הציץ היה בו ה' בפירוש שהוא רמז לבינה, לזה היה על המצנפת, והמכנסים לא נזכרו עמהם כי המכנסים הם לכסות בשר ערוה ואין בהם פאר, שהוא מכסה על ישראל כל כבודה בת מלך פנימה. ועוד נאמר למה לא נזכר הציץ שהששה בגדים הנזכרים כאן הם רמז דו פרצופין כמו שאמרתי בחשן ואפוד, וכן המעיל וכתונת, כי הכתונת היתה כמדתו, וכן המעיל אלא שהכתונת היתה על בשרו, וכן המצנפת ואבנט, כי המצנפת היתה ארכה י"ו אמה ואבנט ל"ב אמה, וכבר ידעת ל"ב היכן הוא רומז הבינהו מפסוק זאת אשיב אל לבי, וכן פ' ויאמר ה' אל לבו. והיה האבנט על הכתונת מקיפו ומחזירו כרך על גבי כרך כן כתב הרמב"ם ז"ל, אבל הציץ הוא רומז לג' עליונות, ולזה היה כתוב עליו קדש למטה וה' למעלה, והיה בו ג' נקבים מב' צדדים ואחד באמצעיתו שבהם היו נכנסים הפתילים כדי שיתלה בהם, ונאמר בו לרצון והרצון הוא בכתר והבן. ולזה לא נאמר עשיה בכתונת אלא אמר ושבצת הכתונת ובאבנט נאמר ואבנט תעשה מעשה רוקם לא אמר ועשית אבנט לרמוז למה שאמרתי:
<b>עוד</b> <b>יש</b> לדקדק בפסוק שאמר ועשית בגדי קדש, ועשית משבצות, ועשית חשן, ועשית על החשן, ועשית מעיל, ועשית ציץ, ועשית מזבח מקטר קטרת, הכל הוא צווי למשה, והמעשה היה ע"י בצלאל שנאמר בפ' פקודי ועשה בצלאל בן. אורי בן חור את כל אשר צוה ה' את משה, אלא אמר הקב"ה למשה משה אע"פ שהמעשה הוא על ידי בצלאל שלזה נברא מששת ימי בראשית, ושמא גרים בצלאל, הוא יושב בצלי, ואני יושב כביכול בצלו, עיקר עשייתן הוא הכונה, כי כונה גימ' אחד מיוחד, ליחד הכל, לזה צריך שתצרף כוונתך עמו, כמו שקבלת כן אתה תעשה מעשה רוחני בכוונה והוא יעשה מעשה גשמי, לזה נאמר ועשית בכל כלי וכלי חוץ מן האפוד מהטעם שאמרתי. ראיה לזה שתמצא בפרשת פקודי נאמר עשייה בכל כלי בלשון יחיד ובלשון רבים, אמר ויעש את האפוד, ואמר וירקעו, ויעשו את אבני השהם, ויעש את החשן וימלאו בו, ויעשו על החשן, ויעשו שתי משבצות ויעשו שתי טבעות, ויעש את המעיל, ויעשו על שולי המעיל, ויעשו את הכתונת, ויעשו את ציץ, בכל כלי וכלי יש בו לשון רבים לרמוז למ"ש, שאם תאמר שאמר בלשון רבים על בצלאל ואהליאב וכל איש חכם לב ויבאו כל החכמים וגו' ויעשו כל חכם לב, הרי פ' ויקהל אמר ועשה בצלאל ואהליאב ואחר כך אמר בלשון יחיד, ויעש יריעות, ויעש את הקרשים, ויעש הבריח, ויעש הפרוכת, ויעש הארון, ויעש השלחן, ויעש המנורה, ויעש מזבח העולה, ויעש מזבח מקטר קטורת, ויעש הכתר, ויעש החצר, ובבגדי כהונה בלשון רבים בפרשת פקודי לרמוז למ"ש, שנצטרפו ב' כוונות כוונה רוחנית וכוונה גשמית, וכן בפרשת פקודי נאמר על כל דבר ודבר כאשר צוה ה' את משה י"ח פעמים, לומר שנתן בהם חיות ונשמה וקרא להם שם, לזה נזכר שם ה' על כל כלי וכלי, ולזה אמר והם יקחו את הזהב ואת התכלת ואת הארגמן ועשו, לומר שדבר גשמי שהוא זהב תכלת וארגמן וגו', זה מסור להם, ולזה אמר ועשו בלשון רבים, ובפרשת פקודי אמר ויעש את האפוד הכל כמו שאמרנו, הם יעשו עשייה גשמית ואתה תעשה עשייה רוחנית, והכל ליחד ולחבר, זהו את האפוד גימ' ע"ה אץ, שהוא חבור ב' שמות הוי"ה אדני, והם כמ"ש, ולזה אמר בלשון רבים, שלזה תהיה הכוונה בכל עשייה. וכן בכל עת שמזכיר אפוד מזכירו בה"א הידיעה על כתפות האפוד, אל עבר האפוד, ולא יזח החושן מעל האפוד, ובמעיל גם כן אמר את מעיל האפוד, הכל לכונה הנזכרת:
<b>או</b> יאמר והם יקחו את הזהב. לומר אע"פ שאמר להם שיקחו לי תרומה זהב וכסף ונחשת וגו', איני צריך להם לי הכסף ולי הזהב, אם לוקחים לעצמן לוקחים וכדי שיתברך משאם ומתנם זהבם וכספם:
<b>שתי</b> כתפות חוברות. כבר אמרנו כי אפד במ"ק אחד, שייחד הקב"ה בכל עת ובכל רגע מתתר"ף חלקים, ועתה מזהירו על חבור המדות שלא יקח הקצה האחד ויניח הקצה האחר אלא שיכפתם (כמו כפות) ויקח הבינוני משתיהם, וזהו חוברות שיחברם, שיחבר שתי קצותיו, ובזה יהיה הכל חוברת אחת, וחוברו וחבר כתיב, היו מחוברות היסודות כי אם יהיה כעסן רגזן מגביר יסוד האש, ואם יהיה רחמן הרבה מגביר יסוד המים כי פעמים יצטרך לאכזריות לעשות דין ברשעים, ופעמים יצטרך לקנאות ולנקום כמו שעשה פינחס, אם כן אחוז מזה מהמדה הטובה כמו רחמן שוע, וגם מזה שהוא הקצה האחר אל תניחנו, אלא גם מזה אל תנח ידך, וחובר, בזה יתחברו היסודות בהתחברות המדות. עוד רמז על ב' תורות, על תורה שבכתב ועל תורה שבעל פה שיחברם:
<b>עוד</b> רמז על תרי"ג מצות שבהם רמ"ח עשה ושס"ה לא תעשה, חברת עם המלה תרי"א, וב' דברות ראשונות שהם אנכי ולא יהיה לך הרי תרי"ג, וקרא ב' דברות כתפות לפי שהם העקריים, כמו הכתף שהוא הגבוה והנשא ונראה, על שתי קצותיו שהם עשה ולא תעשה בזה יהיה חבר להקב"ה, כי בכמה $ציור בספר$ בנימין לא נצטרך לאותיות האבות כי היו אותיות האבות עם השבטים להגן עליהם על מכירת יוסף, אבל בנימין לא היה במכירתו לזה לא נצטרך לסמך האבות, ולזה היתה אבנו ישפה כלומר יש פה לדבר:
<b>וכתב</b> רבינו בחיי ז"ל, באבני החשן ע"ב אותיות כנגד ע"ב אותיות של השם הגדול, להורות בזה קיום העולם שנברא בע"ב שמות, שהרי העולם נברא ביום, שנאמר ביום עשות ה' אלהיה ארץ ושמים, וששת הימים יש בכל אחד י"ב שעות ששה פעמים י"ב הם ע"ב, זהו שאמר הכתוב אמרתי עולם חסד יבנה, שלא נברא אלא ביום בע"ב שעות של ו' הימים. ע"ב גימ' חסד, לומר שהעולם מתקיים בזכות השבטים שהם ע"ב אותיות. והנה בנימין שהיה מפותח על ישפה היה מלא, ולא היה בו סמך אותיות מן האבות כשאר השבטים, כי לא נשתיירו מבני בנימין במעשה פילגש כי אם שש מאות בזכות בנימין שהיה מפותח באבני החושן ששה אותיות ע"כ. והתחילה פרשה זו של ועשית חושן משפט בוא"ו וסיימה בד' לפני ה' תמיד, כנגד י' לאוין שבמשפט, ואלו הן, לא תכירו פנים במשפט, לא תגורו מפני איש, לא תעשו עול במשפט לא תשא פני דל, ולא תהדר פני גדול, לא תטה משפט אביונך, לא תעשו עול, לא תטה משפט, ולא תכיר פנים, ולא תקח שוחד, ובד' לאוין אמר משפט כנגד ד' פעמים משפט הכתוב בפרשת זו:
<b>והאבנים</b> תהיינה על שמות בני ישראל. יש להם הויה לעתיד, כמ"ש לעיל פרשת תרומה על מה שאמר בזוהר על פסוק הנה אנכי מרביץ בפוך אבניך, שהאבנים שלך הם בעצמם יחזרו לך והקב"ה יאיר עיניהם של ישראל כמו שהאדם כוחל עיניו בפוך, אבניך שהוא הכחול שכוחלים בו העינים, אבניך שיכיר וידע ויראה ויאמר ודאי הם בעצמם האבנים של ב"ה זהו אבניך, כן כאן הבטיחם שאמר תהיינה שיהיה להם הויה לעתיד, והאבנים תהיינה על שמות, ר"ת ותעש, שיחזרו ויעשו:
<b>שתים</b> עשרה על שמותם. לומר כשם שהעולם הוא על י"ב מזלות ועל י"ב שעות יום וי"ב שעות לילה ואין להם בטול, כן יעמדו הם ואבניהם שנאמר כן יעמוד זרעכם ושמכם, שהם האבנים ששמותיהם היו בהן זהו שתים עשרה על שמותם:
<b>ובמדרש</b> מה טעם י"ב שבטים באבני החשן, שיהא הקב"ה מסתכל בבגדי כהן גדול בכניסתו ביום הכפורים ונזכר בזכות השבטים, אמר רבי יהושע בן לוי משל למלך שהיה נכנס ללמד על בנו סנגוריא והיה מתירא מן העומדים עליו פן יפגעו בו, מה עשה הלבישו פורפוריא שלו שיהיו רואין אותו ומתיראין ממנו, כך אהרן היה נכנס בכל עת אל הקודש ואילו לא היו לו זכיות הרבה שהיו נכנסין עמו ומסייעין לו לא היה יכול ליכנס למה שהיו מלאכי השרת שם, מה עשה הקב"ה נתן לו מדמות לבושו הקדוש שנאמר וילבש צדקה כשריון ע"כ. וכתב הרב מנחם ריקנאטי ז"ל לא יקרע, לפי שהשטן מתקנא בו ואוחזו שם כדרך הנלחמים זה עם זה, ע"כ:
<b>ועשית</b> על החשן שרשות גבלות מעשה עבות. השרשות הוא שלשלת בלשון המשנה ובלשון עברי שרשות, והיו לרמוז לשרש הנשמה לומר שנשמתם של השבטים הם תלויים זה עם זה כמו השלשלת עד למעלה. שרשת, שרש הנשמה בגימ'. שנשמתם של ישראל היא אדוקה ודבקה בשרשה, כי ר"ת של הספירות גימ' ישראל, וזהו גבלת גימ' גבל הנשמה, ונרמזו ב' פעמים בשרש ובגבול, השרש הוא הנשמה והגבול הוא בכ"י, ולזה היו שתי פעמים כתובים על כתפות האפוד ועל החשן, אבל בכתפות האפד היו ששה בכל אבן, ובחושן כל אחד לבדו, וכדי להגין עליהם היו עמהם שמות האבות, כמו שאמרתי. וג"כ היו בכפלי החשן אורים ותומים שהם שמות הקדש. יש מי שאמר שאורים הוא שם בן מ"ב שבו נברא העולם, ובדבור א' יהי אור ויהי אור, ועל שם ב' אור נקראו אורים, את התומים הוא שם של ע"ב, על שם שהם כולם תמים מג' אותיות, ומכאן תדע מעלת רבים כשעושים המצוה, ולזה באפוד אמר ונשא אהרן את שמותם לפני ה' לזכרון, הקדים לפני ה' ואחר כך לזכרון, שהוא בא לכפר על ע"א שהם דברים שבין אדם למקום אמר שמותם סתם כמו שאמר הנביא חבור עצבים אפרים הנח לו, לז"א לפני ה' שהיה על דבר שהוא לפני ה' על ע"א, לזכרון יעלה זכרונם מאחר שהם רבים, אבל בחושן שהיה כל אחד לבדו כתוב על אבנו, והיה בא לכפר על דבר שבין אדם לחבירו, שהוא על מכירת יוסף, או על הדינים כמו שאמרו חכמינו ז"ל שהחושן היה מכפר על עוות הדין שנאמר חשן משפט, לז"א ונשא אהרן את שמות בני ישראל, ולא אמר שמותם כמ"ש באפוד כי שם היו רבים ו' בכל אבן, אבל כאן אמר בכל אבן לזכרון קודם שיעלה זכרונם, וגם כן לפני ה' לזכר"ן גימ' לעזר, לומר שצריכין עזר לפי שעון שבין אדם למקום הקב"ה מכפר, ושבין אדם לחבירו אין הקב"ה מכפר עד שירצה את חבירו, כמ"ש שקריאת שמע ותפלה של פועלים נדחית מפני מלאכתו של בעל הבית שממון ישראל חביב לפני הקב"ה, לזה חזר פעם אחרת ואמר ונשא אהרן את משפט בני ישראל על לבו לפני ה' תמיד, ולא אמר לזכרון, לפי שהוא כפרה על עוות הדין:
<b>ועשית</b> את מעיל האפוד כליל תכלת. אמרו ז"ל שהמעיל הוא לכפר על לשון הרע, כאומרם יבא דבר שבקול ויכפר על דבר שבקול, ולפי שלשון הרע הוא יותר מע"א לזה אמר את מעיל האפוד המעל שהוא מכפר המעיל הוא יותר מכפר מן האפוד, כי האפוד היה מכפר על עבודת אלילים, שנאמר בה גדולה שנאמר אנא חטא העם הזה חטאה גדולה, ובלשון הרע אמר לשון מדברת גדולות אם כן מעיל האפוד מעל שהיה מכפר המעיל הוא יותר ממעל האפוד, כליל תכלת צריך שיהיה כלו כליל תכלת שיכלהו ולא יהיה לו שום תכלית, שלא תשליטהו עליך ויביאך לכפור בהקב"ה, שנאמר שתו בשמים פיהם, ולזה לא תמליכהו עליך אלא תכלהו, כליל גימ' מלך:
<b>כתב</b> הרב רבינו בחיי ז"ל. והיה פי ראשו בתוכו, נראה לי כי מה שדרשו ז"ל יבא דבר שבקול ויכפר על מעשה שבקול נכלל בו עוד כל הדובר שקרים והמעוול בדבורו ויש לו שפתים דולקים ולב רע, לכך נקרא מעיל שבא לכפר על המעל הגדול שעשה, לפיכך כשצוה על המעיל אמר והיה פי ראשו בתוכו, ויש בזה רמז ואזהרה לאדם שראוי לו שיהיה דבורו שוה למה שבתוכו, שיהיה תוכו כברו ושפה לפיו סביב לעצור במלין, והוא אינו עושה כן אלא מעשה אורג, כופל דבריו כאורג הזה שכופל חוט אריגתו, או כמנסה המסכה שעושה השתי שהוא הולך ובא, וכן כפי תחרא שהוא השריון שטבעותיו כפולות, על כן בא המעיל לכפר על עון זה, כי הוא מרוחק אצל השי"ת ודובר שקרים לא יכון לנגד עיניו. ונשמע קולו של אהרן בבואו אל הקדש לבוש בשמונה בגדים, כי היה מטיל שלום בין ישראל לאביהם שבשמים. אם כן על זה בא הרמז והיה פי ראשו בתוכו, שיכוף פיו ואם תמתיק בפיו רעה יכחידנה, פירוש יכריתנה תחת לשונו ולא יוציאנה לחוץ, ויזכור שהקב"ה עשה ללשונו ב' חומות אחת של עצם והיא השנים ואחת של בשר והם השפתים, וזהו שפה לפיו סביב כפי תחרא, שהוא השריון שלובשין אותו להגין והוא של ברזל, כן יכבוש יצרו ויכבוש לשונו, אם יעשה כן לא יקרע לעולם הבא, ויהיה נשמע קולו, כי קודם הוא שנאוי בקולו ולא היתה תפלתו נשמעת, שנאמר נתנה עלי בקולה על כן שנאתיה, ואחר שחזר בו מתאוה לקולו, שנאמר השמיעיני את קולך, זהו ונשמע, קולו בבואו אל הקדש שאומר לו הקב"ה הראיני את מראיך, ובצאתו מן העולם ולא ימות מיתת עולם הבא, כי מות וחיים מות של עולם הבא וחיים חיי עולם הבא ביד לשון, ורפואתו במה בתורה שנאמר מרפא לשון עץ חיים שהיא התורה, זהו ונשמע קולו שלא ידבר אלא בדבר של קדושה, זהו פעמון זהב ורמון, שלא יהא לו קול אלא בתורה שהיא משולה לזהב, שנאמר הנחמדים מזהב, ורמון שהם המצות, בזה יהיה קולו כפעמון ולא במילי דעלמא, כמשז"ל על פסוק האמנם אלם צדק תדברון, לעולם יעשה אדם עצמו כאלם, יכול אף לדברי תורה ת"ל צדק תדברון, ולזה היו הפעמונים בתוך הרמונים לרמוז שלא ישמע קולו חוצה. ותמצא בפרשה זו של ועשית חשן משפט ד' פעמים משפט כנגד ד' לאוין, לא תטה משפט, לא תכיר פנים, ולא תקח שוחד, ולא תתן מכשול:
<b>ועשית</b> ציץ. הציץ היה מכפר על עזות פנים, כי כל מי שיש בו עזות פנים אין בו יראת שמים, שנאמר בעבור תהיה יראתו על פניכם לבלתי תחטאו וגו'. וראשית חכמה יראת ה', ואם אין יראה אין חכמה כי היא ראשית כל המדות ממטה למעלה. ציץ, גימ' קץ שהיא סוף המדות ושם הוא קץ כל בשר, שנאמר רגליה יורדות מות, ואמרו ז"ל בני ישראל רחמנים בישנים, וכל מי שיש בו עזות פנים לא עמדו רגלי אבותיו על הר סיני, כי משם קבלו ישראל בושת פנים שנאמר בעבור תהיה יראתו על פניכם, וזה אין בו בושת פנים בידוע שהוא מערב רב שנאמר עליהם ויתיצבו בתחתית ההר, כמ"ש במקומו. לזה היה הציץ להודיע לכהן מי הוא מבני ישראל, ולשון ציץ כמו מציץ מן החרכים, וזהו שאמר ופתחת עליו פתוחי חותם, כלומר שיהיה מורה ומפתח מי הוא בחותמו של מקום, שהפרצוף נקרא חותם, כמו שאמרו חז"ל בשר ודם צר צורה בחותם וכולם עולים באותו חותם והקב"ה צר צורה ואין זה דומה לזה, וזהו קדש לה' שהיה מורה מי הוא קודש, שישראל נקראים קדש שנאמר קדש ישראל לה', והיה הציץ מעביר מישראל העזות כדי שיהיה בהם יראת שמים ויהיו רצויים לפני המקום, זהו לרצון להם לפני ה'. ולפי שבפרשת החשן אמר והיה על אהרן לשרת ונשמע קולו בבואו אל הקדש, ואי אפשר לבא זולתו, כי מכאן הוא שער הכניסה שהיא יראת ה', לזה סמך מיד ועשית ציץ שהוא עיקר ותכלית הכל, ולזה לא הוצרך לצוות עליו בצווי ואלה הבגדים אשר יעשו חשן ואפוד ומעיל, וציץ הוא מכלל שמונה בגדי כהונה, והוא אינו בגד כי היה טס של זהב טהור, ונקרא בגד כמו שאמר המשנה כהן גדול היה עובד בח' בגדים וכהן הדיוט בד', לפי שבא לכפר על הבגד הגדול שהוא עזות פנים שהוא בוגד ברבו ומעיז פניו כנגדו ודומה כמי שאין לו אלוה, ומי שעובר על זה עבר על הכל, אם כן אין לך בגד גדול מזה, וכן שאר הבגדים שכל אחד בא לכפר על עון שהוא בגד שבוגד באדון הכל, ולזה בא הצווי קודם הכתנת והמצנפת ואבנט, כי אחר כך אמר ושבצת הכתונת שש ועשית מצנפת שש ואבנט וגו', ובעשייה בפרשת פקודי נאמר אחר כל הבגדים ויעשו את ציץ נזר הקדש וגו', חתם בו שהוא נגד הכל:
<b>ולבני</b> אהרן תעשה כתנות ועשית להם אבנטים ומגבעות. אלו הן ד' בגדים שכהן הדיוט עובד בהם, שהם כתונת ואבנט ומצנפת, כי מגבעות הוא מצנפת, ומכנסים, והיו יחפים והולכים על הרצפה בימי הקור ואוכלים הקרבנות, ודאי שבאים לידי חולי מעים, וכן אמרו ז"ל שמעמידים ממונה על הכהנים לבקרם. ולרפאותם, ולזה הבטיחם הקב"ה שלא יחלו ולא ימותו, לפי שעובדים למי שהוא מקור החיים, זהו שאמר ולא ישא"ו עו"ן ומת"ו גימ' הבטיחם שלא יהיה להם שום חולי עם ד' מלות, זהו שאמר חקת עולם לו ולזרעו אחריו:
<b>עוד</b> אמר ומתו. כי היל"ל ולא ימותו, כאן רמז לו מיתתם של בני אהרן, זהו חקת עולם לו ולזרעו, ומיד סמך וזה הדבר אשר תעשה להם לקדש אותם לכהן לי, לקדשם בעולם הזה בז' ימי המלואים, לכהן לי בעוה"ב, כדי שיהיה אהרן משרת למטה ובניו משרתים למעלה, ורמז ואמר לקח פר אחד בן בקר ואילים שנים תמימים, רמז על אהרן וב' בניו, כי אהרן וב' בניו לא נצולו אלא בשביל זכותו ותפלתו של משה שנאמר ובאהרן התאנף ה' להשמידו, ואמרו ז"ל אין השמדה אלא כלוי בנים, וכן ואילים שנים תמימם, גימ' עם ג' אותיות הן אלעזר ואיתמר, ולזה היה לחם מצות וחלות מצות ורקיקי מצות, כי הכל מצה לשכך מעליו מצה ומריבה, וזהו סולת חטים בי בכל מקום אומר סולת סתם וכאן אמר סולת חטים, רמז כאן שסולת פירוש מסל לחם חטאם, זהו סולת חטים, וכן אמר במדרש פר אחד בן בקר ואילים שנים הדא הוא דכתיב מגיד מראשית אחרית, פר אחד כנגד אהרן, אילים שנים כנגד אלעזר ואיתמר, רמז ששני בניו עתידים למות ע"י קרבן ואין משמשין אלא שנים, ע"כ:
<b>ולקחת</b> את הבגדים והלבשת את אהרן. אהרן ובניו טעון בגדים ואם עבד בלא בגדים עבודתו פסולה וחייב מיתה, אבל משה כל ז' ימי המלואים עבד בלא בגדים, כי לא היה בו במשה שום בגד, אבל היה צריך שישב על ידי אהרן ובניו כדי שיקדש אהרן ובניו והבגדים ע"י עבודתו של משה שנאמר וקדש הוא ובגדיו שהם ח' בגדי כהונה, ובניו ובגדי בניו הם ד' בגדים, זהו אומרו שבעת ימים ילבשם הכהן, כי הקרבן צריך בגדים, ומשה לא לבש אבל אהרן לבשם בשעת עבודתו של משה, והיה ז' ימים לפי שע"א מטמא כנדה ובנדה נאמר שבעת ימים תהיה בנדתה, ואהרן נתעסק בעגל לזה היה שבעה:
<b>ולקחת</b> את האיל השני וסמך וגו' ושחטת את האיל ולקחת מדמו ונתתה על תנוך אזן אהרן וגו' ועל בהן ידם. למה על תנוך אזן ועל בהן, לפי ששמע מערב רב כשאמרו לו קום עשה לנו, ארז"ל למה כל האזן קשה והאליה רכה כדי שאם ישמע דבר שאינו הגון יכוף האליה לתוכה, ואהרן שמע ולא כפף, לזה הצריכה האליה כפרה, ועל בהן ידו הימנית לפי שלקח מידם ויצר אותו בחרט, ואי אפשר לעשות כן אלא ע"י בוהן של יד, ועל בוהן רגלו לפי שא"ל קום עשה לנו אלהים וכשהאדם יושב וקם הוא ע"י הבוהן שכופף הבוהן וקם לזה על בוהן רגליו:
<b>ולקחת</b> את החזה והנפת אותו והיה לך למנה ולמה ג"כ לא היה השוק, שחזה ושוק של שלמים הם לכהן המקריב את זבח השלמים, שנאמר הכהן המקריב את דם השלמים לו תהיה שוק הימין למנה כי את חזה התנופה ואת שוק התרומה לקחתי וגו' ואתן אותם לאהרן ולבניו חק עולם, וא"ת מאחר שמשה היה הכהן לו ראוי השוק ג"כ. אלא לפי שהגין על אהרן ששמח בלבו והחזה מגין על הלב, לזה היה למשה למנה, ולפי שלא היה לבוש בגדים לא נתן לו השוק, ולא לאהרן שלא כיהן שנאמר המקריב את דם השלמים מבני אהרן לו תהיה שוק הימין למנה, ופייס לאהרן ואמר והיה לאהרן ולבניו לחק עולם מאת בני ישראל, הבטיחו שמכאן ולהלאה יהיה חזה ושוק של שלמים לאהרן ולבניו:
<b>ופר</b> חטאת תעשה ליום. על אותו יום של עשית העגל בכל יום ויום מז' הימים בכל יום היה מקריב פר ושני אילים, הפר היה לחטאת וב' אילים אחד לעולה ואחד לשלמים, ולפי שהפר היה לחטאת היה טעון סמיכת אהרן ובניו, ולכך היה טעון שריפה חוץ למחנה. ולעיל אמר והקרבת את הפר ושחטת וגו' ואת בשר הפר תשרוף באש מחוץ למחנה חטאת הוא, וחזר ושנה כאן ופר חטאת לומר שבו תלוי הכפרה, שנאמר ונמצא ישלם שבעתים פר בכל יום, לזה ופר חטאת תעשה ליום על הכפורים כי היום הוא מצוי. שבעת ימים תכפר על המזבח, לכפר על אותו שבנה לעגל, שנאמר ויבן מזבח לפניו לזה צריך כפרה, ולמה שבעת ימים לפי שע"א מטמאה כנדה, וזהו טעם שבעת ימי המלואים שנאמר פ' צו ופתח אוהל מועד תשבו שבעת ימים:
<b>ובתורת</b> כהנים, שהוצרך כפרה על המזבח שמא התנדב איש דבר גזול במלאכת המשכן והמזבח:
<b>והיה</b> המזבח קודש קדשים כל הנוגע במזבח יקדש. רמז על אהרן, לזה אמר משה לאהרן קרב אל המזבח, וזה אשר תעשה על המזבח שנים ליום תמיד, ולא עשה זה משה אלא בז' ימי המלואים, ואמר תמיד לומר שמאחר שהוא היה כהן ראשון ועל ידו אהרן נכנס בכהונה גדולה ועיקר כל הקרבנות הם ב' תמידין שהיה מקריב בכל יום, את הכבש אחד תעשה בבוקר שלא יקדימנו שום קרבן, ואת הכבש השני תעשה בין הערבים שלא יקריב שום קרבן אחריו, שהוא השלים כל הקרבנות כולם חוץ מקרבן פסח, בישרו ופייסו ואמר לו וזה אשר תעשה שנים ליום תמיד, מעלה אני עליך כאילו אתה עושה ומקריב בכל יום, ולזה בפ' פנחס בפ' תמיד אמר צו את בני ישראל ולא את אהרן, ואמרת אליהם זה האשה אשר תקריבו, את הכבש אחד תעשה בבקר ולא אמר יעשו או יעשה אלא תעשה כאילו אתה עושה:
<b>וקדשתי</b> את אהל, מועד ואת המזבח ואת אהרן ואת בניו אקדש לכהן לי. אמר לו אחר שאתה תקדשם, כמו שאמר וזה הדבר אשר תעשה להם לקדש אותם לכהן לי, ובמזבח אמר וחטאת על המזבח וקדשת אותו והיה המזבח קודש קדשים, אח"כ אני אקדשם שיהיו מקודשים על ידי ג"כ:
<b>ושכנתי</b> בתוך בני ישראל. אמר לו אילו לא היה תחילת קדושו על ידך, שאתה בשר ודם הייתי שוכן בתוכם לעולם כי על תנאי זה הוצאתים, זהו וידעו כי אני ה' הודיעם שעל זה הוצאתים לשכני בתוכם לעולם, אבל מאחר שעשו את העגל והמשיכו זוהמת הנחש, ושכנתי שהוא מנין שני בתים, בית ראשון ת"י ובית שני ת"ך אשכון ביניהם, ועכ"ז אני ה' אלהיכם, שלא אעזבם:
<b>עוד</b> אמר ושכנתי. לומר שע"י אהרן תשרה שכינה, אבל כל ז' ימי המלואים לא תשרה שכינה, לפי שלא יש בהן לבוש בגדים, אבל אחר שאקדש את אהל מועד ואת המזבח ואת אהרן ואת בניו, אז ושכנתי בתוך בני ישראל, הודיעו שלא יקשה עליו למה כשיקריב בשבעת ימי המלואים לא תשרה שכינה אלא על ידי אהרן. לזה אמר להם משה לישראל בפ' שמיני, זה הדבר אשר תעשו וירא אליכם כבוד ה', לפי שכל שבעת ימי המלואים ששמש משה לא שרתה שכינה והיו ישראל אומרים כל הטורח טרחנו שתשרה שכינה בינינו, אמר להם זה הדבר וגו', אהרן אחי על ידו תשרה שכינה. ואמר בזוהר כי ז' ימי המלואים הם כז' ימי בראשית, ז"ל רבי יצחק אמר כתיב והיה אור הלבנה כאור החמה ואור החמה יהיה שבעתים כאור שבעת הימים אילין ז' ימי בראשית, רבי יהודה אומר אילין ז' ימי המלואים, מלאים ודאי, בגין דההוא זמנא אתבסס עלמא ואתהדר בשלימותא, ולא אתפגים סיהרא בגין חויא בישא דכתיב ביה ונרגן מפריד אלוף.
<b>ועשית</b> מזבח מקטר קטורת וגו'. אע"פ שזה הוא מן הכלים הפנימיים והיה ראוי להזכירו עם המנורה והשלחן כדי לחתום במזבח הקטורת שעל ידי הקטרת מתקשר הכל ועל ידה נעצרת המגפה שלא תקטרג על אהרן, ולזה וכפר אהרן על קרנותיו, לזה אחר שנתקרב אהרן צוה על מזבח הקטורת כדי שיגין עליו, ועוד שעיקר הקרבנות כולם הקטורת, ועל זה היתה בבקר ובערב קודם כל הקרבנות ואחר כל הקרבנות בהיטיבו את הנרות, שנאמר שמן שהוא שמן של מנורה וקטורת ישמח לב, לזה נאמר אחר המשכן ואחר כל כליו. וכן במדרש תנחומא ז"ל מה עסקו של מזבח הקטורת כאן כיון שעשו אותו מעשה בקש הקב"ה לכלותם עמד משה ובקש עליהם רחמים, שנאמר ויחל משה את פני ה' אלהיו ונתחבט בקרקע עד שנתרצה לו, שנאמר וינחם ה' וגו', אמר משה רבון העולמים הרי נתרצית מי מודיע לבאי עולם שאתה נתרצית לישראל, א"ל ועשו לי מקדש ושכנתי בתוכם ויהיו מקריבין לי הקרבנות בתוכו, ואני מקבל מהם, את הכבש אחד בבקר ואת הכבש האחד בין הערבים שני תמידין בכל יום, וא"ת יש לפני אכילה ושתיה, האוכל בשר אבירים וגו' כי לי כל חיתו יער, אלא מכל קרבנותיהם אני איני רוצה אלא הריח וכאלו אכלתי ושתיתי שנאמר את קרבני לחמי, תדע לך שמזבח העולה שהיה לקרבנות היה נתון בחוץ ומזבח הקטורת שהם לריח נתון בפנים, לכך נאמר ועשית מזבח מקטר קטורת. קטרת נוטריקון קדושה טהרה רחמים תקוה, זהו שאמר הכתוב שמן וקטרת ישמח לב וגו', ואמר בשעה שהיה כהן גדול נוטל את הקטורת ביום הכפורים ונכנס לפני ולפנים מה כתיב ונתן את הקטורת על האש לפני ה' וכסה ענן הקטורת, מהו וכסה לשון מחילה כענין כסית כל חטאתם, כיון שהיה ענן הקטורת מתמר ועולה למעלה ונעשה כאשכול היו יודעים שנתכפרו עונות של ישראל שנאמר אשכול הכופר דודי לי, ואם לא כסה ענן הקטורת את הכפורת אשר על העדות, ולא ימות, נמצאת אומר שכהן גדול וכל ישראל היו נרתעים בשעה שכהן גדול נכנס לפני לפנים, כיון שהיה יוצא היתה שמחה גדולה בישראל, שנאמר שמן וקטורת ישמח לב, שמן זה כהן גדול שנמשח בשמן, וקטורת אלו ישראל שהיו רואין שענן הקטורת מתמר ועולה אמר הקב"ה מכל הקרבנות שאתה מקריבין אין חביב עלי כקטורת, תדע שכל הקרבנות כולם באים לכפרה על ישראל, כיצד חטאת באה על החטא והאשם ג"כ, והעולה על הרהור הלב, והשלמים הם באים על מצות עשה, אבל הקטורת אינה באה לא על חטא ולא על עון אלא על השמחה, הוי שמן וקטורת ישמח לב, ע"כ:
<b>גיממריאות</b>
<b>לכהן</b> לי. ג' בפ' כנגד ג' כהנים ששמשו בכהונה גדולה כל אחד מ' שנה כמנין ל"י, אלו הם אהרן עלי ושמעון הצדיק:
מלאתיו רוח חכמה, ר"ת רמ"ח, רמ"ח איבריהם חכמה:
אפוד, גימ' מלאך, לומר שכשהיה חגור באפוד היה דומה למלאך:
והם יקחו את הזהב, וה"ם גימ' תורה, מ' סתומה באי"ק בכ"ר ת"ר, לומר שאין מבטלין ת"ת למלאכת המשכן:
משזר, מש זר, לומר שהזר ימוש ויבדל מהכהונה:
ששה משמותם על, ר"ת שמע כנגד שש תיבות של שמע, ואת שמות הששה הנותרים, כנגד שש תיבות של ברוך שם:
שרשרת שר שרת כתיב, שכהן גדול הוא שר וגדול הוא ראוי לשרת, וכן הוא הדין אם כהן גדול רוצה לעבוד ולשרת, אנשי משמר אינם יכולים לעכב עליו:
נופך ספיר ויהלם, גימ' ירושלים, שעתיד הקב"ה לבנותה בהם, שנאמר הנה אנכי מרביץ בפוך אבניך ויסדתיך בספירים, פוך היינו נופך:
במלואותם, מלו אותם שזכות המילה עולה על כולם:
את שתי הטבעות. ר"ת אשה, לזה נוהגים לקדש אשה בטבעת:
פעמוני. גימ' רנ"ו כמנין כנפי החיות, לומר שהכהן כשמשמש בבגדים נחשב כמלאך כדכתיב כי שפתי כהן ישמרו דעת כי מלאך ה' צבאות הוא, ועוד רנ"ו שיום שנבחר אהרן לכהונה רנו הכל שנאמר וירא העם וירונו:
לשרת בקדש, ר"ת לב, לומר שצריך כוונת הלב:
לריח, גימ' אברהם, שהקריב בנו יצחק והוא היה הנסיון העשירי, זהו ריח רח י', רח גימ' יצחק, שהיה עשירי לנסיון:
את הכבש האח"ד, גימ' י"ח, לומר שי"ח ברכות כנגד הקרבנות:
וצפית אותו זהב טהור את גנו, ס"ת בתורתו, לומר שהעוסק בתורתו של הקב"ה כאילו מקטיר קטורת שהוא המבחר שבקרבנות:
את הבדים עצי שטים, ס"ת תמים לומר שכל מי שהוא תמים כאילו הוא מזה:
מדם חטאת הכפורים, ר"ת מחה, שבכל יום הכפורים הקב"ה מוחה עונותיהם של ישראל:
<b>פרשת</b> <b>תשא</b>
<b>כי</b> תשא את ראש וגו'. אחר שאמר כפרתו של אהרן אמר ג"כ כפרתן של ישראל, ואמר כי תשא לומר שאין להם נשיאות ראש על מה שעברו על מצותי ועשו העגל, שכל העובד ע"א כאלו עבר על כל המצות, זהו כל העובר, העבר כתיב, שעברו עבירה גדולה שעברו על כל המצות, זהו העובר על הפקודים תרגום מצוה פקודא:
<b>ובזוהר</b> כל העובר על הפקודים. שכל מקום שיש מנין שלטא ביה סטרא אחרא ואי נטלי מנהון פורקנא לא שלטי עליה, וביומוי דדוד בגין דלא נטיל הוה בהון מותנא. א"כ יהיה פירוש כל העובר שבנתינת הכופר עבר מעליו סטרא אחרא ומעביר מעליו מותנא אע"פ שיש שם מנין, ע"כ:
<b>ונתנו</b> איש כפר נפשו. פרך נפשו, שיעננה שיענה נפש הבהמית שהיא הנפש המתאוה. לה', שישעבדנה לעבודת ה', כדי שיבא לפקוד אותה ולא ירבה בה פגם, זהו ולא יהיה בהם נגף בפקוד אותם. ונתנו נקראת מסופה לראשה ונתנו, ומראש לסוף ונתנו, לומר שהצדקה שכרה צדקה שכר מצוה שיעשה מצוה, וכה"א רודף צדקה וחסד ימצא חיים צדקה. או יאמר שימציא לו הקב"ה בני אדם ראוים לצדקה, צדקה מאתים חסר אחת וכשתסיר אחד ממאתים ישאר מתים, לזה הצדקה נותנת חיים זהו רודף צדקה ימצא חיים, לומר שימציאהו ה' אחד להשלים מאתים שעולה במ"ק כמו חיים במ"ק. עוד ימצא חיים צדקה, שימצא מי שיתן לבניו צדקה, גלגל הוא שחוזר בעולם, או ימצא חיים צדקה שמספיק מן החיים העליונים לצדק על דרך ה' ספירות. עוד ימצא חיים צדקה שיתן לו חיים ויתן לו לעשות צדקה, וכשיהיו חייו מרובים יהיו ג"כ צדקותיו מרובים, וכל שמרבה בצדקה משפיעין לו לעשות צדקה, ולזה תמצא כל צווין של צדקה כפול, נתן תתן, פתח תפתח, הענק תעניק, ולזה ונתנו ויתנו ב"פ:
<b>עוד</b> כל העובר על הפקודים, לא מאותם שיש להם מנין ידוע ואינם רוצים לחסר המנין ומבקשים לעשות צדקה ממקום אחר, בחשבם שהצדקה מחסרת, אדרבא היא מעדפת, כאמרם ז"ל בפסוק וכן נגוזו ועבר, כל מה שגוזזים הצמר או השער או הצפרנים הם גדלים יותר, וזהו ועבר שעובר על הגבול שהיה לו ליגדל, וכן הגפן כשזומרים אותו הוא יותר גדול ויותר עושה פירות וכשאין זומרין אותו אינו גדול כ"כ ואינו עושה פירות, וישראל נמשלים לגפן שנאמר גפן ממצרים תסיע. זהו כל העובר על הפקודים, שיש לו מנין ידוע ועובר עליו שאינו חשוב עליו בערך הצדקה לעמוד במנינה ורוצה לחסרו:
<b>ונתנו</b> איש. מי שהוא איש שגובר על יצרו כמו ר' חנינא בן דוסא שהלך לקנות נדוניא לבתו ומצא גבאי צדקה גובין להשיא יתומה וגבר על יצרו ונתן כל מה שהיה בידו ליתומה ונשבע ליצרו שלא יפתהו ואמר העבודה הרי הם נתונים ליתומה:
<b>כפר</b> גימ' שלו ברחמים, שכפר נפש אין לו ערך, וכל אשר לאיש יתן בעד נפשו, אלא מרוב רחמיו אמר זה יתנו, לפי שנתקשה כשאמר כפר נפש, א"ל הקב"ה איני שואל כי אם זה ולא שקל שלה כי אם חצי. ועוד תראה שהכל ברחמים, שהשקלים הם מכסף וכסף במלואו כזה כ"ף סמ"ך פ"א גימ' ברחמים ע"ה, ולזה אנו מקדימין השקלים לקריאת העגל, כי העגל הוא מצפון זהב יאתה שהוא הצפוני והאדם שיש לו זהב ומצפינו בבית גנזיו ואינו עושה ממנו צדקה אלא מתגאה בו ועשיר יענה עזות, עליו נאמר מצפון תפתח הרעה, עושר שמור, אם העושר הוא שמור ואינו מפזרו אלא אדרבא מוסיף עליו וכל מה שמוסיף מטמינו ומצפינו ומשמרו יותר, יש לך לדעת שהוא לבעליו, שאינו שלו ויש לו בעלים אחרים, והוא לרעתו של זה, לפי ששמרו ולא עשה ממנו צדקה לא השליטו הקב"ה עליו אלא יזרע ואחר יאכל כ"ז לרעתו שאין לך רעה גדולה מזו, וכן אמר קהלת יש רעה אשר ראיתי תחת השמש ורבה היא על האדם, אמר תחת השמש לומר שלא יחשוב כי מערכת הגלגלים והכוכבים גרמה לו, אלא זאת הרעה של הכילות היא רבה עליו, כמ"ש בא לטמא פותחין לו, ואמר תדע כי לא המערכת גרמה לו, איש אשר יתן לו האלהים, לא אמר אלהים שהיה נראה שמכח המערכת נתנה אלא האלהים הידוע, עושר ונכסים וכבוד ואיננו חסר לנפשו מכל אשר יתאוה ולא ישליטנו האלהים לאכול ממנו, ואמר איש אשר נתן לו כל זה עושר ונכסים וכבוד, ודאי במתנה ובעין יפה נתנה לו, א"כ איך אפשר לומר שלא ישליטנו לאכל כי איש נכרי יאכלנו, זה אינו אלא חולי רע הוא שקנה לו, כי הבחירה בידו אינה מה', אם כן מצפון מאותו שמצפין ממונו ואינו מפזרו תפתח הרעה, אותה שאמר עליה קהלת יש רעה וגו' וזהו תחת השמש, אבל מי שהוא עושה צדקה הוא עולה למעלה מן הגלגלים שנאמר צדקה תרומם, וכה"א מרומים ישכון, מה טעם לחמו נתן, אפילו הלחם שאין לו יותר נתן, וכה"א הלא פרוס לרעב לחמך, אפילו שאין לך אלא לחם אחד פרסהו חציו לך וחציו לו, מימיו נאמנים, שנתנם לך באמונה בלי שום פניה, לא לגאוה ולא להתראות אלא בעין יפה, זהו מרומים ישכון. וכן אמרו במדרש כי תשא, א"ל הקב"ה למשה במה תרום קרנם של ישראל בצדקה, שנא' צדקה תרומם גוי, ואין גוי אלא ישראל שנאמר ומי כעמך כישראל גוי אחד:
<b>וכתב</b> רבינו בחיי ז"ל, שאמר ולא יהיה בהם נגף ב"פ, ראשון לשון מנין, והשני לשון השגחה, מלשון בעת פקודתם יאבדו, ושעור הכתוב כן, ונתנו איש כפר נפשו במנות אותם, כדי שלא יהיה בהם נגף בהשגיחו אותם, ע"כ:
<b>ומה</b> שאמר כי תשא ולא אמר לשון צווי, גם אומר ראש בני ישראל ולא אמר בני ישראל, זה יובן מהמדרש ז"ל, אמר הקב"ה למשה לך מנה את ישראל, אמר משה כתיב והיה זרעך כעפר הארץ וכתיב והיה מספר בני ישראל כחול הים ואתה אומר לך מנה את ישראל, א"ל הקב"ה לא כמו שאתה סבור אלא אם בקשת לעמוד על מניינם טול ראשי אותיות של שבטים ואתה עומד על מניינם, ר' מראובן מאתים אלף, ש' משמעון שלש מאות אלף, ל' מלוי שלשים אלף, וכן השאר, א"כ לפי מדרש זה יהיה פירוש הפסוק כן, כי תשא כשתרצה לעמוד על מניינם דרך כלל, את ראש בני ישראל דרך פרט, ונתנו איש כפר נפשו בפקוד אותם, לשון השגחה, כלו' שישגיחו עליהם לראות כמה הם, והשגחה זו היא ע"י השקלים. ועם זה יובן למה אמר ב"פ בפקוד אותם, וכבר אמרנו שפירוש פקידה השגחה הקב"ה משגיח על ישראל שלא לחול עליהם נגף. אמר בזוהר כשהיו מונין ישראל היו מברכין אותם קודם ואח"כ מונים ואח"כ מברכין נמצאו ישראל מתברכין ב"פ, לזה אמר ב"פ בפקוד אותם לשון השגחה, ולזה לא היה שקל שלה אלא חצי כדי שלא יבא המשטין על המנין:
<b>עוד</b> היה מחצית השקל, לפי שאדם משותף מחומר ושכל, לזה בפ' מחצית השקל אמר מחצית השקל בשקל הקדש, זה כנגד השכל, ולזה לא נתן בו שעור, עשרים גרה השקל מחצית השקל, כנגד החומר, תרומה לה':
<b>עוד</b> חצי שקל, כדי שיחשוב האדם שהוא חצי ואינו שלם כי מה שלמות יש לו לאדם מאחר שהוא מורכב מד' יסודות, וכנגד השני יסודות שהם נתפסים שהם מים ועפר הוא חצי שקל, אבל האש והרוח אינו נשקל. השק"ל עם ארבע אותיות והמלה גימ' מי"ם עפ"ר:
<b>במדרש</b> תנחומא על פסוק והשבע לעשיר אינו מניח לו לישון, בעשירי תורה הכתוב מדבר, כיצד אדם גדול ועשיר ולימד תלמידים הרבה והרביץ תורה ברבים והשביעם מן התורה, אע"פ שהוא מת אין התלמידים מניחים לו לישון, וכן אמר רשב"ל אמר ר"ע ת"ח אין תלמידיו מניחים לו לישון בקבר שנאמר דובב שפתי ישנים, וכן משה לימד תורה לישראל והדריכם במצות ונתן להם סדרי פרשיות שקורין בהם בכל שבת ובכל חודש ובכל מועד, והם מזכירים אותו בכל פרשה ופרשה, פרשת שקלים, אמר משה לפני הקב"ה רבש"ע משאני מת איני נזכר, א"ל הקב"ה חייך כשם שאתה עומד עכשיו ונותן להם פרשת שקלים ואתה זוקף את ראשן, כך בכל שנה ושנה שקורין אותה לפני כאילו אתה עומד שם באותה שעה וזוקף את ראשן, מנין ממה שקראו בענין וידבר ה' אל משה לאמר שא את ראש בני ישראל, כאילו אמר אתה תשא ראש בני ישראל, לא אמר ישראל אלא בני ישראל, לבני בניהם עד עולם אתה נושא ראשם, ראש בני ישראל ר"ת רבי, אתה רבי ורב וראש עליהם לעולם. ואמר לישון ולא אמר לישן שנראה שזה הוא צער שאין מניחים אותו שיהיה לו נחת רוח, כי השינה היא נותנת נחת רוח לגוף, לזה אמר לישון שיהיה מתיישן והולך אלא בכל יום מתחדש, וזהו לשון לישון:
<b>זה</b> יתנו. במדרש ז"ה י"ב שבטים יתנו, אפילו שבט לוי. העשיר לא ירבה אלו שאר שבטים שהם עשירים שיש להם חלק ונחלה בא"י, והדל לא ימעיט זה שבט לוי שהוא דל שאין לו חלק ונחלה בא"י והוא מחזר על הגרנות, והד"ל גימ' לו"י ע"ה, שק"ל בא"ת ב"ש גימ' כ"ו, כמו שאמר רבי אלעזר מיום שחרב ב"ה דיו לעולם שישתמש בב' אותיות, שנאמר כל הנשמה תהלל י"ה. וכוונת רבי אלעזר היא, מאחר שאין העולם מלא שהוא ב"ה, שנאמר וכבוד ה' מלא את המשכן, ומאחר שהוא חרב אין ראוי שיקרא השם אלא על עולם מלא, כמו שאמרו ז"ל על ויברא ה' אלהים, שם מלא על עולם מלא, שהוא עולם קטן ולא היה עבודת אלילים בעולם שהיא שקר, ושם הוי"ה מורה אמיתות והויה, ומזה הטעם אין ה' נקרא ככתבו אלא בכנוי, ולפי שעתיד להיות העגל לזה אמר שיתנו מחצית השקל:
<b>עוד</b> מחצית כ"ו אח"ד, ולזה העשיר לא ירבה והדל לא ימעיט, שהכל חייבים ליחדו. וכן עשי"ר במ"ק אח"ד, שאין לך עושר גדול מהמיחד הקב"ה. הד"ל במ"ק י"ב וע"ה י"ג דהיינו אח"ד, ולפי שהוא חסר אחד וצריך להשלימו ע"ה, לפי שמתוך צערו ודחקו פעמים כופר בהקב"ה ונתפס על צערו לזה משלימין ע"ה. העשיר והד"ל גימ' לקש"ר, כבר ידעת היכן רומז העשיר והדל וצריך לחברם ולקשרם יחד, העשי"ר גימ' ז"ה פות"ח י"ד לד"ל כי כשהוא פותח יד מלמטה כך הוא פותח למעלה, זהו פתח תפתח, אז מריקים עושר לכל העולמות ד"ל גימ' יד"ך, אם העשיר פותח יד לדל ירבה ואם לא לא ירבה והדל לא ימעיט כי הרבה פתחים למקום כי לא נעשה זה דל אלא לזכות בו העשיר, ואם העשיר לא יתן הקב"ה נותן לו עד שיהיה עשיר, ד"ל במלואו דל"ת למ"ד גימ' תק"ח, שהקב"ה אומר לו תקח, וכן עשי"ר במספר אחרי גימ' ת"ת, שצריך לתת:
<b>ולקחת</b> את כסף הכפורים וגו' והיה לבני ישראל לזכרון. צריך שתדע שמאלו השקלים נעשו מהם האדנים שהם היסוד, כמו שמפורש בפ' פקודי, והקרשים עליהם, והקרשים היו מצופים זהב, והיריעות עזים שהיו שלשים אמה אורך היו מכסים על רוחב המשכן שהוא עשר אמות, ועובי הקרשים אמה, נשאר י"ח לחסות על מעשה העגל שהיה זהב, עוד היה הזהב מכוסה לפי מעלתו שהוא צפון בבינ"ה שנאמר מצפון זהב יאתה, והיה הכסף של האדנים נראה מבחוץ לומר שכפר להם מעשה העגל ונתלבן, שנאמר אם יהיו חטאיכם כשנים כשלג ילבינו, לזה אמר לזכרון לפני ה' לכפר:
<b>ועשית</b> כיור נחושת וכנו וגו', נסמכה פ' זו עם פ' שקלים לומר כמו שהשקלים נעשו מהם האדנים שהם לזכרון, שכפר להם מעשה העגל ונתלבן אותו עון, כן הכיור היה לרחוץ אותו עון, ולזה אמר לרחצה ולא אמר לרחוץ ממנו ידיהם ורגליהם, כמו שאמר אח"כ ורחצו ידיהם ורגליהם ולא ימותו, אלא אמר לרחצה סתם, הוא רחיצת הלכלוך הידוע כי כבר ידוע שנעשה הכיור ממראות הצובאות שהן של הנשים שלא נתנו תכשיטיהן לעגל, וזהו מראות הצובאות, שהמה מראות שלא רצו בעגל, ויהיה פירוש הצובאות כתרגום יחפוץ יצבי, ולזה היה פתח אוהל מועד, כמו שאמר ונתת אותו בין אוהל מועד ובין המזבח, וזה המזבח הוא מזבח העולה שם פתח אהל מועד כדי שמיד בכניסתם ידעו שהיה לרחוץ אותו עון, ופירש"י ז"ל תדע לך שהן מראות ממש שהרי נאמר ונחושת התנופה ע' ככר ויעש בה וגו' וכיור וכנו לא הזכירו שם, למדת שלא היה נחושת הכיור מנחושת התנופה כך דרש ר' תנחומא, ע"כ. ולכך אמר נחושת נחושת שני פעמים, ולזה ורחצו אהרן ובניו ממנו שהוא היה בעשיית העגל, ואמר ורחצו אהרן ובניו ממנו, ולא אמר ורחצו ממנו אהרן ובניו, שפעמים לא היה רוחץ ממנו כדתנן הביאו לו קיתון של זהב וקדש ידיו ורגליו, וכה"א בבאם אל אהל מועד ירחצו ולא אמר ממנו. ואמר ורחצו ידיהם ורגליהם ולא אמר מי הם הרוחצים, אפשר שרמז כאן מה שאמר בתנא דבי אליהו הובא בילקוט ז"ל, כתיב לך אל העם וקדשתם, שנו רבותינו וקדשתם לטבילה למדנו רחיצת ידים ממשה ואהרן ובניו, שנאמר ועשית כיור נחושת וגו' ורחצו ידיהם ורגליהם, ובישראל הוא אומר והתקדשתם והייתם קדושים, מכאן היה רבן גמליאל אוכל חולין בטהרה לא לכהנים בלבד נתנה קדושה בסיני אלא לכל ישראל, שנאמר דבר אל כל עדת בני ישראל ואמרת אליהם קדושים תהיו, מכאן אמרו כל האוכל שלא ברחיצת ידים סימן רע לו ע"כ. א"כ ורחצו ידיהם ורגליהם הוא חוזר לישראל, וכן כתב הרמב"ם ז"ל פ"ד מהלכות תפלה ז"ל, תפלת שחרית רוחץ אדם פניו ידיו ורגליו ומתפלל:
<b>ולא</b> ימותו והיתה להם חק עולם לו ולזרעו זו נטילה של אכילה, ולזרעו לדורותם גימ' זו היא נטילת ידים של אכילה, וו' שמוש ולא ימותו, זהו שאמר כל האוכל בלא נטילת ידים סימן רע לו, לפי שזו הרחיצה תרגם אונקלוס ורחצו ויקדשון בלשון קדושה וכשאינו רוחץ הוא נזון מהטומאה ושם מיתה מצויה ונהפך ורחץ לורצח, אבל כשרוחץ ומגביה עשר אצבעותיו למעלה, להורות שהוא נזון מעשר עליונות, וכן תמצא בפ' זו של ועשית כיור ז"ן מלות:
<b>ואתה</b> קח לך. א"ל אע"פ שצויתי לאהרן על קדוש ידים ורגלים שהם י' כנגד עשר ספירות שהיה מקדש יד ימין על רגל ימין ויד שמאל על רגל שמאל לחבר הכל על ידו ולהמשיך שפע וקדושה לכל העולמות מעלה ומטה כל זה הוא כדי שלא ימותו, אבל אתה קח לך בשמים ראש, אתה לוקח מהראש והם מקבלים ממך, ואתה קח לך בשמים, ס"ת גי' חכמה, שהשמן רמוז בחכמה, ולפי שבשמן המשחה היה בו ה' מינים מר דרור וקנמן בשם וקנה בושם וקדה ושמן זית, כנגד ה' ספירות עליונות שהם למעלה מתפארת שהיא מדתו של משה שהיא שמים, זהו בשמים, לזה אמר לו אתה קח ה' שלמעלה ממך, ולפי שעיקר השמן מן החכמה, לזה אמר במדרש תנא דבי ר' יהודה בר אלעאי שמן המשחה שעשה משה במדבר סיני נסים נעשו בו מתחלה ועד סוף, לא היו בו אלא י"ב לוג שנאמר ושמן זית הין לסוך בו את הסמנים לא היה מספיק עאכ"ו שהאור בולע והיורה והסמנים בולעים, וממנו נמשח המשכן וכל כליו והכיור וכנו והארון והשלחן וכל כליו והמנורה וכליה ומזבח הקטורת ומזבח העולה וכל כליו וממנו נמשחו אהרן ובניו בז' ימי המלואים וממנו נמשחו מלכים וכהנים גדולים וכולו קיים לעתיד לבא, שנאמר שמן משחת קודם יהיה זה לי, ז"ה בגימ' י"ב לוג, לפי שמקורו ממקום נסתר לפיכך נעשו בו נסי נסים, נמשח בו אהרן שנאמר כשמן הטוב על הראש שהוא מבשמים ראש, על הזקן שהוא אהל מועד וכליו, זקן אהרן ורד על פי מדותיו, מהזקן העליון לזקן אהרן שהוא גדולה, ואברהם זקן, מכהן עליון לאהרן:
<b>קח</b> לך סמים נטף וגו'. הקיחה היא לך שמלאך המות למדו על עצור המגפה בקטורת, לזה הקיחה היא לך, קח לך סמים ס"ת חכ"ם, שאתה חכם ויודע רמז הסמנים, והם כולם לקשור הכל ולסתום פיו של סמא"ל ולסלקו מעל ישראל, וכן נטף שחלת חלבנה ר"ת נחש, וכן משי"ח וכן חש"ן, פירוש לסלק הנחש ע"י אהרן שהוא משוח בשמן המשחה ולבוש חשן, וכל אחד ואחד יש בו רמז. נט"ף גימ' קטל, פירוש להרגו, וההריגה היא הסלוק וכן אז"ל נטף הוא שרף הנוטף מעצי הקטף, רמז שאמר שרף שהוא נחש, שרף מעצי הקטף, הוא מלשון כריתה שהוא מלשון קטוף, שחלת הוא מלשון הסרה כמו משיתיהו תרגום שחלתיה, וכן אותיות תשל"ח שע"י הקטורת משתלח והולך לו שמתרצה ומתפתה, וכן סמים נטף ושחלת וחלבנה ס"ת מפת"ה, שמתפתה כשרואה שמערבים בקטורת חלבנה שהיא מצדו, ואמר סמים סמי"ם, ב"פ סמים גימ' ק"ן ק"ן זהו אל תסתכל בקנקן אלא במה שיש בו, פירוש במה שיש בו סמים לסמי"ם, שהם נטף ושחלת וחלבנה שר"ת שלהם נח"ש וחש"ן ומשי"ח בזה תסתכל ותראה איך היא קשורה בין שנים סמים, ולזה רק"ח רח"ק, לרחקו ולשחקו, זהו ושחקת ממנה הדק, ולזה איש אשר יעשה כמוה ונכרת כי אינה נעשית להריח אלא לרחק השטן מעלינו, לזה חייב כרת לפי שנדבק בהדחו במקום הכרת שהוא קץ כל בשר:
<b>ובזוהר</b> ת"ח קטורת עביד יתיר מצלותא, דצלותא איהו תקונא לאתקנא מה דאצטריך, קטורת עביד יתיר מתקין וקשיר קשירין ועביד נהירו יתיר מכולא, ומאן איהו דאעבר זוהמא, מה כתוב במשה ויאמר ה' אל משה קח לך להנאתך ולתועלתך בגין דכד אתתא אתדכיאת הנאותא דבעלה איהו, ורזא דא קח לך סמים לאעברא זוהמא לאתקדשא אתתא לבעלה, זכאה חולקיה דמשה קשיר קשירו נהיר נהירו אעבר זוהמא, ו' אתחבר בה', ה' אתחבר בו', סליק ואתעטר בה', ה' אתנהיר בי', וכולא סליק רעותא לאין סוף והוי כולא קשיר חד ואתעביד חד. א"כ ד' סמים הנזכר כאן שהם נטף ושחלת חלבנה ולבונה זכה הם רמז לארבעה אותיות הוי"ה, נטף היא הי' שמקבלת שפע מאין סוף, זהו שרמזו ז"ל הנוטף מעצי הקטף, שחלת היא הבינ"ה, ש"ח ל"ת לתפארת, חלבנה היא הוא"ו שהוא בנה של אמה עלאה, ולבונה זכה כ"י:
<b>ראה</b> קראתי בשם בצלאל וגו'. כדי לפייס למשה, לפי שאמר לו ואת המשכן תעשה, וכשנעשה העגל ראה הקב"ה שאם יעשה ע"י משה יהיה לו קיום והעמדה, כי מש"ה הם אותיות הש"ם, לזה הודיעו למשה שא"א שיעשה על ידו שעתיד להיות בו בית עולמים ועתידים לחטוא ועתיד לשפוך חמתו על העצים ועל האבנים שנאמר כלה ה' חמתו שפך חרון אפו ויצת אש בציון ותאכל יסודותיה, ואם יהיה לו העמדה ישפוך חמתו ואפו על ישראל וח"ו לא לא ישאר מהם שריד ופליט, לזה א"ל ראה קראתי בשם בצלאל, כלומר שעתיד לעבור כצל עובר, ולזה אמר לו ראה, שיראה בנבואתו למרחוק:
<b>עוד</b> אמר ראה. כדאיתא בברכות אמר רבי יצחק אין ממנין פרנס על הצבור אלא אם כן נמלכין בו בצבור שנאמר ראה קראתי וגו', א"ל הקב"ה למשה משה הגון עליך בצלאל אמר לפניו רבש"ע אם לפניך הגון לפני לכ"ש אמר לו אעפ"כ לך אמור לישראל. הלך ואמר לישראל הגון עליכם בצלאל אמרו לו אם לפניך ולפני הקב"ה הגון לפנינו לכ"ש ע"כ. ויש לשאול מה צורך לומר למשה ולשאול אם הוא הגון, וגם כן לשאול לישראל אם הוא הגון אם לאו הלא הכל גלוי לפניו, ואם הוא כמו שאמר רבי יצחק אין מעמידים פרנס על הצבור עד שנמלכין בהם תחלה, הרי כשנתמנה אהרן לכהונה לא נמלכו בצבור, והרי ביהושע ג"כ לא נמלך בצבור אלא אמר לו קח לך את יהושע. אלא הקב"ה חשש לכבודו של משה שלא תחלש דעתו, לפי שצווי המשכן והכלים היה למשה, שכן בפרשה תרומה אמר ועשית מנורת ועשית שלחן, ואת המשכן תעשה, ועשית קרשים, ועשית פרוכת, ועשית מזבח, ועשית את חצר המשכן, לכך א"ל ראה אם הגון בצלאל, וכן פירש"י ז"ל ראה משמע שים לבך תן עיניך בדבר וגו', א"ל אע"פ כן לך ואמור לישראל שלא יספקו בך שום דופי, וכן בפרשת ויקהל אמר ויאמר משה אל בני ישראל ראו קרא ה' בשם בצלאל וגו'. עוד נמלך בהם בישראל לפי שהיה בצלאל בן י"ב שנה ואין ממנין פרנס על הצבור אלא אם כן נתמלא זקנו, לזה אמר למשה שיאמר לישראל הגון עליכם בצלאל, תאמר להם שיבינו בשמו לא בשנותיו, בצל אל, ויש בו מדעת קונו, כאמרם ז"ל יודע היה בצלאל לצרף אותיות שבהם נבראו שמים וארץ, ולא נברא אלא לזה, הוא יושב בצלי ואני אשב בצלו בצל שדי יתלונן. והבינם נוטריקון שמו בצלא"ל בי"ת צד"י למ"ד אל"ף למ"ד גימ' בשם ט"ו (אותיות) עשה המשכן, א"כ שמא גרים כי לזה נברא, ועוד חו"ר בגימ' יר"ד שהורידו הקב"ה לעשות משכן וגו', ופייס למשה שהוא יקים המשכן שנאמר בחדש הראשון תקים את המשכן. ועוד יתבאר פ' ויקהל בעזה"י:
<b>ואני</b> הנה נתתי אתו את אהליאב בן אחיסמך ובלב כל חכם לב וגו' ועשו, בצלאל במחשבה וכה"א ואמלא אותו רוח אלהים וגו' לחשוב מחשבות, ולפי שמלאכת המשכן היתה צריכה מחשבה ומעשה, לזה בצלאל נאמר בו לחשוב ובאהליאב וחכמי לב נאמר ועשו, וכה"א מעשה חושב, וכן רמוז בכל אחד, בצלאל שהוא כצל שאינו נתפס, וכן המחשבה אינה נתפסת, אהליאב רמוז בו אהל שהוא המעשה שהאהל אינו נעשה אלא ע"י מעשה, אהליאב אהל אבי, והכל היה מששת ימי בראשית, ולזה אמר ואני הנה נתתי כבר:
<b>ובמדרש</b> ראה קראתי. הראה הקב"ה למשה ספרו של אדם הראשון, ואמר לו כל אחד ואחד התקנתיו מאותה שעה, ואף בצלאל מאותה שעה התקנתיו שנאמר ראה קראתי בשם בצלאל וגו', ע"כ:
<b>מצאתי</b> כתוב, ואמלא אותו רוח אלהים בחכמה ובתבונה ובדעת ובכל מלאכה, השלימו הקב"ה בארבעה יסודותיו. חכמה נגד יסוד הרוח, וכנגדו אמר לחשוב מחשבות, בתבונה נגד יסוד האש, וכנגדו אמר לעשות בזהב ובכסף, שאינם נעשים אלא על ידי האש, ובדעת נגד יסוד המים, וכנגדו אמר ובחרושת אבן, שרוב אבנים טובות נמצאים במים כמו בדולח שהוא גדל בים אוקינוס, ובכל מלאכה נגד יסוד העפר, שא"א לעשות מלאכה ואין שום דבר שיש בו ממשות אם אין בו יסוד העפר לקבל בו עשיית מלאכה:
<b>ואתה</b> דבר אל בני ישראל לאמר אך את שבתותי תשמורו. אמר ואתה לפי שצפה הקב"ה שעתידין לחלל את השבת כמו שהיה בימי ירמיהו, לזה אמר הקב"ה למשה אתה תזהירם על השבת שאם אני אזהירם לא יהיה להם תקומה, לפי שהממרה דבורו של מלך ששמע מפי המלך עצמו ולא על ידי שליח חייב מיתה, אבל כששמע מפי שליח אע"פ שהוא שלוחו של מלך יש לספק ולומר אולי אמרם השליח מדעתו או אולי הוסיף דברים, לזה אתה תזהירם שאם יחללו השבת לא יהיה עונשם מרובה וישאר מהם שארית, ויהיה הכעס בעצים ובאבנים, וכן אז"ל לא חרבה ירושלים עד שחללו את השבת, שנאמר ומשבתותי העלימו עיניהם ואחל בתוכם, וכן ירמיהו התנבא על אנשי דורו שאם אינם משמרים את השבת שתחרב ירושלים שנאמר ואם לא תשמעו אלי לקדש את יום השבת והצתי אש בשעריה ואכלה ארמנות ירושלים וגו':
<b>אך</b> את שבתותי תשמורו. אמר אך כמו שאמרו ז"ל אלמלי שמרו ישראל שתי שבתות מיד היו נגאלים, לזה אמר אך כאדם שהוא נוהם וגונח ואומר, אך לו היית עושה דבר פלוני, לזה אמר שבתותי כמו שאמרו ז"ל שתי שבתות, ולזה נאמרו דברות שניות ע"י משה וכן קללות שבמשנה תורה, ואמר שבתותי נגד זכור ושמור שבדברות ראשונות נאמר זכור לזה אמר למשה ואתה דבר אל בני ישראל שמור כי לך נאה לומר שמור, זהו אומרו את שבתותי תשמרו, ואמר לאמר לשאר נביאים שיזהירו לישראל על השבת, וכן ישעיהו מזהירם שאמר אם תשיב משבת רגליך, שומר שבת מחללו וגו', וכן ירמיהו הזהירם על השבת:
<b>ושמרתם</b> את השבת. אמר שבתותי תשמורו ובזכות זה ושמרתם את השבת הוא עולם שכולו שבת, ולזה אמר השבת בה' הידיעה משומר הוא לכם כי קדש הוא לכם מקודש ומעותד לכם, כאמרם ז"ל כל ישראל יש להם חלק לעולם הבא, לזה מחלליה מות יומת, למה כי כל העשה כתיב לומר כשעשה מלאכה עשה בה פגם, לזה עשה בה כתיב, ולזה ונכרת, לפי ששם אין מלאכה אלא צדיקים יושבים, כלומר הם בישוב ובנחת ועטרותיהם בראשיהם ונהנים מזיו השכינה, וכשעושה מלאכה נראה שאינו רוצה ליהנות מזיו השכינה אלא ממעשה של חול, ולזה יכרת מהקודש וימסר לחול דהיינו קליפות, זהו מקרב עמיה לקליפות שאינם עמיה:
<b>ששת</b> ימים תעשה מלאכה. בא להודיעך מעלת השבת שאע"פ שאני מצוה אתכם על מלאכת שמים שהיא מלאכת המשכן ואע"פ שהיא נעשית מאליה, לזה אמר יעשה ולא תעשה, ויום השביעי שבת שבתון קודש לה' כביכול שגם השי"ת הוא שובת, ולזה לא היתה המלאכה נעשית מאליה:
<b>ושמרו</b> בני ישראל את השבת. לעיל אמר ושמרתם את השבת לנוכח ועתה אמר ושמרו שלא לנוכח, אלא בא לומר כשהם בהסתרת פנים שהם בגלות אם ישמרו את השבת מיד נגאלים, שנאמר כה אמר ה' לסריסים אשר ישמרו את שבתותי, וכתיב בתריה והביאותים אל הר קדשי, זהו לדרתם קרי ביה לדירתם שיהיה להם חלק ותהיה דירתם תמה, זהו דר תם, רוצה לומר שיזכו לעולם שכולו שבת, זהו ביני ובין בני ישראל, שכולם יאבדו ולא ישאר בעולם שום עובד גלולים. ואמר לעשות את השבת, לומר שכל המקיים שבת כהלכתו כאילו עשאו. וכן אמר במדרש א"ר נתן כל המשמר את השבת מעלה עליו כאילו עשאו שנאמר לעשות, אמר רבי אלעזר כל המשמר שבת כתקנו כאלו שמר כל השבתות מיום שבראן הקב"ה עד יום תחית המתים שנאמר לדורותם, ע"כ:
<b>מדרש</b> רות, בשבת כתיב לדורותם. מ"ט כיון שקדש היום דירתם של ישראל צריך להיות בנר דולק ושלחן ערוך ודירה מתוקנת כדירת חתן לקבל בה הכלה, ומאי ניהו שבת, כלה לעולם אין מכניסין אותה אלא בדירה מתוקנת לפי כבודו וכפי הראוי לה, ועל דא כתיב לעשות את השבת, ולמה לדרתם להכניס בה כלה קדושה, לדירתם להיות בתוכם בשעה שקדש היום, ואם כלה זו באה ואינה מוצאה דירה מתוקנת ושולחן ערוך ונר דולק, כלה זו אומרת אין דירה זו מישראל, אין דירתו לקדושה, ועל דא כתיב לדרת"ם ד"ר ת"ם שהיא דרה באתרא דתמן קדושה, א"כ תכלית הכל הוא לזכות לעולם הבא שהוא השבת, זהו כי ששת ימים עשה ה', לומר שמיום הבריאה לזה היתה הכוונה שהרכיבה על ששת ימים שהם שתא אלפי שנין הוי עלמא ויום השביעי שבת וינפש, שעשאו לשבות בו הנפשות, זהו כי ששת ימים שהוא נתינת טעם:
<b>ויתן</b> אל משה ככלתו, ולא פירש מי הוא הנותן, אלא אין מוקדם ומאוחר בתורה ונדבת המשכן נאמרה אחר עשיית העגל, ויתן חוזר לסוף פרשת משפטים שאמר שם ויאמר ה' אל משה עלה אלי ההרה ואתנה לך את לוחות האבן, ויעל משה אל ההר ויהי משה בהר מ' יום ומ' לילה, לזה הוא סמך ויתן אל משה ככלתו, ואמר ככלותו לומר שאע"פ שהן עושין העגל לא נמנע מכלות ליתן למשה, לומר מאחר שהם עסוקים בעשיית העגל תורה למה להם, אלא כלה הדבר ונתן למשה בעין יפה, כי כל הנותן בעין יפה נותן. וכן אמר במדרש תנחומא ז"ל רבי לוי אמר ישראל יושבים למטה וחורטין את העגל, שנאמר ויקח מידם ויצר אותו בחרט, והקב"ה למעלה חוקק לוחות ליתן להם לישראל שנאמר ויתן אל משה ככלתו כמו שמוסר הכלה לשלוחי הבעל. לדבר אתו, בא לומר שלא די שנתנה לו אלא שהחזירה עמו מרוב אהבתו בנתינתה לא עכב שום דבר, כמו שאמרו במדרש ויתן אל משה ככלתו לדבר אתו ארשב"ל תלמיד שלמדו רבו תורה עד שלא למדו היה הרב לומד והתלמיד עונה אחריו, משלמדו א"ל הרב בוא ונאמר אני ואתה שנאמר ככלותו לדבר אתו, שני לוחות לחת כתיב שעדיין לא נתקשו, רוצה לומר שלא נתגשמו, לפי שלא ירדו לאויר עולם הגשמי, ואחר שהורידם משה נאמר לוחות אבן שנתקשו, ואמר אבן ולא אבנים לומר שאע"פ שהם שנים הם אבן אחת, לומר שהן תורה אחת לגוי אחד מאל אחד, וכן ארז"ל לוחות אבן, הלוחות רחבן ששה וארכן ששה ועביין ג' וכשתשים אחת על אחת יהיה העובי כמו הרוחב והאורך, אבל אחר שבטלו האחדות ועשו העגל נאמר פסל לך שני לוחות אבנים לא אבן. ובמדרש א"ר אלעזר מאי דכתיב לוחות אבן אם משים אדם לחיו כמו אבן זו שאינה נמחית למודו מתקיים בידו ואם לאו אין למודו מתקיים בידו ופירוש משים לחיו כאבן שאינה נמחית מרוב החזרה שחוזר על למודו עד שיבשו לחיו, או מחמת רעבון כאמרם ז"ל פת במלח תאכל, או שלא יחוש אפילו הכוהו על לחיו, ועיין בפרשת בא אל פרעה פסוק וגם ערב רב עלה אתם, שם הארכתי, למה העלם משה ולמה נקראו ערב רב:
<b>וירא</b> העם כי בשש משה. מהו וירא על דבר שהוא נראה לכל לא יאמר בו ראיה אלא על דבר שהם ראו ולא אחרים, זהו וירא ראו שהם ערב רב ולא ישראל, אם כן צריך לדעת מהו זאת הראיה, ועוד למה על אהרן יקהלו על ראשי השבטים או על ע' זקנים, אלא הם היו רואים בעצמם שהם גרועים מישראל שלא היה חופה עליהם ענני כבוד והיו חוצה להם כמנודים מהם, והמן שהיו אוכלים כמו שאמר בזוהר כמאן דיהיב לעבדא ממה דאשתאר בתר ריחים פסולת וכתבנוהו פרשת בשלח, והיו מתבוששים בעצמן והיו בושים לומר למשה שיכניסם למחיצתם של ישראל, ומשה היה מדבר על לבן ומנחמם, כשראו שנשתהא מצאו מקום לתלונתם ונקהלו על אהרן לומר שענני כבוד הם בזכותו, וכשראו שישראל הולכים על פי הענן שנאמר ולפי העלות הענן מעל האהל ואחרי כן יסעו בני ישראל ובמקום אשר ישכן שם הענן שם יחנו בני ישראל, בני ישראל ולא העם, עלה בדעתם שהמנהיג הוא אהרן שהענן בא בזכותו, ולא כן כאשר חשבו, שעל פי הענן היו הולכים בו, לזה סמך מיד ואמר על פי ה' יסעו, כי ידעו בני ישראל שעל פי ה' היא, ובחשבם כן אמרו לאהרן, המנהיג הוא על פיך קום עשה לנו אלהים, מאחר שאתם יש לכם מנהיג לבדכם עשה לנו מנהיג לבדנו ולא נהיה טפלים לכם, ולזה אמר לנו דייקא, ואמרו אלהים לפי שמשה שהיה מנהיגם הוא נקרא אלהים שנאמר ראה נתתיך אלהים לפרעה ולכיוצא בו שהם ערב רב, ואמרו אשר ילכו לומר כמו שאתם יש לכם שנים בענן יומם ועמוד אש לילה כן עשה לנו, לזה אמר בלשון רבים ילכו לפנינו ולא נהיה טפלה לכם, כי זה משה האיש אשר העלנו מארץ מצרים היו מתלוננים שלא עשה עמהם טובה שהיו בארץ טובה שהיא ארץ מצרים כגן ה' כארץ מצרים והוא היה סבת עלייתנו משם, וכפרו בה שאמרו אשר העלנו הוא העלנו ולא ה', וכפרו בטובתו של משה שאמרו כי זה משה בלשון בזוי בחשבם. שמת שא"א לבשר ודם שישב מ' יום בלא אכילה, לזה העזו פניהם ועד עתה היו מתביישים ממשה, זהו כי בשש משה מלשון בושה, והעזו פניהם ג"כ נגד אהרן, ולזה אמרו קום עשה לנו אלהים, ויש פסיק בין קום למשה לומר שאמרו לו בחניפות פנים קום:
<b>ובזוהר</b> ויקהל העם על אהרן אמאי על אהרן בגין לאתכללא בסטרא דימינא דהא אינון שמאלא בעו מניה, ובגין דלהוי כליל בימינא אתכנשו על אהרן, ויאמרו קום עשה לנו אלהים אלהים ודאי בעו סטרא שמאלא, אשר ילכו אשר ילך מבעי ליה מאי אשר ילכו אלא אלהים שית דרגי אינון כלהו בסטרא שמאלא דאלהים שית דרגי אינון, דאי תימא שבע אינון ההוא אלהים. עילאה לא עאל בכללא, ת"ח כל זמנא דהוה משה במצרים שמא אלהים לא דכיר אלא שמא דה' וע"ד קשיא ליה לפרעה. בגין דלא יהא תוקפא לההוא סטרא אחרא ולא יתקף בעלמא השתא בעו ההיא מלה והיינו קום עשה לנו אלהים, לנו דייקא דאנן צריכין להאי מילא לתקפא סטרא דילן דהוה מתדחי עד השתא, אשר ילכו לפנינו מאי אמרו אלא הכי אמרו חמינן דאתון ישראל כל טיבו כל יקר דעלמא לכו ואנן דחיין לבר דילכו, וה' הולך לפניהם יומם, אוף הכי אשר ילכו לפנינו כמא דאזיל קמייכו ה' דהא רשו אית לסטרא דילן למהך אוף הכי לקמנא אי נזמין ליה עובדא, ת"ח כל ענני יקר דאזלי במדברא לא הוו חפיין אלא לבני ישראל לחודייהו וההוא עננא דיקר דכתיב וה' הולך לפניהם יומם אזלא לקמייהו ואילין ערב רב וכל בעירי ענן ותורין הוו אזלין לבר ממשריתא לבתרייתא, ע"כ:
<b>מה</b> היה לו, גימ' מאין. אמרו שמא נתעלה לאין ונעשה זך רוחני ונזדכך גופו עם נשמתו. כי נשמתו מאין, שכן נעלם אותיות משה כזה מ"ם שי"ן ה"א, נעלם מינא, מאין, זהו לא ידענו שעלה במקום שאין הידיעה תופסת:
<b>ויאמר</b> אליהם אהרן פרקו. כשראה אהרן שכוונתם לפרוק עול הקב"ה מעליהם ותהו על שיצאו ממצרים, כמו שאמרו אשר העלנו מארץ מצרים, לא אמרו הוציאנו לומר שהם לא היו בגלות תחת יד פרעה כמו ישראל, והיו תוהים איך העלם מגן ה', כשראה כן אהרן שכפרו בטובתו של הקב"ה ובטובתו של משה אמר פרקו נזמי הזהב אשר באזני נשיכם, ויקשה הא מהתורה ומהנביאים ומהכתובים הנזמים הם באף לא באזנים, מהתורה דכתיב ואשים נזם על אפה, והנביאים בישעיה הטבעות ונזמי האף, ומהכתובים נזם זהב באף חזיר, אלא רמז להם אהרן אשר באזני, שפרקו וכפרו במה ששמעו באזניהם במעמד הר סיני ואמרו כל אשר דבר ה' נעשה ונשמע, ומה שאמר נשיכם ובניכם ובנותיכם הוא לומר שדבר זה לא יאות אלא לנשים או לקטנים שדעתם קלה להם יאות להיות כפויי טובה, לא לכם, זהו אשר באזני נשיכם, והם לא שמעו ולא הטו אוזן לדבריו אלא ויתפרקו כל העם את נזמי הזהב, ובאהרן לא אמר את נזמי ובעם אמר נזמי, שכפרו בתורה מאל"ף ועד תי"ו ופרקו מה שאמרו ונשמע ומה ששמעו באזניהם:
<b>ובילקוט</b> נביאים ביחזקאל פסוק ואתן נזם על אפך ועגילים על אזניך, א"ר למי שהיה הולך אצל הזהבי לעשות לאשתו קוזימין והיא הולכת אצל מכשף לעשות לו כשפים, אמר לה בתי אני הולך לעשות ליך קוזימין ואת הולכת לעשות לי כשפים, כך אמר לה הקב"ה ואתן נזם על אפך ואת מכעסת אותי באזניך שנאמר ויתפרקו כל העם את נזמי הזהב אשר באזניהם, וכתיב ויהי העם כמתאוננים רע באזני ה', חייכם פעמים הכעסתם אותי באזניכם, אף אני מחריב ב' בתים באותו לשון שנאמר באזני ה' צבאות אם לא בתים רבים לשמה יהיו ע"כ, הרי השוה פסוק ויתפרקו למתאוננים משמע שמה שאמר ויתפרקו כל העם את הנזמים אשר באזניהם אינו כפשוטו, ואמר ועגילים על אזניך, הוא מלשון עגל, שאמר ואתן נזם על אפך היא התורה שנתנה בגבורה שנאמר וידבר אלהים ויאמר אנכ"י ה' גימ' אף, שנתנה תורה באף שנאמר אף חובב עמים, וה' חבבם באף, ועגילים על אזניך. ובחר בזהב שנאמר פרקו את נזמי הזהב לפי שהכסף מצוי יותר ואינו כ"כ חשוב ומה שהוא יותר חשוב יחוסו עליו ולא יביאוהו, כי ישראל לקחו הביזה של מצרים ושל ים, ובא אליהם הזהב בלא טורח ולא עמל, אבל ערב רב שבא להם בטורח שהוא מנכסיהם שלא לקחו מהביזה, כי בביזת מצרים אמר וה' נתן את חן העם וישאילום, אבל ערב רב לא שאלו כי אם היו שואלים לא היו נותנים להם כי הם לא היו בעבודה ומאיזה סיבה יתנו, לישראל נתנו לפי שהיו בעבודתם וחמלו עליהם וה' נתנם לחן בעיניהם, אבל ערב רב ודאי שלא הוציאו מביזת מצרים שום דבר, ובביזת הים נאמר ויסע משה את ישראל מים סוף הסיעם בעל כרחם שהיו טרודים בביזת הים, אמר ישראל ולא ערב רב, א"כ הנזמים שהביאו ערב רב היו מנכסיהם, וחשב אהרן אולי יחוסו על ממונם, לזה אמר להם שיביאו זהב, גם לא אמר להם שיביאו זהב אלא שיביאו הנזמים של נשיהם, ולפי שהם עשויין יחוסו עליהם לתפארת מלאכתן, או יעלה בדעתם שלא ימצאו צורף לעשותם, וכן אמר אשר באזני שכבר הם מורגלים בהם באזניהם ואם יסירום מאזניהם יהיה להם גנאי וחסרון ועכ"ז מרוב חשקם בע"א ולהחטיא את ישראל ויתפרקו נזמי הזהב, אע"פ שהם עשוים מזהב ואע"פ שהוא חשוב, ויביאו אל אהרן:
<b>ובזוהר</b> ז"ל מאן דאצטריך למעבד חרשא לא בעי למיחס עינוי על ממונא ואינון אמרין שעתא קיימא לן אי אנן לא מתעכבי לאו שעתא למיחס על דהבא מיד ויתפרקו כל העם, מאי ויתפרקו כד"א מפרק הרים משבר סלעים דחבילו אורחייהו ותברו אודנייהו ע"כ. ויקח מידם לא אמר מהם אלא מידם, אמר בזוהר מיד שרי המכשפים שהם יונוס ויומברוס, ולפי שנטל מידם נעשה בזה הכשוף שלהם ז"ל כיון שנטל מידיהון קלא נפק יד ליד לא ינקה רע כו', אי איהו הוה אמר לון שוו ליה בארעא בקדמיתא ואנא אטול לא היו יכלי בחרשייהו כלום אלא מידם נטל, וקרא מתרעם ואמר ויקח מידם, חמי מה עבד אהרן נביאה גבר חכים לא ידע לאסתמרא דאילו לא נטיל מידיהון ונטיל מארעא כל חרשין דעלמא לא הוו יכלין לאצלחא אבל במא דאצלחן בעובדא דא בגין דויקח מידם לא מארעא, ויקח מידם תאנא מאה ועשרין קנטרין היה איך כתיב ויקח מידם וכי בידם הוי כל אינון קנטרין, אלא מכללא דאינון קנטרין נטלו מלוא ידיהו וההוא זעיר אסתלק על כולא כאילו הוה כולא בידיה:
<b>ויצר</b> אותו בחרט, עשה בו צורות כדי שיתעכב בעשייתו, אולי יחשבו מחשבה ויתחרטו זהו בחרט, בשביל חרטה אבל בזוהר אמר ויצר אותו מזבח דא עלמא אתהדר לחורבנא כו', ודא אסוותא אקדים דאלמלא דעבד דא לא אתקיים עלמא על קיימא. חג לה' מחר, נבי נבואה בההוא רזא דמזבח דזמין דינא לשריא עלייהו, חג לה' למעבד דינא, וג' דינין הוו, חד דויגוף ה' את העם, וחד בבני לוי, וחד דאשקי לבני ישראל, והיינו חג דבני לוי, לה' דויגוף ה', מחר דאשקי לון משה וביתו בההוא ליליא ומחר אשתכחו נפיחין ומתין מאינון מיין דהוו מכשכשין במעיהון, וע"ד חג לה' מחר וכל אסותא דעביד אהרן בגין דכתיב ויבן מזבח לפניו, ע"כ:
<b>עוד</b> וירא אהרן, ראה שהוא גועה ופחד שלא יטעו ישראל אחריו לומר שיש בו חיות, לזה ויבן מזבח לפניו, רמז להם שאין בו חיות, וזהו מזב"ח נוטריקון מדבר זה בלתי חיות, ושתקו, וא"ל שיבין מי שנזבח קודם והוא השור שהקריב אדם הראשון וקדש בו ש"ש ואתה מחללו, בן יכבד אב שהשור אב העגל, ואותו שור קרן אחת היתה לו במצחו להורות אחדות שהוא אחד ב"ה, ואתה מפר בריתו, שכן מזב"ח נוטרי' מפר זה ברית חק, לזה ויקרא אהרן ויאמר, כמו ויקרא שם אברם בשם ה' כן קרא כאן אהרן חג לה' ולא לעגל, ח"ג גימ' א"י, ר"ת ה' אחד. מחר, אמר להם מחר תראו שיש מכם שיפול עליהם החרם ברמ"ח איבריהם שנאמר ויגוף ה' את העם, ויש אחרים שירחם עליהם זהו מחר, חרם, רחם, רמ"ח, ואהרן כדי לדחות שלא יעבדוהו היום דחה אותם ואמר להם חג לה' מחר, אמר להם אתם מבקשים מנהיג, מחר הוא חג, המנהיג הוא לנסיעה לחנייה להראות לכם הדרך, מחר הוא חג לא נסיעה ולא חניה, ורמז להם שחטאו חטא גדול ובה' בגדו, שכן חג לקח אותיות שלפניו ושל אחריו יעלה וח"ט בג"ד, כלומר זה חטא ובגד:
<b>וישכימו</b> בבקר ויעלו עלת כתיב, גי' ת"ק, שעלתה חטאתם עד לשמים שהוא מהלך ת"ק שנה, ואמר ויעלו עולות ולא אמר מי העלה שלא אמר ויעלו העם כמו שאמר וישב העם, אפשר לומר שישראל העלו עולות לומר שח"ו אפילו הרהור לא הרהרו בעגל ולא ספקו ביחודו של הקב"ה, זהו ויגישו שלמים לומר שלבן שלם באמונתו של הקב"ה, אבל העם שהם ערב רב אמר וישב העם לאכול ושתו ויקומו לצחק, שהיו משחקים על אמונתם של ישראל אחר שאכלו, כמו שאמר ואכל ושבע ודשן ופנה אל אלהים אחרים, וכן כתב הרמב"ן ז"ל, וישכימו בבקר לא אמר הכתוב ויעלו לו עולות ויגישו לו שלמים, והענין מפני שהיו בהם מכוונים להקב"ה כאשר אמר אהרן, ומהם משחיתים ומביאים לעגל, ועליהם אמר הקב"ה וישתחוו לו ויזבחו לו כי הם החוטאים, ואם אולי היה אהרן מקריב הקרבנות אמר סתם ויעלו עולות, כי הוא מכוון להקב"ה והם מכוונים למגל אשר עשו, והיו הבעלים מפגלים, ע"כ:
<b>ואמר</b> ויקומו לצחק ולא אמר ויקומו ויצחקו, אלא ויקומו לצחק על ישראל ולהחטיאם. לזה אמר הקב"ה למשה לך רד כי שחת עמך, לא אמר נשחת אלא שחת ששחתו לישראל, איני חש עליהם כי שרשם רע ומר ומקומם גורם שהוא ארץ מצרים, זהו אומרו אשר הוצאת מארץ מצרים, היה לך לראות מקומם ושרשם, כי ישראל שהיו בשעבוד והיה עול כבד עליהם ועכ"ז ארז"ל לבא לקחת לו גוי מקרב גוי מה הללו עובדי ע"ז כו' לפי שהסיתום והחטיאום, וכמה נסים ונפלאות עשיתי כדי להסיר העקמימות מלבן עד שהאמינו שנאמר ויאמינו בה', ואתה העלית אותם ולא בדקת אחריהם, א"כ לך רד ירידה היא לך, כלום נתתי לך גדולה אלא בשביל ישראל עמדו ערב רב והסיתום והחטיאום והורידום ממעלתם, גם אתה רד ממעלתך, כי השכינה היתה דרה בתחתונים ועתה נסתלקה, אתה היית דר בעליונים ועתה גם אתה רד ממעלתך, סרו מהר ראה שרשם כל כך רע כי חזרו לסורם מהר מן הדרך אשר צויתים אנכי ולא יהיה לך מפי שמעום, וסרו ממה שצויתים קודם כל דבר ועשו להם עגל מסכה וישתחוו לו להכעיס, לפי שאמרתי לא תשתחוה להם והם השתחוו לו וכפרו בי ובך, ולא די זה אלא שהחטיאו את ישראל שאמרו אלה אלהיך ישראל וגו':
<b>ובמדרש</b> אמר לו לך רד כי שחת עמך, א"ל משה עמי חטאו ועמך לא חטאו, א"ל הקב"ה עמך חטאו, אמר לו מי מפיסני שעמי חטא, א"ל מי שנעשה בו המעשה יפיסם, אמר לו משה ויודע הוא א"ל הקב"ה ידע שור קונהו וגו', בא השור א"ל הקב"ה בפני משה מי עשאך אמר לו חמור, אלו המצריים שנאמר אשר בשר חמורים בשרם, א"ל הקב"ה שמא ישראל, אמר לו ישראל לא ידע עמי לא התבונן, אמר לו וממנו אני קופץ לסניגוריא עמי חטאו עמך לא חטאו, אל תשחת עמך, כיון שלמד משה סניגוריא עליהם מיד וינחם ה' על הרעה וגו', כיון שמת משה סניגורן של ישראל היה הקב"ה נזכר לו שלא נמצא סניגור כמותו, שנאמר ויזכור ימי עולם משה עמו, אמר הקב"ה בעולם הזה היה בשר ודם נעשה לכם סניגור ומושיע אתכם, אבל לעולם הבא אני בכבודי נעשה לכם סניגור בפני שרי אומה"ע ומושיע אתכם, ממה שנאמר אני ה' מדבר בצדקה רב להושיע, ע"כ:
<b>ויאמר</b> ה' אל משה ראיתי וגו'. עד עתה היה דבורו על ערב רב שהחטיאו את ישראל ודבר לו בקושי, ועתה מתלונן על ישראל שניסתו להם, לזה אמר ויאמר בלשון רך לפי שהם חביבין עליו ואינו חפץ להענישם. ואמר ראיתי את העם הזה אשר ניסתו לערב רב נקראים כמותם, והם עם קשי עורף כמו שהקשו ערפם לי למה לא הקשו ערפם ומיאנו להם, אחר שהם קשה עורף היה להם להקשות עורף לכל:
<b>ועתה</b> הניחה לי. הבין למשה שלא ירד עד שיחלה, פירוש ימתיק מדת הדין שלא תחול בהם ותכלם, כמו שאירע בענין קרח שמתו ארבעה עשר אלף ושבע מאות, ואילולא אהרן היו כלים, לזה אמר לו ועתה הניחה הניח למה"ד קודם שתרד שלא תחול בהם ותכלם ברגע, הלא תראה שברגע אחד מתו י"ד אלף ות"ש על דבר קרח והיו כלין כולם אילולא אהרן שאחז במלאך המות ועצרו, לזה אמר ועתה מה שאתה צריך כעת הוא שתניח למדת הדין, וכן עשה שנאמר ויחל משה את פני וגו' לשון המתקה למתק הדין שלא יחול, ואח"כ אמר ויפן וירד משה וגו' וירא את העגל וגו', ויאמר משה אל העם אתם חטאתם חטאה גדולה, ועתה אעלה אל ה' אולי אכפרה וגו', וישב משה אל ה' ויאמר אנא חטא העם חטאה גדולה וגו' אם תשא חטאתם וגו', וישב בתפלה מ' יום ומ' לילה. א"כ ויחל משה אינה תפלה אלא למתק הדין כמו שאמרתי, וראיה שזו אינה תפלה שלא אמר כאן שישא חטאתם כמו שאמר אח"כ ועתה אם תשא חטאתם ואם אין מחני נא, ואמר את פני, לחלות פנים של זעם, ואמר אלהיו לפי שאמר לו ואכלם ואעשה אותך לגוי גדול, אמר אם אתה תכלם אין אלהותך נקרא אלא עלי, לזה אמר אלהיו, ואמר למה ה' יחרה אפך, ע"ז שהקב"ה נפרע בה במחשבה כמעשה, ומשה אומר למה, רז"ל אמרו במדרש שאמר משה להקב"ה מה עשו, עשו לך מסייע, אתה מוריד גשמים והוא מוריד טללים, אתה משיב הרוחות והוא מוציא את הברקים, אמר לו משה אף אתה טועה כמותם והלא אין בה ממש. והכוונה שאמר משה כן לפי שאמרו עשה לנו אלהים שהוא שם השתוף, ולא אמרו עשה לנו ה' או אדני אילו דעתם היה לעשות לך מסייע, וכן אותיות עגל עי"ן גימ"ל למ"ד גימ' עזרי, אם כן למה אתה כועס על בניך, לזה אמר למה רפויה כמו למה נדבר מדבר שאין בו ממש, ואינה כמו למה יאמרו מצרים שהיא דגושה, וחרה אפך בעמך, אם ערב רב חטאו עמך לא חטאו, וא"ת שניסתו אחריהם, זה דרכם כסל למו להיותם ניסתים. כשהיו במצרים עבדו ע"א שהסיתום המצריים, ועוד שאמרת לי קודם שהוצאת אותם ראה ראיתי ב' ראיות ראיית קבלת התורה וראיית עשיית העגל, מאחר שקדמה ידיעה זו מוכרחים היו לעשות, ועוד מאחר שידיעה זו קדמה במחשבה והוצאת אותם א"כ סברת וקבלת, כי לא. היה לך להוציאם, ומאחר שהוצאת אותן על תנאי זה הוצאת אותם, בכח גדול וביד חזקה ונתקדש שמך בהם וידעו הכל שאתה האל הגדול הגבור. שאחר שאמר פרעה מי ה' אשר אשמע בקולו וגו' חזר ואמר ה' הצדיק ואמר מי כמוכה באלים ה', ועתה יאמרו מצרים אינו עושה גבורות אלא לאבד, מצרים נלחם עמהם לאבדם ואבדם, ולא היתה הכוונה להציל ישראל אלא לאבדם ג"כ, כי כן מדרכו אבוד ולא הצלה. שוב מחרון אפך, למה אמר זה עתה יאמר אותו אחר זכור לאברהם, אלא אמר משה להקב"ה ב' דברים אמרת לי, ועתה הניחה לי ואכלם, ואמרת ואעשה אותך לגוי גדול, למה שאמרת ואכלם למה יחרה אפך בעמך, מאחר שהם עמך ונחלתך ועשית עמהם כמה נסים וכמה נפלאות, ולא נברא העולם אלא בשבילם, לזה שוב מחרון אפך והנחם על הרעה לעמך, ולא לערב רב, ועל מה שאמר ואעשה אותך לגוי גדול זכור לאברהם ליצחק ולישראל עבדיך אשר נשבעת להם בך, בעקידה אמרת בי נשבעתי נאום ה' כבר נשבעת שלא תכלה זרעם, וא"ת שתקיים השבועה בי שאני מזרעם, מ"מ ותדבר אליהם, אפילו לא יהיה שבועה אלא דבור בעלמא צריך לקיים הדבור, והדבור היה אליהם והם לא היה בדעתם כשאמרת ארבה את זרעכם עלי, א"כ הדבור והשבועה לא היה אלא על דעתם, ועוד שאני כופר בנבואתי, שאני נתנבאתי ואמרתי תביאמו. ותטעמו בהר נחלתך שהם יכנסו ולא אני, ועוד שאני משבט לוי שאין להם חלק ונחלה בארץ, וישראל הם הנוחלים ומנחילים, ועוד שאין דרך ליכנס לעולם הבא אלא ע"י עולם הזה, ולזה התחילה התורה בב' נגד ב' עולמים, וב' עולמים לא נבראו אלא בשביל ישראל סבא. ואמר עבדיך לומר שלא על חנם השליך אברהם עצמו אל כבשן האש, ויצחק פשט צוארו לשחיטה, ויעקב קבל כמה יסורין כדי שלא להניח הבכורה לעשו כי העבודה היתה בבכורות ובא שרו של עשו לקטרג עמו ולא יכול לו, וקראו ישראל כי שרית, לזה אמר כאן ישראל ולא יעקב, כל זה עשו כדי שתתנהג עם בניהם ברחמים אפילו שאינם ראויים. לזה אמר עבדיך כי מסרו נפשם עליך, מיד וינחם ה' וגו':
<b>ויפן</b> וירד משה מן ההר, כתב רבינו חננאל ז"ל מלמד שהיה משה פניו כלפי ההר דרך עלייה, מה עלייתו פניו נגד ההר כן בירידתו פניו כנגד ההר וכן היה כהן גדול ביום הכפורים כשהיה יוצא מבית קדשי הקדשים, דתנן יצא ובא לו דרך כניסתו ע"כ. ואפשר שהיה ג"כ ירידתו פניו להר, שמפני שנתן נפשו על ישראל פחד שאם יחזיר אחוריו שלא תחול מה"ד כהרף עין עליהם ותכלם, לזה ירד דרך אחוריו ורואה במה"ד שלא תחול, שאם היתה מתחלת היה מחזיק בה, כמו שעשה אהרן שנאמר ויעמוד בין המתים ובין החיים, ארז"ל שתפס מלאך המות והעמידו בעל כרחו, לזה ויפן וירד משה מן ההר שהיה פניו אל ההר, ששם הדין שנאמר וההר בוער באש:
<b>ושני</b> לחות. שעדיין היו לחין, כמו שאמרו ז"ל עלובה כלה שזינתה בתוך ימי חופתה. העדות, שהם כשני עדים, באחת כתוב לא יהיה לך אלהים אחרים ובאחת כתוב בה לא תענה ברעך עד שקר, והם כתובים משני עבריהם שהיתה עדותם נקראת מכל צד, ואיך אפשר זה שמכל צד יקרא, לזה אמר והלוחות מעשה אלהים המה והמכתב מכתב אלהים הוא, כתב רש"י מעשה אלהים כאדם האומר לחבירו כל עסקיו של פלוני במלאכה פלונית כך כל שעשועיו של הקב"ה היא בתורה:
<b>וכתב</b> רבינו בחיי ז"ל. ויתכן לפרש משני עבריהם שבא לרמוז כי יש במשמעות התורה ב' עברים נגלה ונסתר, כענין שאמר שלמה המלך ע"ה תפוחי זהב במשכיות כסף דבר דבור על אפניו, וכתיב כי כפלים לתושיה. יבאר כי התורה כפולה ומלבד פשטי התורה יש בה תעלומות חכמה ועל זה אמר אחת דבר אלהים שתים זו שמעתי, ע"כ:
<b>וכתב</b> הרמב"ן ז"ל והמכתב מכתב אלהים הוא, אם בא לספר בשבח הלוחות היה ראוי לכתבו למעלה סמוך אל ויתן אל משה. אבל הענין כשבא משה לשבר הלוחות רצה הכתוב להזכיר שבחן ומעלתן להודיע שעכ"ז לא נמנע מלשברן בראותו המעשה הרע ע"כ. גם שברן כדי שלא יהיו מעידים עליהם, ושברם לעיניהם כדי שיראו מה חסרו. וכתב רבינו בחיי ז"ל מ"מ יש לתמוה על משה עבד נאמן איך ערב לבו לשבר הלוחות שהם מכתב אלהים, ואם ישראל חטאו ולא היו ראויים אליהם היה לו להחזיר התורה לאכסניא שלה, אילו מלך בשר ודם שולח כתבו חתום ביד עבדו נאמן ביתו לשר או למלך והם לא רצו לקבלו ראוי העבד הנאמן להחזירו אל המלך לא שינהוג בו מנהג בזיון ויקרענו. אבל שבירת הלוחות היה מפני שפרח הכתב כשנתקרב בגבול העגל במקום הטומאה, וידוע כי הכתב בלוחות דוגמת הנפש בגוף ובהסתלק הכתב נשארו גוף בלא נפש וגוף בלא נפש ראוי לקברו, לזה שברם תחת ההר, וראיה שפרח הכתב משאז"ל הזהרו בזקן ששכח למודו מחמת אונסו שלוחות ושברי לוחות מונחים בארון, ולזה אמר ואתפוש בשני הלוחות ואשברם וגו', שהרי אמר מתחלה ושני לוחות העדות בידו משמע בידו אחת, וכשראה העגל אמר וישלך מידיו, שלא היה יכול לסובלם מרוב כבדותם, וכן החי כשהוא חי אין כבדו כ"כ כמו המת, וכן אמרו ז"ל החי נושא את עצמו, וכן חתיכת ברזל כשיוצאת מן האש והיא מלהטת היא קלה מפני האור שבה שהוא הנפש שבה ונושא אותה, ע"כ:
<b>ובזוהר</b> והמכתב מכתב אלהים הוא, תנינן י' דברים נבראו ערב שבת וכו'. הכתב והמכתב מאי איריהון דערב שבת הוה אלא ודאי הכי הוא ת"ח בכל עובדא דבראשית לא אתמר שם מלא אלא אלהים בכל מאי דאתברי בכולהון שם אלהים, עד דכולהו עובדא אשתכללו בע"ש מדאשתכללו כל עובדא אקרי ה' אלהים, ואע"ג דבשם אלהים אתברי כולא לא אשתכלל בעשייה כל מה אתברי עד ערב שבת, בההיא שעתא אשתכלל כלא בעשייה דכתיב מלאכתו אשר עשה, מכל מלאכתו אשר עשה, וקיימא במעשה, וע"ד כתיב והלוחות מעשה אלהים המה, כד אשתכלל עלמא בשם אלהים במעשה וקיימא על קיומיה. חרות על הלוחות, הכי אוקמוה חירות ממ"ה חירות משעבוד מלכיות חירות מכולא, הכי הוא ומאי חרות גושפנקא בעלמא דין ובעלמא דאתי דביה הוא חירות בכל מיני חירות ואלמלא לא אתברו כל מאן דאתא לעלמא לא אתא והוו ישראל דיוקנא דמלאכין עילאין דלעילא, וע"ד אכריז קרא והלוחות מעשה אלהים המה מאי המה הפוך מה"ה הוו מתרין סטרין חדא בעובדא וחדא בחירו דלעילא רשים לעילא לנטרא כולא, וע"ד המה מכתב אלהים הוא אשא אוכמא על אשא חוורא מכתב אלהים הוא היינו דכתיב ועבד הלוי הוא. ע"כ:
<b>וישמע</b> יהושע את קול העם ברעה. שמע קול תרועה שמריעים משמחתם, ושמע קול רעה, זהו ברעה כתיב שהוא מלשון תרועה ומלשון רעה, ויאמר אל משה קול מלחמה במחנה, כי דרך הלוחמים המנצחים מריעים ושמחים והמנצחים זועקים ובוכים ואלו הם ב' קולות שאני שומע, וחזר בו, לזה אמר ויאמר אין קול ענות וגו' כתרגומו ולפי שמיד שירד משה מן ההר מאותה קדושה מה"כ של משה חלה על יהושע נבואה ואח"כ שלא היה במחנה ישראל בגבול העגל והמתין למשה מ' יום תחת ההר, והיה המן יורד ליהושע נגד כל ישראל, כי הם היו עסוקים בעשיית העגל ולא היו כדאים ירד להם המן ואכלו בזכותו של יהושע, שנאמר לחם אבירים אכל איש, ויהושע נקרא איש, שנאמר קח לך את יהושע איש וגו', אם כן כדאי היה שתחול עליו הנבואה, זהו וישמע יהושע ששמע במראה הנבואה, ולפי שהיה זה בתחלת נבואתו לזה לא היתה מבוררת כל כך, לזה ויאמר ויאמר ב' פעמים, ומ"ש קול מלחמה במחנה נבא על מלחמת בני לוי שהרגו שלשת אלפי איש, שנאמר עברו ושובו משער לשער במחנה. ואמר קול ענות אנכי שומע, נבא על עון העגל שמתחיל מכאן ולדורות, כמו שאמרו ז"ל אין לך פורענות שבאה לעולם שאין בה מעון העגל, לזה כשאמר משה יפקוד ה' איש על העדה, א"ל קח לך את יהושע איש אשר רוח בו וגו', כבר שרתה עליו נבואה מיום שירדת מן ההר, לזה קח ליהושע ולא לאחר שנזדכך חומרו בישיבתו תחת ההר, ממתין לך, נוצר תאנה יאכל פריה הוא ולא אחר, ובזה תבין ויאמר אל משה קול מלחמה במחנה, מה לו ליהושע לומר אלא נביא הכובש נבואתו חייב מיתה, אם כן מוכרח היה לומר:
<b>ובזוהר</b> וישמע יהושע וכי יהושע שמע ומשה לא שמע, אלא עד השתא יהושע לא הוה ידע ומשה הוה ידע, אי הכי מהו ברעה ברעה כתיב דההוא קל בסטרא אחרא הוה ויהושע דזכה דהוה אנפוי כסיהרא אסתכל בההוא קלא דהוה בסטרא דרעה, מיד ויאמר אל משה קול מלחמה במחנה בההוא שעתא אתברו לוחי והא אוקמוה דאתייקרו על ידוי בגין דפרחו אתוון, ת"ח בד' סטרין דעלמא בד' תוקפין קלא אתער וההוא קלא אתערותא דסטרא אחרא אתער ביה, וההוא אתערותא דסטרא אחרא עאל בין קלא לקלא ואחשך נהורא דקלא דלתתא, ובגין דלא מטא נהורא דקלא דלעילא לקלא דלתתא כדין אקדים ההוא אתערותא ועאל בין דא לדא, נחש דמפתי לאתתא ונטיל נהורא וההוא קלא הוא קול מלחמה קול רעה ודא ברעה, וע"ד שמע יהושע ולא שמע משה בגין דנטל ההוא רעה דנהורא דסיהרא דהוה אחיד בשמשא וכו', לא שמע וישראל כלהו אתחשך נהורא דילהון בגין ההוא רעה דאתדבקת בהו, ע"כ:
<b>ויהי</b> כאשר קרב אל המחנה וירא את העגל. עג"ל נוטריקון עון גדול לישראל, לעג לישראל, זהו וירא וגו':
<b>ויקח</b> את העגל וישרוף באש ויטחן עד אשר דק. האש אינה שורפת הזהב אלא מתכת אותו והעגל היה מזהב ואיך אמר וישרוף באש, וכן הזהב אינו נטחן שאמר ויטחן עד אשר דק, ועוד איך לא קמו על משה כששרפו, יש רואה אלוה שלו נשרף ולא יהרוג עצמו עליו, אלא מיד שראהו משה לעגל אמר משה לזהב וכי לזה בראך הקב"ה ועילה אותך על כל המתכות והצפינך אצלו שנאמר מצפון זהב יאתה וקבלת עליך שתעשה ע"ז ויטעו בך, מיד נעשה עץ יבש ושלטה בו האש של קרון פניו ונשרף מאליו, וישרף כתיב ולא אמר וישרוף אותו באש לומר שמאליו נשרף ונטחן ונעשה עפר שכן במשנה תורה כתיב טחון היטב עד אשר דק לעפר ויזר על פני המים וישק את בני ישראל, לא אמר וישק את העם להראותם האלוה שלהם שסופו לצאת דרך השתן, אז נאמר עליהם יבושו כל עובדי פסל, ולפי שאמר וישק את בני ישראל ולא וישק את העם, ארז"ל שבדקן כסוטות שהקב"ה קנאי על ע"א. ולהראות לאומות שישראל לא ידע עמי לא התבונן אפילו אפילו בהרהור, השקה אותם ונמצאו טהורים ונאמר ואם לא נטמאה האשה וטהורה היא ונקתה ונזרעה זרע, שמיד צוה להם לעשות משכן וצוה אותם שיביאו זהב שנאמר וזאת התרומה אשר תקחו מאתם זהב, כל הזהב שהביאו לא היה מספיק לארון ולכפורת שהיה עובי הכפורת טפח ואמתים ארכה ואמה רחבה והכרובים והמנורה שהיתה ככר והשולחן והבדים מצופים זהב וטבעות הארון והשלחן והמזבח ומזבח הזהב ומ"ח קרשים וט"ו בריחים וטבעותיהם וד' עמודים והכלים של המזבח והשלחן הכל היה זהב וזהב היה תשע ועשרים ככר ושבע מאות ושלשים שקל ודאי שלא היה בו חצי שיעור של חצי הכלים, אלא שהזהב שהביאו עשו פירות, וכן אמרו פרק בא לו ויבן את בית יער הלבנון אמר מר טוביה למה נקרא שמו יער לבנון לומר לך מה יער מלבלב אף בית המקדש מלבלב, וכה"א הנה מטתו של שלמה ששים וגו', של שלמה של מלך שהשלום שלו זה ב"ה, ולמה נמשל בית המקדש למטה מה מטה אינה אלא לפריה ורביה אף ב"ה כל מה שהיה בתוכו פרה ורבה שנאמר ויאריכו הבדים וכה"א והזהב זהב פרוים שהיה עושה פירות ע"כ. זהו ונקתה ונזרעה זרע להראות שלא חטאו בזהב, וכן כשצום בקרבנות אמר שור או כשב או עז וגו' ומיום השמיני והלאה ירצה, התחיל בשור, וכן הוא אומר אם עולה קרבנו מן הבקר, כל זה להראות שלא חטאו ישראל בעגל:
<b>ובזוהר</b> ויזר על פני המים, ת"ח בההיא שעתא דתבר משה הלוחות צף אוקיאנוס מאתריה וסליק לשטפא עלמא חמא דאוקיאנוס סליק לגבייהו והוה בעי לשטפא עלמא מיד ויקח את העגל אשר עשו וישרוף וגו' ויזר על פני המים, קם משה על מי אוקיאנוס ואמר מיא מיא מה אתון בעאן אמרו וכי אתקיים עלמא אלא באורייתא דלוחות וכען באורייתא שקרו ישראל ועבדו עגלא דדהבא אנן בעו לשטפא עלמא, מיד אמר לון הא כל מה דעבדו הא מסיר לכון וכל אינון אלפין דנפלו מנייהו מיד ויזר על פני המים לא הוו משתככי מיא עד דנטיל מנייהו ואשקי לון מיד אשתקע אוקיאנוס באתריה, דהא בההוא מדבר לא הוה מיא דכתיב לא מקום זרע ומים אין לשתות ואי תימא ולבירא דמרים ארמי ליה, ח"ו דתמן שדי משה דכרנא בישא דא למשתי לבתר, ותו דעד כאן לא הוה להו בירא עד דאתו למדבר מתנה דכתיב באר חפרוה שרים וממדבר מתנה מתמן יריתו בירא, כתיב הכא על פני המים וכתיב התם על פני תהום ע"כ. א"כ פירוש על פני המים על פנים של זעם כאומרו לא הוו משתככי מיא, א"כ פירוש על פני המים על אפם ועל חמתם עד שנשתככו המים, ומה שאמר במשנה תורה ואשליך את עפרו אל הנחל היורד מן ההר, פירוש שבאו לקטרג על הנחלה שירדה להם מן ההר שהיא התורה שירדה בלוחות ונשתברו:
<b>ויאמר</b> משה אל אהרן מה עשה לך העם הזה. אולי שום כשוף עשה לך העם עד שעשית המעל הזה. מה עשו לך ר"ת מעל, כי לא היתה כוונתו לעשות אלהים, היעשה לו אדם אלהים והמה לא אלהים, אלא להסיח דעתם עד שתבא ביני ביני, לפי שזה הוא מהדברים שיהרג ואל יעבור, כי הבאת עליו חטאה גדולה, שעשתה פירות כנקבה שהחטיאו לישראל, לזה אמר חטאה גדלה כתיב שהיא גדלה והולכת, ולא אמר חטא גדול אלא חטאה ולא אמר עון גדול, כי ידע נאמנה שאהרן לא היתה כוונתו לרעה ובשגגה נעשה:
<b>ויאמר</b> אהרן אל יחר בעיני אדוני אתה ידעת את העם כי בר"ע, ערב רב שבהם ויש בהם מכשפים, ואני לא נזהרתי מהם שהם פתיים, ברע, בער, שהם בעירים בהמות שאין להם דעת, כי אמרו לי קום עשה לנו אלהים אשר ילכו, לא אמרו עשה לנו אלהים לבד אלא אשר ילכו לפנינו, וכי יש כח בבן אדם לזרוק נשמה, וכשאמרו כך נחה דעתי לעשותו, למה שאני יודע כי אין אני צורף ואיני יודע לעשות מלאכת צורף, כ"ש לזרוק בו נשמה שילך, כמו שאמרו אשר ילכו לפנינו, ואמרתי אומר להם הביאו זהב אולי יחוסו על הזהב שהוא חשוב אולי ימנעו ולא יביאו ועד שאתיך אותו פעם ושתים ואשהא בו עד שתבא, וגמרתי שיותר טוב שיביאו אלי ולא ילכו אצל אומן יודע ויעשנו במהרה, כי לא היתה כונתי אלא להסיח דעתם עד שתבא ביני ביני, והם לא חשו על זהבם ועל כליהם ועל, תכשיטיהם אלא מיד ויתפרקו ויתנו לי ואשליכהו, לא אמר ואתיכהו, ר"ל שהשלכתיו אולי יפסד וילך לאבוד, ולא נזהרתי מהמכשפים שבהם ויצא העגל הזה:
<b>וירא</b> משה את העם כי פרוע הוא כי פרעה אהרן, ראה וידע שהם פורעים מוסר ולא היו מקבלים מאהרן ופרעו האמונה, ולא חרה אפו אלא לפי שפרעו אהרן, זהו כי פרעו לשמצה לגנות ולחרפה לכל הקמים עליהם, כי מי שיקום עליהם יאמר אין לכם אמונה כי אלהיכם שעשה עמכם כמה טובות בגדתם בו וגדול שבכם עשה העגל, ויהיה בזה חרפה ולעג על ישראל לזה ויעמוד משה בשער המחנה כדי להסיר חרפה זאת מעל ישראל, ולא יאמרו שישראל עשו העגל ולא חסו על כבודו של מקום, ולהודיע לכל מי עבד העגל וגם להראות שיש ביניהם קנאים. גם עמד משה בשער המחנה שלא יכנס השטן לפנים, כמו שאמרו במדרש רבי ברכיה אומר למה הדבר דומה למלך שהיה דן את בנו והיה הקטיגור מקטרג עליו מה עשה הפדגוג של בן כיון שראה אותו מתחייב דחף את הקטיגור והוציאו לחוץ ועמד לו במקומו מלמד על הבן סניגוריא, כך בשעה שעשו ישראל את העגל היה השטן עומד ומקטרג בפנים ומשה עומד בחוץ, מה עשה עמד ודחה את השטן והוציאו לחוץ ועמד במקומו, שנאמר עמד בפרץ לפניו, עמד לו במקומו של פורץ, ע"כ:
<b>מי</b> לה', מילה, שאינו נכר מי שהוא חלק ה' אלא ע"י מילה, ולזה כשאמר משה מי לה' כוונתו היה לומר מי הוא המחזיק מצות מילה ולא בטלה, לפי ששבט לוי קבע מדרש במצרים ולא נשתעבד בשעבוד, אבל שאר ישראל שנשתעבדו בטלו המילה, וזאת היתה סבה שטעו אחר ערב רב שלא היה להם מזכיר, אבל בני לוי היה להם מזכיר שהיא המילה, לזה לא טעו שהיו חתומים בחותם אות ברית קדש, כמו העבד שכל זמן שחותם רבו עליו יודע של מי הוא עבד, מי ליהו"ה, גימ' נ"ו זהו אלהי נ"ו, ולזה תקנו ברכת המילה אל חי חלק נ"ו, לזה אמר משה מי לה' אותיות מילה, והוא חלקו של ה' שהוא ע"י המילה, ויאספו אליו וגו', אמר להם הואיל ואתם נזהרתם במצות המילה והבאתם חרב על ירכיכם, שהיא אותה חרב שחתכתם בה המילה שעליה נאמר ליהושע עשה לך חרבות וגו', לזה שימו איש חרבו והרגו איש וגו', אתם שנמלתם בחרב נצלתם מן החרב הם שלא מלו לא נצילו. לז"א הרגום שאינם חלק אלוה, ולזה אמר איש חרבו על ירכו לומר שע"י החרב שלא מלו לא היה להם מזכיר זכות ונתחייבו הריגה וכו'. ויאמר מי לה' אלי, כלומר מי הוא עמי באמונה, ויאספו אליו כל בני לוי, שנקרא לוי ילוה אישי אלי, דאילו ע"ר גרמו סלוק שכינה, וא"ת למה בני לוי לבד כי היו בישראל כמה וכמה שלא עבדו העגל אפילו בהרהור והיו ע' זקנים למה לא באו, בפרט עם מה שאמר במדרש מי לה' אלי, מאן לא בעי למהוי בר ביתיה דמלכא, אלא אמר משה מי שלא נתן נזם לעגל יבא אצלי, ולא נתנו אלא ערב רב, אלא משה כשירד מן ההר שאמר לו הקב"ה לך רד ועלית אתה ואהרן עמך ונתן י' דברות, אח"כ אמר ויכתוב משה את, כל דברי ה', ויבן שם מזבח וי"ב מצבה לי"ב שבטי ישראל, עשאן ערבים זה לזה כל שבט לבדו, לזה לא באו שאר השבטים כי אם שבט לוי, שהיו בהם מי שעבדו ויש בהם מי שהרהרו בו, ומכאן למד משה שהכניסם באלה בערבות מואב, לא הכניסם כל שבט לבדו אלא כולם כאחד להיותם כולם ערבים כאחד, ולזה קללות שבמשנה תורה נאמר בלשון יחיד, ואמר כל איש ישראל לומר שכולם חשובים כאחד, ואמר לעברך בברית ה' אלהיך, ולא הכניסם שבט שבט כמו שעשה בתחלה כדי להזהירם יותר. ואמר מי לה', כלומר מי הוא שעמד בערבותו באמונתו של הקב"ה. ולא נמצא כי אם שבט לוי:
<b>ויאמר</b> להם כה אמר ה' אלהי ישראל, אמר כן נגד מה"מ שלא יחשוב לכלותם, כי הוא נקרא אלהי ישראל, וכן יש ביניהם שלא חטאו ויכול ליחס שמו עליהם, שימו איש חרבו, אמר להם עד עתה היתה החרב חמוסה בידכם כשהרגתם אנשי שכם שנחלתם אותה מעשו שנתנה לו, שנאמר ועל חרבך תחיה, ולזה אמר להם כלי חמס, אבל עתה היא נתונה לכם כמו שקנאתם על דינה, וכן קנאו קנאת ה' ושימו איש חרבו לא חרב אלא חרבו שכבר נתנה להם, ואמרו איש לומר שלא יפחדו כי ה' שנקרא איש שנאמר ה' איש מלחמה הוא יהיה בעזרכם והוא יהיה עושה המלחמה, אלא אתם עברו ושובו כדי לסתום מדת הדין, ולא תניחו לו לשטן ליכנס, כמו שאמר בזוהר ז"ל כד ייתי לואי לקבליה כדין אתער חויא בישא והוה אזיל קמייהו ולא יכיל לשלטא בהו, בגין דהוו ישראל מזורזין כולהו בחגורי מזויינין ולא יכיל ההוא נחש לשלטא בהו ע"כ. לזה אמר עברו ושובו ולא תניחו לו מקום:
<b>משער</b> לשער. שער נקרא ב"ד כמו ובועז עלה השער אל הזקנים, וכמו שאמרו ז"ל הושיב להם סנהדראות מבני לוי ודנן, זהו משער לשער מסנהדרי קטנה לסנהדרי גדולה, וכל מי שיש עליו עדים והתראה שהשתחוה או זבח נהרג בסייף, וא"ת למה נהרג בסייף ודין עובד ע"ז בסקילה, ואפשר שזה היה על פי הדבור שכן אמר כה אמר ה', דאי לא תימא הכי כיצד דנו ג' אלפי איש ביום אחד והלא אין דנין שנים ביום אחד, ואם דנו נקראת סנהדרין קטלנית, וא"ת שנתחלקו וכל אחת דנה אחד, א"א לפי שהיה צריך לכל אחד מג' אלפים סנהדרין של כ"ג וב' עדים לכל אחד ואחד והלוים מבן חודש היה מניינם כ"ב אלף, אלא ודאי הכל היה על פי הדבור, וכן ג"כ אומר הרגו איש את אחיו ואיש את רעהו וקרובו, והלא הדיין שהוא קרוב פסול לדין אלא הכל היה על פי הדבור. והרמב"ן ז"ל כתב היו עובדי העגל רבים ולא יוכלו להביאם לבית דין על כן צוה לבני לוי לחגור איש חרבו על ירכו, על דרך מה שאמרו ז"ל שאם אין אתה יכול להמיתו במיתה האמורה בו אתה יכול להמיתו בכל מיתה שתוכל, ע"כ אמר איש את אחיו ואיש את רעהו ואיש את קרובו, לומר שיתגבר ויתחזק לעבוד עבודת הבורא ויתלבש קנאה, ולא יביט לא לאחוה ולא לקורבה, ולזה אמר איש עם כל אחד ואמר ג"פ איש, והקדים האח כי זה האח הוא אח מאם כי מאב בני לוי כולם לא נמצא אחד מהם שעבדו העגל, ולאשמועינן שאע"פ שאינו יורשו ולא נוטל חלקו ואין לו הנאה בהריגתו עכ"ז לא יחמול עליו, ואין צריך לומר רעהו וקרובו, וכן ג"כ אמר את את ב"פ לדרשה, אם אחיו מאמו לא חטא אבל אחי אחיו חטא ובא אחיו לבקש עליו שלא יהרגנו שלא ישמע לו, וכן רעהו אם בא לבקש על ריע אחד שיש לו, וכן קרובו ואיש קרובו, קרבו כתיב שיעשה דין האדם עם מה שבקרבו קודם, ואח"כ ידין אחרים, וכן ארז"ל קשט עצמך ואח"כ קשט אחרים. ויעשו בני לוי כדבר משה, אם היה להם לבני לוי שום שנאה או שום איבה עם אחד מאלו הג' אלפי איש ועתה הרגום ונח רוגזם, לזה העידה תורה שלא הרגום אפילו היה להם שום איבה אלא כדבר משה. ויפול, ויפל כתוב שהקב"ה עזרם, כמו שאמר להם משה שימו איש חרבו וגו', שלא קמו עליהם ערב רב כי ערב רב היו יותר מבני ישראל, והרשעים שבישראל אם היו נלוים עליהם ודאי היו יכולין עליהם אלא שמשה החזיק בידיהם ואמר כה אמר ה', ולמצות משה רבם עשו לא לשום פניה אחרת כמו שאמר ויעשו כדבר משה, לזה ויפל כתיב לומר שאע"פ שהקב"ה הפילם ועזרם ולזה לא אמר ויהרגו בעם אלא ויפול כמו שנאמר ונפלו אויביכם לפניכם, ולזה אומר איש שכולם נחשבו כאיש אחד, ועכ"ז נחשב להם שהם עשו, ומה שאמר כשלשת אלפי איש, אמרו בזוהר שהם בניו של בלעם שהם שקולים כג' אלפים, ז"ל וכי לא הוו ידען חושבנא זעירא דא והלא כמה חושבנין רמין עילאין ורברבין ידע קרא למימני והכא כשלשת אלפי, אלא אינון בנוי דבלעם יונוס וימברוס דהוו שקילין כג' אלפי, וצריך לומר ויפול מן העם כשלשת ולא שלשת:
<b>ויאמר</b> מלאו ידיכם היום, אמר להם שלא יהיה בלבם טינא לומר שמא היה בהם שום צדיק או עתיד לצאת מהם ויהיה אותו עון תלוי בהם ובזרעם, לזה אמר להם עשה מלאו ידיכם היום קודם שתבא הלילה ויעלה רעיונכם על משכבכם מחשבה זו, להסיר מחשבה זו הקב"ה מברך אתכם היום, זהו ולתת עליכם היום ברכה, היום ולא מחר, שאתם ראויים לברכה שקמתם נגד מדת הדין שלא תחול, כמו שאמר עברו ושובו וגו', וכל העושה דין ברשעים ראוי לברכה, וכן עשה לפנחס כשהרג לזמרי שנתן לו שלום שנאמר הנני נותן לו את בריתי שלום:
<b>ויהי</b> ממחרת וגו'. אחר ששכך חרון האף והרג ועשה מה שעשה עתה רוצה לקנח החטא, שכן אמר אעלה אל ה' אולי אכפרה, ופירש כפרה קנוח כמו שאמר פרק הנזיקין איהו בעי לחרוביה ביתיה ולכפורי ידיה בההוא גברא. כמו שעושה הרופא אומן קודם נותן לו דברים שלא יתפשט האולי ואח"כ נותן לו דברים לנקותו כן עשה משה:
<b>ויאמר</b> משה אל העם אתם חטאתם חטאה גדולה ועתה אעלה אל ה' אולי אכפרה. אמר להם כן כדי שידעו חטאתם ולא יתרשלו מלעשות תשובה באמרם שבהריגת ג' אלפי איש נתכפרו, לזה א"ל אתם חטאתם, לא אותם שהרגו בלבד אלא גם אתם שכולכם ערבים זה לזה, והיא גדלה וקובלת כמו שאמר ועתה אעלה אל ה' אולי אכפרה כולי האי ואולי, אמר כן כדי שיכנעו ולא יעשו שום דבר בעלייתו כמו שעשו, וכדי שיתפללו ויתחננו הם מלמטה והוא מלמעלה, שאם הם אינם שבים לא יועיל התפלה כטובל ושרץ בידו, לזה אמר להם אתם חטאתם כדי שיתעוררו ובאתערותא דלתתא אתערותא דלעילא. וישב משה אל ה' ויאמר, אמירה היא בלשון רכה, אנא בלשון בקשה, עוד אמר אנא שהוא ב"פ יהו"ה כזה, יו"ד ה"ה ו"ו ה"ה, וכיון בזה לומר כמו שאמר בי"ג מדות של רחמים ה' ה', ה' קודם שיחטא ה' אחר שיחטא, והוא שם הרחמים שעולה גימ' בן, לומר שאתה נקראתם בנים שכן אמרת לי שאומר לפרעה בני בכורי ישראל ודרך האב לרחם על הבן ואפילו שהוא חוטא, א"כ אנא חטא כאלו אמר כן חטא, ואתה אב רחמן והאב מאריך לבן אולי יחזור, אפילו חטא חטאה גדולה אל תדינהו כמעלו כי הוא מחומר ומורכב מיצה"ר, ואתה כתבת בתורה כי יצר לב האדם רע מנעוריו. ואמר חטאה גדלה, גימ' ה"ס, לומר שעד כאן הגיע חטאם, והיה מבקש מאנא שימחול. ויעשו להם, כלומר הפגם הוא להם והם עשו לנפשם, וכן עלה בדעתם לפי מיעוט שכלם לעשות אלוה מזהב, מדומם יעשה אלוה, אלא כן עלה בהפסד שכלם, א"כ לא תדין אותם אלא לפי שכלם, כמו שאמר דוד ע"ה ולך ה' חסד כי אתה תשלם לאיש כמעשהו, בערך מה שעשאו לא בערך מי שמרד בו, כי המורד במלך חייב מיתה כל שכן במלך מלכי המלכים הקב"ה:
<b>עוד</b> אמר חטא העם הזה חטאה. בלשון נקבה, לומר שמקלות דעתם כנקבה עשו זה מאחר שעשית עמהם נסים ואותו יום שהיו עסוקים בעגל היה המן יורד להם, אם כן אין זה כי אם מקלות דעתם וראשם, ולזה אמר העם הזה, וכן הסכים עמו הקב"ה שאמר עד מתי לעדה הרעה הזאת בלשון נקבה, ולזה לא נתן להם אלא ארץ שבעה עממין כדין הבת שאין לה בנכסי אביה מקרקעי אלא עשור נכסי, שעשור ע' הוא ז', וא"ת הרי במצרים אמר לו הקב"ה וארד להצילו וכו אל ארץ הכנעני והחתי וגו', אלא קודם היו השבעה עממין מולכין על כל האומות, וכשחטאו ישראל נטלה הרשות מהם וירדו ממעלתם, אמר לאברהם לזרעך נתתי מנהר מצרים עד נהר פרת ולא נתן להם אלא מהירדן עד עזה אבל לעתיד תרבה הדעת, שנאמר ומלאה הארץ דעה וגו' כמים לים מכסים, אז יחשבו כבן זכר ויירשו ע' אומות:
<b>עוד</b> פרט החטא, כמו שאמרו ז"ל שצריך לפרט החטא שנאמר ומודה ועוזב ירוחם, והטעם כמו שאמר ז"ל בזוהר זכאי מאן דאשתעי ומפרט חטאוי על כל מידי דעבד, אי תימא למאן אצטריך אלא מקטרגא קאים תדיר קמי קב"ה בגין לאשתעי חובי בני נשא ולמתבע עליהון דינא כיון דקאים בר נש ומפרט חטאוי כל חד וחד לא אשאיר פרטא דפומא לההוא מקטרגא ולא יכיל למתבע עליה דינא דהא תדיר תבע דינא בקדמיתא ולבתר משתעי ומקטרגא פלוני עבד כך, ועל דא אצטריך ליה לבר נש לאקדמא ולפרשא חטאוי כיון דמקטרגא חמא דא לית ליה פרט פרטא דפומא עליה, וכדין אתפרש מינה מכל וכל ע"כ. לפי שמה שרצה לקטרג ולומר פלוני עשה כך כבר הודה הוא בעצמו שעשה ומודה בקנס פטור, לזה הקדים משה קודם שיעלה ויקטרג על ישראל ואמר חטא חטאה גדולה, כל מה שהמקטרג יכול לומר אמר משה, וכל זה כדי לדחוק המקטרג, אח"כ אמר ועתה אם תשא חטאתם:
<b>עוד</b> יכולין לומר שאמר חטא העם הזה חטאה גדולה, אמר כן כדי שיראו מלאכי חבלה שהוא מקטרג על ישראל ויסתלקו מעליהם, וכן אמרו במדרש כשאמר משה חטא העם הזה חטאה גדולה, כשראו מלאכי חבלה שהוא מקטרג אותם אמרו לא יהא לנו עסק לקטרג כל זמן שזה מקטרג יפלו בידו, שלא יעמדו אבותיהם של אלו עלינו ויאמר למה קטרגתם את בנינו, נסתלקו מלאכי חבלה, כשראה משה שנסתלקו אמר לפני הקב"ה ועתה אם תשא חטאתם ע"כ, וכוונתו באומרו ועתה אם תשא הוא לומר עתה אין מעכב על ידך שהוא השטן:
<b>ואם</b> אין מחני נא מספרך, אתה הראית לאדם הראשון דור דור ומנהיגיו ושם הייתי כתוב משה מנהיג דור המדבר, מאחר שהדור כלים מנהיג למה, ואם אין עדר אין רועה א"כ מחני נא, ואחר שתמחה דור משה צריך שתמחה דור יהושע ואחריו דור הזקנים ואחריו דור השופטים ואחריו דורו של דוד ואחריו דור של שלמה ונמצא העולם בטל וחוזר ליסודו לתהו והכל יכרת. מספרך אשר כתבת ס"ת כרת, ומאמר שנכתבו כל אותם דורות בספרך צריך לאשרם ולקיימם, וזהו אשר מלשון אשור ואשרתא דדייני, שכלם משתלשלים זה מזה וזה אחר זה:
<b>ועל</b> מה שאמר אנא ולא אמר אנא ה', כמו שאומר כהן גדול ביום הכפורים, וכן שמשון אמר אנא ה' זכרני נא וגו', כתב רבינו בחיי ז"ל אפשר לומר שנתבייש מהזכיר ה' המיוחד שבו נתנה התורה כיון שישראל חטאו בו ובאו נגד התורה, ואע"פ שלא הזכירו רמזו במלת אנא שהוא לשון בקשה והוא כולל ב' שמות שבי"ג מדות. או אפשר לומר לפי שהיה צריך לפרט החטא על כן לא רצה להזכיר ה' שאין חבור יחוד במקום פרוד, והענין שדרשו מה למלך בבית המטבחים מה לכהן בבית הקברות, וכן מצינו כיון שעשו אלהי זהב נסתלקה מהם שכינה ולא שרתה ביניהם אלא מחוץ למחנה שנאמר והיה כל מבקש ה' יצא אל אהל מועד אשר מחוץ למחנה, ע"כ:
<b>ויאמר</b> ה' מי אשר חטא לי אמחנו מספרי, אלו שחטאו הם ערב רב מאותם דורות שעלו במחשבה ליבראות ולא נבראו שהם מתתקע"ד דורות שנשתלו בכל דור ודור ומחויים ועומדים הם כמו שאמר בזוהר, ז"ל אלה תולדות השמים הא אוקמוה כל מקום שנאמר אלה פסל את הראשונים ואילין תולדין דתהו דאירמזו בקרא תנינא והארץ היתה תהו ובהו, ואילין אינון דאתמר דקב"ה בנה עולמות ומחריבן ובגין דא ארעא היתה תהו, תוהה ובוהה איך ברא קב"ה עלמין לחרבא לון שפיר הוה דלא ליברי לון, אלא ודאי הכא רזא איכא מאי ומחריבן דקב"ה לא ישיצי עובדי ידוי, ולא עוד אלא דא שמים אתמר בהון כי שמים כעשן נמלחו א"כ קב"ה עביד ומחי, אלא רזא דמילא כדין הוא, דקב"ה ברא עלמא וברייה באורייתא כמא דאוקמוה בראשית אורייתא דאקרי ראשית שנאמר ה' קנני ראשית דרכו, ובהאי ראשית ברא ית שמיא וית ארעא ואיהו סמיך לון ביה בגין דברית כתיב ביה ברי"ת א"ש, ואתמר ביה אם לא בריתי יומם ולילה וגו', ואילין אינון דאתמר בהון השמים שמים לה' ואיהו ארץ החיים כלילא מז' ארעין דעלייהו אמר דוד אתהלך לפני ה' בארצות החיים, וברא שמיא וארעא בתריה על ההוא דלית תמן יסודא דאיהו ברית דסמיך לון כיון דאיבעא קב"ה למתן אורייתא לאומין עכו"ם דאיהו ברית מילה ממש ולא בעו לקבלא לה אשתארת ארעא חרבה ויבשה, ודא הוא יקוו המים מתחת השמים אל מקום אחד ותראה היבשה, ואורייתא איהי ישובא דעלמא יקוו המים דא אורייתא אל מקום אחד אינון ישראל בגין דנשמתייהו מההוא אתר דאתמר ביה ברוך כבוד ה' ממקומו, כבוד ה' שכינתא תתאה, ממקומו שכינתא עילאה, וכיון דאינון נשמתייהו מתמן שריא עלייהו ודאי הוי"ה ואתמר בהו כי חלק ה' עמו וכו', ודא הוא יקוו המים אל מקום אחד, ואורייתא איהי ישובא דעלמא ואומין עכו"ם לא קבילו לה אשתארו חרבה ויבשה, ודא הוא דקב"ה ברא עולמות ומחריבן אילין דלא נטרי פקודי אורייתא לא דסני איהו עובדוי כמא דחשבין בני אנשא, ולמה ישיצי לון לבנוי דהא לא אתברי עלמא אלא בגינייהו דישראל סבא דאתמר בהון בראשית כמא דאתמר בשביל ראשית, אבל שאר עכו"ם אתמר בהון בהבראם בה"א בראם, ואילין אינון דמתגיירין מאומין דעלמא בגינייהו נפלה ה' זעירא דאברהם באלף חמישאה דהוא ה' דאיהו חרב ויבש, חרב בבית ראשון ויבש בבית שני, ומשה בגין דבעא לאעלא גיורין תחות גדפי שכינתא וחשיב דאינון מאינון דאתבריאו בה' ויהב בהון את ה' דאברהם, גרימו ליה ירידה, כד"א לך רד כי שחת עמך, בגין דלא קבילו לאת ה' בדחילו דיו"ד ברחימו דה' נחית איהו מדרגיה דאיהו ו' ואת ה' נחיתת עמיה בגין דלא אתאביד בינייהו דעתיד איהו ברזא דגלגולא לאתערבא בינייהו בגלותא בין ערב רב דאינון נשמתייהו מסטרא דאילין דאתמר בהון כי שמים כעשן נמלחו ואילין אינון דלא בעי נח רחמי עלייהו ואתמר בהון וימחו מן הארץ, בגין דהוו מאילין דאתמר בהון תמחה את זכר עמלק, ומשה לא אסתמר מנייהו ואפיל ה' בינייהו ובגין דא איהו לא יעול לארעא קדישא עד דיתוב ה' לאתרה ובגין דא נחת איהו מדרגיה ונחית ביה ו' ובגין דא ה' נפלת ויוקים לה ו' דמשה ובגין דא זעירא ה' דאברהם דאיהי דהבראם אתזער איהו בגינה ואתמר ביה מוליך לימין משה ואסיק לה מתמו בחילא דו' ואייתי ליה עמיה ומיד שריא עליה ו"ה ואשתלים אומאה דאתמר ביה כי יד על כס י"ה מלחמה לה' גו' מדור דור, מאי מדור דור דא משה דאתמר ביה דור הולך ודור בא, והא אוקמוה דלית דור פחות מס רבוא, ודא משה דאתמר ביה דאנתתא חדא ילדה ס' רבוא בכרס אחד ע"כ. וברעיא מהימנא פרשת פינחס ז"ל, ת"ת האי שמשא אתגליא ביממא ואתכסיא בליליא ונהיר בס' רבוא כוכביא אוף הכי רעיא מהימנא בתר דאתכניש מעלמא נהיר בס' רבואן דאינון נשמתין דישראל אי דרא כדקא יאות והאי איהו רזא דגלגולא דאמר קהלת דור הולך ודור בא ואוקמוה דלית דור פחות מס' רבוא. ולזה אמר מי אשר חטא לי חטא דלא קבילו לאת ה' בדחילו, וזהו אשר חטא לי לא אמר מי שחטא לי אלא אשר חטא, כי החטא בשוגג ולמה ימחה, אלא חטא שחסרו את ה', א"כ מי שכבר חטא אמחנו דנשמתייהו מסטרא דאתמר בהון כי שמים כעשן נמלחו מאילין דאתמר בהון תמחה את זכר עמלק:
<b>ועתה</b> לך נחה את העם וכו'. בגין דלא אסתמר מנייהו ואפיל ה' בינייהו, לז"א לך נחה את העם אל אשר דברתי לך דלא יעול לארעא דישראל עד דיתוב ה' לאתרהא, וזהו וביום פקדי על ה' דתעול לאתרהא ופקדתי עליהם חטאתם דחטאו בה' וחסרוה, הנה מלאכי ילך לפניך דאיהי ו' כמו שאמר ובגין דא נחית איהו מדרגיה, ונחית ו' עמיה ובגין דא ה' נפלת ו' יוקים לה דמשה דא ו"ה לפי זה שפיר אח"כ אמר לך עלה מזה אל הארץ אשר נשבעתי וגו' ושלחתי לפניך מלאך והרי כבר אמר לך נחה את העם הנה מלאכי ילך למה חזר ואמרו, אלא לעיל אמר אתה בחרת בהם ולא אסחמרת מהם עתה נחה אותם עד יום פקדי עד דיתוב ה' לאתרה, רמז לו שבכל דור ודור ילך עמם, כמו שאמר סוף המאמר דור הילך ודור בא ולית דור פחות מס' רבוא, ולזה חמר הנה מלאכי שהוא ו' ילך לפניך. ואמר נחה אל אשר דברתי לך לא כמו שאמר אח"כ אלא הארץ אשר נשבעתי אלא אל אשר דברתי בפרט שדבר לו ברמז, ולזה אמר ויאמר ה' אל משה מי אשר חטא לי ולא אמר וידבר שדבר לו ברמז:
<b>ויגוף</b> ה' את העם על אשר עשו את העגל. על שהיו שמחים בעשיית העגל ורוב שמחתם שנעשה ע"י אהרן שחשבו שיש לו קיום הואיל ונעשה על סטרא דימינא, וזהו אשר עשה אהרן, שיש לו אישור וקיום, לזה ויגוף ה' שהוא בוחן לב וחוקר כליות. והרמב"ן ז"ל פירש על אשר עשו את העגל אשר עשה אהרן שלא היו מן המשתחוים לו ולא מן המזבחים לו, אבל היו מן העושים אותו כלומר מן הנקהלים על אהרן והמביאים לו הזהב, ובעבור שאמר שנענשו על מעשה העגל לא על עבודתו והם לא עשאוהו פירש שעשה להם אהרן במצותן ע"כ. ומה שלא חשש למנות כמה מתו כמו שמנה המתים ע"י בני לוי, שם הוא כדי להראות גבורתם ושמסרו נפשם על קדושתו של מקום משא"כ בהקב"ה, וכן אתה מוצא בתבערה אמר ויחר אפו ותבער בם אש ה' ותאכל בקצה המחנה ולא אמר כמה אכלה האש, וכן בקברות התאוה אמר ואף ה' חרה בעם ויך ה' בעם מכה רבה מאד ולא הזכיר מנין, וכן בנחשים השרפים אמר וימת עם רב ולא אמר כמה וכמה מהטעם שאמרתי. ומה שתמצא מנין כמו פה אצל קרח שאמר ויהיו המתים במגפה ארבעה עשר אלף ושבע מאות, וכן מתים של שטים אמר ויהיו המתים במגפה כ"ד אלף, בהגיעי שם אומר לך הטעם בעז"ה:
<b>וידבר</b> ה' אל משה לך עלה. לפי שאמר לך רד עתה שהתפלל ושם נפשו עליהם אמר לך עלה, עלוי הוא לך:
<b>אתה</b> והעם. לא אמר אתה ועמך כמו שאמר לך רד כי שחת עמך, אלא אתה והעם כדי שיראו הנסים והנפלאות שאני עושה עם בני, אבל לא יראו את הארץ למה אשר נשבעתי לאברהם ליצחק וליעקב ואמרתי לזרעך מי שהם מזרעו לא ערב רב, וכאן רמז לו למשה שהוא ג"כ לא יכנס באומרו לזרעך, כי היל"ל לזרעך אתננה ואמר לאמר לזרעך ולא לך, למה אמר לאמר אם יש שבועה איך אמר לאמר משמע אמירה לבד, אלא אמר אע"פ שאתה מזרעם כל עוד שתתקיים השבועה בזרעך בערכך היא אמירה, והיכן מצינו שנשבע, אלא הן הן שבועה. שכן מצינו במבול שאמר אשר נשבעתי מעבור מי נח ארז"ל היכן נשבע שאמר ולא יהיה עוד מבול ולא יהיה עוד המים למבול ומדלאו לאו שבועה הן הן שבועה, לאברהם נאמר וירא ה' אל אברם ויאמר לזרעך אתן את הארץ הזאת. עוד נאמר לו שא נא עיניך וראה צפונה ונגבה כי כל הארץ אשר אתה רואה לך אתננה ולזרעך עד עולם, הרי ב"פ הן הן, פעם ג' נאמר לו ביום ההוא כרת ה' את אברהם ברית לאמר לזרעך נתתי, לא אמר אתן אלא נתתי כבר נתתי, בב"פ שאמרתי לזרעך אתן והן הן שבועה, לזה אמר נתתי כבר נתונה היא לזרעך, א"כ הרי שבועה לאברהם, ליצחק ג"כ נאמר לזרעך אתן את כל הארצות והקימותי את השבועה אשר נשבעתי לאברהם אביך, הרי אמר שבועה בפירוש, ליעקב כשיצא מבית אביו, נאמר לו הארץ אשר אתה שוכב עליה שקפל כל ארץ ישראל תחתיו ואמר לו לזרעך אתננה, ובבאו לפדן ארם נאמר לו זאת הארץ אשר נתתי לאברהם וליצחק לך אתננה ולזרעך אתן את הארץ, הרי ליעקב הן הן:
<b>ושלחתי</b> לפניך מלאך וגרשתי. אם הוא יגרש, המלאך למה. אלא אמר להם שלא יקשה עליהם סלוק שכינתו, כמו שאמר אח"כ כי עם קשה עורף פן אכלך בדבר, כלומר לטובתם הוא ושלוחו כמותו. וז"א ושלחתי וגרשתי אע"פ שהוא המגרש על פי שליחותי הוא המגרש:
<b>עוד</b> יראה על כפל הענין והשנוי שאמר לך נחה את העם הנה מלאכי ילך, וחזר ואמר לך עלה מזה אתה והעם וגו' ושלחתי לפניך מלאך וגו', שלמעלה א"ל על ענין זה הדור שינהיגם במדבר, כי עתידים כולם למות במדבר, לזה אמר ועתה כלומר מה שהוא לצורך עתה, אבל לעתיד לבא יהיה לך עילוי גדול שתביאם ותכניסם לארץ, כמו שאמרו ז"ל על פסוק ויתא ראשי עם, למה מת משה רבינו במדבר כדי לנחם מתי חוצה לארץ שלא יאמרו אין להם תחיה ועתיד להביאם ולהכניסם הרועה עם צאנו, א"כ זהו אומרו לך עלה מזה, מזה יהיה לך עליה אתה והעם אשר העלית מא"מ, כמו שהעליתם כן אתה עתיד להכניסם אל הארץ אשר נשבעתי, ושלחתי לפניך מלאך לא אמר מלאכי שהוא מן הנפרדים אלא מלאך שהוא מלאך הברית מלאך הגואל שהיא שמחת עולם על ראשם, וגרשתי את הכנעני האמורי וגו', שהם ז' עממין ולא אלו לבד אלא אל ארץ זבת חלב ודבש, ויהיה פירוש אל ארץ כאלו אמר ולארץ זבת חלב ודבש וגו', ולפי פירוש זה נראה בלתי מסודר כי היל"ל עלה מזה אל הארץ אשר נשבעתי לאברהם וגו' ארץ זבת חלב וגו' ושלחתי לפניך וגו' כי לא אעלה בקרבך וגו'. ולפי זה הדרך כי לא אעלה בקרבך חוזר למעלה, למה שאמר ועתה, למה שאני עתה:
<b>ואמר</b> הנה מלאכי ילך לפניך כי לא אעלה בקרבך פן אכלך שלא תחול מה"ד עליכם, וכן אכלך גימ' ע"א שהן סנהדרי גדולה:
<b>וישמע</b> משה את הדבר הרע של סילוק שכינה ויתאבלו, ולא שתו איש עדיו, כאדם העומד לפני מלך כדי שיהיו מצויינין לפניו, ומאמר שהכבוד נסתלק ההדור למה, שתו איש עדיו עליו, ר"ת גימ' אמ"ת, שהצדיקו עליהם את הדין ואמרו בדין ובאמת דן אותן וסלק שכינתו מביניהם:
<b>ויאמר</b> ה' אל משה אמור אל בני ישראל אתם עם קשה עורף. הכוונה לומר כשראו שערב רב הסירו העדי שלהם שנאמר וישמע העם, וכל מקום שנאמר עם הם ערב רב, ונאמר ולא שתו איש עדיו עליו, היה להם לישראל גם כן להסיר עדים מעליהם, כי אם חושבים שלא חטאו, הם ג"כ חטאו שלא מחו בידם, לזה אמר אמור אל בני ישראל אתם עם קשה עורף שאינם רוצים להטות עורף ולפשפש על מעשיהם, ולהודיעם כי הם היו סבה לסילוק השכינה ולטובתם היתה, כי רגע אחד אעלה בקרבך וכליתיך, כי אינם כמו שאר העם כי אתם ראיתם והשגתם מה שלא ראו ומה שלא השיגו הם, והב"ה מדקדק עם סביביו כחוט השערה, לז"א הורד עדיך מעליך ואדעה, מלשון וידע אלהים, שהוא מלשון רחמנות כדי שארחם עליך. וכן אמרו בתנחומא ואדעה מה אעשה לך, אנא יהב לכון יום הכפורים ויכפר עליכם,, כי כל, עוד שהעדי עליך לא תכנע וסילוק השכינה לא עשתה בכם פעולה:
<b>ויתנצלו</b> בני ישראל את עדים וגו'. כתב רבינו חננאל ז"ל על פסוק ויקח משה את דם הברית ויזרוק על העם ויאמר הנה דם הברית וגו', הזה הדם עליהם כדי שיכנסו בברית עם הקב"ה בדם, ואות כתם הדם שעל בגדיהם קרא הכתוב עדי, לפי שהיה להם לעדי ולכבוד גדול והיה להם עדות ואות שנכנסו בבריתו של הקב"ה, ועל כן כשחטאו בעגל ועברו על הברית אמר להם הורד עדיך מעליך כלומר שיסירו אותם בגדים שהם עדי להם, זהו שאמר ויתנצלו בני ישראל את עדים, אותם בגדים שנזרק עליהם דם הברית שהיה בין הקב"ה וביניהם, ולמה כרת הקב"ה עמהם ברית בדם, רמז רמז להם אם אתם מקיימין את התורה מוטב ואם לאו הריני מתיר דמכם לכרת ולמיתה ע"כ. ויהיה לפי זה שאמר להם הקב"ה הורד עדיך שהוא עד עליך שהותר דמך ולכן הורידו, ואדעה שהוא לשון רחמים, כמו שאמרתי, כי כל עוד שהבגדים עליך מלאך המות מקטרג עליך, לזה ויתנצלו בני ישראל את עדים הם העדים שמעידים עליהם שקבלו עליהם בריתו של מקום:
<b>וכתב</b> רבינו בחיי ז"ל, כי מה שאמר ולא שתו איש עדיו עליו ואח"כ אמר להם הורד עדיך, שמקודם אמר ולא שתו איש עדיו כאלו אמר כל עדיו, לומר כי קודם מעצמן נמנעו שלא שתו כל אחד ואחד עליו כל עדיו אלא מקצת עדיו, אבל עתה שנצטוו מפי ה' שאמר הורד עדיך סלקו כל העדי לגמרי והפשיטוהו מהם. ורבינו סעדיה גאון ז"ל פירש הורד עדיך על התמדת הסרת העדי שהסירו הם שנאמר ולא שתו איש עדיו וגו', אמר להם שיתמידו. ורבינו בחיי ז"ל והגאון הוקשה להם שאחר שאמר ולא שתו, כיצד יאמר הורד עדיך כבר הורד. ולפי מה שפירשתי לא יש קושיא, שמה שאמר ולא שתו הוא לערב רב, והורד עדיך הוא לבני ישראל:
<b>ולפי</b> המדרש העדי הוא שם המפורש, ז"ל רבי שמעון אמר כלי זיין נתן להם שהיה שהם הגדול חקוק בו וכל הימים שהיה בידם לא היה מלאך המות יכול לשלוט בהם, שנאמר חרות על הלוחות חירות ממה"מ, א"ר פנחס הכהן בר חמא בשם רבי אליעזר בנו של ר' יוסי הגלילי אומר הקב"ה אם יבא מלאך המות ויאמר למה נבראתי אני אומר לו אם בראתיך על העכו"ם בראתיך לא על בני למה שעשיתי אותם אלהים שנאמר אני אמרתי אלהים אתם וגו', ובמדרש איכה תנא רשב"י כלי זיין היה להם לישראל בסיני והיה שם המפורש חקוק עליו וכשחטאו נוטל מהם הה"ד ויתנצלו ב"י וגו', כיצד נוטל מהם ר"א ורבנן רבי איבו אמר מאליו היה נקלף ורבנן אמרי המלאך היה יורד ומקלפו. וכן בשמות רבה ז"ל ר' אלעזר בן ערך אמר כשירד הקב"ה על הר סיני ליתן תורה לישראל ירדו עמו ס' רבוא של מלאכי השרת כנגד ס' רבוא של ישראל ועטרו לישראל כתר של שם המפורש וכשהיו לובשים אותו השם היו טובים לפני הקב"ה כמלאכי השרת וכיון שעשו אותו מעשה אמר להם הקב"ה הורד עדיך מעליך, באותה לילה ירדו ס' רבוא של מלאכי השרת וכל אחד לקח מה שנתן להם ונמצאו ערומים שלא מרצונם, שנאמר ויתנצלו, וינצלו אין כתיב אלא ויתנצלו. לכל המדרשים הם נטלוהו או נקלף מאליו, א"כ למה אמר הורד עדיך והם לא הורידוהו אלא נוטל מהם בעל כרחם הוא דמשמיא מיהב יהבי מישקל לא שקלי, לזה אמר הורד כלומר במעשים שעשית כאלו אמרת טול מה שנתת לי, אמר במדרש שכולם עתיד הקב"ה להחזירם לישראל שנאמר כי כולם כעדי תלבשים וגו', ואומר לכן ידע עמי שמי:
<b>ומשה</b> יקח את האהל, ארז"ל במדרש שמה שאבדו ישראל לקחו משה שנאמר ויתנצלו בני ישראל וסמיך ליה ומשה יקח את האהל, ומכאן זכה לקרון פנים, וזהו ישמח משה במתנת חלקו, כי משה מתחלה כשקבל התורה נתן לו אלף אורות סוד אדם שת אנוש א' רבתי, וכשחטאו בעגל נטלו ממנו האלף אורות ונשאר לו חלק א' א' זעירא דויקרא, וזהו פירוש ישמח משה במתנת חלקו כי משה ישמח במתנת חלקו, כי ביום שבת נותנין למשה במתנה אותה החלקים שנטלו ממנו והוא שמח בהם, ופשיטא שישמח בהם, אלא לומר לך שאינו רוצה להשאר באותם הכתרים שלקח מישראל, כמו שאמר המדרש דכתיב ויתנצלו וסמיך ליה ומשה יקח אלא כיון שנתנו לו חלקו הוא שמח בו ומחזיר לישראל מה שלקח מהם ואינו אומר אני לא חטאתי והם חטאו אקח את שלי ואת שלהם שזכיתי בו, אלא מחזיר להם הפקדון, וזהו כי עבד נאמן קראת לו, ומפרש ואזיל מה הוא מתנת חלקו כליל תפארת בראשו נתת בעמדו ונאבד ברדתו מן ההר ונטל ממנו כליל התפארת, וכמו שהוא מקבל האלף חלקים אורות שהיו לו כן מחזיר לישראל כתריהם בכל ערב שבת וזהו תוספת שבת, כן מצאתי כתוב בשם מוהר"ר יצחק אשכנזי זלה"ה. ולפי שפירשתי ומשה יקח את האהל כי פחד על עצמו ועל האהל שלא יבא שום רעה עליהם וילכד בעונם, כמו שנאמר בתורה סורו נא מעל אהלי וגו', ואומר הרומו מתוך העדה, וכן אמר כאן ומשה יקח את האהל ונטה לו מחוץ למחנה, למה הרחק מן המחנה לא אמר רחוק אלא הרחק כאומרם הרחק מן הכיעור, ויבא עם זה ג"כ מה שארז"ל מנודה לרב מנודה לתלמיד מאומרו הרחק:
<b>והרמב"ן</b> ז"ל כתב שנטה האהל חוץ למחנה כדי שתשרה שם השכינה ותדבר עמו, כי במחנה לא תשרה שכינה, ולפיכך וקרא לו אהל מועד וגו', שקרא לשכינה שתשרה שם:
<b>עוד</b> יכולין לומר וקרא לו אהל מועד. שהכריז במחנה ישראל ואמר שלא יחשבו שהוא מובדל מהם כדי שלא יבוא אליו שום אדם, לזה הכריז וקרא אהל מועד אהל בית הועד כל מי שירצה לבא יבא זהו כל מבקש ה' יצא אל אהל מועד, יצא מן המחנה ויבא אל אהל מועד אשר מחוץ, כלומר אע"פ שהוא מחוץ למחנה לא להבדל מהם יצאתי חוץ אלא כדי שתשרה שכינה, או יאמר אשר מחוץ למחנה שאמר להם לא להבדל מכם יצאתי אלא לתת לכם שכר פסיעות:
<b>ובזוהר</b> אמר טעם אחר בגין דחמא משה דהא כדין ישלוט חויא בישא מה דלא הוה מקדמת דנא, הכוונה היה לומר שכיון שנטל מהם העדי שהיו בני חורין ממלאך המות וכעת שלט מה"מ עליהון ויבא מזה כביכול גריעות אצל המקום, לזה ומשה יקח את האהל. עוד שלא יכול מה"מ לפעול והאהל שם, וכבר נתן רשות ונאמר לא תחסום שור בדישו, לזה ומשה יקח את האהל, ומשלים המאמר וקרא לו אהל מועד וכי לא בקדמיתא הוה אוהל מועד, אלא בקדמיתא אהל סתם השתא אהל מועד, מאי מועד ר' אלעזר אמר לטב מה מועד איהו יום חדוש לסיהרא דאתוספת ביה קדושא ולא שלטה ביה פגימות, אוף הכא קרי ליה בשמא דא לאחזאה דהא אתרחיק מבינייהו ולא אתפגים וע"ד קרי ליה אהל מועד, ור"א אמר לביש דהא בקדמיתא הוה אהל סתם כד"א אהל בל יצמי בל יסע יתדותיו לנצח והשתא אוהל מועד. בקדמיתא למיהב חיין אריכין לעלמין דלא שלטא בהון מותא,, מכאן ולהלאה אהל מועד כד"א בית מועד לכל חי, השתא אתיהיב ביה זמנא וחיין קצובין לעלמא, בקדמיתא לא אתפגים והשתא אתפגים, בקדמיתא חברוותא וזווגא לסיהרא בשמשא דלא יעדי והשתא אהל מועד זווגא דילהון מזמן לזמן, ובגין כך וקרא לו אהל מועד מה דלא הוה קודם. הרי יש דורשים אותו לשבח ויש דורשים אותו לגנאי:
<b>והיה</b> כצאת משה וגו'. בא לומר שמלבד שכר פסיעות היה להם זכות ושכר אחר שקמו כל העם ונצבו איש פתח אהלו והיו עומדים עד בואו האהלה, ואילו היה האהל במחנה אולי לא היו יכולין לראותו כולם ולא היתה העמידה כ"כ כמו עתה שהיה רחוק אלפים אמה, א"כ להגדיל שכרם הרחיקו כ"כ:
<b>עד</b> בואו האהלה, כדי להראות חבתו של משה אשרי ילוד אשה שהשכינה ממתנת לו על הפתח ויוצאת לקראתו כחתן לקראת כלתו שנאמר ועמד פתח האהל ודבר עם משה, שמרוב החבה לא היה ממתין לו עד שיכנס אלא פתח האהל ודבר עם משה, וכדי לאמת דברו שנטילתו כדי שתשרה שכינה, והקב"ה כדי להקים דבר עבדו באה שכינה:
<b>וראה</b> כל העם, היל"ל וראו אלא כביכול היה רואה בהם בפנים מאירות והיו רואים והשתחוו איש פתח אהלו מלשון בהלו נרו, כל זה כדי לזכותם בעמידה שנאמר ונצבו, ובהבטה שנאמר והביטו שאותה הבטה היתה באימה וביראה ממורא רבן, כמו שאמרו ז"ל ומורא רבך כמורא שמים, לזה והביטו אחרי משה, ההבטה היתה לאחוריים כדי לאשרו ולומר אשרי ילוד אשה, אשרי העם שככ"ה לו גימ' מש"ה שככה לו, ולזכותם ג"כ בהשתחויה שנאמר והשתחוו, ומאחר שזכו בכל אלה, אז ודבר ה' שישיב האהל אל המחנה:
<b>ועל</b> דרך המדרש פנים בפנים לשון כעס, א"ל הקב"ה אני בכעס ואתה בכעס ישראל מה תהא עליהן הא כדין ישלוט חויא בישא שיראה שאין להם חומה אלא ושוב אל המחנה והתנהג עמהם בישוב בלא כעס שלא יענשו על ידך. ואמר כאשר ידבר איש אל רעהו כמו שאמר במדרש תנחומא ז"ל, ודבר ה' אל משה פנים אל פנים, אין אנו יודעים אם השפל הגביה את עצמו או הגבוה השפיל את עצמו א"ר יהושע בן לוי כביכול גבהותו של עולם הרכין עצמו שנאמר וירד ה' באהל. לז"א כאשר ידבר איש אל רעהו ששניהם שוים בקומה ושניהם פניו של זה נגד פניו של זה. ומשרתו יהושע בי נון לפי שאמר ושב אל המחנה שמא תאמר שיש לו למשה שום צער בחזרתו למחנה להולכת כליו, לזה אמר ומשרתו יהושע אע"פ שהיה בן מ' שנה היה משרתו כעבד, לא היה מניח לא לבניו ולא לשום אדם לשרת ומרוב חבתו להיות משרת לא ימיש מתוך האהל, אולי יצטרך שום שרות:
<b>ובמדרש</b> שאמר לו הקב"ה שוב אל המחנה ואם לאו הרי יהושע משמש תחתיך, ארז"ל כן מאומרו ומשרתו שחוזר אל המחנה שהיל"ל והמשרת יהושע וגם למה אמר כן, לזה דרשו ז"ל שב אל המחנה, ואם לאו ומשרתו למחנה הנזכר שהם ישראל ויהושע, ואע"פ כן לא יצא דבר לבטלה, ולזה לא אמר לא מש אלא לא ימיש לעתיד:
<b>ובזוהר</b> רבי שמעון יתיב ליליא חדא ולעי באורייתא והוו יתבי קמיה ר' יהודא ור' יצחק ור' יוסי, א"ר יהודה הא כתיב ויתנצלו בני ישראל את עדים מהר חורב וקאמרינן דגרמי מותא עלייהו מההוא זמנא ולעילא ושליט בהו ההוא חויא בישא, ישראל תינח, יהושע דלא חטא אעדי מניה ההוא זיונא עלאה דקביל עמהון בטורא דסיני או לא, אי תימא דלא אתעדי מיניה א"ה אמאי מית כשאר כל בני נשא, ואי תימא דאתעדי מיניה אמאי והא לא חטא דהא איהו הוה עם משה בשעתא דחבו ישראל, ואי תימא דלא קביל ההוא עטרה בטורא דסיני כמא דקבילו בני ישראל אמאי וכו' (המאמר ארוך ואני קצרתי). ות"ח כד דאין קב"ה עלמא לא דן ליה אלא לפום רובן דבני נשא, ות"ח כד חב אדם באילנא דחיי דאכל מיניה גרם לההוא אילנא דשרי ביה מותא לכל עלמא וגרם פגימו לאפרשא אתתא מבעלה, וקאים חובא דפגימו דא בסיהרא, עד דקיימו ישראל בטורא דסיני כיון דקיימו ישראל בטורא דסיני אתעבר ההוא פגימו דסיהרא וקיימא לאנהרא תדיר כיון דחבו ישראל בעגל תבת טיהרא כמלקדמין לאתפגמא ושלמא חויא בישא ואחיד בה ומשיך לון גביה ואתפגימת, וכד ידע משה דחבו ישראל ואעברו מנייהו אינון זיינין קדישין ידע ודאי דהא חויא אחיד בה בסיהרא לאמשכא לה לגביה ואתפגימא כדין אפיק לה לבר, וכיון דקיימא לאתפגמא אע"ג דיהושע קאים בעטרה דזיינין דילה כיון דפגימו שריא בה ואתהדרת ואתפגימת כמה דאתפגימת בחובא דאדם לא יכיל בר נש לאתקיימא ומותא הוה בסטרא אחרא. בר משה דהוה שליט בה ועל דא לא הוה רשו לאתקיימא יהושע תדיר, ולישנא אחרא, ועל דא אהל מועד קרי ליה דהא שריא ביה זמן קצוב לעלמא, ועל דא רזא דמילא אית ימינא לעילא ואית ימינא לתתא וכו', ועל דא גרים מותא לכל עלמא ודא הוה כדין אסתאב מקדשא עד זמן קציב ודא הוא אהל מועד, ועל דא יהושע לא מית אלא בעיטא דנחש, ודא הוא רזא דכתיב ויהושע בן נון נער, אע"ג דאיהו נער לתתא לקבלא נהורא לא ימיש מתוך האהל, כמא דאתפגים דא הכי נמי אתפגים דא ע"כ. א"כ פירוש הפסוק לפי זה הוא ויהושע בן נון נער לקבל נהורא שהוא חיים שנקרא אל ח"י והיה מן הראוי שלא ימוש, וכן ימיש מוטעם בטרחא, אלא שבא לו הפגם מתוך האהל כאומר כד אתפגים דא אתפגים דא:
<b>עוד</b> בזוהר פ' בחקותי תראה למה נמסר יהושע לאהל ז"ל, פתח רבי יהודא ואמר ומשה יקח את האהל אמאי אלא אמר משה הואיל וישראל קא משקרו ביה בקב"ה ואחלפו יקרא דיליה הא משכונא דיליה יהא בידא דמהימנא עד נחמי במאן ישתאר אמר ליה ליהושע אנת תהא מהימנא בין קב"ה ובין ישראל משכנא יהא בידך בהימנותא עד דנחמי במאן ישתאר מה כתיב ושב אל המחנה ומשרתו יהושע בן נון נער לא ימיש מתוך האהל מ"ט ליהושע בגין דאיהו כסיהרא לגבי שמשא ואיהו אתחזי לנטרא משכונא ועל דא לא ימיש מתוך האהל, א"ל קב"ה למשה משה לא אתחזי הכי דהא משכונא דילי יהבית בידייהו אע"ג דאינון חבו לגבאי משכונא יהא לגבייהו דלא יתפרשון מיניה תבעי דאתפריש מנייהו דישראל ולא אתוב לגבייהו לעלמין אלא אתיב משכונא דילי לגבייהו ובגיניה לא אשבוק להו ובכל אתר אע"ג דישראל חבו לגביה דקב"ה האי משכונא דיליה לא שבקו וקב"ה לא נטיל ליה מבינייהו ועל דא בכל אתר דגלו ישראל שכינה עמהון ע"כ. עם זה יבואר מה שאמר ויאמר ה' אל משה ראה אתה אומר, שמצא עת רצון ורוצה לשאול שילך כבודו עמנו, אבל כשאמר הנה מלאכי ילך ושלחתי לפניך מלאך לא היתה עת רצון, לזה לא אמר שם אם אין פניך הולכים וגו', ואמר ראה מה שאתה אומר שוב אל המחנה שאינך יכול להפרד מהם, א"כ ראוי שאתה תלך עמהם לא ע"י מלאך, וא"ת כבר נמסרו למלאך המלאך לא הוברר עדין ואין כאן חזרה, ואין כאן לומר כיון שעלה המלאך לא ירד, שאני מורידו ממעלתו כי המלאכים אין להם מעלה אלא כשעושים שליחותו של מקום שנאמר ונתתי לך מהלכים, שהבטיחו הקב"ה ליהושע כהן גדול שיתן לו מהלכים שיהיה הולך בשליחותו בין העומדים שהם המלאכים שנאמר שרפים עומדים ממעל לו, ואתה לא הודעתני את אשר תשלח עמי ואני דוחהו, ואתה אמרת ידעתיך בשם, במראה הסנה אמרת לי משה משה ב"פ במלואם כזה מ"ם שי"ן ה"ה מ"ם שי"ן ה"ה גימ' ז"ה שליחו"ת ע"ל יד"ך, וכן מש"ה עם ג' אותיות גי' שלי"ח, א"כ כשאמרת לי משה משה הודעתני שעל ידי תהיה זאת השליחות, וגם מצאתי חן כמו שכתבנו פ' שמות פסוק לך ואשלחך אל פרעה, שמיום שנברא העולם נבראתי להנהיג דור זה, ועתה הודיעני נא את דרכיך, הודיעני נא באיזו מדה אתה מתנהג עם ישראל כדי שאדע אותה מדה כשאתה בכעס ואתפלל עליה ואכוון לאותה מדה להניח רוגזך ואסלק מה"מ מעליהם, זהו ואדעך למען אמצא חן בעיניך. כשאתפלל עליהם פעם אחרת, וראה כי עמך הגוי הזה אלו קראתם עמך שאמרת לי ועתה לך וגו' והוצאת את עמי בני ישראל, אתה קראתם עמי ואלו הכירוך והיו מורים באצבע ואומרים זה אלי, לזה אמר הגוי הזה שאמר זה אלי, א"כ לא תראה לערב רב שביניהם ראה לעמך שהם קרואים עם ולא עם אחר אלא עמ"ך, במ"ק אח"ד, שהם מיחדים אותך והם מרכבה לך. שכן עמ"ך גימ' ק"ל, ואומר הנה ה' רוכב על עב קל, והם י"ב שבטים ושכינה עמהם היינו י"ג גימ' אח"ד, והם נגד י"ב צרופי הוי"ה וכנגד י"ב גבולי אלכסון, וכנגד שתים עשרה שעות של יום, וכנגד י"ב שעות של לילה והואיל והם כך אינם ראוים להתנהג ע"י שר או מלאך אלא על ידך. ופירש"י ז"ל וראה כי עמך הגוי הזה, שלא תאמר ואעשה אותך לגוי גדול ואת אלה תעזוב, ראה כי עמך הם מקודם ואם בהם תמאס איני סומך על היוצאים מחלצי שיתקיימו, ואת תשלום השכר שלי בעם הזה הודיעני:
ויאמר פני ילכו והניחותי לך. אתה שאלת שלא אשלח עמכם לא שר ולא מלאך, כן אעשה שלא אשלח כי אם שכינתי, פני ילכו לעתיד, אבל כעת ילך המלאך, לזה אמר אם אין פניך הולכים עתה אל תעלנו מזה, כי אחר שילך המלאך א"א לדחותו, והרי עדיין לא נתמנה ואמר ליהושע משה רבך דחני כמו שדרשו ז"ל במדרש על פסוק עתה באתי ביהושע, ואם אדחה אותו אחר שיתמנה אולי יהיה משטין לישראל:
<b>וכתב</b> רקנאטי ז"ל, ויאמר אליו אם אין פניך הולכים, ארז"ל פרקא קמא דברכות מנין שאין מרצין לאדם בשעת כעסו שנאמר פני ילכו והניחותי לך המתן עד שיעברו פנים של זעם. משמע לפי דבריהם שהפנים האלו הם פנים של כעס, וכוונתם כי הבטיח הקב"ה את משה שעדיין יהיה עת וזמן שיתרצה להם ולא פירש מתי יהיה זה, על כן השיבו אם אין פניך הולכים עתה אל תעלנו מזה, ויהיה לפירוש הזה הולכים, שילכו, ר"ל שיסתלקו, לא שיבאו עמנו. ענין אחר פני ילכו. ר"ל המלאך הגואל שנאמר ומלאך פניו הושיעם, ומלאך הברית אשר אתם חפצים, ונקראים פנים כי הם פני הזעם לכלות האויבים, וכן היה כוונת אונקלוס שתרגם שכינתי תהך והניחותי לך שלא אתנהג עמך במה"ד העזה אלא מדה כלולה מרחמים מלשון ואתם כהני ה' תקראו, ומשה השיבו אם אין פנים הולכים, גדולים צדיקים שיודעים לפתות את בוראם הפנים האלו הם פני האמת והרחמים, אע"פ שאמר פני ילכו, לא לבקש פנים של זעם אחר שחטאו כי לא יוכל לשאת עון ופשע, רק בקש שיבא עמהם פנים בפנים וימחול פשעם, כי כן היו התנאים פ' וארא שאמר וארא אל אברהם באל שדי, אבל לך אני נראה בפנים המאירים שהם פני האמת והרחמים ע"כ. וכן כתב הרמב"ן ז"ל. והכוונה שא"ל הקב"ה פני ילכו היא השכינה שהיא כלולה מדין ורחמים, ומשה לא רצה שמא יפגעם במה"מ שבה, אלא אמר שילכו פני הרחמים שהיא מדתו, לזה אמר פניך שהיא מדתו של יעקב שנאמר מבקשי פניך יעקב סלה. ומה שהוכרח הרב לפרש כן הוא לפי שהוקשה לו אחר שאמרו פני ילכו מהו ויאמר אליו אם אין פניך הולכים וגו'. ובמה יודע אפוא וגו', א"ל במה יודע לכל כי מצאתי חן אני ועמך הלא בלכתך עמנו כי יאמרו שאר אומות כעס עליהם ולא חזר להם לעולם ואומה זו הכעיסה ועשו מה שעשו וחזר להם, יאמרו ודאי כי מצאו חן בעיניך, חן אשה על בעלה, זהו ונפלינו אני ועמך, נהיה מופלאים בעיני האומות ובעיני כל השרים ולא יקטרגו עלינו מכל העם אשר על פני האדמה שיאמרו מה ראה באלה יותר מכל האומות, אם הוא בשביל קבלת התורה כבר כפרו בה אלא ודאי שמצאו חן והחן אין בו. טעם, כי קודם שחטאו אמרו בדין הוא שילך עמהם ולא יעזבם, ויעשה עמהם כל הטובות שעשה במן ובבאר ובענני כבוד, לפי שהלכו אחריו ובטחו בו והניחו כגן ה' בארץ מצרים והלכו במקום נחש שרף ועקרב וצמאון אשר אין מים וקבלו את התורה וקבלו אלהותו, א"כ באמת ובדין הוא שיעשה עמהם כל מה שעשה, אבל עתה שכפרו בך ואתה אוהב אותם ולא עזבתם, ודאי בזה יזכר החן שמצאו מציאה גדולה. ומה שאמר אני ועמך, כוונתי לומר כי גם הוא לא היה מן הראוי ליעשות מנהיגם מאחר שכל כך הפציר בשליחותו, במראה הסנה פעם ראשונה אמר מי אנכי כי אלך אל פרעה, אח"כ אמר והן לא יאמינו לי, אח"כ אמר בי ה' לא איש דברים אנכי, אח"כ אמר שלח נא ביד תשלח, אח"כ אמר הן בני ישראל לא שמעו אלי ואיך ישמעני פרעה, אח"כ אמר הן אני ערל שפתים וגו' וכ"כ הפצרות, היה לך לשנוא אותי ולבקש אחר אלא שמצאתי חן בעיניך. ואמר ונפלינו אני ועמך כמו שהתנהגת עמי מה שלא עשית כן לשום נברא ולא לנביא ולא לאבות, כי לאבות נגלית עליהם באל שדי באספקלריא שאינה מאירה ועלי נגלית באספקלריא המאירה ומדבר עמי פנים בפנים והכל מפני כבודן של ישראל, כן ג"כ ער זה הדור צריך שתתנהג עמהם, כדי שיהיו המתנהגים והמנהיגם שוים, זהו ונפלינו כמי שהבדלתני משאר נביאים כן זה הדור צריכים שיהיו מובדלים ומופלאים מכל הדורות שעתידין לבא, זהו אומר מכל העם אשר על פני האדמה, ולא אמר מכל העם לבד אלא אשר על פני האדמה לדורות העתידין לבא. וכן היה כי לא היה דור בעולם כדור המדבר:
<b>ויאמר</b> ה' אל משה וגו' גם את הדבר הזה שאמרת ונפלינו אני ועמך. אשר דברת כמו ואשר דברת, ג"כ שאמרת שאלך עמכם אעשה, ולא בשביל שמצאו חן לבד אלא שאני חייב להם בשביל אביהם, אבל אתה מצאת חן בעיני כמו שהפצרת כ"כ ולא היה ראוי לעשותך שליח, אלא שמצאת חן, ואדעך בשם, כי משה עם ג' אותיות גימ' שלי"ח:
<b>ויאמר</b> הראני נא את כבודך, אמר משה אתה אומר שמצאתי חן ולכך אתה עושה שאלתי, אבל לא מן הראוי, כמו שאמרו ז"ל על נח שמדת הדין רצתה לקטרג עליו כשאמר אמחה את האדם ונח, אלא שנח ג"כ מצא חן בעיני ה', הואיל וכן הוא הראני נא את כבודך, הראני מדה שאתה מתנהג בה כדי שאם אצטרך לה אדע כיצד אשאל וכיצד אתפלל, שאם הייתי ראוי הייתי לוקח בזרוע, כמ"ש שמעו אלי אבירי לב הרחוקים מצדקה, שכל העולם נזונים בצדקה והם נזונים בזרוע, והואיל ואין לי זרוע צריך לדעת מאיזה מקום אשאל, א"ל אני אעביר כל טובי על פניך, כמו שאמרו ז"ל שהראהו כל האוצרות של מתן שכר של צדיקים והוא אומר של מי זה, של עושה צדקה, ואוצר זה של מגדלי יתומים, ואוצר זה של גומלי חסדים, ואח"כ הראהו אוצר גדול אמר לו של מי זה, א"ל מי שיש לו אני נותן לו משכרו ומי שאין לו אני נותן לו מזה שנאמר וחנותי את אשר אחון אתן לו מתנת חנם. והכונה בזה שמי שאין לו, ר"ל שאינו רוצה ליהנות משלו בחשבו שאין לו שום דבר, שחושש שכל מה שעשה הקב"ה הקדימו באותו מצוה עד שעשאה, א"כ הוא לא עשה כלום, לאותם שחושבים כן יש לי זה האוצר הגדול שאני נותן להם חנם כפי סברתם, ואני מסכים עמהם כדי להניח להם שכרם משלם להם ולבניהם אחריהם, כי ודאי מי שאין להם למה יתן להם ואדם לעמל יולד ואמרו לא טרח בערב שבת מה יאכל בשבת, וכל זה להפיס דעתו של משה, לומר שמה שא"ל שמצא חן בעיניו הוא בכדי שיבין וידע ששכרו מוכן לו לעוה"ב, ואם רואה שנותן לו שום שכר בזה העולם הוא מתנת חנם, ומכאן למד משה שאמר ואתחנן ששאל מתנת חנם, כמו שאמרו ז"ל מהו ואחריו כל ישרי לב שמואל הקטן אומר שכרן של צדיקים נתון באחריהם שנאמר ואחריו כל ישרי לב, ומתן שכרן של רשעים הוא לפניהם שנאמר ומשלם לשונאיו אל פניו להאבידו, וכה"א והיה עקב תשמעון, כמו שהעקב הוא סוף הגוף כן השכר הוא לבסוף, וכה"א עקב אשר שמע אברהם, כן רמז לו וראית את, אחורי כתרגומו ופני לא יראו ודקדמי לא יתחזון וכו', עתה בעודו מלובש בעין החומר א"א לו לראות, לזה אמר לא יתחזון, לא אמר לא תחזי, וזהו כי לא יראני האדם שקורץ מאדמה. והשכר האמיתי הוא ההשגה והידיעה בהשי"ת, שנאמר אשגבהו כי ידע שמי, ואומר והיו עיניך רואות את מוריך, ואומר ויחזו את האלהים, לא אמר ויחזו אלהים, אלא את שלא היתה השגתם כל כך עליונית, ולז"א אלהים כי לא היה להם אפשרות להשיג יותר מפני שהם מלובשים בחומר, ועכ"ז נאמר ויאכלו וישתו כתרגומו כאילו אכלין ושתן, שנהנו מאותה ראייה הנאת הגוף והנפש, כ"ש המשיג השגה עליונה בעין רוחנית שתהנה הנפש הנאה גדולה, כמו שאמרו ז"ל ונהנים מזיו השכינה כ"ש למשה שהשגתו למעלה מהשכינה בשכינה עילאה, ולזה הבטיחו הקב"ה למשה, שא"ל אני אעביר כל טובי על פניך כאומרו מה רב טובך וגו', והבטיחו שמעלתו למעלה מעלה, זהו על פניך על דייקא, אבל לא בעודו מלובש בגוף, זהו והיה בעבור כבודי שהיא הנשמה שנקראת כבוד שנאמר למען יזמרך כבוד:
<b>ושמתיך</b> בנקרת הצור, כאן רמז לו מקום קבורתו בגי, ואמר ושמתיך שע"י תהיה. בנקרת הצור במ"ק בגימ' ושכתי כפי:
<b>והסירותי</b> את כפי, רמז על הגוף כמ"ש דוד ותשת עלי כפכה, וכן אמר איוב כפך מעלי הרחק, שאין מקבל יסורין בעה"ז אלא הגוף, לז"א כפך מעלי הרחק, והסירותי את כפי וראית את אחורי, שיראה השכר שהוא נתון באחוריהם של צדיקים, אבל כל עוד שהוא מלובש בעין החומרית אינו יכול לראות, ולזה סותמים עיני המת בניו או אוהביו, כי כל עוד שיש לו ראות זה העולם אינו יכול לראות עוה"ב, כדאיתא בזוהר פ' שלח לך ז"ל, פתח רב מתיבתא ואמר ויוסף ישית ידו על עיניך אמאי סתימן דעיינין למיתא בגין דעיינין גוונין דהאי עלמא איהו וחיזו ודיוקנא דהאי עלמא אסתים מיניה אסתים עיניו ולית ליה חיזו בהאי עלמא כו', אמאי יוסף ישית ידו מכל בנין בגין דרחימא דיליה הוה ובג"כ דא אסתים מניה נהירו דהאי עלמא ודא נטיל ליה מאן דאסתים עינוי רחימא דיליה אחזי הכי חיזו דילך דהאי עלמא אתאביד הא אנא חיזו דילך באתרך מכאן והלאה יתתקנון לך חיזו אחרא דההוא עלמא, ודאי אי לא איסתם מיניה כל חיזו דהאי עלמא ולא אתאביד כולא מיניה לא ליהוי ליה חיזו וחולקא דההוא עלמא ע"כ. כ"ז הוא פיוס למשה על שאמר לו כי מצאת חן, לומר לו שלא על שאינו הגון אמר לו כן אלא לומר ששכרן של צדיקים באחוריהם ובפרט למשה, זהו וראית את אחורי:
<b>ויאמר</b> ה' אל משה פסל לך. א"ל הקב"ה למשה משה אתה אומר הודיעני נא את דרכיך, הראני נא את כבודך, כדי שתדע ותתפלל עליהם, הם פסלו לך שאמרו קום עשה לנו אלהים, ואמרו כי זה משה האיש, דרך בזיון, ואע"פ שהם פסלוך אני נותן ע"י התורה, כי א"א לעולם לעמוד בלא תורה וכשאתן לך התורה כאילו נתתיה לכל ישראל, כי אתה כלל כל ישראל כמ"ש פ' יתרו, משה רבינו עם ח' אותיות גימ' כלל ישראל, וכמו שאמר בזוהר פ' בראשית מאי מדר דר משה, דאתמר ביה דור הולך ודור בא והא אוקמוה דלית דור פחות מס' רבוא, דא משה דאתמר ביה אתתא חדא ילדה במצרים ס' רבוא בכרס אחד ע"כ. ולזה נקרא דר שהוא דר עמהם בכל דור ודור. ומנהיגם, וכשאני נותנה לך כאלו נתתיה לכל ישראל, א"כ לזה פסל לך שני לחות אבנים, לך בפרט, ולזה והיה נכון וגו' ואיש לא יעלה עמך, כי לך לבדך ואתה מנהיגם בכל דור ודור, לפי שעתידין לעשות כמה מיני ע"א, כמו שהיה בימי השופטים ואם אתננה להם פעם שנית יהיה עליהם ב' עדים ולא ישאר מהם שריד ופליט, לזה לך ולא להם:
<b>ובמדרש</b> פסל לך. זש"ה ברכת ה' היא תעשיר זו ברכת משה שאמר לו הקב"ה פסל לך הפסילת שלך, הראהו הקב"ה מחצב של סנפרינון בתוך אהלו, וא"ל הפסולת יהא שלך ומשם נתעשר משה, מכאן אתה למד שכל העוסק בתורה פרנסתו מן התורה ע"כ. ויש לשאול ומה יעשה משה בעושר ולמי הניח העושר, ולא נזכר עושרו כלל, באברהם נאמר ואברהם כבד מאד במקנה בכסף ובזהב, וביצחק נאמר הולך וגדל וביעקב נאמר ויפרוץ האיש מאד ויהי לו וגו', אבל עושרו של משה לא נזכר, אלא כוונת רז"ל באמרם הפסולת שלך לומר שהכל אצלו פסולת בערך התורה שידע סודה ומתיקותיה ואפילו המרגליות כמו הסנפרינון אצלו פסולת, לפי שידע ערכה וידע שיקרה היא מפנינים וכל חפצים לא ישוו בה, ומשם נתעשר משה שלקח לחלקו ונקראת על שמו שנאמר זכרו תורת משה עבדי, וזהו העושר האמתי:
<b>עוד</b> פסל לך. לפי שאמר כשירד ללמד זכות על ישראל שהתורה לו נתנה שנאמרה בלשון יחיד, כמו שאמרו חז"ל במדרש אמר לו הקב"ה הואיל ואמרת שהתורה לך נתנה והתורה כתיב בה לא תעשוק את רעך ולא תגזול, שדך לא תזרע וכרמך לא תזמור, ובפ' משפטים כתיב בלשון יחיד כי תקנה עבד עברי, אם כסף תלוה, וכן כן תעשה לשורך, אם חבול תחבול, כי תשה ברעך, ראשית דגנך וראשית גז צאנך וגו', כי תקצור קצירך, כי תבצור כרמך, כי תחבוט זיתך, לא יהיה בכיסך, וכל זה לא ימצא אלא במי שיש עושר ונושא ונותן ויש לו עסק עם הבריות, א"כ צריך שיהיה לו עושר כדי שישא ויתן עם הבריות, וכדי שתצדק בדבריך שאמרתי שהתורה לך נתנה אם כן הפסולת שלך. ומשם נתעשר, בא לומר כי המצות הן קלות בעיני האדם, ומשם נתעשר משה כלומר שעלה להשגה גדולה כי הוא העושר האמתי, ואין צריך לומר באותם המצות שהן עיקר התורה וסוד האמונה, כי לפי הפשט שאמר כי משם נתעשר משה לפי שאין הנבואה שורה אלא על עשיר גבור וחכם יקשה על זה כי זה היה בלוחות שניות וכי עד עתה לא שרתה נבואה עליו. ונוכל לתרץ כי קודם המרגלים היה הדבור למשה פנים בפנים לפנים ממדרגת הנבואה, אבל אחר המרגלים היה הדבור אליו כשאר הנביאים, לזה צריך שיהיה לו תנאי כשאר נביאים, על דרך פירש"י ז"ל על פסוק ויהי כאשר תמו כל אנשי המלחמה למות וידבר ה' אלי, אבל משלוח המרגלים עד כאן לא נאמר וידבר אלא ויאמר ללמדך שכל ל"ח שנה שהיו ישראל במדבר כנזופים לא נתיחד עמו הדבור בלשון חבה פנים אל פנים וישוב, ללמדך שאין השכינה שורה על הנביאים אלא בשביל ישראל:
<b>וירד</b> ה' בענן וגו'. לפי שבקש הודיעני נא את דרכיך כיצד אלמד סנגוריא על ישראל, לזה ירד בענן. ואמר ויתיצב עמו שם משמע שלא היה שם כי אם השכינה ומשה לבד כדי שלא יראו שרי העכו"ם וילמדו ללמד סניגוריא על אומתם, לזה אמר ויתיצב עמו שם, וכן אמרו במדרש תנחומא ז"ל וירד ה' בענן אשרי משה שנכנס למקום שאין מלאך ושרף יכול ליכנס, היה משה מהלך ברקיע כקליאס הזה עד שעלה אצל הקב"ה שנאמר ויתיצב עמו שם:
<b>ויעבור</b> ה' על פניו ויקרא, למד למשה היאך ילמד סניגוריא על ישראל, אמר לו אמרת לי זכור לאברהם ליצחק ולישראל ואילו לא היה להם זכות אבות הייתי מאבדן אלא מכאן ולהבא הוי אומר ה' ה' אל רחום וחנון וגו', אמר הקב"ה בעולם הזה למדתי למשה סנגוריא ולעתיד אני מדבר בצדקה רב להושיע וכן אמרו בגמרא מסכת ר"ה פ"א א"ר יוחנן אלמלא מקרא כתוב אי אפשר לאומרו מלמד שנתעטף הקב"ה כש"ץ וקרא לו למשה ואמר לו כל זמן שישראל חוטאים לפני יעשו כסדר הזה ואני מוחל להם:
<b>וכתב</b> הרקנאטי ז"ל ויתיצב עמו שם, כענין כי שמי בקרבו, אמר כי השם הגדול ירד בענן הכבוד. ויתיצב עמו שם, השם המיוחד נתיצב בכבודו, וזהו רמז מלת שם כדאמר בספר הבהיר, משם רועה אבן ישראל הוא המקום שנקרא שם ושם חביון עוזו, ויקרא בשם ה' רמז לסוד היחוד כי השכינה נקראת שם והזמין שם השם המיוחד כד"א כי שמי בקרבו ע"כ. ויעבור ה' על פניו, רמז על מה"ד שכובש אותה בחזקה, וכן פירש"י ז"ל ישא ה' פניו אליך יכבוש כעסו, ויקרא ה' ה' אל רחום וחנון, ה' ה' אל ג' שמות, ה' קמא כנגד ו' הויות הכמוסות באין סוף, ולזה יש פסיק שאין להאריך ואין להרהר כי הן נעלמות ושם תר"ך עמודי אור הבאים לכתר שהם אור צח אור מצוחצח אור קדמון, ג' פעמים אור, תרכ"א, כתר א', היינו קדמון א', אין להרהר אפילו במחשבה אלא רצוא ושוב, ולזה פסיק טעמא וכל המהרהר בו הוא נכרת, ולזה רואה שם הכתר שאם עלה למעלה הוא נכרת, ולזה רמזו ז"ל מה למעלה מה למטה אינו חס על כבוד קונו, ה' תנינא היא יו"ד ה"י וי"ו ה"י שנעלמו, ולזה אמר ה' הוא אל והוא אל עליון, והוא א"ס. אל, אל"ף למ"ד גימ' עם המלה קו"ף, על זה א"ר עקיבא קוף זה הקב"ה, הנה הג' שמות הם בהעלם והם רחמים גמורים שאין בהם דין כלל, ואחר שמושכין מכאן הכל חוזרים להיות רחמים אפילו מדת הפחד כמו שאמר על פניו, ומי שמכוון בהם יפיק שאלתו, ועל זה ארז"ל ברית כרותה לי"ג מדות שאינם חוזרות ריקם, הרי ג' כמוסים, ועשר ספירות הרי י"ג, ולזה וירד ה' בענן וגו' ויקרא מלשון זמון שזמנם כולם בשם שהיא כ"י, ולזה אמר אח"כ ילך נא ה' בקרבנו, ואחר שהודיעו השפעת הרחמים ממקור הרחמים הגמורים אמר ילך נא ה' בקרבנו כי עם קשה עורף אין אנו מפחדים מהדין שבה מאחר שידענו למשוך להצינורות הרחמים, וסלחת לעוננו וכ"ש לחטאתינו כי הכל רחמים גמורים ובמקום שיש רחמים יש סליחה שנאמר לה' אלהינו הרחמים והסליחות, ועל זה אמר הנה אנכי כורת ברית שכרת לו ברית שאינם חוזרות ריקם:
<b>וכתב</b> הרב רבי מנחם רקנאטי ז"ל, ויאמר אם נא מצאתי חן בעיניך אדני ילך נא אדני בקרבנו. לא ידעתי למה נכתבו הב' שמות באל"ף דל"ת שהרמז בהם להשם הנכבד שהרי משה לא נתרצה אלא בפנים המאירים ע"כ. ולפי מה שכתבנו לא יש קושי כי קודם שיגיע סדר המשכת הרחמים מאיזה מקום פחד שלא תלך מהדין שבה שלא תפגע בישראל, אבל אחר שידע הוא חילה שתלך שאמר ילך נא אדני, ואין נא אלא לשון בקשה, כאם שהבן מתחטא לה ויש לו געגועים על אמו, א"כ י"ג מדות ג' ה' ה' אל ועשר רחום וחנון ארך אפים ורב חסד ואמת, חמש נגד ה' תנינא, כי ה' קדמאה אין להרהר בו אלא ברצוא ושוב, נוצר חסד לאלפים נושא עון ופשע וחטאה ונקה, חמש אחרונות נגד אל. וחמש ראשונות שהם נגד ה' מתחיל ברחום כי הוא שם הרחמים ומסיים באמת כי חותמו אמת, ולפי שאמר וחנותי את אשר אחון ורחמתי היל"ל על זה הדרך חנון ורחום, אבל הקדים הרחמים לפי שהכל ברחמים, והוא נקרא עולם הרחמים, וחנון פירוש חונן נותן מתנת חנם אע"פ שאינו ראוי, ארך אפים פירוש מאריך האף שלא יצא בקצרה אלא באריכות ומצד האריכות כשיוצא מהאף בהילוכו נרפה ולא ימצא מקום לחול ומתמתק ונעשה רחמים, כמו שאמר למען שמי אאריך אפי ותהלתי אחטם לך, אאריך החוטם שממנו מאריך האף:
<b>ובספר</b> הזוהר פירש ארך אפים מלשון ארוכה, ז"ל, כד מסתכלין אנפוי דזעיר אנפין באנפוי דעתיקא קדישא כלא ארך אפים אקרי, מאי ארך אפים אסוותא דאנפין דהא לא אשתכח אסוותא בעלמא חלא בזמנא דאשגח באנפוי ע"כ. ולזה אמר אפים ולא אמר ארך אף שמסתכלין פני הרחמים בפני המשפט, אז כל הספירות מתמלאות חסד ורחמים והלכו פנים של זעם, ואז כל הפנים מאירים, והסוד אל ה' ויאר לנו, האירה פניך, ישר יחזו פנימו, פניו מבעי ליה, אלא בהיות עולם הרחמים ועולם הדין מסתכלים פנים אל פנים, אז הכל ברחמים ובשלימות, וזהו סוד יאר ה' פניו אליך ויחנך, בהארת פנים עליונים יתן לך מתנת חנם אע"פ שאינך ראוי. כן כתב בעל שערי אורה זצ"ל:
<b>ורב</b> חסד. שהוא רב על החסד שמלבד שמוסיף לו יותר כמו שנאמר ומרבה להיטיב, ואמת שמאמת דברו הטוב. נוצר חסד לאלפים כשעושה אדם חסדים מצות רבות ומביט ורואה דורות אחרונים בני בניו ויוצאי חלציו שאין להם זכות, שומר להם זכות אבותם ומאכילם בזכות האבות, וכה"א שומר הברית והחסד לאוהביו כו'. נושא עון שמכריע כף הזכיות, ופשע וחטאה שחושב הזדונות כשגגות לפי שיצר לב האדם רע מנעוריו, ואחר שחושב לו המזיד כשוגג אח"כ ונקה, מנקהו מכל וכל, וכל זה מרוב רחמיו על ברואיו כי לא תהו בראה.
<b>וכתב</b> רקנאטי ז"ל ונקה היא המדה האחרונה רמז בה לסוד העבור, כי ע"י הפקידה ויתלבנו ויתנקו כתמי הנפש, זהו פוקד עון אבות על בנים וגו', ומפני כי הנקייות אינו שוה בעון ופשע וחטאה, כי כפי חטא האדם כן היא פקודתו, לזה קרא לכל אחת מדה ע"כ:
<b>י"ג</b> מדות גימ' אחד, כתב רקנאטי ז"ל לומר שאין מדותיו חלוקות ונפרדות רק כולם אחת, וזהו יחוד שלם ממיני היחוד, שאין המדה נחלקת ונפרדת לפניו רק כולם אדוקות בו ופועל בכולם כרצונו, ולכך נקרא אחד שאין אחד כמוהו בשכמל"ו, ואמר ונקה על דרך שפירש בזוהר פ' בלק על ויסרתיך למשפט ונקה לא אנקך וגו', ז"ל, אקדים קוב"ה אסוותא לישראל עד לא יעלון לדינא בגין דייכלון לקיימא ביה, ומאי אסוותא היא, בכל שעתא ושעתא קוב"ה יהיב בהו יסורין לישראל זעיר זעיר בכל זמנא וזמנא ובכל דרא ודרא בגין דכד יעלון ליומא דדינא לא ישלוט עלייהו דינא, ונקה לא אנקך מהו, אלא כך, ישראל בלחודייהו לא עאלין לדינא אלא עם שאר עמין וקוב"ה עביד לון לפנים משורת הדין והוא מכפר עלייהו, ובזמנא דעאלין לדינא שאר עמין מה עבד, ידע קוב"ה דהא סמא"ל אפוטרופוסא דילהון ייתי לאדכרא חוביהון דישראל וכניש לוו כלהו לגביה ליומא דדינא, אקדים להו אסותא ועל כל חובא וחובא לקי להו ביסורין זעיר זעיר ודא הוא ונקה ביסורין ובגין כך בדינא דקשוט לא אנקך בעלמא דאתי בתר דסבלו יסורין זעיר זעיר ותו לא אנקך, אע"ג דאתון בני לא אשבוק חוביכון אלא אתפרע מנכון זעיר זעיר בגין דתהוון זכאין ליומא דדינא רבא, כד אתון לדינא אתא סמא"ל בכמה פתקין עלייהו וקוב"ה אפיק פתקין דייסורין דסבלו ישראל על כל חובא וחובא ונמחין כל חובין ולא עביד לון וותרנותא כלל כדין תשש כחיה וחיליה ולא יכיל לון ע"כ, על זה הדרך נאמר כאן ונקה ע"י יסורין לא אנקה דלא אעביד וותרנותא:
<b>וימהר</b> משה ויקד ארצה וגו'. המהירות הוא מרבוי השמחה ששמח בהודיעו כיצד יתפלל, וכן ימצא בזוהר פעמים רבים כששומעים שום חדוש, אומר נפל עלוהי ונשקיה:
<b>שמר</b> לך וגו' הנני גורש מפניך את האמורי והכנעני והחתי וגו', אמר אח"כ השמר לך פן תכרות ברית ליושב הארץ, אם הקב"ה גירשם והאבידם איך יכרות להם ברית. אפשר לומר שבא להזהיר על שירוש ע"ז ועל כח הטומאה שלא יניח לה שום השארות ולא שום זכר כלל, זהו ליושב הארץ, לומר כשנתישב על אותו כח או אותה טומאה יושיבוה, כמו שאמר בזוהר על פסוק ונתתי נגע צרעת בבית ארץ אחוזתכם, הצריכה תורה לנתוץ את הבית את אבניו ואת עציו ואת כל עפר הבית יוציא מחוץ לעיר אל מקום טמא, לפי שכשבנו אותו בית בנאוהו על כח הטומאה ועל אותו כח נתיישב, ולזה ונתץ את הבית כדי להתיש אותו כח ולסלקו, כן ג"כ צוה בכאן והזהיר שלא יכרות לו ברית לאותו כח שעל ידו נתיישבה הארץ, וזהו ליושב הארץ, כי אולי בא להטעות ויאמר אני אעשירך ואגלה לך מטמוניות, פן יהיה למוקש בקרבך ממש, אלא מזבחותם תתוצון ומצבותם תתוצון ואת אשריו תכרותון, לא אמר אשריהם כמ"ש מצבותם או מזבחותם אלא אשריו לרמוז למה שאמרו, ולזה נאמר בו כריתה שאמר תכרותון כדי שלא ישאר לו שום זכר בעולם, שאם לא תעשה כן יבא מזה להשתחוות לו ולקבלו עליך באלוה כי זה חשקם ותאותם של כחות הטומאה, ולזה אמר כי לא תשתחוה לאל אחר כי ה' קנא שמו אל קנא הוא, וחזר פעם אחרת ואמר פן תכרות ברית ליושב הארץ, יושב הארץ ממש שהם הכנעניים כמו שאמר רק מערי הגוים וגו' לא תחיה כל נשמה, ואמר כל נשמה והכנענים אין להם נשמה, אלא רמז על כח הטומאה שהוא נשמתם, ולזה אמר לא תשאיר לרמוז שלא יניח לה שום חיות בהנחת שום זכר שמץ ע"ז:
<b>ולקחת</b> מבנותיו לבניך, וסמיך ליה אלהי מסכה לא תעשה לך, כי אותו הבן שהוא מוליד מאותה כנענית נחשב כאילו אתה עושה אלהי מסכה לפי שסופו לעבוד ע"ז, ולזה הקפיד על ולקחת מבנותיו לבניך ולא אמר ונתת מבנותיך לבניו:
<b>את</b> חג המצות תשמור וגו'. כמו שצויתי על אכילת המצה שלא יהא בה שום חמוץ כן ג"כ הדירה של אדם לא יהא בה שום חמוץ, ואמר שבעת ימים תאכל מצות לרמוז על ימי האדם שהם ע' שנה שנאמר ימי שנותינו בהם ע' שנה שיאכל מצות, קרי ביה מצות, והמצוה היא נאכלת, אלא בא לומר שאפילו אכילתו לא תהיה אלא על פי צווי התורה, כמו שאמר דוד המע"ה ותורתך בתוך מעי וגו', לומר שאפילו מה שנכנסה בתוך מעי הוא על פי תורתך ולא יאכל דבר חמוץ שמקהא עליו השנים שהם הכפירים שואגים לטרף שהוא סמאל וכחותיו, ואמר אשר צויתיך למועד ולא אמר כאשר צויתיך אלא אשר צויתיך, כלומר שיזכור בניסן נגאלו ובניסן עתידין ליגאל:
<b>חודש</b> האביב, פירש"י ז"ל חודש הביכור, ורמז שאם זכו מחיש ומבכר להם הקץ כמו שהחיש להם בגאולת מצרים, וזהו אומרו כי בחדש האביב יצאת ממצרים, אבל גאולת מצרים החיש להם הקץ בלא זכות לפי שלקחם מחדש, כי נער ישראל ואהבהו, אבל אחר שלקחם והם עבדים לו שנאמר כי עבדי הם וגו' צריכים זכות, זהו אשר צויתיך שאמרתי לך היום אתם יוצאים בחדש האביב, ואמר בספרי ר' בנייה אומר אילו זכו ישראל ליום אחד היו נכנסים לארץ שנאמר היום אתם יוצאים בחודש האביב וסמיך ליה והיה כי יביאך וגו', זהו שאמר חודש האביב שהוא מבכר וממהר ביאתכם אלא שלא זכו אמר עתה שיזכרו יציאת מצרים ויעשו זכיות ויחיש וימהר גאולתם, זהו למועד חודש האביב אם לא זכו למועד שהוא עת הקצוב, ואם זכו חדש האביב, שיחיש וימהר להם הקץ:
<b>כל</b> פטר רחם לי וגו', בא לומר שהבכור הוא קודש, כמ"ש אך בכור אשר יבוכר לה' בבהמה לא יקדיש איש אותו לה' הוא, ואומר כל הבכור אשר יולד בבקרך הזכר תקדיש אז"ל תקדיש כדי שתקבל שכר, א"כ אמר פטר רחם לי הוא ואינך צריך להקדישו ואם הקדשתו לא ילדו מכאן ולהלאה אלא נקבות, לפי שבמין הבהמות החביב הם הנקבות מה שאין כן במין האדם שהזכר הוא החביב וכשאשתו הרה אומר יהי רצון שתלד אשתי זכר, אמנם במין הבהמות הנקבות הוא החביב כדי שירבה המין כי זכר אחד מספיק לכמה נקבות לעדר אחד, א"כ זהו אומרו אם אתה מקדיש הבכור, אשר יולד הזכר לא יבא לך זכר אלא הוא, ואם לאו הפטר לי הוא שאיני צריך שאתה תקדישנו וכל מקנך תזכר שילדו כולם זכרים, ואתה תהיה סבה:
<b>עוד</b> וכל מקנך תזכר, לפי שאמר כל פטר רחם לי הוא יכול שאפילו עשו שהיה פטר רחם שהוא אהוב לפניו ת"ל וכל מקנך תזכר, שתזכור הקנין שקנה יעקב ממנו הבכורה ונתנה לשור שהוא יוסף שנאמר בכור שורו הדר לו ושה אלו ישראל שנאמר שה פזורה ישראל שנקראו בכור שנאמר בני בכורי ישראל, זהו פטר שור ושה לומר שנפטר מהבכורה ונתן לשור ושה:
<b>ופטר</b> חמור תפדה בשה, כתב בזוהר ר"מ רזא דא יצה"ר יכול לאחזרא בתיובתא ולאחזרא יצה"ט כמא דאוקמוה זכה עזר לא זכה כנגדו, בגין דאינון דיוקנא חד בשה וחד בחמור ואי זכה לאחזרא בתיובתא אע"ג דאיהו חמור ע"ה תפדה מן גלותא בשה דאיהו שה פזורה ישראל, ואי לא הדר בתיובתא וערפתו שוי ליה עסק שיקדל, דעתידין לאתמחאה מספר חיים דעלייהו אתמר מי אשר חטא לי אמחנו מספרי ע"כ. בשה הוא למפרע הש"ב שיעשה תשובה, ואם שב אומר לו סורה שב"ה פה וגו' שבמקום שבעלי תשובה עומדים וגו':
<b>כל</b> בכור בניך תפדה. לפי שסמאל לפתח חטאת רובץ וכשנפתח הרחם הוא רוצה לקחתו לחלקו, לפי שהוא שרו של עשו שהוא היה בכור, לזה תפדה, ולא יראו פני ריקם שאני פתחתי הפתח, שמפתח שלו היה בידו של הקב"ה, ואם יקחהו סמאל נמצא שעל ריק נראיתי ופתחתי רחמה. עוד ולא יראו פני ריקם שיצטרך הבכור לעסוק בתורה וביראה יותר משאר בני אדם, כמו שכתב רבינו בחיי ז"ל, שהוא רמז להקב"ה שהוא בכורו של עולם ועבודת הקרבנות בבכורות היתה ולכך קנאה יעקב. עוד כתב ז"ל, דרשו ז"ל למה סמך עליית הרגל לפדיון הבכור לומר לך שהבכורות שנפדו מקבלין פני שכינה וזוכין לראות בנין בית המקדש ואם לא נפדו לא יראו ע"כ. לפי זה צדקו דברינו לפי שסמאל לפתח חטאת רובץ ואם לא נפדו יפלו בחלקו:
<b>ששת</b> ימים, רמז לזה העולם שהוא נתכן על ו' ימים שהם שיתא אלפי שיעבוד בהם להקב"ה כדי שיזכה ליום השביעי יום שהוא שבע מהמצות שעשה, כמו שאמר הנביא הנה עבדי ישבעו וגו', ויזכה לעולם שכולו שבת:
<b>בחריש</b> ובקציר תשבות. כמו שאמר רבא לא תירתון תרתי גיהנם, הרי שזה העוה"ז שהוא עולם הזריעה ובקציר זה עולם הבא. עוד בחריש ובקציר רמז על הביאה שתהא בליל שבת, בחריש זה הביאה שתהא בחשאי ובקציר כמו תשלח קציריה עד ים, וכמו (איוב כ"ט) וטל ילין בקצירי, כלומר הענף שלך לא יהא אלא בשבת זהו תשבות, תשבת כתיב, גימ' הנשמה שבת, כלומר שתבוא לו הנשמה ממוצא הנשמות. ומה שהקדים חג המצות לשבת לפי שביציאת מצרים נתאמת חדוש העולם, ומה. שהפסיק בינתים ואמר ופטר חמור, לפי שבחדש האביב הוא חדש ניסן הוא שולט מזל טלה הוא הבכור, כי לזה נקרא אביב א"ב של י"ב חדשים, לזה אמר לא תפחדו ממנו כל פטר רחם לי הוא ברשותי, ופטר חמור שהם המצריים תפדה בשה שהם נקראים חמורים שנאמר בשר חמורים בשרם, נפדו בשה שהם ישראל, כלומר אחר שיהיה מזלם של מצרים נעשה לישראל שנאמר החודש הזה לכם שלכם הוא, א"כ מעתה לא תפחדו ממנו, כי הוא בכור ואתם נקראים בכור שנאמר בני בכורי ישראל:
ואמר חג שבועות תעשה לך בכורי קציר חטים, יאמר הואיל והגיעו החטים לקצירה ראוי לך שתעשה חג, כי בפסח נדונים על התבואה, וכן חג האסיף כי בעצרת נדונין על פירות האילן והואיל ואספת כל פירותיה ראוי לך שתעשה חג שהוא חג הסכות להתפלל לה' שכן יהיה בכל שנה, זהו תקופת השנה:
<b>שלש</b> פעמים בשנה יראה כל זכורך. יאמר הואיל והוא נקרא אלהי ישראל ואתם עמי לזה הוא מתאוה כביכול שתראו לפניו מרוב אהבתו בכם, ולא פעם ולא שתים אלא שלש, והטעם כי כשהם נראים את פני ה' מקבלת נשמתם של ישראל שפע בראותה מקום שחוצב, כי כן התמר כשתראה הדקל שהוא הזכר תעשה פירות ואם לאו לא תעשה פירות, ולזה ג"פ כנגד האדון ה' אלהי ישראל שהם מלכות תפארת בינה, שמשם נאצלו נשמתם של ישראל שנאמר ונשמת שדי תבינם (איוב ל"ב), ולזה יראה יראה, וכן אמר אברהם ה' יראה:
<b>עוד</b> נוכל לומר כי האדון האמור כאן הוא היסוד שהוא אדון כל הארץ, ולזה אמר כל זכורך הזכרים ולא הנקבות, וברב עם הדרת מלך, לז"א את פני האדון וגו':
<b>כי</b> אוריש גוים וגו', אמר לא יעלה על דעתך לומר שאם המקום קרוב אעלה ואם לאו לא אעלה, לז"א כי פירוש כי דהא, שהוא ודאי כדי להרחיב גבולך ואם אורישם לא יש מי שיחמוד ארצך, ואז כשתעלה יהיה לבך בטוח, ואם תתאוה אתה לעלות יהיה לך שכר פסיעות, זהו בעלותך, בעלתך כתיב, זהו בעלותך לראות ג"פ, אפילו שהם זמנים תכופים לא יקשה עליך אלא אדרבה כל מה שיהיה רחוק יותר תתאוה לעלות ויהיה לך שכר פסיעות, זהו בעלתך כתיב שהוא לשון עלוי ומעלה:
<b>וכתב</b> ריקנאטי ז"ל אמרו קצת מחכמי הקבלה כי העובר על מצוה זו יתגלגל בפסח או בסומא שהוא פטור מהראיה כי כיון שעבר בה הותרה לו, ואם קבלה נקבל ע"כ. זהו בעלתך שתגרום שתעלה, ולא תהיה פסח, לראות ולא תהיה סומא:
<b>לא</b> תשחט על חמץ וגו'. שלא יקדים ולא יאחר, זהו ולא ילין לבקר, כן ג"כ ראשית בכורי אדמתך לא תקדים ולא תאחר, שאם תקדים ותלקוט הפירות קודם גמר בישולם והם נגמרים מאליהן היינו בחלב אמו, שמחמת אותו לחות שיש לו שקבל מאמו הוא נגמר בשולו ולא מחמת עצמו, וכל זה הוא להורות לאדם שיעבוד להקב"ה לא מחמת הכרח אלא מחמת בחירה שבחר בטוב ומאס ברע, ולא יאחר שנאמר מלאתך ודמעך לא תאחר שאם תאחר יהיו קרובים להפסד ואז תהיה מוכרח להוליכם כדי שלא יפסדו:
<b>ויאמר</b> ה' אל משה כתב לך וגו'. א"ל הקב"ה לך נאה לכתוב תורה שבכתב ולך נאה תורה שבעל פה כי שלימות תורה שבכתב ע"י תורה שבע"פ וכשיש לו תורה שבעל פה בשלימות אז נאה לו לכתוב תורה שבכתב, ולא היתה בשלימות אלא למשה, לזה נקרא על שמו שנאמר זכרו תורת משה עבדי, כי אחר משה כמה הלכות נשתכחו בימי אבלו של משה וכן בימי אבלו של יהושע ותורה שבעל פה היתה שש מאות סדרי משנה וכלם נשתכחו עד שעמדו על שש, ואפילו השש עמד רבינו הקדוש וכתבם משום עת לעשות לה' כדי שלא ישתכחו, א"כ לא היתה בשלימותה תורה שבכתב עם תורה שבעל פה אלא למשה לבד לכך כתב לך, וכן אמר בתנחומא ז"ל, א"ר יהודה בר שלום כתב לך כי על פי הדברים האלה כרתי אתך ברית, ע"י מה אני כורת עמך ברית על ידי כתב לך ועל ידי על פי, קיימת שבכתב בכתב ושבעל פה על פה כאלו עמך כרתי ברית, ע"כ:
<b>אתך</b> ברית ואת כל ישראל שקול אתה כנגד כל ישראל. עוד אמר ואת כל ישראל לומר שבכללות ישראל תושלם התורה, שמה שלומד זה אינו לומד זה ובין כלם תושלם. עוד אמרו במדרש סמך לא תבשל גדי אמר משה אכתוב לא תאכל בשר בחלב כדי שלא לתת מקום לאפיקורוסים, א"ל הקב"ה אתה כתוב ויטעו האפיקורוסים, לזה סמך כתוב לך וגו' ע"כ. וכתב החזקוני הסמיכות לא תבשל עם כתוב לך, לפי כשעלה משה למרום לקבל התורה והמלאכים רצו לשורפו בהבל פיהם וגו' והשיבם הרבה מהכתוב בה כבד וגו' אב ואם יש לכם כבמדרש, עוד אמר להם תורה למה לכם שכתוב בה לא תבשל גדי ואתם אכלתם בשר בחלב בסעודתו של אברהם אבינו שנאמר ויקח חמאה וחלב ובן הבקר אשר עשה ויתן לפניהם ויאכלו, אמר לו הקב"ה כתוב זה ג' פעמים בתורה שע"י טענה זו נצחת המלאכים ונתתי לך התורה, זהו כי על פי הדברים האלה כרתי אתך ברית ואת ישראל:
<b>ויהי</b> שם עם ה' ארבעים יום וארבעים לילה. לילה הוא בכלל יום מה צורך לומר ארבעים יום וארבעים לילה, אלא לומר שהוא מחבר מדת יום עם מדת לילה ותורה שבכתב עם תורה שבעל פה. וכן אמרו במדרש מנין הוה יודע משה אימתי יום ואימתי לילה והא כתיב ונהורא עמיה שרי, אלא כשהיה הקב"ה מלמדו מקרא היה יודע שהוא יום וכשלמדו משנה יודע שהוא לילה:
<b>לחם</b> לא אכל. וכי משה רבינו יאמר כך, אם יכול לחיות בלא לחם ובלא מים מה לו בלחם ובמים והרי כתיב כי לא על הלחם לבדו יחיה האדם, ומי יתן לחם ומים בשמים והלא המלאכים חיים בלא לחה ובלא מים לפי שהם במקום שאין שם גוף ולא גשמות, אם כן מה בא ללמדנו לחם לא אכל ומים לא שתה. רז"ל אמרו במדרש לחם לא אכל אבל לחמה של תורה אכל ומים לא שתה אבל מימיה של תורה שתה, שנאמר לכו לחמו בלחמי, ואומר הוי כל צמא לכו למים:
עוד יכולין לומר ויהי שם עם ה' לחם לא אכל לומר שלא למד שם התורה כפשטה אלא כמו שהיו לומדים אותה המלאכים, כי אי אפשר ללמוד שם שום גשמות הואיל ואין שם גשמות וא"א לומר זאת החיה אשר תאכלו וגו' את הגמל וגו' ואת החזיר וגו' ולא אדם כי ימות באהל, ועוד אם היתה כפשטה מה צורך בארבעים יום בששה ימים מספיק הואיל והוא מפי הקב"ה, מסתייעא מלתא, אלא לפי שהיה ילוד אשה שנוצר בארבעים יום לזה הוצרך להתיך אותו חומר ארבעים יום כנגד ארבעים יום של יצירה כדי שיוכל לסבול ולהיות כמו מלאך, ואז יבין תוכחתה של תורה, ולזה ישב ארבעים יום לחם לא אכל שהוא פשטי התורה, מאחר שפשט החומר, ומים לא שתה שהם דברי אגדות שהם מושכים לבו של אדם כמים, ומאין ידע משה רבינו פשטי התורה, לזה אמר ויכתוב על הלוחות, בכתיבת האותיות קבלו חומר כשיצאו מהכח לכתיבה ונחקקו צורתם, לזה אמר ויכתוב על הלוחות את דברי הברית עשרת הדברים, ולא היה כתוב על הלוחות כי אם עשרת הדברים, ומה הם דברי הברית, אלא הם שאר המצות שכלם נכללו בתוך עשרת הדברים שאלמלא כן לא היה אפשר להבינם, לפי שהאדם הוא חומר והדברים רוחניים, אבל כשיצאו לכתיבה לבשו חומר, וכשהורידם משה אז נתלבשו חומריות של זה העולם וכל מה שלמד הלך נו ברדתו, ז"ש ברדתו מן ההר, ומשה לא ידע לפי שלבש חומר, זהו אומרו כי קרן עור פניו, לח אמר קרן פניו אלא עור פניו, לומר שנתלבש וכו', ולזה ולא ידע משה. או כמו שאמרו בזוהר פרשת בשלח דף נ"ח עד דאתקיף ביה קוב"ה במשה ואותביה קמיה ואוליף ליה אורייתא וחפא ליה בההוא נהורא וזיוא דההוא נועם והוו אנפוי דמשה נהרין בכל אינון רקיעין וכל חילא דשמיא הוו מזדעזעין קמיה בשעתא דהוה נחית באורייתא, כיון דחבו ישראל לתתא נטל קוב"ה חמשה אלף חולקין מההוא זיוא בי שעתא בעו מלאכין עילאין לאוקדא למשה דאמר ליה קב"ה לך רד כי שחת עמך אזדעזע משה ולא יכיל למללא עד דאסגי בצלותין ובעותין קמי קב"ה אמר ליה קוב"ה אתקיף בכורסיא דילי עד דגער קודשא ב"ה בכל אינון אוכלוסין ואתקיף משה בתרין לוחי ואחית לון לתתא, ודא הוא עיר גבורים עלה חכם ויורד עוז מבטחה, ומההוא זיוא דאשתאר ביה הוו מבהיקין אנפוי דמשה, ומה דאשתאר ביה לא הוו יכלין לאסתכלא באנפוי, בההוא דאסתלק מיניה על אחת כמה וכמה ע"כ. אם כן משום חטאם של ישראל אפשר שלא ידע, כמו שנלקח ממנו אלף חלקים מהזיו ולא נשאר אלא חלק אחד כן נשכח ממנו כל מה שלמד למעלה:
עוד מצאתי כתוב שארבעים יום עולה ששים רבוא רגעים כנגד ששים רבוא אותיות שבתורה וכנגד ששים רבוא של ישראל, שלמד סוד כל אות ברגע וששים רבוא רגעים של לילה לחזור עליהם ולצרף אות עם חברתה ע"כ. ועם זה תבין אומרו שאמר ושני לוחות העדות ביד משה, משה משה ב' פעמים למה, כי אמר ויהי ברדת משה מהר סיני יאמר ושני לוחות העדות בידו למה אמר ביד משה, אלא לומר כשחזר ונתלבש אז נקרש ונתלבש צורת הלוחות, ולזה לחת כתיב, ולזה אמר משה ב' פעמים, ולזה אמר ברדת משה ואחר כך אמר ביד משה ברדתו מן ההר, שפירש אחר שירד ונתלבש:
<b>וייראו</b> מגשת אליו, כי חשבו שנתלבש במלבוש רוחני כמו חנוך וכעת יפרד מהם, וכשקרא משה אליהם אמר וישובו אליו אהרן וכל הנשיאים, כי אמרו אחר שהוא משתמש בכלי הגוף שהוא הפה שקרא אלינו, ודאי שהוא מלובש בגוף לכך וישובו אליו וגו' וידבר אליהם ואח"כ נגשו כל בני ישראל וגו':
<b>במדרש</b> שאל מנין זכה משה לקרני ההוד. כוונתו מאחר שירד ונתלבש בגוף למה לא הלך הקרון, ומשיב מהמערה שנאמר והיה בעבור כבודי וגו', נתן הקב"ה כף ידו עליו ומשם זכה לקרון ההוד, וכן הוא אומר קרנים מידו לו. כונת המדרש לומר שלא בא לו הקרון מהפשטת החמר, אלא בעודו בזה העולם קודם שיעלה בעודו במערה בא לו הקרון מידו שנתן הקב"ה כף ידו עליו, וי"א מניצוצות שיצאו מפי השכינה נטל קרני ההוד שנאמר כי קרן עור פניו בדברו אתו, מדבור שדבר עמו משם בא לו קרון פנים, לומר שעשה לו רושם בפניו, שמואל אמר עד שהיה כותב את התורה נשתייר בקולמוס קמעא והעבירו על ראשו ומשם בא לו קרון פנים, כונתו לומר שאם היה מן הדבור כשנשלם הדבור היה לו לילך הקרון, לז"א שבא לו מדבר שיש בו ממש דהיינו שנשתייר קמעא בקולמוס, שמואל בר נחמני אמר הלוחות ארכן ו' טפחים היה משה מחזיק בשני טפחים והקב"ה בשני טפחים וריוח באמצע ומשם נטל משה. כוונתו שמרוב הבהירות שהיה בלוחות עד שמקום הריוח עשו בו רושם בעת שהיה תופס בהם הקב"ה:
<b>עוד</b> אמר במדרש ומשה לא ידע כי קרן עור פניו, כל הוד שנטל הוא פירות ממתן שכר אבל הקרן קיימת לו לעולם הבא, וכן הוא אומר קרנים מידו לו ושם חביון עזו, וכשיטלו הצדיקים מתן שכרן לעולם הבא אותה שעה הוא נוטל שכרו, שנאמר הנה אלהים בחזק יבא וזרועו מושלה לו הנה שכרו אתו ופעולתו לפניו ע"כ. ומה שאמר בחזק יבא בא לומר למה אמר הנה אלהים ולא אמר שם הוי"ה, לומר שבדין עושה מאחר שהם בעלי בחירה ומורכבים מחומר וכל האיברים הולכים אחר חומרם וכבשו יצרם, אם כן ראוי לתת להם פירות ופירי פירות, זהו וזרועו מושלה לו כמו שהוא משל על יצרו, הנה שכרו אתו והוא הפירות, שפירוש שכר כאן אינו שכר ממש אלא כמו שאמרו יש עושה ונשכר, שהוא ריוח, ופעולתו לפניו זו היא הקרן שקנה לו פרקליט ונעשה מלאך והולכת לפניו, וכה"א והלך לפניך צדק"ך גימ' דיר, להראותו מקום דירתו. ויכל משה מדבר אתם ויתן על פניו מסוה, כדי שלא להשתמש בו חול:
<b>גימטריאות</b>
<b>כי</b> תשא, סמך אחת בשנה שהוא יוה"כ ואח"כ כי תשא, לומר שכל הנשמות וכל הברואים עוברים לפניו, ואמר ונתנו איש כופר נפשו, לומר שידרו נדרים ונדבות בעבור המתים:
זה יתנו, ז"ה שבטים יתנו:
תרומת ה' וסמיך ליה העשיר, לומר ה' הוא העשיר שנאמר לי הכסף ולי הזהב, העשיר ה' עשיר:
לא ירבה, קרי ביה לו ירבה, כי אם עושה צדקה עם עצמו עושה, כמ"ש רות האיש אשר עשיתי עמו, אני עשיתי עמו הוא לא עשה עמי:
והדל, שהוא עושה עצמו דל לא ימעיט קרי לו בוא"ו שנאמר ודורש רעה תבואנו. ואומר זה עני קרא וה' שמע שקורא על עצמו עני וה' שמע:
כסף הכפרים, חשוב עלי כפרים וכבשים. כפורים כפרים כתיב:
קח לך בשמים, ר"ת קבל וס"ת חכם, שהחכם צריך שיקח לו קבלה בכל דבר ואל בינתך אל תשען:
קח לך בשמים ראש וגו', קח לך לאלוה מי שהוא בשמים שהוא ראש הכל שנאמר המתנשא לכל לראש ולא תעבוד זולתו:
מר דרור. מי שיש לו מרירות בזה העולם הוא נעשה בן חורין לעולם הבא, זהו דרור כמו וקראתם דרור בארץ:
וקנמן בשם מחציתו חמשים ומאתים, וקנמן בגימ' גבריאל, מחציתו ר"ן, שטס כל העולם בשתי טיסות שנמצא בעפיפה אחת ר"ן פרסא:
מרקחת, זו תורה, בא לומר שאינה נקנית אלא במי שממית עצמו עליה. וזה מר בתחלה היא מרה ואחר כך קחת שנקראת על שמו, וכה"א אף חכמתי עמדה לי וגו', חכמה שלמדתי באף היא עמדה לי:
והיה ז"ה, רמז על השמן שי"ב לוגין לא יחסרו לעולם, שכן אמרו במדרש ז"ל שנמשחו ממנו אהרן ובניו והמשכן וכל כליו והמלכים ועדיין כלו קיים, ולרמוז על י"ב שבטים שהם קיימין לעולם, על זה בא הרמז בז"ה לי לדורותיכם, שלא יאבדו לעולם כמו שי"ב שעות של יום וי"ב שעות של לילה וי"ב גבולין, זהו ז"ה יהיה, כל מנין ז"ה יהיה, וא"ת הרי בישמעאל נאמר שנים עשר נשיאים יוליד, הרי נאמר לו כי ביצחק יקרא לך זרע ועל של ישמעאל נאמר עליהם נשיאים ורוח וגשם אין, תבקשם ורוח תשאם, והיו י"ב לצורך הקליפה, גם זה לעומת זה עשה אלהים:
ונכרת, נ' כרת, שכרת הוא בן נ' שנה:
קח לך סמים, ס"ת חכם, לרמוז למה שאמרו ז"ל חמרא וריחני פקחין (הוריות י"ג:) רקח, קרח, לרמוז שעתיד קרח ללקות על ידי הקטרת:
ביני, אותיות ביין, רמז לקדוש על היין:
העלוך, אז"ל אלמלא ו' של העלוך לא נשתיירו משונאיהם של ישראל שריד ופליט, אם כן העלוך דייקא:
ויחר אפי בהם ואכלם. אמרו חז"ל מלמד ששלח מלאכי אף ומלאכי חימה, וזהו שאמר משה כי יגורתי מפני האף והחמה, וכן ויחר אפ"י בגימ' מלאך. ואכל"ם גי' מלאך:
ונחלו לעולם, לעלם כתיב, שהוא עוה"ב שהוא נעלם:
אלהים חרות על הלוחת, בגימ' מ"ם וסמך שבלחות בנס היו עמדים:
ברעה, עברה, שעשו עבירה גדולה:
עגל ומחולות, ומחלת כתיב, מלשון מחלה וחולי:
וישלך מידו את הלחות, לא הלוחות כי הם מעשה אלהים אלא את הלוחת, כי כשראו את העגל ונכנסו בתחומו נתלבשו בחומריות ונתגשמו והם פרחו עם האותיות, וכן אירע בירושלים כשנכנסו זרים וחללוה נעשית חול ומקודם כל הזר הקרב יומת ועתה כל צרוע וכל זב וכל טמא נכנס לפני לפנים מקום שכהן גדול לא היה נכנס אלא פעם אחת בשנה מלובש בבגדי קדש בתענית ואחר כמה טבילות וכמה קדושין ובתפלה וכל ישראל היו מתפללין עליו שיצא בשלום, אלא צריך לומר שנתחללה פירוש שנתחלפה כמו מחללין מעשר על המעות, א"כ את הלוחות ולא הלוחות, שאם לא כן איך מלאו לבו לשברם בלא רשותו של מקום, ואמרו ז"ל אשר שברת יישר כחך ששברת:
ויטחן, ויט חן, בזה הטה חן על ישראל:
כי פרוע הוא, נתגלה ראשם, כי כן אז"ל וישק את בני ישראל בדקן כסוטות, ובסוטה נאמר ופרע את ראש האשה, כן כאן נתגלה ראשם שנלקחו העננים שהיו חופפין עליהם, ד"א פרוע למפרע, מתחלה היו נשמעים למקום ועתה נהפכו, ולכך העייני"ן הפוכים:
ואיש את קרובו, קרבו כתיב, אפילו יצא מהקרבים שלו, וכן הוא אומר ואת בניו לא ידע:
יהושע לא ימיש מתוך האהל, מתוך אהלה של תורה, כאן נאמר לא ימיש ונאמר בתורה לא ימוש ספר התורה הזה מפיך ד"א לא ימיש שכל עוד שהיה יהושע באהל לא היה סר הענן, נאמר כאן לא ימיש ונאמר להלן לא ימיש עמוד הענן, וכן יהושע בן נון ס"ת ענן, להורות לישראל שכדאי וראוי הוא יהושע לעמוד במקום משה:
ונצבת על הצור, תסמוך על זכות אברהם שנקרא צור, שנאמר הביטו אל צור חוצבתם וגו' הביטו אל אברהם אביכם:
וראית את אחורי, הוא על רפאל וחברתו, אותו תוכל לראות לפי שבראייתו יתוסף לך כת הראות שהוא על הרפואה, אבל המלאך שהוא לפני שהוא אוריאל לא תוכל לראות, אדרבא מזיק הראות שלך מרוב בהירותו. ל"א ירא"ו, אוריאל:
את אשריו תכרותון, לא אמר אשריהם כמו שאמר מצבותיהם, אלא אשריו לומר אשריו ואשרי יולדתו ואשרי חלקו מי שכורת ע"א:
תשבות בחריש ובקציר תשבות, ס"ת תשרת, כלומר תשרת ותעבוד להקב"ה ולא תאמר קר היום, חם היום, זהו בחריש ובקציר:
האדון הוי"ה, פסיק ביניהם, לומר קודם תשובה הוא זמן דין לאחר תשובה הוי"ה רחמים:
הנשאים. הנושאים וסובלים את העם, או ת"ת הם נישאים ואהובים לפני הקב"ה:
מסוה בא"ת ב"ש יחפץ, יחפץ בגי' זהו ענן:
קרן עור פני משה, ס"ת נריה, נרו של הקב"ה האיר עליו:
<b>פרשת</b> <b>ויקהל</b>
<b>ויקהל</b> משה את כל עדת וגו'. אמר לעיל והשיב את המסוה עד באו לדבר, שלא היה רוצה להשתמש בקרון הפנים לבטלה אלא מיד ויכל משה מדבר ויתן על פניו מסוה, לזה לא רצה לדבר עם ערב רב כל עוד שיש בו אותו קרון וגם אסור להסתכל בפניהם מאחר שעשו אותו מעשה כמו שאמרו ז"ל אסור להסתכל בפני אדם רשע, ואין ראוי לדבר עמהם אפילו דבור כי ע"א מטמאה כנדה שנאמר תזרם כמו דוה צא וגו', ואז"ל שהדבור עם הנדה מטמא והביאו ראיה מרחל שאמרה לא אוכל לקום מפניך כי דרך נשים לי ולא השיב לה כלל, וגם ההבל והריח של הנדה מזיק שאם לא כן היה ראוי לה לרחל שתקום מפני אביה ולנשוק ידיו ע"כ. ולזה הקהיל כל עדת ישראל ויאמר אליהם לא לערב רב. ואמר אשר צוה ה' לעשות אותם, היה מספיק שיאמר אשר צוה ה' מהו לעשות, מכאן רמז מה שאמרו במדרש וז"ל, רבותינו בעלי הגדה אמרו מתחילת התורה ועד סופה אין בה פרשה שנאמר בה ויקהל בראשה אלא זאת, אמר הקב"ה למשה עשה לך קהלות גדולות ודרוש לפניהם ברבים הלכות שבת, כדי שילמדו ממך דורות הבאים להקהיל קהלות בכל שבת ושבת ולהכנס בבתי מדרשות ללמד ולהורות לישראל ד"ת איסור והיתר כדי שיהיה שמי הגדול מתקלס בין בני, מכאן אמרו משה תיקן להם לישראל שיהיו דורשים הלכות פסח בפסח וכו', אמר משה לישראל אם אתם עושים כסדר הזה הקב"ה מעלה עליכם כאלו המלכתם אותו בעולמו ע"כ, לזה אמר אלה הדברים אשר צוה ה' לעשות אותם, כי הדברים אינם נעשים, אבל רמז למנות חכם בכל קהל וקהל לדרוש הדברים שהם ד"ת ברבים. ויקהל קרי ביה ויקהל שב"א תחת הוא"ו שהוא צווי, ומשה פירוש ת"ח, שכן נמצא בגמרא (חולין צ"ג) משה שפיר קאמרת, פירש"י ז"ל ת"ח. לרמוז למה שאמרתי שבכל קהל וקהל ישימו להם ת"ח לדרוש בכל שבת ושבת:
<b>ואמר</b> את כל עדת, לרבות הנשים ג"כ, כי הם צריכין ללמוד ג"כ איסור והיתר, כמו שאמר המדרש ובפרט הלכות נדה, כמו שהיה עושה חכם אחד בא"י שהיה מכריז לנשים שיבואו וישמעו הלכות נדה חודש בכל שנה. וכן בא לרבות הקטנים, וכמו שנאמר בשנת השמטה בחג הסכות שנאמר שם הקהל את האנשים והנשים והטף, וארז"ל טף למה לתת שכר למביאיהם, וגם ללמדם מקטנותם לבא לבהכ"נ כדי שלא יהיו מיושבי קרנות:
<b>ואמר</b> ששת ימים תעשה מלאכה. כלומר מספיק שכל השבוע אתם עסוקים במלאכה ויום שבת יהיה לת"ת, כמו שאמרו ז"ל כשנכנסו ישראל לארץ אמרה תורה עתה יתעסקו איש בכרמו ואיש בשדהו תורה מה תהא עליה, אמר לה הקב"ה בתי נתתי להם שבתות וי"ט שיתעסקו בתורה, ואם תקבלו עליכם לעשות כן יבא לכם סיוע אלהי שמלאכתכם נעשית מאליה שלא תטרחו בה כ"כ, וזהו תיעשה קרי וכתיב תעשה. וביום השביעי יהיה לכם קודש שבת ולה' יהיה שבתון, יהיה לכם שבת שתענגו אותו, אבל לה' יהיה שבתון, כפול בלמוד, לא כמו שארז"ל ביו"ט חציו לכם וחציו לה', לפי שהשבת יותר קדוש הוא מיו"ט, ומהעונש תדע, שהעושה מלאכה בשבת בסקילה וביו"ט חייב מלקות, א"כ לזה אמר שבתון:
<b>עוד</b> כתיב תעשה וקרי תיעשה, לרמוז לבית ראשון ולבית שני, בית ראשון נבנה מאליו, כמו שאמרו ז"ל על פסוק אבן שלמה מסע נבנה, א"ר ברכיה האבן מעצמה היתה נוסעת ועולה ונבנית שם, הוא שאמר שלמה בנה בניתי, בנין בנוי בניתי, זהו אלה הדברים אשר צוה ה' לעשות, שצוה לדברים שימחו מאליהן, וכן ימים תעשה מלאכה ר"ת ית"ם, מאליו לזה קרי תיעשה. וכתיב תעשה, לרמוז לבית שני שנעשה ע"י צער שנאמר ואנחנו עושים במלאכה חצים מחזיקים ברמחים וגו':
<b>עוד</b> ששת ימים תעשה מלאכה, לומר כמו שהעולם נעשה בששת ימים שנאמר כי ששת ימים עשה ה' את השמים ואת הארץ, כן המשכן שהוא דוגמתו שהוא דוגמת ג' עולמות קודש הקדשים ואהל מועד וחצר המשכן, וכנגדם האדם יש בו ג' עולמות ראש ולב ועולם הטבע שהוא מהטבור ולמטה, שהאדם נקרא עולם קטן, כן אמר במשכן ששת ימים תעשה מלאכה, וכמו שהעולם נברא באמירה שנאמר בדבר ה' שמים נעשו כן ג"כ המשכן נעשה באמירה, שנאמר תעשה וקרי תיעשה מאליה:
<b>לא</b> תבערו אש וגו'. כתב הרב רבינו בחיי ז"ל, אמר תחילה כל העושה בו מלאכה יומת כלומר מלאכת המשכן, ועל זה לא אמר כל מלאכה כמשפט התורה והכתובים בענין השבת, ונראה לי ג"כ מאומרו יומת ולא אמר מות יומת שהוא בסקילה אלא יומת שהיא מיתה בידי שמים, לפי שזה כוונתו לשמים הוא יודע הלבבות, כן כתב הרב ז"ל. לא תבערו אש, כאלו אמר לא תעשו כל מלאכה, שכלל כל המלאכות הם ע"י האש שהאש סבתם, כי אפילו החרישה לא נעשית המחרישה אלא ע"י האש, ולכך תקנו חז"ל לברך על האש במוצאי שבת לפי שהאש ע"י נעשו כל המלאכות והכוונה שהמלאכות ע"י האש לומר שאם לא נזהר לעשותה כראוי בנאמנות שלימה בלי שום זיוף האש תאכלנו, ועליו אמר הנביא מהאש יצאו ואש תאכלם, מהאש יצאו המלאכות והאש תאכלם, למי שלא יעשה אותם כראוי או יעשה בהם שום זיוף, ולמי שהוא שכיר יום ועושה מלאכתו בעצלנות, ואפי' הלמוד הוא מהאש שנא' אש דת, ואומר הלא כה דברי כאש:
<b>עוד</b> לא תבערו אש. שלא יגרמו להבעיר אשה של גיהנם ע"י מעשיהם, כי אשה של גיהנם ביום שבת חינה נבערת והיא כבויה וע"י הרשעים היא נבערת, ועל זה אמר הנביא ויצאו וראו בפגרי האנשים הפושעים בי כי תולעתם לא תמות (ישעי' ס"ו), כי כל התולעים אינם חיים יותר מי"ב חדש כי כל בריה שאין בה עצם אינה חיה י"ב חודש, אבל תולעתם של רשעים לא תמות, כפי כוונתם שרצו להחיות גופם ולהמית נפשם. א"כ גופם שנעשה תולעת לא תמות, ועליהם נאמר (משלי א') ויאכלו מפרי דרכם וממועצותיהם ישבעו, ואשם לא תכבה, כי שאר אשות ביום שבת הם נכבים, אבל אשם לא תכבה, שהם הבעירוה בהתלהבות היצר, לזה אמר בכל מושבותיכם שהוא עוה"ב ששם מושב הנשמות בקבע ובעוה"ז הוא עראי, ויום השבת הוא עולם שכולו שבת:
<b>עוד</b> לא תבערו אש. אזהרה שלא יכעוס האדם, שהכעס מדליק המרה השחורה שבאדם, זהו מושבותיכם ביו"ם השב"ת גי' מרה שחורה ע"ה, אפי' ע"ד שראוי לכעוס עליו כדי לאיים על ב"ב, זהו מושבותיכם, מה שבתוככם שהיא המרה:
<b>ויאמר</b> משה אל כל עדת וגו'. יש קושיות הרבה בזה הפסוק, אמר לאמר לאמר ב"פ למה, ועוד אל כל עדת בני ישראל מיותר, שכבר אמר ויקהל משה את כל עדת וגו', א"כ היל"ל ויאמר משה אליהם, ועוד מהו זה הדבר לאמר, למה אמירה ודבור, אלא אמר משה לישראל הקב"ה רוצה שתעשו נדבה קודם שתביאוה, למה לתת לכם שכר על כל דבור ודבור ועל כל אמירה ואמירה. בני ישראל לאמר, כשישראל אומרים לחזן אמירה וכשהחזן מברך זהו דבור, יש לכם שכר על אמירה ועל דבור, ואם שמעו אחרים והתנדבו גם הם ואמרו יש להם שכר על אמירתן, זהו אשר צוה ה' לאמר, אם בסבתם אמרו אחרים לאחרים ואחרים לאחרים יש להם שכר על כל האמירות, ולא על האמירות לבד אלא אפילו על ההרהור, שכן זה הדבר אשר צוה ס"ת הרהור. עוד אמר אל כל עדת בני ישראל לאמר, לומר שבני ישראל לבד יש להם שכר על האמירה משא"כ בעכו"ם, שאין להם שכר אלא על המעשה אם עשו לשמה. או נאמר אשר צוה ה' לאמר, לומר האמירה לא תהיה אלא לשמה בשביל השי"ת לא כדי להתגאות ולהתראות, עוד לאמר קחו מאתכם, לומר שמיד אחר האמירה תהיה המעשה שהיא הקיחה שלא יארע שום עכוב ונמצא עובר על לא תאחר לשלמו שפנקסו נבקרת. אמר מאתכם מספרו ת"ק ואחד, אמר הקב"ה אם אתם עושים הנדבה לשמי אע"פ שהעולם שהוא מהלך ת"ק שנה וכל מה שבתוכו הוא שלי שנאמר לי הכסף ולי הזהב מעלה אני עליכם כביכול כאילו הבאתם אותו מחוץ לעולמי אלא מאתכם, לזה יתר א. קחו מאתכם, ר"ת וס"ת מקום, לומר אע"פ שהוא מקומו של עולם כי לזה נקרא מקום, עכ"ז מעלה אני עליכם כאילו הבאתם אותו מחוץ לעולמי. עוד קחו מאתכם לא אמר מעמכם או משלכם או מכם, כמו שנאמר בקרבנות אדם כי יקריב מכם קרבן, אלא מאתכם, אמר הקב"ה לא תעלה על דעתכם לומר בשלמא ביזת הים בא לידינו בהיתר לפי שבאה אחר היאוש שמתו כולם, אבל מה שלקחנו במצרים בשאלה לקחנו וברחנו ולא באה לידינו בהיתר והקב"ה שונא גזל בעולה, לכך אמר מאתכם, כל מה שאתכם מכסף וזהב ונחשת ועורות כו' הכל בהתר בא לכם, לפי שאני נדרתי לאבותיכם ואחרי כן יצאו ברכוש גדול והכסף והזהב הוא לי ואני המצאתי אותו למצרים ע"י שהבאתי רעב בכל הארצות עד שכל כסף וזהב שבעולם הביאוהו למצרים כדי שיהיה מצוי ומזומן לכם, ואני נתתיו לכם חלף עבודתכם, א"כ כל מה שמצוי אתכם הוא שלכם, לזה אמר וכל אשר נמצא אתו הביאו, לא אמר וכל אשר אתו אלא אמר נמצא אתו, כלומר שהוא כמו המציאה שהיא מותרת. וכן קחו מאתכם בגי' הבא בהתר, וכן רמז שלא יביא האדם נדבה מן האסור אלא מן המותר:
<b>עוד</b> נאמר שאמר אשר נמצא אתו, שלא הוקשה להם בהבאת כל כך נדבה לפי שלא עמלו בו ולא גדלו ובא להם כמו המציאה והביאוהו בנדבת לבם ובשמחה, ולכך אמר מאתכם שהוא טפל בעיניכם, אבל בקרבנות אמר מכם שהוא שלהם, שלא לקחו מבהמות המצרים אפילו אחת לפי שהם נעבדים וע"ז אסורה היא בהנאה, ולא אמרו לפרעה גם אתה תתן בידינו זבחים ועולות אלא לפי שאמר להם רק צאנכם ובקרכם יוצג, ולזה נאמר בהם מכם, שעמלו בהן והן חביבין עליהם כגופן:
<b>כל</b> נדיב לבו. אמר לבו לבו ב"פ, אחד לישראל ואחד להקב"ה, שהם נקראים לב והקב"ה נקרא לב, שנאמר צור לבבי וגו', שהם סוד הלולב שהלולב עולים ב' זה עם זה פנים בפנים שהם אדוקים ודבקים זה עם זה כן ישראל והקב"ה, ואתם הדבקים בה' אלהיכם וגו', ולא ערב רב שהם קליפה, וכן קחו מאתכם וגו' עם ב' מלות גי' חוץ מערב רב:
<b>כל</b> נדיב לב יביאה, הוא בעצמו ולא ע"י שליח להראות הנדיבות והזריזות בעבודתו ית', וגם כדי שיהיה לו הנדיבות בטבע לפי שהוא בן אברהם אבינו שהיה לו הנדיבות בטבע, ולזה נקראו בת נדיב, ולזה הזהב שהוא יותר חשוב קודם. ועוד להראות חבתו יביא הוא בעצמו ולא על ידי שליח, ולזה יביאה מוטעם, והאריך ואמר יביאה ולא אמר יביא, יביאה בגימ' בחיבה ע"ה, כי עיקר העבודה הוא בשמחה, וכה"א תחת אשר לא עבדת את ה' אלהיך בשמחה, כי זה היא הקפידא, וכן כל נדיב לבו יביאה בגימ' קפ"ד, דופק על דלתי הרחמים ומעורר בי החיבה כשמביאה בחיבה ובשמחה, חיבה בגימ' כה והבן, ואמר את תרומת ה', קודם אמר קחו מאתכם תרומה לה' ואחר שהפרישה נקרא תרומת ה':
<b>עוד</b> התחיל בזהב, להודיע שישראל לא היו בעשיית העגל ותועבה יבחר בהם, ממה שעשו התועבה שהוא העגל שנעשה מזהב, בחר בהם וצוה להביאם ראשונה, כמו שאמר במדרש משל למטרונא שיצא עליה שם רע מגדולי המלכות בדק המלך ולא מצא ממש בדברים מה עשה עשה סעודה והושיבו בראש להורות שבדק אחריו ולא מצא ממש, לזה צוה להושיבו ראשונה, וכה"א ארפא משובתם שהוא העגל שעשו, אוהבם נדבה, בנדבה שעשו נרפאו ונאהבו:
<b>ובזוהר</b> קחו מאתכם תרומה לה' כל נדיב לבו יביאה, ת"ח בשעתא דבר נש שוי רעותיה לגבי פולחנא דמריה ההוא רעותא סליק בקדמיתא על לבא דאיהו קיימא ויסודא דכל גופא לבתר סליק ההוא רעותא בכל שייפי גופא ורעותא וכל שייפי גופא ורעותא דלבא מתחברין כחדא ואינון משכין עלייהו זוהרא דשכינתא לדיירא עמהון, וההוא בר נש איהו חולקא דקוב"ה הוי כד"א קחו מאתכם תרומה, מאתכם הוה אמשכתא לקבלא עלייהו ההוא תרומה למהוי חולקא לה', ואי תימא דלאו ברשותא דבר נש קיימא מלה, ת"ח מה כתיב כל נדיב לבו יביאה את תרומת ה' כל נדיב לבו, ודאי מאן דאתרעי לביה ימשיך לה לשכינתא לגביה הה"ד יביאה יביא ה' אע"ג דאיהי באסתלקותא לעילא יביאה מאתר עילאה לאמשכא לדיירא עמיה ע"כ. א"כ כל נדיב לבו יביאה, יביא הנדיבות אחר שהביאו ללב שהוא המלך ימשכנו לשאר איברי הגוף ויביא ה' שהיא שכינתא, כי אין השכינה שורה במקום רוע לב ורע עין, ולזה באבות פרק ב' בחמשה תלמידים שהיו לר' יוחנן בן זכאי כשאמר להם צאו וראו איזו היא דרך ישרה שידבק בה האדם וכל אחד ואחד אמר דבר א' אמר רבי אלעזר בן ערך שהוא מכריע את כולם לב טוב ואמר רואה אני את דברי ר' אלעזר בן ערך שבכלל דבריו דבריכם לפי שהכל תלוי בלב, כמו שאמר להם צאו וראו איזו הדרך שיתרחק ממנה האדם כל אחד אמר דבר אחד ורבי אלעזר אמר לב רע, ואמר ג"כ שבכלל דבריו דבריכם לפי שהכל תלוי בלב, וכמו שאמר בזוהר ההוא רעותא סליק ללבא בקדמיתא ובתר סליק לשייפי דגופא:
<b>וכל</b> חכם לב בכם יבאו וגו'. לפי שר"ל להם ראו קרא ה' בשם בצלאל, כדי שלא להטיל קנאה וכדי שלא יאמרו לפי שהוא בן חור בן מרים אחותו, וגם כמו שכתבתי פרשה תשא לפי שהיה בן י"ג שנה ואין ממנין פרנס על הצבור אלא א"כ נתמלאה זקנו, לזה עשה משה התנצלות ואמר כל חכם לב בכם ולא אמר מכם לומר כולכם חכמים כולכם ראויים לעשות המלאכות, אע"פ שלא ראיתם עשיית שום מלאכה שהייתם טרודים בחומר ובלבנים עכ"ז יש בכם חכמה לעשות כל מלאכה מאחר שקבלתם התורה שהיא ראש לכל חכמות, וכן אמר במשנה תורה רק עם חכם ונבון וגו', ואח"כ אמר ראו קרא ה' בצלאל לא מגריעות בכם ח"ו, אלא לזה נברא, זהו קרא בשם. כמו שאמר קורא הדורות מראש מיום שנברא העולם, זהו קרא ולא קורא, ועוד ששמו גורם בצל אל הוא יושב בצלי ואני יושב בצלו וזהו בצל שדי יתלונן, לזה אמר בשם בצלאל, כמו שכתבתי פרשת תשא, ואחר שאמר ההתנצלות ואמר ראו קרא וגו', אמר אח כ ויקרא משה אל בצלאל לקרבה אל המלאכה לעשות אותה, ואמר יבאו ויעשו את המשכן את אהלו ואת מכסהו וגו', הזכיר מ' דברים חסר אחד כנגד ל"ט מלאכות והודיעם כל הצריך לעשות כדי שיכינו עצמן להביא כפי אשר נמצא בידו:
<b>ויצאו</b> כל עדת בני ישראל מלפני משה, ודאי שהם היו מכונסים לפניו שהרי נאמר ויקהל משה אם כן למה אמר מלפני משה, אלא לפי שהוא אמר להם בעודם באותו קבוץ שיעשו נדבה כדי לתת לב זה לזה ותעורר רוחם להתנדב בראות חבירו מתנדב והסבה לפי שלא הורגלו בזה. והם אמרו אין אנו צריכים לזה אלא כל אחד יביא בלא נדבה ברבים, כי המתנדב ברבים או משום בושה או משום להתראות אין לו כ"כ שכר, לזה יצאו מלפניו שלא לעשות נדבה אלא מיד ויצאו ויבאו כל אשר נשאו לבו:
<b>וכתב</b> הרמב"ן ז"ל, אמר אשר נשאו לבו על החכמים העושים במלאכה יאמר כן, כי לא מצינו על המתנדבים נשיאות לב, אבל נדיבות יזכיר בהם, וטעם אשר נשאו לבו לקרבה אל המלאכה כי לא היה בהם שלמד המלאכות האלה ממלמד או ממי שאמן ידיו בהם כלל אבל מצא בטבעו שידע לעשות ויגבה לבו בדרכי הי"ת לבא לפני משה לומר לו אני אעשה כל אשר אדוני דובר, ע"כ:
<b>ויבאו</b> האנשים על הנשים. מצאתי כתוב שקדמו הנשים בסוד ויהי ערב ויהי בוקר, שהמשכן הוא דוגמת העולם. ויתכן שקדמו הנשים לפי שחוה קדמה ופתתה לאדם ורצו לתקן מה שנתעוות בחוה, לזה הביאו חח, שהחח הוא בזרוע והיא לקחה ואכלה ונתנה לבעלה, ונזם לפי שהריחה בפרי והיתה מריחה בפני בעלה כדי לחבבו בעיניו, וטבעת שהם באצבע שלקטה בהם, וכומז לפי שנזדווגה בנחש שנאמר הנחש השיאני, אז"ל עשה בי נשואין, וכומז כאן מקום זמה, ולא נזכר כאן עגיל כמו בכלי מדין שאמר עגיל וכומז, לפי שהעגילים הם באזנים ולא פרקום מעל אזניהם, לרמוז שלא פרקו עול מה ששמעו באזניהם במעמד הר סיני כמו שעשו ערב רב שפרקו מה ששמעו, כמו שכתבנו פרשת תשא, וגם עגיל הוא לשון עגל, לכך לא נזכר. ואמרו הנשים הם הביאו נזם שהוא דבר קל אנו נביא חח שהוא יותר כבד, הם הביאו דבר אחד אנו נביא ד', ח"ח נז"ם טבע"ת כומ"ז גימ' בהסתר, לרמוז על מה שעשתה בהסתר פנים. והנשים לא הביאו אלא זהב לבד, כי התכשיטים היו מזהב, לומר שהם לא היה להן חלק בעגל שהיה כולו מזהב. ולא הביאו זהב כמות שהוא אלא תכשיטין. ואפשר לומר כי אלו התכשיטין שלקחו ממצרים ה' נתן להם בשכר טרחם כמו שכתבנו פ' שמות ולא משל בעליהן שאין מקבלין צדקה מהנשים אלא דבר מועט לפי שגונבין משל בעליהן, כן צריך לומר שלא נתנו ממה שלקחו מביזת הים כי מציאת האשה לבעלה, וכן ביזת הים היא של אנשים שמתו שלא היו עמהם נשים, ואלו התכשיטין הם תכשיטי נשים, א"כ מוכרח הוא לומר שהם ממה שלקחו במצרים שאמר ושאלה אשה משכנתה ומגרת ביתה כלי כסף וכלי זהב, אבל האנשים הביאו זהב כמו שהוא שנאמר וכל איש אשר הניף תנופת זהב הביאו, ואמרו בפרקי ר' אליעזר נתן להן לנשים שכרן בעוה"ז שמשמרות ראשי חדשים ובעוה"ב שהם עתידות להתחדש כמו ראשי חדשים שנאמר המשביע בטוב עדיך, שהביאו עדים שהם התכשיטין והביאום בעין טובה ומן הטוב שהוא הזהב שנאמר בו טוב שנאמר וזהב הארץ ההיא טוב, ולא מכסף כי הם לקחו כלי כסף וכלי זהב ולא נתנו אלא מהזהב שהוא טוב מכסף, זהו המשביע בטוב עדיך, מה שכרם תתחדש כנשר נעורייכי, וביאור זה שאילו לא נתנו לא היו מתחדשות אלא בתחית האיש בו כלולה האשה שהיא עצם מעצמיו והיה צריך לנוסרה ולהביאה, אבל עתה זכו שהן מתחדשין שאינן בכלל האנשים אלא חדוש מחדש, מלבד הצלע שנלקחה מהאיש, כי נפרדה ממנו ותקנה מה שקלקלה בהבאת אלו התכשיטין כמו שאמרנו, לזה אמר שעתידין להתחדש בריה חדשה, ומשמרים ר"ח בעוה"ז כלומר משמרים החדוש פירוש שממתינין לו ולוקחים סימן מהירח שהיא מתחדשת בכל חודש, כי הג' מועדים הם כנגד שלשה אבות וי"ב חדשים כנגד י"ב שבטים שהיה צריך שיהיו מועדים כנגדם וכשחטאו בעגל נתן לנשים:
<b>וכל</b> איש אשר הניף תנופת זהב וגו'. כתב רבינו בחיי ז"ל, הזכיר בזהב לשון תנופה למעלה וחשיבות כי המתנדב הזהב ינופף ידו לעלוי נדבתו גם המקבלים אותה יפרסמוהו לפרסם מעלת המתנדב ע"כ. לזה אמר הניף תנופת, ב תנופות, א' שהוא ינופף ידו, ואחת שהמקבלים יפרסמוהו:
<b>וכל</b> אשה חכמת לב בידיה טוו, ודאי הטויה היא בידים לא ברגלים, ועוד מהו מטוה, יאמר ויביאוהו, אלא מיד כשהיו הנשים לוקחות התכלת לטוות היה סיוע אלהי שהיה נטוה מאליו והם מוצאים טווי לבד שהיו נותנין ידיהן, וזהו טוו ב' ווי"ן שכח אחר היה טוה עמהן. כמו המעשה של ר' חנינא בן דוסא שראה אבן אחת ובקש להעלותה לירושלים וסתתה וכיירה ולא היה יכול להעלותה שהיו שואלים ממנו ממון רב עד שנזדווגו לו ה' מלאכים בחשבו שהם בני אדם ואמרו לו תן לנו ה' סלעים ובלבד שתתן אצבעך עמנו נתן אצבעו עמהם ונמצאו עומדים בירושלים ובקש ליתן להם את הסלעים ולא מנאם נכנס ללשכת הגזית ואמרו לו מלאכי השרת היו. והיו מתחילין במין אחד ומוצאין המין האחר טווי והיו מביאין שניהם זהו ויביאו מטוה את התכלת ואת הארגמן את תולעת, לא אמר ואת תולעת אלא את, כשהיו מתחילין בתולעת השני היה נטוה ג"כ השש, זהו את תולעת השני ואת השש, ולזה טוו בלשון רבים, ומה שאמר וכל אשה חכמת לב שהיא חכמה באמון ידים לבד, ולזה לא אמר וכל אשה חכמת לב טוו בידיה, אלא חכמת לב בידיה, באמון ידים לא בטויה, ואז"ל וכל אשה חכמת לב בידיה טוו מכאן שאין ראוי להיות חכמה לאשה אלא בטויה ובצרכי הבית, ולזה מנעו האשה מלמוד התורה שנאמר ולמדתם אותם את בניכם, ול בנותיכם, כי האשה שהיא חכמה היא מתחכמת על בעלה ואין לבעלה נחת רוח עמה כי תהיה ערומה, כי לזה היתה כוונה אלהית שתהיה דעתה קלה, כי החכמה נתנה לאנשים ולא לנשים כי לא נאמר אשר נתן ה' חכמה בהן כמו שאמר באנשים שנאמר וכל איש חכם לב אשר נתן ה' חכמה ותבונה בהמה, אבל בנשים אמר וכל אשה חכמת לב בידיה טוו לבד:
<b>כל</b> איש ואשה אשר נדב לבם אותם להביא לכל המלאכה וגו'. שמעתי ממורינו ז"ל שהקשה ואמר אחר שאמר ויבאו האנשים על הנשים כל נדיב לבו הביאו חח וגו' וכל איש אשר הניף תנופת זהב וכל איש אשר נמצא אתו תכלת וארגמן ותולעת שני ושש ועזים ועורות אילים וגו' הביאו כל מרים תרומת כסף ונחושת הביאו וכל איש אשר נמצא אתו עצי שטים הביאו וכל אשה חכמת לב וגו' ויביאו מטוה וגו' והנשיאים הביאו וגו', מה חדש בזה הפסוק שאמר כל איש ואשה כבר הובא הכל, אלא אמר הוא ז"ל שהיו בהם בישראל אנשים ונשים שהיו מתאוים ואומרים הלואי היה לי והייתי מביא אני הכל לבדי, והקב"ה שהוא בוחן לבות חשב להם המחשבה כמעשה ואמר למשה כתוב כל איש ואשה אשר נדב לבם להביא, כל המלאכה הביאו, מעלה אני עליהם כמו שהביאו הכל כל הנדבה, זהו הביאו בני ישראל נדבה וגו', אף אנו נאמר עד"ז על פסוק וכל אשר נמצא אתו תכלת וארגמן ותולעת שני ועורות אילים וגו' הביאו, רש"י פירש ואמר או קתני ולפי דרכנו נאמר שמי שהביא תכלת ומתאוה להביא ארגמן או הביא ארגמן ומתאוה להביא תולעת שני וכן עורות אילים ואין לו מעלה עליו הכתוב כאלו הביאו, לז"א תכלת וארגמן בוא"ו העטף. וכן כולם:
<b>עוד</b> נאמר הביאו בני ישראל נדבה, שלא תאמר מה הביאו כל מה שהביאו אינו אחד מני אלף ממה שלקחו הם במצרים חוץ ממה שלקחו על הים ובבעל צפון כמו שכתבתי פרשת בא אל פרעה, כי ארז"ל שכל אחד הוציא ממצרים צ' חמורים נושאים כסף וזהב, א"כ מהו שכ"כ הוא משבחם ואומר הביאו הביאו, לזה אמר הביאו בני ישראל נדבה, על הנדבה לבד שהתנדבו כל הצורך לבד אני על זה משבחם ואומר הביאו הביאו, ואני נותן להם שכר, לזה כפל שאחר שאמר כל איש ואשה אשר נדב לבם אח"כ אמר הביאו בני ישראל נדבה, לומר על נדבת לבם לבד אני נותן להם שכר, שנאמר אוהבם נדבה (הושע י"ד) על הנדבה לבד אני אוהבם:
<b>ויאמר</b> משה אל בני ישראל, ראו קרא ה' בשם בצלאל. אמר משה אע"פ שכולכם חכמים מחוכמים עכ"ז הקב"ה בחר בו שעליו לשלם מה עשיתם בחור אביו שנהרג על קדוש השם. וכן אמרו במדרש בשעה שעשו ישראל את העגל עמד חור ונתן נפשו על הקב"ה אמר לו הקב"ה חייך כל בנים שיוצאים ממך אני מגדלם בשם טוב בעוה"ז שנאמר ראו קרא ה' בשם בצלאל. עוד אמר במדרש הנה אנכי בראתי חרש נופח באש פחם, בראתי חרש זה בצלאל שנאמר בו חרש וחושב, נופח באש פחם חטאו ישראל באש שנאמר ואשליכהו באש ויצא העגל הזה, בא בצלאל ורפא את המכה. משל לתלמידו של רופא שנתן רטיה על מכה אחת ונתרפא, והיו מקלסין אותו אמר להם רבו קלסו אותי שלמדתיו, כך היו הכל אומרים בצלאל בחכמתו עשה המשכן אמר הקב"ה אני הוא שבראתיו ולמדתיו שנאמר הנה אנכי בראתי חרש, לפיכך אמר משה ראו קרא ה' בשם וימלא אותו רוח אלהים בחכמה בתבונה וגו', א"כ הכונה באומרו ראו שלא יקנאו בו כי הוא חייב לו מצד שקדש אביו ש"ש, וכן מצד שבטו שקדש ש"ש וירד תחילה בים, זהו למטה יהודה, ולא יחשבו שבחכמתו עשה אלא הקב"ה נתן בו חכמה שנאמר וימלא אותו רוח אלהים רוח אותיות חור, בשביל חור אביו, בחכמה ובתבונה ובדעת, ולחשוב כנגד החכמה שהיא נקראת מחשבה, מחשבות כנגד התבונה שהיא הבינה שהיא כוללת המחשבות, מחשבות, מחשבת כתיב מ"ח שבת, מ"ח היינו חכמה, שבת היא נקראת שבת הגדול, לעשות בזהב כנגד דעת לחשוב מחשבות שהיה מקדיש אותו דבר שהיה עושה או אותו כלי במחשבה ובכוונה ידועה, שכל כלי וכלי היה מתכוין בעשייתו להיכן רומז ולמה הוא דוגמא, וכל כלי וכלי היה לו כונה ידועה כל אחד לבדו, לזה מחשבות:
<b>וכתב</b> מורי ז"ל, לחשוב מחשבות לעשות בזהב וגו', שמי שהוא בקי כשתבא לו שום מלאכה שמעולם לא עשאה עושה אותה קודם באבר או בבדיל עד שיראה מה צריך קודם שיעשה אותה בכסף וכ"ש בזהב, אבל בצלאל לא היה כן אלא מיד אחר המחשבה שהיה מצייר אותו דבר במחשבתו הנה עושה בזהב קודם, ואח"כ בכסף ואח"כ בנחושת, וכן בחרושת אבן ובחרושת עץ היה עושה קודם באבן ואח"כ בעץ. ולהורות נתן בלבו, כי יש אומנים שיודעים לעשות שאינם יודעים ללמד ולהורות לאחרים, אבל בצלאל היה בקי בכל, ע"כ:
<b>הוא</b> ואהליאב בן אחיסמך למטה דן. למה אתו אהליאב א"ר חנינא בן פזי אין לך גדול משבט יהודה ואין לך ירוד משבט דן שהיה מן הלחינות, ומה כתיב בו ובני דן, אמר הקב"ה יבא ויזדווג לו שלא יהיו מבזין אותו ושלא יהא בצלאל רוחו גסה עליו. לפי שהקטן והגדול הן שוים לפני הקב"ה ואין ממנין פרנס על הצבור אלא א"כ קופה של שרצים תלויה לו מאחוריו, וכדי שלא יתגאו אומר ועשה בצלאל ואהליאב וכל איש חכם לב אשר נתן ה' חכמה ותבונה בהמה, ארז"ל אפילו בהמה וחיה, ולא נתפרסם מכולם אלא בצלאל ואהליאב, ומה שאמרו ועשה ולא אמר מה עשה, ואמרו לדעת לעשות, ואח"כ אמר ויקרא משה אל בצלאל ואל אהליאב לקרבה אל המלאכה לעשות אותה משמע שלא עשה, א"כ מהו ועשה בצלאל ואהליאב אפשר לומר כששמע בצלאל שאמר משה וכל חכם לב בכם יבאו ויעשו את כל אשר צוה ה' את המשכן את אהלו ואת מכסהו ואמר את השלחן ואת מנורת המאור וגו' את מזבח העולה את קלעי החצר את בגדי השרד ועל כל דבר ודבר ועל כל כלי וכלי שהיה אומר משה היה בצלאל מצייר אותו במחשבתו, כי נשתבח בצלאל במחשבה שנאמר לחשוב מחשבות, על זה אמר ועשה בצלאל, שצייר במחשבתו כאלו עשה:
<b>ויבאו</b> כל החכמים העושים את כל מלאכת הקודש, את מלאכת הקודש לא נאמר אלא את כל מלאכת, מלמד שכל אחד ואחד היה יודע כל המלאכות, אלא משה קרא להם וראה בחכמתו מי שיש בו יותר חכמה באריגה שם אותו אורג ומי שיש לו יותר חכמה ברקימה עשאו רוקם וכל מלאכה ומלאכה, וזהו אומר איש איש ממלאכתו מאותה מלאכה שדנוהו עליה לא מקוצר ידיעתו במלאכה אחרת, זהו איש ממלאכתו אשר המה עושים, היל"ל אשר הוא עושה, אלא למה אמר עוד ממלאכתו לומר שמיד שהיו מתחילים המלאכה, המלאכה בעצמה היתה מלמדת אותם. ואין זה מן התימה שהרי אפילו בבהמות נתן בהם הקב"ה חכמה, כי ממי למדו המלאכה הם היו בחומר ובלבנים ולא ראו שום מלאכה אלא מחכמתו ית', וכמו שנתן לו חכמה באותה מלאכה כן נתן לו חכמה בשאר מלאכות:
<b>ויאמרו</b> אל משה לאמר, מאי לאמר. שמעתי שבאו ואמרו לו ישראל ברמיזה ובלחש, מרבים העם שהם ערב רב להביא ואם לא נקבל מהם יהיה איבה בינינו והם מביאים ברבוי רב שיספיק למלאכה אשר צוה ה' לעשות אותה, מה עשה משה צוה ויעבירו קול במחנה לאמר שאיש ואשה אל יעשו עוד נדבה ולא יביאו שום דבר, אז כששמעו דבר זה מיד ויכלא העם מהביא, ואולי יאמרו שיש שום חסרון בשביל שנמנעו, ואם היו מביאים היה יותר ריוח ויותר נעשה, לזה אמר והמלאכה היתה דים ששם ה' ברכתו לעשות והותר, ויותר לא אמר אלא והותר שהם הותירו. ובזה יתורץ למה הוצרך לומר והמלאכה היתה דים כבר אמר לעיל מרבים העם להביא מדי העבודה, ולא נהירא לומר לפי שערב רב לא שמעו לפי שמשה הקפיד בהם והקהיל עדת בני ישראל לבדם שלא היו מעורבים בע"ר, א"כ מי אמר לע"ר וכי דלטורין יש בישראל, ועוד שהענן מפסיק ביניהם מהיכן ידעו:
<b>או</b> נאמר ויאמרו אל משה לאמר מרבים העם להביא, שלא אמר מרבים העם מהביא, כי היה נראה שעינם צרה בשל אחרים והיה נראה כמונע רבים מלעשות מצוה, כי כוונתם להודיע שלא יביאו בחשבם שצריכין למלאכה, כדי להראות אמונתם כי באמונה הם עושים, ואף כי גם הם יחשבו באומד דעתם שאין די מה שהביאו ישראל, לזה והם הביאו ג"כ עוד נדבה, והיה זה ביום הכפורים וביום המחר לקחו סכום ידוע מהנדבה ועשו מלאכה ומהמלאכה שיערו שדי במה שהביאו זהב ממלאכתם אשר המה עושים, ויאמרו אל משה שאמרו לו כך וכך עשינו מכך וכך שלקחנו ומשם הבין משה שדי. וזהו ויאמרו לאמר מרבים, שמאמירתם הבין שמרבים, ומה עשה משה לא הכריז, שהיה נראה שעינו רעה בשל אחרים ח"ו, אלא הכריז איש ואשה אל יעשו עוד נדבה כלומר שלא יביאו שום דבר שנגמרה מלאכתו כמו הנשים שהביאו מטוה, מזה הבינו שדי במה שהביאו:
<b>והמלאכה</b> היתה דים לכל המלאכה, היל"ל והנדבה היתה דים או והתרומה היתה דים, כמו שאמר ויקחו את כל התרומה אשר הביאו בני ישראל. ואמר והמלאכה קרי ביה והמלכה שהיא כ"י כשהיא מתמלאת מן האל"ף נקרא מלאכה מלא כ"ה, בסיבתה היה הכל מתברך, וכו המלאכה בגימ' קו"ף אל"ף, קוף זה הקב"ה וא' הוא הנעלם שהוא המלה אשר לא יחסר בה:
<b>ויעשו</b> כל חכם לב את המשכן וגו'. כבר כתבתי פ' תרומה שאמר ויעשו כל חכם לב בלשון רבים, ואח"כ אמר ויחבר ויעש לולאות ויעש יריעות ויעש קרסי נחושת ויעש את הקרשים וגו' הכל בלשון יחיד, ולא כתיב מי העושה, לפי שהקב"ה אמר למשה וראה ועשה בתבניתם, אמר ועשה משמע שהוא יעשה, וכן אמר ואת המשכן תעשה, וכן בשאר הכלים אמר ועשית שלחן ועשית מנורה ועשית לולאות ועשית קרסים ועשית יריעות עזים ועשית את הקרשים, אח"כ אמר ככל אשר אני מראה אותך את תבנית המשכן ואת תבנית כל כליו וכן יעשו, אלא אמר לו למשה צריך שתשתתף עשייתך עם עשייתם, אתה עושה הרוחניות שהיא הכונה והם יעשו הגשמות, לזה אמר כאן ויעשו כל חכם לב דרך כלל שהיא על גשמות העשייה, אבל על עיקר העשייה שהיא על כוונת הכלים אמר ויעש סתם ולא פירש לפי שידוע הוא שאין בכל ישראל מי שיוכל לכוון כמשה. והתחיל מויחבר את חמש היריעות לומר שהעיקר הוא לחבר וליחד ולקשר להיות אחד וכה"א לחבר את האהל להיות אחד, ולזה ויעש סתם להורות על עיקר העשייה, ולזה תמצא שאמר פסוק ויעשו כל חכם לב י"ג פעמים ויעשו, י"ג היינו אח"ד להורות על האחדות:
<b>ויעש</b> בצלאל את הארון, הצווי היה בלשון רבים שאמר ועשו את הארון למה נתעסק בו בצלאל לבדו ולמה נזכר שמו ולא אמר ויעש כשאר הכלים שאמר בהם ויעש סתם, אלא בצלאל הוא משבט המלכות שהוא למטה יהודה והמלך צריך שיהיה לו ס"ת שיקרא בו שנאמר וכתב לו את משנה ס"ת וקרא בו וגו' לבלתי רום לבבו מאחיו, ואם לא יהיה עמו ס"ת לא תכון מלכותו שנאמר בי מלכים ימלוכו, לכך עשאו בצלאל לבדו, עוד למה נתעסק בו בצלאל לפי שראה ארו"ן במלואו אל"ף רי"ש וא"ו נו"ן גי' ש"ס הנשמ"ה, ובצלאל נשמתו מלמעלה שהיא בצל אל, לזה שת אל לבו לעשות, וכן בצלא"ל במלואו בי"ת צד"י למ"ד אלו"ף למ"ד גי' שת"י ללב"י, ע"ה, פירוש שעשאו בכונה. לרבי דצפורי שאמר שלשה ארונות עשה בצלאל ב' של זהב וא' של עץ שקע של עץ בתוך של זהב כיון שהעץ שהוא ה' ברבועו עולה ע"ץ כזה, חמשה פעמים י', י' פעמים ה' הרי ק', וה' פעמים ו' וששה פעמים ה' ס', סך הכל ק"ס הרי ע"ץ וסימן, ויורהו ה' עץ, ה' שהוא עץ יהיה בתוך היכלו שהוא ו' בתוך ה' שנאמר משבצות זהב לבושה, ושקע של זהב בתוך של עץ שהמשיך לו מן הבינה שהיה פנימה שנאמר מצפון זהב יאתה, ממה שהוא צפון ונסתר ולכך היה נתון פנימה והעץ באמצע כן הוא"ו נתונה בין ב' ההי"ן, ושם ב' לוחות שהם יו"ד וקוצה, א"כ היינו שם כ"ו הנשמה, שעולה ג' פעמים אר"ן אר"ן אר"ן, אח"ד, היינו ב' ארונות ועשאם ארון אחד, זהו כונת רבי יהודה במסכת יומא שאמר ג' ארונות עשה בצלאל פנימי של זהב אמצעי של עץ וכו' חיצון של זהב עשרה ומשהו, פנימי של זהב ח' וכו', רמז על הבינ"ה שהיא שמינית, אמצעי של עץ ט' רמז על הוא"ו ומשך הוא"ו שהוא תשיעי, וכן ע"ץ עי"ן ץ', עי"ן במלואה ק"ל שהוא רוכב על ע"ב ק"ל, כזה, יו"ד ה"י וי"ו ה"י ע"ב, י' י"ה יה"ו יהו"ה. ומלואם עולה ק"ל כזה, יו"ד, יו"ד ה"א, יו"ד ה"א וא"ו, יו"ד ה"א וא"ו ה"א הרי ק"ל. וק"ל וע"ב וכ"ו היינו רוכ"ב, וכן ברו"ך כ"ו ב"ר, כן כתוב בתיקונים. וצ' היינו צדיק יסוד עולם שהוא תשיעי, וחיצון עשרה שהיא כ"י שהיא עשירית, ומשהו רמז לאחדות אי"ן עם אנ"י זהו עשרה שהיא אנ"י ומשהו אי"ן שהוא נקרא אני, והוא כונת ר' יהודה וכוונת רבי דצפורי הכל אחד, אלא רבי דצפורי ממטה למעלה ור' יהודה ממעלה למטה, ואפשר שצריך לב' הכוונות, לז"א וצפית אותו מבית ומחוץ תצפנו. וצפית אותו מבית זו היא כונת ר' יהודה שהתחיל מפנימי של זהב ח', ומחוץ תצפנו היינו כוונת ר' דצפורי שהתחיל מחוץ שאמר שקע של עץ בתוך של זהב:
<b>ויעש</b> את הכיור נחושת במראות הצובאות, אלו הנשים שהיו חפצות לבא לאהל מועד לשמוע ד"ת או להתפלל, כמו שתרגם דאתיין לצלאה והיו מתביישין שלא יראו אותם האנשים מה עשו עשו מראות וע"י אותם מראות היו רואין כל מה שבפנים. ורצו לעשותם מברזל הנדיי שמראה דבר הקטן גדול וכאשר ראו שאין שום ברזל נשמע בנדבה וגם ידעו שהברזל הוא שנאוי להקב"ה כמו שנבאר סוף הפרשה, עשו אותם מנחושת קלל. ולא עשאום מזכוכית לפי שישבר בנסיעתם וחנייתם, ופירוש הצובאות אשר צבאו פתח אהל מועד, החפצות שחפצו, תרגום יחפוץ וצבי, וכן בדניאל ודי הוה צבי הוה קטל, זהו אשר צבאו פתח אהל מועד שרצו לבא, או להתפלל כמו שתרגם אונקלוס, או לשמו ד"ת מפי משה, או כמו שאמר החכם ר' אברהם ן' עזרא ז"ל, כי הנשים האלה שהתנדבו המראות היו פרושות וסרו מתאוות העולם והיו עובדות השי"ת ונתנו מראותיהם נדבה. ומה שאמר אשר צבאו כי היו באות להתפלל ולשמוע כמו שתרגם אונקלוס. הכיור היה נתון בין אהל מועד ובין המזבח והיה מפסיק עליהם שלא יראי, לזה עשה משה הכיור מאותן המראות כדי שממנו יראו כל מה שבפנים. ולפי המדרש פירוש צובאות שהעמידו צבאות ע"י, וע"י שרתה השכינה על ישראל, שאין השכינה שורה פחות מס' רבוא וע"י נתרבו שנאמר יצאו כל צבאות ה', קרא אותם צבאות ה' לפי ששרתה עליהם שכינה, כמו שכתב רש"י ז"ל והוא מהמדרש, ז"ל, בנות ישראל היו בידם מראות שרואות בהם כשהם מתקשטות ואף אותן לא עכבו מלהביא לנדבת המשכן, והיה משה רואה ומואס בהם מפני שעשויין ליצה"ר, א"ל הקב"ה קבל שאלו חביבין עלי מן הכל שעל ידיהם העמידו הנשים צבאות רבות במצרים שהיו בעליהן יגעים בעבודת פרך והיו הולכות ומוליכות להם מאכל ומשתה ומאכילין אותם ונוטלות המראות וכל אחת רואה עצמה עם בעלה במראה ומשדלתו בדברים לומר אני נאה ממך ומתוך כך מביאות בעליהן לידי תאוה ונזקקות להם ומתעברות ויולדות שם שנאמר תחת התפוח עוררתיך וגו' ע"כ. והקשה רבינו בחיי ז"ל למה לא דרשו כן בכומז כמו שדרשו במראות והיה לו למשה רבינו למאוס בו יותר, והוא ז"ל תירץ כי שם נתערבה כל הנדבה וכאן נעשה כלי מיוחד. עוד י"ל ששם נתך אבל כאן נשאר כמו שהוא בעין לזה מאס בהם, ואפשר שהניחם כמו שהם כדי שכשתראה עצמה שם תשתוקק לבעלה אולי יבא לזכרונה להתפלל עליו לה' שיתן לה זרע הגון, ששם מקום התפלה, לזה אמר פתח אהל מועד אף כי לא היה נתון פתח אה"מ אלא בין אה"מ ובין המזבח:
<b>וכתב</b> רקנאטי ז"ל צריך הכהן לראות בשעת זריקת הדם האיש והאשה המתכפרים בקרבן ובעבור שאסור להסתכל לכן עשו הכיור במראות הצובאות, כי כשהכהן מקריב קרבן נשים מסתכל בכיור ורואה בו פרצוף אשה המביאה הקרבן:
<b>ויעש</b> את החצר לפאת נגב תימנה מאה באמה עמודיהם עשרים ואדניהם עשרים נחושת, ולפאת צפון מאה באמה עמודיהם עשרים ואדניהם עשרים נחושת, הפסוק כולו מיותר שהיל"ל וכן לפאת צפון, אבל בא לומר שצריך לעשות לשם כל מקום ומקום, וכן נאמר פ' תרומה ששם הוא הצווי ועשית את הקרשים למשכן לפאת נגב תימנה עשרים קרש וארבעים אדני כסף וגו', ולצלע המשכן לפאת צפון עשרים קרש וארבעיה אדנים כסף וגו', ולא אמר וכן לפאת צפון לכוונה הנזכרת:
<b>וכל</b> היתדות למשכן ולחצר סביב נחושת, בא לומר אע"פ שדרך היתדות לעשותם מברזל אך הברזל הוא שנאוי לפני המקום שהוא זיונו של עשו והוא כלי מלחמתו ומתגאה בו ונאמר ואת עשו שנאתי, את לרבות כלי זיונו שהוא חרבו, כמ"ש על פסוק ותקח צפורה צור ולא סכין ע"ש, לזה בא לומר דלא מבעיא היתדות של המשכן אלא אפילו של החצר היו נחושת:
<b>גימטריאות</b>
<b>תנופת</b> זהב לה', תנ"ו פ"ת לעניים ונחשב לכם כאלו נתתם זהב לה':
אשר נמצא אתו עצי שטים, ס"ת ראוי"ם, כלומר ראוים לתת לנדבה:
בידיה טוו ויביאו מטוה, ר"ת למפרע מוטב שהביאו מהמוטב:
לב בידיה טוו, ר"ת למפרע טבל, שהיו טובלות לעשות בטהרה ולא בטומאה, וכן בידיה טוו ויביאו מטוה את התכלת, ר"ת בטומאה, ר"ל טבלו מפני הטומאה:
שמן למאור בשמים, אם אתה נותן שמן להאיר, בשמים כלומר יושב בשמים יאיר נשמתך שנאמר נר ה' נשמת אדם:
למאור, למה אור וכי הקב"ה צריך אור:
לעשות, לעשת כתיב לומר שהם לא עשו אלא בסייעתא דשמיא:
אשר נתן ה' חכמה ותבונה בהמה, לומר לפי שעשו עצמן כבהמה זכו להיות חכמים ונבונים, וכה"א אדם ובהמה וכו':
נדבה בבקר בבקר, כל המביא נדבה בעולם הזה זוכה להביאה לעולם הבא שנקרא בקר שנאמר נפשי לה' משומרים לבקר:
איש איש ממלאכתו. הקב"ה שנקרא איש סייע במלאכה:
והותר, אותיות תורה שהיו עוסקים בתורה תחילה והנותר מהיום היו עוסקים במלאכת המשכן, מכאן שאין מבטלין ת"ת אפילו לבנין בה"מ:
ופניהם איש אל אחיו, ס"ת שלום, רמז על המלאכים שנאמר עושה שלום במרומיו:
כרכבו, גימ' רמ"ח כנגד איבריו של אדם שהמזבח מכפר עליהם:
במראות הצובאות, לפי שעל הכיור היה מצוייר עליו מעשה מרכבה ולזה נקרא כיור לשון ציור וכיור:
<b>פרשת</b> <b>פקודי</b>
<b>אלה</b> פקודי המשכן משכן העדות. מה שהתחיל באלה ואמר המשכן משכן ב"פ, יובן באותו מאמר שמביא הזוהר פ' פנחס דחד חכים שאל תלת בעיין וחד מנהון דאמרין דיתבני מקדש אחרא והא לא הוו למבני אלא תרין זמנין בית ראשון ובית שני בית שלישי ובית רביעי לא תשכח באורייתא וכתיב גדול יהיה כבוד הבית האחרון מן הראשון כו' והרשע לא רצה לשמוע נעשה גל של עצמות, וא"ר אבא מלה דא דשאל ההוא רשע אנא שאילנא לאליהו, אמר דבמתיבתא אסתדרו קמי קב"ה דכד נפקו ישראל ממצרים בעא קב"ה למעבד לון בארעא כמלאכין קדישין לעילא ובעא למבני לון ביתא קדישא ולנחתא ליה מגו שמי רקיעין ולנטעא לון לישראל נציבו קדישא כגוונא דדיוקנא דלעילא הה"ד תביאמו ותטעמו בהר נחלתך באן אתר מכון לשבתך פעלת ה' ההוא דפעלת אנת ה' ולא אחרא, מכון לשבתך פעלת דא בית ראשון מקדש ה' כוננו ידין דא בית שני, ותרווייהו אומנותא דקב"ה אינון. ומדארגיזו קמיה במדברא מיתו ואכנס לון קב"ה לבנייהו בארעא ואוליפו עובדיהון וביתא אתבני על ידא דבר נש ובג"כ לא אתקיים, ושלמה הוה ידע דעובדא דבר נש לא אתקיים ועל דא אמר אם ה' לא יבנה בית שוא עמלו בוניו בו דהא לית ביה קיומא. ביומי דעזרא גרם חטאה ואצטריכו אינון למבני, ולא הוה ביה קיומא, ועד כאן בניינא קדמאה דקב"ה לא הוה בעלמא דכתיב בונה ירושלים ה' הוא ולא אחרת, ובנינא דא אנן מחכאן ולא בניינא דבר נש דלית ביה קיומא כלל ע"כ. לזה אמר אלה כלומר בשביל אלה שאמרו אלה אלהיך ישראל, פקודי כמו וביום פקדי ונתמשכן ב"פ ע"י אדם שנעשה בנין משכן שאין לו עמידה והוא כמו פקדון שאינו קבוע, א"כ אלה פקודי שנפקד עליהם עון אלה לזה היה כמו משכון, משכן העד"ת גימ' עם ב' מלות נשים ע"ז, כלומר בית שני שנתמשכן היה בעון שנשאו נשים עוע"ז. עוד משכן משכן שנתמשכן הבית ונתמשכנו הם גם כן כי היו בני חורין ממה"מ ובעון אלה נתמשכנו, אלה פסל את הראשונים שהיו עתידין ליבנות ולא אתבניאו בעון אלה:
<b>עוד</b> בזוהר אלה פקודי המשכן, ת"ח בההיא שעתא דעבידתא דמשכנא אתעביד הוה סטרא אחרא אזיל ושט ולא יכיל לאסטאה, ולא הוה אשכח עילא על מהימנותא דאומנין עד דקב"ה כפיף ליה לקמיה דמשה דאיהו עביד אומנותא דמהימנותא בעל כרחיה וסליק ממהימנותא דילהון לגבי כולא ורזא דא דכתיב אלה פקודי המשכן, אלה כד"א גם אלה תשכחנה, וכתיב אשר פקד על פי משה דתמן אתמנו ואתפקיד עד דאתעביד חושבנא דבי משכנא קמי משה וישראל כלהו ע"כ, א"כ אלה פקודי המשכן לפי זה הוא, אלה שהוא סטרא אחרא פקודי אתמני ואתפקד עד דאתעביד חושבנא, עשה פירוש פקודי לשון מנוי:
<b>עוד</b> בזוהר באתרא אחרא דאיתא חושבנא לית תמן ברכתא ועל דא אצטריך לצלותא דמשה דישרי עליה ברכאן דכתיב ויברך אותם משה, פתח ואמר קום לך צרפתה הנה צויתי שם אשה לכלכלך וכו', מה כתיב ותאמר חי ה' אם יש לי מעוג כי אם מלא כף קמח והא הכא מדידו הוה בההוא קמחא דהא הוה בר ממלא כף מלא כף הוא מדידו דיליה ואתחזי דלא שריין ביה ברכאן הואיל וקאים במדה וכתיב כד הקמח לא כלתה כדבר ה' אשר דבר ביד אליהו, וכי אם ההוא קמחא דקיימא במדידו דהוה מלא כף לא פסק מיניה ברכאן בגין מלה דאליהו דכתיב כד הקמח לא תכלה וכתיב כד הקמח לא כלתה, משכן העדות אע"ג דקיימא בחושבנא הואיל ואתפקד על ידא דמשה כ"ש וכ"ש דשריין ביה ברכאן. ועל דא כתיב אלה פקודי המשכן אשר פקד על פי משה, אע"ג דאית ביה חושבנא דאתמר פקודי הואיל ואתפקד על פי משה לברכאן קאי, על פי משה אתתקן ואתפקד בכולא, בגין דאתמר למשה פקד פקדתי אתכם שתי פקידות פקידה אחת דאיהו קול דאפיק לההוא דבור ועביד ליה פקידה לאפקא מן גלותא והשתא פקידה אחרא לאמשכא קדושה וברכאן מעילא לתתא ע"כ:
<b>ודע</b> והבן שהמשכן נסע ונסתלק ז' סלוקין, אמר נעשה במדבר במשכן שעשה משה מאהל יריעות, אחר כך באו לגלגל י"ד שנה והוקם שם שלש מאות ושבעים שנה חסר אחד כן מצאתי כתוב, אחר ג' סלוקין באו לנוב, אח"כ באו לגבעון הרי חמש סלוקין והוקם בנוב ובגבעון נ"ז שנה, אח"כ באו לירושלים ונבנה ב"פ, א' ע"י שלמה ואחד ע"י עזרא, הרי ז' סלוקין. כנגדו ז' סלוקין שמסתלקת הנשמה כשיורדת לבא לזה העולם לשכון בגוף החומרי. וזה נגלה לי בחלום ליל שבת שופטים שנת השנ"ז ליצירה, ראיתי בחלומי נשאלה שאלה בישיבה, הנשמה היא רוחנית בתכלית הדקות והיא חלק אלוה ממעל איך אפשר שתזדווג בגוף נגוף בעל חומר וצורה, ומה שייכות יש לה שתעמוד שם בו זמן קצוב ולמה, והשיב המשיב שזהו סוד ואלה המלכים אשר מלכו וגו', שיש ז' מדרגות זו למטה מזו וכל אשר יש לה עביות יותר ממה שלמעלה ממנה מסתלקת הנשמה ויורדת לשכון באותה מדרגה עד שתקבל העביות של אותה מדרגה, אח"כ אמר וימת בלע וימלוך תחתיו, המיתה היא הירידה שיורדת מאותה מדרגה ומולכת במדרגה שלמטה ממנה, ואחר שנתלבשה וקבלה העביות של אותה מדרגה יורדת למטה ממנה, והירידה שיורדת שהיא נקראת מיתה כמ"ש היא נקראת סוד הגלגול כאז"ל, והמלוכה שמולכת נקראת סוד העבור, וכן יורדת מבלע ליובב ומיובב לחושם ומחושם להדד וכן עד מדרגה אחרונה שהיא הדר, שאחר שקבלה העביות של שבעה מדרגות יכולה לקבל החומריות של הגוף שהוא הדר שיכולה לדור שם על ידי בחירה ורצון ע"י רחמים ודין שהם נקראים יצה"ט ויצה"ר, זהו קיץ וחורף יום ולילה, זהו בת מטרד שהיא טרודה שם, בת מי זהב ע"י רחמים ודין על ידי זכר ונקבה, ועל אלו ז' מדרגות נאמר וז' עדנין יחלפון עלוהי ויושבת בזה הגוף עד עדנים שהם שבעים שנה, וכל עשר שנים עולה במעלה, עשר שנים ראשונים שהן סוף העביות והעכירות עיר פרא אדם יולד, ועשר שנים יתחייב במצות, ועשר שלישיים יהיה במדרגת אדם, ועשר רביעיים בן מ' לבינה ועולם ומזכך חומרו עד הדרגה שביעית, וכל זה הוא עד שתקנה פרצוף ותהיה לעצמה, ואחר שקנתה פרצוף עולה על דרך ז' המדרגות דרך מסעיה ועולה ופושטת פרצוף אחד ומתלבשת בפרצוף אחר יותר זך, וכן עד מדרגה ז' שיכולה לעמוד לפני בוראו, זהו מה שראיתי, ולא נאמר למה אלו השמות יובב חושם הדד גו'. וכן גם כן במשכן היה ז' סלוקין כמ"ש, והראשון יותר זך שהיה מיריעות והיה ע"י בצלאל והיה בן י"ב שנה, אח"כ נבנה בנין ואהל ואח"כ נעשה כולו בנין בכותל ותקרה ונבנה מאליו שנאמר אבן שלמה מסע נבנה, אח"כ נעשה ע"י עזרא שנבנה בתכלית העביות, שנבנה בצער גדול שנאמר ואנחנו עושים במלאכה חצים מחזיקים ברמחים וחצים וגו' מעלות השחר ועד צאת הכוכבים, ולזה היה ע"י עזרה עזר ה', וחסרו ה' דברים וכתבו עליהם שטנה לבטל הבנין, רמז למדרגה אחרונה שבנסיעת הנשמה שהיא בתכלית העביות והחומר:
<b>ובמדרש</b> תנחומא פירש הז' עדנין בענין אחר ז"ל, באותה שעה מתחלפין עליו ז' עולמות, עולם ראשון דומה למלך שהכל שואלים בשלומו ומחבקים ומנשקים אותו כשהוא בן שנה עולם ב' דומה לחזיר שהוא שוגה באשפות כך הולד שוגה בצואה. כשהוא בן שנתים עולם ג' דומה לגדי שהוא מרקד לכאן ולכאן במרעה כך התינוק מתענג לפני אביו ואמו מרקד לכאן ולכאן והכל שמחים בו. כשהוא בן ה' שנים עולם רביעי דומה לסוס, כשם שהסוס רץ ומשתבח כך הנער משתבח בבחרותו ובעלומיו. כשיגיע לפרקו כשהוא בן י"ח עולם ה' דומה לחמור שנותנים עליו אוכף כך בני אדם נותנים עליו אוכפו אשה ומוליד בנים ובנות וחוזר והולך לכאן ולכאן להביא מזון לפרנס בניו ובנותיו ונותנים עליו משא והוא מעומס מבנים ובנות. כשהוא בן מ' שנה עולם ששי הוא דומה לכלב שהוא מרקד לכאן ולכאן נוטל מזה ונותן לזה ואינו מתבייש. כשהוא בן שבעים עולם ז' דומה לקוף שנשתנה צורתו ודמותו מכל הבריות ע"כ זהו בזקני עמי הארץ שנאמר עליהם וטעם זקנים יקח, אבל זקני תורה כל זמן שמזקינים דעתם וחכמתם מתוספת בהם, שנאמר עוד ינובון בשיבה וגו', ועולים במעלת הסולם עד למעלת המלאכים והשרפים שהן יותר מהמלאכים שנאסר ונתתי לך מהלכים בין העומדים האלה וכתיב שרפים עומדים וגו':
<b>ודע</b> והבן שהאומנים היו ארבעה וכל אחד עשה כפי מדרגתו, כל איש חכם לב העושים במלאכה עשו בבחינת העשייה, ואהליאב עשה בבחינת היצירה, ובצלאל בבחינת הבריאה, ומשה בבחינת האצילות כפי הכוונה, כמו שכתבתי בפרשת ויקהל, וכן וכל חכם לב עשו בבחינת הגוף, ואהליאב בבחינת הנפש, ובצלאל בבחינת הרוח, ומשה בבחינת הנשמה, עליהם אמר הנביא כל הנקרא בשמי, זה משה שקרא שם על כל דבר ודבר וחתמו בשם ה, שלזה יש י"ח פסוקים כאשר צוה ה' את משה, שנתן חיות לכל דבר ודבר בה' שהוא ממית ומחיה לכל, שנאמר ואתה מחיה את כולם, ולכבודי בראתיו זה בצלאל שלא נברא אלא לעשות המשכן ועשאו בבחינת הבריאה, יצרתיו זה אהליאב שעשאו בבחינת היצירה, אף עשיתיו זה כל איש חכם לב שעשאו בבחינת העשיה, עשיה גימ' שכינה, וכן ובצלאל בן אורי בן חור "עשה "את "כל "אשר "צוה "ה' "את "משה ר"ת בגימ' הבריאה יתרי שהיא הנשמה, אהליאב בן אחיסמך גימ' רמה עם ה' מלות, צרף עמו ה"ס שהוא היה למטה דן שהוא אמצע הכנוי עולה בגימ' יציר, ושאר כל חכם לב היו בבחינת העשיה שהיא שכינה כמו שאמרתי, לזה נקראו חכם לב כי לב הוא השכינה שנאמר ויתעצב אל לבו, זאת אשיב אל לבי, צור לבבי, והיא נקראת צור, הנני עומד לפניך על הצור, א"כ מכאן מבואר שהיה המשכן כנגד כל העולמות כולם, לזה אמר ועשו לי מקדש ושכנתי בתוכם ר"ת בגי' אבי"ע ע"ה, לזה אמר בתוכם ולא אמר בתוכו, הזהירם שיעשוהו ויזהרו בעשייתו בארבע בחינות שהם אצילות בריאה יצירה עשיה, ר"ת אבי"ע. ואתו אהליאב, פירש מה היתה מלאכתו ואמר חרש וחשב ורוקם, לפי שהיה בבחינת היצירה והציור, אבל בצלאל לא פירש מלאכתו לפי שהיתה דקה מן הדקה שהיא בחינת הבריאה שהיא בחינת הרוח, וכן בריאה גימ' רוח, ואע"פ שכל אחד עשה בחינתו כפי קבלת נשמתו עכ"ז בעשיית אותה בחינה היה לו בה כללות הג' בחינות של אבי"ע אלא שלא היה גובר וגומר אלא אותה בחינה כפי קבלת נשמתו, כי נשמתו של משה רבינו ע"ה היתה מן האצילות א"כ ודאי שבחינת האצילות גוברת וגומרת, וכן בצלאל היתה מן הבריאה גומרת, וכן אהליאב היתה מן היצירה בחינת היצירה גוברת, עכ"ז היה עם כל אחד ואחד הג' בחינות, לזה אמר כאן שלשה דברים חרש וחושב ורוקם מלבד בחינתו שהן ארבעה, לזה אמר ד' דברים שאמר בתכלת ובארגמן ובתולעת השני ובשש, ומשה על הכל שהיה בכונתו נותן חיות ונשמה באותו דבר כמו שאמרנו, וכן בזוהר ז"ל ע"י דבצלאל איהו עביד אומנותא ומשה אתקין כולא לבתר, משה ובצלאל כחדא הוו משה לעילא בצלאל תחותיה סיומא דגופא כגופא ע"כ:
<b>ויהי</b> זהב התנופה, אחר שנעשה בו המשכן ובית המקדש לזה אמר העשוי למלאכה זו מלאכת המשכן, בכל מלאכת הקדש זה בית המקדש, אחר כן היה לו לזהב הויה ורוממות ועלוי, זהו ויהי זהב התנופה תרגום תנופה ארמותא. ובזוהר אמר כל זהב העשוי שנעשה בו העגל שנאמר אשר עשה אהרן למלאכת הקודש בא זהב של מלאכת הקודש וכפרה עליו. עוד כל הזהב העשוי הנעשה מאליו, לפי שא"א ע"י בני אדם להלביש על העץ כמו על הקרשים ועל המשכן ועל המזבח אלא על ידי מסמרים וברזל לא נזכר לא במשכן ולא במקדש, כי בארון אז"ל שעשה ג' ארונות כו', אמר וירקעו את פחי הזהב וגו', אבל בשאר צפויים לא נאמר כיצד ציפו, לזה אמר העשוי שנעשה מאליו, וכן אמר בזוהר ז"ל ת"ח בשעתא דכולהו אומנין שרו למעבד אומנותא ההוא עובדא ממש דשראן איהי אשלימא מגרמה אינון שראן ואיהי אשלימא עבידתא, וכד אתבני בי מקדשא כל עבידתא דאתעביד איהי מגרמא אתעבידא אומנין שראן ועבידתא אתחזיאה לון למעבד ואתרשימא קמייהו ואשתלמת איהי מגרמה והא אוקמוה דכתיב והבית בהבנותו וגו' כאשר יבנוה לא כתיב אלא בהבנותו דאיהו אשתלים מגרמה ע"כ. הרי בפירוש שהמשכן וביה"מ נעשו מאליהן, אמר העשוי למלאכה שהוא המשכן, בכל מלאכת הקדש זה ביה"מ:
<b>עוד</b> אמר בזוהר שהקב"ה נסתכל בזהב שנעשה למשכן וכפר להם על הזהב שהביאו לעגל, ויהיה פירוש הפסוק כן כל הזהב העשוי למלאכה שהיא מלאכת העגל בכל מלאכת הקודש כשנעשה ממנו מלאכת הקודש, ויהי זהב התנופה כתרגומו ארמותא, לזה נתרומם ונתעלה זה הזהב על זהב העגל ונתכפר להם:
<b>עוד</b> כל הזהב, לפי שהזהב לא נתפרש בפרשת ויקהל כמה זהב הביאו שאמר שם כל נדיב לב וגו' הביאו חח ונזם וטבעת וכומז כל כלי זהב וכל איש אשר הניף תנופת זהב לה', ולא פירש כמה הביאו וכאן לא פירש במה הוציאו אותו כמו שפירש הכסף שאמר וכסף פקודי העדה מאת ככר ואלף ושבע מאות וחמשה ושבעים ופירש במה הוציאוהו שאמר ויהי מאת ככר הכסף לצקת את אדני הקודש וגו', ואת האלף ושבע המאות וחמשה ושבעים עשה ווים, לזה אמר כל הזהב כל זהב העולם לא היה מספיק למלאכה אחת כמו הכפורת שהיה עוביה טפח ואמה וחצי רחבה ואמתים וחצי ארכה, זהו למלאכה, כ"ש בכל מלאכת הקודש שהם שאר מלאכות כגון הארון והקרשים והמזבח ושאר הכלים כל מלאכת הקודש הכל היה מזהב, כי הזהב שהביאו היה תשע ועשרים ככר ושבע מאות ושלשים שקל לבד והשאר מאין בא, לזה אמר ויהי שהיה לו הויה וברכה וגדולה ורוממות כי לזה נברא, ולזה יש רביע על זהב התנופה להורות שנתעלה ונתברך, ואינו דבק עם תשע ועשרים ככר, ולפי שהמביא זהב מרים ידו לומר שהביא דבר חשוב מה שאין כן במביא כסף או נחושת, לזה קצר בזהב והאריך בכסף ובנחושת, לומר שהן חביבין לפני הקב"ה יותר מן המביא זהב, ובאו השקלים והככרים של הכסף בכיון שהככרים הם מאה והשקלים הם אלף ות"ש חמשה ושבעים, שבע מאות חמשה ושבעים גימ' תשע"ה, והאלף בזה הוא עשר הרי מאה ועשר שהם סוד היחוד באי"ק, מה שאין כן בזהב שהעני מיחד ה' תמיד, וכן עני במ"ק אחד. עוד בזוהר כל הזהב העשוי, מעת שנתנו ישראל הזהב לא נחשב להם שנתנו זהב אלא כאלו נתנו כלי עשוי, ז"ל, כל הזהב העשוי מההיא שעתא דיהבו ליה ישראל והוה עשוי ואתקן מקדמת דנא:
<b>וכסף</b> פקודי העדה, אע"פ שממנו נודע מנין ישראל ובמקום שיש מנין עין הרע שולטת בו, כאן שהוא מסטרא דימינא ומסטרא דימינא אתיין כל ברכאן לעלמא ועל דא אתמני כהנא דאיהו מסטרא דימינא לברכא, כן פירש בזוהר. א"כ פירוש הפסוק וכסף הואיל והוא כסף שהכסף הוא בימין, אע"פ שהוא פקודי העדה, ועוד שזה המנין היה מתוך חבה שאצל הקב"ה שנאמר עליו מי מדד בשעלו מים ושמים בזרת תכן וגו', כ"ש שמנין ישראל ידוע לפני הקב"ה, אלא מתוך חבה מונה אותם בכל שעה, ודבר שיש בו חבה לא יש בו עין הרע, ויהיה פירוש כסף כמו נכספה וגם כלתה נפשי שהוא לשון השתוקקות וחבה, ולזה וכסף פקודי העדה, ועוד שלא בא מנין על מנין כמו שאמר פרשת תשא שהיו נותנים מחצית השקל וכשהיו מונין לא היו מונים החצאים אלא השקלים שלמים, זהו אומר בקע לגלגולת מחצית השקל בשקל הקודש לכל העובר, פירוש עובר יותר שהוא יותר מן הפקודים שנותנים חצי ומונין שלם, ועוד שנעשו מהם האדנים שהם יסוד המשכן, זהו ויהי מחת ככר הכסף לצקת את אדני הקודש וגו', א"כ מכל אלו הבחינות לא יש עין הרע:
<b>ומן</b> התכלת וארגמן. הפסוק כפול ומיותר, שאמר ועשו בגדי שרת ואח"כ אמר ויעשו את בגדי הקודש אשר לאהרן, ועוד קודם אמר עשו בגדי שרד ולח אמר את בגדי השרד ואח"כ אמר ויעשו את בגדי הקודש, ועוד מהו בגדי שרד היל"ל בגדי שרד לשרת, כל זה יובן ממאמר הזוהר ז"ל, מגו נהורא נפק חד נציצו דנציץ ואנהיר בגו אספקלריא נהורא, וההוא נציצו נהיר מכל גווניה דנהרין ואקרון ארגמן, וכד בטש האי ארגמן בההוא נהורא חשוכא כדין נפק חד נציצו אחרא דלא שלים ואתערבו דא בדא ואינון הוו לבושי קודשא דאתלבש בהן מיכאל כהנא רבא וכד אתלבש בהו באינון לבושי יקר כדין עאל לשמשא בקודשא, ועוד אי לא לביש במלבושין אילין לא עאל לקודשא כגוונא דכהנא רבא לא עאל לקודשא עד דאתלבש באילין לבושין בגין לעאלא לקודשא. ובגין דנפקו מרזין עילאין ואינון כגוונא דלעילא אקרון בגדי שרד בגין דאשתארו מאילין לבושין עילאין בגין דהוו ממה דאשתאר מנהורין וזיוין עילאין דתכלת וארגמן גוונין דרזא דשמא קדישא דאקרי שמא שלים הויא אלהים, ודא איהו רזא דאתלבשא כהנא רבא למיעל למקדשא, תולעת שני אינון גוונין סומקא, ותכלת וארגמן דאיהו כליל בכל אינון גוונין ומיגו דאיהו אתלבש בהו בלבושין דגוונין אילין הוה עאל לגו ולא דחיין ליה לבר ע"כ. עם זה יובן פירוש הפסוק ומן התכלת כבר ידעת כי גוון התכלת הוא בכ"י, לז"א מגו נהורא חד נפק חד נציצו כליל מכל גוונין דנהירין ואקרון ארגמן זה רמוז בת"ת שהוא מחסד ופחד, וכן אמר בסוף המאמר תכלת וארגמן גוונין דרזא דשמא קדישא דאקרי שמא שלים הוי"ה אלהים, לז"א התכלת והארגמן ותולעת השני, בה' הידיעה אמר אינון גוונין סומקין הוא הדין שבא לה מן הפחד עשו בגדי שרד הם המלבושין דאתלבש שהוא מיכאל כהנא רבא שהיו מכוונין בעשיית לבושין תתאין לעשות לבושין עילאין להלביש למיכאל, לזה אמר עשו בגדי לא את בגדי, ובלבושין של אהרן את בגדי הקדש אשר לאהרן לפי שהן טפלה למה שלמעלה מהם שהם לבושין של מיכאל, ואמר בלבושין של מיכאל לשרת בקודש שהוא משרת במקדש של מעלה שהוא קודש ודאי, אמנם למטה נאמר השוכן אתם בתוך טומאתם, לזה לא נאמר בלבושין של אהרן לשרת בקודש, ואמר בגדי השרד שהם משרדים ומורידים קדושה למה שלמטה מהם, וכן ויעש את האפוד ויעשו את החושן ויעשו את מעיל האפוד ויעשו את הכתונת הכל בה"א הידיעה לומר שהיו מכוונים בכל דבר ודבר לעשות אחר רוחני להלביש לכהן עליון ואח"כ הגשמי להלביש הכהן התחתון שהוא אהרן. וכן אר"ש הני מאני דלבושין דכהנא כולהו רזא עילאי איהו למהוי לבושי דלתתא כגוונא דלעילא:
<b>ותכל</b> כל עבודת אהל מועד. היל"ל ויכלו החכמים ולהחזיק להם טובה מאחר שטרחו ועשו, אלא אמר ותכל לומר שכלתה מאליה כמו שאמרנו, וביום הכפורים ירד משה ועשו בו ביום נדבה והביאוה בב' בקרים והתחילו במלאכה בי"ג בתשרי ונשלמה בכ"ה בכסלו, וכן ותכל בגי' בכ"ה בכסליו נגמרה סר"פ' שע"י בשר ודם א"א להשלימו לא בשנה ולא בשנתים, לזה נקראת משכן העדות שהכל מעידין עליו שנעשה בסיוע אלהי. וכן אמר במדרש א"ר חנינא בכ"ה בכסלו נגמרה מלאכת המשכן ונעשה מקופל עד א' בניסן והיו ישראל מרננין על משה לומר למה לא הוקם המשכן מיד שמא דופי אירע בו, והקב"ה חשב לעכב שמחת המשכן עד חודש שנולד בו יצחק, ומעתה הפסיד כסליו שנגמרה בו מלאכה א"ל הקב"ה עלי לשלם לו מה שלם לו חנוכת חשמונאי:
<b>ותכל</b> כל עבודת ויעשו בני ישראל ככל אשר צוה ה' את משה כן עשו. יש לשאול אחר שכלתה כל העבודה מה נשאר עוד לעשות שאמר ויעשו בני ישראל, ועוד בני ישראל לא עשו שום דבר אלא הביאו הנדבה והעשייה היתה ע"י החכמים, שנאמר ויעשו כל חכם לב את המשכן, ושאר הכלים ע"י בצלאל ואהליאב, ועוד שאמר ככל אשר צוה ה' את משה ומהו הצווי אלא הצווי הוא שאמר הקב"ה ועשו לי מקדש ולא אמר ויעשו לי משכן, אלא אמר הקב"ה המשכן הוא דוגמת האדם, במשכן יש קדש הקדשים, ובאדם יש המוח, במשכן יש ארון וכרובים, ובאדם יש הלב והריאה שהיא חופפת עליו בכנפיה, במשכן יש שולחן, ובאדם יש כבד, במשכן יש מנורה בז' קנים, ובאדם יש ב' עינים וב' אזנים וב' נחירים והפה בכללם, ובכלל תמצא דמות גביע באף, פרח באוזן שהיא פתוחה כמו פרח, כפתור הוא גלגל העין. יש במשכן מזבח העולה, ויש באדם האצטומכא, יש במשכן קרשים, ויש באדם צלעות, יש במשכן אדנים, ויש באדם כתנות עור, יש במשכן עורות תחשים מלמעלה, ויש באדם עור הראש, יש במשכן מזרקים, ובאדם יש מעיים, במשכן בריח התיכון, ובאדם חוט השדרה לזה אמר ועשו לי מקדש יקדשו איבריהם שהם דוגמת המשכן, ושכנתי בתוכם לא אמר בתוכו אלא בתוכם ממש בתוך איבריהם, לזה אחר שכלתה עשיית המשכן וידעו שהם דוגמתו עשו הצווי שקדשו עצמן:
<b>עוד</b> נאמר שאמר ויעשו בני ישראל וגו', שהמון העם שלא עשו מלאכה היו דואגים ומתאוים ואומרים, מי יתן שהיינו יודעים לעשות מלאכת המשכן והיינו עושים הכל, והקב"ה חשב להם המחשבה כמעשה כאלו עשו הכל, זהו ויעשו בני ישראל את כל אשר צוה ה' את משה, וכה"א ככל אשר צוה ה' את משה כן עשו בני ישראל את כל העבודה, לזה נאמר וכבוד ה' מלא את המשכן ב"פ, שהוא רמז על גופם של ישראל שנתקדש וכדאים הם לשכון כביכול בגופן ועל המשכן. ותמצא במלאכת המשכן נאמר מעשה חש"ב בגימ' יש, רמז לחכמה עילאה ששם המחשבה, ובבגדי כהונה נאמר מעשה רוקם, רקם גי' שם, רמז לחכמה תתאה שנקרא שם בשכמל"ו, כי הכוונה היא לחבר את האהל להיות אחד, והבן:
<b>ויביאו</b> את המשכן אל משה, היל"ל ויביאו את כל הכלים אל משה, כי המשכן נקרא אחר שהוא שלם בהקמתו נקרא משכן, אבל כאן כל אחד הביא מה שעשה כמו שמונה והולך קרשיו קרסיו בריחיו עמודיו וגו' את הארון ואת השלחן את המנורה ואת מזבח העולה את מזבח הנחושת את קלעי החצר את בגדי השרד, א"כ כלים הביאו לא משכן, ועוד למה הביאו למשה יתקבצו כל העדה ומשה עמהם ויקימוהו. זה יובן ממה שאמרו במדרש תנחומא ז"ל, כיון שנגמרה מלאכת המשכן היו יושבים ומצפים אימתי תבא שכינה ותשרה בו, והיו מצטערים הכל מפני מה לא שרתה שכינה עליו, מה עשו הלכו להם אצל כל חכמי לב ואמרו להם ומה אתם יושבים העמידו אתם את המשכן ותשרה שכינה בו בינותינו, היו מבקשים להעמידו ולא היו יכולין וכשהם חושבים להעמידו הוא נופל, מיד הלכו אצל בצלאל ואהליאב אמר להם בואו אתם והעמידו המשכן שאתם עשיתם אותו שמא ע"י ראוי לעמוד, מיד התחילו להעמידו ולא יכלו התחילו משיחים ומרננים ואומרים ראו מה עשה לנו בן עמרם שהוציא כל ממוננו במשכן והכניס אותנו לכל הטורח הזה ואמר לנו כי הקב"ה יורד מן העליונים ושוכן בתוך יריעות עזים. ולמה לא היו יכולין להעמידו אלא שהיה משה מצר על שלא נשתתף עמהם במלאכת המשכן, הנדבה נתנה על ידי ישראל והמלאכה נעשית ע"י בצלאל ואהליאב, ולפי שהיה משה מצר העלים הקב"ה מהם ולא היו יכולין להעמידו, נכנסו כלם אצל משה ואמרו לו משה רבינו כל מה שאמרת לנו עשינו וכל מה שצויתנו ליתן ולהוציא נתנו הכל והרי כל המלאכה לפניך שמא חסרנו שום דבר או יתרנו על כל מה שאמרת לנו ראה הכל לפניך, והיו מראין לו כל דבר ודבר שנאמר ויביאו את המשכן אל משה את אהלו ואת מכסהו קרסיו קרשיו בריחיו וגו' את הארון וגו את השלחן וגו', וכן כל דבר ודבר אמרו לו כך וכך אמרת לנו לעשות, ועל כל דבר אומר להם הן, אמרו לו ואם כן למה אינו עומד והיה משה מצר על דבר זה שמא לא יעמוד גם כן על יד משה, אמר לו הקב"ה לפי שאתה מצר שלא היה לך חלק ועשייה במשכן ובמלאכתו לזה לא יכלו להעמידו, בשבילך כדי שידעו כל ישראל שאם על ידך אינו עומד שוב אינו עומד, ואיני כותב לו הקמה אלא על ידך, שנאמר ויקם משה את המשכן, אמר משה רבש"ע איני יודע להעמידו א"ל עסוק בידך ואתה נראה כמעמידו והוא עומד מאליו, ואני כותב עליך שאתה מעמידו שנאמר ויקם משה את המשכן כו' ע"כ. וכפי מה שפירשנו שהיה נותן בו הנשמה בבחינת האצילות, לזה קם על ידו, ולפי שאותה נשמה ואותה חיות שהיה נותן בה היה על ידי השמות לזה אמר לו הקב"ה אתה עסוק בידיך ואתה מראה בו וגו' והוא עומד מאליו:
<b>ובזוהר</b> ויביאו את המשכן אל משה, אמאי, בגין דההיא שעתא זווגא דמשה לאזדווגא ועל דא ויביאו את המשכן אל משה כמה דאייתי כלה לגבי חתן בגין דהא בקדמיתא איצטריך לאעלאה כלה לגבי חתן כד"א את בתי נתתי לאיש הזה לאשה ולבתר איהו ייתי לגבה דכתיב ויבא אליה, וכתיב ויבא משה אל אהל העדות, והכא אמאי כתיב ולא יכול משה לבא אל אהל מועד כי שכן עליו, בגין דהוא אתתקן בה היך אתתא דאתתקנת ואתקשטת לגבי בעלה, ובההיא שעתא דאיהי מתקשטא לא אתחזי לבעלה למיעל לגבה, וע"ד ולא יכול משה:
<b>עוד</b> בזוהר ויביאו את המשכן אל משה דאיהו מריה דביתא לאחזאה בתיקונא דביתא וליה איצטריך למחזי תיקונתא וזין דילה ולא אתיהיבו לאחרא לאסתכלא ולמחזי בה באינון סתרין ובאינון רזין דילה בר משה בלחודוי, ועל דא ויביאו את המשכן אל משה את אהלו ואת כל כליו וגו' וכד איתיאו ליה למשה כלא איתיאו ליה בשייפין ידיעאן כל חד וחד לאתקנא שייפא בשייפא לאעלא דא בדא, וכד הוו בעאן לאתקנא דא בדא ולאעלא דא בדא לא הוה סליק בידייהו, כיון דיהבו ליה למשה מיד כלא אסתליק בידיה וכל שייפא ושייפא הוה אסתליק ועאל בדוכתיה, הה"ד ויקם משה את המשכן וכתיב הוקם המשכן, ע"כ:
<b>וידבר</b> ה' אל משה לאמר בחדש הראשון תקים את המשכן ושמת שם את ארון העדות וגו' והבאת את השלחן וגו' ונתת את מזבח הזהב ונתת את מזבח העולה וגו' ונתת את הכיור וגו' ושמת את החצר וגו', ואמר אחר כן ולקחת את שמן המשחה ומשחת את המשכן וגו' ומשחת את מזבח העולה וגו' ומשחת את הכיור וגו' והקרבת את אהרן וגו' והלבשת את אהרן וגו' ואת בניו תקריב וגו', ואמר ויעש משה ככל אשר צוה ה' אותו כן עשה, ובמעשה אמר ויקם. משה את המשכן וגו', ויתן את העדות אל הארון וגו' ויתן את השלחן וגו' וישם את מזבח הזהב וגו' וישם את הכיור, ויקם את החצר, ולא נזכר מה שאמר לו ולקחת את שמן המשחה ומשחת את המשכן ומשחת את מזבח העולה ואת הכיור, ומה שאמר גם כן והקרבת את אהרן והלבשת את אהרן, ואת בניו תקריב, כל זה לא נזכר, ואמר ויעש משה ככל אשר צוה ה' אותו כן עשה, וכאן לא אמר שעשה. אבל בפרשת צו שם אמר וידבר ה' אל משה קח את אהרן ואת בניו ואת שמן המשחה וגו' ואת כל העדה הקהל וגו' ויקרב את אהרן וגו' ויקח את שמן המשחה וימשח את המשכן ויצוק משמן המשחה על ראש אהרן וימשח אותו ויקרב את בני אהרן גו', ושם פירש"י ז"ל שפרשה זו ז' ימים קודם הקמת המשכן נאמר ואין מוקדם ומאוחר בתורה עוד יכולין לומר שלא משח את המשכן כאן עד שהקריב אהרן ומשחו כדי לעשות משיחה אחת לכל המשכן ולכל אשר בו ולמזבח ולכיור ולאהרן ולבניו, ולא עשה זה ביום הקמת המשכן לפי שהיו ישראל מרוב שמחתם שהוקם המשכן אחר ששום אחד לא היו יכולין להקימו ולא היו משימים לב להמשחתו של אהרן, אחר כך כשיקרב אל המזבח לשרת יאמרו מאליו הוא קרב, לזה רצה משה לעשות משחת אהרן ומשחת בניו והקרבתו והקרבת בניו ביום אחר כדי שכלם יפנו אליו ויראו המשחתו ולא יאמרו מאליו הוא קרב לכהונה, והקב"ה הסכים על ידו ואמר לו קח את אהרן ואת כל העדה הקהל וגו' ויעש משה ותקהל העדה וגו', ויאמר משה אל העדה זה הדבר אשר צוה ה' לעשות, ויקרב משה את אהרן וגו', ויקח משה את שמן המשחה וגו', כי רצה משה לעשות המשחתו של אהרן שמחה בפני עצמה ולא תתערב שמחת הקמת המשכן עם שמחת המשחתו של אהרן, והקב"ה הסכים על ידו, וכתב זאת משחת אהרן ומשחת בניו, ולזה כאשר אמר לו בפרשת צו קח את אהרן ואת שמן המשחה לא אמר ומשחת את המשכן ואת המזבח ואת אהרן ואת בניו כמו שאמר כאן, כי כבר נאמר כאן הצווי ולא נאמר שם אלא זכרון דברים להפיס דעתו של משה והסכים למה שכוון משה:
<b>ויהי</b> בחדש הראשון וגו' הוקם המשכן ויקם משה את המשכן. הוקם משכן העליון, ומשה הקים התחתון, אע"פ שבהקמת התחתון הוקם העליון והיה לו להקדים התחתון עכ"ז מפני מעלתו והוא התכלית הקדימו, אבל בהקמתו של משה שאמר ויקם את המשכן ואח"כ אמר אמר ויתן את אדניו, והאדנים היה לו ליתנם תחילה שהם למטה שנאמר ושני אדנים תחת הקרש האחד והם היסוד, ועוד אומר אח"כ וישם את קרשיו והקרשים הם המשכן, וכבר אמר ויקם את המשכן שהם הקרשים, ועוד אמר אחר כך ויקם את עמודיו. זה יובן ממאמר הזוהר זה לשונו, ויקם משה את המשכן בההוא זמנא דאילין סמכין אתקמו ואתיהיבו באתרייהו ההוא זמנא אתרפו ואתעברו מאתרייהו סמכין באתר סטרא אחרא, ועל דא ויתן את אדניו מאי ויתן אלא אוליפנא דחמא משה לסמאל חייבא דאזיל ושט לגביה לקטרגא ליה, וכדין אתקיף ביה משה וקשיר ליה קמיה ואוקים למשכנא ויהב ליה סמכוי, וכתיב ויתן את אדניו ויתן בתקיפו שלא יכיל בר נש אחרא לשלטא עליה ולמיהב סמכין באתרייהו כמשה דהא בתקיפו רב אוקים ליה, ההוא יומא דאיתקם משכנא חד בניסן הוה וההוא יומא תקיפו דסטרא אחרא הוה בעלמא, דהא ביומי ניסן אמרי ריש תורא בדיקולא סליק לאגרא ושדי דרגא מתותך, ובניסן שרי משה וחמא ליה לסמאל אזל סחרניה לעכבא ליה ואתגבר משה עליה, וכדין ויתן את אדניו שרי הוא ויהב לתתא ושרי מאן דשרי ויהב לעילא, ת"ח ויקם משה האי סטרא דקדושה ואשתקע סטרא אחרא מסאבא, ויתן להאי סטרא דקדושה ואתרפיא האי סטרא אחרא מסאבא, ולבתר ויתן את בריחיו ולבתר ויקם מ"ט בגין דיהא שירותא וסיומא בקימה, שרי בקימה וסיים בקימה בגין דבכולא בעי שירותא וסיומא בקימה, ע"כ:
<b>ובזה</b> יובן שאמר ויהי בחודש הראשון, שכל מקום שנאמר ויהי הוא לשון צער דאיהו יומא דתקיפו דסמאל וחמא משה לסמאל אזיל סחרניה ואתגבר עליה ואתקיף ביה ואקים למשכנא, זה היה הצער:
<b>ובויקרא</b> רבא היה, משה מפרק המשכן ומעמידו ב' פעמים בכל יום כל ז' ימי המלואים, רבי חנינא הגדול אומר ג"פ שאמר הקם תקים ויקם, אחד לתמיד של שחר ואחד למלואים ואחד לתמיד של בין הערבים. ואפשר עוד לומר שאמר תקים כנגד המשכן שהקימו משה, הוקם כנגד בית ראשון שהוקם מאליו, ויקם כנגד בית שני שהקימו ע"י צער:
<b>וכתב</b> רבינו בחיי ז"ל. כי הספור בענין המשכן וכליו וחקירה בתכונת צורותיו אע"פ שאין ביה"מ קיים מצוה גדולה היא, וכן ארז"ל כל העוסק בפרשת קרבנות כאלו הקריב הקרבן עצמו. וכן אמרו בתנחומא צו ז"ל כשהקב"ה הראה רח קאל צורת הבית אמר יחזקאל לפני הקב"ה רבש"ע עד עכשיו אנו נתונים בגולה ואתה אומר הודיע לישראל צורת הבית הנח להם עד שיעלו מהגולה ואח"כ אמור להם, א"ל הקב"ה ובשביל שבני נתונים בגילה יהיה בנין ביתי בטל, א"ל הקב"ה גדול קריאתם בתורה כבניינה לך אמור להם יתעסקו לקרות בצורת הבית בתורה ואני מעלה עליהם כאילו עוסקים בבנין הבית ע"כ. דייק שאמר וכי בשביל שהם נתונים בגולה יהא בנין ביתי בטל משמע שאם אינם עוסקים בענין ב"ה וצורותיו כאלו בטלה ח"ו בנין ב"ה:
<b>ויכס</b> הענן את אהל מועד וגו' וכבוד ה' מלא את המשכן. במדרש אמר רבי יהודה למלך שהיתה לו בת קטנה עד שלא הגדילה ובאה לידי סימנים היה רואה אותה בשוק ומדבר עמה בפרהסיא במבוי ובחצר כיון שהגדילה ובאה לידי סימנים אמר המלך אין שבחה של בתי שאהא מדבר עמה בפרהסיא אלא עשו לה אפליון וכשאהא צריך לדבר עמה אדבר עמה, כך כתיב כי נער ישראל ואהבהו, במצרים ראו אותו בפרהסיא שנאמר ועבר ה' לנגוף את מצרים, בים ראו אותו בפרהסיא שנאמר וירא את ישראל את היד הגדולה, והיו עוללים מראים אותו באצבע ואומר זה אלי ואנוהו, בסיני ראו אותו פנים בפנים שנאמר ה' מסיני בא, כיון שעמדו ישראל על הר סיני וקבלו התורה ואמרו כל אשר דבר ה' נעשה ונשמע נעשו אומה שלמה אמר הקב"ה אין שבחן של בני שאהא מדבר עמהם בפרהסיא אלא עשו לי משכן וכשאני מדבר עמהם אהיה מדבר עמהם מתוך המשכן, הה"ד ובבוא משה אל אהל מועד לדבר אתו וגו':
<b>גימטריאות</b>
<b>אלה</b> פקודי המשכן, ס"ת בגימ' ה"ס, שהוא אדני, והוא המפקד וממונה על העולם והוא שרו של עולם:
עשה, בגימ' שלמה, ולכך מוטעם רמז על המלכות, אחיסמך למטה דן, ס"ת כהן, לומר כיון שזכה למלאכת המשכן כאילו זכה לכהונה:
ככר לאדן, אע"פ שעשו העגל לא דן אותם לכף חובה בזכות הככרים שהתנדבו:
לעמודים, לעמו דים, דיים שכרם לעולם הבא:
וצפוי ראשיהם, רמז שיצפה ראשיהם של ישראל ויגן עליהם, שנאמר סכותה לראשי ביום נשק. ראשיהם, אשריהם:
וחשק, שיחשוק בהם:
תנופה, תנו פה להלל ולהודות להקב"ה בקול תודה וזמרה והלל:
פחי הזהב וקצץ פתילים, רמז שכל מי שיעורר על הכהונה או ירצה להיות כהן בלי כהונה נעשים לו פחים ומוקשים, פתילים כל מי שלבו נפתל ועקש מקצצים אותו ומענישים אותו זהו וקצץ פתילים. פתוח"י חותם, פתו חי, שמי שנותן פתו לדל חי לעוה"ב, והוא חתום בצרור החיים, זהו פתוחי חותם:
זכרון, זך רון, ר"ל שהרון שהיא התפלה וההלל יהיה זך בלי שמרים, ר"ל שיהיה בכוונה בלי שום הרהור:
יהלם. מילה, רמז שמי שהוא מהול הוא תחת כסא הכבוד, זהו ותחת רגליו כמעשה לבנת הספיר, ונאמר כאן ספיר ויהלום:
ולא יזח החשן, רמז על הכהן כשלובש הבגדים שלא תזוח דעתו עליו ויתגאה:
ותכל כל, ותכלכל, לפי שהיתה כלכלה ופרנסה לישראל בזכות העבודה:
מסך שער החצר, ר"ת משה כאומן שעושה מלאכה וחותם שמו עליה:
קטורת סמים כאשר, ס"ת תמר שמתמר ועולה:
<b>נשלם</b> <b>ספר</b> <b>שמות</b>
<b>אמרתי</b> <b>להעתיק</b> <b>בזה</b> <b>ענין</b> <b>יקר</b> <b>ליח"ג</b> <b>מפ'</b> <b>היקר</b> <b>צדה</b> <b>לדרך</b> <b>על</b> <b>התורה</b><b>,</b> <b>מהגאון</b>
<b>המקובל</b> <b>בעל</b> <b>באר</b> <b>שבע</b> <b>ז"ל</b><b>,</b> <b>בפ'</b> <b>כי</b> <b>תשא</b><b>:</b> <b>וראית</b> את אחורי ופני לא יראו כו'. נשאלתי לפרש מה שקבלתי אני מפי מורינו המקובל הגדול מהר"י סרוק ז"ל בסוד פנים ואחור. ולמה כתיב יראו בלשון רבים וכן פני ילכו וכן אם אין פניך הולכים. ועוד למה כתוב את אחורי ואילו גבי פני לא יראו לא כתיב את, ומהו כוונת רז"ל וראית את אחורי הראהו קשר של תפילין לכאן. ואני בעניי את אשר אני קבלתי מפי מורי אגלה למכ"ת בקצור מופלג כפי חק החיוב המוטל עלי לגלות טפח ולכסות טפחים. אני טרם אחלה לדבר אציג לפניך הצעה קטנה ומתוכה תעמוד על כוונת ענין עמוד הזה בשלימות, אמרו חרמי האמת בספר הזוהר אנפי רברבי אנפי זוטרי, זעיר אנפין, פנים מאירות פנים שאינן מאירות, וזה פירושו כל י' ספי' בכלל נקראות פנים אבל יש פנים למעלה מפנים עד פני מלך עליון הנקרא כתר, והם נחלקו לג' מעלות, והמעלה ראשונה נקרא' אנפי רברבי והם כתר חכמה בינה, והמעלה השני' נקרא' אנפי זוטרי והם גדולה גבורה ת"ת, וזעיר אנפין הוא ת"ת ביחוד, והוא פני יעקב החקוק בכסא הכבוד כי הוא מדתו ויעקב נקרא ג"כ קטן וזאת הספי' נקראת אדם, והוא האדם הגנוז בסוד תקוני הזקן המוזכר בספר הזוה' והוא האדם העליון הרמוז במראה יחזקאל ועל דמות הכסא דמות כמראה אדם וגו', כי יחזקאל ראה במרכבה תחתונ' הרומזת למרכבה העליונה ועליו כתיב נעשה אדם בצלמנו וכו', כי ספי' כתר נקרא אדם עילא לפי שהוא ראש האצילות וסובב וסובל את כל הספי' וזאת הספי' ת"ת הוא ראש עולם הבנין וסובב וסובל את כל הספ' התחתונים בשליחותו ושלוחו של אדם כמותו לכן אמר' ספי' כתר נעשה אדם בצלמנו וכו' דהיינו זאת הספי' ת"ת ובו כלולים ד"ן שמו' ההוי"ה בסוד ד"ן אנכי וכו' בסיד ע"ב תיבות ורי"ו אותיות החונו' על הים על דרך האמצעי מג' דרכי' הרמוזי' בצירוף שם ע"ב אותיות שהם חסד דין ורחמים, לפי שזאת הספי' ת"ת היא המכריע כמפורש בספר הזוהר בפסוק ויסע ויבא ויט, וזאת הספי' נקרא' ישראל סבא כי הוליד י"ב שבטים העליונים והם י"ב צינורות עינות מים היוצאים מן המקום שם העצם יהו"ה הרומז לזאת הספי' ת"ת ואלו הם, יהו"ה יהה"ו יוה"ה היו"ה הוי"ה ההי"ו והי"ה ויה"ה והה"י ההו"י היה"ו הוה"י, והם י"ב חותמות של הקב"ה והם י"ג שבטים לשבטי ישראל כי חלק יי' עמו יעקב חבל נחלתו, וזאת היא נחלה בלא מצרים כשעולה למעלה למעלה עד כתר שאין שום שר משרים החיצונים שולט שם כלל ועל כן אין מזל לישראל, והוא בעל השיבה שנא' מפני שיבה תקום והדר פני זקן שקנה חכמה, ובשם זה הרומז לת"ת ניתנה התורה, וזהו סוד מה שארז"ל בפ' הרואה והתפאר' זו מ"ת, וזאת הספי' ת"ת הוא פני משה כפני חמה כי הוא ראה באספקלריא המאירה דהיינו ת"ת שעליו נאמר במראה ולא בחדות אשר לא זכו לה שאר נביאים כי הם ראו באספקלריא שאינה מאירה דהיינו מלכות ולכל היותר עד נצח, ואפי' שמואל הנביא רבן של כל הנביאים לבד משה רבינו לא עלה השגת נבואתו רק עד נצח ולא יותר ולכן אמר וגם נצח ישראל לא ישקר, כי המדרגות הם על סדר תורה נביאים וכתובים, תורה דהיינו ת"ת הנקרא תורה שבכתב למשה, נביאים דהיינו נצח הוד הנקראים מראות הצובאות לנביאים. כתובים דהיינו מלכות לדוד ושלמה ודניאל וכיוצא בהם ולכן אמר דוד רוח יי' דבר בי והיא נקראת חכמת שלמה והיא נקראת פנים שאינן מאירות, ת"ח נקרא פנים מאירות וזהו סוד הפסוק יאר ה' פניו אליך, פי' יאר יי' שהוא ת"ת פניו מאירות אליך מלכות, וזהו סוד הפסוק פנים בפנים דבר יי' עמכם, וכן הפסוק שאמר כי עין בעין נראה אתה י"י והוא דבוק ת"ת במלכות אבל גבי משה כתיב פנים אל פנים ויש חילוק גדול בין פנים בפנים יבין פנים אל פנים והוא דבוק כתר בת"ת כי מדרגת משה רבינו היתה יותר גדול' הרבה מאד ממדריגת ישראל ולכן אומרים בברכת קדוש הלבנה עטרת תפארת, וכבר ידוע שספירת מלכות נקראת לבנה וכו' והיא מדתו של דוד בסוד ראויה היתה בת שבע לדוד מששת ימי בראשית אלא שאכלה פגה, כי דוד הוא אדם ורצה לתקן מה שקלקל וחטא אדם כנודע ולא תיקן בשלימות עד שיבא בן דוד משיחנו ואז יהיה מתוקן לגמרי לכן אנו אומרים בגמר ברכת קדוש הלבנה דוד מלך ישראל חי וקיים וזאת הספי' מלכות שהיא מעלה הג' נקראת תפלין ש"י כי הקב"ה שהוא ת"ת מניח תפילין ותפילין של ראש הם ד' בתים והם חכמה בינה גדולה גבורה שבהם מתאחדת ספיר כתר עם שאר כל הספירות כי כל פרשה ופרשה שבתפילין רומז לספי' מיוחדת הנז', כי הפרשיות של תפילין הראשונה היא קדש לי כל בכור והיא חכמה והיא סוד הבכורה שהיא ראשונה להשגתנו כי היא ראשית כל הספירות הנאצלות מן הכתר הנעלם, וכמו שהבכור הוא ראשית אונו של אביו כך החכמה הוא מראשית הנמשכת מן הכתר ולפיכך נאמר ראשית חכמה יראת י"י, וכבר ידוע שהכתר נקרא יראת י"י וכתי' כי הוא ראשית אונו וגו', נמצאת למד כי פרשת קדש לי כל בכור היא סוד החכמה, פרשת והיה כי יביאך י"י היא סוד בינה שיש לה נ' שערים כנודע והיא סוד היובל והגאולה ובה יצאו ישראל ממצרים ולפיכך נזכר יציאת מצרים בתורה נ"פ כלומר ע"י בינה שיש לה נ' שערים נפתחו לישראל ויצאו ממצרים שאלמלא נפתחו נ' שערי בינה לא היה יכולת לישראל לצאת ממצרים לפי ששרו של מצרים הוא בכור שבשרים ולא היה יכול לו אלא הבינה והכל מכח בכור עליון קדש לי כל בכור כנזכר, ולפיכך נקראת בינה רחובות הנהר ונחלה בלי מצרים לפי שהוא למעלה מכל השרים החיצונים המצירים לישראל ואין להם שם אחיזה ושליטה כלל, פרשת שמע ישראל היא סוד הספירה הנקראת גדולה שהיא מדת. א"א שנקרא אוהב ועליו נאמר ואברכך ואגדלה שמך וגו' וכתיב זרע אברהם אוהבי לפי שהוא הכיר את השם וקיבל עול מלכות מאהבה, פרשת והיה אם שמוע היא סוד ספירת הגבורה שהיא פחד יצחק והיא מדה"ד כי כל הפרשה הזאת מדברת על העונשין השמרו לכם פן יפתה לבבכם וגו' וחרה אף י"י בכם וגו', נמצאת למד כי בתפילין של ראש מתאחד ת"ת בחכמה בינה גדולה וגבורה שבהם מתאחדות כל העשר ספירות ולפיכך נקראים התפילין תפארת כמו שנאמר ליחזקאל פארך חבוש עליך, וזהו הסוד שארז"ל וראו כל עמי הארץ כי שם י"י נקרא עליך אלו תפילין שבראש, כי שם י"י הוא רומז לספירת ת"ת והוא מניח תפילין של ראש, נמצאת למד המניח תפילין הוא עומד במקום ת"ת ועליו נאמר ישראל אשר בך אתפאר ואתפאר לשון תפילין כמו פארך חבוש עליך ואחר שהודענוך אלו העקרים של תפילין של ראש יש לנו להודיעך כי תפילין של יד כנגד ספירה העשירית הנקראת מלכות ולפיכך מניחין אלו ארבע פרשיות הנ"ל בבית אחד וקושרין אותה ביד השמאל שהיא יד הגבורה לפי שהפרשה רביעית היא פרשת הגבורה כמו שאמרנו והיא יד כהה מדה"ד הרפה לפי שהיא רק ענף מן הגבורה ועל כן נקראת זאת הספירה קשר של תפילין והוא צורת דל"ת והיא רמוזה בדל"ת רבתא דאחד לפי שהיא קושרת ומתאחדת לכל הספירות העליונות והיא דלת ופתח לכנוס בה לכל הספירות העליונות, ועוד שכל השפע היורד מן הספירות העליונות לתחתונות באים אליה והיא נקראת אחורית כי היא אחרית האצילו' והיא הנראית והנגלית בעין הלב יותר מכל הספירות ועליה נאמר וראית את אחורי בעין הלב, וזהו שארז"ל הראהו קשר של תפילין כלומר מלכות ולפי שהיא עקרת הבית של ת"ת שנאמר כתפארת אדם לשבת בית בסוד אדם וחוה ד"ו פרצופין לכך נאמר בכל ביתי נאמן הוא כלומר שנכנס לפני ולפנים בזאת הספירה הנקראת בית דהיינו מלכות כמו בן בית נאמן, לאפוקי גבי אברהם אבינו כתיב והוא יושב פתח האהל אבל לא נכנס לפנים מפתח האהל, ובמלת את אחורי בא לרבות כמה אחורים לאחורים הנראים וכולם קשורים בה ויחזקאל לעד בפסוק וכמראה המראה אשר ראיתי וגו' כי בו ט' מראות כנגד ט' אספקלריות המאירות ומתוכן ראה בתחתון והבין בעליון והמראה הזאת בקמ"ץ, ובקמ"ץ פת"ח וחול"ם תחתיו, להורות על ענין נפלא וחול"ם מניע הכל. ועאכ"ו יש פנים לפנים עד אין סוף ולכן שפיר אמר ופני לא יראו בלשון רבים לפי שהם רבים באמת והם אנפי רברבי אנפי זוטרי והם ד' בתים שבתפילין של ראש שמניח הת"ת על ראשו והם חכמה בינה גדולה גבורה, וכנגד ג' מעלות הנזכרים הזכיר הפסוק ג"פ פנים, וז"ש לא תוכל לראות את פני זהו אנפי רברבי שהם כתר חכמה בינה. ובמלת את פני בא לרבות אנפי זוטרי דרך רמז ואח"כ אמר בפירוש ופני לא יראו זהו אנפי זוטרי שהם גדולה גבורה ת"ת, פני ילכו זו מעלה השלישית דהיינו מלכות הנקרא מטטרון כי זאת הספירה האחרונה היא שלוחן של כל הספירות לעשות פעולתם בתחתונים הן לטוב הן למוטב ונקרא בשם שולחים, וארז"ל זה מטטרון ששמו כשם רבו וממטרון עולה למספר שדי ותחתיה בעולם הפירוד שליח שלוח ראש הנפרדים נקרא מטטרון וגם שמו כשם רבו כי כל דברים העליונים דוגמתם בעולם הנפרדים ולכן כתיב והיה בעבור כבודי וגו' וכאשר עבר הכבוד הזה אמר ילך נא אדני בקרבנו וגו' וכבר ידוע כי השם הזה של אדנות רומז לספירה זאת, וכאשר שמע משה שתלך זאת הספירה מלכות עם ישראל לא רצה בה כי היא מדה"ד אע"ג שהיא מדת הדין הרפה ואמר אם אין פניך הולכים שהוא ת"ת הנקרא זעיר אנפין כנזכר והוא קו המכריע אל תעלנו מזה. ואין להקשות על מה שקבלתי בפי' הפסוק ופני לא יראו הלא אני כתבתי לעיל כי משה היה משיג לספירת ת"ת ולדעת קצת מקובלים השיג משה במ"ת שבע ספירות והם שבעה קולות הנזכרים במתן תורה. משום שי"ל שלא היה משה משיג מהות פנימיות של ת"ת ושאר ספירות העליונות רק שהיה מרגיש כי מן ספירת ת"ת בא אליו הדבור, ומה שהיו שאר הנביאים משיגים במדת לילה דהיינו במלכות והאבות ביסוד ומלכות יחדיו כמו שנאמר וארא אל אברהם אל יצחק ואל יעקב באל שדי היה משה משיג במדת יום דהיינו ת"ת וז"ש ושמי י"י לא נודעתי להם, ומה שביקש משה ואמר הראני נא את כבודך ר"ל הבינני פנימיות ותוכיות ספירת ת"ת לפני ולפנים ולא ניתן לו בקשתו, וכן פירש בהדיא המקובל הגדול הריקאנטי ז"ל בפרשת כי תשא והביא דמיון למי שרואה בשמש וכו'. ויש עוד דרכים אחרים בין המקובלים ז"ל כמפורש ברבינו בחיי ז"ל ושאר המחברים, ואני בעניי את אשר קבלתי כתבתי לא פחות ולא יותר ואת אשר תבחר הוא הקדוש:
(ועי' עוד בסוף ספר במדבר)
<b>המשך</b> <b>להוספה</b> <b>בסוף</b> <b>ס'</b> <b>שמות</b><b>,</b> <b>מועתק</b> <b>מספר</b> <b>צדה</b> <b>לדרך</b> <b>על</b> <b>התורה</b>
<b>מהגאון</b> <b>המקובל</b> <b>בעל</b> <b>באר</b> <b>שבע</b> <b>ז"ל</b><b>:</b> <b>ואני</b> טרם אכלה לדבר אגלה למכ"ת מרגלית טובה שיש בידי בסוד מאמר הזה, וראית את אחורי הראהו קשר של תפילין. כבר ידעת משארז"ל שביקש משה באומרו הודיעני נא את דרכיך, מה שכר אתה נותן למוצאי חן בעיניך וכן פירש"י בחומש. וע"ז השיב לו הקב"ה וראית את אחורי, הראהו קשר של תפילין, כלומר הראהו כל מה שאפשר להשיג בד' רוחות עולם הזה שהוא נקרא אחור כנגד עולם הבא, בסוד אחור וקדם צרתני, ולמה לא אמר קדם ואחור צרתני, אלא לפי שעה"ז הוא קודם לאדם לעה"ב הלכך אמר אחור וקדם צרתני. וקשר של תפילין הוא צורת דל"ת הרומזת על ד' רוחות עה"ז. ועוד שהעה"ז הוא דלת ופתח ליכנס ולבא לעה"ב. ע"ד התקן עצמך בפרוזדור כדי שתכנס לטרקלין כו'. ופני לא יראו, כלומר היו"ד שבתפילין ש"י והשי"ן שבתפילין ש"ר הרומז לשכר טוב הצפון לעה"ב כדכתיב להנחיל אוהבי יש וארז"ל ש"י עולמות וכמ"ש יובילו שי למורא. והכל הולך אל מקום אחד. כי אז ישיגו ישראל לספירה הנקראת י"ש והיא חכמ' אלהי' כמ"ש ומלאה הארץ דעה את ה' כמים לים מכסים וגו'. ושכר טוב זה אי אתה יכול לראות עכשיו בעה"ז כי עליו נאמר עין לא ראתה אלהים זולתך. וזאת הספי' חכמה קראוה חכמי הקבלה עין לא ראתה וכתיב ונעלמה מעיני כל חי וארז"ל אפילו מן המלאכים:
<b>ואשר</b> שאלת ממני לפרש למכ"ת מהו סוד שיעור קומה. דע שחכמי האמת קראו לספירת ת"ת שיעור קומה בסוד אברי המרכבה ופרקיה. והוא האדם הגנוז בסוד תקוני הזקן המוזכר בס' הזהר כנ"ל, ועליו א"ר ישמעאל כל היודע שעורו של יוצר בראשית מובטח לו שהוא בן עה"ב ואני ועקיבא ערבים בדבר כו'. ושיעור קומה רל"ו פרסאות וסימן לדבר גדול אדוננו ור"ב כ"ח גי' רל"ו ורחבו ע"ז אלפים רבוא פרסאות וסי' לדבר תנו ע"ז לאלהים. ושיעורים אלו הוא סוד שפע ואצילות הבא ממנו. לא שיש לו שעור ממש חלילה וחלילה אלא שדברו בלשון נקיה שלא יכשלו בהם הוגי ה'. כאשר כנו לסודות אותיות השם, השם של הוי"ה העולה למספר ע"ב ע"ב גשרים ע"ד יו"ד ה"י וי"ו ה"י במילואו. כי כאשר כנו לחסד בשם מים כנו לאלו כחות עליונות האחודים בחסד בשם גשרים כי אין יכולת לעבור על המים בלא גשרים. וכך הוא בכל הכנוים שאמרו על הספי' דרך משל ודמיון כדי לשכך האוזן כמו שדברה תורה בלשון בנ"א. וכן מ"ש ר' ישמעאל אני מתפלל לבעל החוטם, ור"ל לספיר' חסד שיודע להאריך האף, ולכן נקרא ארך אפים, לבל יצאו שלוחיה חוצה לה טרם שיחל הנגף ולכן הוא בעלה וכופה אותה, כי האדון הוא בעל וכמ"ש ותהלתו אחטם לך. ואין הכוונה שהיה מתפלל לספירה זו ממש בלי שהיה מתכוון לעילת כל העילות המאציל כל הספירות שהרי כתיב לא יהיה לך אלהים אחרים על פני, לא אמר לפני אלא על פני רמז לעשר ספירות כנודע. וכמו שדרז"ל אל תמר בו אל תמירני בו. אלא הכונה שהיה מתפלל אל עילת כל העילות שינהוג עמו דרך מדת חסד שהוא בעל החוטם. וכן הכוונה בכל ע"ס בזה הדרך כנז' בתשובת בר ששת. ונחזור לעניננו ונאמר כי מספר שעור קומה רל"ו רומז למספר שם המיוחד הרומז לספירת ת"ת. כיצד יו"ד ה"י ו"ו ה"י, י' פעמים י' הרי ק', י"פ ה' הרי נ', ו"פ ו' הרי ל"ו, ה"פ י' הרי נ', ס"ה רל"ו. ומלת פרסאות רימז שהוא פרס שמקבל שפע ואצילות מרבו שהוא עילת כל העילות, ועל זאת הספירה נאמר כי לא ראיתם כל תמונה לא אמר תמונה אלא כל תמונה לפי שהיא כוללת כל התמונות לפי שהוא קו האמצעי בסוד צורת וי"ו של שמו ונושא ששה קצוות והוא נקרא חקל תפוחין עם ספירות גדולה וגבורה והוא בינוני כלול מכל גווני התפוחים אדום ירוק ולבן והוא נקרא גוף השכינה כי כל הענין יחד יקרא שכינה. ובענין האצילות יחד הת"ת הוא הגוף וג' ספירו' העליונות הם הראש וגדולה וגבורה הם הזרועות והנצח וההוד הם השוקים והכליות ימין ושמאל והיסוד בברית מילה ומלכות הוא הוא הלב הרי צורת האדם. ויתר הדברים מפורשים באורך בספר הזוהר ואין כאן מקום להאריך. וקצת מהמקובלים אומרים שספירת מלכות הנקראת מטטרון מטעם שכתבתי לעיל הוא שעור קומה ועליו א"ר ישמעאל כל היודע שיעורו של יוצר בראשית כו' כי ספירת מלכות נקראת יוצר בראשית כדאיתא בספר היכל י"י וספירה זו נקראת אכתריאל שראה רבי ישמעאל כ"ג בעין הלב ולא בעין הגשמי, ולכן אמר ישמעאל בני ברכני כו' ודמות אדם לו שנאמר ממתניו ולמעלה דמות אדם ועל מצחו חקוק אכתריאל יה כו' והוא נקרא אדני קטן, וכל הדמיונים על זה אמור. והסוד כי תמונה בגימ' פרצוף אדם, וכבר ידעת כי ספירת מלכות נקראת תמונה שהיא תמונה אחרונה ועליה נאמר ותמונה אינכם רואים וגו'. אבל ממנו ולמעלה אמר הנביא ואל מי תדמיוני וגו'. ומעתה אחרי הודיע אלהים אותך את כל זאת אז תבין יראת ה' ודעת קדושים תמצא. וי"י יראנו נפלאות מתורת האמת כבקשת המשורר, גל עיני ואביטה נפלאות מתורתך: