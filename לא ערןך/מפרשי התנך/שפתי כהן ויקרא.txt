<h1>שפתי כהן ויקרא</h1>
רבי מרדכי הכהן
<b>ויקרא</b> אל משה וגו', לפי שלמעלה אמר ולא יכול משה לבא חל אהל מועד כי שכן עליו הענן, כי משה מרוב ענותנותו נתלבש בענוה ולא יכול לבוא, כמו שאמר תרגום ירושלמי והוה כיון ד לים משה לאקמא ית משכנא ורבי יתיה וית כל מנוהי וחשב משה בלביה ואמר טורא דסיני דבעיר רבוייה רבוי שעה וקדושיה קדושת שעה לא סליקית לגויה עד זמן דאתמר לי מן קדם ה' ברם משכנא דרבוייה רבוי דלעלם וקדושיה קידוש עלם דינא הוא דלא ניעול לגויה עד זמן דיאמר לי מן קדם ה', וכן אמר בזוהר כיון דאתקם משכנא קאים משה לבר אמר לא אתחזי למיעל אלא ברשותא, מיד ויקרא אל משה. ולמה אל"ף זעירא דאזער גרמיה:
<b>עוד</b> ויקרא אל משה, לא אמר ויקרא למשה, שהיה, נראה שלצורך קרא לו, אלא אמר ויקרא אל משה לא לצורך אלא לחבה, ומרוב חבתו זוכר שמו אע"פ שהוא לפניו, כי כשהוא מרחוק קורא אותו בשמו כדי להודיעו שהוא קוראהו, אבל כשהוא יושב לפניו אין צורך לקריאה אלא מרוב חבתו כדי להזכיר שמו ששמו חביב עליו קוראהו אע"פ שהוא לפניו:
<b>עוד</b> ויקרא אל משה ולא למשה, כאילו אמר אם יש לי שום קריאה היא אל משה, כמו שאמר המדרש משאוי שקשה לששים רבוא נוח למשה, שהם אמרו אם יוספים לשמוע עוד קול ה' ומתנו ומשה שמע וחיה, כמו שאמר במדרש אע"פ שדבר הקב"ה עם אדם הראשון ועם נח ועם אברהם יצחק ויעקב, הם היו יחידים בדורם אבל בדורו של משה היו שבעים זקנים בצלאל אהרן ובניו והנשיאים ולא קרא אלא למשה, זהו ויקרא, אם יש מי שהוא ראוי לקריאה הוא משה, לזה לא אמר למשה שהיה נראה שהוא הבדל פי' שהיה נראה למי קרא, משמע שהם ראוים לקריאה ומשיב למשה שהוא הבדל, לזה אמר ויקרא אל משה, מעולם לא היתה שום קריאה אלא למשה:
<b>ובמדרש</b> שאמר משה כבר עשיתי שליחותי, הוצאתים מארץ מצרים וקרעתי להם את הים הורדתי להם המן העליתי להם הבאר הגזתי להם השליו הקפתים בענני כבוד ועשיתי להם המשכן, אמר מכאן ואילך מה יש לי לעשות עמהם, וישב לו, אמר לו הקב"ה חייך יש לך מלאכה גדולה מכל מה שעשית, ללמד לבני טומאה וטהרה ולהזהירם היאך יקריבו קרבן לפני, לזה אמר אל משה, כלו' כל מה שעשית הוא נקל, ופירוש אל כמו אל בפת"ח כמו וישם לאל מלתי, יש לך מלאכה גדולה וכו':
<b>עוד</b> במדרש, ויקרא אל משה, מה כתיב למעלה מן הענין פרשת המשכן כאשר צוה ה' את משה, למלך שצוה את עבדו ואמר לו בנה לי פלטרין על כל דבר ודבר שהוא בונה כותב שמו של מלך, בנה כותלים וכתב עליהם שמו של מלך, מעמיד עמודים וכתב עליהם שמו של מלך, מקרה קורות וכתב עליהם שמו של מלך, לימים נכנס המלך בתוך הפלטרין ועל כל דבר ודבר שהיה מביט היה מיצא שמו, אמר המלך כל הכבוד הזה עשה לי עבדי ואני בפנים והוא בחוץ, קרא לו שיכנס לפנים, כך בשעה שאמר הקב"ה למשה עשו לי משכן ועל כל דבר ודבר שהיה עושה היה כותב עליו כאשר צוה ה' את משה, אמר הקב"ה כל הכבוד הזה עשה לי משה ואני מבפנים והוא בחוץ קרא לו שיכנס לפנים, לכך נאמר ויקרא אל משה ע"כ. ויהיה פירוש וידבר ה' אליו שהיה קורא על כל דבר ודבר, מאהל מועד, פירוש אני בפנים והוא בחוץ, אני בפנים שהוא אוהל מועד, ופירוש לאמר מלשון רוממות כמו את ה' האמרת וגו', והרוממות הוא שיאמר לו ליכנס, ותמצא כאן קריאה ודיבור ואמירה, וכל אחד רמוז במקומו, כי קריאה היא מרחוק, ולזה לא אמר מי הוא הקורא, כמו שאמר בדבור וידבר ה' וגו', והדבור מקרוב, ואמירה בלחישה, והיה שם במשכן ג' מקומות, לפני ולפנים, ואוהל מועד וחצר המשכן, שהן כנגד ג' שמות אהיה הוי"ה אדני, ואמירה מלשון אימרא שעושין בשפת הבגד שלא יקרע, וזהו סוד הקרבנות שנאמר בהם ג' מדרגות, אשה ואח"כ ריח ואח"כ ניחוח, מלמטה למעלה והבן, כי קרבן הוא לקרב המדות, ועל זה רמזו ז"ל מי שאמרו לו לירד לפני התיבה פעם ראשונה מסרב, פירש"י ז"ל כלומר שאינו ראוי, שנייה מהבהב, כלומר הרי אני מזומן ומזמין עצמי, מלשון הב הב, שלישית פושט, כלומר פושט הטרדות והמחשבות, ויורד, ומסרבין לקטן ואין מסרבין לגדול, והכל ברמז:
<b>עוד</b> אומרו לאמר, למד דרך ארץ שלא יכנס אדם לבית חבירו פתאום עד אחר קריאה ודבור. ויקרא בגימ' טוב ברחמים, שהקב"ה הוא טוב שנאמר טוב ה' לכל ורחמיו על כל מעשיו, הוי"ה במ"ק טוב, ומן הראוי שנפש החוטאת היא תמות שעברה על צווי הקב"ה אלא מרוב רחמיו על בריותיו לוקח נפש הבהמה תחת נפש האדם, זהו שאמר קחו עמכם דברים ושובו אל ה' אמרו אליו כל תשא עון וקח טוב, טוב באתב"ש נפש, הוי"ה במ"ק טוב, עשה ה' טובה עם בריותיו לקחת נפש תחת נפש, לפי שהאדם לא חטא אלא בנפש הבהמית שחמדה לאותה עבירה, וכשרואה ששוחטים לאותה בהמה והיא לא חטאה אז יתבייש ויאמר אוי לי זאת הבהמה לא חטאה ואני הוא החוטא והיא תשחט ותשרף, אז תכנע נפשו הבהמית שחטאה בה. וא"ת זאת הבהמה שלא חטאה הוא עול לה שתשחט, לזה אמר עולה אשה ריח ניחוח לה', שנפש הבהמה היא יורדת למטה וזו עולה למעלה, הואיל ובאה לכפרה על הבריות שלא יאבדו, שהעולם נברא בשבילם ולא יאבד עולמו, שכל אחד הוא עולם קטן, ולזה התחיל זה הספר שהוא ספר הקרבנות בויקרא שהוא גימ' טוב ברחמים, עוד ויקרא לשון זמון כמו יאכלו הקרואים, ועל מקראיה (ישעי' ד'). ויקרא, כאן רמז לו שמדת הדין עתידה לפגוע בבני אהרן והם מזומנין לה, ולזה רמז אדם כי יקריב מכם, לא אמר אדם מכם כי יקריב, אלא אדם כי יקריב מכם, רמז על אהרן שהוא אדם שהוא עתיד להקריב ב' בניה, וכן אמר הקב"ה בקרובי אקדש, בקרובי שהוא אהרן, וכן רמז ואמר מן הבהמה, בהמה בגימ' בן, ואמר דבר אל בני ישראל, לומר שהם כפרה עליהם ועליהם לבכות, כמו שאמר וכל בית ישראל יבכו את השרפה, זהו מכם, ועליהם נאמר אנחנו טמאים לנפש אדם, כי לא היו נשואים וכל אחד נחשב כחצי גוף ושניהם נקראים אדם, כמו שאמר בזוהר פרשת פנחס, ולזה על הבהמה יש רביע. מן הבקר, לא אמר ומן הבקר כמ"ש ומן הצאן, לומר מן הבהמה הוא ענין בפני עצמו רמז על בני אהרן כמ"ש. מן הבקר ומן הצאן תקריבו את קרבנכם, שהוא קרבן בהמות, אבל קרבן אדם שהוא אהרן, קרבנו מן הבהמה גימ' הבן, ולזה אמר קרבן לה', שה' בחר בהם:
<b>אדם</b> כי יקריב. כשרוצין להקריב הקרבן, קודם כל דבר יקריב עצמו וישפיל רוחו וגופו, זהו מכם יהיה הקרבן, זהו לה' והוא קרבנכם, זהו מן הבהמה מן הבקר, ואם אין מקריב גופו ונפשו עם הקרבן זה אינו לה, זהו קרבנכם, זהו מן הבהמה ומן הצאן לבד תקריב וגו', כי לא לרצון יהיה, כי זבחי אלהים רוח נשברה:
<b>עוד</b> אמר מכם לרמוז על המילה, שאדם מביא בנו ומקריבו למילה ואינו יודע פן ימות, ולא עוד אלא שעושה סעודה מרוב שמחתו, וכן ארז"ל כי עליך הורגנו כל היום זו מילה, וכן מכם גימ' היא מילה ע"ה, זהו קרבן לה' מן הבהמה מן הבקר וגו', זהו קרבנכם, אבל הקרבן העיקרי הוא מכם ממש:
<b>עוד</b> אדם כי יקריב. ר"ל שרוצה להתקרב אל הקב"ה ולחזור בתשובה, מן הבהמה, צריך לעשות עצמו כבהמה, שלא ירגז וירגיש משום בזיון שיבא לו, ויטה שכמו לסבול עול התורה ועול המצות כבהמה, ויהיה זה בב' זמנים, או מן הבקר, ר"ל בבקר בבקר, בעודו בבחרותו, זהו מן הבקר מן הבוקר יקום, ולא יאמר הן עוד היום גדול עדיין אני בחור עד שאזקין אעשה תשובה, כמה יש שאינם מגיעים לימי הזקנה, זהו מן הבקר מן הקבר מן הרקב, יש לו לירא שלא ימות ויקבר וירקבו עצמותיו וימי הזקנה עדיין לא באו, ומן הצאן, ר"ל קודם שיבאו ימי הזקנה אע"פ שלא עשה תשובה בבוקר שהוא בעודו בחור, והגיע לחצי ימיו, זהו הצאן במלואו צד"י אל"ף נו"ן גימ' קודם בא הזקנה, אז הוא איש טוב. עוד הצאן צד"י אל"ף נו"ן בגימ' איש טוב ע"ה, א"כ בשני זמנין יש לו להתקרב ולעשות תשובה, אבל התשובה המעולה הוא בעודו בחור, כאמרם ז"ל אשרי איש ששב בעודו איש, ולזה אמר אם עולה קרבנו, ר"ל המעולה היא מן הבקר, ר"ל בבקר כשהוא בחור, זכר זה כר, ראוי זה לקרבן להקריבו לפני ה', למנחה לה', כמו שלחו כר מושל ארץ, זכר, כרז, מכריזין לפניו ואומרים תנו כבוד. תמים בגימ' תנו כבוד עם ב' מלות, זכר במלואו זי"ן כ"ף רי"ש בגימ' זרע הנשמה, עזר הנשמה, מעשיו הטובים, וס"ת נפש. עוד זכר במלואו בגימ', מוכתר בי'. עוד בגימ' שלם בכל האיברים. תמים בגימ' שלם בלא מום, חסר אחד, לפי שקורץ מחומר ונתלבש בגוף, וזה ותחסרהו, מעט וגו'. יקריבנו, המלאך מיכאל שהוא הכהן המקריב הנשמות לפני הקב"ה, ואמר יקריבנו ואח"כ יקריב אותו, שמקריבין אותו ומלוין אותו ממלאך למלאך עד שמקריבין אותו לפני הקב"ה, ולזה אמר יקריבנו אל פתח אוהל מועד, ואחר כך יקריבו אותו לפני ה', כי המלאכים הה כתות כתות זה למעלה מזה, וכל אחד ואחד אינו יכול ליכנס לפנים ממחיצתו, לרצונו, כי את כל אשר תאמר ינתן לה לבא עמה אל בית המלך. עוד יקריב אותו לרצונו, שיקריב הרצון ויכניע יצרו לעבודתו ית', עוד לרצונו לומר שרוח המקום נוחה הימנו ועושה לו רצונו, ופירוש לרצונו על הרצון שעשה לו שעשה רצונו כרצונו, וסמך ידו על ראש וגו',
<b>יש</b> לו יד רמה ויש לו על מה לסמוך, ויש לו עלוי ומעלה, וזהו על ראש העולה:
<b>והקריבו</b> בני אהרן הכהנים וגו'. בני אהרן הכהנים, בגימ' רמ"ח עצ"ם, ר"ל שמקריבין האיברים והעצמות, כמו שהעונות כתובים וחתומים על עצמות שנאמר ותהי עונותם על עצמותם, כן המצות הם כתובין וחתומים באיבריהם בכל אבר ואבר ובכל עצם ועצם, וכן בני אהרן הכהנים בגימ' חתם, וכן בגימ' מחשק, ר"ל מחשקו שחשק בתורה ובמצות, ורוזנים משחק לו. והקריבו בני אהרן את הדם, הידוע ששפך על למוד התורה, בני אהרן הכהנים עם ג' מלות בגימ' תנא, הוא תלמו"ד, ל' למד את"ן מושבו, וזרקו את הדם, שאר הדם החומרי שבו זכה לאותה מעלה באותה אכילה שהיה אוכל לקיום גופו, אבל לא לפני ה' אלא פתח אוהל מועד, והפשיט שמפשיטים מלבוש החומר הם בגדים הצואים ומלבישים אותו בגד יקר, בגדים חמודים, מלבוש שכלי הם נקראים חלוקא דרבנן ומלבישין כל אותה מצוה לאבר הראוי לה, וזהו ונתח אותה לנתחיה, וחתן אותה לחתניה, שמזווגין כל אחד בראוי לו. ונתנו בני אהרן הכהן אש וגו', הוא אשה של תורה, וערכו עצים עי"ן צד"י יו"ד מ"ם גימ' ריקוחי, שעושין לנשמה מיני ריקוחין כדי שתוכל לקבל אותו עונג. וערכו בני אהרן את הנתחים את הראש ואת הפדר, שמורידין שפע מהראש שהיא הנשמה אל הגוף שנפרדה ממנו, אשר על העצים, מאותם ריקוחים אשר על האש, מאותו מזון אשר על המזב"ח בגימ' הזן, וקרבו וכרעיו ירחץ במים, במים העליונים, מימי החסד, קרבו כרעיו גימ' תרי"ג, יתר א', שהוא הגוף, יפרכסו ויתקנו כדי להעלותו לפני ה', כמו שהיו עושים בביכורים יום שהיו מגיעים לירושלים שהיו מפרכסים אותם, אשה זהו הנפש, ריח זה הרוח, ניחוח זו הנשמה שכולם מתקשרים זה בזה ונראים לפני ה', זהו לה', על זה נאמר והקטיר הכהן את, הכל המזבחה. ריח ניחוח לה', ר"ת למפרע לנר, להאיר לפני ה':
<b>עוד</b> וקרבו וכרעיו ירחץ במים, שהמביא קרבן צריך לרחוץ תוכו וברו, קרבו זהו תוכו, וכרעיו הם ברו, ירחץ במים, ירחצם במי הבכי, ולא יתגאה בקרבן שהביא אלא יחשוב שכל מה שנעשה באותה בהמה הוא ראוי לכלם. ואם מן הצאן, שלא שב בתשובה בבקר, כלומר בבחרותו אלא שב קודם ימי הזקנה. שאחר שעשה כמה עונות וטעם טעם החטא כבש יצרו ועמד כנגדו והעיז לו פנים, וזהו מן הכבשים או מן העזים ואמר אחר כך לעולה, ובקרבן הבקר הקדים העולה שאמר אם עולה קרבנו מן הבקר, וכאן אמר מן הכשבים או מן העזים לעולה, לפי שלא טעם טעם חטא מעולם, לזה הקדים העולה, לומר שהוא עולה על הכל, ולזה תמצא בעולת בקר ד' פעמים עולה, לומר שהוא מעולה בד' יסודותיו, אמנם אם מן הצאן קרבנו אמר ב"פ עולה, לומר שב' יסודות שהם האש והרוח הם שעלו לעילוי אחר התשובה והב' אחרים צריכים כבוס או גלגול, כחז"ל כפי חכמתו ית'. ושחט אותו על ירך המזבח צפונה, לא אמר ושחט אותו לפני ה' כמו שאמר בעולת הבקר, לפי שבגדיו צואים ואין לבא אל שער המלך ולא אמר על המזבח אלא על ירך המזבח צפנה, לפי שנטה אחר הצפוני שהוא היצר, לזה אמר ושחט אותו לא אמר ושחט הכבש או העז אלא אותו, לומר שצריך להתודות ולשחוט יצרו, על ירך, על המילה אם טימא אותה, צפונה נסתר, גם כן יעשה תשובה בסתר, כי חציף מאן דמפרסם חטאיה, אלא צפונה לפני ה', באותו פרק ובאותו מקום ובאותה אשה:
<b>עוד</b> בזוהר שחיטתן בצפון, דבעי למשחט לההוא דבההוא סטרא ועל דא אתמר זבחי אלהים רוח נשברה, בגין דיתבר רוחא דדינא ויתחלש דינא ומתגברין רחמי על דינא, ודא הוא רוח נשברה למהוי ההוא רוחא תקיפא נשברה ולא יתגבר רוחיה וחיליה, ובר נש בעי למיקם על מדבחא ברוח נשברה ואכסיף מעובדוי, בגין דהוי ההוא רוחא תקיפא תבירא וכלא בגין דדינא יתבסם ויתגברו רחמי על דינא:
<b>עוד</b> צפונה לפני ה', שמקום שבעלי תשובה עומדים אין צדיקים גמורים יכולין לעמוד. ביאור הענין הוא כי בעלי תשובה הם צפונים וטמונים שלא יראו אותם המקטרגים שעשה תשובה ויקטרגו עליהם, ולכך צפונה לפני ה' שהוא אדוק שם, כמו בנח שנאמר בו את האלהים התהלך נח, שלא יקטרג עליו מלאך המות ויתבע עלבון הזנות שאם יתבע עלבון הזנות לא ישאר לא נח ולא בניו, כמו שארז"ל כל מקום שאתה מוצא זנות אנדרולימוסיא באה לעולם והורגת טובים ורעים, ולזה לא נחתם גזר דינם על הזנות אלא על הגזל, כדי שישאר נח ובניו, ולזה היה נחבא שנאמר את האלהים התהלך נח, ולזה אמר לו לעשות תיבה שלא יראוהו המקטרגים, וזהו אמרם במקום שבעלי תשובה עומדים, לא אמר יושבים שמי שהוא עומד אין לו כ"כ נחת רוח כמו היושב, אין צדיקים גמורים יכולים לעמוד, שעונג הצדיק הוא ללכת בשליחותו של מקום כמו המלאך שנאמר ונתתי לך מהלכים בין העומדים, וכן נאמר לירמיה שהיה מתרעם אמר לו אם תשוב ואשיבך לפני תעמוד, לפי שאינו מתירא מן המקטרגים, שמעולם לא טעם טעם חטא ולא נתלכלכו בגדיו ואינם צריכים לא כבוס ולא לבון אלא הם עומדים בליבונה נקיים וזכים וברים, כי הלבוש אחר שנתכבס א"א לו לחזור כמו שהיה בעודו חדש, ולזה לא אמר וסמך ידו כמו שאמר בעולת הבקר לפי שאין לו הרמת יד, וגם לא אמר והפשיט שאין די לו בהפשטה אלא צריך שנוי מקום ושנוי מעשה, ויעשה עצמו כאילו הוא בריה חדשה, ולזה אמר ונתח אותו ואת ראשו ואת פדרו, לא אמר את הראש ואת הפדר בה' הידיעה כמו שאמר בעולת הבקר אלא את ראשו כפי ערכו, ולזה לא אמר ג"כ קרבו כרעיו בגימ' תרי"ג יתר א', רמז על הגוף שמתלבש בו כשבא לזה העולם בשליחותו של מקום, וזהו לפני ה' אינו יוצא ואינו בא, לזה והקרב והכרעים הידועים שהיו בו קודם שחטא ירחצם במימי התורה שהיא מטהרת הכל. והקריב הכהן את הכל, בעולת הבוקר לא אמר והקריב לפי שאינו צריך שיקריבוהו אחרים שהוא מקריב עצמו, אבל זה מתבייש וצריך אחרים שיקריבוהו, ואחר כל זה עולה הוא, ובעולת הבקר לא אמר הוא, לפי שמתחלה ועד סוף היה צדיק, אבל זה שמתחלתו היה צדיק וסרח, אם עשה כל זה חוזר להויתו ולצדקתו הראשון, לזה אמר הוא אשה ריח ניחוח, כל אותם זדונות נעשות לו כשגגות וכזכיות, שנאמר מור ואהלות קציעות כל בגדותיך קרי ביה בגידותיך, זהו ריח ניחח לה', ריח ניחח עה"מ בגימ' רחץ, שרוחץ מטומאתו. ואם מן העוף עולה קרבנו, שלא שב בתשובה עד שהנשמה מעופפת לצאת, עולה קרבנו, שה' מקבל תשובתו, שנאמר תשב אנוש עד דכא, אז"ל עד דכדוכה של נפש, עולה קרבנו, שהקב"ה מקבל, תשובתו, ובמה יראה לפני המלך שאין לראות פניו ריקם שנאמר ולא יראו פני ריקם, והקריב מו התורים, מן המצות שהם בתורה, ואמר תורים שיש מצות מן התורה ויש מדרבנן, שהיא תורה שבעל פה, וכן התורים בגימ' מתרי"ג ב', פי' ב' תורות שאין לך ריקן בישראל שאינו מלא מצות, יקריב מהם או מן בני היונה, אולי מל בנו, שכן יונה בגימ' מל ש"ה, או שמא עסק בתורה שהיא נקראת לקח, וכן בני היונה בגימ' לקח, או היה לו חלק בה או בשום מצוה, ובזה יראה לפני ה'. והקריבו הכהן העליון שהוא מקריב הנשמות אל המזבח לא לפני ה עד שיעשה לו כל מה שצריך לטהרתו. ראשונה ומלק את ראשו כל מה שעשה מראשיתו, מלקו במקלו, עד שימלקם וימחו ולא יזכרו, חוץ מדם מילה זה אינו מוחה, אלא אדרבא ממציאו. והסיר את מראתו בנצתה, אח"כ ינקה אותו מטומאת העבירות שהם מוראתו, וכן מראתו בנוצתה בגימ' הם טומאת העבירות, והשליך אותה אצל המזבח, המזבחים בני אדם שהם כחות הטומאה, קדמה שמקומם הררי קדם, אל מקום הדשן גימ' שטן, שהוא מתדשן כשמשטין על בני אדם, יתן לו חלקו ויפרידו מעליו. ושסע אתו בכנפיו, בגימ' יתקנו ויקשטו עה"מ. בכנפיו, הם המצות שפורח בהם, כמו שאז"ל למה נמשלו ישראל ליונה לומר לך מה יונה נצולת בכנפיה וכנפיה מגינים עליה כן ישראל נצולים במצות, לא יבדילם ממנו. והקטיר אותו הכהן, לא אמר כמו שאמר בבקר ובצאן והקטיר הכהן את הכל, זה אין לו כי כל ימיו היו בעבירות והכהן בירר קצת המצות ומן התורה שעשה להראות בהם כי היה משליך מראתו, וזהו על העצים שהם המצות, אשר על האש היא התורה שנקראת אש, שנאמר מימינו אש דת, ואז אחר כל זה עולה הוא, שעלה למעלה ליראות את פני ה':
<b>ועל</b> דרך הפשט, מן הבקר ומן הצאן, מן הבקר הוא קרבן העשיר, ומן הצאן קרבן עני, ובזה תבין שיש כמה שנויי לשון בין קרבן הבקר לקרבן הצאן, וכולם הם עולה. בבקר אמר אם עולה קרבנו מן הבקר, שהוא מתגאה ואומר ראו קרבני שהוא מעולה שהוא פר, ולזה אמר אם עולה קרבנו, אבל בקרבן הצאן אמר ואם מן הצאן קרבנו מן הכבשים לעולה וגו', לא אמר לעולה מן הכבשים:
<b>עוד</b> אמר יקריבנו אל פתח אהל מועד, שמרוב גאותו נכנס בו לפנים להראות בו, משא"כ העני, לזה לא נאמר בקרבן הצאן יקריבנו אל פתח אהל מועד, אלא יקריבנו סתם, כי הוא מתבייש ליכנס בו, ואמר יקריב אותו לרצונו, כבר אמר יקריבנו למה חזר ואמר יקריב אותו, ועוד כאן אמר לרצונו ובצאן לא אמר לרצונו, אלא אמר הוא הקריב פרו והוא מתגאה בו יהיה לחוטא תרעומות לומר אתה בראת היצר, זהו מאמר ר"י שאמר אשרי מי שעמלו בתורה שעמל וטרח, ומצד העמל והטורח אינו בא לידי חטא, כי אינו בא לידי חטא אלא מצד הבטלה, כמו שארז"ל הבטלה מביאה לידי זמה, עושה נחת רוח ליוצרו שמתוך שהוא עמל אינו בא לידי חטא, כי אם היה חוטא היה מענישו, והיה מתרעם על הקב"ה לומר שהוא כמו אנוס באותו חטא, מאחר שהוא בראו וכביכול שאין להקב"ה נחת רוח בו, אע"פ שברא תבלין יאמר לא יברא הוא ולא תבליו, כי קורץ מחומר והחומר נמשך אחריו, ויאמר שכביכול שעושה עמו עול על שהענישו על החטא ואין נחת רוח לפניו, אבל כשלא חטא או חטא ועשה תשובה אז אינו מתרעם, ולזה אמר ועושה נחת רוח ליוצרו, לא אמר להקב"ה אלא ליוצרו שיצר היצה"ר, זהו ריח ניחח לה', וזהו שפירש"י ניחוח, נחת רוח לפני שאמרתי ונעשה רצוני, לפי שיצר הרע הוא אחד מהדברים שהקב"ה מתחרט עליהם כביכול שבראם, כאומרם ז"ל פרק קמא דסוטה א"ר אחא אמרי בי רב ד' דברים הקב"ה מתחרט עליהם בכל יום שבראם ואלו הן כשדים וישמעאלים וגלות ויצר הרע, כשדים שנאמר כו', וכששב בתשובה עושה נחת רוח שברא יצה"ר וברא לו תבלין שהיא התשובה והועילו, כביכול כאדם שלוקח נחמה:
<b>ונפש</b> כי תקריב קרבן מנחה. ידוע כי זמן המנחה הוא אחר שנטו צללי ערב שהוא זמן מדת הדין תחילת ממשלתו, והוא זמן מדתו של יצחק שהוא מתגבר עליה שלא תחול בחזקה, וזהו מנחה מלשון מנוחה, וכן תרגם אונקלוס לרוח היום למנח יומא, וכתב רקאנטי ז"ל נקרא זה הקרבן מנחה לשון מנוחה, לשון הנחה למדינות עשה, מלשון הניחו את רוחי ע"כ. ואמר ונפש מלשון הנפשה שפירוש נחת רוח שכשיש חרון אף בעולם ויש צדיק בעולם שעומד ומתפלל ומסלק החרון אף ע"י תפלותיו מהעולם, ע"י נפשו הטהורה והזכה, וכן נפש עה"מ והכ' בגימ' טהרה וברה, או טהורה ברה. וד' מיני מנחות של נדבה, ואמר כאן מנחת סולת, מנחת מאפה תנור, מנחת מחבת, מנחת מרחשת, והד' הם מסולת חטים, ומנחה אחרת שהיא חובה והיא מנחת בכורים במנחת העומר הכתוב מדבר והיא חובה. ונקראת מנחת סולת אע"פ שכולם היו מסולת, לפי שכולם באות אפויות קודם קמיצה חוץ מזו, כן פירש"י ז"ל, ורמז כאן שיש ד' מיני בני אדם בעבודה, יש מי שעובד מאהבה בלי שום פניה כלל, כמו הסולת הנקיה, כמ"ש המשנה כיצד הוא בודק (את הסולת הנזכר) היה מכניס ידו לתוכה עלה בה אבק פסולה עד שיניפנה, ועל זה אמר סולת יהיה, וכל המנחות הם מסולת למה בזו אמר סולת, ועוד יהיה היל"ל היה, אלא לרמוז על זה שעבודתו נקיה שיהיה לפני ה' תמיד. ובזוהר א"ר אלעזר הא דלא איהו מגו דנהמא לאתערא קרבנא כשאר קרבנין ועל דא סולת מצה בגין לאתערא חדוא לאינון רתיכין קדישין האי מחשבה טהורה דאקרי סולת ואקרי מצה. אמאי אקרי מצה אלא רזא דמלה כד איהי מתקשרא ברזא דדכורא אקרי מצוה בוא"ו וכד איהי ינקא למשרייא רתיכין קדישין אקרי מצה בלא וא"ו ובגין כך כל הני קרבנין דאתיין מסטרא דנהמא וקמחא בלחודייהו על דא אתיין וכלא ברזא דכהניא וליואי וישראל כדקחזי, ועל דא נאמר ויצק עליה שמן להאיר לכל העולם וכל העולם נזון בזכותו, ונתן עליה לבונה, לבנה כתיב שבזכותי גורם שהשכינה נותנת פרס לבניה. והביאה אל בני אהרן, שמעלים אותם כמ"ש הזוהר בגין לאתערא חדוא לאינון רתיכין, וקמץ משם לא אמר ממנה לומר לך שהעובד הוא הקומץ. ממנה מסלתה מהמחשב' הטהורה ומשמנה של המחשבה שהשמן הוא בחכמה, על כל לבונתה שלוקח ג"כ מהלבנינות שהוא כ"ע שהוא קמוץ וסתום, ושם רמוז נקודת הקמ"ץ ופת"ח בחכמה כמו שאמרו בתיקונים, א"כ לזה אמר וקמץ משם, אין מי שימחה בידו שנאמר צדיק מושל יראת אלהים וגו', והקטיר הכהן העליון את אזכרתה זכרון תפלותיו והבל פיו לפני הקב"ה. ופירש"י ז"ל אזכרתה הקומץ שעולה לגבוה הוא זכרון המנחה שבו יזכור בעליה לטובה ולנחת רוח, והנותרת מן המנחה לאהרן ולבניו, שזכותו עומד לדורי דורות. או שרמז שמוריד שפע לכל העולמות כמ"ש בזוהר וכד ינקא למשרייא דרתיכין אקרי מצה וכו':
<b>וכי</b> תקריב קרבן מנחה מאפה תנור, אמר וכי ולא אמר כמו שאמר בקרבן מנחת מרחשת ומחבת ואם, לפי שהוא מדבר על השב מיראת העונשים שהוא מאפה תנור שמפחדו שלא יאפה בתנור שהוא גיהנם, הוא שבאו מעונשים אחרים שהם קשים כמו גיהנם, לזה אמר וכי, כמו מתמיה שאין ראוי לעבוד ה' על זה הדרך שאינה עבודה שלימה, שהעבודה השלימה היא מאהבה, ולזה כתיב חסר שאינו קרבן שלם אפילו שהוא סולת שאין לו פניה אחרת, כל עוד שאינה מאהבה אין בה שלימות אלא חסרון, שזהו דומה כמו חלות בלולות בשמן, שאחר שנעשו חלות בללו אותם בשמן, שהשמן צף על גבן לבד, לא כמו מנחת הסולת שהיו מציקין על הסולת בעודה סולת קודם לישה ואפיה והיה השמן נכנס בתוכה ממש, אבל זה השמן הוא על גבה, או כמו דבר דק שאין לו עביות ולא תוכיות לקבלו, זהו ורקיקי מצות משוחים, משחים כתיב, שמחמת דקותו אינו מקבל מהשמן אלא מעט המשחה, להראות מלא וניחא קמיה מכולא נטיל להאי מילא ואעטר לה בתלת מאה ושבעין עטרין ההיא מלא טסת וסלקא ונחתא ואתעבודא רקיעא חדא וכן כל מלא ומלא דחכמתא אתעבדין רקיעין קיימין בקיומא שלים קמי עתיק יומין וקרי לון שמים חדשים מחודשים סתימין דרזין דחכמתא עילאה וכל שאר מלין דאוריתא דמתחדשין קיימין קמי דקב"ה וסלקין ואתעבידו ארצות החיים ונחתין ומתעטרין לגבי ארץ חד ואתעביד ארץ חדשה מההיא מלה דאתחדשא דאורייתא, ועל דא כתיב כי כאשר השמים החדשים והארץ החדשה אשר אני עושה עומדים לפני עשיתי לא נאמר אלא עושה דעביד תדיר מאינון חדושים ורזין דאוריתא ע"כ. ובפ' אחרי מות אמר תאנא כל אינון דמתעסקי באוריתא דיוקנהון אתחקק לעילא קמי קב"ה וקב"ה משתעשע בהו בכל יומא מסתכל בהו וההוא קלא סליק ובקע כל אינון רקיעין עד דסליק קמי קב"ה כדין כתיב כי קולך ערב ומראך נאוה ע"כ. וזהו והבאת את המנחה אשר יעשה מאלה, שהם השמים החדשים והארץ שנעשים מחדושים לה', והקריבה אל הכהן דסליקו לקמי עתיק יומין. והרים הכהן את המנחה את אזכרתה והקטיר המזבחה אשה ריח ניחח לה', כמו שאמר בההיא שעתא ארח עתיק יומין בההיא מלה וניחא קמיה מכלא. והנותרת לאהרן ולבניו, שזכותו עומד לדורי דורות:
<b>כל</b> המנחה אשר תקריבו לה' לא תעשה חמץ, שלא יחמיצו שום מצוה, וכן לא יתגאו בה כמו השאור שמתנפח ועולה שלא יעשה ע"מ לקבל פרס כמו שטועם מתיקות הדבש, זהו כל שאור וכל דבש לא תקטירו וגו', לא תהיה אלא לשמה לא לשום פניה אחרת, ועכ"ז לא ימנע עצמו מעשות אף שלא לשמה שמתוך שלא לשמה בא לשמה, זהו קרבן ראשית תקריבו אותם לה', פירוש בראשית שעדיין לא למד ולא ידע מעלת המצוה ומעלת התורה, זהו קרבן ראשית, ואל המזבח לא יעלו לריח לפי שלא נעשו לשמה, כי כשיש בעשיית המצוה שום פניה מלבישה חומריות והחומר אין לו עליה, ועל זה אמר רוח הבהמה היורדת היא למטה, הבהמה אין בה רוח וא"כ היל"ל ונפש הבהמה, אלא בא רמוז למ"ש שמלביש המצוה רוח בהמית ויורדת אינו עולה, לזה אמר ואל המזבח לא יעלו:
<b>כל</b> קרבן מנחתך במלח תמלח, במלח. בלחם, היא לחמה של תורה, נאמר ברית במלח אמר ברית בתורה לומר לך כשם שאין קיום לעולם בלא מלח כן אין קיום לעולם בלא תורה, שנאמר אם לא בריתי יומם ולילה חקות שמים וארץ לא שמתי, ולזה היו ישראל במעמדם והיו קורים בתורה בשעת הקרבת הקרבן, והיו קורים במעשה בראשית, להורות שאין לעולם ולקרבן קיום אלא בתורה, ולזה רמזו ז"ל שאין לברך המוציא עד שיביאו מלח, להזכירו שהעיקר הוא מאכל הנפש, שהיא התורה הקדושה שהיא המלח שממתיק הבשר שהוא האדם שנאמר בו יבא כל בשר להשתחות וגו', ונותנת לו קיום והעמדה, ולא יאכל הלחם שהוא מזון הגוף אלא עם המלח, אם אין תורה אין קמח, ולזה כיונו ז"ל באמרם פת במלח תאכל, ולא יהיה מגמת פניו באכילה כי אם לקיים גופו לעסוק בתורה. וכל קרבן מנחתך במלח, ס"ת לנכח, ר"ל שזה יהיה נוכח פניו, ת' מלח, תורה, מלח.
<b>ועל</b> דרך המדרש וכתבו רבינו בחיי ז"ל, הובטחו מים תחתונים מששת ימי בראשית ליקרב במלח ובניסוך המים בחג, וכן אמר במדרש מים תחתונים נקראים מים בוכים, כי בשעה שחלק הקב"ה את המים נתן אלו למעלה ואלו למטה התחילו מים התחתונים בוכים זהו שכתוב מבכי נהרות חבש, א"ר אבא בבכי נתפרשו המים העליונים מן התחתונים, אמרו אוי לנו שלא זכינו לעלות למעלה להיות קרובים ליוצרנו, מה עשו העיזו פניהם ובקעו תהומות ובקשו לעלות עד שגער בהם הקב"ה שנאמר נותן בים דרך ובמים עזים נתיבה גוער בים ויבשהו, אמר להם הקב"ה הואיל ולכבודי עשיתם כ"כ אין להם רשות למים עליונים לומר שירה עד שיטלו רשות מכם שנאמר מקולות מים רבים אדירים משברי ים, ומה הם אומרים אדיר במרום ה', ולא עוד אלא שעתידין ליקרב על גבי המזבח בנסוך המים:
<b>ועוד</b> דרשו במקום אחר, העולם שלישו מדבר שלישו ישוב שלישו ים, עמד ים לפני הקב"ה ואמר רבש"ע במדבר נתנה תורה, ישוב נבנה בו בית המקדש, אני מה תהא עלי, א"ל עתידין ישראל שיקרבו מלח על גבי המזבח, וזהו לא תשבית מלח, לא תשבית הברית וההבטחה שהבטיח הקב"ה למים שעתידין ליקרב על גבי המזבח ושלחנו של אדם הוא המזבח. ולזה על כל קרבנך, לא אמר קרבן אלא קרבנך שהוא שלחנו של אדם, ועל זה משימין מלח על השלחן שהוא מקום המזבח, וכן ג"כ לעורר את האדם כמו שאמר ר' אבא בר כהנא בשם ר' לוי מתחילת ברייתו של עולם לא היה עולה קלוסו של הקב"ה אלא מן המים הה"ד מקולות מים רבים ומה היו אומרים אדיר במרום ה', אמר הקב"ה ומה אם אלו שאין להם לא פה ולא אמירה ולא דבור הם מקלסים אותי לכשאברא בני אדם עאכ"ו, עמד דור אנוש ומרד בו דור המבול ומרדו בו, אמר הקב"ה יפנו אלו ויבאו אלו הה"ד ויהי הגשם על הארץ, למלך שבנה פטרין והושיב בהם דיורים אלמים והיו משכימים ושואלים בשלומו של מלך ברמיזה ובמטולין אמר המלך ומה אלו שאין להם פה ואמירה ודבור הם משכימים ושואלין בשלומי אלו היו פקחים עאכ"ו, הושיב המלך דיורין פקחין עמדו והחזיקו בפלטין אמרו אין פטלין זה של מלך אלא שלנו, אמר המלך תחזור פלטין למה שהיה הה"ד יקוו המים וגו' יקוו לי המים מה שאני עתיד לעשות בהם ע"כ. וכל זה להזכיר ולעורר לאדם כמו שאמר המאמר אם אלו שאין להם לא פה ולא דבור ולא אמירה כך ק"ו לאדם שיש לו פה ואמירה ודבור ובינה והשכל וחסדיו של הקב"ה גברו עליו ולא יכלו רחמיו ושפעו עליו בכל עת ובכל שעה ובכל רגע שיש לו להללו ולשבחו בכל עת ובכל שעה ובכל רגע, וגם יזכור שאין הקב"ה מקפח שכר כל בריה, שהרי המים על שבקשו לעלות להיות קרובים ליוצרם נתן להם שכרם שאי אפשר לעולם בלא מלח, ויזכור ג"כ שלא נבראו הכל אלא לכבודו שנאמר כל הנקרא בשמי ולכבודי בראתי וגו', שהרי המים שהם המשבחים להקב"ה ואומרים אדיר במרום ה' היה להם העמדה וקיום, לא כן דור אנוש ודור המבול שלא היה להם העמדה וקיום, דור המבול היו כפויי טובה ומרדו בטובתו ודור אנוש החזיקו בפלטין של מלך, וג"כ יזכור שנאבדו אנשי סדום ונעשו גפרית ומלח על שלא עשו צדקה, ולזה ארז"ל כל המאריך על שלחנו מאריכין לו ימיו ושנותיו, שמא יבא עני ויתן לו ממה שלפניו, א"כ לזה אמר שצריך לשים מלח על שלחנו, לידע כל זה, ולידע שאין העולם הפקר אלא שיש עליו משגיח ומשכיר ומעניש, שהרי נתן שכרם למים שעשאן מלח שא"א לעולם בלא הם, והעניש בהם אנשי סדום. ועוד הצריכו לתת מלח על השלחן לפי שהוא זמן הבעיטה, כשיראה האדם שלחנו מלא טוב ואשתו ובניו סביבו יבעט, לכן תזכרו לשים מלח שהם המים התחתונים שנקראו מים בוכים, כדי שיבכה ולא יבעט וידע כי לה' הארץ ומלואה, כמו שארז"ל על אותו מעשה של הקצב שהיה לו שלחן של כסף וקערות של זהב וכשהיו מניחים אותו היה אומר לה' הארץ ומלואה. נמצינו למדים ששימת מלח על השלחן לעורר האדם על י' דברים, מלח, לחם, להזכירו שיאמר ד"ת שנקרא לחם על השלחן, נאמר ברית במלח ונאמר ברית בתורה, ולזה רמזו ז"ל אין הבוצע מברך עד שיביאו מלח, להזכירו עם מזון הגוף יביאו מזון הנפש, וכן רמזו ז"ל פת במלח תאכל, ועוד כדי להזכיר לאדם שהקב"ה אינו מקפח שכר כל בריה, כמו שאמר המאמר הואיל ולכבודו עשיתם אין רשות למים העליונים לומר שירה וכו', שהקב"ה מקיים הבטחתו. ועוד לעורר האדם שלא נברא אלא לשבח להקב"ה, כמו שאמר רבי אבא בתחלת ברייתו של עולם לא היה קלוסו של הקב"ה אלא מן המים. ולעורר לאדם אה המים שאין להם לא פה ולא דבור כך, שמהם עולה קלוסו של הקב"ה, אדם שיש לו פה ודבור ואמירה והגביר חסדו עליו על אכ"ו, ויזכור ג"כ שהקב"ה נותן שכר למהלכים לפניו, שהרי המים נעשו מלח, ואין לעולם קיום והעמדה אלא בהם ומעניש למי שמורד בו וכופר במצותו כדור אנוש ודור המבול ואנשי סדום, ויזכור ג"כ לעשות צדקה על שולחנו, שאנשי סדום לפי שלא עשו צדקה נעשו מלח. ועוד כדי שלא יבעט בראותו שלחנו מלא כל טוב ואשתו ובניו סביבו, שהרי המים היו מקלסין להקב"ה והיו למעלה וסוף ירדו ונעשו מלח. ועוד יזכור ויבכה על מה שלא עשה מהמצות ומקיצורו בעבודתו ית', שהרי המים היו בוכים ואומרים אוי לנו שלא זכינו להיות קרובים ליוצרנו, ועוד יעיז פניו בעבודתו ית' כמו שאמר התנא הוי עז כנמר, וילמוד מהמים שהעיזו פניהם ובקעו התהומות לעלות עד שגער בהם הקב"ה. ועוד יזכור שהקב"ה מוחל וסולח, שהרי המים אחר שהעיזו פניהם נגד הקב"ה וגער בהם מחל להם ונתן להם שכר שלא יקרב קרבן בלתם, מלח, מחל:
<b>וכתב</b> ר' מנחם רקאנטי ז"ל, כבר רמזתי לך כי מימי הים התחתון רומזים למימי הים העליון, ועל כן הם מלוחים רמז למדת הדין, ובעבור כי אין לבא אל המלך בלעדה שנאמר בזאת יבא אהרן אל הקודש ע"כ אמר על כל קרבנך תקריב מלח, וכל קרבן מנחתך במלח תמלח, ע"כ:
<b>ואם</b> תקריב מנחת בכורים וגו', רמז כאן על בן י"ד שנה ולמעלה שבא לו יצה"ט, שצריך לעמוד ולקום לעשות מצות, לזה אמר ואם שאותו ואם הוא חובה כמו אם יהיה היובל, שחייב להתקרב ולעשות מצות בעוד שהוא אביב והוא קלוי באש היצר, כדי שיתחיל ויוכל לגרשו, זהו גרש כרמל כ"ר מ"ל, כר הוא יצר הרע שהוא כר נרחב ועליו נאמר שלחו כ"ר מושל ארץ, מל שיכריתהו, כמו ובשם ה' כי אמילם, ועוד גרש לשון שבירה וכריתה וטחינה, כן פירש"י ז"ל, אם תעשה כן, תקריב, תזכה שתקריב מנחות הרבה, ומחשב לך הקב"ה כאלו הם שלך ומשלך נתת לו, זהו את מנחת בכוריך. ונתת עליה שמן, בתנאי שיהיה לשמה לא לשום פניה, זהו שאמר ושמת עליה לבונה שלא יהיה צבוע, אז מנחה היא, והקטיר הכהן את אזכרתה, שיהיה זכרונו עולה לפני הקב"ה ויסייעהו לגרש יצה"ר, זהו מגרשה, ומשמנה שלא ישמע לדבריו שהם חלקים ורכים משמן. אשה לה', לא אמר ריח ניחח, לפי שעדיין הוא רך, אבל מעשרים ולהלאה אז הוא ריח ניחח, כמו שארז"ל בן עשרים לרדוף, לרדוף אחר המצות, והם מכתירין אותו, שכן עשרים בגימ' כתר. ורבינו עובדיה פירש בן עשרים לרדוף, לרדוף אותו מן השמים ולהענישו על מעשיו, שאין ב"ד של מעלה מענישין פחות מבן עשרים שנה:
<b>עוד</b> מנחת בכורים, בכורים היא התורה שנתנה לישראל שהם בכורים, ותורה שבכתב נקראת בכור שנאמר בני בכורי, ותורה שבעל פה נקרא בכור שנאמר אף אני בכור אתנהו, לזה נקראת התורה בכורים על שם שני בכורים, שהם תורה שבכתב ותורה שבע"פ, ולזה יום שנתנה תורה נקרא יום הבכורים, ולזה היו מקריבים שתי הלחם ונקראים לחם הבכורים, והיו שתים כנגד שתי תורות, והתורה נקראת לחם שנאמר לכו לחמו בלחמי:
<b>ובילקוט</b> תנא דבי אליהו וכי תקריב מנחת בכורים, כתיב וייצר ה' אלהים את האדם עפר מן האדמה ואומר מזבח אדמה תעשה לי, אדם ממקום כפרתו נברא, כל זמן שבית המקדש קיים מזבח שבו כפרה לישראל, בחוצה לארץ חכמים ותלמידיהם הם כפרה לישראל, שנאמר ואם תקריב מנחת בכורים, ואומר ואיש בא מבעל שלישה ויבא לאיש האלהים לחם בכורים, והלא אין שם לא ירושלים ולא בית המקדש, אלא אלישע הנביא ותלמידיו, הא למדת שכל הנזקק לחכמים ותלמידיהם מעלה עליו כאילו עשה רצון אביו שבשמים ע"כ. לזה אמר מנחת בכורים לה', מה שלא אמר בשאר מנחות שלא אמר לה' לומר שהמתקרב אל תלמידי חכמים כאילו נתקרב לה', וכן מנחת בכורים בגימ' עם החכמים ותלמידיהם עם ג' מלות, זהו אם אתה תתקרב עם מנחת בכורים שהם ת"ח, לה' כאילו נתקרבת לה', ולזה ארז"ל שאם זה אינו רשות אלא חובה, עוד אמר בגמרא ואיש בא מבעל שלישה ויבא לאיש האלהים לחם בכורים וכי אלישע אוכל בכורים הוה, אלא לומר לך כל המביא דורון לת"ח כאילו הקריב בכורים, זהו אם תקריב מנחה שהוא דורון, בכורים שהם ת"ח כמ"ש, לה' כאילו הקרבתו לה', תקריב את מנחת בכוריך, שעתידין שיחזרו לך ויביאו לך בכורים, מאן דרחים רבנן הויין ליה בנים ת"ח, ולזה אמר כשתביא הדורון הביאהו בסבר פנים יפות בכמה קשוטין זהו ונתת עליה שמן ושמת עליה לבונה, שילבנו וינקהו כי לעצמך אתה עושה.
<b>ואם</b> זבח שלמים קרבנו. שהיה עושה שלום בין איש לאשתו ובין אדם לחבירו, לזה שלמים בלשון רבים, מן הבקר שהיה מבקר ומחפש עליו כאמרו בקש שלום ורדפהו, וגם היה מחזיק במדת הצדקה שהוא עושה שלום בין אותו עני שנתן לו צדקה ובין הקב"ה, שהיה קובל על הקב"ה למה עשאו עני, וכשנתן לו נסתלקה תרעומתו מעל הקב"ה וחושב אותו עני שאותו שנתן לו הצדקה הוא שליח ההשגחה, וע"ז נאמר או יחזיק במעוזי, פירוש שנותן חוזק ותוקף במעוזי, פירוש ביכלתו ובהשגחתו, שאילו לא נתן היה העני ח"ו מספק ביכלתו יתברך, ובנתינתו אינו מספק, ואומר שהוא שליח ההשגחה והקב"ה זימן לו ע"י זה שנתן לו, זהו שלום יעשה לי ביני ובין העני שלא יתרעם עלי, על זה נאמר גדולה צדקה יותר מכל הקרבנות, שהקרבן הוא לקרב הכחות ולהטיל שלום בפמליא של מעלה ופמליא של מטה, כי פמליא של מעלה אין ביניהם שום ספק ביכלתו ית', אבל פמליא של מטה אם יתן זה הצדקה ויסלק התרעומות מעל הקב"ה, העני וגם קצת בני אדם ח"ו יספקו ביכלתו כמ"ש קיסר לר' יהושע בן חנניא אם הקב"ה אוהב את העניים למה אינו זן אותם, אמר לו כדי לזכות בהם העשירים, זהו שאמר ב' פעמים שלום יעשה לי, יעשה שלום לי, שיהיה שלום ביני לבין העני, ושלום בין העניים ובין העשירים, שלא יקשה בעיניהם למה עשה זה עני וידע שהוא לתועלתו כדי לזכותו, לזה זבח שלמים בלשון רבים, ולא אמר שלומים לומר שהכל בשלימות שהטיל שלום בין המדות, זהו אם זכר אם נקבה, זכר היא מדת רחמים, נקבה מדת הדין, זכר בגימ' ברכה, נקבה בגימ' נזק, והצדקה היא בצדי"ק שעושה צדקה עם צדיק והוא נקרא שלום זהו שלום יעשה לי, עוד זכר או נקבה שמודה על הרעה כמו על הטובה,, ועל ידי זה הם נזבחים כל המקטרגים וסטרא אחרא, ויצרו הרע נזבח, ואדרבה הוא נעשה לו אוהב שנאמר ברצות ה' דרכי איש גם אויביו ישלים אתו, ולזה אמר זבח שלמים, ולא אמר קרבן שלמים. תמים יקריבנו, כתרגומו שלים, אז יהיה שלם לפני קונו, זהו לפני ה'. וסמך ידו, אז יש לו על מה לסמוך, ויש לו יד, על ראש קרבנו שהוא יצרו הרע שהוא בקרבו. ושחטו פתח אוהל מועד, שלא יכנס לקטרג עליו ויחדל ממנו, פתח אוהל מועד ס"ת חדל. והקריבו בני אהרן, הם המלמדי זכות. את הדם הוא מלשון דמים, הם אותם מעות שפיזר בצדקות ומצות שעשה ונתמעט חלבו ודמו בהרוחתן, זורקים אותו על המזבח, כדי שיהיה לו לזכרון ולעדות לפני ה', זהו סביב בגימ' עד:
<b>והקריב</b> מזבח השלמים את החלב, הוא חלב הטמא שאינו סותם ואינו מגין. כתב ר' מנחם רקאנטי ז"ל אינו מגין מן הפורענות שאינו מסטר ימינא דמגן אברהם. ולזה החלב בה"א הידיעה שהוא מכסה על הקרב, שהיה מכסה עיניו שלא יראה, ומטמטם הלב שלא יבין, זהו השמן לב העם הזה וכתיב טפש כחלב לבם. ואת שתי הכליות שמהם בא העצה כאמרם ז"ל כליות יועצות. ואת החלב אשר עליהן, שמטמטם. אשר על הכסלים, שמהם נעשו כסילים ופתאים. ואת היותרת מן הכבד, בר"מ אמר יותרת כבד יצה"ר ובת זוגיה כבד דא דכורא יותרת דא נוקבא, ובזוהר פ' פנחס כתיב היותרת מן הכבד וכתיב ואת היותרת על הכבד, בתר דעבדא ניאופא אסתלקא עליה יותרת מן הכבד, אשת זנונים דאזלא ונפקא מן הכבד לאסטאה בני עלמא ולאסטנא עלייהו ושבקת לדכורא למעבד זנונים, ובגין דא היותרת מן הכבד יותרת על הכבד, בתר דעבדת ניאופא אסתלקת עליה, מצח אשה זונה אתגברת על בעלה דאיהו כבד. וברעיא מהימנא ועוד ונשא השעיר עליו, כד רעותיה למעבד קרבא להקב"ה עם ישראל איהו נושא כל חובין דיכול למסבל עליה עד דאתעביד משא כבד ונטיל כל אינון חובין על גדפוי מה עביד סליק לטורא עילאה כחמרא כד איהו בעי לסלקא לטור גבוה במשא כבד יכבד עליה כד איהו לעילא ובעי לסלקא לפי מיעוט כוחו דאשתאר ליה אתיקר עליה מטולא ונפיל ואפיל גרמיה לתתא מכובד משא דאתתקפת עליה אתעבידו כל איברין כוליה פסקות דלא אשתאר אבר שלים אוף הכי אירע לסמאל ונחש כבד ויותרת הכבד ע"כ. ובתיקונים כבד וטחול דא סמאל ונחש ויותרת אשת זנונים בתר דעבידת ניאופין עם אלהים אחרים ופליגת דמא דיליה דאיהו תמצית דילה קריבת לגבי טחול דאיהו בעלה ולא נטיל טחול אלא תמצית דדמא ולא יהיב ליה מדמא אחרא ובגין דא אתקרובת יותרת בגין דלא יהיב אלא שיורין וכבד איהו קטרוגא דריאה דסליק לגבי לבא נורא מיניה ואי לא דנשיב ביה כנפי ריאה הוה אוקיד ללבא, (ס"א הוה אוקיד כל גופא נורא דלבא) ע"כ. הרי מכל אלו נראה שכבד הוא סמאל ויותרת היא בת זוגו והיא עושה ניאופין יותר ממנו, ולזה נקראת יותרת, ולזה נתנו כל אלו לשריפת אש. וא"ת לפי זה היה מן הראוי להקטיר הכבד ג"כ כי הוא רומז לסמאל אלא לפי שיש בו צורך לעולם לפריה ורביה לחרישה וזריעה לבנין לישות העולם, שאין הקפדה אלא על המותרות שמהם יבא האדם לידי בעיטה לא מן ההכרחי, לזה היותרת שממנה באה ההסטנה על האדם למותרות, לזה נתנה לשריפת אש כמו שאמר דיהבת שיורין לבעלה, כי לזה נקראת יותרת ולא הכבד, הכל כדי שלא יהיה לו שום מעכב ויהיה בשלום עם בוראו ועם הכל תחתונים ועליונים, זהו והקטירו אותן שמקבלים אותו כקטורת שהיא רצויה ומקובלת על הכל אפילו על המקטרגים ובעלי דינים, זהו על העצים, העצים בגימ' ע"ה אלו בעלי הדין, זהו אשר על האש, הכל מזכירין אותו לזכות, זהו אשה ריח ניחח. לה'. ואם מן הצאן קרבנו לזבח שלמים, שלא לקח ולמד מדה זו של הבאת שלום בין איש לאשתו ובין אדם לחבירו ולא הורגל בה מבחרותו אלא קרוב לזקנה, עד שהקיץ משנתו ואמר לו קום, וכן הצאן בגימ' קום, זהו לזבח לא זבח, לפי שאינו דומה לעושה המצות והורגל בה מבחרותו לעושה קרוב לזקנותו, שנאמר כחצים ביד גביר כן בני הנעורים, שהם המצות שהם בני הנפש, לז"א לזבח ולא זבח, ועכ"ז שלמים לה', יש לו שכר טוב בעמלו, זכר או נקבה, שעושה שלום בין המדות ועושה צדקה ומודה על הרעה מעין הטובה, כמו שנאמר תמים יקריבנו בלא שום פניה בעולם. אם כשב הוא מקריב כלומר זה לא הורגל, כי מי שהוא מורגל ההרגל הוא טבע שני, לזה היה קשה עליו וכבש יצרו, זהו אם כבש קרי כבש. והקריב אותו יש לו התקרבות ויש לו על מה לסמוך, ויש לו יד, וזהו וסמך ידו. וזרקו בני אהרן שהם המלאכים המלמדים זכות לפני הקב"ה זורקים אותם דמים שפזר אותם, באותם שלמים שעשה בין איש לאשתו, ובצדקה שעשה ששם שלום כביכול בין הקב"ה ובין אותו עני שנתן לו. על המזבח סביב שיהיה לו למזכרת זכות ולעדות, סביב בגימ' עד. והקריב מזבח השלמים חלבו האליה, זה לפי שלא הורגל צריך שלא די שיקריב החלב הטמא שאינו סותם אלא אפילו הטהור גם כן יקריבנו, כדי שיתרחק עד קצה אחרון עד שיהיה לו לטבע אחר, כך יקח ממנו הצריך לו, כמו שארז"ל קדש עצמך במותר לך, ולזה חלבו האליה שהוא חלב טהור יסירנה, ואת כל החלב המכסה שהוא חלב טמא ואת שתי הכליות וגו', כמו שאמר בשלמים של בקר. והקטירו הכהן המזבח לחם אשה, לא אמר ריח ניחוח לפי שלא עשה זה אלא כשראה עצמו שקרב לזקנה קם והכין לו צידה, ועכ"ז לחם אשה, כמו הלחם שהוא עקר הסעודה כן זה יהיה מקובל אלא שאין לו ריח כמו שלמים של בקר שקם בבקר מבחרותו. ואם עז קרבנו, שיצרו עז עליו ואינו יכול לו לפי שעומד כנגדו, והקריבו לפני ה', שאז"ל אם פגע מנוול זה שכהו לבית המדרש ששם הוא בית ועד לשכינה, ושם אינו יכול להרים ראש אם אבן הוא נמוח וכו', ושם בהתעסקו בתורה יכול עליו ותהי ידו גוברת עליו, זהו וסמך ידו על ראשו כאן לא אמר על ראש קרבנו אלא על ראשו ממש. ושחטו וגו' וזרקו בני אהרן את דמו ממש, שלא יקטרג, אז יהיה קרוב עמך, וקח ממנו הצורך והשאר שרוף באשה של תורה, זהו והקריב ממנו ממקצתו, את החלב המכסה וגו' והקטירם הכהן המזבחה לחם אשה, באשה של תורה ואז כל חלב כולו יהיה טוב ומובחר כמו חלב יצהר שתרגם טוב משח, לה', אז יהיה הצווי לה', חקת עולם לדורותיכם בכל מושבותיכם, הוא כמו שאומר סוף דבר אם תרצה לכוף יצרך יהיה כלל זה בידך בדירתך בזה החמר שתתרחק מן המותרות, שאין היצר מתגבר אלא על ידי המותרות, כמו שאמרו בזוהר במאמר שכתבנו לעיל ואח היותרת על הכבד, שאם תקח ממנו הצורך, לא יתגבר עליך כי לזה נברא ואינו מתגבר אלא ע"י המותרות, לזה הזהיר ואמר כל חלב וכל דם לא תאכלו, כולו לא תאכל אבל מקצתו שהוא הצורך אכול. ואמר חקת עולם, שחוק זה יהיה כלל, כמו כלל זה יהיה בידך לעולם, לזה אמר כל חלב סתם ולא אמר חלב שור וכשב ועז כמו שאמר במקום אחר.
<b>ועוד</b> אמר כל חלב לה', לומר שהמקריב לא יכוון שהקריב אלא חלבו ודמו גם כן, זהו שאמר הנביא לא צויתי את אבותיכם על דברי עולה או זבח כלומר שלא יתכוין להביא חלב בהמה או דם בהמה, כי מלך גדול הוא, אלא יתכוין להקריב חלבו ודמו, כמו שאמר אדם כי יקריב מכם, מכם ממש יהיה הקרבן ולא מן הבהמה:
<b>ועוד</b> כל חלב וכל דם לא תאכלו, בא להזהיר על הגזל, שאותה פרוטה שגזל לא באה ליד הנגזל עד שנתמעט חלבו ודמו, לזה לא יחשוב שגזל אותו דבר שגזל אלא שגזל חלבו ודמו ממש, לזה הזהיר ואמר כל חלב וכל דם לא תאכלו:
<b>נפש</b> כי תחטא בשגגה. למה אמר נפש יאמר אדם כי יחטא כמו שאמר מכל חטאת האדם, כי הנפש אילו לא היה הגוף לא היתה חוטאת. ועוד למה אמר כי תחטא יאמר אם תחטא, כמו שאמר אם הכהן המשיח יחטא, וכן אמר אם כל עדת ישראל וגו' וכן אמר אם נפש אחת וגו', ועוד יאמר נפש כי תחטא בשגגה, כי ע"י השגגה בא החטא, א"כ יקדים הסבה, ועוד מאי מכל, יאמר ממצות ה', ועוד אומרו אשר לא תעשינה קודם ואח"כ אמר ועשה מאחת, יאמר כמו שאמר בואם כל עדת ישראל ישגו שאמר קודם ועשו אחת ממצות ה' אשר לא תעשינה, וכן בנשיא אמר ועשה אחת ממצות ה' אשר לא תעשינה, וכן בעם הארץ אמר ואם נפש אחת תחטא בשגגה מעם הארץ בעשותה אחת ממצות ה' אשר לא תעשינה, בכולם הקדים העשייה ואח"כ אמר מאי זה מהם חטא ממצות לא תעשה, זהו אשר לא תעשינה, ועוד אמרו מאחת מהנה יאמר אחת מהם, בלשון זכר, מהו מהנה בלשון נקבה. ועוד שלא אמר ואשם כמו שאמר ואם כל עדת ישראל ישגו וגו' ואשמו, וכן אמר אשר נשיא יחטא ועשה וגו' ואשם, וכן בעם הארץ ואשם. אלא מה שאמר נפש הוא שהאדם הוא מורכב מנפש רוח ונשמה, כשהאדם חוטא אינו חוטא מצד הרוח כי הוא רוחני ואין לו כ"כ אחיזה בגוף כל שכן הנשמה שהיא למעלה מן הכל שאינה בגוף חלא מאירה לו מלמעלה על ידי הרוח. ובזה יש לו העמדה וקיום כמו אבן התקומה כל עוד שהיא רואה ברזל ואין דבר מפסיק היא שואבת הברזל ומחזיקה אותו, אבל אין לה שום שייכות עמו, כן הנשמה וכן הגוף אלולא חבור הנפש לא היה חוטא, א"כ על הנפש המתאוה שהיא נפש הבהמית על ידה בא החטא ולה הוא החסרון, שפירוש חטאים חסרים, ולזה אמר נפש כי תחטא שלה עושה החסרון והגריעות, שכן אמר נפש החוטאת היא תמות, והכרתי הנפש ההיא, א"כ הגרעון הוא בנפש לא ברוח, וכ"ש בנשמה שאין מגיע לה שום חסרון ח"ו, כמו שאמר בזוהר על פסוק וכי ימכור איש את בתו לאמה, ואמר ושבה אל בית אביה. ואמר כי תחטא ולא אמר אם תחטא, לומר שהוא תימה גדול שתחטא, לזה אמר נפש כי תחטא, אפשר שתחטא, בתמיה, וכן אמר במדרש לב' בני אדם שחטאו למלך אחד קרתני ואחד בן פלטין ושניהם חטאו חטאו אחד, פינה לקרתני ונתן לבן פלטין אפספוסין (פירוש עונשים) א"ל בני פלטין שניהם חטאו חטא אחד לקרתני פנית ולבן פלטין נתת אפספוסין, אמר להם לקרתני פניתי שאינו יודע נימוסי מלכות אבל בן פלטין בכל יום ויום הוא רואה בנימוסי מלכות וחוטא, אף כן הגוף קרתני שנאמר וייצר ה' אלהים את האדם עפר מן האדמה, והנפש בן פלטין שנאמר ויפח באפיו נשמת חיים וגו' ושניהם חוטאים, ולכך הכתוב מתמיה נפש כי תחטא. וכן אמר בזוהר ז"ל בדעתא דקב"ה אפיק נשמתא לנחתא כל בני נשא אסהיד בה בכמה יעודין בכמה קסטורין (פירוש עונשין) בגין לנטרא פקודוי, ולא עוד אלא דאעבר לה באלף ותמניא עסר עלמין לאשתעשעא ולמחמי יקרא דאינון דמשתדלין באורייתא נפקא וקיימא קמי מלכא בלבוש יקר בדיוקנא דהאי עלמא בלבוש נהורא עילאה אסתכלא ביקרא דמלכא כל יומא ואתעטר לה בכמה עיטרין. בשעתא דמטי זימנא לנחתא להאי עלמא עבדין לה חדוותא בגנתא דעדן דארעא תלתין יומין למחמי יקרא דמריהון דצדיקיא ובתר כן נחתת לעלמא ואעטר לה מלכא קדישא בכמה עטרין עד דאתת ואעלת בגופא דבר נש ויתבא בהאי עלמא ואשתדלת בחשוכהא ואורייתא תווהת עלה ומה כל יקרא דא וכל אשלמותא אשלים מלכא עילאה לנפשא והיא חבאת קמיה, נפש כי תחטא מה דין הוא דתחטא ע"כ. ואמר תחטא בשגגה, השגגה הוא החטא, שהאדם שהנר דלוק על ראשו למה יישן ולא יהיה ער, כמו שאמר שלמה בכל עת יהיו בגדיך לבנים ושמן על ראשך אל יחסר, מזהיר לאדם שיראה בעצמו כאילו הוא לבוש בגדים לבנים שהוא הגוף וכאילו שמן על ראשו, ודאי שהוא נזהר שלא יטה לכאן ולכאן שלא ישפך השמן על בגדיו הלבנים ויטנפם, כן צריך האדם שלא יפנה דעתו רגע מהקב"ה כמו שאמר דוד המע"ה שויתי ה' לנגדי תמיד, ובזה לא יבא לידי חטא לעולם מאחר שמגמת פניו מורא הקב"ה, וכן ארז"ל אל תפנו אל האלילים אל תפנו אל מדעתכם, וכן אמרה המשנה אדם מועד לעולם בין ער בין ישן. א"כ השגגה הוא החטא כמו שאמר רבי יהודה הוו זהירין בלימוד ששגגת לימוד עולה זדון:
<b>ואמר</b> מכל מצות ה', לומר שהמצות הם אדוקות וקשורות כולם כאחד כמו המחרוזות כשתקח אחד מהם יתפזרו, כן המצות כי הם נגד האיברים ונגד הגידים, אם תסיר או יחסר אחד מהם אינו אדם שלם שהוא בעל מום, ואינו נקרא אדם אלא כשהוא שלם בלא מום, ובפרט אם יחסר אבר שהנשמה תלויה בו ימות ויתפזרו כל האיברים, וכן אם אבר אחד יחלה כל האיברים נחלים ונרגשים ממנו, ואמר אשר לא תעשינה קודם, ואח"כ אמר ועשה כלומר שח"ו ובר מינן שלא יהיה הדבר ולא יבא שכהן משיח יחטא, שהחטא הוא לאשמת העם, ולזה הקדים ואמר אשר לא תעשינה כמו שנפרש בעז"ה, ולזה הקדים הלאו שאמר לא תעשינה, שלא יהיה הדבר, ואח"כ אמר ההן שהוא ועשה מאחת מהנה, לפי שהוא מדבר על הכהן, והכהן המשיח הוא חוטא חטא קטן ביותר ובערכו הוא חטא גדול, לזה אמר מאחת מהנה בשני ממי"ן לומר לא שחטא חטא גמור אלא מקצת מהמקצת, שהקב"ה מדקדק עם הצדיקים כחוט השערה. ואמר מאחת מהנה בלשון נקבה, לומר שהיא יולדת כנקבה, שעבירה גוררת עבירה, ולא אמר ואשם מפני כבודו של כהן משיח:
<b>אם</b> הכהן המשיח יחטא. א"א לחטוא, ואם חטא לאשמת העם, לפי שאינם ראוים שיכפר עליהם אלא אדרבה להחטיאו כדי שלא יגן עליהם, כמו שאמר בזוהר כי צדיק ה' צדקות אהב, מ"ט צדיק ה' צדקות אהב משום דישר יחזו פנימו, מאי פנימו פנים דבני עלמא למבעי רחמי עלייהו על כל מה דאצטריכו ע"כ. וכן הוא אומר ימלט אי נקי, כלומר הא אם חטא ימלטנה הנקי בזכותו ובתפלותיו, אבל כשאינם ראויים הם גורמים לו שיחטא כדי שלא יגן עליהם. וכן אמר בזוהר א"ר יצחק אם הכהן המשיח יחטא דא כהן דלתתא דאתתקן לעבודה ואשתכח ביה חטאת, לאשמת העם הוא דהוי ודאי, כגונא דא שליחא דצבורא דחטא בגין דעמא לא אשתכחן זכאין ע"כ. וזהו שאמרה המשנה שליח צבור שטעה סימן רע לשולחיו:
<b>ובזה</b> נבין שאלה ששאל בזוהר ז"ל א"ר יוסי הא תנינא דעל ידא דכהנא מתכפר חובא דבר נש כי קריב קרבניה, השתא דאיהו חטי מאן מקריב עליה ומאן מכפר עליה, אי תימא דאיהו מקריב על נפשיה הא איהו מקלקל ולא איהו כדאי לצרכאן עילאי ותתאי, תתאי לא יתברכון כ"ש עילאי, נראה שאינה שאלה שהוא לא חטא אלא הם גרמו לו, ולזה לא אמר ואשם. ובזה יובן ג"כ מה ששאל הרמב"ן, ששאל למה לא הזכיר בחטאת כהן משיח וכפר עליו ונסלח לו כאשר הזכיר בשאר החוטאים בקהל ובנשיא ובהדיוט, והוא ז"ל תירץ אולי לא יתכפר לרוב מעלתו לא יתכפר ונסלח לו לגמרי עד שיתפלל ויתחנן לאלהיו כי מלאך ה' צבאות הוא וצריך להיותו נקי וטהר ידים ע"כ. ובמ"ש יובן שאין צריך לומר לא וכפר ולא ונסלח לו, לפי שהוא לא חטא אלא הם גרמו לו, ולזה הקדים אם הכהן המשיח ואח"כ ואם כל עדת ישראל ישגו, לומר שא"א להיות דבר זה שכהן שעומד ומשרת את פני המלך ורואה פניו תמיד יחטא, ודאי אינו אלא לאשמה גדולה של העם, ואח"כ ואם כל עדת ישראל ישגו שהוא יותר אפשרי שטעו בהוראה, ולזה תמצא שאמר והקריב על חטאתו אשר חטא פר בן בקר תמים לפני ה', ובחטא הקהל לא אמר תמים לפני ה', וכן ג"כ אמר והביא את הפר אל פתח אוהל מועד לפני ה', ובחטאת הקהל אמר והביאו אותו לפני אהל מועד, ולא אמר לפני ה', הכל הוא לומר שגלוי לפני ה' שאין החטא בא בסבתו, שאילו החטא בא בסבתו היה מואס בו שלא יבא לפניו, אבל זה יכניסהו לפני ה'. גם בנתינת הדם אמר ונתן הכהן מן הדם על קרנות מזבח קטורת הסמים לפני ה', ובחטא הקהל אמר ומן הדם יתן על קרנות המזבח, לא אמר הסמים, וכן לא אמר אלא אשר לפני ה', כלומר אותו המזבח אשר בהיכל, לומר שאינו מדבר בלשון חבה, אבל בכהן הזכיר סמים לומר שריחו כריח סמים, שלא הבאיש באותו חטא שחטא, וכן לא אמר כמו שאמר בקהל ובנשיא ובעם הארץ, בקהל אמר ונודעה החטאת, בנשיא אמר או הודע אליו, בחטאת עם הארץ אמר או הודע אליו חטאתו, אבל בכהן לא יש שום ידיעה אלא הם גרמו לו, להודיעך כמה חטא הרבים גורם כמו דור המבול שגרמו שאפי' הבהמה והעוף נזקקו לשאינם מינם, לפי שנתעפש האויר, לפיכך והקריב על חטאתו כד"א תחטאני באזוב ואטהר ואפשר מאומרו אם הכהן המשיח ולא אמר הכהן הגדול, כי יש כהן גדול משיח שנמשח בשמן המשחה, ויש כהן גדול שהוא מרובה בבגדים לאחר שנגנז שמן המשחה, ופירוש מרובה תרגום ומשחת את אהרן ותרבי ית אהרן, וזה לא נמשח בשמן המשחה קראו לו מרובה בבגדים, ומאמרו כאן המשיח בה' הידיעה רמז לכהן שנמשח ראשון שהוא אהרן וכאן רמז לעגל שעשה, ולא אמר אשר לא תעשינה לומר שח"ו אהרן לא חטא שכל האומר שאהרן חטא אינו אלא טועה, ועשה מאחת מהנה שיש בו מקצת, ולזה מתו ב' בניו, ולזה אמר והקריב על חטאתו אשר חטא פר בן בקר תמים, שאם הוא פר אינו בן, כי כשהוא עגל נקרא בן בקר אבל פר אינו בן, אלא כאן רמז על ב' בניו, פר ובן, ולזה הפר הוא בשריפה, לומר שמתו בשריפה, ולזה אמר אם הכהן המשיח יחטא לאשמת העם, כמו שאמרו רז"ל אין לך כל פורעניות ופורעניות שבאם לעולם שאין בה חלק מעון העגל, א"כ לאשמת העם ודאי, ולזה אמר הכהן המשיח שראשון שנמשח בשמן המשחה היה אהרן שנאמר ולקחת את שמן המשחה ומשחת את אהרן וגו':
<b>ואם</b> כל עדת ישראל ישגו, זה עון העגל ע"פ שעשאוהו ערב רב עכ"ז טעו ישראל, זהו ישגו ונעלם דבר מעיני הקהל, שנעלם מהראשים שהם עיני הקהל שהם הזקנים, שהיה להם לקנא ולקום עליהם ולהלחם ולהרוג בהם, אלא שנעלם שאמרו להם לא לאלוה אנחנו עושים אלא למנהיג, כמו שאמרו אשר ילכו לפנינו. ועשו אחת מכל מצות, לפי ששקולה ע"ז כנגד כל המצות, אשר לא תעשינה, הלואי לא היתה נעשית, ואשמו, שנחשב עליהם לעון ולאשם, ונכתב עליהם וביום פקדי ופקדתי עליהם, כמו שאמרו רז"ל אין לך פורענות וכו', עוד ואשמו שבאה עליהם מגפה שנאמר ויגוף ה' את העם על אשר עשו וגו', מלבד ג' אלפי איש שנהרגו ע"י בני לוי, א"כ ואשמו ודאי, ור' סעדיה גאון פירש לאשמת העם, לפי דרכם ומנהגם, לפי שהוא מורכב מחומר כהם. ונודעה החטאת, כשמתו בניו אמר לו משה וכל בית ישראל יבכו את השריפה, שהם גרמו. והקריבו הקהל פר, וזה הפר היה נשרף שנאמר והוציא את הפר אל מחוץ למחנה ושרף אותו כאשר שרף את הפר הראשון, שהם בני אהרן שגרמו להם שריפה, ומביאים פר אחר והם היו שנים לפי שלא היו נשואין הם נחשבים כאחד. חטאת הקהל הוא ולא חטא אהרן, ובאו לכפר עליהם ולטהרם, ולזה תרגם בקצת ספרים מדויקים דכותא דקהלא הוא:
<b>מעיד</b> אני עלי שמים וארץ שלא ראיתי ברבינו בחיי, אלא אחר שכתבתי מצאתי כתוב ז"ל, ויתכן לפרש כי בא לרמוז בכולו כי היה חטא קהל ישראל במדבר, ממאמר רז"ל ששמטו אחד מטטראמולין שבמרכבה שנאמר ופני שור מהשמאל. והנה הקרבן בכהן משיח והקהל שוים הם, כי כן אהרן התחיל לעשותו וישראל טעו אחריו, וכתיב את העגל אשר עשו וגו' את העגל אשר עשה אהרן. ויש לך להתבונן עוד כי איך הזכיר הכתוב למעלה בפר כהן משיח אמר פר בן בקר תמים לחטאת לה', ובקהל אמר והקריבו פר בן בקר לחטאת ולא אמר תמים, וכל זה לרמוז כי כוונת אהרן היתה תמימה לה', כאמרו חג לה', והקהל היה בהם מי שלא היה תמים לה', כי מקצתם שאוו מנהיג ומקצתם עשו ממנה ע"ז שנאמר וישתחוו לו ויזבחו לו וגו' ע"כ. וזכיתי להסכים לדעת גדולים. ולכן היה קרבן כהן משיח וקרבן הקהל פר, כדי שיתכפר ויקנח צואת בנו שהוא העגל, והיו שניהם נשרפים, משא"כ בקרבן נשיא וקרבן עם הארץ, שקרבן נשיא שעיר עזים ובקרבן עם הארץ שעירת עזים, ואינם נשרפים ולא נאמר בהם אשה ריח ניחח לה'. ותמצא על כל דבר מזכיר פר, והביא את הפר, וסמך ידו על ראש הפר, ושחט את הפר, ולקח מדם הפר, ואת כל דם הפר, ואת כל חלב פר החטאת, ואת עור הפר שהיה מכוון על כל דבר למחות שכנגדו של עגל, וכן בפר של הקהל תמצא ט' פעמים פר בפר של כהן המשיח, לפי שהוא משוח בשמן המשחה, והוא רמוז בחכמה שנאמר משחת קודש שנאמר קדש לי כל בכר והיא בכר, אותיות בכר הם כפולות באי"ק, והחכמה היא שניה, לזה הבכר נוטל פי שנים, וח' פעמים נזכר פר בקהל, לפי שהקהל הם רמוזים בבינה. והכל ברמז:
<b>אשר</b> נשיא יחטא, אמר לעיל חטאת הקהל הוא וסמיך ליה אשר נשיא יחטא, כוון למה שאמרו בגמרא כל מי שיכול למחות בחבירו ואינו מוחה הוא נתפס עליו, א"ר יהודה וכי ריש גלותא אכולי עלמא מתפסי, לזה סמיך לחטא הקהל אשר נשיא, כשחטאו הקהל ואין הנשיא מוחה בהם החטא תלוי בו כאילו הוא חטא. ומה שאמר אשר ולא אמר אם כמו שאמר אם כל עדת, וכן ביחיד אמר ואם נפש אחת תחטא, לזה ארז"ל שאמר אשר שהוא לשון אשרי, אמר רבן יוחנן בן זכאי אשרי הדור שהנשיא שלו מביא קרבן על שגגתו, אם על שגגתו מביא קרבן אין צריך לומר על זדונו, אם נשיא מביא קרבן אין צריך לומר הדיוט. ועכ"ז היל"ל נשיא אשר יחטא, למה התחיל באשר, אמר בזוהר ז"ל תני ר' יצחק מאי שנא בכל אתר דכתיב בהו ואם כד"א אם הכהן המשיח ואם כל עדת ישראל והכא אשר נשיא, בכהן כתיב ואם מאי קא מיירי אלא אילין כהנים דלא משתכחי הכי בחטאה דהא כהן נטיר גרמיה תדירא בגין דמטולא דמאריה עליה בכל יומא ומטולא דישראל כלהו ומטולא דכל חד וחד ועל דא תווהא כד יחטא, ובגין כך ואם כתיב, וכן ואם כל עדת ישראל תווהא איהו דכלהו ישתכחון בחובא חד, ובגין כך ואם כתיב, אבל הכא אשר נשיא יחטא ודאי, בגין דלביה גס ביה ועמא אזלין אבתריה ועל דא אשר נשיא יחטא ע"כ:
<b>ורמז</b> כאן על חטא דהע"ה, ונרמז זה ממה שאמר ה' אלהיו ולהלן הוא אומר למען ילמד ליראה את ה' אלהיו, מה להלן שאין על גביו אלא ה' אלהיו שהוא המלך, וכן בדוד הוא אומר ה' אלהי שמעה תפלתי, ארוממך אלהי, ה' אלהי ישועתי, לזה אמר כאן ה' אלהיו, ואשם שאמר לו הקב"ה על ידי נתן הנביא הנני מקים עליך רעה מביתך וגו', או הודע אליו חטאתו על ידי נתן הנביא כשבא אליו ואמר לו שני אנשים היו בעיר אחד עשיר ואחד רש וגו' ויחר אף דוד ויאמר חי ה' כי בן מות האיש וגו', ואמר לו נתן אתה האיש, והביא את קרבנו שעיר עזים זכר, זה שאמר לו נתן הנביא הבן הילוד לך מות יומת, זהו זכר תמים, וכפר עליו הכהן מחטאתו ונסלח לו שאמר לו גם ה' העביר חטאתך לא תמות, זהו אשר נשיא שבא מנשיא מאושר שהוא נחשון בן עמינדב שנדבו לבן וקדש ש"ש כשירד לתוך נחשול של ים ולזה נקרא נחשון:
<b>והרמב"ן</b> ז"ל כתב שאמר ה' אלהיו לומר כי אע"פ שהוא מלך אדון שאין עליו מורא ב"ו יש לו לירא מה' אלהיו שהוא אדון האדונים ע"כ. ויש מי שכתב שרמז כאן חטא זמרי שנקרא נשיא בית אב לשמעוני, וכאן כתיב אלהיו ולהלן הוא אומר אשר קנא לאלהיו, זהו אשר לא תעשינה לבא על בת אל נכר, ואשם שהרגו פנחס, ע"כ:
<b>ואמר</b> בשגגה ואשם, לומר כשהוא עומד בשגגתו אשמו גדול שאין לו כפרה, אמנם או הודע אליו והביא קרבנו וכפר עליו הכהן ונסלח לו, כי בידיעתו שחטא יתודה ויעשה תשובה מה שאין כן בשלא ידע והוא עומד בכשלונו, כדאיתא פרק חלק גבי ההוא מעשה בר' חייא בר אשי שראה אשתו וחשב שהיא זונה ותבעה כו' ואח"כ בא לביתו והות קא שגרא תנורא סליק ויתיב בגויה א"ל מאי האי א"ל הכי והכי הוה מעשה אמרה לו אנא הות, א"ל אנא מיהו לאיסורא איכוני, אמרו כל ימיו של אותו צדיק היה מצטער עד שמת, ומאי דריש דתניא אישה הפרם וה' יסלח לה במה הכתוב מדבר באשה שנדרה בנזיר ושמע בעלה והפר לה והיא לא ידעה שהפר לה בעלה והיתה שותה יין ומיטמאה למתים, וכשהיה מגיע ר' עקיבא לפסוק זה היה בוכה ומה מי שנתכוון לאכול בשר חזיר ועלה בידו בשר טלה אמרה תורה צריך כפרה וסליחה מי שנתכוין לאכול בשר חזיר ועלה בידו בשר חזיר עאכ"ו כו' ר' איסי בן יהודה אומר והוא לא ידע ואשם ונשא עונו על זה ידוו כל הדווים ע"כ. הרי שבלי ידיעה לא די שאמר ואשם אלא ונשא עונו, וע"ז א"ר אסי בן יהודה על זה ידוו כל הדווים, כלומר שבעונות זה מצוי, לפי שהצדיקים אין הקב"ה מביא תקלה על ידם, ואילו היה צדיק לא נזדמן לו דבר אסור ובפרט אם לא נודע לו והוא עומד בכשלונו, אבל כשהודיעוהו ודאי חסו מלמעלה כדי שלא יעמוד בחטאתו, ולזה וכפר עליו ונסלח לו, וזהו שאמר בתורת כהנים או הודע וכפר משום ידיעתו מביא כפרה על שגגתו. ואמר בזוהר או הודע אליו ידע מבעי ליה מהו הודע דמשמע ע"י אחרא, אלא קב"ה פקיד, לכנסת ישראל לאודעא ליה לבר נש בההוא חובא דהוא חב ובמה מודע ליה כד"א יגלו שמים עונו וארץ מתקוממה לו. א"כ כשמודיעין לו העון הוא מרוב רחמנתו עליו, לפי שאינו חפץ במיתתם של רשעים שימותו בפשעם, וכשאין מודיעין אותו הוא שמונעין ממנו דרכי התשובה, וזהו מרוב חטאו. אם הכהן המשיח יחטא לאשמת העם, שהם גרמו לו, כמ"ש גבי חטאת הקהל היא בהעלם דבר מעיני העדה, שהם זקני העדה שהם נקראים עינים, גם הנשיא יחטא בשביל גאותו וגאונו, אבל נפש של יחיד תחטא בשגגה ומאין בא לה השגגה ולזה אמר מעם הארץ שהוא עוור, וכן תרגום ירושלמי סמיא, כי ת"ח מותרה ועומד הוא, כי התורה תורה לו הדרך, אבל עם הארץ אין לו מורה. ואמר בעשותה בלשון נקבה כלומר מרוב חסרון דעת כנקבה שדעתה קלה, כי התורה היא מחכימה ללומדיה שנאמר תורת ה' תמימה מחכימת פתי, אבל זה שלא למד אין בו דעת, ולזה לא אמר נפש מעם הארץ כי תחטא בשגגה, אלא אמר תחטא בשגגה מעם הארץ, לומר שהשגגה היתה לפי שהוא מעם הארץ, כי ת"ח אין לו שגגה כי שגגת תלמוד עולה זדון. ואמר בעשותה ולא אמר ועשתה כמו שאמר בקהל ועשו, וכן בנשיא אמר ועשה, לומר שלא היתה השגגה שחטא בדין שחשב שאותו דבר הוא מותר והיה אסור, שזה לא נקרא שגגה ששגגת תלמוד עולה זדון, כי היה לו ללמוד, אבל השגגה היתה בעשייה עצמה כגון שאכל שומן בחשבו שהוא שומן והיה חלב, זהו בעשותה, ולפי שהוא עם הארץ טח עיניו מראות לזה ואשם, ולפי שהיתה דעתו קלה כנקבה לזה קרבנו שעירת עזים נקבה, גם אם יביא נקבה תמימה יביאנה מהטעם שאמרתי, וזהו ואם כבש יביא קרבנו נקבה וגו' ואמר וסמך ידו וגו' ולקח הכהן ואת כל חלבה יסיר וגו' הכל כמו שעירת עזים, א"כ יאמר דרך כלל ועשה לה כמו שעשה בשעירת עזים, אלא לומר שמאחר שיגע בחטאו ולא רצה להביא שעיר והביא כבש ביוקר יותר מן השעיר, וא"כ הוא חביב על הקב"ה לזה חזר ושנאו. והוצרכו לומר כהן משיח וקהל ונשיא ויחיד, לומר כמו שאמר התנא אל תאמין בעצמך עד יום מותך, שנאמר לקדושים אשר בארץ המה, אחר שהם בארץ ר"ל קבורים הם קדושים, אבל כל עוד שהם בחיים ומורכבים מחומר אין בהם אמונה, שמא יתעם היצר ויתגבר עליהם, שהרי יוחנן שמש בכהונה גדולה פ' שנה ולבסוף נעשה צדוקי, זהו רמז אם הכהן המשיח יחטא, והרי ראיה ועיני העדה נתגבר עליהם וחטאו, והרי נשיא יחטא לזה אל יאמין בעצמו לומר שהוא בטוח שלא יסיתנו באיסור וישמש ממנו במותר, ועל זה ארז"ל קדש עצמך במותר לך, אלא תמיד יהיה מוכן להלחם עמו ולא ישמע ממנו בשום דבר שלא יתגבר עליו, ובפרט אם הוא תלמיד חכם, שכל הגדול מחבירו יצרו גדול ממנו, ועל זה אין הקב"ה מיחס שמו על הצדיקים בחייהם, ועוד נכתבו כולם לומר כמו שארז"ל לא ישראל ראויים לאותו מעשה ולא דוד היה ראוי לאותו מעשה, אלא לומר שאם יחטאו רבים אומרים להם כלך אצל רביה, ואם יחטא יחיד אומר לו כלך אצל יחיד, וכן אמר דוד אלמדה פושעים דרכיך:
<b>והרב</b> מנחם רקאנטי ז"ל כתב, כי מה שהיה הקרבן נקבה הוא שצריך להביא כפרתו לתקן מעוותו דוגמת החטא ומצות לא תעשינה הם נשפעות כו' ע"כ קרבנו נקבה כשבה או שעירה ע"כ. ונפש כי תחטא ושמעה קול אלה והוא עד, זהו שבועת העדות שהשביעו ואמר משביעך אני שאם אתה יודע לי עדות שתבא ותעיד ולא בא, שמביא קרבן אחר ודוי שנאמר והיה כי יאשם והתודה וגו' והביא את אשמו לה', זהו בעדות שבסבת עדותו שלא העיד מפסידו ממון, מכאן תדע כמה הוא חביב ממונם של ישראל לפני הקב"ה שאמר כאן ונשא עונו והיה כי יאשם והתודה אשר חטא, קראו עון ואשמה וחטא והצריכו ודוי, מה שלא אמר כאן לא בחטא של כהן משיח ולא בחטא הקהל ולא בנשיא ולא ביחיד, בקהל אמר ואשמו, ובנשיא וביחיד אמר ואשם, ובכהן לא אמר כלל, הוא להודיע שחטא שבין אדם לחבירו הוא יותר גדול מחטא שבינו לבין המקום, ועל זה אמרו ז"ל יהי ממון חבירך חביב עליך כשלך, וזהו רמז וא"ו של לוא יגיד שהוא מלא וא"ו ולוא כתיב לומר לו יגיד שההגדה הוא לו בעצמו ואם לא יגיד מזיק לעצמו שממון חבירך הוא כשלך, שכולנו בני איש אחד אנחנו נפש אחת, ועוד שהקב"ה יזמין לזה ההפסד שבא על ידו ממקום אחר ויביא לזה הפסד כפול כמו שנאמר ישלם שנים לרעהו, א"כ לו יגיד. וכתב רבינו בחיי ז"ל שההגדה זו צריכה שתהיה בב"ד, ולזה בא הרמז בוא"ו לומר שבמקום שהם ששה, ב"ד ג', והתובע ונתבע והעד:
<b>עוד</b> כתב ז"ל שמה שאמר והוא עד, לומר שזה שכבש עדותו לא יאמר ומי יודע בדבר שאני כובש עדותו, לזה נאמר והוא עד, שכן מצינו שמו של הקב"ה הוא, ממה שכתוב אני ה' הוא שמי:
<b>עוד</b> כתב ז"ל, ויתכן עוד לומר כי תוספת הוא"ו במלת לוא לרמוז על ששת ימי בראשית, ובא להורות על מי שכובש לחבירו עדותו מעלה עליו הכתוב כאילו כבש להקב"ה עדות על חדוש העולם שנברא בו' ימים, כי מתוך שהאדם רגיל להכשל בדבר קל יבא לסוף שיכשל בעון גדול חמור, ע"כ:
<b>עוד</b> יאמר ונפש כי תחטא, שמתמיה הכתוב לומר איך תחטא וכבר שמעה קול אלה שהשביעה בעודה בבטן קודם יציאתה לזה העולם, שהשביעוה להיות צדיק ואל תהי רשע, והעידוהו על. זה, זהו והוא עד, או ראה שהראהו מקומו בגיהנם ומקומו בג"ע, או הידע לו, שלא יאמר שלא ידע והוא עושה בשגגה, כי מותרה ועומד הוא, ששם למדוהו כל התורה, לזה צריך להגיד לעצמו, לזה הוא"ו שיזכור זה בכל עת, ולמי יגיד לעצמו יגיד, ואם לא יגיד ונשא עונו של אותו הנתבע, שאילו היה מעידו היה מצילו מן הגזל עכשיו הוא מכשילו, א"כ ונשא עונו ודאי. עוד אם לא יגיד אם לא יתודה קודם שימות ונשא עונו, כן אמר בזוהר:
<b>או</b> נפש אשר תגע בכל דבר טמא וגו'. פשטיה דקרא הוא שבא להזהיר על הנכנס למקדש והוא טמא, או על האוכל קדשים והוא טמא בשום טומאה מטומאות הנזכר, ואמר ג' מיני טומאה, בנבלת חיה טמאה, או בנבלת בהמה טמאה, או בנבלת שרץ טמא, ובא לרמוז שלא יגרום לטמא עצמו, שאם טמא עצמו מעט מטמאים אותו הרבה שנאמר אל תטמאו בכל אלה ונטמיתם בם, וידע כי האדם מורכב מג', מנפש ורוח ונשמה, ואע"פ שאין מגיע לנשמה שום טומאה מכל מקום מגיע לה גרעון קצת בטומאת הגוף, וזה שרמז כאן הג' מיני טומאה, בנבלת חיה, הנשמה נקראת חיה, בנבלת בהמה במ"ק י"ו ורוח במ"ק י"ו, בנבלת שרץ הוא הנפש שרצה ממקום למקום כשרץ, וטומאתה חמורה מכולם שטומאתה בכעדשה, ונעלם ממנו והוא טמא, הואיל וטמא עצמו נעלם ממנו הקדושה והטהרה, והוא טמא דנשאר בטומאתו, ואשם שנפרעים ממנו על זה. או כי יגע בטומאת אדם, זה סמאל שהוא אבי אבות הטומאה, וממנו מקבל המת טומאה וכשהאדם מטהר ומקדש עצמו א"א לו לסמאל ליגע בו ולטמאו, כי מיתתו ע"י השכינה ששואבת נפשו ומת בנשיקה, כי הצדיקים אין מטמאין במיתתן כמ"ש ביום שמת ר' בטלה כהונה., וזה שטמא עצמו סופו ליגע בטומאתו של סמאל, כי כל מיני טומאה ממנו הם, כי הבהמה וחיה והשרץ אינם, מטמאים בחייהם אלא לאחר מיתתן, שכן אמר בנבלת חיה או בנבלת בהמה או בנבלת שרץ וגו', ומיתתן היא על ידי סמאל שטמאן, לזה כשנטמא בהן נגע בטומאתו של סמאל שממנו בא להם הטומאה, זהו כי יגע בטומאת אדם לכל טומאתו, לומר שסופו ליגע לכל טומאתו שימות על ידו ויהיה אב אבי אבות הטומאה כמוהו, זהו לכל טומאתו אשר יטמא בה, זהו אמרם ז"ל אם טימא עצמו מעט מטמאים אותו הרבה, שמטומאת הנבלה בא לידי טומאה גדולה שהיא טומאת מת שימות על ידו שמצא מין את מינו, ולזה כי יגע בלשון זכר:
<b>או</b> נפש כי תשבע לבטא בשפתים. לומר כמו שהטומאה באה לו לאדם ע"י נגיעת אבר מאבריו נטמא כל גופו, כן הנשבע ומבטא בשפתיו מביא רעה לכל גופו, זהו להרע או להטיב, אם נשבע לקיים שום מצוה או נשבע נגד יצרו שהיה מתגבר עליו, ולזה אמר או נפש כי תשבע וגו' בין בשבועת העדות בין בשבועת בטוי והביא את אשמו שהוא קרבן עולה ויורד וכתב רבינו בחיי ז"ל שנקרא קרבן עולה ויורד, מפני שאם היה עשיר בשעת חטאו ואח"כ העני מביא קרבן עני, חזר והעשיר מביא קרבן עשיר שהוא כבשה או שעירת עזים. ותמצא בקרבן שתי תורים אמר וכפר עליו הכהן ונסלח לו, וכן בעשירית האפה ג"כ אמר ונסלח לו, ובקרבן כשבה לא אמר ונסלח לו, לפי שאין לבו נשבר לפי שהביא קרבן עשיר:
<b>עוד</b> י"ל שאע"פ שאלו הג' קרבנות שהם כשבה ותורים ועשירית האפה הם לכל אחד מן הג', שהם על מי שהשביעו חבירו שיעיד לו ועבר על שבועתו, ועל מי שנכנס למקדש או אכל קדשים בטומאה, ועל מי שעבר על שבועת בטוי, עכ"ז יש רמז ג"כ שכל אחד חוזר בו. קרבן כשבה או שעירת עזים הוא למי שלא בא להעיד והחטיא את הנתבע שלא השיב מה שבידו, והוא בידו גזל ונמצא העון עליו כמ"ש ונשא עונו, לזה לא אמר ונסלח לו, וקרבן שתי תורים הוא כנגד מי שנטמא ונכנס בטומאה מטומאה לטומאה עד שנכנס לטומאה גדולה חמורה היא טומאתו של מת, כמ"ש, ולזה היתה המליקה ומלק אותו ממול ערפו, לפי שמלאך המות בא לו מאחוריו ממול העורף לפי שהקשה את ערפו, וזה שהתודה וחזר בו נאמר ומלק מה שהיה ראוי לעשות בו יעשו באותו תור. אבל לא יבדיל לפי שלא נצול ממנו שעדיין בעודו חיים אפשר שיחזור לסורו. וקרבן עשירית האפה שהיתה נשרפת, על ביטוי שפתים, כמו שאמר ובידו רצפה רץ פה:
<b>עוד</b> אמר להרע או להטיב, לא אמר לרעה או לטובה, לומר שח"ו פוגם למעלה כי השבועה היא מסוד השבעה יחטא האדם בשבעה כתיב, בשבעת ימי בראשית, וכל הכופר בשבועתו פוגם בהם וכופר בהם והם מכלים אותו, כמו שארז"ל דברים שאין האש מכלה אותם שבועת שקר מכלה אותם, שנאמר וכלתו ואת אבניו ואת עציו, רמז על בנין האדם גופו ונשמתו, וכן יבטא באתב"ש נשמת, אם יבטא האדם נשמת האדם נפגם, ז"א יש בוטה כמדקרות חרב, או להטי"ב גימ' הם אחד עה"מ, שמחבר כ"י עם בן זוגה, כשמקיים שבועתו, ואם לאו ח"ו גורם פגם. להיטיב, לה יטיב והבן:
<b>נפש</b> כי תמעול מעל וחטאה בשגגה. חטאה בשגגה וקורא אותו מעל, לזה א"ר יוסי אם ענש הכתוב למי שאינו יודע עאכ"ו שיענש למי שיודע, א"כ לא החמיר על השוגג אלא כדי להזהיר על המזיד. וכן במדרש נפש כי תחטא בשגגה, והרי דברים ק"ו ומה אם מי שלא נתכוון לחטוא וחטא מעלין עליו כאלו חטא המתכוון לחטוא וחטא עאכ"ו. ומזה למדו במדרש שמי שלא נתכוון לזכות וזכה שיש לו שכר גדול, שמדה טובה מרובה ממדת הפורענות, וכן אמר במדרש אמר רבי אלעזר בן עזריה הרי הוא אומר כי תקצור קצירך בשדך ושכחת עומר בשדה לא תשוב לקחתו לגר ליתום ולאלמנה יהיה למען יברכך ה' אלהיך, קבע הכתוב ברכה למי שבא לידו מצוה בלא ידיעה, אמור מעתה היתה לו סלע צרורה לו בכנפיו ונפלה ממנו ומצאה עני ונתפרנס בה הכתוב קובע לו שכר הרבה וברכה כשוכח עומר בשדה, ומה אם מי שלא נתכוון לזכות כך המתכוון לזכות עאכ"ו:
<b>עוד</b> במדרש נפש כי תמעול מעל מכאן אתה דן לצדקה, הרי הוא אומר נפש כי תמעול מעל שוה פרוטה ופרוטה היא א' משמונה באיסר האיטלקי, ומה הוא משלם אשם בשתי סלעים שנאמר והביא את אשמו איל תמים מן הצאן בערכך כסף שקלים וכמה פרוטות בשני סלעים אלף ות"ק ל"ו, ומדה טובה מרובה ממדת פורעניות, וק"ו ומה אם מי שמעל בשוה פרוטה משלם אלף ות"ק ל"ו פרוטות הנותן צדקה עאכ"ו שאין קץ ואין סוף למתן שכרו, רבי יוסי אומר אם נפשך לידע מתן שכרם של צדיקים לעתיד לבא צא ולמד מאדם הראשון שלא נצטווה אלא על מצוה אחת לא תעשה ועבר עליה ראה כמה מיתות נקנסו לו ולדורותיו ולדורי דורותיו עד סוף כל הדורות, וכי איזו מדה מרובה מדה טובה או מדת פורענות הוי אומר מדה טובה, אם מדת פורענות נקנסה לו מיתה ולדורותיו עד סוף כל הדורות השב מן הפגול ומן הנותר והמתענה ביום הכפורים עאכ"ו שזוכה לו ולדורותיו עד סוף כל הדורות ע"כ. ומה שאמר פגול ונותר לפי שנפשו של אדם קצה בהם כ"ש על דברים שנפשו של אדם מתאוית להם ומחמדתן, ומה שאמר המתענה ביום הכפורים הוא לומר שאפי' ענוי של יום הכפורים שהוא כפרה עליו על מה שחטא עכ"ז כל עוד שהוא מתענה לפי שהקב"ה צוהו ועושה לשמה זוכה לו ולדורותיו עד סוף כל הדורות, וכ"ש במצוה שיש בה טורח ויש בה חסרון כיס:
<b>ואם</b> נפש אחת תחטא וגו' ולא ידע ואשם והביא איל תמים וגו'. שאל רבינו בחיי ז"ל בפרשה של מעלה כשהודע אליו חטאתו חייבו הכתוב קרבן וקרא שם הקרבן חטאת, וכאן שחטא בשוגג ג"כ ולא נודע לו חטאתו וחייבו הכתוב קרבן אשם, שלשון אשם הוא לשון שממה להורות שחטא חטא בדבר שהוא ראוי שיהיה שמם בו, וא"כ איך יחמיר הכתוב בלא הודע יותר מהודע, ועוד שקרבן הודע שעירת עזים וקרבן לא הודע איל תמים שדמיו מרובים יותר. אבל הטעם הוא מפני שהחטא הנודע לו הוא דואג עליו ומצטער, והדאגה על החטא הוא מזבח כפרה והוא פתח לתשובה, שנאמר כי עוני אגיד אדאג מחטאתי, אבל זה שחטא ולא נודע כגון שהיו לפניו שתי חתיכות אחת של שומן ואחת של חלב ואכל אחת מהם ולא נודע לו, לא יצטער באמרו שהמותר אכל ולא ידאג ולא יתוודה, לפיכך החמירה תורה עליו יותר ע"כ. לזה אמר אשם הוא אשם אשם לה', שמי שעשה במזיד אשם אחד אבל זה אשם אשם כפול, ועוד שהאשם לה', כי למה לא יספק שאכל איסור ועבר על דברי הקב"ה, זהו ממיעוט מוראו של הקב"ה, לזה אמר אשם גדול הוא אשם אשם לה', שספק בהיתר ולא ספק באיסור, ולא נרעד ולא נרתע לומר אולי אכלתי איסור ועברתי על דבורו של מלך מה"מ הקב"ה, א"כ אשם לה' יביא אשם ודאי, סוף סוף אשם הוא, שהוא יותר חמור מהודע שמביא חטאת שאינו כ"כ חמור. ועוד אמר אשם הוא אשם אשם, לפי שמביא ב' אשמות, אשם תלוי, וכשהודע לו שאכל חלב מביא אשם ודאי, זהו שאמר כאן או יביא אשם תלוי או ודאי:
<b>נפש</b> כי תמעול מעל בה' וכחש בעמיתו. הוא כחש בעמיתו שכפר בפקדון וקורא אותו שמעל בה', לזה אמר במדרש א"ר עקיבא לפי שהמלוה והלוה אינו מלוה אלא בעדים, והנושא והנותן אינו נותן אלא בשטר לפיכך בזמן שהוא מכחיש מכחיש בעדים ובשטר, חבל המפקיד אצל חבירו אינו רוצה שידע בו נשמה אלא שלישי שביניהם, ובזמן שמכחיש בשלישי מכחיש בה', זהו ומעלה מעל, ב' מעילות אחד לה' ואחד לחברו. ובגמרא א"ר לוי קשה גזל הדיוט מגזל גבוה, שזה הקדים חטא למעילה וזה הקדים מעילה לחטא, פירוש כשנהנה מן הקדש אמר נפש כי תמעול מעל וחטאה בשגגה מקדשי ה', סיים בחטא שהוא השוגג, אבל בגזל הדיוט אמר כי תחטא ומעלה מעל סיים במעל שהוא מזיד, וכן ג"כ הנהנה מן הקדש אמר וחמישיתו יוסף עליו, ובגזל הדיוט אמר וחמישיתיו לחייבו בחמישיות הרבה, שאם כפר בחומש מוסיף חומש על חומש, וכן אם כפר בחומש החומש מוסיף חומש על חומש זה עד שיתמעט החומש לפחות משוה פרוטה, משא"כ בנהנה מן ההקדש שאינו מוסיף אלא חומש אחד, החמיר בממונם של ישראל וחס על כבודם יותר מכבוד עצמו, וכן אז"ל הפועלים שהיו עושים במלאכת בעל הבית והגיע זמן קריאת שמע והם בראש האילן או בראש הכותל לא ירדו משום בטול מלאכת בעל הבית וקורין שם, שויתר הקב"ה עליו קבלת עול מלכות שמים שהיא ק"ש מפני בעל הבית, ואפי' התפלה אם הוא בראש הזית או בראש התאנה שיש להם ענפים הרבה ובירידתו ובעלייתו יתבטל ממלאכת בעל הבית ארז"ל שיתפללו שם ולא ירדו, מכאן יעריך האדם כמה חביב ממונם של ישראל אצל הקב"ה, וכמה קשה גזלו של הדיוט לפניו ית', לזה אמר והיה כי יחטא ואשם, כי יחטא להקב"ה ואשם לחבירו שגזלו, והשיב את הגזלה, ואחר כך הפקדון, וקודם אמר וכחש בעמיתו בפקדון, כי הדרך הוא להכחיש הפקדון שחמדו, אבל לא לגזול, לזה התחיל בפקדון, אבל בהכחשה התחיל קודם בגזל חמור, שהרי ארז"ל סאה מלאה עונות מי מקשקש מכולם הגזל, ודור המבול לא נחתם גזר דינם אלא על הגזל. אמר לאשר הוא לו יתננו ביום אשמתו, לומר שאין תקנה עד שיתננו למי שגזל, זה לאשר הוא לו, ולפי שפעמים ירד מנכסיו ולא יוכל להשיב הגזל, או ימות הנגזל או הגוזל, ואין לו תקנה עד שיבא בגלגול להשיב לו גזלו, לזה חסה התורה והזהירתו ואמר יתננו לו ביום אשמתו, כלומר באותו יום שידע שהוא חייב לו מחמת גזל אותו יום, יתננו לו לא יאחר, שלא יגרום העוני או היצר ולא ישיבנו לו, ואין לו תיקון עד שיתגלגל, כארז"ל. ואחר שתשיב ואת אשמו יביא לה', כנגד מה שחטא בשלישי כמו שאמר ומעלה מעל בה', אבל אם לא ישיב הגזלה אין הקרבן מועיל,:
<b>עוד</b> ומעלה מעל וכחש. רמז על סוד הגלגול כארז"ל בעמיתו, בעם שאתו שהיא הנשמה, פקדון הוא ראשון, שהיא בפקדון אצלו להחזירה לו כמו שנתנה לו, והוא מעל בה בתשומת יד, זה בשני ששם בה ושלח בה יד ומעל בה, או בגזל או עשק, זה בשלישי שהוא עשוקה וגזולה, אמר בגמרא זהו עשק זה גזל אלא לעבור עליו בב' לאוין, זהו וכחש שהכחישה והחלישה, או מצא אבידה, שבאה לו ע"י יבום שמת אחיו, או שהיתה ערטילאה שלא היה לה גואל, ונשבע על שקר שבכל פעם ופעם קודם שבא השביעוהו קודם צאתו מהבטן, על אחת מכל אשר יעשה האדם לחטוא בהנה, שעשה בכל אחת ואחת חסרון, לחטוא כמו אני ובני שלמה חטאים, והיה כי יחטא ואשם, שידע בחטאו ובאשמו, והשיב ורצה לעשות תשובה, צריך להשיב האחרון קודם, שהוא יושב נגדו, זהו והשיב את הגזילה אשר גזל וגו' ואח"כ הפקדון ואח"כ האבידה וגו':
<b>גימטריאות</b>
<b>ויקרא</b> א' של ויקרא זעירא רמז להתחלת הקטנים מספר ויקרא שהוא ספר הקרבנות, והיה העולם עומד בזכות הקרבנות, עכשיו שאין קרבנות הוא עומד בהבל פיהם של תינוקות של בית רבן, ואותו הבל הוא כמעשה הקרבנות, כמו שאמר במדרש יבאו טהורים ויתעסקו בטהורים:
דבר אל בני ישראל ואמרת אליהם, י"ג בתורה כנגד י"ג מדות שהתורה נדרשת בהם:
מכם, גימ' מאה, רמז למאה ברכות בכל יום, שכל האומר מאה ברכות בכל יום כאלו הקריב קרבן:
אשר פתח אהל, ס"ת רחל, רמז על המקדש שהוא בחלקו של בנימין שהוא בן רחל:
והפשיט, כמנין והפשיט עמד בית ראשון, רמז שאחר מנין והפשי"ט יתפשט הבית ויחרב:
הכהן אש על המזבח, ס"ת נשלח, רמז למה שארז"ל אע"פ שאש נשלח מן השמים מצוה להביא מן ההדיוט:
צפונה לפני ה', רמז על אילו של עקידת יצחק שאפרו צבור ומונח וצפון לפני ה':
משמנה. אותיות מנשמה, יחשוב כאילו הקריב נשמתו:
קרבן מנחה מאפה תנור, ס"ת בגימ' זה אברהם, שהפיל עצמו לכבשן האש לקדש שם שמים:
מנחה מאפה תנור, בגימ' אלו הם חנניה מישאל ועזריה:
מחבת מרחשת, מחבת מכפרת על הרהור הלב שהם מוחבאים, מרחשת מכפרת על רחוש שפתים:
אם תקריב, אמת תקריב לעולם, שהעולם עומד על האמת ועל השלום. עוד על האמת שהוא הודאי תקריב ולא על הספק:
אביב גרש כרמל, גימ' חנניה ומישאל ועזריה:
ואת החלב, למה מקריבו לפי שהוא גרם לו לחטוא, שנאמר חלבמו סגרו פימו דברו בגאות, כלומר החלב שסגר על הלב שלא יבין שנאמר השמן לב העם וגו', פימו דברו בגאות, הוא סיבב הגאוה ובגובה לבו חטא, לזה מקריב החלב שהוא היה סבה:
נפש כי תחטא בשגגה, ר"ת נכתב, הכל נכתב לפני הקב"ה:
והחטאת אשר חטאו עליה, ס"ת תורה, אין לך חטא גדול מחטאה של תורה:
וסמך ידו על רא"ש השעי"ר ס"ת שר, שרו של עשו, וסמיך ליה ושחט אותו:
ישפך, כמנין ת"י שנה שעמד הבית ואח"כ נחרב:
את אשר לחטאת ראשונה, כלו' יתעסק בכפרת חטאו קודם כל דבר, וזה תהיה מגמתו כדי שלא יחטא פעם אחרת, שאם יחטא פעם אחרת כיון שחטא ושנה נעשית לו כהיתר:
עשירית האפה כתיב, שאע"פ שהיא קרבן עני, עשירה היא לפני הקב"ה:
וחמישתו יוסף עליו, חמישית זה הוא מלגו שוה ד' בחמשה ואינו מלבר שוה ה' בששה. נלמוד זה מיוסף שאמר ונתתם חמישית לפרעה וארבע הידות יהיה לכם, שמע מינה דחומש מלגו:
והשיב את הגזילה אשר גזל, זה מדבר במחריבי ביהמ"ק שעתידין להשיב מה שגזלו מישראל שנאמר תחת הנחושת אביא זהב וגו'. או את העושק הם ישראל שהם עשוקים בידם שנאמר והביאו את אחיכם וגו', או את הפקדון, זה ירושלים שהיא תחת ידם ויצטרכו לבנותה שנאמר ובנו בני נכר חומותיך וגו':
<b>פרשת</b> <b>צו</b>
<b>צו</b> את אהרן וגו', אז"ל אין צו אלא ע"ז שנאמר הואיל הלך אחרי צו וגו', ולפי שאהרן עשה העגל, לזה אמר לא יעלה על דעתך שהוא חס ושלום פסול לכהונה שכן הדין כהן שעבד ע"ז אפי' בשוגג אינו עולה לדוכן שנאמר על כן לא יעלו כהני הבמות וגו', אבל אהרן אינו כן כי לא עשה אלא להצלתם של ישראל וכדי לקדש ש"ש כמו שכתבנו פרשת תשא, כי בעשותו מה שעשה נבחר ונתעלה לכהונה הוא ובניו, זהו שאמר לאמר, להאמיר ולהעלותם כמו את ה' האמרת היום, ועיין שם פרשת תשא. ובזוהר ת"ח כתיב צו את אהרן ואת בניו לאמר, רזא הכא דהא אוקימנא לית צו אלא ע"ז והכא אתיהיבת ליה לאתוקדא ההיא מחשבה, ולאעברא לה מגו קדושא בהאי רעותא דסלקא לעילא ובההוא תננא ותרבין דאתוקדן בגין לאעברא מגו והאי צו ברשותייהו קיומא לאפרשא לה מן קדושא מגו האי קרבנא, ואי תימא צו את בני ישראל הכי נמי דהא ברשותייהו קיימא כל זמנא דעבדו רעותא דמריהון לא יכיל לשלטא עלייהו והאי קרא כולה אתייא לאחזאה רזא דמלא ולעטרא בהאי רוחא קדישא לעילא ולאפרשא לרות מסאבא לנחתא לה לתתא דא ברעותא ובצלותא ובעובדא כדקא חזי ליה קיימא, והאי קרא מוכח עליה, דכתיב צו את אהרן דא ע"ז ורוח מסאבא לאמר אתתא דאקרי יראת ה',. כתיב הכא לאמר וכתיב התם לאמר הן ישלח איש את אשתו, ובהאי קרא אתמר כולא ובהכא קיימא לאתקנא כולא ע"כ, שהכוונה בו לטהר המחשבה ולהעביר רוח רעה שהיא צו ע"ז שלא תשלוט, והכהן הוא ש"צ היה מכוין להעבירה מכל ישראל, במחשבה שהם כהנים בעבודתם, בדבור שהם לויים בדוכנם, ובצלותא הם ישראל במעמדם, כל זה היה צריך להעביר רוח רעה שהיא צו. וזהו צו את אהרן דא כהני, ואת בניו דא ליואי שהתלמידים נקראים בנים והלוים הם נתונים לאהרן ולבניו אומרים דא ישראל במעמדם שהם עוסקים באמירה שהיא התפלה, כל זה היה צריך להעביר רוחא מסאבא שהוא יצה"ר דע"ז:
<b>זאת</b> תורת העולה, היא מחשבה רעה שעולה על האדם להחטיאו, זהו היא העולה היא הגוברת על האדם לזה באה התורה לתת לו עצה במה יתגבר עליה בתורה, היא השורפת אותה. זהו על מוקדה, שהיא אש שנאמר אש דת, ובמיעוט חלבו ודמו שהוא התענית זהו על המזבח, כלומר מה שהיו מקריבים על המזבח שישרף אותו באש התענית, כל הלילה שהוא זה העולם ששלט בו היצר, עד הבקר בקרו של משיח שיבער אותו הקב"ה מן העולם שנאמר והסירותי את לב האבן, ולזה היתה העולה כולה כליל. ובזוהר ז"ל, העולה היא מחשבה רעה דהיא סלקא על רעותא דבר נש לאסטאה ליה מאורחא דקשוט, היא העולה היא דסלקא ואסטי לבר נש ובעי לאוקדא לה בנורא, כדון דלא אתיהב לה דוכתא לאסגאה, ובגין כך על מוקדה על המזבח כל הלילה, מאי לילה דא כ"י דאתי לאדכאה ליה לבר נש מההוא רעותא ע"כ. ואש המזבח תוקד בו, בא לטהר מסייעין לו, אם הוא יוקד אותה כמו שאמר באשה של תורה ובאש התעניות, אש המזבח שהיא השכינה שהיתה יורדת על המזבח ושוכנת שם, על זה נקראת אש המזבח, היא תוקד בו באותה מחשבה רעה לסלקה מעליו, לזה אמר ואש המזבח צריך שהוא יתחיל ואח"כ היא תסייע, לזה אמר ואש בוא"ו, ד"א זאת תורת העולה, התורה היא העולה על הכל אפי' שעשה כל עבירות שבעולם תורה מכבה עבירה, זהו על מוקדה, עולה על המוקד שהוא היצר שמוקיד האדם ומחממו, תבא אשה של תורה ותכבה אשה של עבירה, יש אש אוכלת אש שנאמר הלא כה דברי כאש וגו', מה אש כל מה שנכנס לתוכו נעשה אש כמוה כן כל הקורא בתורה הוא נטהר כמוה, אפי' עשה כל עבירות שבעולם אם עסק בתורה לשמה מרוב אהבה עליו נאמר מים רבים לא יוכלו לכבות את האהבה וגו', ולזה אמר רבי מאיר מתי אמות ואעלה עשן מקברו של אלישע אחר. שמעתי שמה שאמר כן רבי מאיר הוא מפני שמה שהיו מעכבין לו לאלישע שלא יכנס לג"ע הוא מפני שהחטיא את הרבים, שרבים כשראו שעשה מה שעשה אמרו זה ת"ח הוא גברא רבא הוא ועושה אנו ג"כ נעשה, לזה בא רבי מאיר ואמר אני אעלה עשן מקברו, שכל הרואה עשן עולה מקברו מאותם שטעו אחריו ייראו ויעשו תשובה, ובזה יכנס לגן עדן, וכל מה שעשה תורתו מגינה עליו ומצילתו, זהו שאמר כאן על מוקדה על המזבח כל הלילה, שהיא אשה של גיהנם שהיא דומה ללילה, התורה עולה עליה ומצילתו, עד הבקר עד שפכה לבקרו של עוה"ב, ובתנאי שלא חלל השם ולא החטיא את אחרים ולזה נאמר תורת העולה, שהיא עולה מכל הקרבנות שהיא כולה כליל ואינה עולה אלא על מוקדה על המזבח לבד, אבל התורה עולה למעלה מן הכל, שנאמר זאת התורה לעולה למנחה וגו', כלומר לא עולה לא מנחה ולא חטאת, אין צריך שום קרבן, שהיא עולה על כל הקרבנות ומצילתו מדינה של גיהנם. ואש המזבח תוקד, ס"ת שחד, שנותנים אחר תחתיו, וזהו השחד שנותנים לשרו של גיהנם, שנאמר צדיק מצרה נחלץ ויבא רשע תחתיו, זהו תוקד בו באותו רשע שמביאים תחתיו.
<b>במדרש</b> תנחומא למה נסמכה פרשת עולה לפרשת גזל, לומר אם בקשת להביא קרבן לא תביא מן הגזל, למה כי אני ה' אוהב משפט שונא גזל בעולה, ואימתי אתה מעלה עולה ואני מקבלה כשתנקה ידך מן הגזל, אמר דוד מי יעלה בהר ה' ומי יקום במקום קדשו נקי כפים וגו', ומתחילת הקרבנות אתה למד, אדם כי יקריב מכם, אמר הקב"ה כשתהא מקריב לפני תהא כאדם הראשון שלא גזל מאחרים שהוא היה יחידי בעולם ע"כ. עוד במדרש אמר רבי לוי כל מי שמתגאה אינו נדון אלא באש שנאמר היא העולה על מוקדה, דור המבול נדונו באש שנאמר בעת יזורבו נצמתו בחומו נדעכו, שנדונו ברותחים, סדומים נדונו באש שנאמר וה' המטיר על סדום ועמורה גפרית ואש, פרעה על ידי שנתגאה שאמר מי ה' נדון באש, שנאמר ויהי ברד ואש מתלקחת. סיסרא ע"י שנתגאה שנאמר והוא לחץ את ישראל בחזקה נדון באש שנאמר מן השמים נלחמו וגו', סנחריב על שנתגאה ואמר מי בכל אלהי הארצות לא נדון אלא באש שנאמר ותחת כבודו יקד יקוד וגו', נבוכדנצר ע"י שנתגאה ואמר ומאן הוא אלה די ישיזבנכון מן ידי לא נדון אלא באש שנאמר גובריא אלין די הסיקו לשדרך מישך ועבד נגו קטיל המון שביבא די נורא. והחיה הד' בדניאל על ידי שמתגאת ואומרת מי לי בשמים אינה נידונית אלא באש שנאמר חזי הוית עד די קטילת חיותא והובד גשמה ויהיבת ליקידת אשא, אבל ישראל על ידי שנבזים ושפלים בעוה"ז אין מתנחמין אלא באש שנאמר ואני אהיה לה נאם ה' חומת אש סביב (זכרי' ב) ע"כ. כוונת רבי לוי ז"ל הוא לומר שיש ב' מיני גיהנם, יש גיהנם של אש ויש גיהנם של שלג שנאמר ציה גם חום יגזלו וגו', ואמר ר' לוי ז"ל שהמתגאה אינו נדון אלא באש שהאש מכלה הכל משא"כ בשלג, וישראל אינם מתנחמים אלא באש היא אש שאוכלת ומכלה כל אשות שבעולם, שהוא הקב"ה, שנאמר כי ה' אלהיך אש אוכלה הוא, והם אדוקים בו, ודאי אינם כלים, שנאמר ואתם הדבקים בה' אלהיכם חיים כולכם היום, לזה מנחם אותם ואומר ואני אהיה לה חומת אש וגו', לפי שהם שפלים ואינם מתגאים ואינם לובשים מלבושים של מלך, כי הלובש מלבושו של מלך ח"ו מבזה למלך לומר שהוא שוה לו שלובש מלבושו, שנאמר ה' מלך גאות לבש, ודייק שלא אמר לבש הבי"ת בפת"ח או לובש, אלא לבש הבי"ת בציר"י, ולא אמר גאוה לבש כי גאוה הוא תואר, וגאות הוא קצת ממנה, כל זה הוא לומר שהגאוה היא שנואה, ואינו לובשה אלא מקצת ממנה ולצורך, שנאמר ה' מלך, בשביל שמלך לובש גאות, לא מלבוש גאוה אלא גאות שהוא מקצת ממנה, למה לפי שמלך, כדי שייראו ממנו, ולא בתמידות אלא לפעמים לעת הצורך כדי שייראו מלפניו. המלך לעת הצורך לובש בגדי מלכות ומראה עצמו כדי שייראוהו המון העם, ואינו אלא מלבוש חיצוני לצורך כמ"ש, אבל הקב"ה נאמר וענותך תרבני, ונאמר מרום וקדוש אשכון ואל זה אביט אל עני ונכה רוח, כי רם ה' ושפל יראה, המגביהי לשבת המשפילי לראות, וכמו שאמר המדרש א"ר אלכסנדרי הדיוט אם משתמש בכלים שבורים גנאי הוא לו אבל הקב"ה כלי תשמישו שבורים שנאמר קרוב ה' לנשברי לב, הרופא לשבורי לב, זבחי אלהים רוח נשברה, לב נשבר וגו', יש לך ענוה גדולה מזו הוי אומר וענותך תרבני, ולזה קרא עצמו הוי"ה, לפי שאלו האותיות מלואם אינו עולה יותר מהם, יו"ד ו"ד עשר, וכן ה"ה ו"ו ה"ה, ומכאן יראה כמה הגאוה היא שנואה לפני הקב"ה ויתרחק ממנה וינהיג עצמו בענוה, וילמוד מהקב"ה שנאמר והלכת בדרכיו, ולזה צוה לכהן שילבש מדו בד ומכנסי בד וירים את הדשן קודם הקרבת שום קרבן, לומר שהעיקר והקודם הוא השפלות. ובזוהר אמר טעם אחר למה הרמת הדשן קודם כל דבר, לפי שאותו דשן היה מהעולה שהיא באה לכפר על הרהורים רעים ועל הרהורי ע"ז, ולזה צריך קודם כל דבר לטהר ולנקות המזבח ואחר כך יתחיל להקריב בטהרה, ולזה לא היה לובש שאר בגדים כי אם אלו לבד:
<b>ופשט</b> את בגדיו וגו' והוציא את הדשן. למה היה מוציא אותו חוץ למחנה יקברוהו בעזרה, אם תאמר שהיה מתרבה היה לו ליבלע כמו שאמרו ז"ל על וכלי חרש אשר תבושל בי ישבר אמרו אם כן היה נמלאת העזרה כולה חרשים, אז"ל שהיו מתבלעים בעזרה. אלא סוד הענין הוא שבארבעה יסודות של הבהמה, הרוח היה נעשה ריח ניחוח, ויסוד האש היה נאכל באש שנאמר אשר תאכל האש, ויסוד המים הוא הדם היה נזרק על גבי המזבח, ויסוד העפר שהוא חומר גס של הבהמה היה מוציאו לחוץ ממקום שנבראת, אבל החרסים של כלי החרס הוא רמז על האדם שקורץ מן האדמה שהוא ככלי חרס, לזה היה נבלע בעזרה, רמז על הגלגול כחז"ל, ועל זה רמז קהלת ובכן ראיתי רשעים קבורים ובאו וממקום קדוש יהלכו ודייק מלת וממקום שהוא רמז על העזרה, דייק גם כן מלת קבורים ובאו שהוא קברים כתיב חסר, לומר שאינם קבורים ממש, ועל זה רמז במקום אחר מי יודע רוח האדם העולה היא למעלה ורוח הבהמה היורדת היא למטה:
<b>והאש</b> על המזבח תוקד בו. למה אמר בה' הידיעה והאש על המזבח, אמר בזוהר ז"ל, רבי חייא אמר אש תמיד תוקד על המזבח דא אשו דמזבח דיצחק דכתיב הנה האש והעצים והיינו אש תמיד דקיימא תדירא קמי קב"ה לאגנא ולאלפא זכו על ישראל, והעצים אלו עצים דאברהם דכתיב יבער עליה הכהן עצים בבקר בבקר. ד"א בקרו דאברהם דכתיב וישכם אברהם בבקר. ועוד בזוהר רבי אחא פתח ואמר והאש על המזבח תוקד והאש על המזבח אמאי, ובער עליה הכהן עצים בבקר אמאי, וכהנא אמאי והא תנינן אשא בכל אתר דינא הוא ובכהנא מסטרא דימינא קא אתי, ורחיקא הוא מן דינא דהא כהנא לא אזדמן בדינא לעלמין, והכא בעי לאוקדא דינא בעלמא, דכתיב ובער עליה הכהן. אלא הכי אוליפנא בר נש דאתי למחטי קמי מריה הוא אוקיד גרמיה בשלהוביתא דיצר הרע ויצה"ר מסטרא דרוחא מסאבא קא אתי והא שריא ביה רוחא מסאבא. ולזמנין אשתמודען קרבניה דאתיא מהאי סטרא ובעא לקרבא על מדבחא כדדמי ליה ולא אשתצי ולא אתבטל ההוא רוחא מסאבא בין מבר נש בין מההוא סטרא דאתי מיניה אלא באשא דמדבחא. בההוא אשא מבערא רוחא מסאבא וזינין בישין מעלמא וכהנא בדא אתכוון לתקנא אשא דיבער זינין בישין מעלמא ועל דא בעי דלא ידעכון ליה לעלמין ולא יתחלש חילא ותוקפא דילה לתברא חילא דתוקפא אחרא בישא מעלמא, ועל דא לא תכבה, וכהנא יסדר עלה אשא בבקר בבקר בזמנא דשלטא סטרא דילה ואתער בעלמא, בגין לבסמא עלמא ואתכפיין דינין ולא מתערי בעלמא, ועל דא תנינן אית אשא דאכלא אשא אשא דלעילא דמדבחא אכלא אשא אחרא, ועל דא אשא דא לא תכבה לעלמין וכהנא מסדר לה בכל יומא ע"כ:
<b>ובר"מ</b> אש תמיד תוקד על המזבח, דא אורייתא דאתמר בה הלא כה דברי כאש נאם ה', לא תכבה ודאי דעבירה אינה מכבה תורה אבל עבירה מכבה מצוה, ומאן דעביד עבירה דמכבה מצוה דאיהי נר הכי מכבה נר דיליה דאתמר ביה נר ה' נשמת אדם ואשתאר גופיה בחשוכא ע"כ, א"כ אש תמיד שהיא של תורה שהיא חובת תמיד שנאמר והגית בו יומם ולילה לא תכבה אותה עבירה, וגם אתה לא תכבה ברבוי אותם עבירות שמה מועיל הלמוד אם אינו עושה, כי הלמוד הוא לעשות שנאמר ולמדתם אותם ושמרתם לעשותם. כי לא אמר עבירות אלא עבירה אינה מכבה תורה. ומה שאמר שהתורה מצלת ומטהרת האדם מכל עבירות שעשה, כמו שאמר מים רבים לא יכלו לכבות את האהבה, זהו שעשאן באקראי ונחם עליהם, אבל בהתמדה ודאי מכבה תורה שהוא כמו להכעיס:
<b>וידבר</b> ה' אל משה לאמר זה קרבן אהרן. יש לשאול למה הפסיק בפרשת המנחה והחטאת בפרשה זו, כי הסדר הם עולה ומנחה וחטאת ואשם וזבח שלמים, וכן הוא אומר זאת התורה לעולה למנחה לחטאת ולאשם ולמלואים ולזבח השלמים, וכאן אמר פרשת עולה זאת תורת העולה, ואח"כ אמר זאת תורת המנחה, ואמר זה קרבן, ואחר כך אמר זאת תורת החטאת, ואחר כך וזאת תורת האשם, ואחר כך וזאת תורת זבח השלמים, ועוד למה אמר כאן וידבר ה' אל משה, וכן בפרשת חטאת ובפרשת מנחה ובפרשת אשם ובפרשת זבח השלמים לא נאמר בהם וידבר. אלא רז"ל אמרו במדרש על צואת אהרן אמר משה לפני הקב"ה רבש"ע באר שנואה ומימיה חביבין, לפי שבפרשת ויקרא אמר והקריבו בני אהרן, ונתנו בני אהרן אש, וערכו בני אהרן, לזה אמר משה באר שנואה שלא נזכר שמו של אהרן אלא שם בניו, אם לעצים חלקת כבוד בשביל בניהם דתנן כל העצים כשרים למערכה חוץ משל זית ושל גפן ק"ו לאהרן בשביל בניו, לכך נאמר צו את אהרן ואת בניו, הקדים אהרן ואח"כ בניו, וכן כאן אחר שאמר צו את אהרן אמר וזאת תורת המנחה הקרב אותה בני אהרן, ולא אמר אהרן אלא בני אהרן, אם כן חזרנו לענין ראשון באר שנואה ומימיה חביבין, לזה הפסיק ואמר זה קרבן אהרן וגו', ואע"פ שאמר ובניו אמרו בתורת כהנים ובניו בא ללמד על כהנים הדיוטים, לפי שאמר והכהן המשיח יעשה אותה הא מה אני מקיים ובניו למד על כהנים הדיוטים שמביאים עשירית האפה ביום חנוכם לבד, שנאמר ביום המשח אותו שהוא יום החנוך, ופירוש ביום כמו וביום שהוא חוזר לכהן הדיוט, אבל כהן גדול בכל יום שנאמר מנחה תמיד מחציתה בבקר ומחציתה בערב, זהו קרבן עני שהיא עשירית שהיא חביבה לפני הקב"ה, ולפי שהפסיק בין פרשה זו בין מנחה וחטאת, לזה חזר לומר וידבר ה' אל משה בפרשת חטאת, ולא הוצרך לומר וידבר לפרשת אשם ולא לפרשת זבח שלמים, וא"ת למה אמר פרשת מנחה קודם עד שהוצרך להפסיק, יש לומר לפי שמשה אמר באר שנואה וגו', ולהפיס דעתו אמר צו את אהרן זאת תורת העולה ופ' עולה בפרשת ויקרא אמר שהעולה היא על ידי בני אהרן שכן אמר שם והקריבו בני אהרן, ונתנו בני אהרן, וערכו בני אהרן, וכאן אמר שהעולה היא על ידי אהרן, וכדי להפיס דעתם, שלא יקשה עליהם שאחר שזכו בה תנטל מהם, לזה פייס דעתם ואמר זאת תורת המנחה הקרב אותה בני אהרן וגו':
<b>ובמדרש</b> זה קרבן אהרן, זהו שאמר הכתוב כי אלהים שופט זה ישפיל וזה ירים, רבנן פתרין קרא באהרן, בלשון זה הושפל ובלשון זה הורם, בלשון זה הושפל ויצא העגל הזה, ובלשון זה הורם זה קרבן אהרן ובניו. רבי נחמיה אומר חביב קרבנו של אהרן לפני הקב"ה כקרבן של נשיאים, להלן כתיב זה קרבן נחשון וכאן כתיב זה קרבן אהרן, רבי ברכיה אמר חביב קרבנו של אהרן לפני הקב"ה כי"ב שבטים שהוא מנין ז"ה. הוקשה לרז"ל שאמר זה קרבן אהרן ביום המשח אותו עשירית האפה, ביום המשח אותו היה מקריב פר וב' אילים שנאמר בפרשת תצוה וזה הדבר אשר תעשה להם לקדש אותם לכהן לי לקח פר בן בקר אחד ואילים שנים תמימים, וכן בסוף הפסוק אמר קח את אהרן ואת בניו ואת שמן המשחה ואת הפר ואת שני האילים, הרי הקרבן היה פר ושני אילים, ועשירית האפה היתה מנחה שנקראת מנחת חביתין אינה קרבן, לזה הוצרכו ז"ל לדרשה לומר שלשון קרבן רבנן דרשי שהוא לשון רוממות כמו שדרשו זה ירים, היינו זה קרבן אהרן, רבי נחמיה ורבי ברכיה דרשו לשון קרבן מלשון הקרבה וחביבות, לזה כל אחד אמר חביב קרבנו של אהרן לפני וכו':
עוד ארז"ל שהוא מד' דברים שנתקשה משה זה אחד מהם, וסימן מקש"ה, מנורה, קרבן, שרצים, החדש. והקשוי הוא שעשירית האפה יקרא קרבן אהרן:
<b>וכתב</b> רבינו בחיי ז"ל ביאור הכתוב בסודו זה קרבן אהרן וגו' אשר יקריבו לה', כי המדה הנקראת זה יקריבו לה' בהקריבם עשירית האפה, וכן הזכיר הנביא בתחלת כהונתו של כהן לעתיד, כהו גדול ביום חנוכו שהוא מקריב עשירית, האפה, הוא שאמר יחזקאל הנביא וביום בואו אל הקדש אל החצר הפנימית לשרת בקדש יקריב חטאתו, ואמר בפרק אלו מגלחין חטאתו זו עשירית האפה, מלשון חטוי וטהרה, הרי שהוקשה לשון קרבן והוצרך לדרוש על דרך הסוד שהוא לקרב זה עם זאת שהיא עשירית האפה:
<b>וכל</b> מנחת כהן כליל תהיה וגו'. כתב הרמב"ם ז"ל בספר המורה כי טעם שלא תאכל מנחת כהן הוא בעבור שכל כהן המקריב קרבנו מקריב הוא בעצמו אם יקריב מנחה ויאכלנה הוא בעצמו נראה כאילו לא הקריב דבר, כי מנחת יחיד אינו מקריב ממנה אלא הלבונה והקומץ, ולא די מיעוט הקרבה אלא שיאכלנו וידמה שלא הביא ולא הקריב כלל ולכך תשרף כולה ע"כ. עוד נאמר לפי שמנחת הדיוט אוכלים אותה זכרי כהונה ועל שם זר מביא אותה, אבל הכהן ודאי לא הביאה אלא לכבוד מלך כי לא הביאה לאכלה, כליל גימ' מלך, שהביאה לכבוד מלך לכך תשרף:
<b>זאת</b> תורת החטאת במקום אשר תשחט וגו' מה טעם שחיטת החטאת במקום שחיטת העולה, כדי שלא יתבייש החוטא ולא ירגישו בו בני אדם אם חטא בהרהור או במעשה, כן כן כתב רבינו בחיי ז"ל, וכן בפרק אלו נאמרין אמר רבי יוחנן משום רבי שמעון בן יוחאי מפני תקנו תפלה בלחש כדי שלא לבייש עוברי עבירה שהרי לא חלק הכתוב מקום בין חטאת לעולה שנאמר במקום אשר תשחט העולה תשחט החטאת. עוד אפשר לומר טעם אחר, לומר שהרהורי עבירה קשים מעבירה מי נתלה במי קטן נתלה בגדול, הוי אומר שהרהור גדול מן המעשה. ומה שאמר לפני ה' בחטאת שאמר תשחט החטאת לפני ה' ובאשם לא אמר לפני ה', הוא לפי שהחטאת בא על השוגג שלא ידע בו אלא ה', אמנם האשם בא על הגזל, או כחש בעמיתו, או כחש בפקדון, ולזה אמר הכתוב בחטאת, תשחט ובאשם אמר במקום אשר ישחטו העולה ישחטו את האשם, בלשון רבים, לומר שחטא לחבירו ולהקב"ה. ומה שבחטאת מזכירה בלשון נקבה שאמר תשחט החטאת, הכהן המחטא אותה יאכלנה, ובאשם בלשון זכר, לפי שבקרבן החטאת היא שעירת עזים נקבה, אבל קרבן האשם הוא איל זכר:. וכלי חרש אשר תבשל בו ישבר. אמר זה בחטאת לפי שהחטאת באה לדכות ולטהר האדם מהחטא, לזה בא הרמז על האדם שישבר, שהוא כלי חרס שהוא נברא מעפר, ואמר אשר תבשל בו, לומר שאם עשה העבירה במזיד ונהנה ממנה ושבע ואינו מתנחם, כמו כלי חרס שאינו יוצא מידי דפיו לעולם, לזה אין לו תקנה אלא שבירה, ולזה לא אמר ואם בכלי חרס כמ"ש ואם בכלי נחושת, לומר שלא עשאה בספק, כלומר בשוגג אלא במזיד, וכן כתיב תבשל, שעדיין רוצה לבשל זו תשבר. ואם בכלי נחושת אם עשה העבירה בשוגג, ובאה לו אותה הנאה שנהנה ממנה בעל כרחו, כמו בכלי נחושת שאינו בולע אל על ידי חמין, והוא כמו הנחושת שמיד שמגעילין אותו מיד פולט כל מה שבתוכו וכל מה שבלע, לזה יש לו תקנה. ומורק ושוטף במים, צריך שיתענה כדי למרק אותה הנאה שנהנה, ובאש התענית תכבה אש העבירה, ושטף במים, שיתעסק כל אותו היום בתורה, שהמים מטהרין הכל, כדאיתא ברכות פרק היה קורא, אמר רבי חמא בר חנינא למה נסמכו אהלים לנחלים דכתיב כנחלים נטיו כגנות עלי נהר כאהלים נטע וגו', לומר לך מה נחלים מעלים את האדם מטומאה לטהרה אף אהלים מעלים את האדם מכף חובה לכף זכות, ולזה כל אשר יגע בבשרה יקדש, שתאכל כחומר שבה. ואשר יזה מדמה על הבגד תכבס, כדי שלא יהא לו לאותו חטא שום זכר. ומה שאמר ישבר ולא אמר תשבר, כאן גלה שהכוונה על האדם לא על הכלי, ולזה אמר ישבר, שישבר עצמו ויקבל סגופים כפי ההנאה שקבל בעשות העבירה, ויחשוב שכר העבירה כנגד הפסדה, כמו שדרשו ז"ל על פסוק באו חשבון, אם עשה כן תבנה ותכונן, ומי שלא שם ערך העבירה וערך למי המרה וערך שקנה לו קטיגור, והוא עומד ומכעיס להקב"ה ואומר פלוני עשאני, וכפי זה הערך תהיה התשובה אם לא העריך ושם כל דרכיו בפלס מאזני שכלו, עליו נאמר מבלי משים לנצח יאבדו, ויהיה ככלי חרש שנשבר ואין לו תקנה, אבל אם שם דרכיו באומד פלס שכלו, עליו נאמר ושם דרך אראנו בישע אלהים, כי כלי חרס שבירתן זו היא טהרתן. הלא תראה שאין התורה נכתבת בקולמוס אלא אם כן יהיה הקולמוס סדוק, מכאן שאינה מקבלת אלא כלי שבור שהיא נמשלה למים שאינן עומדים אלא במקום מדרון, לא במקום גבוה, והכל ברמז. ומכאן תדע שאמרו חכמינו ז"ל שהיו החרסים הנשברים נבלעים בקרקע העזרה, והענין יש לו תוכיות, שאם הוא כמו שמבינים כדי שלא תמלא העזרה חרסים יוציאום אל מחוץ למחנה כמו שהיו מוציאין הדשן, ועוד למה יבשלו בכלי חרש הואיל ויכולים לבשל בכלי נחושת, וכן מן הראוי שאין לבשל בכלי חרס חמץ ז"ל השתא דזכו ישראל לנהמא עילאה לא יאות הוה לאתבטלא חמץ ולא אתחזי כלל, ותו דקרבנא דא חמץ הוה דכתיב חמץ תאפינה, ותו דהשתא ביומא דא אתבטל יצה"ר ואורייתא דאקרו חדו אשכחת. למלכא דהוה ליה בר יחידאי וחלש, יומא חד הוה תאיב למיכל אמרו ייכול ברא דמלכא אסותא דא ועד דייכול לה לא ישתכח מיכלא ומזונא אחרא בביתא, עבדו הכי כיון דאכל ההוא אסותא אמרו מכאן ולהלאה ייכול כל מה דאיהו תאיב ולא יכיל לנזקא ליה, כך ישראל כד נפקו ממצרים לא הוו ידעי עיקרא ורזא דמהימנותא, אמר קב"ה יטעמון ישראל אסותא ועד דייכלון אסותא דא לא יתחזי לון מיכלא אחרא, כיון דאכלו ההיא אסותא דאיהי מצה, דאיהי אסותא למיעל ולמנדע דמהימנותא אמר הקב"ה מכאן ולהלאה אתחזי לון חמץ וייכלון ליה דהא לא יכיל לנזקא לון ע"כ, א"כ זהו על חלת לחם חמץ יקריב, בלא פחד שהוא מדבר על העתיד כמ"ש, ולזה אמר על חלות לחם חמץ על זבח תודת שלמיו, שאין, לו עוד מלחמה עם היצר, ולזה אמר ובשר זבח תודת שלמיו ביום קרבנו יאכל, לא כמו שלמים שבאים בנדר ונדבה אמר ואם נדר או נדבה יביא קרבנו ביום הקריבו את זבחו יאכל, משום מצוה מן המובחר, וג"כ וממחרת, והנותר ג"כ לב' ימים ולילה יאכל, אבל בזבח תודת שלמיו שבא על הנסים שעשה עמו הקב"ה אמר ביום קרבנו יאכל, שלא תהא דבר שקץ ממנו וכמו אכילה גסה, ואם לא יאכלנה היום יאכלנה למחר, לזה אמר זו חביבה היא לפני הקב"ה, לזה באותו יום יאכל, שבא בתאוה כמו שאמר אם על תודה יקריבנו ימהר, שלזה ממתין המזבח שקרבן כזה תאותו ורצונו, לזה אמר זבח לאלהים תודה, לומר תודה זובח מדת הדין, לפי שאין לה בו חלק, וקרבן תודה עולה למעלה, וסוף הכתוב מוכיח שאמר ושלם לעליון נדריך:
<b>וידבר</b> ה' אל משה לאמר וגו' כל חלב שור וגו'. הפסיק בפרשה זו, כי פרשה של מעלה היא פרשת שלמים ופרשה שלאחריה ג"כ היא פרשת שלמים, שאמר וידבר ה' אל משה דבר אל בני ישראל המקריב את זבח שלמיו וגו', ולמה הפסיק בפרשת חלב, ואולי לזה נהגו סופרים שלא לעשותה פרשה, וסימן בידם חלבמו סגרו, לפי שאין שאן מקומה. או נאמר פי שהוא מענין שלמים, שבא לומר הואיל החלב הוא חלק במזבח אין מן הראוי לאכלו כדלקמיה, ואינה פרשה בפני עצמו, ועוד שאיסור החלב כבר נאמר פרשת ויקרא, אמר חוקת עולם לדורותיכם כל חלב וכל דם לא תאכלו, א"כ למה חזר ושנאו כאן, יכולים לומר על צד הדוחק, לפי שקרבן השלמים אין למזבח בו חלק כי אם החלב והדם, לזה בא להזהיר ולומר שמכל הקרבנות הקרבן החביב הוא קרבן שלמים ואין לו בו חלק כי אם החלב והדם, והואיל והוא חביב אצל המזבח אין מן הראוי לאכלו, ולזה אמר כל חלב שור וכבש ועז, שמאלו בא קרבן שלמים, כמו שאמר פרשת ויקרא, שאמר ואם זבח שלמים קרבנו אם מן הבקר הוא מקריב וגו', ואם מן הצאן קרבנו לזבח שלמים, ואם מן העז קרבנו וגו', לזה אין מן הראוי לאכלו, כי אינו ראוי לאדם אלא למזבח, ואפי' הנאה היה מן הראוי לאסרו אלא דחסה תורה על ממונם של ישראל, ולזה אמר חלב נבלה וחלב טרפה יעשה וגו', וה"ה כל חלב ואפילו של הכשרה, ומה שאמר חלב נבלה וחלב טרפה, כדי לומר ואכול לא תאכלוהו, שאם אכלו לוקה שתים משום חלבו משום נבלה, או משום טרפה, כמו שאמרו בגמרא אמרה תורה יבוא איסור חלב ויחול על איסור נבלה או איסור טרפה.
<b>כי</b> כל אוכל חלב מן הבהמה אשר יקריבו וגו', ונכרת וגו', קודם הזהיר שאמר כל חלב לא תאכלו, ואחר כך ענש, ומה שאמר אשר יקריב ממנה אין הכוונה לומר שהראוי להקרבה חלבה אסור ושאינה ראויה להקרבה חלבה מותר, אלא פירוש אשר יקריב ממנה, כלומר בהמה טהורה לאפוקי בהמה טמאה שחלבה אינו אסור משום איסור חלב אלא משום טומאה כמו בשרה:
<b>וכתב</b> רקאנטי ז"ל, ואולי תשאל מה טעם להיתר חלב חיה. על דרך הפשט יש להשיב כי אינו קרוב לגבוה והאוכל ממנו אינו משתמש בפת בג המלך, אמנם יש מן המקובלים האחרונים שכתבו בסוד הן כל אלה יפעל אל פעמים שלש עם גבר, כי מכאן ואילך בבהמה, וזהו אדם כי יקריב מכם קרבן לה', מכם ממש, זהו וזבחת מבקרך קרי ביה מקרבך, והאריכו בזה בסוד הקרבנות, ולפי דבריהם לא יבא לעולם בגלגול חיה, ועל כן אין מקריבין מהן וחלבם מותר, ואמנם חלב הבהמה על דרך זה אסור, כי בדם ובחלב מושב הנשמה, ולפיכך קרומי המוח אסורים כי שם משכן הנשמה והבן זה, ואם קבלה נקבל ע"כ. ומה שאמר בסוד הן כל אלה יפעל אל פעמים שלש עם גבר, כי מכאן ואילך דבהמה, הוא לומר שבא בשור וכבש ועז, ולזה פרשת ויקרא התחיל ואם מן הבקר ואח"כ ואם מן הצאן קרבנו מן הכשבים או מן העזים, שקודם בא בבהמה גסה ואח"כ בדקה, וקודם בא בכבשים שהם שפלים, ואח"כ בעזים שהם בריאים יותר, והם עזים לפי שנגמר גלגולם, וכן הטעם בדם. וזהו שאמר בתורת כהנים דבר אל בני ישראל, בני ישראל הם מוזהרים על החלב ואין הכותים מוזהרים על החלב ע"כ. כי הכותים אינם בזו המדה, ויהיה פירוש לאמר להאמירם ולהעלותם:
<b>דבר</b> אל בני ישראל המקריב את זבח שלמיו לה' יביא קרבנו לה' מזבח שלמיו, הנראה שאין לו הבנה, שאמר המקריב את זבח שלמיו יביא קרבנו מזבח שלמיו, נראה שהוא מיותר, ועוד שהיה לו לומר יביא זבח שלמיו, לא מזבח. אבל בא לומר שלא יעלה בדעתו של אותו מקריב זבח השלמים שבהקרבת אותו קרבן שבזה יצא י"ח, ולזה אמר מזבח שלמיו זהו מקצת מה שהוא חייב להודות ואין זה השלמת החיוב, כי הוא חייב לעולם לספר נפלאותיו, וכה"א שיחו בכל נפלאותיו, וכן הדין שאם נעשה לו נס באיזה מקום בכל עת שיבא לאותו מקום צריך לברך ברוך שעשה לי נס במקום הזה, ואם נעשה לו נסים בשאר מקומות צריך להזכירם כולם בהגיעו לאחד מהם, ולומר ברוך שעשה לי נס במקום הזה ובמקום פלוני ובמקום פלוני, לזה אמר הכתוב יביא את קרבנו מזבח שלמיו, זה מקצת ספור נפלאותיו ואינו יוצא ידי חובתו בזה בלבד אלא צריך לעולם לספרם ולהזכירם ולזוכרם תמיד, שנאמר זכרו נפלאותיו אשר עשה, וכן אמר דוד המע"ה מה אשיב לה' כל תגמולוהי עלי, יאמר כי אם עשה עמו נס והצילו מן המיתה, מהד' שהם צריכים להודות, שהם בסכנה צריכים להודות על חיים של כל שעה ושעה שחיו אח"כ, ואין צריך לומר על חיים של כל יום ויום, ושל כל שבוע ושבוע, ושל כל חודש וחודש, ושל כל שנה ושנה, שכל אותו זמן שחיה אח"כ כאילו נתן לו מחדש, וצריך להודות לו על כולם, לזה אמר דהמע"ה מה אשיב לה', אני חושב שבהבאת קרבן שלמים או בברכת הגומל שיצאתי ידי חובתי, זה יספיק לאותה שעה שנתוספה לי, אבל מכאן ולהלאה איני יכול להשיב והם כמו חוב עלי, כל תגמולוהי עלי:
<b>ידיו</b> תביאינה, שיביאנו בחבה ובשמחה, על ידיו את אשי ה', שיביאה לשמה לא מצות אנשים מלומדה. קח את אהרן ואת בניו ואת וגו', פירש"י ז"ל פרשה זו נאמרה ז' ימים קודם הקמת המשכן ואין מוקדם ומאוחר בתורה, ובפרשת תצוה שם ביארנו קצת פרשה זו בפסוק וזה הדבר אשר תעשה להם, ושם ביארנו למה היה בהקהל, כדי שלא יאמרו שאהרן נכנס בכהונה מאליו או משה עשאו כהן מלבו, כמו שאמר לקרח כי לא מלבי, וכדי להסיר תלונותם מעליהם היה בהקהל. ועוד היה בהקהל לפי שעתידין בניו למות ויאמרו מי שעשה העגל אינו כדאי להיות כהן הדיוט וכ"ש להיות כהן גדול, והראיה שיום שנכנס לכהונה מתו בניו, לזה להסיר מלבם דבר זה ולהודיעם שאהרן כדאי הוא לכהונה גדולה ובניו כדאים הם לכהונה ואם ימותו הם סבתם לכפר עליהם, כמו שאמר וכל בית ישראל יבכו את השרפה וגו', לזה קח את אהרן ואת בניו ואת הבגדים, לומר כמו שהבגדים מכפרים כן בניו של אהרן מכפרים, ואין מיתתם מסבת אהרי אלא מסבתם, והם כדאים לכהונה. ויתאמת להם זה מהנס הגדול שפתח אהל מועד החזיק את כולם, כמו שארז"ל שזה אחד מן המקומות שהחזיק מועט את המרובה, ולזה היה בהקהל, ולזה הזה פר חטאת ושני אילים אחד לעולה ואחד לשלמים, וסמכו אהרן ובניו את ידיהם על ראש הפר ועל ראש האילים, וכן נתינת הדם על תנוך אזן אהרן, לפי ששמע מהם כשאמרו לו קום עשה לנו אלהים ולא כפף התנוך לתוך האזן, כמו שארז"ל למה כל האוזן קשה ואליה שלה רכה שאם ישמע דבר שאינו הגון יכוף האליה לתוכה, ועל בהן ידו, לפי שלקח מידם ויצר אותו בחרט, וכן גם כן נתן על תנוך אוזן בניו ועל בהן ידם, הכל להודיעם כי לא נשאר עליהם שום שמץ דבר מטומאת העגל, ולזה גם כן אמר להם שישבו שבעת ימים פתח אוהל מועד, לפי שע"ז מטמא כנדה שטומאתה שבעת ימים, הכל היה להודיעם שאהרן ובניו כדאים הם לכהונה, ואם ימותו בניו הם סבתם, וכן אמר להם ופתח אהל מועד תשבו שבעת ימים ושמרתם את משמרת ה' ולא תמותו, והרי שמרו ומתו, אלא אמר להם ברמז שלא ימותו בסבת עצמן אלא לכפרה על ישראל, שאינה מיתה אלא חיים:
<b>ויאמר</b> משה אל אהרן ואל בניו בשלו את הבשר כאשר צויתי לאמר אהרן ובניו יאכלוהו, היל"ל כאשר צויתי שהוא נצטוה בפ' תצוה, שכן אמר בפרשת תצוה, והצווי הוא להקב"ה אינו למשה, ועוד מהו לאמר. אלא משה נצטוה שהוא יבשל הבשר, שכן אמר פרשה תצוה ואת איל המלואים תקח ובשלת את בשרו, לז"א אע"פ שנצטויתי שאני אבשל הבשר, אין הקפדה אלא באכילה לא בבשול, לזה אמר לאמר אהרן ובניו יאכלוהו, כלומר שההקפדה היא באכילה ואינה בבשול, לפי שאמר פרשת תצוה ובשלת ואכלו אהרן ובניו, וחזר ואמר ואכלו אותם, וחזר ואמר וכל זר לא יאכל, מכאן ידע משה שההקפדה היא באכילה לא בבשול, לזה אמר כאשר צויתי, שאין מן הראוי שאני אבשל ואתם תאכלו כדי שלא יתבזה משה בפני העם:
<b>ובמדרש</b> פתח אהל מועד תשבו ז' ימים, אלו ז' ימי אבלות של נדב ואביהוא, שהרי הקב"ה שמר לעולמו תחלה שהתאבל ז' ימים שעתיד ליחרב בדור המבול שנאמר ויהי לשבעת הימים ומי המבול היה על הארץ, וארז"ל וכי מתאבלים על המת קודם שימות, אלא אדם שאינו יודע מה שעתיד להיות אינו מתאבל אבל הקב"ה שיודע מה שעתיד להיות וכו' שמר לעולמו תחלה, כך כאן אמר הקב"ה שמרו על אחיכם ז' ימים כדרך ששמרתי את עולמי ז' ימים, זהו שכתוב ושמרתם את משמרת ה', ואפשר שלזה אמר כאשר עשה ביום הזה צוה ה' לעשות, שרמז כי כמו ששמר לעולם ז' ימים כן צוה לכם שתשמרו שבעת ימים, לומר שקשה לפני הקב"ה סלוקן של צדיקים כחרבן העולם, שהן שקולים כנגד העולם כולו:
<b>ויעש</b> אהרן ובניו את כל הדברים אשר צוה ה' פירש"י ז"ל להגיד שבחן שלא הטו ימין ושמאל ע"כ. ומה שבח הוא אם הוא מצווה איך יעבור על צווי המקום הלא מוכרח הוא לעשות שגזרת המלך היא, והרמב"ן ז"ל כתב לא אמר כאשר צוה ה' את משה כאשר יאמר בכ"מ לפי שבניו לא עשו כאשר צוה ה' את משה עוד הוסיפו על הצווי בהקריבם אש זרה אשר לא צוה אותם ע"כ. ודוחק הוא שהרי כתיב ויעש אהרן ובניו את כל אשר וגו' השוה אהרן לבניו, ואמר שעשו כל אשר צוה אותם. ויתכן לומר על דרך המדרש שיצוום שישמרו ז' ימים של אבילות, וזה היה שבחו של אהרן ובניו אע"פ שידעו שימות מהם ולא ידעו מי הוא, ועם כל זה קבלו עליהם דינו של מקום בשמחה, וקיים מקרא שכתוב חסד ומשפט אשירה אם חסד אשירה ואם משפט אשירה, אע"פ שציום על ז' ימים אמר להם שיתחילו לחבר וליחד הז' עליונים עד עלותם לבינה שהיא שמיטה כדי שיסכימו הז' עליונים ויריקו עליהם ברכה, וזהו כי שבעת ימים ימלא את ידכם ופתח אהל מועד, לומר שיתחילו משם, כי שם הפתח ובכל יום ויום היה מכוין למדה אחת, וכשהגיעו לשמינית נתחברו כולם יחד ע"י, וזהו שאמר בזוהר חדותא דכולא הוה, וזהו ויעש אהרן ובניו את כל הדברים, לכוין ולחבר המדות כמו שלמדו משה, וזהו את כל הדברים אשר צוה ה' ביד משה:
<b>גימטריאות</b>
<b>מוקדה</b><b>,</b> תוקד, תוקד, תוקד, ד' פעמים כנגד ד' גליות, והארון הוא ארם, היא העולה על מוקדה, היא עולה על כולם, והיא מוקדת כל הלילה שהוא זה הגלות הארוך הדומה ללילה. עד הבוקר, עד בקר של משיח ולפי שהיא כנגד הכל התחיל בה:
מנחת פתים תקריב, אם פתת האדם ושבר עצמו תקריב ויהיה ריח ניחח שיהיה מקובל:
מנחת פתים תקריב, ר"ת מפת, ר"ל שיתן לפניו דבר שאין בו טורח, שאם יתן לו מעות יהיה בהן טורח עד שימצא לקנות, ומעשה דמר עוקבא יוכיח שאמרה לו אשתו שוי כרעך אכרעי וכו':
במקום אשר תשחט העולה תשחט החטאת, רמז שאם ראית אדם שעבר עבירה אל תהרהר אחריו כו' זהו תשחט החטאת. קודש קדשים הוא וסמיך ליה כחטאת וכאשם, לומר שמאחר שעשה תשובה אותם חטאות הם כמו קדש קדשים, וכן ארז"ל מור ואהלות קציעות כל בגדותיך, אל תקרי בגדותיך אלא בגידותיך, לומר שהעונות נחשבות לו כזכיות:
וכל מנחה אשר תעשה בתנור, רמז על אותם שמסרו עצמן לשריפה על קידוש השם:
וכל נעשה במרחשת ועל מחבת, כגון מנשה מלך יהודה ועשה תשובה מקבלין אותו, שנאמר לכהן המקריב אותה לו תהיה. מרבכת מר בכת, שנתחרט על עבירות שבידו ובוכה במר נפש מוחלין לו:
זבח תודת שלמיו, רמז על המילה כאילו מקריב זבח תודה, והוא חתום בחותם קודש:
זבח תודת שלמיו ביום, ס"ת חתום, ביום קרבנו קרבנו ביום, שיעשה קורת רוח להקב"ה שמל בנו, והנותר ביום השלישי, שלא מל אין לו תחיה, ונאמר יחינו מיומים ביום השלישי יקימנו ונחיה, וזה שלא מל בנו באש ישרף:
ונכרתה הנפש ההיא, ס"ת אשה, שאף הנשים בכלל העונשים:
זאת משחת אהרן ומשחת בניו, שמחת אהרן ושמחת בניו הוא בעבודת הקרבנות:
קח את אהרן, ס"ת חתן, קחנו בתופים ובמחולות ובשמחה גדולה כמו שעושין לחתן:
כאשר עשה ביום הזה צוה ה' לעשות, רמז כמו שהופרשו אהרן ובניו ז' ימים, כן ג"כ יפרישו כהן גדול ז' ימים מביתו קודם יוה"כ, זהו לכפר עליכם, וכן היו מפרישין כהן השורף את הפרה ז' ימים:
לעשות לכפר, גימ' זה מעשה פרה ויום הכפורים:
<b>פרשת</b> <b>שמיני</b>
<b>ויהי</b> ביום השמיני וגו'. לפי שנאמר לו למעלה ופתח אהל מועד תשבו שבעת ימים, שצוום שישמרו ז' ימי אבלות, לאחר שעברו ששת ימים ובא יום הז' ועבר יום הז', אמרו מקצתו ככולו ופשיטא שכבר עבר כולו שמא נתבטלה הגזרה מאחר שעבר כולו, כשבא יום השמיני בא נהי נהיה, זהו ויהי ביום השמיני גימ' תוקד, זהו שנאמר לו ברמז ואש המזבח תוקד בו ממש, בפרשת צו את אהרן ואת בניו, שנשרפו בניו ואמר ויהי וי ה"י, יה, שהצדיק עליו דין שמים, ואמר אם עונות תשמר יה. ועל דרך המדרש אמר רבי שמואל בר נחמני כל ז' ימי הסנה היה הקב"ה מפתה את משה שילך בשליחותו למצרים, הה"ד גם תמול גם שלשם גם מאז דברך אל עבדך, הרי ששה, בז' אמר לו שלח נא ביד תשלח, אמר לו הקב"ה חייך שאני צוררה לך בכנפיך, אימתי פרע לו, רבי חלבו אמר כל שבעת ימי המלואים היה משה משמש בכהונה גדולה כסבור שלו היא, יום שמיני א"ל לא שלך היא אלא של אהרן, הה"ד ויהי ביום השמיני, כל מקום שנאמר ויהי הוא לשון צער, על זה הדרך אמר וי משה על הכהונה שאבדה ממנו, ולמאן דאמר במדרש שלא פסקה כהונה ממנו לעולם שנאמר משה ואהרן בכהניו, שפרנס שנתמנה על הצבור אין מורידים אותו ממעלתו אלא א"כ נמצא בו דבר עבירה או פסול, אמר וי, לפי שידע שביום זה ימותו מהם ולא ידע מי הם, כמו שאמר לו לאהרן הוא אשר דבר ה' בקרובי אקדש, שאמר משה לאהרן אהרן אחי יודע הייתי שיתקדש הבית במיודעיו של מקום והייתי סבור או בי או בך, נראה שהיה יודע שימות אחד מהם, ולזה אמר וי' ועכ"ז קרא משה בלשון חבה כמו וקרא זא"ז ואמר, שלא היו חוששין בחיי העוה"ז בעשותם צוויו של מקום, ואפי' שנאמר שהיה יודע שהיה נביא עכ"ז קרא להם בפני הזקנים כדי לייסרם ולהודיעם, אם בארזים נפלה שלהבת מה יעשו אזובי קיר, ולהודיעם שאינו נושא פנים, שלא נשא להם פנים מפני אביהם, או מפני נחשון שהיה נשיא יהודה וירד לים תחילה, והוא היה אחי אמם, או מפני משה דודם, לזה קרא להם משה בפני הזקנים, ולהודיעם ג"כ שאין שמחה של זה העולם שלימה, שהרי יום ר"ח ניסן שבו הוקם המשכן שנטל עשר עטרות, ואמר במדרש מה ת"ל ויהי מלמד שהיתה לפני הקב"ה שמחה במרום כיום שבו נברא העולם, במעשה בראשית הוא אומר ויהי ערב ויהי בקר וכאן הוא אומר ויהי:
<b>ויאמר</b> אל אהרן קח לך עגל בן בקר לחטאת, אמר לו בפני הזקנים שיקח קרבן ראשון שבו נתקרב לכהונה גדולה שיהיה עגל, כדי להודיעם שנתכפר לו מעשה העגל, וזהו לחטאת לקנוח, וכן קח לך בגימ' קנ"ח, וזהו לך, להסיר ממך עקשות פה ולזות שפתים, שלא יאמרו כשימותו בניך שמזה העון מתו עכשיו כשיראו שע"י עגל אתה נכנס לכהונה גדולה יתאמת להם ודאי שנתכפר לך, וכן אמר במדרש למה עגל ולא פר, לפי שקרבנו של כהן גדול הוא פר שנאמר אם הכהן המשיח יחטא והקריב פר בן בקר. ולמה עגל, לפי שע"י עגל נתפקקה הכהונה בידך ובעגל זה מתקיימת בידך ע"כ. ואיל לעולה, כדי להודיעם שאפילו בהרהור לא חטא אהרן, שאם חטא בהרהור היה לו להקדים ולומר העולה, ואחר שיאמר עולה יאמר החטאת, כי כך הדרך קודם בא הרהור ואח"כ המעשה והנה כשיראו שחטאת מה יאמרו ודאי לא חטא, ולא היה בו אלא חטא המעשה לבדו, וכה"א וירא את העגל אשר עשה אהרן, שאין בה אלא מעשה לבד, ולזה ארז"ל הרהורי עבירה קשים מעבירה, פי' שקדם ההרהור ואח"כ העבירה הם קשים מעבירה בלא הרהור, לפי שהרהור הוא בלב ונמצא משתעבד במלך, אבל המעשה הוא באיברים שהם העבדים, ואינו דומה מורד בעבד למורד במלך:
<b>ואל</b> בני ישראל תדבר לאמר. היה לו למשה לדבר ולומר להם קחו שעיר עזים. וזהו כמו כל הצווים שמשה מזהיר ומצוה לישראל. אלא אמר משה לאהרן אתה תדבר להם קחו כדי שידעו שעל ידך נתכפר להם העגל באמרך קחו שעיר עזים לחטאת ולא עגל לחטאת. ועגל וכבש בני שנה תמימים לעולה, בזה יתאמת להם שמאחר שהקרבת אתה העגל לחטאת קודם להם ודאי על ידך נתכפר להם, וידעו שאתה הגון וראוי לכהונה גדולה ולא אחר, כדי שלא יבאו להתרעם על הכהונה, כמו שעשה קרח. ובמדרש מה ראו ישראל להביא יותר מאהרן אלא אתם יש בידכם בתחלה, וישחטו שעיר עזים, ובסוף עשו להם עגל, יבא שעיר ויכפר על מעשה שעיר, יבא עגל ויכפר על מעשה עגל, ולזה הקדים השעיר שאמר להם קחו שעיר עזים, לפי שחטא השעיר היה קודם, לזה הקדים השעיר לעגל. ובתורת כהנים ז"ל ויאמר אל אהרן. מלמד שאמר לו משה אהרן אחי אע"פ שנתרצה המקום לכפר על עונותיך צריך אתה ליתן לתוך פיו של שטן איזה דבר, שלח דורון לפניו עד שלא תכנס למקדש שמא ישטינך בעבודתך במקדש, ושמא תאמר אין צריך כפרה אלא אני, והלא אף ישראל צריכין כפרה לכך נאמר ואל בני ישראל וגו', כל זה אמר לו משה כדי לתת לו לב ושלא יכנס בפחד:
<b>ובזוהר</b> בן בקר מאי טעמא בן בקר ולא בן פרה, אלא איהו בעי לאתתקנא לגבי פרה לא אתחזי לקרבא מינה לגבי דמאן דשדר דורונא למלכא חמיתון דנסיב מבי מלכא ויהיב למלכא, אלא דורונא לשדרא למלכא מבי אחר אצטריך ולא מבי מלכא, ובגין כך בן בקר ולא בן פרה, לחטאת לדכאה על ההוא חובא דחב ביה. ואיל לעולה תמימים, תמים מבעי ליה, אי תימא דעל איל ועגל קאמר לאו הכי דהא תרווייהו לא סלקין לעילא דהא כתיב לעולה תמימים ועגל לחטאת סלקא, מהו תמימים וכתיב איל אלא אילא דיצחק לקרבא לגבי פרה דאדכר תרי זמני בקרא חד, דכתיב וישא אברהם את עיניו וירא והנה איל אחר נאחז בסבך בקרניו, וילך אברהם ויקח את האיל הא תרי ויעלהו לעולה, ועל דא איל לעולה תמימים תרי איל דאיהו חד, ועל דא גבורות תנינן ע"כ. פירוש תרי הם מלכות ובינה או פחד ובינה כי שמיני רומז לבינה מלמטה למעלה, ולזה ויהי ביום השמיני, ולבש ח' בגדים רומז לשלימות הבינה, שמיני בגימ' ת"י כנגד בית ראשון שהיה שלם בכל מיני שלימות, ונבנה ע"י שלמה שהיה שלם, להורות על השלימות. ואל בני ישראל תדבר לאמר קחו שעיר עזים לחטאת, עגל לחטאת מבעי ליה כגוונא דכהנא, אלא ישראל הא קבילו עונשא, ועל דא לא כתיב בהו עגל לחטאת אלא עגל לעולה מאי טעמא בגין דכל אינון דחבו ביה קבילו עונשא בין במלולא בין בעובדא בין בפולחנא ואפי' אינון דלא עבדו מידי אלא דסליקו ליה ברעותא דלבייהו למפלח. ליה אתענשו כמא דכתיב וישק את בני ישראל, אבל כל אינון דסליקו ליה ברעותא דלא למפלח ליה אלא דסליקו גוונא דרעותא מיניה הכא אתדכאן ומקרבין ליה לעולה ולא לחטאת, אבל קחו שעיר עזים לחטאת אמאי, אלא בגין דהוו מקרבין בקדמיתא לשעירים דשלטין על טורי רמאי ודא הוא לחטאת ובעיין לאדכאה מההוא חובא, ולא עוד אלא לחדותי דסיהרא אצטריך ע"כ:
<b>ושור</b> ואיל. אחר שהקריבו עגל למה שור, חמרו בתורת כהנים לפי שנדמית עבירה לב' מינים, שנאמר ויעשו להם עגל, ולהלן הוא אומר וימירו את כבודם בתבנית שור, יבא שור ויכפר על מעשה שור, יבא עגל ויכפר על מעשה עגל ע"כ. עוד שם ושור ואיל לשלמים לזבוח לפני ה', א"ל משה לישראל תדעו שנתרצה המקום לכפר על עונותיכם, עבירה שאתם מתיראים ממנה כבר נזבחה לכם שנאמר לזבוח לפני ה'. מנין להם ז"ל לדרוש כן, אלא שהוקשה להם שהיה לו לומר ושור ואיל לזבוח לשלמים, וכן אמר לקמן וישחט את השור ואת האיל זבח השלמים, ועוד שאמר לזבוח לפני ה' והשלמים הם נשחטים בכל מקום בעזרה, וכן אמרו במשנה פרק איזהו מקומן, וכן פרשת ויקרא אמר ואם זבח שלמים קרבנו ושחטו פתח אהל מועד לא אמר לפני ה', וממה ששינה ואמר לזבוח לפני ה' ואמר לזבוח ולא אמר לזבח, מכאן ארז"ל עבירה שאתם יראים ממנה כבר נזבחה, ולזה שור לשלמים לומר שמצד מה שעשו תבנית שור לשלמים אני בשלום עמהם, וכמו שאמר בזוהר דהא קבילו עונשא, ולזה שור, תועבה יבחר בכם, זו ראיה שנתכפר להם מעשה השור, וכמו שאמר לשלמים שלמא דכלא דעלאין ותתאין ולזה לא אמר לזבח שלמים, וא"ת למה ישראל הם מקריבים זבחים ומנחה ואהרן אינו מקריב שלמים ומנחה, וי"ל שפר ואיל כבר הקריבום בז' ימי המלואים כאמור פרשת תצוה וזה אשר תעשה להם לקדש אותם לכהן לי לקח פר אחד ואילים שנים, והיה האחד עולה והאחד מלואים דהיינו שלמים, ומנחה היה מקריב בכל יום מנחת חביתין מחציתה בבקר ומחציתה בערב, כמ"ש פרשת צו זה קרבן אהרן:
<b>עוד</b> י"ל ולמה לא הקריב אהרן שור, לפי שהוא לא חטא כמו ישראל בתבנית שור, כמו שארז"ל על פסוק ראה ראיתי, אמר הקב"ה למשה אני רואה שתי ראיות, אני רואה שמקבלין התורה ואני רואה שמתבוננים בי ונוטלין אחד מטטראמולין שלי שנאמר ופני שור מהשמאל לארבעתם, וזה ההתבוננות לא היה באהרן, לזה לא הקריב שור:
<b>ויקחו</b> את אשר צוה משה. אע"פ שהציוי של הקיחה היה. ע"י אהרן שכך אמר לו משה ואל בני ישראל תדבר לאמר קחו שעיר עזים, עכ"ז הם ראו שמשה הוא המצוה, ותלו הדבר בעיקר, שלא אמר לאהרן שיאמר קחו אלא כדי שיתאמת להם שעל ידו יכופר להם מעשה העגל, באומרו קחו שעיר עזים לחטאת ולא עגל לחטאת כמו שהוא מקריב עגל לחטאת, וזהו אהרן לומר שעל ידו יכופר, אבל המצוה הוא משה, ולזה ויקחו את אשר צוה משה:
<b>אל</b> פני אהל מועד. היה לו לומר ויביאו לפני אהל מועד, מהו אל פני אהל מועד, ועוד ויקריבו כל העדה ויעמדו לפני ה' העמידה למה. אלא כמו שאמרו ז"ל במדרש שאמרו ישראל וכי היאך מדינה מקלסת המלך ואינה רואה פני המלך, זהו אל פני אהל מועד שכוונתם לראות הפנים ששוכנים באהל מועד, ולזה ויעמדו לפני ה' לראות, לפי שאמר להם כי היום ה' נראה, שכבר נראה והם לא היו רואים, ולזה ויעמדו היו עומדים אל פני אהל מועד שהיו מתאוים לראות פני מלכם, ויאמר משה זה הדבר אשר תעשו וירא אליכם כבוד ה', הוא כבר נראה אבל אין אתם כדאים לראות שנאמר כי לא יראני האדם וחי, אבל זה הדבר בהקרבת קרבנות הללו יראה אליכם כבוד ה', לא ה', כמו שאמר כי היום ה' נראה, אלא כבוד ה' לא ה', כי ה' כבר נראה, כי שמיני הוא חבור ב' שמות, כזה יאהדונה"י, ולזה שמש אהרן בשמונה בגדים ביום זה, אבל אתם אין בכם יכולת לראותו אלא אחר שתעשו אלו הקרבנות יראה אליכם הכבוד שהוא שכינת עוזו, וכן היה שנאמר ויבא משה ואהרן אל אהל מועד, וירא כבוד ה' אל כל העם וירא כל העם וירונו, ויאמר משה אל אהרן קרב אל המזבח, לפי שישראל היו עומדים שם כמו שאמר ויעמדו לפני ה', והיה אהרן מתבייש מהקדים קרבנו קודם קרבנם, לזה אמר לו משה בפניהם כדי שלא יקנאו בו ויאמרו איך יקריב קרבנו קודם להם, לזה נתן לו התנצלות ואמר לו ועשה את חטאתך, צריך שאתה קידה תטהר עצמך כדי שתהיה ראוי לכפר עליהם, כי כפרתך היא כפרתם. וזהו שאמר וכפר בעדך ובעד העם, ואח"כ אמר ועשה את קרבן העם וכפר בעדם, כבר אמר בעד העם למה אמר שתי פעמים, אלא כמו שאמרנו שאמר לו משה הכפרה שלך אינה על עצמך לבד אלא היא ג"כ בעד העם, לטהר עצמך כדי שתהיה הגון וראוי לכפר עליהם, וא"כ ועשה את קרבן העם, ומלבד שהדין נותן כך שאם אינך ראוי לכפר לעצמך איך תכפר על אחרים, מלבד זה יש צווי בדבר, זהו כאשר צוה ה', אמר כל זה בפני ישראל כדי שלא יתלוננו עליו וכדי שלא להטיל קנאה. ויתאמת זה ממה שאמר לעיל קח לך עגל וגו' והחרב לפני ה', מה צורך פעם אחרת לומר קרב אל המזבח:.
<b>עוד</b> יכולין לומר שאמר קרב אל המזבח כדי לומר לו ועשה את חטאתך ואת עולתך, שהחטאת קודמת לעולה אע"פ שאמר קח לך עגל בן בקר לחטאת ואח"כ איל לעולה, זהו בקיחה, ואמר לו ג"כ הקרבה שהחטאת קודמת, שפירוש חטאת טהרה, וכן הוא אומר תחטאני באזוב ואטהר. ורז"ל אמרו קרב אל המזבח שהיה אהרן בוש וירא לגשת שהיה רואה תבנית שור על המזבח. וכתב הרמב"ן ז"ל אין הכוונה במדרש הזה שהיה רואה על המזבח תבנית שור, אבל הענין הוא כי אהרן לא היה בידו עון אשר חטא זולתי עון העגל והיה העון ההוא קבוע במחשבתו כענין שכתוב וחטאתי נגדי תמיד ע"כ. ומסיים המדרש שהיה אהרן מתירא ממנו נכנס משה אצלו ואמר לו אהרן אחי לא ממה שאתה רואה אתה מתירא אלא הגס דעתך וקרב אל המזבח, והוסיף רש"י ז"ל פירוש כי לכך נבחרת, אולי כן מצא במדרש, וכתבתי פ' תשא פירוש כי לכך נבחרת, שאמר לו משה אדרבא בעשייתך העגל נבחרת לכהונה, כי אחר שהרהרו בלבם בע"ז הקב"ה תופס אותם אפילו על ההרהור, כ"ש שהיה ג"כ דבור שאמרו קום עשה, ואם מביא עליהם פורענות יאמרו מה פשענו ומה חטאנו ויהיה בזה חלול השם ח"ו, לזה עשה אהרן העגל כדי שכשיביא עליהם פורענות ידעו על מה ויצדיקו עליהם את הדין, כמו שאמר משה ודעו חטאתכם אשר תמצא אתכם, וזהו וירא משה את העם כי פרוע הוא כי פרעו אהרן, שפירוש שגלה אהרן המכה להודיעם מכותם, ולזה אמר לו לכך נבחרת, בעשותך העגל שקידשת שם שמים על כן משחך שמן ששון, שמן המשחה שנאמר זאת משחת אהרן וגו'.
<b>ויקרב</b> אהרן אל המזבח וישחט את עגל החטאת אשר לו. מאי אשר לו היל"ל וישחט את עגל חטאתו או ויעש את חטאתו כמו שאמר לו משה ועשה את חטאתך ואת עולתך, כי כבר ידוע שחטאתו היא עגל שנאמר קח לך עגל לחטאת. אלא כיון אהרן בשחיטת חטאתו לשחוט ג"כ הקטיגור שלו, כאמרם ז"ל כל העובר עבירה אחת קונה לו קטיגור אחד, ובפרט שהיה רואה דמות שור על המזבח משם ידע שהקטיגור עדיין הוא עומד לשטנו, אע"פ שנתכפר לו, וכיון אהרן עליו לשחטו, זהו את עגל, את לרבות הקטיגור, זהו אשר לו, ועוד שלא מצינו שחיטה בכהן כי אם זאת, ששחיטה כשירה בזרים, וכאן הוצרך הוא בעצמו לשחוט מפני שאי אפשר ע"י אחרים, לפי שהוא עשאו צריך שהוא ימחהו, הפה שאסר הוא הפה שהתיר., ולזה אמר ויקריבו בני אהרן את הדם, למה צריך שנים אחד מספיק כמו בעבודת יום הכפורים היה אחד מקבל הדם למרס בו שלא יקרוש, וכאן למה בני, אלא לפי שכאן יש ב' דמים דם העגל ודם הקטיגור לזה בני שנים, ולא אחרים אלא בניו, ולזה אמר ויטבול אצבעו בדם, שהוא כמו דמו של עגל, ואת הדם יצק, הוא דם הקטיגור, לזה דם דם ב"פ, אל יסוד המזבח בנוקבא דתהומא רבא:
<b>ואת</b> החלב ואת הכליות. כבר כתבנו פרשת ויקרא החלב מגיס דעתו של אדם, והכליות הם היועצות, והיותרת מן הכבד שהוא סמאל המשטין לאדם, ואומרו מן החטאת כי הוא מיותר כי בה הדבור והעסק שאמר וישחט את עגל החטאת, אלא לכלול גם הקטרוג, כי כל מה שהיה עושה בעגל היה עושה בכונה בקטרוג:
<b>ואת</b> הבשר ואת העור שרף. פירש"י ז"ל לא מצינו חטאת חיצונה נשרפת אלא זו ושל המלואים והכל על פי הדבור ע"כ. ולפי דרכנו כדי שלא יהיה לו שום זכר כלל, ולכך היה נשרף, כי החטאת היא נאכלת לזכרי כהונה וזו נשרפת ואפילו העור, כי העולה שכולה כליל עורה לכהנים שנאמר עור העולה לכהן המקריב אותה לו תהיה, וזו נשרפת היא ועורה ומחוץ למחנה, וכן פר המלואים, כל זה כדי לטהרתו של אהרן ולהורות שלא נשאר בו שום לכלוך, לזה פר ועגל נשרפים הם ועורם:
<b>וישחט</b> את העולה וימציאו בני אהרן. בדם העגל אמר ויקריבו בני אהרן את הדם אליו, ובאיל נאמר וימציאו, ובעגל נאמר ויטבול אצבעו בדם ויתן על קרנות המזבח, לפי שהיה מעורב בו דמו של קטיגור כמ"ש, לזה ויטבול אצבעו לבד ויתן על קרנות המזבח דהיינו ב' מתנות שהן ד', ושאר הדם יצק אל יסוד, בנוקבא דתהומא, אבל באיל אמר וימציאו, עשו לו מציאות, ולא יצקו ביסוד המזבח אלא זרקו על המזבח סביב, כדי שיהי' מצוי, וכן אמר ואתה עולה המציאו וגו', לפי שהיא עולה למעלה מה שאין כן בחטאת היורדת למטה, ובעולה נאמר ויקטר צדיקים בה', ר' יהודה אומר כתיב וידבר העם באלהים ובמשה, שמע הקב"ה שהלשינו על כבודו ומכבודו שהוא אש אוכלה שלח בהם אש, ואיתה אש שקעה בארץ ולא חזרה עוד למקומה, אלא נכנסה אל אהל מועד וכל קרבנות שהקריבו ישראל במדבר אותה האש יוצאה ואוכלת אותם, ותרד אש מלפני ה' ותאכל אין כתיב כאן אלא ותצא אש מלפני ה ותאכל על המזבח, ואותה האש יצאה ואכלה בעדת קרח שנאמר ואש יצאה מאת ה', ואותה האש יצאה ואכלה בני אהרן שנאמר ותצא אם מלפני ה' ותאכל אותם, ואין אדם יוצא מן העולם עד שיעבור עליו מאותה האש, שנאמר ותשקע האש ע"כ. אליבא דרבי יהודה זו האש אינה חדשה אלא היא האש שבערה בענין תבערה וקברות התאוה והעגל, הכל היה בשנה ראשונה, וכן אז"ל על פסוק ויהי בנסוע' הארון עשה לה סימניות מלפניה ומאחריה לומר שאין כאן מקומה ולמה נכתבה כאן כדי להפסיק בין פורענות של ויסעו מהר ה' לפורענות של מתאוננים, משמע שהיו זה אחר זה, והקמת המשכן היה בשנה השנית שכן אמר בפרשת פקודי ויהי בחודש הראשון בשנה השנית באחד לחודש הוקם המשכן ומשירדה אש ונתגשמה לא עלתה עוד, ואין אדם יוצא מן העולם עד שיעבור עליו מאותה האש היא אש דחולים, ולפי שזו האש היא האש השכינה שנאמר כי ה' אלהיך אש אוכלה הוא, וכן אמר רבי יהודה מכבודו שהוא אש אוכלה שלח בהם אש, ואין דרך ליכנס אלא מן הפתח, לזה אמר אין אדם יוצא מן העולם עד שיעבור עליו כדי לנכות מעונותיו ולנקותו ולטהרו, ולזה רמז כל דבר אשר יבא באש דהיינו אש היצר הרע, תעבירו באש רמז על אשא דשכינה, שהיא פעמים שותה ופעמים אוכלת ופעמים מחממת ופעמים מצרפת, שנאמר אמרת ה' צרופה, כל אחד כפי הכנת המקבל, אם הוא עץ. יבש שאין בו שום לכלוך מתורה או ממצות, היא שורפתו, ואם הוא זהב טהור אלא שיש בו מעט מזער לכלוך מצד החומר שנתלבש בו, שנאמר כי אין צדיק בארץ אשר יעשה טוב ולא יחטא, מצד שהוא בארץ, כלומר שהוא מלובש בחומר לזה שורפתו, ואם הוא נקי שלא נהנה מן העוה"ז כמו רבינו הקדוש לזה אוכלתו, שמתבלע בה, כן בבני אהרן שנאמר ותצא אש מלפני ה' ותאכל אותם, ולפי שדחקו השעה ולא המתינו עד אחרי מות אביהם, לזה נאמר בהם מיתה, זהו ותאכל אותם וימותו, ונעשית האש זרה להם, זהו ויקריבו לפני ה', הקריבו עצמן לזה אש זרה, דאם לא כן לא היה נאמר בהם מיתה, כמו רבינו הקדוש דהוא כל מעלי דשבתא הוה אתי ומקדש לדביתהו, וכמו ר' אלעזר דמית ואנחתיה דביתהו בעליתיה כמה שנין לא פחות מי"ח ולא יותר מכ"ב, וכד הוו עיילי ליה לדינא הוה אמר פלוני זכאי פלוני חייב, לזה שאמר בהם אכילה שנאמר ותאכל אותם נאמר בהם מיתה שנאמר וימותו, כפי הכנת קבלתם שלטה בהם מיתה. והר' רבי מנחם רקאנטי ז"ל, האריך בחטא בני אהרן ואמר כי אין לבא אל שער המלך בלבוש מבלעדי השכינה, רמז לדבר אני בצדק אחזה פניך, כמי שמקריב דורון למלך והמלך מקבלו בשמחה ובני אהרן הקריבו אש זרה בחסרון הה"א לא אשה, לא שתו לבן גם לזאת נקראת אשה וחסרו ה' מן אשה ונכנסו בלעדי השכינה, והנה בהעירם הכחות של מעלה, מה"ד של מעלה העזה אשר חפצה והשתוקקותה להדבק בבתה, כד"א ויביאה יצחק האוהלה שרה אמו ולא נמצאת ביד בני אהרי, כי עשאו זרה בכוונתם, אז ויחרד יצחק חרדה גדולה עד מאד וחלתה מה"ד עליהם, שלא הקריבו בקרבנם מלח שנאמר על כל קרבנך תקריב מלח, ולזה באה האזהרה לאהרן פרשת אחרי מות בזאת יבא אהרן זה קצות דבריו והוא ז"ל האריך. ועם זה יובן מה שארז"ל שתויי יין נכנסו, מאין בא להם יין אותה שעה, אלא עלו בכוונתם למדת הגבורה שהוא היין החזק ולא מזגוהו במים, כי אין מברכין על היין עד שיתן לתוכו מים, ואם היו נכנסים מהשער שנקרא שער המים שהוא השכינה שהיא ממוזגת היא נקראת מ"ם הרפה היו מכבים האש, אלא הם נכנסים לפנים שלא ברשות זהו ויקריבו לפני ה', ולזה ותצא אש מלפני הי, באהרן מה נאמר ויקרב אהרן אל המזבח שלקח רשות משוער הפתח, והקריב החלב והדם שמזג היין במים, מה נאמר בו ותצא אש מלפני ה', ותאכל את העולה ואת החלבים ולא הזיקתו, אבל בניו שלא שתו לבם לזאת נאמר עליהם ותצא אש ותאכל אותם וימותו:
<b>ובזהר</b> פרשת ויקרא (דף ה א'), שחטא בני אהרן היה שלא נשאו נשים, ז"ל ת"ח אדם כי יקריב לאפוקי מאן דלא אתנסיב דהא קרבניה לאו קרבן וברכאן לא משתכחן לגביה לא לעילא ולא לתתא ושכנתא לא שריא עליה בגין דאיהו פגים ואקרי בעל מום ומארי דמומא אתרחיק מכולא, כ"ש למדבחא לקרבא קרבנא, ונדב ואביהוא אוכחן דכתיב ותצא אש מלפני ה' דקטורת עילאה איהו מכל קרבנין דעלמא דעליה אתברכאן עילאי ותתאי וקרבנא דא לעילא מכל קרבנין לא אתחזיין אינון לקרבא דהא לא אתנסיבו לקרבנא לא אתחזון כ"ש למלין עילאין דיתברכון על ידייהו, ואי תימא אמאי ותצא אש ותאכל אותם. לבר נש דאתא קמי מטרוניתא לבשרא לה דהא מלכא אתי לגבה וישרי בה במטרוניתא למחדי עמה, אתא לקמי מלכא חמא מלכא ההוא ב"נ דאיהו מרי דמומין אמר מלכא לאו הוא יקרא דילי דעל ידוי דהאי פגימא איעול למטרוניתא, אדהכי אתקנת מטרוניתא ביתא למלכא, כיון דחמת דמלכא הוא זמין למיתי לגבה וההוא בר נש גרים לסלקא מלכא מינה פקדת מטרוניתא לקטלא ליה לההוא בר נש ע"כ. ולזה ותצא בלשון נקבה, ולזה אמר אש ולא מיתה אחרת והבן. ועם זה יהיה פירוש ויאמר משה אל אהרן הוא אשר דבר ה' ה' בקרבי כתיב, כלומר מי שראוי לקרבני עם מטרוניתא, אקדש פירוש אזמין להקביל פני המלך, כמו ויקדש את העם תרגום וזמין ית עמא, ועל פני כל העם, שכולם הם ראויים לפנים של זעם, אלא אכבוש פנים של זעם שלא תחול עליהם וחלה על בניך. וכיון בזה לומר לו שהוא גרם להם שלא השיאם, שהאב הוא חייב לבנו בג' דברים, למולו, וללמדו תורה, ולהשיאו אשה, והם היו חסרים ה' מאשה, לזה ותצא אש. כששמע כן אהרן הצדיק עליו את הדין ושתק, וזהו וידום אהרן, וידם כתיב וי דם, כלומר וי שאני שפכתי דמם:
<b>הוא</b> אשר דבר וגו', פירש"י ז"ל שאמר ונקדש בכבודו. ויש מי שפירש שאמר וגם הכהנים הנגשים אל ה' יתקדשו פן יפרץ בם, ועוד נוכל לומר שיאמר אדם כי יקריב מכם, כמ"ש פרשת ויקרא:
<b>ויאמר</b> משה אל מישאל ואל אלצפן, לפי שאי אפשר להם לישראל ליכנס לפנים ואחיהם אלעזר ואיתמר ג"כ הם משוחים בשמן המשחה ומלובשים בגדי כהונה, ועל זה אמר להם משה ראשיכם אל תפרעו, לא אמר אל תפרעו ראשיכם אלא ראשיכם, כלומר אותו שהוא בראשיכם שהוא שמן המשחה אל תפרעו, לא תחללוהו ותורידוהו מקדושתו, פירוש תפרעו תבטלו, כמו ותפרעו כל עצתי. ועוד ראשיכם אל תפרעו מה שהוא על ראשיכם שהיא השכינה, כמו שאמר בזוהר על החכם עיניו בראשו, על מה שעל ראשו שהיא השכינה, כן כאן צוה אותם שלא יתאבלו, שאין השכינה שורה מתוך עצבות, ובגדיכם שהם בגדי כהונה שהיו מלובשים בהם כמו שאמר בפרשת צו ויקרב את אהרן ואת בניו ויתן עליו את הכתונת ויחגור אותו באבנט וילבש אותו המעיל ויתן עליו את האפוד וישם את המצנפת על ראשו וישם על המצנפת את ציץ וגו' שהלבישו ח' בגדי כהונה, ובבניו נאמר ויקרב משה את בני אהרן וילבישם כתנות ויחגור אותם אבנט ויחבוש להם מגבעות, לזה אמר להם ובגדיכם לא תפרומו, לפי שאותו היום נתחנכו בהם, לזה אי אפשר שיטמאו ויתעסקו באחיהם, א"כ אי אפשר להתעסק בהם, אלא אתם כפי ערככם שאין גדולים מכם, הם היו סגני כהונה ואתם סגני לויה, א"כ הם אחיכם, שאין מתעסקים בגדולים אלא גדולים כמותם, כי אליצפן היה נשיא על הלוים שנאמר ונשיא בית אב למשפחות הקהתי אליצפן בן עוזיאל, ולזה אמר דוד אהרן, כמו שארז"ל שהיה דומה לאהרן, כמו שהיה אהרן רודף שלום כן אתם דומים לבניו, האבות דומים זה לזה וכן הבנים, א"כ שאו את אחיכם דומים לכם. ועוד ששמותיכם מורים על מיתתן, מישאל גימ' אף ברחמים, אלצפן שמיתה היתה בו צפונה להם ממעמד הר סיני, שנאמר ואל אצילי בני ישראל לא שלח ידו מכאן שהיו ראוים לשליחת יד, ועל כל העדה יקצוף, שהיה הקצף על הכל, לפי שהם גרמו ליה למלכא דלא ליתי למטרוניתא, ואחיכם כל בית ישראל יבכו, שליח צבור שטעה סימן רע לשולחיו. ומפתח אהל מועד לא תצאו פן תמותו, קודם אמר ראשיכם אל תפרעו וגו' ולא תמותו, וכאן אמר פן תמותו אלא שם הוא עונש וכאן הוא שלא יקנאו עליו, כמו שארז"ל ת"ח צריך שמירה:
<b>כי</b> שמן משחת, זהו מה שאמר ראשיכם על שמן המשחה שבראשם, וזה שאמר ראשיכם אל תפרעו, שאמר משה לאלעזר ואיתמר שיעשו חשבון מראשם שהוא אהרן, שלא יעשו כמו שעשו נדב ואביהוא, כמו שאמר ויקחו שני בני אהרן מה תלמוד לומר בני אהרן שלא חלקו כבוד לאביהם ולא נטלו עצה ממשה, איש מחתתו מעצמו ולא נטלו עצה זה מזה, לזה אמר להם ראשיכם הראשים שלכם שהם משה ואהרן אל תפרעו, שלא יהיה בעיניכם כדבר שהוא לבטלה, תרגום כי פרוע ארי בטיל הוא, אלא עשו מהם חשבון ועשו להם כבוד, ובגדיכם לא תפרמו, שלא ימותו בניכם בחייכם ותעשו עליהם קריעה ח"ו:
<b>ויין</b> ושכר אל תשת אתה ובניך בבואכם אל אהל מועד וגו'. דע שלא מנע הקב"ה לאהרן ובניו מן היין שנאמר בו וחכך כיין הטוב הולך לדודי למישרים, והתורה נמשלה ליין שנאמר לכו שברו ואכלו בלא כסף ובלא מחיר יין וחלב, יין בגימ' סוד בגימ' שבעים, ושבעים פנים לתורה, אלא מנעו והזהירו על אותו יין שהוא לפתח חטאת רובץ, זהו בבאכם אל אהל מועד שהוא טמא ומטמא כשרץ, וכן יין ושכר בגימ' שרץ, והוא"ו היא שמורה שמאותו יין הוא סורי הגפן נכריה שהוא מענבים שנאמר עליהם ענבימו ענבי רוש, שהם כולם שמרים, שנאמר בהם אך שמריה ימצו ישתו כל רשעי ארץ, שהוא הפך מיין המשומר בענביו, ופירש הרב רבי יהודה חייט ז"ל, יין המשומר שהוא מלשון משמרת לומר שהוא נקי וצלול בלי שום שמרים, שהוא שמור מששת ימי בראשית שהם ימי החול שלא יגעו בו הקליפות, כי אין להם בו שום מגע, כוונתו לומר שהיא הבינה אין להם לקליפות שם שום מגע, כי אין להם עלייה לשם, אלא עד הזרועות שהם ששת ימי בראשית שהם ימי החול, וכתב עוד דע כי ג' יינות הם וכולם של קדושה, יין מזוג והוא בעטרה, ויין חזק המשמח אלהים ואנשים והוא בפחד, ויין המשומר בענביו והוא בבינה, א"כ מה שמזהיר לאהרן ולבניו על היין הוא אותו יין שהוא על הפתח מבחוץ, זהו בבאכם אל אהל מועד שהוא יין שנתנה לאדם, כמו שארז"ל שסחטה ענבים ונטמא בסחיטתה במגע והוציאתו חוץ מענביו שהיה משומר בענביו, ועל זה סמך ואמר ולהבדיל בין החול ובין הטמא ובין הטהור, לומר שכמה הבדלות יש בין אותו יין שהוא קרוב לקליפות שהם חול ויש להם בו מגע וטמאוהו, ליין המשומר שאין להם שם מגע כלל, וכן וסמך ולהורות את בני ישראל, לומר כי שפתי כהן ישמרו דעת ותורה יבקשו מפיהו, ואם שתה ממנו ישתכר ויבלבל דעתו. ואולי על זה היין כוונו ז"ל באמרם על בני אהרן שתויי יין נכנסו, לא אמר שתויי יין היו אלא נכנסו, ולא אמרו שתו יין אלא שתויי יין הכל ברמז, לומר ששתו לבם אחר אותו יין שהוא בחוץ ונשתכרו ממנו ואחר כך נכנסו:
<b>ובזוהר</b> נתן טעם למה נמנע אהרן מן היין לפי שהיין הוא ללוים והוא סטרא דליואי סטרא דגבורה וסטרא דכהני מסטרא דיין צלולין סטרא דימינא, והזהירו שלא יסיג גבול, ועוד האריך הזוהר ז"ל רבי אבא אמר מאתר חד נפקו יין ושמן ומים (דבש וחלב), מים ושמן נטלי כהני וירתי לון, ושמן יתיר מכולא דאיהו חדוותא שירותא וסיומא דכתיב כשמן הטוב על הראש יורד על הזקן זקן אהרן, ויין לשמאלא ירתי ליואי לארמא קלא ולזמרא ולא לשתוק, דהא חמרא לא שתיק לעלמין, ושמן בחשאי הוא תדיר, מה בין האי להאי, אלא שמן דאיהו בחשאי בלחישו תדיר אתי מסטרא דמחשבה דאיהו בלחישו אתי תדיר ולא אשתמודע, ועל דא איהו בימינא ויין דאיהו לארמא קלא לא שתיק לעלמין אתי מסטרא דאמא וירתי ליואי לסטר שמאלא וקיימי לארמא קלא, וקיימי לדינא, ובגין כך כתיב ועל פיהם יהיה כל ריב וכל נגע, ובגין כך כהנא כד יעול למפלח פולחנא במקדשא אסיר ליה למשתי חמרא דהא עובדוי בחשאי אינון דמשיך ונגיד ברכאן לעלמין כולהו וכלא בחשאי, ועוד בעובדוי כלהו ברזא וחמרא מגלי רזין, דהא כל עובדוי לארמא קלא ע"כ:
<b>וידבר</b> משה אל אהרן ואל אלעזר ואל איתמר בניו הנותרים קחו את המנחה וגו', רצה משה לנחמם ולעשות להם הבראה כמו שעושים לאבלים וא"א להכניס שם חולין והם אינם רשאים לצאת שנאמר ומפתח אהל מועד לא תצאו, לזה אמר להם קחו את המנחה ואכלוה ווו' להאכילם לחם ובשר:
<b>וכתב</b> הרב רבינו בחיי ז"ל, וידבר משה א אהרן ואל אלעזר ואל איתמר, כבר הזכיר למעלה ויאמר משה אל אהרן ואל אלעזר ואל איתמר בניו ראשיכם אל תפרעו והיה ראוי שיהיו הפסוקים סמוכים זה לזה כי הכל דברי משה לאהרן ולבניו ומה שהפסיק ביניהם בפרשת יין ושכר, כדי ללמדך דרך ארץ שחייב אדם לנחם אבלים כי אהרן היה מתאבל על בניו ובא הקב"ה לנחם אותו ע"כ. ואולי על זה אמר לו יין ושכר אל תשת, לומר אע"פ שלא נברא היין אלא לנחם בו אבלים שנאמר תנו שכר לאובד ויין למרי נפש אתה אל תשת שלא חל אבלות עליך, שהאבל אסור לו ליכנס לעבוד ואתה נכנסת, זהו בבואכם אל אהל מועד, לומר שאתם נכנסים ואין לכם מונע:
<b>ואת</b> שעיר החטאת דרש דרש משה, ב' דרישות הללו למה, אלא כמו שארז"ל שלשה שעירים קרבו אותו היום, שעיר של ישראל שנאמר ואל בני ישראל תדבר לאמר קחו שעיר עזים לחטאת, ושעיר של נחשון שהקריב ביום הראשון של חנוכת הנשיאים, ושפיר של ר"ח, ודרש על ב' שעירים, של ישראל ושל נחשון נאכלו, ושל ר"ח לא נאכל, לזה ויקצוף משה, אמר להם או תאכלו כולם או תשרפו כולם ומה שקצף על אלעזר ועל איתמר ולא על אהרן, הוא לומר שג' שעירים הם, ראשון של ישראל לחטא עליהם כדי שיהיו ראויים להקרבה אולי אכלו אהרן, שני של נחשון אכלו אחד מכם, שלישי ג"כ יאכלנו אחד מכם, שאתם שלשה והשעירים ג', על זה קצף על בניו ולא על אהרן. עוד קצף על בני אהרן, לפי שהחטאת נאכלת לזכרי כהונה שכן אמר באשם כל זכר בכהנים יאכלנו, ואומר כחטאת כאשם תורה אחת להם, לזה קצף על בני אהרן שהם זכרי כהונה. אמר לו אהרן בשלמא של צבור ושל נחשון ראוים הם לאכילה שהם של ב"ו, אבל של ר"ח הוא של מקום, כמו שארז"ל מה נשתנה שעיר של, ר"ח שנאמר בו לה', אמר הקב"ה הביאו עליו כפרה על שמיעטתי את הירח אם אחרים יאכלו באנינות הם של ב"ו, אבל של ר"ח הוא של מקום אין ראוי, וזה אומרו הן היום הקריבו את חטאתם ואת עולתם שהם צבור ושל נחשון ראוי הוא לחטא עליהם ולאכלם אפילו באנינות כדי לחטא עליהם, אבל של ר"ח שהוא כפרה על היום שנתמעט הירח והוא ואכלתי חטאת היום וגו', ומשה נעלם ממנו, וכבר אמר רז"ל כל הכועס אם חכם הוא חכמתו מסתלקת:
<b>ועוד</b> יש מי שפירש שאמר לו אם שמעת בקרבן הדיוט שנעשה בטומאה אבל בקרבן גבוה לא שמעת לפי שהם כולם טמאי מתים, שפרה אדומה לא נעשית אלא עד מחרתו שכן ארז"ל בא' בניסן הוקם המשכן, בשני בו נשרפה הפרה. ומה שאמר הייטב בעיני ה', כי היה מספיק הטענה שאמר ואכלתי חטאת היום ותקראנה אותי, שאני באנינות מה מוסיף בהייטב בעיני ה', אלא אמר אהרן אם אתה אומר תעריך על מי הובאו, תראה מי הביאו שהוא ב"ו, על זה אמר הייטב בעיני ה', שהוא תימה גדול שיעריך מי שהביאו על מי שהובא בשבילו, שעיקר הקרבן הוא לכוון על מי מקריבין, ועל זו הטענה האחרונה אמר וישמע משה וייטב בעיניו, שהטענה הראשונה שהוא אונן ועל זה לא אכל אינה מספקת כי כמו שאכל המנחה הנותרת מאישי ה' שהוא חלק גבוה,, וכן חזה התנופה ושוק התרומה שהם כולם חלק גבוה יאכל ג"כ שעיר של ר"ח שהוא של גבוה, אבל כששמע התימה הגדול שנעריך מי שהביאו בערך מי שהובא בשבילו, על זה אמר וייטב בעיניו, וכשעילה אהרן כלפי מעלה ודבר זה נעלם ממשה אז היה הדיבור לשניהם, לזה אמר וידבר ה' אל משה ואל אהרן לאמר אליהם, דברו וגו':
<b>עוד</b> היה הדבור ע"י שניהם, לפי שסימן הבהמות הטהורים הם מפרסת פרסה מעלת גרה, פרסה כנגד משה, וכן פרסה בימ' משה. גרה בבהמה גימ' אהרון, וכן תמצא במסרה שיש אהרן בוא"ו, והכונה היא לומר שלא היו ראויים לאכול בשר מאחר שחטאו, אדם שעבר על מצוה אחת שאינה ע"ז נאמר לו ואכלת את עשב השדה, הם שעבדו ע"ז לא כל שכן, אלא בזכות משה ואהרן, לזה בא הדבור ע"י שניהם, וכן מפרסת בגימ' בזכות משה, ובזכות התורה שהיא זאת שנאמר וזאת התורה אשר שם משה וגו', לזה אמר זאת החיה, אין זאת אלא תורה, וחיה שנותנת חיים לעוסקים בה, שנאמר כי עץ חיים היא, וארז"ל בגמרא חיה אכול ושאינה חיה לא תאכל, לאפוקי טריפה, שמרוב חבתו בהם לא די שהתיר להם הבשר בזכות התורה ובזכות משה ואהרן כמ"ש, אלא שלא התיר להם אלא הבהמות שהם מצד הטהרה ולא אותם שהם מצד הטומאה שיש לסמאל בהם אחיזה, ומזה יצאת הטריפה כטריפת ארי שהוא סמאל, או זאב שהוא כחו, נקראת טריפה שנטרפה מצד הטהרה, ולפי שישראל הם דבקים באלהים חיים לא התיר להם אלא הבהמות שהם מצד החיים, ובזה יתורץ למה האריכה התורה לומר הסימנין כל מפרסת פרסה, מעלת גרה, יאמר כמו שאמר במשנה תורה זאת הבהמה אשר תאכלו שור שה כשבים ושה עזים איל וצבי וגו', אלו הם הטהורים ויש להם ב' סימנים, אלא לומר להם שלא בזכותם אלא בזכות התורה ובזכות משה ואהרן נתרו להם. וא"ת יאמר מפרסת פרסה ומעלת גרה תאכלו אבל בסימן אחד לא תאכלו כמו שעשה בדגים, ולמה אמר גמל וחזיר ושפן וארנבת, לזה ארז"ל במדרש אך זה לא תאכלו, אין אכילה האמורה כאן אלא ביאה כד"א אכלה ומחתה פיה, את הגמל זה מלכות נבוכדנצר שפער פיו כגמל לספר בשבחו של הקב"ה שנאמר אתוהי כמה רברבין וגו', כי מעלה גרה הוא שהיא גוררת מלכות אחריה, השפן זו מלכות מדי ופרס הה"ד ואת השפן שאנשים שפויים החזיקו במלכות, לפי שכורש ודריוש סופרי בלשצאר היו, ואת הארנבת זו מלכות יון מה ארנבת רגליה ארוכות וידיה קצרות כך היתה מלכות יון ארוכה כנגד מלכות שלאחריה וקצרה כנגד מלכות שלפניה. ואת החזיר כי מעלה גרה הוא, עשו שרימה אביו שנשא אשה למ' שנה כאביו, לכך קראו משה חזיר, והוא גרה לא יגר שאינו גורר מלכות אחריו. מבשרם לא תאכלו, שלא תשאו מהם, כד"א והיו לבשר אחד, ובנבלתם לא תגעו שלא תשאו להם שנאמר בדינה כי נבלה עשה בישראל. וכתב הרב ר' מנחם ריקאנטי ז"ל יש מן המקובלים האחרונים המאמינים בגלגול הבהמות שאמרו אם עשה אדם עבירה אחת יתירה על זכיותיו יתגלגל בבהמה טמאה, זה וגרה איננה מעלה טמאה היא, מי שאין לו גרה על זכיותיו, ואם מעלה גרה על זכיותיו יתגלגל בטהורה, רק אם הוא חטא בע"ז ובגלוי עריות ושפיכות דמים שאלו הג' עבירות אפי' מעלה גרה יתגלגל בטמאה אם לא חזר בתשובה, זהו סוד גמל שפן חזיר, שפן שפנה לע"ז, גמל שבא על אחת מהעריות שנאמר גומל נפשו איש חסד, וכתיב בעריות חסד הוא ונכרתה, וסוד חזיר יכרסמנה חזיר מיער שמחזיר דם בארץ, כאלו הג' עבירות אפי' אם זכיותיו מרובים מעונותיו שהם מעלי גרה במצות יותר מן העבירות, או שהם סוד מפריסי פרסה מלשון פרס פריסת יתגלגלו בטמאות הנזכרות כחז"ל, זהו סוד שנאמר אך את זה לא תאכלו ממעלי הגרה וממפריסי הפרסה, ולפיכך אסרם התורה, כי האוכל מהם כאילו אוכל בשר חבירו הנטמא בעבירות, וברוך היודע האמת ע"כ. ולפי דעת זו יהיה פירוש זאת החיה אשר תאכלו זו שהיא חיה ע"י גלגול כחז"ל. ופירוש תאכלו מלשון כליון בדגש בתוך הכ"ף, שכלה גלגולם כארז"ל על ידיהם. ובמדרש תנחומא למה נמשלה לחזיר שעתיד הקדוש ברוך הוא להחזיר עליהם מדת הדין, וכתב הרב רבינו בחיי יש נוסחאות שכתוב בהם שעתיד להחזיר עטרה ליושנה. והענין הוא שני מקדשים נבנו על ידי ישראל, בית ראשון נבנה על ידי שלמה שהוא מזרע יהודה, בית שני נבנה על ידי זרובבל שהוא ג"כ מזרע יהודה, אבל בית שלישי עתידה אומה זאת לבנותו זהו שאמר עתידה אומה זו להחזיר עטרה זו ליושנה. ויש נוסחאות שכתוב בהם שעתיד הקב"ה להחזירו לנו והמון העם מבינים שעתיד להיות מותר לישראל, ואינו כן אלא ביאור הענין שהכח שלו שהוא מצר לישראל ולעתיד ישוב עם שאר הכחות לעזור ולסמוך לישראל, שירבה השלום בעולם שנאמר וגר זאב עם כבש וגו' לא ירעו ולא ישחיתו וגו' ע"כ:
<b>ובזהר</b> זאת החיה אשר תאכלו מכל הבהמה. האי קרא לאו רישיה סיפיה ולאו סיפיה רישיה זאת החיה בקדמיתא ולבתר מכל הבהמה, אלא אמר הקב"ה בכל זמנא דישראל מנטרי נפשייהו וגרמייהו דלא לסאבא לון ודאי זאת החיה אשר תאכלו וגו' יהון שכיחין בקדושא לאדבקא בשמי בברירו דההיא בהמה דברירנא לכו למיכל, ובכל זמנא דלאו אינון נטרין נפשייהו וגרמייהו ממיכלא ומשתייא ותדבקון באתר אחרא מסאבא לסאבא לכו, ובגין כך כתיב זאת החיה אשר תאכלו מכל, מכל ודאי דאיהו רזא דשמא קדישא לאדבקא ביה, מכל הבהמה אשר על הארץ בגין מיכלא דהאי בהמה אשתכח דכיא ולא יסאב לכו יהא לכו חולקא בשמי לאדבקא ביה ע"כ. נראה שכוונתו לפרש חיה שהצדיקים נקראים חיים, זהו שאמר זאת החיה יהון שכיחין בקדושא ויזכו לאכול מבהמה שהיא מזומנת לצדיקים לעתיד לבא כשיחיו, ופירוש על הארץ כמו שזו הבהמה היא רועה מעשב הארץ שהוא טהור שאין בו שום צד טומאה, וכן אתם לא תאכלו אלא דבר טהור, ולמדו מהבהמה. ועוד כתב שם תו, זאת החיה אשר תאכלו, בפרעה כתיב בזאת תדע כי אני ה' הא זאת לקבלך לאתפרעא מינך, אף הכא זאת החיה אשר תאכלו, הא זאת לקבלייכו לאתפרעא מנייכו אי תסאבון נפשתיכון, מ"ט בגין דנפשתא מינה הוו ואי אתון מסאבין נפשא דהיא דילה הא זאת לקבלייכו, אי לטב הוא קיימא לקבלייכו אי לביש הא קיימא לקבלייכו, ות"ח כל מאן דאכיל מאינון מיכלי דאסירי אדבק בסטרא אוחרא וגעיל נפשיה וגרמיה ורוח מסאבא שריא עליה ואחזא גרמיה דלית ליה חולקא באלהא עילאה ולא אתי מסטריה ולא אדבקא ביה, ואי לא יפוק דכי מהאי עלמא אחדין ביה כל אינון דאחידן בסטרא דמסאבא ומסאבין ליה ודיינין ליה כבר נש דאיהו געלא דמריה, געלא איהו בהאי עלמא וגעלא איהו בעלמא דאתי ועל דא כתיב ונטמתם בם בלא א' דלא אשתכח אסותא לגעוליה ולא נפיק ממסאבותיה לעלמין, ווי לון ווי לנפשייהו דלא ידבקון בצרורא דחיי לעלמון דהא אסתאיבו ווי לגרמיהו, עלייהו כתיב כי תולעתם לא תמות והיו דראון, מאי דראון סרחונא מאן גרים ליה האי ההוא סטר דאדבק ביה, ישראל אתיין מסטרא דימינא אי אדבקן בסטרא דשמאלא הא פגמין לסטרא דא ופגמין לגרמייהו ופגמין לנפשיהו דאתו מסטרא דההוא נפש פגימין אינון בעלמא דין ופגימין אינון בעלמא דאתי ע"כ:
<b>עוד</b> נאמר שמה שאמר אשר על הארץ. כמו שאמרנו שאוכלת מעשב הארץ, מהיתר ממה שנתתי לה לאפוקי שאר חיות שדורסות וטורפות ואוכלות, עכ"ז יש בהמות טמאות שהם נזונות מעשב הארץ כמו החמור והסוס והפרד והגמל, אבל אמר אשר על הארץ לומר שהם שפלים שהן בארץ, שהצאן והז' מיני חיה הם שפלים ונרדפים מכל שאר הבהמות ושאר חיות, כי החמור אע"פ שהוא ניזון מעשב הארץ הוא מזיק שנושך ושובר עצם, והסוס הוא רוצה להרוג בעליו, והגמל אם יראהו אדם כשהוא מזדווג לנקבתו הורגו, מה שאין כן בצאן וכל חיות הטהורים שאין בהם שום היזק כלל, וא"ת והרי שור שהוא אחד משלשה עזים כמו שארז"ל שלשה עזים הם שור בבהמות וארי בחיות ותרנגול בעופות, והוא מן הבהמות של היתר, צריך שתדע שמה שהתיר מין השור הוא הטעם כמו שצוה הקב"ה בשחיטת הפסח, לפי שהיו ביניהם של ישראל עובדי ע"ז, כמו שארז"ל לבא לקחת לו גוי מקרב גוי מה אלו עובדי ע"ז כך אלו עובדי ע"ז. והעבודה זרה של מצרים היה שהיו עובדים למזל טלה, וכדי להוציא מלבן של אותם מישראל שהיו מאמינים צוה לשוחטו ולצלותו ולאכלו, להודיעם ולהאמינם שאין בו ממש, כדי שיהיו ראוים לגאולה, כן הטעם בשור לפי שהם חטאו בתבנית שור וכדי להסיר מלבן שאין בו ממש אע"פ שהוא אחד מארבע חיות המרכבה והוא הגבור שבהם שהוא מהשמאל, לזה הקדימו ואמר במשנה תורה זאת הבהמה אשר תאכלו שור, שחטוהו ואכלוהו שאין בו ממש, לזה אמר שור ולא אמר בקר:
<b>את</b> זה תאכלו מכל אשר במים. בא להזהיר שלא ילמוד תורה אלא ממי שהוא ירא שמים והוא בקי בגמרא שיודע לשוט בים הגדול שהוא גמרא, שאם אינו יודע נאמר עליו וחכמת המסכן בזויה, ר"ל שהוא מסכן מהחכמה שאין בו כ"כ, זהו אמרן א"ת תאכלו אלא תלמדו. מכל אשר במים, אין מים אלא תורה. כל אשר לו סנפיר וקשקשת, סנפיר גימ' ספר נ"י היינו ס' מסכתות, שבגמרא הוא ששים מסכתות עם מסכת כלה, ולזה ארז"ל כל ת"ח ששואלין אותו דבר ואפילו במסכת כלה ואינו יודע אינו נקרא ת"ח. וקשקשת, שיהא בעל מעשים ומלא מצות, שהלומד ואינו עושה נוח לו שנהפכה שלייתו על פניו ולא יצא לאויר העולם, ואסור ללמוד ממנו תורה שנאמר כי שפתי כהן ישמרו דעת ותורה יבקשו מפיהו כי מלאך ה' צבאות הוא, ארז"ל אם הוא דומה למלאך ה' צבאות תורה יבקשו מפיהו ואם לאו אל יבקשו תורה מפיהו, והרי תפסו ז"ל על רבי מאיר שלמד תורה מאחר ואמרו והיכי עביד הכי, ואמרו ר"מ רמון מצא תוכו אכל קליפתו זרק, לומר שכל מי שאינו ירא שמים כשלומדים ממנו אינה נכנסת בלבו אותה תורה שלומד, כי כמו שהוא מן השפה ולחוץ כן הלומד ממנו הוא מן השפה ולחוץ, כמו שארז"ל על פסוק סוף דבר הכל נשמע את האלהים ירא, ארז"ל כל מי שיש בו יראת שמים דבריו נשמעים, כי כמו שיוצאים הדברים מהלב כך הם נכנסים בלב, זהו אומר תוכו אכל, כלומר מה שנחקק בלבו, וקליפתו זרק, ועכ"ז כל מה שלמד מאחר אסיקו עליה בשם אחרים אומר, הוא רבי מאיר, א"כ אם רבי מאיר שהיה תלמיד רבי עקיבא כי כן אמר סתם משנה רבי מאיר סתם ספרא רבי נחמיה סתם ספרי ר' יהודה וכלהו אליבא דרבי עקיבא שהיו תלמידיו, ולפי שלמד מאחר אסיקו עליה אחרים, לזה בא הרמז סנפיר וקשקשת, בגימ' וזה הוא תלמיד חכם שהוא ירא שמים כל ימיו, וכן קשקשת בגימ' תלמיד חכם בעל מעשים בכל כחו, זה יש לו כח לשוט בימים, שהיא הגמרא שנקרא ים שנאמר כל הנחלים הולכי' אל הים, בימים ובנחלים שהם שאר ספרים, אותם תאכלו, וכל אשר אין לו סנפיר וקשקשת במים שקץ הוא, למה כל שיראת חטאו קודמת לחכמתו חכמתו מתקיימת שבא לידי מעשה של קיימא כל הלומד ממנו, ואם אין בו יראה לא תבא לידי מעשה הלומד ממנו לפי שהיה מן השפה ולחוץ ומתוך שאין בו יראה יהיו מעשיו מכוערים ומקולקלים ויהיה חלול השם וחלול התורה, מה יאמרו ראו פלוני שלמד תורה כמה מכוערים מעשיו אשרי שלא למד תורה, לזה אמר ושקץ יהיו לכם מבשרם לא תאכלו וגו':
<b>את</b> אלה תשקצו מן העוף לא יאכלו וגו'. בא להזהיר על הדעות הכוזבות וגם על האמונות הרעות שלא ילכו ולא יאמינו בהם. אלא שיבטחו ויאמינו בו יתברך ולא תהיה אמיתתו מסופקת ומרופפת בלבם, זהו אמרו ואת אלה תשקצו מן העוף:
את הנשר, שלא יהא כאילן שנושר פירותיו, כלומר שתוהא על המצות שעשה ומסירן ומשליכן מלבו:
ואת הפרס, שלא תהיה עבודתו להקב"ה על מנת לקבל פרס, כי העובד על דרך זה אין בלבו אהבתו יתברך, ועיקר המצוה אהבתו יתברך שהרי אחר היחוד שמע ישראל, הוא אומר ואהבת את ה' אלהיך, כי מי שעובד על מנת לקבל פרס אינו מעריך החסדים שעשה עמו מיום שנצטייר בבטן אמו ונולד לעתו ולא נעשה נפל, והבטיחו על שדי אמו ששלח לו מזונו כפי מה שצריך לו, ועל מה שעשה עמו כשנגמל, שהוא קשה לתינוק פרידתו משדי אמו כפרידת הנשמה מן הגוף, ועל הראשונה אמר דוד מבטן אמי אתה גוזי, שהוציאו לאויר העולם ולא נעשה נפל, ועל השניה אמר מבטיחי על שדי אמי, ועל השלישית אמר ואל תשכחי כל גמוליו, מלבד מה שעשה ועושה עמו בכל עת ובכל רגע מכמה חלאים וכמה סכנות והוא אינו יודע, שנאמר לעושה נפלאות גדולות לבדו, אין בעל הנס מכיר בנסו, מלבד הנסים שהוא יודע ומכיר בהם, כמו שאנו אומרים ברעב זנתנו ובשבע כלכלתנו מדבר מלטתנו ומחלאים רעים דליתנו, ובכל יום ויום הוא מזמין לו מזונו וטרפו, וכל זה הוא בחסד גמור מבלי שקדמו שום דבר, ודאי כשיעריך כל זה ודאי שיתחקק אהבתו בלבו ולח ישאל ממנו פרס, כי איך ישאל פרס והוא יש לו עליו כפלי כפלים, שאם יהיו ימיו מאה אלף שנה לא יוכל לפרוע לו אחת מני אלף, א"כ מי שהוא עובד על מנת לקבל פרס ודאי שהוא כופר בכל אלו הטובות אשר עשה עמו והוא מקטני אמנה באמונתו יתברך, והוא בער וכסיל, לזה הרחיקה התורה דעה זו:
עזניה, לומר אם קנה נכסים לא יאמר כחי ועוצם ידי עשה לי את החיל. אלא כמו שאמרה תורה וזכרת את ה אלהיך כי הוא הנותן לך כח לעשות חיל, זהו עזניה העז ני כלומר העוז ממנו, גם זו היא דעה רעה שכופר בטובתו של הקב"ה:
איה ודיה, שאינו מאמין שיש שכר, ואומר איה. דא ר"ל היכן הוא השכר, איה הוא העונש ועל זה אמר דוד ע"ה נודע ה משפט עשה, אמר הקב"ה הוא נודע שהוא מצוי והוא מעניש, כשבפועל כפיו, כשמודד לו כפי מה שעשה באותה מדה ממש, אז הגיון סלה. שהוגין הכל ואומרים ודאי יש מעניש והוא מצוי ויש דין ויש דיין, לזה אמר קומה ה' אל יעוז אנוש, שיחשבו לית דין. שיתה ה' מורה, תענישם מדה כנגד מדה, אז ידעו גוים שהם אנשים והם תחת הממשלה והדין:
עורב, ערב כתיב, שלא ילך אחר עריבות העוה"ז ואחר תחותיו לבקש מאכלים ערבים ופירות מתוקים ולבעול צורות נאות, ולזה נאמר למינו כי יש בזה מינים הרבה בזו הדעה, יש במאכלים ויש במלבושים ויש בבעילה, ויש בדירה שיהיה לו דירה נאה, ויש שמתאוה שיהיה לו גנות ופרדסים, ומי שהולך על זה הדרך יאבד עולמו, שאם לא ימצא בהיתר ילך ויבקש באיסור מרוב התלהבות התאוה שנכנסה בלבו ואם ימצאנה בהיתר ידע שאכל עולמו בחייו, שאין אדם זוכה לשתי שולחנות, ולא תאמר אם כן למה נבראו, כל אלה הפירות נבראו למי שאוכל עולמו בחייו, לרשעים לשלם להם שכרם בעוה"ז שנאמר ומשלם לשונאיו, וארז"ל לא נברא העוה"ז אלא לאחאב בן עמרי ועוה"ב לר' חנינא בן דוסא, ועוד אם ימשך אדם אחר תאוות העוה"ז לעולם לא ישבע, לפי כשאוכל אותו פרי או כשבועל אותה בעילה אחר שעה או פחות ירעב, כמו שאמר שלמה ערב לאיש לחם שקר ואחר ימלא פיו חצץ וגו' יאמר ערב לאיש לחם כדי למלאות רעבונו ואכל ושבע וחשב שאותו לחם השביעו, אחר שעה נתאכל והלך לו והוא רעב ורוצה למלאת פיו, ואם לא ימצא להם ימלאנו חצץ, שהם אבנים קטנים, נמצא שאותו לחם שאכל היה שקר שחשב באכילתו ששבע לו' ימים או לג' ימים, וכן ארז"ל בענין המשגל, אבר קטן יש באדם משביעו רעב ומרעיבו שבע, וכן הוא בבנין אם בנה בית יתאוה לבנות עוד אחר, ואחר שבנאו לציירו ולכיירו, ואחר הציור לחזק התקרה, וביני ביני נתיישן ורוצה לחדשו עד שנמצא כל ימיו הולכים בהבל, אלא ילמד אדם מיעקב אבינו שאמר ויבן לו בית, אחד, שיספיק די דירתו לו שיעור חייו, לא בנין של קיימא שיספיק לכמה דורות אלא לו לבד, ולא לשאר תשמישין, כי למקנהו עשה סוכות, לומר שאין דירתו קבועה:
ואת בת היענה, בא להזהיר על מדת האכזריות שלא יהא כיענה שמתאכזרת על בניה שנאמר בת עמי לאכזר כיענים במדבר, שמתאכזרת עליהם במקום שלא נמצא שום דבר אפילו עשב, זהו במדבר, שמדת האכזריות היא דעה רעה עד מאד, כי בני ישראל הם רחמנים וכל המרחם מרחמים עליו, כי מורה ברחמנותו על חבירו שהוא מבני ישראל, כי בני ישראל כולם נפש אחת וגוף אחד, וכמי שחלה אבר מאיבריו כל גופו כואב עליו, כי כשדואג וכואב על חבירו זה מורה שהוא מגופו והוא חלק ממנו, כי ישראל נשמתם כולם באה ממקום אחד ממקור אחד, והם כמו גוף אחד, הלא תראה שהיו במעמד הר סיני ונאמר בהם ויחן שם ישראל, ובגבעונים שלא רחמו על בני שאול נאמר עליהם והגבעונים לא מבני ישראל המה, על זה בא הרמז להזהיר על דעה זו שהיא האכזריות שהיא דעה רעה להתרחק ממנה:
ואת התחמס בא להזהיר על הגזל והחמס שהיא דעה רעה עד מאד, שלא נחתם גזר דינם של דור המבול אלא על החמס שנאמר כי מלאה הארץ חמס, וארז"ל על פסוק והחמס קם למטה רשע, קופה מלאה עונות מי מערער מכולם החמס, וארז"ל כל הגוזל פרוטה מחבירו כאילו נוטל נפשו ונפש בניו ובנותיו שנא' ואליו הוא נושא את נפשו, ובמקום שיש גזל שם דירתו של סמאל, שכן גז"ל גימ"ל זי"ן למ"ד גימ' דירו עה"א, ורודהו שכן עולה ירדו. ודורך עליו, שכן עולה דרך, שיש לו עליו דרך. מה כתיב בתריה, ואת השחף, תרגום ירושלמי על גחונך תלך על מעיך תהא שחיף, שסופו להיות נחש, וכן הוא בגימ' זה הוא הנחש, וסמיך ליה, ואת הנץ, כמו שארז"ל הרי שגזל סאה של חטים ואפאה וברך עליה אין זה מברך אלא מנאץ שנאמר ובוצע ברך נאץ ה'. או יהיה מלשון אברה ונוצה כמו המבינתך יאבר נץ, שהוא נבהל להון שרוצה לעוף לקנות נכסים, וזו היא דעה רעה שאינו בוטח בה', אלא שרוצה ליקח בזרועו ובידו מה שלא נתן לו, מה כתיב עליו עושה עושר ולא במשפט בחצי ימיו יעזבנו ואחריתו יהיה נבל, שיתקצרו ימיו שנאמר בחצי ימיו יעזבנו, הוא חשב שיחיה כדי לאכול כל זה ההון, יתקצרו ימיו, ונמצא שעמל לאחרים ועזבו לאחרים חילם:
את הכום, שלא ימשך אחר היין שנאמר אל תרא יין כי יתאדם, שסופו לשפוך דם, הרי רבה ורבי זירא בסעודת פורים קם רבה ושחטיה לר' זירא, וכן אמר כי יתאדם שאינו מבחין בין דם נדה לדם טהור:
ואת השלך, שלא יהא מאותם שנאמר עליהם ואותי השלכת אחרי גוך, שעוזב עבודת השי"ת והולך לבקש למלאות גופו נקרא עובד גופו יותר מחשבון בוראו, ועוד שאין לו בטחון בהשי"ת, ואם אכל ושתה קודם שיתפלל זו עבירה גדולה שעשה חשבון גופו יותר מחשבון בוראו שהקדימו לעבודת בוראו. וכתב רבינו בחיי ז"ל וכל מי שעושה מדת הגוף עיקר ומדת הנפש טפל שהיא עבודת השי"ת, הנה הוא ממית נפשו, ועל זה אמר דוד אכלו וישתחוו כל דשני ארץ לפניו יכרעו כל יורדי עפר ונפשו לא חיה, קרא דשני ארץ לאותם הנמשכים אחר התאוות, כי הם מחזיקים במדת הגוף ועושים אותם עיקר ועושים עבודת ה' טפל, לזה הזכיר תחילה אכלו ואח"כ וישתחוו. לפניו יכרעו כל יורדי עפר אין כריעה זו לשון השתחויה אלא לשון השפלה מלשון כרעו ונפלו, כלומר יענשו וירדו לעפר, לפי שאין אחד מהם משתדל להחיות את נפשו, זהו ונפשו לא חיה ע"כ:
ואת הינשוף, שלא יעשה דברים שהם גורמים לשכינה שתסתלק מישראל, הי"נ גימ' ה"ס היא שכינה, שוף כמו האי בוקא דאטמא דשף מדוכתיה, שהוא לשון סלוק, ואם עשה כן, תנשמת תן שמתא, דהיינו שהוא ראוי לשמתו, וארז"ל שמתא שם מיתה מצויה. לפי שהשכינה היא שומרת ובסלוקה גורם מיתה לעולם, לזה ראוי לשמתו שתחול בו המיתה ולא על זולתו. ואת הקאת, שמזהירו על מאכלות אסורות שאם אכלם סופו להקאותם. ואת הרחם, מזהירו על העריות מלשון פטר רחם, ומזהירו על הזנות ועל בעילות אסורות, ולא יהא בכל עת מצוי אצל אשתו כתרנגולים:
ואת החסידה, שלא יהא חסיד שוטה כדאיתא בגמרא היכי דמי חסיד שוטה דחזי דקא טבעא אתתא ולא קא משתדל לאצולה, ואמר לאו אורח ארעא דלא אתי לאסתכולי בה, ועל זה אמר שלמה אל תהי צדיק הרבה. ועוד החסידה הוא מלשון חרפה שתרגום חרפה חסודא, לומר שלא יעשה דבר שיהיה לו חרפה ולמשפחתו, ואיש אשר יקח את אחותו חסד הוא תרגומא קלנא הוא:
ואת האנפה, שלא יכעוס, כמו אודך ה' כי אנפת בי, כי כעס בחיק כסילים ינוח, וארז"ל כל הכועס כאלו עובד ע"ז שנאמר לא יהיה אל זר, לא אמר לא יהיה לך אלא לא יהיה בך, בך ממש, וכן אמר פרק כל הבשר האנפה דיה רגזניתא:
ואת הדוכיפת, הוא תרנגול הבר שהודו כפות, פירוש כרבלתו כפולה, לימד וזירז על הגאוה שלא ילך בגאוה וגאון כאילו עטרה על ראשו כמו זה העוף, אלא יחשוב שהודו והדרתו להיות כפוף לעבודתו ית':
ואת העטלף, כמו העטופים ללבן שהוא מלשון איחור, זירז שלא יהיה מתאחר בעבודת הבורא, אלא ילך בעבודת יתברך בזריזות ובחריצות כמשרת לפני מלך ב"ו כ"ש וק"ו לפני ממ"ה הקב"ה, וכבר ארז"ל ושמרתם את המצות קרי ביה את המצות, שלא יחמיצו, ופירוש שלא יחמיצו, שפעמים עושה המצוה בעת רצון ופעמים עושה אותה בעת ששלט מאדים או שום מקטרג, טורפים אותה בפניו, ועל זה אמר דוד תפלה לעני כי יעטוף, לפי שנתאחר ולא עשה המצוה בזריזות נקרא עני, לפי שאיחר ולא התפלל בצבור, לזה לפני ה' ישפוך שיחו, ומה אמר ה' שמעה תפלתי, לומר שאם היתה עם הצבור לא היתה נמאסת, שנאמר הן אל כביר לא ימאס, לזה בקש עליה רחמים ה' שמעה וכו'. עוד עטלף הוא עוף שאינו רואה ביום והוא טמא, כן כל מי שאינו רואה ומסתכל בתורה שנמשלה לאור שנאמר כי נר מצוה ותורה אור הוא טמא. וכן ארז"ל בגדי עמי הארץ הם טמאי מדרס כ"ש הוא עצמו. הרי מנה כאן עשרים דיעות שאין ראוי להלוך בהם אלא להתרחק מהם ולברוח מהם כעוף הפורח, וזהו וכל שרץ העוף שרץ ופרח כעוף, לא כמו הולך על ארבע שהולך בכבדות כי זה שקץ הוא וכו':
את זה תאכלו וגו', מכל שרץ, שרץ והולך במרוצה ועופף ממקום למקום, ההולך על ארבע, שהולך לקיום בריאות גופו שהוא מורכב מארבע יסודות, בתנאי אשר לו כרעים, כמו כי לך תכרע כל ברך, שפירושו עבודה, כלומר עושה עיקר העבודה, זהו ממעל לרגליו שההולך להנאתו היא טפלה, וזהו לנתר בהם כתרגומו לקפצא בהן שאינו קובע רגליו בארץ, ולזה לו קרי ולא כתיב, לומר שא"א זה בלא זה כי לא נתנה תורה למלה"ש, וכן ארז"ל בכל מעשה ידך אשר תעשה יכול ישב ובטל ת"ל אשר תעשה, וכן ארז"ל ואספת דגנך הנהג בהם דרך ארץ. ומונה והולך ד' מינים, ארבה, סלעם, חרגול, חגב. ארבה, שירבה במעשים ובתורה, סלעם שישים בטחונו בהקב"ה שנאמר ה' סלעי ומצודתי בו בטח לבי. חרגול, מלשון גול על ה' דרכך, שלא יבטח בכחו ועוצם ידו, חגב, בגימ' י"ג סוד אחד, שייחד הקב"ה. ואל תתמה שעשינו דרשה משמם של עופות, שכיוצא בזה בגמרא פרקא קמא דגיטין א"ל הונא בריה דרב נתן לרב אשי מאי דכתיב וקינה ודימונה ועדעדה אמר ליה מתותא דא"י קא חשיב (פי' שם מדינות) א"ל אטו אנא לא ידענא דמתותא דא"י קא חשיב אלא רב גביהא מארגיזא הוה אמר בה טעמא, כל שיש לו קנאה על חבירו ודומם שוכן עד עושה לו דין, אלא מעתה וצקלג ומדמנה וסנסנה הכי נמי, אמר ליה אי הוה רב גביהא מארגיזא הכא הוה אמר טעמא, רב אחא מבי חוזאי אמר בה טעמא כל מי שיש לו צעקת לגימא על חבירו (פירוש שירד לאומנותו של חבירו) ודומם, שוכן סנה עושה לו דין. הרי על שם מדינות אמר טעמא. וכן אמר פרק המוכר את הספינה אמר רבי יוחנן מאי דכתיב על כן יאמרו המושלים באו חשבון, המושלים אלו המושלים ביצרם, באו חשבון באו ונעשה חשבונו של עולם הפסד מצוה כנגד שכרה ושכר עבירה כנגד הפסדה, אם אתה עושה כן תבנה בעוה"ז ותכונן לעוה"ב. עיר סיחון אם משים אדם עצמו כעיר זה שמהלך אחר סיחה נאה, מה כתיב אחריו כי אש יצאה מחשבון, תצא אש ממחשבין ותאכל את שאינן מחשבין, להבה מקרית סיחון, מקרית צדיקים שנקראים סיחון, אכלה ער מואב, זה המהלך אחר יצרו כעיר זה שמהלך אחר סיחה נאה, בעלת במות ארנון, אלו גסי הרוח. ונירם (אבד חשבון) אמר רשע אין רם, אבד חשבון אבד חשבונו של עולם, עד דיבון המתן עד שיבא דין, ונשים עד נפח, עד שתצא אש שאינה צריכה ניפוח. עד מדבא עד שתדאיב נשמתו ע"כ. הרי ג"כ שם המדינות עשה בהם דרשא:
<b>וזה</b> לכם הטמא, לכם הטמא בגימ' זה סמאל עה"מ. לכם יהיה בעזרכם, כמו שאמר בחזיר שעתיד לחזור לישראל. ומונה והולך ח' שרצים שהם שמונה כחותיו של סמאל, שהוא סוד אמרם ז"ל מלאך המות בשמונה, והם, החולד שמחליד גופו של אדם, והעכבר והצב שהאדם מתפחד כעכבר כשרואהו נצב כנגדו:
והאנקה, שמרבה נאקה וצעקה. והכח, שנוטל כחו של אדם, והלטאה שסבב להביא לוטין על אדם, והחומט תרגום ובחורי ישראל הכריע אחמיט, וברכים כורעות תרגום וברכיא דאחמטן, ופירוש שמכריען לבני אדם ומפילן, וכן ועלטה היה תרגם ירושלמי וחומטא הוה, ופירוש שהביא חשך לעולם. והתנשמת שהביא מיתה ושמתא לעולם, אם אתם עושים רצונו של מקום הוא ושמונה כחותיו יהיה להם בעוזרכם, והקטיגור נעשה סניגור:
<b>גימטריאות</b>
<b>בקרבי</b> אקדש, בקרב י' אקדש, מכאן שכל דבר שבקדושה אינו פחות מעשרה:
התנופה על אשי החלבים, ס"ת למפרע מילה, לומר כל העוסק במצות מילה כאילו הקריב תנופה וחלבים, זהו יביאו להניף תנופה לפני ה':
תנופה, תנו פה:
מילה בגימ' פה, תנו פה בבשרכם. שהמילה היא פה הגוף:
<b>פרשת</b> <b>תזריע</b>
<b>וידבר</b> ה' אל משה וגו' דבר אל בני ישראל לאמר אשה כי תזריע. נסמכה פרשה זו לפרשת איסורי מאכלות כדי שיצא הולד מזורז ומלובן בלי שום מום ובלי שום נגע, כי אלו המאכלות האמורים בפרשה של קודם מולידים עפוש והיזק ומיני נגעים לולד, לכך הזהירה תורה קודם ההריון והלידה את זה תאכלו ואת זה לא תאכלו, כדי שיצא הולד מלובן ומזורז לעבודתו יתברך, כי זו היתה כוונת בריאת האדם, שנאמר לעבדה זו מצות עשה ולשמרה זו מצות ל"ת, כי כל אותם מאכלות מולידים טמטום הלב ושכחת הבורא שנאמר ואל תטמאו בהם ונטמתם בם, לזה נסמכה פרשה זו. עוד נסמכה כמו שאמר המדרש א"ר בנימין בר יפת כל המקדש עצמו בשעת תשמיש הויין ליה בנים זכרים שנאמר והתקדשתם והייתם קדושים וסמיך ליה אשה כי תזריע וילדה זכר, ועוד ארז"ל תינוק עד שלא יצא לעולם הקב"ה מצוה עליו מצות את זה אכול וזה לא תאכל, ומצוה על אמו שלא תאכילו, כי הוא אוכל ממה שאמו אוכלת. אבל יש לדקדק למה אמר דבר אל בני ישראל אל בנות ישראל מבעי ליה, שמזהירם על טומאת לידה. ועוד מהו לאמר כבר אמר וידבר ה אל משה לאמר, למה פעם אחרת לאמר, זה יובן ממה שארז"ל בגמרא (נדרים כ':) על פסוק וברותי מכם המורדים וכו' אלו בני תשע מדות, ואחת מהם בני חצופה כו' איני והא אמר רבי שמואל בר נחמן א"ר יוחנן כל אדם שאשתו תובעתו הויין לו בנים שאפילו בדורו של משה רבינו לא היו כמותם שנאמר הבו לכם אנשים חכמים ונבונים וכתיב ואקח את ראשי שבטיכם חכמים וידועים ואילו נבונים לא כתיב וכתיב ומבני יששכר יודעי בינה לעתים, ומתרץ ההיא דמרציא ארצויי, זהו דבר אל בני ישראל לאמר, ומר תדע למה יצאו בני ישראל אנשי היחס והשררה לפי אשה כי תזריע לא אמר תזרע, אלא תזריע לבעלה על ידי ארצויי דארציאו לבעליהם, לאה יצאה לקראתו ואמרה אלי תבא, שרה אמרה בא נא אל שפחתי, ואין נא אלא לשון בקשה, רחל ג"כ אמרה הנה אמתי בלהה בא אליה, ולא אמרה הנה בלהה, לארצויי, וכן בלשון רז"ל אשה מזרעת תחלה יולדת זכר ולא אמר אשה זורעת אלא מזרעת דארציא, לזה אמר דבר אל בני ישראל, כי בפרשת מצורע לא אמר דבר אל בני ישראל. ומה שאמר לאמר, זה יובן ממה שאמר במדרש א"ר לוי בנוהג שבעולם אדם מפקיד אצל חבירו ארנקי של כסף בחשאי ומחזיר לו ליטרא של זהב אינו מחזיק לו טובה, כך הקב"ה מפקידין לו הבריות טפה לבנונית בחשאי והוא מחזיר להם נפשות שלימות משובחות בפרהסיא, אין זה שבח, הוי ולפועלי אתן צדק, זהו לאמר, לשבח, מלשון את ה' האמרת, ולפאר, על אשה כי תזריע, שמפקידים בה הזרע לבן ככסף, וילדה זכר שמחזרת לו נפשות שלימות, שהוא זכר גימ' ברכה, לזה המשילו לזהב שאמר והוא מחזיר להם ליטרא זהב:
<b>ובזהר</b> א"ר אחא וילדה זכר וכי כיון דמיזרעא יולדת דכתיב וילדה, הכי מבעי ליה כי תהר וילדה זכר, מהו כי תזריע וילדה, א"ר יוסי אתתא מיומא דאתעברת עד יומא דילדת לית לה בפומא אלא ילידו דילה אי יהוי דכר ועל דא אשה כי תזריע וילדה זכר ע"כ:
<b>ועוד</b> יש כאן רמז כמ"ש בזוהר כי התעוררות העליונים הוא בהתעוררות התחתונים שהם סבתם, כי כולם לצרכם נבראו וסימן ואד יעלה מן הארץ והשקה, שלא יש השקאה לעולמות אלא ע"י סבת התחתונים לפי שהם נפש רוח ונשמה, הנפש היא למטה וסימן תוצא הארץ נפש וגו', והרוח באמצע והנשמה למעלה, וכשמושכת הנפש מהרוח והרוח מהנשמה, שנאמר עד יערה עלינו רוח ממרום דהיינו הנשמה והנשמה ממקום אצילותה כשיורד השפע על פי דרכו הוא משקה כל העולמות ומכאן תדע עונש החוטא, כי מנע לכל העולמות להוריד להם שפעם ומזונם, ועל זה נאמר מונע בר יקבוהו לאו"ם גימ' עז. ה' עז לעמו יתן, שהעוז הוא בידם להוריד ולמנוע וסימנך וחוטא אחד יאבד טובה הרבה, לזה רמז כאן אשה כי תזריע, שכל דבר שהוא מקבל נקרא נקבה, ומשפיע נקרא זכר, ואין השפעת הזכר אלא ע"י הנקבה, וסימן אשה כי תזריע לזכר שיוליד, א"כ כל התחתונים נקראים אשה, לפי שכולם מקבלים, ועל ידי התעוררותם מתעוררים העליונים להשפיע ולהוריד כמ"ש, לזה אשה כי תזריע לאחרים, וכן אשה במלואה כזה אל"ף שי"ן ה"א גימ' תבעה, שלעולם היא תובעת, וזהו ההתעוררות, ועל זה אמר הנביא אל תתנו דמי לו עד יכונן וגו'. וילדה זכר גימ' ברכה, שמביא ברכה לכל העולמות, וזהו סוד אמרם ז"ל בגמרא מאי זכר זה כר, כיון שזה בא הביא ככרו עמו, שלחו כר, וכן זכר במספר אחוריי שלח, למי שולח לנפש על ידי הרוח, וכן זכר במלואו כזה זי"ן כ"ף ר"ש, ס"ת נפש, והנעלם שם, שמי שיש לו בן יש לו שם באותו עולם כמו שאמר בזוהר על פסוק לא יבושו כי ידברו את אויבים בשער, וכן זכר במלואו תרע"ז, תרגום שער תרעא, תרע"ז היינו ותרעא, עוד תרעז, עזרת, עזר ת' תורה, שיש לאב עזר בזכות התורה שלומד הבן, כמו שאמר הזוהר:
<b>וטמאה</b> שבעת ימים. ארז"ל על פסוק תן חלק לשבעה וגם לשמונה, תן חלק לשבעה אלו ז' ימי נדה שאם נזהר בהם יזכה למול הבן, וזהו גם לשמונה, וכן אמר כאן וטמאה ז' ימים שנהג בהם דיני טומאה וסמיך ליה וביום השמיני ימול בשר ערלתו, שיזכה למילה. עוד אמר וטמאה ז' ימים על הנשמה כשמסתלקת מזה העולם יושבת ז' ימים, כמו שארז"ל שז' ימים היא הולכת מהקבר לבית ומבית לקבר שאינו עולה למעלה, ושלשים יום ושלשת ימים הם תשלום מ' כמו כשבאת לזה העולם יצירתה היתה בארבעים יום כן צריך ארבעים אחרים כדי שילך כל הגשמות שקנתה בביאתה לזה העולם ותקנה גוף רוחני צריך ארבעים יום, ולזה ושלשים ושלשת ימים תשב בדמי טהרה, כמו שקנתה זה הגוף ע"י דם כן הרוחני ע"י דם, והגוף הגשמי היה ע"י דם טמא והרוחני ע"י דם טהור, וזהו מי יתן טהור מטמא. ולמה חזרה התורה בצווי מצוה זו כי כבר נאמר לאברהם ואתה את בריתי תשמור אתה וזרעך אחריך לדורותם, הטעם הוא לפי שנכנסו ישראל תחת ממשלת הקליפה במצרים, וכשבאו למעמד הר סיני פסקה זוהמת הנחש והוסרה הקליפה שלא תשלוט שנאמר כי מולים היו כל העם היוצאים, ובעשותם העגל חזרה ונמשכה עליהם שהיא זוהמת הנחש, ובהזנותם אל בנות מואב נתוספה עוד עליהם קליפה אחרת, כמו שארז"ל כל הבועל ארמית ערלתו נמשכת, והם ב' קליפות שהם ערלה וקליפה שהיא קליפת הפריעה, לזה בא צווי למול אותם, זהו בשר ערלתו, בשר היינו קליפה הפנימית, ערלתו היא קליפה החיצונה שהיא אוטמת וסותמת על האבר, בשר היא הקליפה שבאה להם ע"י קרוב בשר, וכה"א איש איש אל כל שאר בשרו לא תקרבו לגלות ערוה כה"א לכסות בשר ערוה, לזה נצטוו לחתוך שניהם, בשר שהיא הקליפה שבאה להם ע"י קרוב בשר של בנות מואב וקליפת הנחש, ולזה ערלתו סתם של הידוע שאין להזכיר שמו, ועל זה היא יותר עבה וגסה וצריך חרב לחתכה, וכן נאמר ליהושע עשה לך חרבות, ואומר ביום ההוא יפקוד ה' בחרבו הקשה והגדולה והחזקה על לויתן נחש בריח וגו', ומשימים הערלה בעפר, ונחש עפר לחמו. ודע שאלו הב הקליפות הם קליפת פרס וישמעאל, הפנימית היא של ישמעאל שהזנות מצויה בהם יותר משאר אומות כמו שארז"ל עשרה קבין של זנות ירדו לעולם ט' נטלו ערבים ואחת בכל העולם, והיא ניטלת ביד שהוחלש כחה ע"י המילה שנמול ישמעאל ביום שנמול אברהם, והחיצונה עבה דצריכה חרב לחתכה, כי עשו לא נמול כי ראוהו אדום ופחדו עליו שחשבו שלא נבלע דמו בו, כמו אותו מעשה של נתן הבבלי שהלך ללודקיא והיתה אשה אחת שמלה בנה ראשון ומת שני ומת שלישי הביאתו לפני הצצתי בו וראיתי שהיה אדום ואמר לה המתיני לו עד שיבלע דמו המתינה לו עד שנבלע דמו ומלה אותו וחיה והיו קורין אותו נתן הבבלי על שמו, ועשו עמד כל ימיו אדום ולא נמול, ועליו נאמר ארור מונע חרבו מדם, ולזה נצטוינו למול בשמיני, שיום הח' הוא רמז לבינה שאין שמונה ימים בלא שבת שהוא שבת הגדול שאין הקליפות נוגעים שם, ובהכרתת אלו הב' הקליפות הוא מתיש ומחליש כחם, וזהו שאמר דוד סבוני גם סבבוני לרמוז על הב', ואמר גם לרבות על כחם ובהדבקם באבר הגשמי יהיה להם אחיזה ודיבור ברוחני, וכל תאותם ורצונם להדבק באותו אבר מכל שאר איברי האדם שהוא פה הגוף ועל ידו משתיתו של עולם, ולזה הם רומזים השערות שסביב הגיד שנאמר סביב רשעים יתהלכון ואין ראוי לגלחם עד שיגלחם הקב"ה, שנאמר ביום ההוא יגלח ה' בתער השכירה בעברי נהר, ונהר היא רמז ליסוד שמשקה הגן ועברי הנהר הוא רמז על אותם שערות והבן, ואומר והלך בסערות תימן, ולזה אסרו ז"ל להסיר שער בית השחי ובית הערוה, ואמר דוד עליהם בשם ה' כי אמילם, כשמברך האוהל בשם ה', ואומר בא"י כורת הברית, מיד נחש כחם, ולזה מברך סתם על המילה ולא על מילת הבן, וכבר כתבתי שמצאתי כתוב שהשערות שסביב הגיד אינן מתלבנות לעולם אפילו כשיזקין, כל זה לרמוז על מקירם ומדתם שהם מצד האדמומית ואינם כשאר השערות, א"כ לזה אומר כי אמילם, לזה נתנה מצות מילה לצרף זה האבר, כי מקום הפחד שם צריך השמירה להתיש כח הערלה ולהתיש הקליפה שבאה בסבת העגל כמ"ש, וכן זכר בא"ת ב"ש עגל, וכן במספר אחוריי חלש, להחליש כחו שלא יוציא לעג עלינו, ועל זה אמר חגור חרבך על ירך גבור, כשיראה שהוא חתום באות קודש שהיא אות היו"ד שנתגלית, שהיא אות קודש העשירי, אז ידע שזה כר שלוחה לעבודתו של הקב"ה, ולזה וילדה זכר ולא אמר וילדה בן, וכן זי"ן כ"ף רי"ש, גימ' זרע הנשמה, ועם שלש מלות והמלה יעלה זרע קדש, ולזה בברכת המילה אומרים צוה להציל ידידות קודש, **(נוסח הספרדים ואינו בנוסחתנו)** זי"ן כ"ף רי"ש עם ח' אותיות עולה שכר טוב בעמלו, ודאי מי שזכה לבן שיש לו כל יום ויום שכר לפי שמאכילו, וארז"ל איזהו עושה צדקה בכל עת זה הזן בניו כשהם קטנים ומוליכן לבית הספר ונותן שכר למלמד, וארז"ל כל המלמד לבנו תורה כאילו למדה לבן בנו עד סוף כל הדורות שנאמר והודעתם לבניך ולבני בניך, ואמר רבי יהושע כל המלמד לבנו תורה מעלה עליו הכתוב כאילו קבלה מסיני שנאמר והודעתם לבניך וסמיך ליה יום אשר עמדת לפני ה' אלהיך בחורב, ומחנכו במצות וקונה לו ספר וטלית ותפלין ומייסרו ומשיאו אשה, א"כ בכל עת יש לו שכר גדול בעוה"ז ובעוה"ב, כי הבנים מצילים האבות בין גדולים בין קטנים. קטנים שנאמר לכן בזאת יכופר עון בית יעקב וזה כל שרי הסיר חטאתו, וכי פרי מסיר חטאתו אלא אלו בניו ובנותיו שמתו כשהם קטנים מכניסים אבותיהם לעוה"ב, וכן הוא אומר ובניהם יראו וישמחו, מלמד שמקרבן הקב"ה אלו אצל אלו, ר' חנינא אומר הרי הוא אומר כי יקרא קן צפור לפניך וגו' וכי מי הם גדולים רחמי הבריות או רחמי מי שאמר והיה העולם, ומה אם הבריות שרחמיהם מועטין נצטוו שאם יקחו הבנים ישלחו האם חפשית הקב"ה שרחמיו מרובים עאכ"ו. ומצאתי כתוב על שאמרו בתעניות יעקב אבינו לא מת שנאמר אל תירא עבדי יעקב וגו' מקיש הוא לזרעו מה זרעו בחיים אף הוא בחיים, יעקב נוטריקון יקרא עליו קדיש בנו, שאם הוא גדול יקרא עליו קדיש ויזכה לעוה"ב, כמו אותו מעשה של רבי עקיבא, וכן ר"ת "ישמח "על "קרבן "בנו, ומי שהוא מזרע יעקב "יהיה "עניו "קדוש "בדורו, "יהיה "עניו "קשור "בתפלתו. "יחשוב "עולם "קיים "בשבילו, "ישראל "עם "קדוש "באמת, "ישראל "עלו "קודם "במחשבה. "יקובל "על "קרבן "בנו, פירוש בזכות המילה שנאמר גם את בדם בריתך שלחתי אסיריך וגו':
<b>ואם</b> נקבה תלד וטמאה שבועים. טמאת הנקבה כפלים מהזכר לפי שהיא מזרעת תחלה ומגברת כח. הזכר ויורד על כח הנקבה, וכשגובר עליה מטמאת בז' טומאות שלה. שהמשנה אמרה ה' דמים טמאים באשה ואליבא דב"ש הם ז' ואליבא דתנא קמא הב' של בית שמאי תולין לא אוכלין ולא שורפין, והלכה כת"ק, א"כ הם ז', אבל כשגוברת היא ועולה על הזכר אז היא מטמאה ומטמאתו, לזה וטמאה י"ד, ז' שלה וז' שלו, ומה שאמר ואם נקבה תלד, הוא אחר שילדה זכר שקיים מצות פריה ורביה שהוא בן ובת, בא"ת ב"ש עולה תרי"א עה"כ ועם ב' מלות תרי"ג, שבזה נשלמו תרי"ג, ולזה ימי טוהר של נקבה הם כפולים, ולזה אמר ושלשים יום ושלשת ימים וגו' תשב על דמי, לא אמר כמו שאמר בזכר תשב בדמי אלא על דמי. ר"ל על הדמים של מילה ופריעה שקדם. ובמלאת ימי טהרה תביא קרבן עולה וקרבן חטאת, למה, אלא על ג' עבירות נשים מתות בשעת לדתן, ולכל אשה ואשה שבא מכח אם כל חי שכבתה נרו של עולם, והיא היתה סבת הלידה על זה הדרך, וללדת ע"י טומאה, ולהיות העבור ע"י תאוה, על דרך איברי המשגל, כי קודם היה זה האבר כאחד האיברים אין בו תאוה, והיתה הלידה על דרך כוונה שיכוונו הזכר והנקבה להוליד זה מחמם לזה וזה לזה והיו מולידים, וכן הנעמה מטלת ביצים ומנחתם במקום גבוה ועומדת במקום רחוק כנגדם ומבטת ורואה בהם ואינה מסיחה דעתה מהם, ובאותה הבטה עושה פירות שיוצאים האפרוחים, ואם תבא שום חיה ומפסיקה הורגים אותה, לפי שנעשו הביצים מוזרות, ולזה נהגו לתלותם בבית הכנסת, לומר שעיקר התפלה שתתקבל ותעשה פירות היא הכונה ולא יהיה דבר מפסיק בינו לבין אביו שבשמים, שהוא עומד כנגדו ומדבר עמו לנוכח ואומר ברוך אתה ה', א"כ על ידה היתה אותה הולדה על דרך התאוה וע"י דם הטמא, תקנח צואת אמה א"כ היא החטאת, והיא העיקר, כי העולה היא כמו ברכת הגומל שלא מתה, אבל החטאת היא העיקר, ולזה והקריבו לפני ה' וכפר מי שהכפרה תלוי בו, לא אמר והקריבה וכפר עליה כמו שאמר אח"כ וכפר עליה הכהן אלא וכפר סתם, והוא הנזכר שאמר לפני ה' וכפר, מי שבידו הכפרה והטהרה ממקור מי שהיה הסיבה ומקור להוליד על זה הדרך ואחר שכתבתי זה מצאתי שהרב רבינו בחיי ז"ל כתב זה הטעם ממש, וברוך ה' שכוונתי לדעת גדולים, וז"ל וכפר עליה הכהן אין לשון כפרה נופל כי אם על חטא ומה חטאה בלידה שתצריכנה התורה קרבן. ואם זה הקרבן על שבאה בסכנה ונצולה מהמיתה היה ראוי לה שתביא קרבן תודה ולא עולה וחטאת, ויתכן לפרש שאין קרבן זה מצד חטא של עצמה רק מצד אמה שהיא אם כל חי, אלולא זה החטא ההוא היה אדם מוליד את אשתו שלא בדרך חשק ותאוה אלא בדרך טבע הגמור כטבע האילן המוציא פירות בכל שנה שלא בתאוה, והיולדת הזאת כאמה בתה במעשה החטא, כי הענפים הם מקולקלים בקלקול השורש, ועל כן יצריכנה הכתוב קרבן לכפר על חטא הקדמוני, שכן נצטוית בסבת אותו חטא על שלש מצות נדה חלה והדלקת הנר, לפי שהחטא ההוא בתחילה במחשבה ולבסוף במעשה, לזה הצריכה עולה וחטאת על המחשבה ועל המעשה, ומפני זה הקדים עולה לחטאת משא"כ בשאר קרבנות שהחטאת קודמת לעולה בכולן, וזהו ששנינו בזבחים אחת לעולה ואחת לחטאת לא הקדימה הכתוב עולה לחטאת להיותה קודמת במעשה, אבל ענין הקדימה הוא במקראה, הוא לרמוז על חטא המחשבה ההוא שקדם לחטאת המעשה ע"כ. ולזה אמר זאת תורת היולדת כתיב לרמוז על האם הראשונה, וכן אמר לזכר או לנקבה היל"ל זאת תורת היולדת זכר או נקבה, לזכר ולנקבה למה לי, אלא שהיא סבבה לזכר ולנקבה על זה הדרך:
<b>וידבר</b> ה' אל משה ואל אהרן. לפי שעל פיו יהיה כל ריב וכל נגע, ריב שעל ידו בא לכלל נגע כגון שהוציא שם רע על חבירו או דבר לשון הרע, אבל שאר ריבות הם מסורים לסנהדרין אלא ריב שבא לכלל נגע, לזה הדבור לאהרן. ועוד יתכן לומר שמחייבת התורה שתביא היולדת ב' קרבנות כי מרוב צערה בחבליה תטיח דברים כלפי מעלה לומר אם חוה חטאה עד שנתקללה בעצב תלדי בנים היא מה חטאה, ושמא הרהרה אחר מדותיו לומר השופט כל הארץ לא יעשה משפט, לכך חיובתה תורה שתביא ב' קרבנות אחד לעולה על ההרהור ואחד לחטאת על הדבור, כבש לעולה, ותור שהוא מצפצף על הדיבור, והקדים העולה לפי שקודם שרבו חבליה היה בהרהור ואחר שרובו היה בדבור והקודם בחטא קודם בכפרה:
<b>אדם</b> כי יהיה. במדרש מה כתיב לעיל מן הענין אשה כי תזריע, לומר שכל מי שהולך אצל אשתו נדה מוליד בנים מצורעים. רבי אבין קרא על הבנים אבות יאכלו בוסר כלומר שלא המתין עד שתטבול כמו שלא המתין לגפן עד שיתבשלו הענבים, שהאשה נקראת גפן שנאמר אשתך כגפן פוריה, ושני הבנים תקהינה, והם קורין על אבותיהם אבותינו חטאו ואינם ואנחנו עונותיהם סבלנו. רבי אבין בשם רבי יוחנן אמר כתיב ואם לא תמצא ידה די שה מה כתיב בתריה אדם כי יהיה, אמר הקב"ה אני אמרתי לך הבא קרבן לידה ואתה לא עשית חייך שאני מצריכך לבא אל הכהן שנאמר והובא אל הכהן. רבי אבין הסמיכו לראש הפרשה ובשם רבי יוחנן הסמיכו לאם לא תמצא ידה:
<b>אדם</b> כי יהיה וגו' לא אמר איש או גבר או אנוש אלא אדם שהוא השם המעולה, שהוא מתמיה אחרי שהוא אדם ויכול לכבוש יצרו ולרככו כאדמה יביא עצמו לבא לידי נגעים לו או לבניו, ולזה על אדם רביע. ולזה ארז"ל בשר כתיב ביה ונרפא אדם לא כתיב ביה ונרפא, ואמרו אדם, אפר דם מרה, ועוד ארז"ל על פסוק לעשות לרוח משקל ומים תכן במדה, אדם הוא משוקל חציו מים וחציו דם בשעה שהוא זוכה לא מים רבים על הדם ולא הדם רבה על המים, ובזמן שהוא חוטא פעמים מים רבים על הדם ונעשה אידרופיקוס ופעמים שהדם רבים על המים ונעשה צרעת, הה"ד אדם אודם. וכן ארז"ל בזוהר תאנא בכמה דרגין אתקרי בר נש אדם אנוש גבר איש, גדול שבכולם אדם דכתיב ויברא אלהים את האדם שם מלא, בצלם אלהים את האדם ולא כתיב גבר אנוש איש וכו', א"ר יהודה הכי הא כתיב אדם כי יקריב ולא גבר ולא אנוש מאן בעי למקרב קרבנא מאן דאיהו חטאה, א"ר יצחק תא חזי קיימא דעלמא עילאין ותתאין הוא קרבנא נייחא דקב"ה ומאן יתחזו למקרב קמי האי נייחא הוי אומר אדם דיקירא מכולא, א"ל אי הכי הא כתיב אדם כי יהיה בעור בשרו, והיה בעור בשרו לנגע צרעת, א"ל להאי בעי קוב"ה לדכאה יתיר מכולא, דמאן דאיהו בדרגא עילאה דכלהו לא יאות ליה למיתב הכי ע"כ:
<b>בעור</b> בשרו. שאין בעל הרחמים נפרע מהנפשות תחילה לזה קודם בעור ואח"כ בשרו שנכנס לתוך הבשר, ואמר ב"פ בעור בשרו, לומר שקודם בא בעור מבחוץ ואם לא חזר בו נכנס לתוך בשרו שתחת בגדיו, ואם לא חזר בו בא לעור מקום שהוא גלוי לכל, אלא שהוא בעור מבחוץ, ואם לא חזר בו נכנס לתוך בשרו שבגלוי, ואח"כ אמר לנגע לא אמר נגע אלא לנגע ואח"כ נגע ואח"כ צרעת, כל זה מרוב רחמיו על בריותיו, קודם מלקהו במקום שאינו נראה, ואם לא חזר בו מפרסמו שמלקהו בגלוי במקום שהוא נראה לכל, וכן אמר בזוהר א"ר יוסי הכי הוא ודאי דיסורין דאהבה מתחפיין אינון מבני נשא, ת"ח כתיב אדם כי יהיה בעור בשרו שאת או ספחת או בהרת הא ג' זינין הכא, ובכלהו אקרי נגע צרעת הה"ד והיה בעור בשרו לנגע צרעת. מאי נגע צרעת סגירו, סגירו מכולא, וכתיב והובא אל אהרן הכהן, אבל אינון דאתחזון לבר כתיב וראהו הכהן וטמא אותו, דהא אינון דאיתחזון לבר לבני נשא מסטרא דמסאבא קא אתיין ולאו ייסורין דאהבה נינהו דכתיב טובה תוכחת מגולה מאהבה מסותרת אי ההיא תוכחת מאהבה היא מסותרת מבני נשא:
<b>שאת</b> או ספחת או בהרת. הם מיני נגעים שבהם רואה הכהן ומראים מאיזה עון באו, שאת הוא לשון נשיאות שהלך בנשיאות ראש שהיה הולך בגובה ובקומה זקופה ובגאוה, והמהלך בקומה זקופה דוחק רגלי השכינה, שנאמר מלא כל הארץ כבודו, וההולך בגאוה עליו נאמר גבה עינים ורחב לבב אותו לא אוכל אמר הקב"ה אין אני והוא יכולין לדור בעולם אחד, וכן אמר רב אשי כל אדם שיש בו נסות הרוח לסוף נפחת מחשיבותו שנאמר לשאת ולספחת וגו', אין שאת אלא גסות, ואין ספחת אלא נפחת שנאמר ספחני נא:
<b>או</b> נאמר ספחת כמו שאמר הכתוב ספחני נא אל אחת הכהנות, וכמו ונספחו על בית יעקב שהוא לשון חבור שמתחבר לכאן ולכאן והולך רכיל ברכילות ובלשון הרע. מצורע מוציא שם רע בהרת שלא היה נזהר בדם נדות ובדם כתמים והיה מתיר לעצמו לומר שהוא מותר, בהרת בהתר. והיה בעור בשרו שעדיין לא נכנס לבשר אלא בעור מבחוץ. לנגע צרעת שעדיין אינה צרעת ממש ואינה נגע ממש אלא לנגע, לומר שסופו להיות נגע, וסוף אותו נגע להיותו צרעת, וכן ארז"ל ארבע מראות בנגעים, לא אמר מיני נגעים אלא מראות נגעים שקודם משתנה העור והוא סימן שסוף אותו שנוי להיות נגע וסוף אותו נגע להיות צרעת כמו שאמרנו, יהיו ארבע מראות כנגד ד' יסודות. ויש לאדם ארבע מרות לבנה אדומה ירוקה שחורה, והכהן היה רואה אם היא מהשחורה היה יודע שבאה לו מצד מאכלים נסים שאכל מאכלות אסורות כגון נבלות וטרפות, כי הנבלה שנתנבלה היא מצד סמאל וכחותיו, והטרפה סופה למות ונתקרבה אל כת סמאל, וארז"ל זאת החיה אשר תאכלו חיה אכול שאינה חיה לא תאכל. כי העומד למות כמת דמי, או שאכל מהבהמות או מעופות הטמאים, ולזה אחר שאמר את זה תאכלו ואת זה לא תאכלו מהבהמות ומהחיות ומהדגים ומהעופות, אח"כ אמר אשה כי תזריע וילדה זכר זי"ן כ"ף רי"ש עולה שלם בלי כל פגם ומום, ואח"כ אמר אדם כי יהיה בעור בשרו, לומר שאם לא נזהר מהמאכלים הטמאים ובא לידי צרעת, זה בא ממרה שחורה. ואם באה לו ממרה ירוקה היה יודע שבאה לו לשון הרע ומרכילות, לפי שלא שלט על עצמו שלא להוציא אותו דבור כמ"ש (איוב כ"ו אם תמתיק בפיו רעה יכחידנה תחת לשונו, יאמר אם בפיו רעה שהוא יודע שום רעה על חבירו ונמתקה ועלתה לפיו ע"י חמימות מרה ירוקה ונעשה מתוקה יכחידנה תחת לשונו, ארז"ל כי הקב"ה ברא תחת לשון האדם מעיין מים מתוקים, לזה נתן לו הכתוב עצה שאם עלתה אותו לשון הרע ונתחממה ונמתקה יכחידנה באותם מים מתוקים שתחת לשונו שהם יותר מתוקים, ממנה, ויראה כמו שאותו המעיין אינו יוצא מן הפה ולחוץ אלא נכנס גפנים ללכלך הגוף, כן איתו דבור יערבנו בתוך אותם המים ולא יוציאנו לחוץ, ויהיו אותם המים גוברים עליה ומבטלת כח החמימות שקבלה מהירוקה, ואם הוציאה לחוץ עושה רושם, ואם לא יזהר סוף אותו רושם להיות צרעת, ואם הוא מהאדומה שבא על הנדה והיא מזקת הרבה, ואמרו חכמי הטבע כי אם ידרוס האדם במקום שהיא דרסה בתחלת נדותה יוזק, ואפי' הדבור שלה מזיק, ולזה כשאמרה רחל לאביה דרך נשים לי לא השיב לה ולא דבר עמה יותר, וכן אמרו כי מבטה מזיק, כי הוא דבר נגלה ונראה כשהיא מבטת במראה ברזל או זכוכית מכח מבטה תראה טיפי דם באותה מראה, וכ"ש המתקרב אליה והבא עליה. ואם היא מהלבנה ידע שהלך בגאוה שהיה מלבן עצמו ומקשט עצמו, כי מרה הלבנה טבעה להיותה נחה ולהיותה רכה ומורה שפלות, אבל כשהיא מתגברת עולה על הכל, ולזה אמרו חכמי הטבע כי הלבן יותר יפחד מצרעת, ולאלו הד' מרות נאמר בצרעת ירקרק או אדמדם ואם בהרת לבנה, אבל בשחורה נאמר ושער שחור צמח בו נרפא, כי אם באה לו מחמת המאכלים כמ"ש במרה שחורה בנקל יתרפא כשנמנע מהם, וכן אמר במדרש משל לגנת ירק שהמעיין לתוכה כל זמן שמעיין לתוכה הירק משחיר, פסק המעיין מלבין הירק, כך אם זכה האדם ושער שחור צמח בו נרפא הנתק ואם לאו שער בנגע הפך לבן ע"כ:
<b>והובא</b> אל הכהן. בזוהר והראה אל הכהן אין כתיב כאן אלא והובא, דכל מאן דחמי ליה אתחייב ביה לאקרוביה קמי כהנא דדיוקנא קדישא לא ליתיב הכי ע"כ. ועוד לפי שכל ישראל ערבים זה לזה. לזה כשרואהו כאילו נוגע בו הדבר לזה יביא אותו אל הרופא, וראה הכהן בעין השכל לפי שהיה מצד החסד והיה יודע מאיזה מקום בא לו והיה מוכיח אותו ונותן לו רפואתו אל אהרן גימ' רופא. ולפי שהכל בא בדין והדין הוא מסור תחת יד החסד בסוד ויעקוד את יצחק בנו, לזה היתה רפואתו ע"י הכהן, ולזה ארז"ל שאם היה הכהן עם הארץ וישראל ת"ח אומר לכהן אמור טמא והוא אומר טמא אמור טהור והוא אומר טהור:
וראה הכהן את הנגע בעור הבשר איזה בשר זה הנדה שנאמר בה ואשה כי תהיה זבה דם יהיה זבה בבשרה, שבעת ימים תהיה בנדתה, וכל זה רמז כאן בעור הבשר רואה ויודע באיזה יום, כמו שארז"ל אם בא עליה ביום א' יהיה מצורע מעשר שנים, ואם ביום השני יהיה מצורע משנת כ', וכן ביום הג' יהי' מצורע משנת שלשים, וכן עד ע' שנה, ולזה רמז וטמאה שבעת ימים, לומר שעד ע' שנה הוא בספק אולי בא אביו על אמו בנדתה, אבל משמונים ואילך יצא מהספק, זהו וביום השמיני ימול בשר מאותו פרשה של ובשר כי יהיה בעורו וגו':
עוד וראה הכהן את הנגע, אם הלך בתענוגי מאכלות אסורות ומחמתן בא הנגע, הענג, ושער בנגע, ורשע בעונג, שלא אכל אותם מאכלים לתאבון אלא ברשע לענג גופו. הפך, רואה אם היה הפכפך שהיה רכיל היה מהפך הדברים, לזה אמר בכה ולזה אמר בכה. לבן שהיה נבל צר עין, שהנגעים באים על צרות העין. זהו לבן, נבל הוא ונבלה עמו. ומראה הנגע עמוק מעור, שהיה הולך בעקמימות ובערמה, מעור, ערום:
ואם בהרת לבנה, כלומר אם לא היה נזהר מדם נדה ומהכתמים, שהיה אומר זה מראה לבן, או בימי לבונה היה אצלה והיה אומר לבנה היא, כלומר טהורה היא, מאחר שאינה שופעת דם, והוא אינו יודע מה שאמרו והדוה בנדתה ארז"ל בנדתה תהא עד שתטבול, ומרוב התלהבות היצר לא יכול לעמוד בעצמו. לבנה היא בעור ר"ת להב, ועמוק אין מראה שלא הלך בעקמימות. ושערה לא הפך לבן שלא עשה ברשעה ולא בנבלה, אלא מרוב התלהבות היצר. והסגיר הכהן, לא יפרסמנו. את הנגע לא אמר את הצרעת, לפי שלא עשה ברשע, יסגיר את הנגע כפי הענג בערך אותו עונג ישב ז' ימים. וראה הכהן אותו ביום השביעי והנה הנגע עמד בעיניו ודאי שאין די לו בז' ימים, שההנאה שקבל מהעבירה והעונג הוא יותר מן הצער שקבל בהסגר:
והסגירו שבעת ימים שנית, וראה הכהן אותו ביום השביעי שנית, והנה כהה הנגע, זה סימן שאותו צער של הסגר שניה הוא כנגד העונג שנתענג בעבירה. וטיהרו הכהן מספחת היא גימ' בתוקף, זה ראיה הואיל ולא פשה הנגע שלא עשה מה שעשה אלא מרוב תוקף יצרו:
ואם פשה תפשה בעור. וראה הכהן והנה פשתה המספחת בעור וטמאו הכהן, זה סימן שזו העבירה עשאה פעמים רבות ונעשית לו כהיתר, פשתה המספחת בעור, ס"ת התר, וטמאו הכהן צרעת הוא, לא אמר נגע אלא צרעת, צרה רעה עשה, תועבה תעה בה מאחר שנעשית לו כהיתר:
<b>נגע</b> צרעת כי תהיה באדם. עתה מדבר על מין אחר של צרעת שהוא גסות הרוח, ולזה אמר כי תהיה באדם נכנסה בו ונתהוה בו ומרוב גאותו וגאונו לא יבא אל הכהן, לזה אמר והובא אל הכהן שיביאוהו בעל כרחו, לפי שהוא נגע וצרעת, זהו נגע צרעת, זהו יביאוהו לפי שהם ערבים זה לזה:
וראה הכהן והנה שאת לבנה. שהלך בנשיאות ובגאוה ובליבון ובנקיות כדי שיראוהו הנשים ויחשקוהו, ולא די זה אלא שהיה הפכפך והיה עושה ברשע, זהו והיא הפכה שער לבן, שהיה נבל, ועינו צרה, ועכ"ז לא היה מענה עצמו בשום ענוי בעולם, אלא היה מחיה גופו ובשרו, וזהו ומחית בשר חי בשאת, שלא נכנע ולא נמנע מאלו המדות המגונות אע"פ שבא לו נגע וצרעת זה צרעת נושנת הוא וכתיב וקרי היא, לומר שעשתה פירות ופירי פירות כנקבה, בעור בשרו, זה ודאי אביו גרם לו מיום שנוצר וקרם עליו עור ובשר הולדתו היתה בטומאה מאחר שבאו בו כל המדות הרעות והמגונות כאלו, וטמאו הכהן אע"פ שהכהן הוא מצד החסד ובחסד יכופר עון, זה אין לרחם עליו כי טמא הוא מעת הלידה:
עוד ומחית בשר חי, זה סימן שבא בגלגול על זה ולא חזר בו, א"כ צרעת נושנת היא וטמאו הכהן לא יסגירנו כי טמא הוא, מקודם ולא נתקן ולא ביום הראות בו בשר חי יטמא, או כי ישוב הבשר החי ונהפך ללבן וטהר הכהן את הנגע טהור הוא שנתקן גלגולו:
ואם פרוח תפרח הצרעת בעור וכסתה הצרעת את כל עור הנגע. זה סימן שהקב"ה ראה שנכנע, כי ודאי כשרואה עצמו כן שכסתה הצרעת את כל בשרו מראשו ועד רגליו, ודאי שהוא נכנע ומתבזה לעמוד בין הבריות, ודאי שהקב"ה חפץ בהדכאו והלקהו כן שיכנע עצמו כמ"ש וכדי להעביר אותו עור ובשר של הולדתו:
וראה הכהן והנה כסתה הצרעת וגו' וטהר את הנגע. אינו צרעת אלא נגע ולטובתו היתה זאת, כולו הפך לבן כמ"ש משל לגנת ירק פסק המעיין הלבין הירק ופסק מעיין הלידה והלבין צריך לעשותו בריה חדשה:
וביום הראות בו בשר חי יטמא, שלא יחזור ויתגאה וראה הכהן הבשר החי וטמאו כדי שלא יחזור לסור והבשר החי טמא הוא, ולזה יטמאנו הכהן כדי שלא יבא לידי צרעת, וזה סימן שעדיין הלחות שקבל מאביו לא הלך, אבל אם ישוב הבשר החי ונהפך ללבן ודאי שפסק הלחות וטהר הכהן את הנגע לא צרעת ולא נגע שנגע מלחות האב טהור הוא:
<b>ובשר</b> כי יהיה בו שחין ונרפא. ארז"ל בשר כתיב ביה ונרפא אדם לא כתיב ביה ונרפא, כי בשר מורה הכנעה ושפלות, וכן ארז"ל אין תפלתו של אדם נשמעת אלא אם כן משים עצמו כבשר שנאמר שומע תפלה עדיך כל בשר יבאו, אדם או גבר או איש לא נאמר אלא בשר, ואמר בו בעורו, כי קודם באה לעור ואח"כ נכנסה לבשר, אלא אמר בו בעורו, שאפי' נכנסה לפני לפנים אם נתעורר על עצמו ושב מיד וראה עצמו שהוא בשר, בושה סרחון רימה, יוצאת לחוץ לעור ומתרפא זה לא נצרך לבא לכהן כי הוא שב מעצמו:
<b>ואם</b> פשה תפשה וכו' וטמאו הכהן נגע הוא. הוא כתיב והיא קרי, ובזוהר תאני אמר רבי אבא כתיב נגע הוא וכתיב נגע היא, חד דכר וחד נוקבא אלא כד נוקבא אסתאבת בגין חובי תתאי כתיב נגע היא, וכד דכר לא אדכי בגין חובי תתאי כתיב ונגע הוא, ואשתמודעאן מילין אלין דאתו מהאי ובדין דאתו מהאי שהכהן היה מלאך ה' וכפי חטאו היה מכפר עליו, וזהו נגע היא שהיה רואה היכן פגם ונגע חטאו, ומה שאמר דכר ונוקבא זה תלוי במאמר א' שאמר בזוהר ז"ל תאנא בספרא דצניעותא כד אתברי אדם נחת דיוקנא קדישא עילאה ונחיתו עמיה תרין רוחין מתרין סטרין מימינא ומשמאלא כללא דאדם ורוחא דימינא אתקרי נשמתא קדישא דכתיב ויפח באפיו נשמת חיים, ורוחא דשמאלא אתקרי נפש חיה, אם כן כשנוגע לנשמה אמר הוא בלשון זכר וכשהוא נוגע בנפש אמר היא, ועיין באמרו זכר נוקבא אסתאבת ודכורא אמר וכד דכורא לא אדכי לפי שאפילו שנוגע בו אינו פוגם בו כמו שפוגם בנוקבא:
או בשר כי יהיה בעורו מכות אש, שבא הצרעת ע"י מכות אש, זה פירוש שהלשין את חבירו שכוהו באש, והכתוב אומר מלשני בסתר רעהו אותו אצמית, לצמיתות מתרגמינן לחלוטין, אין בין מצורע מוסגר למצורע מוחלט, ואמר ובהרת לבנה אדמדמת או לבנה שהיה לו פנים לכאן ולכאן, שהיה מראה לחבירו פנים צהובות ושלא בפניו פנים אדומות שרוצה למוץ דמו:
וראה הכהן והנה נהפך שער לבן, נהפך הליבון לאדום, ומראהו עמוק, שהיה הולך בעקמימות, והיה לו מחשבות עמוקות מן העור, שמה שהיה בלב לא היה בפה, צרעת היא וטמאו הכהן נגע צרעת היא, כלומר לזה באה לו על ידי מכוה לומר שהיא נגע והיא צרעת, לומר כשהיה נוגע ובא אצל חבירו לא היה בא אלא ליקח ממנו דברים כדי להלשין עליו, ואם תחתיה תעמוד הבהרת לא פשתה, זה מורה שלא הלך במלשינות ולא ברכילות, ובאה לו המכוה כדי לייסרו לפי שהיה לבו משיאו להלוך אע"פ שלא הלך, זהו שאת המכוה היא, וכן כי צרבת המכוה, לשון צורבא מרבנן, שהוא לשון חמימות שנתחמם לעשות אע"פ שלא עשה:
ואיש או אשה כי יהיה בו נגע בראש או בזקן. לומר כמו שבחה המכוה ע"י הרהור וחמימות הלב כמ"ש, כן בא הנתק בראש על המחשבה שהיא המוח, ועל המצהיב פנים לחבירו ר"ל שהוא מחניף, זהו ובו שער צהוב, והחנופה היא שוה לגסות הרוח, כדגרסינן פרק זה בורר ואשא עיני וארא שתים נשים יוצאות ורוח בכנפיהן ותשאנה את האיפה בין הארץ ובין השמים, ואומר אל המלאך אנה מוליכות את האפה ויאמר אלי לבנות לה בית בארץ שנער, וא"ר יוחנן משום רשב"י זו חנופה וגסות הרוח שירדו לבבל, ועון חנופה היא עון גדול כדאמר רבי אלעזר כל אדם שיש בו חנופה מביא אף לעולם שנאמר וחנפי לב ישימו אף, ואמר רבי אלעזר כל אדם שיש בו חנופה אפילו עוברים שבמעי אמן מקללין אותו, שנאמר אומר לרשע צדיק אתה יקבוהו עמים יזעמוהו לאומים ואין לאומים אלא עוברים שנאמר ולאום מלאום יאמץ, וסבב לחברו לפי שהראה לו פנים ולא הוכיחו כאילו החטיאו ועבר על הוכח תוכיח, ונעשה מדוברי כזב, מלבד שהוא מחריב העולם שמביא אף לעולם, לזה וטמאו הכהן צרעת הראש או הזקן, שהדרת פנים זקן והוא הראה לו פנים לכך תלקה הזקן:
והתגלח, היל"ל וגילח כלום יש ספר מספר גרמיה, אלא אמר והתגלח שיקשט עצמו מבפנים שהוא הגלוח האמתי כי זה הגלוח חוזר וצומח, אמנם הגלוח של פנים אינו חוזר וצומח מאליו, אלא ע"י מעשיו, ולזה ג' רבתי לרמוז למה שאמרנו. ואת הנתק לא יגלח, לרמוז לחטאתי נגדי תמיד כדי שישאר מגולח ומקושט:
<b>ואיש</b> או אשה כי יהיה בעור בשרם בהרות לבנות, זה סימן שהיה עושה דברים המותרים אבל לרבים נראה שהם כיעור, וארז"ל הרחק מן הכעור ומן הדומה לו, כמו אותה שאמרו ז"ל מי שנשרו כליו במים לא ישטחם בשבת בחמה ואפי' בחדרי חדרים אסור כדי שלא יחשדוהו שכבס בשבת והתורה אמר והייתם נקיים מה' ומישראל, והיה עושה כיוצא בזה, וזהו בהרת בהתר, שלא היה בו שום איסור אלא חשד לבד, וזהו לבנת חסר, שבינו לבין קונו היה לבן שהיה לבו נקי, אבל לא לבין עיני הבריות, ולז"א בהק הוא, הוא דבר שקהים ממנו בני אדם. פרח בעור, כמו הפרח שיש לו מראה לבן. טהור מכלל שאמר טהור ודאי שהיה טמא, שמי שלא היה טמא ודאי היה בו שום טומאה, אלא יש לו למנוע עצמו כדי שלא יבא לידי חשד, ואמרו ז"ל הרחק מן הכעור כו', וזהו לבנה רמז אם יהיו חטאיכם כשנים כשלג ילבינו, שמ"מ חוטא נקרא:
<b>ואיש</b> כי ימרט ראשו קרח הוא טהור הוא, זהו סימן שחלה עליו הטומאה ומכשרון מעשיו העבירה הקב"ה מעליו, וכן אמר בזוהר ז"ל תאנא כולא הוא בחד מתקלא סלקא, ומשום דדיני תתאי מתאחדן ומתחברן בשערוי דהאי אקרי הוא דינא קשיא, וכבר אתעבר מיניה ההוא שערא דרישא אתבסם ודינין דלתתא לא אזדמנו, ובגין כך אקרי טהור דלא אקרי טהור אלא כד נפיק מסטרא דמסאבא, וכד נפיק מן מסאבא אקרי טהור דכתיב מי יתן טהור מטמא, מטמא ודאי, והכא כתיב ואיש כי ימרט ראשו קרח הוא טהור הוא, ות"ח ברישא דהאי איש בוצינא דקרדינותא, ובגין כך גולגלתא דרישא דהאי סומקא כוורדא ושערי סומקי בגו סומקי ותליין מנין כתרין תתאין דלתתא דמתערין דינין בעלמא וכד אתעבר מניה שערא ואתגליש מחסד עילאה אתבסם כולא ואקרי טהור על שמיה, אמר רבי יהודה אי יתקריה על שמיה קדוש יתקרי ולא טהור, א"ל לאו הכי דקדוש לא יתקרי אלא כד תלי שערא דקדושא בשערא תלי, דכתיב קדוש יהיה גדל פרע שער ראשו, והאי אקרי טהור מסטרא דתליין לתתא מניה, ובגיני כך כד אתעבר מניה שערא אדכייא, ות"ח כל מאן דאיהו מסטרא דדינא ודינין מתאחדין ביה לא אדכי עד דאעבר מניה שערא, ומדאתעבר מניה שערא אתדכי, ת"ח דהא ליואי דאתו מהאי סטרא דדינא לא מתדכאן עד דאעברו מנהון שערא דכתיב והעבירו תער וגו', ולזמנא דיתכשרון עובדין לתתא זמין קב"ה שערא דא לאעברא ליה ולמיגז ליה בגין דלא יצמח וירבו דכתיב כי ימרט ראשו, א"ר יצחק רב מכל ליואי קרח הוה דעבדיה קב"ה לתתא כגוונא דלעילא וקרייה קרח, אימתי בשעתא דגליש בגיניה להאי איש דכתיב קרח הוא, וכד חמא קרח רישיה בלא שערא וחמא לאהרן מתקשט בקשוטי מלכין אתזלזל בעיניה וקנא לאהרן, א"ל קב"ה אנא עבדית לך כגונא דלעילא לא בעית לאעלא בעילאין חות לתתא והוי בתתאין דכתיב וירדו חיים שאולה:
<b>הנה</b> מבואר שאמר דדיני תתאי מתאחדן ומתחברן בשערוי וכד אתעבר מיניה ההוא שערא בישא אתבסם ודינין דלתתא לא אזדמנו, ובגיני כך אקרי טהור על שם החסד שהוא נקרא טהור, כי מצד החסד נמרט ראשו, ופירוש קרח הוא הביא ראיה מקרח שכל מי שהוא מצד הדין ודינין מתאחדין בו אין צד הדין עובר ממנו עד שיגזוז שערו, והראיה מקרח שהוא מצד הדין מצד הגבורה וכדי להביאו לצד החסד צוהו להעביר כל שערו והכל בכשרון המעשה, כמ"ש ולזמנא דיתכשרון עובדין לתתא זמין קב"ה לאעברא ליה:
<b>ואם</b> מפאת פניו ימרט ראשו גבח הוא טהור הוא, אם המרוט הוא מצד פנים יבושר שהקב"ה גבה ממנו כל עונותיו וכל חובותיו, וזהו גבח הוא, גב"ח נוטריקון, גבה בו חובותיו, גדלו בו חובותיו, לפי שהשער שהוא מצד פנים בו תלויים הדינים הקשים העזים, ואם לא היה לזה זכות וחסד גדול לא העבירה ממנו, גב"ח, גדל בו חסדיו, וכן אמרו בזוהר ז"ל ואם מפאת פניו תאנא אית פנים ואית פנים ומאן פנים הללו אילין אינון דאקרון פנים של זעם, וכל אינון דתליין מאינון פנים חציפין כלהו תקיפין, כולהו דלא מרחמי, וכד אתעבר שערא מסטרא דאינון פנים מתעברן כלהו ואיתברו, דתניא כל אינון דתליין משערא דרישא אינון עילאין, על אחרנין ולא חציפין כוותייהו, וכל אינון דתליין מסטרא דשערא דאינון פנים כולהו חציפין ותקיפין ובהאי כתיב פני ה' חלקם ע"כ:
<b>וכי</b> יהיה בקרחת או בגבחת נגע לבן אדמדם. לא אמר אדום אלא אדמדם, שהנגע לבן והולך ומתאדם, זה סימן שגברו הדינין על הלובן שהוא הרחמים, שאם היה גובר הלובן עליו נאמר אם יהיו חטאיכם כשנים כשלג ילבינו, אבל כאן גבר האודם ודאי גדול עונו מנשוא:
<b>איש</b> צרוע הוא טמא הוא טמא יטמאנו, ג"פ טמא לומר שעשה העבירה כמה פעמים והוא הולך בה ונעשית לו כהיתר שהיא הגאוה, כי כן אמר וראה הכהן והנה שאת בנגע ואין שאת אלא גאוה:
<b>או</b> נאמר שאמר ג' טומאות, כאן נרמז ז' גלגולים, כאז"ל, לומר שבג' גלגוליו היתה בו עבירה זו, וזהו בראשו נגעו, מהראש שהוא הראשון נקרא ראש יבא לתקן ולא נתקן ועדין בטומאתו, והכהן בראייתו היה יודע מהיכן בא לו הנגע, כי הוא מלאך ה' צבאות, וכן אמר בזוהר וכאן הוה ידע בכל אינון גוונין ולזמנין דאתחזי ביה גוונא דדכיותא ויסגר ליה למחמי אי אתיליד ביה גוונא אחרא ואי לא מדכי ליה, הה"ד וטהרו הכהן ע"כ. וכתבה התורה פרשה נגעים וחלקה אותם לז' פרשיות, אדם כי יהיה בעור בשרו. נגע צרעת כי תהיה באדם. ובשר כי יהיה בו. או בשר כי יהיה בעורו. ואיש או אשה כי יהיה בו נגע. ואיש או אשה כי יהיה בעור בשרם בהרות וגו'. ואיש כי ימרט ראשו. לרמוז למה שאמרו בגמרא במסכת ערכין פרק יש בערכין אמר רבי שמואל בר נחמני אמר רבי יונתן על ז' דברים נגעים באים על האדם, על לשון הרע, ועל שפיכות דמים. ועל שבועת שוא. ועל גלוי עריות ועל גסות הרוח. ועל צרות העין. על לשון הרע דכתיב מלשני בסתר רעהו אותו אצמית, וכתיב התם לצמיתות ומתרגמינן לחלוטין, ותנן אין בין מצורע מוסגר למצורע מוחלט כו'. על שפיכות דמים, דכתיב לא יכרת מבית יואב זב ומצורע. על שבועת שוא דכתיב ויאמר נעמן הואל וקח ככרים, אין הואל אלא לשון שבועה, וכתיב וצרעת נעמן תדבק בך. על גלוי עריות דכתיב וינגע ה' את פרעה. על גסות הרוח דכתיב, ובחזקתו גבה לבו עד להשחית וימעל בה' אלהיו והצרעת זרחה במצחו. ועל הגזל, דכתיב וצוה הכהן ופנו את הבית, תאנא הוא כינס ממון שאינו שלו יבא הכהן ויפזר ממונו. ועל צרות העין דכתיב ובא אשר לו הבית, תאנא דבי רבי ישמעאל מי שהבית מיוחד לו לבדו:
פרשת אדם כי יהיה בעור בשרו שאת, היינו גסות הרוח כמו שאמרו בגמרא אין שאת אלא גובה שנאמר על ההרים הרמים ועל הגבעות הנשאות, והקדים גסות הרוח שהוא שקול כנגד הרבה עבירות שאמר רבי יוחנן בשם ר' שמעון בן יוחאי כל מי שיש בו גסות הרוח כאילו עובד ע"ז כתיב הכא תועבת ה' כל גבה לב וכתיב התם ולא תביא תועבה אל ביתך, ואמר רבי יוחנן כאילו כפר בעיקר שנאמר ורם לבבך ושכחת את ה' אלהיך, רבי חנינא אמר כאילו בא על כל העריות כולם, כתיב הכא תועבת ה' כל גבה לב, וכתיב התם כי את כל התועבות האל, ואמר רבי חסדא כל אדם שיש בו גסות הרוח אמר הקב"ה אין אני והוא יכולין לדור בעולם אחד כדלעיל ואמר רבי אלעזר כל מי שיש בו גסות הרוח אין עפרו ננער שנאמר הקיצו ורננו כל שוכני עפר שוכן בעפר לא נאמר אלא שוכני עפר מי שנעשה שכן לעפר בחייו, ואמר רבי אלעזר כל אדם שיש בו גסות הרוח שכינה מיללת עליו שנאמר וגבוה ממרחק ידע:
ופרשת נגע צרעת כי תהיה באדם, רמז על שפיכות דמים, ולפי שהוא חטא גדול ששפך דמו ודם זרעותיו, אמר וטמאו הכהן לא יסגירנו כי טמא הוא, לומר שאין לו תקנה:
פרשת ובשר כי יהיה רמז על גלוי, עריות, וכן הוא אומר ודבק באשתו והיו לבשר אחד. ושחין מלשון סוכנת:
ופרשת מכוה היינו שבועת שוא כמו שארז"ל דבר שאין האש מכלה אותו שבועת שוא מכלה אותו:
ופרשת נתק רמז על לשון הרע, ופירוש נתק שנותק אחד מחבירו ואשה מבעלה, ולזה אמר איש או אשה, לומר ששם ריב בין אדם לחבירו ובין איש לאשתו:
ופרשת שחין רמז על צרות העין, שתמצא בכל השש פרשיות של נגעים אומר והובא אל הכהן וראה הכהן, וכאן אומר ונראה אל הכהן וראה הכהן, לפי שצרות העין אינו דבר שנראה לכל שהיא מדה רעה לפי, שדנין אותו לכף זכות שהוא חס על ממונו שלא יצטרך לבריות, כמו שארז"ל על ויותר יעקב לבדו אל תקרי לבדו אלא לכדו, א"כ אינו נראה לכל, אבל הכהן שהוא מלאך ה' צבאות הוא היה יודע, שרואה ואין מראיה שפל מן העור, שמראה שאינו נמנע מלהשאיל כליו משום צרות העין אלא כדי שלא ישברו ויצטרך לבריות, זהו והנה מראה שפל, שמראה שפלות או שלא יבא לידי שפלות. וראה הכהן ששערה הפך לבן, זה סימן שיבש המעיין כמו שאמר וטמאו הכהן יגלה חרפתו, צרעת היא, מצרות העין הוא שאינו משאיל כליו, בשחי"ן, כשבאים ושואלים ממנו שום דבר יאמר, או שבור הוא או שאול הוא, ואם היא בהמה אומר חולה היא ישנה היא ואין לה כח כדי להשתמש בה אני, והשכינה היא אומרת, נקי הוא ואינו רוצה לטנפו, זהו שחין, שאול, חולה. ישן. נקי. ועל זה נאמר וכילי כליו רעים, כששואלים ממנו שום כלי, אומר רע הוא שבור הוא, חולה הוא לעולם אומר על כליו שהם רעים:
ופרשת איש כי ימרט ראשו, שנמרט ראשו, הוא על הגזל שנמרט שערו, זה רמז שהוא כונס ממון שאינו שלו, לזה יפזר שערו. וכנגד אלו הז' דברים תמצא ז' פעמים כתוב בפרשה זו נגע צרעת. בפרשת שאת או ספחת והיה בעור בשרו לנגע צרעת. נגע צרעת היא, נגע צרעת כי תהיה באדם. נגע צרעת היא בשחין פרחה, בפרשת מכוה נגע צרעת היא. וטמא הכהן אותו נגע צרעת היא. זאת תורת נגע צרעת:
<b>והצרוע</b> אשר בו הנגע בגדיו יהיו פרומים וראשו יהיה פרוע, אם בא לו הצרעת מחמת אביו שבא על אמו בנדתה, יקרע בגדיו להורות לכל שזה החולי הוא לו מחמת המלבוש שהלבישהו שהוא הגוף שהוא מלבוש לנשמה, פרומים בגימ' עשו, לומר שאביו ואמו עשו לו זה החולי:
וראשו יהיה פרוע אם בא לו מחמת שהיה הולך בקומה זקופה יגלח ראשו ויראה קלונו לכל, ועל שפם יעטה אולי בא לו זה החולי מחמת שהיה אוכל מאכלים טמאים, לזה ישים מסגרת על פיו, וטמא טמא יקרא, שמא בא לו על לשון הרע לזה טמא יקרא, אמרו ז"ל וטמא טמא יקרא, שאין הקב"ה חפץ בקילוסן של רשעים שנאמר וטמא טמא יקרא, ארז"ל כן לפי שהוקשה להם למה טמא יקרא יתודה ויצדיק עליו את הדין, אלא שאין הקב"ה חפץ בקילוסן של רשעים, ופירוש יקרא הוא מלשון תפלה, כמו ויקרא שם בשם ה' תרגום וצלי, ר"ל שאינו רוצה בתפלתו, וכן אמר בזוהר דכל מאן דלא לעי באורייתא ולא אשתדל בה נזיפא הוא מהקב"ה רחיקא הוא מניה לא שריא שכינתא עמיה, ואינון נטורין דאזלין עמיה אסתלקו מיניה, ולא עוד אלא דמכריזי קמיה ואמרי אסתלקו סחרניה דפלניא דלא חסה על יקר דמרי, ווי ליה דהא שביקו עילאין ותתאין לית ליה חולקא בארחא דחייא. וכד איהו אשתדל בפלחנא דמריה ולעי באורייתא כמה נטרין זימנין לקבלוי לנטרא ליה ושכינתא שריא עליה וכולא מכריזי קמיה ואמרי הבו יקרא לדיוקנא דמלכא, הבו יקרא לבריה דמלכא, איתנטיר איהו בעלמא דין ובעלמא דאתי זכאה חולקיה ע"כ. ואמר והצרוע לא אמר והמצורע. לומר שאפילו אין הצרעת נראית שהיא תחת בגדיו, ראוי לו לפרסם עצמו כדי שיבקשו עליו רחמים, ולזה אמר אשר בו הנגע, לומר שהנגע אינו ידוע אלא לו, בגדיו יהיו פרומים כדי להראות נגעו לכל ויתאבל על מעשיו, ולזה ועל שפם יעטה כאבל, גם כדי שידום ויצדיק דינו של הקב"ה עליו:
<b>בדד</b> ישב, ארז"ל בתורת כהנים שלא ישבו טמאים אחרים עמו, והכוונה הוא כדי שישוב ואם יראה טמאים אחרים עמו יתנחם ויקח נחמה בראותו אחרים שיש בהם זה החולי, מחוץ למחנה, מחוץ לג' מחנות כשיראה עצמו שהוא גרוע מאבי אבות הטומאה שהוא המת שהוא משולח ממחנה שכינה לבד וזה משולח חוץ לג' מחנות, בזה ידע ויכיר שגרם לעצמו מה שלא גרם אדם הראשון, שאדם גרם מיתת הגוף וזה גרם מיתת הגוף והנפש, ולזה אמר בדד ישב הגוף, מושבו, כאילו אומר מה שבו שהיא הנפש, כשיראה כל זה ודאי שיתנחם על מעשיו ויעשה תשובה, ואולי שזה נאמר על אותם ז' דברים שהנגעים באים עליהם, ר"ל שבא להם הצרעת בעון שעשו, כמו שאמר בגדיו יהיו פרומים שבא על עון, אבל אם בא לו הנגע מצד אביו שבא על אמו נדה, אולי שאינו בדין זה שהאבות יאכלו בוסר שלא המתין לה עד שתטבול ושני הבנים תקהינה, ועליהם אמר שלמה ושבתי אני ואראה את כל העשוקים אשר נעשים תחת השמש והנה דמעת העשוקים ואין להם מנחם וגו':
<b>ובסבא</b> פרשת משפטים ז"ל ואית עשוק אחר ההוא עשוק דאקרי ממזר, כד נפק מעלמא מיד מפרישין ליה מעמא קדישא מקהלא, ההוא ממזר עניא מסכנא אושיד דמעין קמיה קב"ה וטעין קמיה מארי עלמא, אי אבהתי חבו אנא מה חובא עבדנא הא עובדי מתקן קמך, והנה דמעת העשוקים ואין להם מנחם, וכן לכל אינון עשוקים אית לון טענה קמי קב"ה, ומההיא טענה לית לון מנחם ולית דיתוב מלה על לבהון ע"כ ואפשר שלזה אמר והצרוע אשר בו הנגע, שהנגע בא מצדו לא מצד אביו, שאחר שאמר שהוא בו, הנגע מיותר, ועוד היל"ל והנגוע אשר בו הצרעת שקודם הוא נגע ואח"כ צרעת, כמו שאמר נגע צרעת, אלא אמר אשר בו הנגע לומר שבקל תחזור מעליו מצרעת לנגע, מאחר שבאה לו ע"י עצמו מחמת עון, כשיחזור בתשובה יתרפא, אבל כשבאה לו מחמת אביו אינה חוץ ממנו אלא בנין גופו הוא על זה, ולזה נקרא עשוק. ואפשר שלזה באה פרשת נגעי בגדים, כי הבגד הוא מלבוש ורמז על הגוף שהוא מלבוש לנשמה, זהו אומרו והבגד כי יהיה בו נגע צרעת, כי מאחר שהוא דבר נסי יאמר כמ"ש בפרשת נגעי בתים, ונתתי נגע צרעת בבית ארץ, ויאמר ונתתי נגע בבגדיכם, לא כי יהיה בו, מאין יהיה אלא בנס, אלא ודאי כאן רמז על העשוק שבאה לו מחמת אביו שבא על אמו והיא נדה, ולזה אמר כי בו, שנתהוה בו שהוייתו היתה על זה. בבגד צמר או בבגד פשתים, בגי' זה הוא שנולד מן הנדה בין בא עליה בשוגג בין בא במזיד, וכן צמר במ"ק כמו שוגג במ"ק, פשתים ע"ה והענין במ"ק כמו במזיד במ"ק. או בשתי או בערב, פירוש בשתי הוא היסוד, כמו כי השתות יהרסון, ורמז על גלגול ראשון שהוא יסוד למה שאחריו, או בערב, רמז על שאר גופים שהם ערבים לו לתקנו. ועוד נאמר או בשתי, רמז על השניה, או בערב על האחרון כמו ערב שהוא סוף היום, או בעור בגימ' ממזר עם ב' מלות, שגם הוא עשוק, וראוי לו הצרעת להבדילו מעדת ישראל שנאמר לא יבא ממזר בקהל ה', או בכל מלאכת עור, בגימ' באי זו צד ממזרות, עם ד' מלות, והב' שמוש, ולזה אמר צרעת ממארת היא הנגע טמא הוא, רמז על ג' צרעת, בראשון ממארת, בשני שלא נתקן לגמרי, לזה קרא אותו נגע. בשלישי טמא הוא, וצריך לשורפו לנקותו זהו ושרף את הבגד:
<b>ובזהר</b> אמר שמה שחל על השתי או על הערב זו הטומאה, לפי שלא נזכר עליו בשעת טויתו ש"ש, לזה מצאה הטומאה מקום לחול, ז"ל אמר רבי אלעזר בכל עובדוי דבר נש ליבעי ליה דלהווין כלהו לשמא קדישא, מאי לשמא קדישא לאדכרא בפומיה שמא קדישא על כל מה דאיהו עביד דכולא הוא לפלחניה ולא לישרי עלוי סטרא אחרא, בגין דאיהו זמין תדירא לגבי בני נשא, ויכיל לאשראה על ההיא עבידתא ועל דא השתי או הערב הוה אסתאבו ושריא עליה רוחא מסאבא בגין דלא אדכר עליה שמא קדישא כד עבדו יתיה ע"כ:
זאת תורת נגע צרעת, לומר שיתעסקו הטמאים והמצורעים והממזרים בתורה, שהתורה מטהרת הכל שהיא אש וכל דבר אשר יבא באש תעבירו באש, אותו אש מעביר ממנו כל הטומאה שבו, וכן ארז"ל ממזר ת"ח קודם לכהן גדול עם הארץ, שנאמר יקרה היא מפנינים, מכהן גדול שנכנס לפני ולפנים, לטהרו אם עוסק בה, או לטמאו, אם אינו עוסק בה מוספת לו טומאה על טומאתו בהתרחקו ממנה מצא מקום סטרא אחרא לחול, ואם עסק בתורה היא מרפא שנאמר ולכל בשרו מרפא, ואח"כ מטהרתו, וכן הוא אומר והבגד או השתי או הערב או כל כלי עור אשר תכבס במי התורה, וסר מהם הנגע וכבס שנית וטהר:
<b>גימטריאות</b>
<b>שאת</b> ספחת בהרת צרעת, ר"ת שסב"ץ והם רמז לד' אבות נגעים הנזכרים במשנה, בהרה עזה כשלג, שניה לה כסיד ההיכל, והשאר כקרום ביצה, שניה לה כצמר לבן. שלג, סיד ביצה צמר, ומחית, בגימטריא מחיה בכעדשה:
<b>פרשת</b> <b>מצורע</b>
<b>וידבר</b> ה' אל משה זאת תהיה וגו'. במדרש למה לא נאמר בפרשה זו דבר אל בני ישראל, ללמדך שאין הקב"ה חפץ לחייב שום בריה שנאמר חי אני נאום ה' אם אחפוץ במות המת, ובמה הוא חפץ להצדיק בריותיו שנאמר ה' חפץ למען צדקו, ובשאר פרשיות של נגעים, כמו נגע צרעת כי תהיה באדם, ופרשת ובשר, או בשר, ואיש או אשה, ואיש כי ימרט ראשו, והבגד כי יהיה בו נגע, בכולם לא נאמר בהם וידבר לפי שהם מיני נגעים, ולפי שאינו חפץ ברשע שנאמר כי לא אל חפץ רשע, לזה לא נאמר בהם וידבר, אבל כאן שהתחילה הרפואה לבא אמר וידבר, אבל לא אמר דבר אל בני ישראל, לפי שאינו חפץ לחייב בריותיו, ויותר טוב היה שלא יחטא ויבא לידי נגעים אע"פ שנתרפא זאת תהיה תורת המצורע, וכי המצורע יש לו תורה בפני עצמו שאמר תורת המצורע. עוד והובא אל הכהן, למה יביאוהו אל הכהן בשלמא כשבא לו הנגע נאמר אדם כי יהיה בו נגע צרעת והובא על כרחו יביאוהו, כמו שאמר בזוהר מאן דחמי ליה אתחייב ביה לקרובי קמי כהנא בגין דדיוקנא קדישא לא ליתיב הכי, אלא אחר שנטהר בעל כרחו למה יביא אותו יבא הוא מעצמו. ועוד מאחר שהובא למה יצא הכהן שנאמר ויצא הכהן אל מחוץ למחנה. והיינו יכולין לומר שהמצורע היה משולח לג' מחנות וביום טהרתו היו מביאים אותו בעל כרחו להראות שאינו מתגאה ברפואתו, למחנה ישראל. והכהן היה יוצא לקראתו, ממחנה שכינה שהוא שם למחנה ישראל, אלא שרש"י ז"ל פירש ויצא הכהן חוץ לג' מחנות. והגאון רבי סעדיה ז"ל פירש לא שהוא היה בא אלא אוהביו וקרוביו שהם עמו ומשמשים אותו הם היו מביאים עניני רפואתו כפי מה שנראה להם, או כפי מה שצוה להם הכהן כשהסגירו. ורז"ל אמרו זאת תהיה תורת המצורע המוציא שם רע, ותימה כי כאן הוא מדבר על טהרתו לא על עונשו אלא דרשו המלה לא הענין:
<b>ויצא</b> הכהן אל מחוץ למחנה, שהוא חוץ לג' מחנות כפירש"י ז"ל, להראות שמאחר שקבל עונשו ונתרפא ודאי שהקב"ה חפץ בו והיו יסורין של אהבה, וראוי לאהבו שנאמר אני אוהבי אהב, וזה ודאי לא באה לו רפואה אלא מחמת חשקו ועסקו בתורה כמו שאמר בפרשת זאת תורת נגע הצרעת, שע"י התורה באה לו הרפואה, כי אע"פ שהוא טמא חייב בתלמוד תורה, כי התורה היא מטהרת ואינה מקבלת טומאה, וכן כתב הרמב"ם ז"ל פרק י' מהלכות טהרת מצורע, ועל שפם יעטה שיהיו שפתותיו דבוקות, אבל קורא ושונה ודורש, לזה אמר זאת תהיה תורת המצורע, כשיראו כהן קדוש טורח ויוצא חוץ לשלש מחנות היו יודעים שנתרפא, ובמה בתורה, לפי שכשהיה הכהן מסגירו היה מלמדו דרכי התשובה והיה מזהירו בעסק התורה שממנה תבא לו הרפואה שנאמר ולכל בשרו מרפא, לזה אמר זאת תורת המצורע, להודיע שע"י עסק התורה נתרפא. עוד היה כהן קדוש יוצא אל מחוץ למחנה, לפי שנשתלח חוץ לג' מחנות, ועבר על ג' מחנות וידעו כולם שהוא מצורע ונתבזה בפני כולם, עתה שעשה תשובה אחר שקבל עונשו ועסק בתורה כמו שאמרתי, נתן לו הקב"ה כבוד תחת אותו בזוי ומה כבוד נתן לו ויצא הכהן, מי ראה כהן קדוש יוצא ולא יצא עמו ודאי שהיו באים עמו הרבה בני אדם מהם ללוותן ומהם ללמוד כיצד מטהרים המצורע ואחיו הכהנים היו הולכים עמו, והיו הכל אומרים להיכן הכהן הולך לראות לפלוני שנתרפא והיה מגיע לו כבוד גדול בזה שטרח הכהן הזקן וכל העם אשר, אתו כדי לטהרו חוץ לג' מחנות וגם להראות לעם ענותנותם של משרתיו ומהם ילמדו הענוה:
<b>וראה</b> הכהן והנה נרפא נגע הצרעת, נגע הצרעת למה, היה מספיק והנה נרפא. ועוד אומר מן הצרוע, אלא ממי, ודאי שהוא מיותר, אלא הכהן היה רואה מה שלא היה רואה שום אדם שהיה רואה לעיקר הנגע שהנגע בא בסבתו שהוא העון, שהיה יודע בשרטוטים, זהו והנה נרפא נגע הצרעת, שהיל"ל והנה נרפא המצורע מן הנגע, אלא אמר נרפא נגע הצרעת בה' הידיעה, מן הצרוע שראה שנמחה העון מעיקרו, וכן מן הצרוע גימ' מן העקר עה"א, מסטרא דשמאלא שהוא נקרא איש צרוע:
<b>וצוה</b> הכהן, מהו הצווי, אם הצווי בלקיחת הצפרים כמו שארז"ל צווי בכהן ולקיחה בכל אדם, א"כ היל"ל וצוה הכהן בלקיחת ב' צפרים, ועוד מה צריך צווי באמירה סגי, ודאי שיעשו הם כל ההשתדלות כדי לטהר עצמו ולבא לתוך הקהל ולבא לביתו ולא ישב חוץ למחנה ויקרא טמא טמא. אפשר לומר שהצווי היה לשר של צפרים, לפי שאמר חיות שלא יהיו טריפות שהטריפה היא כמתה, כמו שאז"ל על זאת החיה אשר תאכלו, חיה אכול שאינה חיה שהיא הטריפה לא תאכל, ואם אולי נקב קרום של מוח או נפסק חוט השדרה לא היתה טהרתו טהרה, לזה היה הצווי שלא יזמין אלא צפרים חיות, ולזה אמר ולקח ולא אמר ולקחו, כי אם היה הלקיחה בכל אדם היה לו לומר ויקחו:
<b>ובמדרש</b> וצוה הכהן ולקח, א"ר יהושע בן לוי זה הצפור הוא צפור דרור, פירש"י ז"ל דרור שדר בביתו שאוכלת מפתו ושותה מימיו, והלא דברים ק"ו ומה צפרים שאוכלים מפתו ושותין מימיו מכפרים עליו כהן שנהנה מישראל בכ"ד מתנות עאכ"ו. וכן כתב הרמב"ם ז"ל פ"ט מהלכות טהרת מצורע נגוע שבא לכהן לראותו לא יאמר לו לך ושוב אלא נזקק לו מיד, א"כ פירוש ולקח למטהר, יקח הכהן ק"ו לעצמו שלא יהיה עליו לטורח שילך חוץ לב' מחנות לטהר המצורע, ובפרט אם הוא מדלת העם, כי כל אחד ואחד מישראל הוא חשוב לפני הקב"ה כרב, כמו שארז"ל על פסוק ונפל ממנו רב, כל מה שיפול ואפילו הוא יחידי חשוב לפני כרב, שתי צפרים למה שתים היה מספיק אותה שהיא נשחטת, ארז"ל אם עשה תשובה אין הצרעת חוזרת עליו ואם חוזר לסורו היתה הצרעת חוזרת עליו, לזה היו משלחין אותה לומר שעדיין הוא היה כדאי להזהירו, לפי שכשיראה הכהן וכל העם המלוים אותו יוצאים לקראתו חוץ לג' מחנות תזוח דעתו עליו, לזה אמרה תורה שישלחו האחת, ולזה היה יושב אחר כבוס וגלוח ז' ימים שלא היה בא עם הכהן:
<b>ובמדרש</b> א"ר יהושע בן לוי מפני מה אמרה תורה מצורע יביא צפרים לטהרתו, לפי שהיא עשה מעשה פטיט אמרה תורה יביא פטיט כו'. זה היה צודק אם היה מביא ביום צרעתו לא ביום טהרתו, אלא כמו שאמרתי בשלוח האחת כדי שלא יחזור לסורו ויהיה קל בעיניו לשון הרע, כתבו החזקוני ז"ל, על מים חיים לומר עד עכשיו היה חשוב כמת עכשיו חשוב עם החיים לבא אל המחנה ע"כ. עוד היה מביא צפרים לומר שילמוד מהצפור שאינו הולך לבקש מקום נאה או מקום גבוה לשים קנו כמו שאמר ושים בסלע קנך אלא בכל עץ או על הארץ, ואינו אוכל אלא מזרע הארץ, ואינו מזדווג אלא למינו ולזוגתו שנולדה עמו ובזמן הצריך לעיבורה, כן הוא יעשה כמוהו ויתרפא, ולא יבקש דירה נאה ואשה נאה ולא ילך בגאוה ויגדור עצמו במותר לו:
<b>על</b> כלי חרם על מים חיים, לומר שכלי חרס שנשבר אין לו תקנה, וזה האדם שהוא מן האדמה שהוא כמו כלי חרס ונשבר שנצטרע והוא חשוב כמת ויש לו תקנה ע"י עסק התורה שהיא נותנת חייה לבעליה, זהו על מים חיים:
<b>שתי</b> צפרים, רמז לפי שהאדם מורכב משני יצרים יצה"ט ויצה"ר ובסבת יצה"ר בא לו הצרעת, לזה וצוה הכהן ושחט את הצפור האחת הידועה שהוא היצה"ר. אבל צפור החיה שבא לו החיות מצדה, זו יקח אותה ועץ ארז ושני תולעת ואזוב, לפי שהוא בלשון הרע שבר הארז ששם קטטה בין אדם לחבירו ושברו, כמו התולעת שמשברת הארז בשיניה, כן זה שברם והפרידם, שדרך הארזים לעלות הרבה בעיקר אחד וזה הפרידם ועשאם שפלים כאזוב, לזה היתה טהרתו ע"י ארז ושני תולעת ואזוב:
<b>ועל</b> דרך האמת, זאת תהיה תורת המצורע, בא לטהר מסייעין אותו, זאת היא כ"י הנקראת זאת שנאמר בזאת יבא אהרן שהיא הפתח שממנו נכנסים כאשר ידוע לבעלי הקבלה, וכשעשה תשובה היא מלמדת עליו זכות. והובא אל הכהן, שעולה למעלה להביא לו רפואה ממקום החסד מהכהן העליון, לפי שבחטא הסכימו הז' להלקותו ונהפך עליו מדת רחמים לדין, זהו הפך לבן טמא הוא, וכשעשה תשובה התשובה מהפכת מדת הדין לרחמים, והז' שהסכימו עליו להלקותו הכהן העליון שהיא התשובה מצוה להם שיסכימו לטהרתו:
<b>וצוה</b> הכהן ולקח שתי צפרים, הם נצח והוד, ועץ ארז הוא ת"ת ושני תולעת היא גבורה, ואזוב היא היסוד, על מים חיים הוא החסד, שנמשך מן החיים ע"י כ"י, שהיא כלי חרס מלשון שתיקה, כמו שנים אנשים מרגלים חרש וגו', הרי הז' מסכימים לטהרתו ע"י צווי הכהן העליון, ויש לזה סיוע מהזוהר ז"ל, רבי יצחק ורבי יוסי הוו שכיחי קמי דר' שמעון יומא חד א"ל עץ ארז הא ידיעא כד"א מן הארז אשר בלבנון, דהא דהוא עץ ארז לא אשתרשן נטיעוי אלא בלבנון, והא אתמר. אזוב למה ומאי הוא, פתח ואמר ולקח למטהר שתי צפרים חיות טהורות ועץ ארז ושני תולעת ואזוב, ת"ח בר נש דאשתדל בפולחנא דמארי ואשתדל באורייתא קב"ה שארי עליה ושכינתא אשתתפת בהדיה כיון דבר נש אתי לאסתאבא שכינתא אסתלק מיניה קב"ה אתרחיק מינה וכל סטרא דקדושא דמארי מתרחקין מיניה ושארי עליה רוחא מסאבא וכל סטרא דמסאבא, אתי לאדכאה מסייעין ליה בתר דאדכי ואתהדר בתשובה ההוא דאסתלק מיניה אהדר ושארי עליה, ת"ח כתיב ולקח למטהר שתי צפרים חיות טהורות כיון דאמר שתי צפרים לא ידענא דאינון חיות אלא הא אוקמוה, אבל חיות חיות ממש כד"א ואראה את החיות לקבל אתר דינקי מניה נביאי מהימני, ועץ ארז הא אתמר ושני תולעת סטר סומקא דגבורא דאשתתף בהדיה בקדמיתא, ואזוב דא ו' זעירא דיניק לה לכ"י, ובגין כך עץ ארז ואזוב אזלא כחדא ועל דא ו"ו כחדא אשתכחו חד עילאה וחד זעירא וקרינון לון ו' עילאה ו' תתאה וכלא אתהדרו לשריא עלוי בנין דהא אדכי לקבל אלין לתתא מינייהו, עץ ארז ואזוב ושני תולעת אשתכחו בשמא דא, ותליין מאילין עילאין ע"כ. הרי ז' עליונות מסייעין אותו, כנגדם היה צריך ז' דברים, ב' צפרים ועץ ארז ואזוב ושני תולעת, וכלי חרש ומים חיים. ולזה היתה ההזאה שבע פעמים, ורז"ל אמרו למה עץ ארז לפי שהנגעים באים על גסות הרוח מה תקנתו ישפיל עצמו כתולעת וכאזוב ויתרפא. עוד טעם אחר לפי שהארזים עולים ד' וה' בשורש אחד והתולעת באה ומכה בפיה אחד או שנים מהם ומיבשתו ומפרידתו ומשברתו ממקום יניקתו עד שאבד ורואיו יאמרו איו, כן זה עשה בלשון הרע הפריד בין אדם לחבירו עד שאמר, אין זה בעולם, ר"ת אז"ב, מרוב ההשפלה שבאה לו מחמת לשונו הרע, אם כן זה הלשון שהוא פטיט ישחט, ויקחו דמו ויטבול בעץ הארץ, ובאזוב רמז שילך וישפיל עצמו וילחך עפר רגליהם וידבק בהם וישאל להם שימחלו לו, שעבירות שבין אדם לחבירו אין המקום מכפר עד שירצה את חבירו, ולזה הוא רמז שחיטת הצפור וטבילת דמה בצפור החיה שהוא חבירו שהפרידו מחבירו שהוא עץ הארז שהיה מתהנה ממנו, או כמו האשה שהיא מתחופפת תחת כנפי בעלה, ובהפרידה ממנו עתה היא לוחכת העפר כתולעת, לבקש טרפה ומזונה, עד שהיו אומרים ובעלה למה לא יזונה אומר אין זה בעלה, מרוב לשון הרע ששם ביניהם, עתה ילך ויעשה שלום ביניהם ויחברם, לזה רמז עץ ארז ואזוב, שהיו אגודים בלשון של זהירות ועושים אותם אגודה אחת עד שיאמר הכל אמת זה בעלה, שחזרו לאהבתם, והזה על המטהר מן הצרעת ז' פעמים, כמ"ש שעל שבעה דברים נגעים באים:.
<b>ושלח</b> את הצפור החיה על פני השדה, זה רמז שאחר שעשה כל זה לא יפחד מבעל השדה שהוא סמאל וחילותיו, שעד עתה היה הוא ברשותו שהיה חוץ למחנה והיה קורא לו שיתחבר אליו שהוא היה טמא והיה קורא לטמא, זהו שאמר וטמא טמא יקרא, ועתה יצא מחברתו לזה אמר על פני השדה שהוא סמאל שהוא איש שדה איש יודע ציד, שצד זה היה ברשותו ועתה ברח ממנו וניצול. עוד נאמר שהיו משלחין אותה לבעל השדה לסתום פיו שלא יקטרג לפי שעדיין לא נשלמה טהרתו עד אחר תגלחת וכבוס בגדים וטבילה של יום ז' וקרבן של יום ח', ופירוש על פני כמו שאמר יעקב אבינו אכפרה פניו, אניח רוגזיה שהוא מקבל שוחד, ולזה היה שעיר של עזאזל.
<b>וכבס</b> המטהר את בגדיו, למי טעון כבוס בגדים יום הטהרה ויום השביעי, ועוד ביום הטהרה היה הכבוס קודם להתגלחת וביום השביעי תגלחת קודם, ועוד בתגלחת של יום פירש ואמר וגלח את בשרו שערו ראשו וזקנו וגבות עיניו, ובתגלחת של יום טהרה לא פירש אלא אמר וגלח את כל שערו סתם. אלא כבוס בגדים של יום טהרה, הוא רמז לבגדים הפנימים שיטהר ויקדש עצמו מבפנים ויסיר מלבו כל הרהור וכל מחשבה רעה קודם, ואח"כ יגלח את כל שערו שהם מחשבות רעות שהם מצד השעירים, ורחץ בשרו שהוא טבילה של מ' סאה שהיא מ' של לסרבה המשרה שהיא המקוה שהיא התשובה ולא יהיה טובל ושרץ בידו. וטהר ואחר יבא אל המחנה שהיא למחנה שכינה. שהיא שביעית שנכנס לה היא תשלום טהרתו. והיה ביום השביעי יגלח וגו', בא לטהר מסייעין אותו, זהו שאמר והיה ביום השביעי יגלח, השביעי הוא יגלח את כל שערו ולזה ב"פ יגלח את כל שערו, ואת כל שערו יגלח, יגלח את כל שערו הוא ליום השביעי שהוא יגלחנו, ולזה יגלח קודם שהדברים שהם ע"י שמים קודם עשייתן הם נעשים, לזה יגלח את כל שערו מתחלת הגלוח כאילו נעשה הכל, אבל מה שהוא ע"י בשר ודם עד שיעשה כולו נגמרת מלאכתו, לזה ואת כל שערו יגלח אחר שגלח כל שערו נקרא גלוח את ראשו, שהלך בגסות הרוח, ואת זקנו שהדרת פנים זקן והלך ברכילות והסביר פנים עד שקבלו דבריו, ואת גבות עיניו שהלך אחר עיניו בפנים רמות, ולשון גבות מלשון גובה. ואת כל שערו, רמז על שאר הדברים שהנגעים באים עליהם. וכבס בגדיו פעם שנית, כי כבוס של יום הטהרה הוא על כבוס איברים הפנימיים, כמו שאמרתי, וזה הכבוס הוא על האיברים החיצונים, וכן ורחץ במים של יום טהרתו הוא טבילת האיברים הפנימיים שיטבול אותם במי התורה, במ' סאה שהוא רמז למ' של לסרבה המשרה שהיא ם המרובעת דריבע על בנין שהיא התשובה. ואמר בתקונים ז"ל דבהון אתדכיאת שכינתא תתאה לגבי בעלה, מקוה דילה האי הוא מקוה ישראל ה', ואיהו שיעור קומה דהכי אינון אתוון דמקוה קומה, ואינון רזא דאם תשע נקודות לכל סטר בנקודה דאמצעיתא אשתלימו מ' סאין דאיהו שיעורא דמקוה דביה אתדכיאת אתתא לבעלה, וכן הוי"ה יש בו ארבע אותיות כל אות כלולה מעשר והוא סוד מקוה ישראל ה', א"כ לזה בטבילה של איברים הפנימיים לא אמר ורחץ את בשרו במים, אלא אמר ורחץ במים את בשרו, אבל ברחיצת איבריו ממש ורחץ את בשרו וגו' והבן. וביום השמיני שהיא הבינה היא משלמת טהרתו, יקח שני כבשים צריך לכבוש מדת הדין, ושני כבשים אחד כנגד מדת הפחד ואחד כנגד ההוד שהוא ענף הגבורה, וכבשה אחת נגד הדין שבאדנ"י, ומי כובשה ביום השמיני אחר שנכנס לתוכה. ושלשה עשרונים הם ג' יודי"ן בשם מחיה שהוא יו"ד ה"י וא"ו ה"י, גימ' מחיה, שממנו בא לו החיות והרפואה. ולוג שמן הוא ענף החכמים שממנה בא לו ג"כ חיות שנאמר והחכמה תחיה בעליה. והעמיד הכהן המטהר וגו' לפני ה' פתח אוהל מועד, עתה יש לו העמדה נגד המקטרגים שהם פתח אהל מועד.
<b>ואם</b> דל הוא, שהוא דל מהזכיות, ואין ידו משגת לכבוש ג' בתי דינים, ולקח כבש אחד, לפחות יכבוש הא' שבהם שהיא מדת הפחד, ואחר שזה נכבש, האחרים הם בכלל שממנו הם שואבים הדין. ונתינת הדם על תנוך האזן, כמו שארז"ל למה כל האזן קשה והאליה שלה רכה שאם ישמע דברים שאין ראוי לשמעם שיכוף האליה לתוכה, וזה לא כפף לזה צריכה טהרה, ועל. הבהן יש כת שדים שנקראים שדי בהן, וכדי לטהרו ולהרחיקו מהכל, וכדי לטהר השמאל, ג"כ, היה הכהן לוקח השמן בכפו השמאלית והיה נותן מותר השמן על תנוך אוזן הימנית ועל בהן ימנית ולא שמאלית, לפי שאין דוחין אותם לגמרי, כי ימין ושמאל יש להם צורך גם זה לעומת זה עשה האלהים, אבל מאחר שבא מיד שמאלית של כהן היה נתש ונחלש השמאל, כל זה היה צריך לעשות למצורע לפי שנכנס לתוך הטומאה וישב בתחומה והיתה מחופפת עליו, כמו שאמרת המשנה טמא יושב תחת האילן וטהור עובר נתלבשה בו טומאה וטמא, א"כ נתלבשה בו טומאה והיה צריך כל זה לטהרתו ולהוציאו ולהצילו מיד הטומאה, והבן:
<b>וידבר</b> ה' אל משה ואל אהרן וגו' כי תבאו אל ארץ כנען וגו'. למה נזכר כאן אהרן, בשלמא אם היה אומר דברו אל בני ישראל כי תבואו וגו' היה צודק הדבור לבאים שהם ישראל, אבל אומרו אל משה אל אהרן כי שבאו, והם אינם באים לא יצדק בהם כי תבאו, גם אשר אני נותן לכם לאחוזה ולא נתנה להם ולא לזרעם, שהלויים אין להם חלק בארץ., שנאמר לא יהיה לכהנים הלויים חלק ונחלה וגו'. ואפשר לומר שזו הפרשה היא פיוס למשה ולאהרן, לומר אע"פ שאינם באים לארץ, עיקר יישוב הארץ אינה אלא על פיהם, לפי שאני נותן צרעת בבית כדי שיהרס אותו בנין של טומאה שבנו הכנענים ויחזרו הם ויבנו בנין של טהרה וקדושה, ואינה חלה הטהרה והקדושה אלא ע"י הכהן שבא מזרעך, ואפילו שיהיה בעל הבית תלמיד חכם והכהן עם הארץ אם יאמר הכהן טהור טהור ואם יאמר טמא טמא, וכן ארז"ל אפילו היה הכהן קטן או שוטה החכם אומר והוא מחליט או פוטר או סוגר, וכן כתב הרמב"ם ז"ל פ"ט מהלכות טומאת צרעת. ואינו אומר נגע נראה לי בבית אלא כנגע, א"כ עיקר ישוב הארץ וקדושתה היא הקדושה שאם אין קדושה לא תשרה שכינה, א"כ ע"י זרע אהרן וע"י הלמוד של משה כמו שנאמר אלה תולדות אהרן ומשה הבכור נדב ואביהוא, לומר אהרן הוליד ומשה למד מכאן כל המלמד בן חבירו תורה כאלו ילדו, א"כ צודק כי תבאו אל הארץ אשר אני נותן לכם לאחוזה. עוד אמר כי תבאו מכאן לתחיית המתים מן התורה שעתידין לבא בזמן התחייה. ועוד אפשר לומר כמו שאמר ברעיא מהימנא ז"ל עלך אתמר ממכון שבתו השגיח על כל יושבי הארץ ואנת דאתמר עלך בשגם הוא בשר בדור הפלגה הויתא ובכל דרא ודרא בגלגולתא בגלגול דמתהפך לכמה גוונין ולא נגליתה אלא בדרא דאתיהיב ביה אורייתא על ידך, אנת הוא כשמשא דנהיר בכל דרא ודרא דכד אתכניש שמשא בליליא נהיר בסיהרא בשתין רבוא כוכביא הכי אנת דנהיר בשתין רבוא בכל דרא ודרא, והאי הוא דקא רמיז קהלת דור הולך ודור בא ואוקמוה רבנן אין דור פחות מששים רבוא, ועוד אוקמוה רבנן הדור שהולך הוא הדור שבא לקיים "מה "שהיה "הוא שיהיה ע"כ. ואפשר שכמו שבא משה כן בא אהרן עמו:
<b>ואמר</b> וגו' ונתתי נגע, י"מ לפי שהזהיר ואמר אבד תאבדון את כל המקומות אשר עבדו שם הגוים, והכנענים היו עובדים בסתר ובגלוי, כשע"ז של כסף וזהב היתה בסתר וכשהיא של עץ ואבן היתה בגלוי שנאמר ותראו את שקוציהם ואת גלוליהם עץ ואבן כסף וזהב אשר עמהם, וישראל לא היו יודעים המקום שעבדו בו ע"ז בסתר, אלא היה בא הנגע להראות להם כדי לאבדו:
<b>ובמדרש</b> מה חטאת הארץ שלוקה, אלא בעון בני אדם שנאמר ארץ פרי למלחה מרעת יושבי בה, ארץ כנען ארץ ז' עממין היא ואמר ארץ כנען, רבנן אמרו רמז כאן חם חטא וכנען לקה אף כאן ישראל חטאו והארץ לוקה ומתקלקלת, רבנן אמרי ע"י שהיו כולם תגרים שנאמר אשר סוחריה שרים כנענים נכבדי ארץ, תאני רשב"י כיון ששמעו כנעניים שישראל באים לארצם עמדו והטמינו כל ממונם בכותלים ובשדות, אמר הקב"ה הבטחתי לאבותיהם להכניס בניהם לארץ מלאה כל טוב שנאמר ובתים מלאים כל טוב מה עשה הקב"ה מגרה בתוך ביתו נגעים והוא סותרו ומוצא בו סימא, שדהו נשדפה ומתוך שהוא הופכה מוצא בה סימא ארץ אחזתכם בגימ' כדי לגלות כספם וזהבם עם ד' מלות, ולזה אמר בבית ארץ ולא אמר בארץ אחזתכם, לרמוז לבית ולשדה, ולפי שהרוב בבית מטמינים ולא בשדות, לזה באה השדה ברמז. ובזוהר (נ'.) ז"ל ונתתי נגע צרעת בבית ארץ אחזתכם, וכי אגר טב דאשתכח נגעין באינון דזכאן למיעל בארעא, אלא הא אוקמוה לאשכחא מטמונים דמטמרן בביתייהו, ולאהנאה לון לישראל, אבל ת"ח זכאין אינון ישראל דאינון מדבקי ביה בקב"ה וקב"ה רחים להו דכתיב אהבתי אתכם אמר ה' ומגו רחימותא דיליה אעיל להו לארעא קדישא לאשראה שכינתיה בינייהו ולמהוי דיוריה עמהון וישתכחון קדישין על כל בני עלמא. ת"ח וכל הנשים אשר נשא לבן אותם, בשעתא דהוו עבדין עבידתא הוו אמרו דא למקדשא דא למשכנא דא לכהנא דא לפרוכתא, וכן כל אינון אומנין בגין דתשרי קדושה על ידייהו ואתקדש ההוא עבידתא. כגוונא דא מאן דעביד עבידתא לע"ז או לסטרא אחרא כיון דאדכר ליה על ההוא עבידתא הא רוח מסאבא שריא עלוי, כנענים פלחי לע"ז וכד הוו בניין בנין לטנופייהו כד שארן למבני הוו אמרין לה וכיון דאדכר בפומיה סליק עליה רוח מסאבא, כיון דעאלו ישראל לארעא בעא קב"ה לרפאה לון ולקדשא לון ארעא ולפנאה אתר לשכינתא דלא תשרי שכינתא גו מסאבא, ועל דא בההוא נגע צרעת הוו סתרי בניינין דאעין ואבנין, ת"ח אי עובדא דא הוה לאשכחא מטמונין בלחודוי יהדרון אבנין לבתר כמא דאינון לאתייוהו ועפרא לאתריה וקרא אמר וחלצו את האבנים ועפר אחר יקח, בגין דיתעבר רוח מסאבא ויתפני ויתקדש השתא כמלקדמין וישתכחו ישראל בקדושא ובדיורא למשרי בינייהו שכינתא, ועל דא מאן דבני בניין כד שארי למבני בניינא בעי לאדכרא דא לפולחנא דקב"ה אנא בני, בגין דכתיב הוי בונה ביתו בלא צדק, וכדין סייעתא דשמיא שארי עלוי וקב"ה זמין עליה קדושתא וקרי עליה שלום דכתיב וידעת כי שלום אהלך, ופקדת נוך, מהו ופקדת נוך הא אוקמוה, אבל ופקדת לאפקדא מלה בפומא וכד איהו בני כדון ולא תחטא, ואי לא הא זמין לביתיה סטרא אחרא כ"ש. מאן דבני ורעותיה בסטרא אחרא הא ודאי שריא ביה רוח מסאבא ומאן דדייר ביה יכיל לאתזקא דהא ההוא סטרא מסאבא שריא ביה ואזיק מאן דאשכח או באנשי ביתיה או בנזקי גופא או בנזקי דממונא הא ודאי יערוק בר נש לטורא ולא ידור ביה ידור בפלחא דעפרא ולא ידור ביה. ובגין כך קב"ה חס עלייהו דישראל דאינון לא ידעי מלה והוא אמר אתון לא ידעי אנא ידענא וארשים לון בנגע דייר בביתא הא נגע אוחרא תקיפא דיפיק ליה ויעבר ליה מן עלמא וכדין ונתץ את הבית את אבניו ואת עציו, כיון דאזיל ליה מ"ט ונתץ את הבית אלא כל זמנא דההוא בניין קיים דיליה הוא ויכיל לאהדרא האי בארעא קדישא וכ"ש בארעא אחרא דזמינא רוח מסאבא יתיר ויכיל בר נש לאיתזקא, כדון פקיד כהנא וינתצון ליה לביתא אעין ואבנין ויבנון ליה מאבנין אחרנין ומעפרא אחרא כדון כתיב ובתים טובים תבנה וישבת כדין אית ליה ישובא ואלין, אקרון טובים דקדמאי לאו אינון טובים ולאו בכללא דקדושא דכיו אינון, אר"י אי הכי במאי מוקמינא קרא ובתים מלאים כל טוב אשר לא מלאת אי רוח מסאבא שריא בגווייהו היך מלאים כל טוב, א"ר אלעזר מלאים כל טוב בממונא בכספא ובדהבא ובכולא. א"ר שמעון כל דא הוא לאיתקדשא ארעא ולאעברא רוח מסאבא מארעא ומגו ישראל וכד ביתא הוה נתיץ הוה אשתכח ביה ממונא למבני ליה ולמליא ביתא בגין דלא אצטער על ביתא וישרון בדיורא קדיש ע"כ. ואולי ג"כ אותו מטמון מדמי ע"ז שאסור ליהנות ממנו, לזה היה מוציאו בבנין שהבנין אינו הנאה לפי שייעדם ליתן להם ארץ טובה ולא ארץ חרבה ואפילו כותלי דחזירי התיר להם כ"ש בבנין מדמי ע"ז, ואגב ארחין ידענו למה לא אמר ובתים בנויים אשר לא בנית כמו שאמר ובורות חצובים אשר לא חצבת כרמים וזיתים אשר לא נטעת, לפי שבנינם צריך ליהרס שנבנה ע"ש הטומאה, כמו שאמרו בזוהר, ולפי מה שארז"ל אין בעל הרחמים גובה מן הנפשות תחילה היה לו לכתוב פרשת בתים תחילה ואח"כ בגדים ואח"כ נגע צרעת כי תהיה באדם שהיא בנפשות היה לו להיות באחרונה למה התחיל בה, כתב רבינו בחיי ז"ל כדי שלא יהא הסדור מסודר בפורענות הולך וגדל וכמו שהיה הענין אלא הולך ומתמעט כנתבאר לנו מסדר הפרשיות ע"כ. ועוד כדי לאיים אמר החמור תחילה:
<b>עוד</b> נקראת ארץ כנען, לפי כשהיו ישראל במדבר היה כל עסקיהם בתורה וכשנכנסו לארץ נתעסקו בבנין במשא ובמתן ובסחורות, לזה אמר כי תבאו אל ארץ כנען, לומר שאתם עושים סחורה לא תעשו לשון הרע זה על זה ולא שבועת שוא, ולא תתגאו זה על זה ולא תהיו צרי עין זע"ז, ורוב הדברים שהנגעים באים עליהם הם מצד שיש להם סחורות ויש לזה יותר על זה, לזה אמר כי תבאו אל ארץ כנען, לומר שאתם תגרים בה מה שלא הייתם עד עתה, לא יהיה ביניכם הדברים שעל ידיהם הנגעים באים, ולזה אמר בבית להזהיר על דברים שבבית, שלא יהיה צר עין, השאילני דבר פלוני לא יאמר אין לי ויש לו. ארץ, על דברים בארץ כגון במשא ומתן שלא יתגאו זה על זה מצד שיש לאחד יותר על חבירו ולא ילך רכיל על חבירו ולא שבועת שוא. אחזתכם, שלא יסיג גבול רעהו ולא יחמוד שדהו או ביתו שעל אלו הדברים הנגעים באים, לזה אמר בבית ארץ אחזתכם:
<b>ובא</b> אשר לו הבית. ארז"ל במדרש יגל יבול ביתו נגרות ביום אפו, יהיו גוררין ומוציאין כל מה שבביתו, אימתי ביום שיגרה הקב"ה אפו באותו האיש, הא כיצד אדם אומר לחבירו השאילני קב חטים ואומר אין לי, קב שעורים ואומר אין לי, קב תמרים ואומר אין לי, אשה אומרת לחברתה השאיליני כברה, אין לי, מה הקב"ה עושה מגרה נגעים בתוך ביתו ומתוך שהוא מוציא כליו הבריות רואות ואומרים הוא היה אומר אין לי ראו כמה חטים כמה שעורים כמה תמרים לווט ביתא באילין לווטייא. ר' יצחק ברבי אלעזר מייתי לה מן הדין קרא שקערורות, שקע ביתא באילין לווטייא, פירוש רורות מלשון ארור, כאלו אמר ארורות. לפיכך משה מזהיר את ישראל כי תבאו וגו'. גם ובא אשר לו הבית, שלא הכניס בו אורחים מעולם, א"כ ראוי להלקות לאותו בית ולבעליו, לפי שלא הלך בדרכי אברהם אבינו ע"ה שהיה מכניס אורחים וצוה בניו שילכו בדרכיו שנאמר אשר יצוה את בניו וגו', וזה עבר על צוויו, ודרשו ז"ל כן שהיל"ל ובא בעל הבית ואמר אשר לו הבית לדרשה. עוד ארז"ל ובא אשר לו הבית, הוא ולא שלוחו כדי שיאמר לו הכהן דברי כבושין ותוכחות ויאיר עיניו ויודיעהו על מה נגעים באים ויחזור בתשובה קודם שיגיעו אל עצמו ואל בשרו:
<b>והגיד</b> לכהן לאמר. למה והגיד, ההגדה היא ספור דברים, וזה בא לומר לו שראה נגע לא בא לספר, א"כ היה לו לומר ואמר לכהן, ועוד מאי לאמר. אלא כבר כתבנו לעיל שכתב הרמב"ם ז"ל שאפילו יהיה הכהן ע"ה אפי' קטן או שוטה, החכם אומר לו אמור טמא והוא אומר טמא, אמור טהור והוא אומר טהור, זהו והגיד לכהן, שמגיד לו ומודיעו ואומר לו כשאומר לך טמא אמור אתה טמא וכשאומר לך טהור אמור טהור, זהו לאמר שהחכם מודיעו מה יאמר, והכהן גוזר אומר ואומר או טמא או טהור, כמו שאמר לו החכם ומשך לבי לומר כן, זהו והגיד לכהן לאמר. ובזוהר והגיד לכהן ויאמר מבעי ליה או וידבר, מהו והגיד, אלא בכל אתר מלה דחכמתא הוא והא אוקמוה, כנגע, נגע מבעי ליה, נראה יש לי מבעי ליה, דהא כתיב ונתתי נגע צרעת בבית ארץ אחזתכם, דאתחזי לכלא אמאי כנגע נראה לי, אלא בשעתא דהאי עייל אחורא אתגליא ומקטרגא דא בדא, ועל דא נראה לי ההוא דמתכסי אתגליא ודאתגליא אתכסי ולבתר אתחזי ליה דדיוקנא דההוא נגע דביתא ואתכסיא אחרא ועל דא והגיד לכהן מלה דחכמתא היא ע"כ. א"כ פירוש נראה שנראה לי וחזר ונתכסה ממנו:
<b>וצוה</b> הכהן ופנו את הבית. למה קודם ביאת הכהן ימתינו עד שיבא הכהן ויראה אם הוא נגע, קודם גזרת אומרו טמא יפנו, אולי אינו נגע ומראה כל נכסיו לעולם, אלא שאמר לו נראה לי, כמו שאמר בזוהר דאתכסיא אתגליא, ידע הכהן דסטרא אחרא שרא תמן והכהן הוא הקטיגור שלו ומיד כשיראהו יטיל זוהמתו בכל מה שבבית, מחמת שבא הכהן שהוא קטיגורו, זהו ולא יטמא כל אשר בבית, יטמא לעתיד, אבל עתה לא טמא, ואחר כך יבא הכהן וגו' וראה את הנגע והנה הנגע, נגע נגע למה יאמר וראה והנה הנגע בקירות הבית וגו', אלא כשבא הכהן וראה הכהן את הנגע וגו' שראה אותו שד ולא ברח מפניו והלך לו, אלא והנה הנגע בקירת כתיב שהלך ונחבא בקיר ונשקע שם כדי שלא יראהו הכהן ונעשו פניו ירקרקות או אדמדמות מרוב בושתו ומראיהן שפל שנתבייש, ולזה לא יתגרו בו ולא יחלצו לא אבנים ולא יקציע אלא ויצא הכהן והסגיר את הבית, אולי כשיצא הכהן ילך כדי שלא יראהו, והסגירו ז' ימים, לפי שנטמא הבית מחמתו, ושב הכהן ביום הז' וגו' וראה והנה פשה הנגע שלא נתבייש ולא הוריקו פניו, אלא אדרבא פשה הנגע וצוה הכהן וחלצו את האבנים אשר בהן הנגע והשליכו אתהן, יוציאוהו בעל כרחו, ולזה אמר וחלצו את האבנים, כד"א וחלצה נעלו, לומר שאינם מניחים אותו לחול על אותם האבנים אלא חולצים אותו מהם, כדי שלא יהיה היזק לעולם, ואם ישוב הנגע ופרת בבית אחר חלץ וגו' ובא הכהן והנה פשה, לא אמר והנה פרח כמו שאמר ואם ישוב הנגע ופרח, לפי שאינו מתבייש מאנשי הבית אלא אדרבא הוא שמח, זהו לשון פרח, אבל כשבא הכהן לא אמר והנה פרח, כי מ"מ הוא מתבייש ממנו שהוא קטיגורו ואין מראה לו פנים אבל העיז פניו והראה לו שמקטרג, שכן דרכו, לזה ונתץ את הבית. וכתב הרמב"ם ז"ל פרק י"ו מהלכות טהרת טומאת המצורע ז"ל, הצרעת הוא שם האמור בשותפות כולל ענינים הרבה שאין דומים זה לזה, שהרי לובן עור האדם קרוי צרעת, ונפילת קצת הראש או הזקן קרוי צרעת, ושינוי עין הבגדים או הבתים קרוי צרעת, וזה השינוי האמור בבגדים או בתים קראתו תורת צרעת בשותפות השם, אינו ממנהגו של עולם אצא אות ופלא היה בישראל כדי להזהירן מלשון הרע, שהמספר בלשון הרע משתנות קירות ביתו ואם חזר בו יטהר הבית, אם עמד ברשעו עד שהותץ הבית משתנין כלו העור שבביתו שיושב ושוכב עליהם, אם חזר בו יטהרו ואם עמד ברשעו עד שישרפו משתנים הבגדים שעליו, אם חזר בו יטהרו ואם עמד ברשעו עד שישרפו משתנה עורו ויצטרע ויהיה מובדל ומפורסם לבדו עד שלא יתעסק בשיחת הרשעים שהוא בליצנות ולשון הרע, ועל ענין זה מזהיר בתורה ואומר השמר בנגע הצרעת זכור אשר עשה ה' אלהיך למרים בדרך, הרי הוא אומר התבוננו מה אירע למרים הנביאה שדברה באחיה שהיא גדולה ממנו בשנים וגדלתו על ברכיה וסכנה בעצמה להצילו מן הים והיא לא דברה בגנותו אלא טעתה שהשוויתו לשאר נביאים והוא לא הקפיד על כל הדברים האלו שנאמר והאיש משה עניו מאד, ואע"פ כן מיד נענשה בצרעת, ק"ו לבני אדם הרשעים הטפשים שמרבים לדבר גדולות ונפלאות, לפיכך ראוי למי שרוצה לכוון אורחותיו להתרחק מישיבתם ומלדבר עמהם כדי שלא יתפס אדם ברשתות רשעים וסכלותם, וזהו דרך ישיבת הלצים הרשעים, בתחילה מרבים בדברי הבאי כענין שנאמר וקול כסיל ברוב דברים, ומתוך כך באים לספר בגנות הצדיקים, כענין שנאמר תאלמנה שפתי שקר הדוברות על צדיק עתק, ומתוך כך יהיה להם הרגל לדבר בנביאים ולתת דופי בדבריהם, כענין שנאמר ויהיו מלעיבים במלאכי האלהים ובוזים דבריו ומתעתעים בנביאיו, ומתוך כך באים לדבר באלהים וכופרים בעיקר כענין שנאמר ויחפאו בני ישראל דברים אשר לא כן על ה' אלהיהם, והרי הוא אומר שתו בשמים פיהם ולשונם תהלך בארץ, מי גרם להם לשית בשמים פיהם לשונם שהלכה תחילה בארץ, זו הוא שיחת הרשעים שגורם להם ישיבת קרנות וישיבת כנסיות של עמי הארץ וישיבת בתי משתאות עם שותי שכר, אבל שיחת כשירי ישראל אינה אלא בדברי תורה וחכמה, ולפיכך הקב"ה עוזר על ידם ומזכה אותם בה שנאמר אז נדברו יראי ה' איש אל רעהו ויקשב ה' וישמע ויכתב ספר זכרון לפניו ליראי ה' ולחושבי שמו ע"כ:
<b>והחמירה</b> תורה בנגעי בתים והאריכה בהם להזהיר לאדם שלא יבנה ביתו בגזל שסופו ליהרס, וכן הוא אומר הוי בונה ביתו בגזל, וכן כשיבנהו יזכר עליו שם שמים תחילה, כדי שיתקדש ותחול בו הקדושה, כדי שלא יבא לעשות באותו בית שום דבר טומאה מאחר שקדמה הקדושה היא תסייעהו, כי אם ח"ו חלה טומאה באותו בית צריך כח גדול להוציאו, ולזה נזכר כ"ח פעמים בית בנגעי בתים, ועל זה הזהירה תורה ולא תביא תועבה אל ביתך שאם תביא צריך כח גדול וקדושה גדולה להוציאה, ואם לא הוציאה נאמר עליו והיית חרם כמוה ח"ו דמתלטיא כל מה דבביתא והבא אל הבית והאוכל בבית והשוכב בבית כ"ש הדר בבית, ולזה כתבה תורה נגעי בתים אחר כל הנגעים לומר שהוא כנגד הכל וממנו מתחילים ובאים, שאם ח"ו עבר עבירה באותו בית אותה עבירה קנתה דירה באותו בית, ואבני אותו הבית ועציו הם צועקים עליו לומר שהביא להם שכן רע, שנאמר כי אבן מקיר תזעק וכפיס מעץ וגו', ואין לאותם אבנים נחת רוח עד שיוציאם שנאמר וחלצו את האבנים כד"א חלץ מהם, ואם יחזור פעם אחרת ונתץ את הבית את אבניו ואת עציו, על זה ארז"ל מי מעיד בו אבניו וקורות ביתו מעידים עליו, ואם לא נזהר סוף שנוגע אל עצמו ואל בשרו, למה שהוא מטמא כל אשר בבית, והטומאה החמורה היא הצרעת עד שמוציאתו מן הבית שנאמר מחוץ למחנה מושבו, ולזה השוויתה התורה טהרת הבית לטהרת המצורע, ולזה הצריכה תורה מזוזה לכל פתחי הבית, ועל זה ארז"ל כל בית שאין נשמעים בו ד"ת בלילה אש שורפתו, כל זה לקדש דירתו כמו שהגוף שהוא דירת הנשמה צריך קדוש כן הבית שהוא דירת הגוף צריך קדוש, ועל זה נאמר והתקדשתם זה דירת הנשמה, והייתם קדושים זה דירת הגוף. עוד יש רמז בבית המנוגע שתמצא בו שלשה ענינים הסגר וחלוץ ונתיצה, כאן נרמז ג' גלגולים, כארז"ל שנאמר הן כל אלה יפעל אל פעמים שלש עם גבר, הסגר שאם חזר בו חוזר לביתו, אין ביתו אלא אשתו כלומר שחוזר לדירתו, ואם לא חזר בו סופו שיחלץ ממנה ופקודתו יקח אחר, וילך לבקש לו מנוח לבנות לו בנין אחר, זהו ולקחו אבנים אחרות, ועפר אחר יקח, זהו ומעפר אחר יצמחו, ואם בא בשני ולא נתקן עליו נאמר ונתץ את הבית את אבניו ואת עציו ואת כל עפר הבית, וצריך להחזירו לגלגול האחרון, זהו סוד ואחרון על עפר יקום, ולזה כיון בג' דברים אלו שאמר בבית, ארץ, אחוזתכם. וזהו כי תבאו אל ארץ כנען, אומר לנשמות הבאות לעוה"ז לקנות סחורה שהם המצות, כמו שארז"ל מקדמתו ומלפפתו לעוה"ב, היינו סחורה לשון סחור סחור, פי' מעטרו ואומר לנשמות שאם הגופים אינם ראויים להם שייסר אותן מפניהן, זהו ונתתי נגע צרעת בבית ארץ אחוזתכם, ובא אשר לו הבית שהיא הנשמה והגיד לכהן שהוא הקב"ה, כנגע נראה לי בבית. כנגע ולא נגע לפי שאין לך ריקן שבישראל שאין בו מצות, לזה אמר כנגע לומר שרובו עבירות, וצוה הכהן ופנו את הבית והסגיר וגו' שהוא גלגול ראשון כחז"ל כדאמרן:
<b>דברו</b> אל בני ישראל ואמרתם אליהם. שניכם תאמרו אליהם בלשון רכה. איש איש כי יהיה זב מבשרו, בא לו הזיבה ע"י שרובו בשר מרבוי מאכלות, ובפרט אם הם מאכלות אסורות א"כ מבשרו זובו טמא הוא, הוא אב הטומאה לטמא משכב ומושב לזובו ורוקו ושכבת זרעו ומי רגליו וכל אשר יגע בו, וכל כלי חרס אשר יגע בו הזב ישבר וכלי עץ ישוטף במים ואין לו טהרה במקוה אלא במים חיים, וזו הטומאה היא על ב' פנים, או כמו שאמרנו מבשרו שהיה מענג גופו, או החתים בשרו שמירק בשרו לדבר עבירה, כמו שארז"ל כל הממרק עצמו לדבר עבירה חבורות ופצעים רעים באים עליו שנאמר חבורות פצע תמרוק ברע, זהו החתים בשרו, שמרוב החמום והמרוק נתעבה השכבת זרע וסתם פי האמה, זו יותר טומאה מהראשונה, לזה אמר טומאתו היא קרי וכתיב הוא שסופה להוליד טומאות אחרות, ובזב מבשרו אמר טמא הוא, ולזה אמר איש איש ב"פ לומר שהם ב' מינים, לזה תזהירו אותם שאל יקל בעיניהם דבר זה שהרי כל הטמאים הם עולים מטומאתם במ' סאה מי מקוה ובלבד שלא ישאבו, אבל הזב אינו עולה מטומאתו אלא א"כ יטבול במים חיים, אחר שיפסוק מזובו ואחר שיספור ז' ימים לטהרתו, ואחר שיביא קרבן ביום השמיני, ולזה וכפר עליו הכהן, להודיע שמחטא גדול באה לו זאת הטומאה החמורה. ולפי שהם שני מיני טומאה או מבשרו או החתים, לזה אמר איש איש. דברו שניכם, שכל אחד מכם נקרא איש, אתם שנקראתם איש אתם ראויים להוכיח ולא אחרים, ולא אחד אלא שניכם, לפי שזו היא קלה בעיניהם וכששניכם מוכיחים להם על זאת הטומאה תהיה חמורה בעיניהם ויתרחקו ממנה. וכתב הרמב"ן ז"ל טעם קרבן הזב מפני היותו חולה חולי כבד מן החלאים הדבקים וצריך קרבן לתת הודאה להשם יתברך שרפאהו והחיהו ע"כ:
<b>וכל</b> אשר יגע במשכבו יכבס בגדיו. מכאן רמז למה שארז"ל שהמשתין לא יגע באמה, כ"ש בלא השתנה שלא יגע כדי שלא יבא לידי קשוי והמקשה עצמו לדעת חייב נדוי ובא לידי הרהור ולידי הוצאת שכבת זרע לבטלה ויצטרך לכבס בגדיו:
<b>ואיש</b> כי תצא ממנו שכבת זרע ורחץ במים את כל בשרו וטמא עד הערב, וכן אשה כי ישכב איש אותה שכבת זרע ורחצו במים וגו' טומאה זו למה וכי האדם אינו מחוייב בפריה ורביה אדרבא היה לו לברך אשר קדשנו במצותיו וצונו על פריה ורביה, ואם היא מעוברת או מניקה יברך לקיים מצות עונה, כי הוא מחוייב בה. רש"י ז"ל הרגיש קושיא זו ואמר ורחצו במים גזרת מלך היא שתטמא האשה בביאה ואין הטעם משום נוגע בש"ז שהרי מגע בית הסתרים היא ע"כ. וכתב הרמב"ן ז"ל טעם טומאת שכבת זרע אע"פ שהוא בטבע ההולדה, כטעם טומאת המת, כי המקור משחת והשוכב אינו יודע אם ישחת זרעו או יהיה ממנו ולד נוצר ע"כ. יראה כי דמה אותו לטומאת מת לפי שלא קבל אותו זרע צורה ולא נעשה ממנו ולד כ"ש המוציא שכבת זרע לבטלה, וכבר ארז"ל שהוא כהורג בניו שנאמר הנחמים באלים שוחטי הילדים אל תקרי שוחטי אלא סוחטי וכו' וכתב הרב מנחם ריקאנטי ז"ל כי לא נתן השפע הזה להוציאו מפי האמה כי אם בבת זוגו ואז שורה על הטפה ההיא נשמה טהורה הבאה מצד הקדושה, אבל כשיוצא שלא כסדר שורה על הטפה ההיא רוח טומאה, ואמרו קצת מחכמי הקבלה כי השערות אשר סביב הערלה רומזים לכחות הטומאה אשר סביב הברית העליון, וכשיוציא שכבת זרע לבטלה מתעטפים שם הרוחות בהמציא להם מקום לחול שם ע"כ:
<b>עוד</b> נאמר שטעם טומאה זו לפי שהוא ע"י התלהבות היצר נזדווג לאשתו ואותה טפה מעורבת מטוב ורע, מטוב שלזה הוא כוונת החיבור והזווג לא תהו בראה, ורע שבאה לו ע"י תאוה, והקב"ה כשהוא צדיק מברר והטוב ודוחה הרע, וזהו שארז"ל לא מכל הטפה נוצר האדם אלא מן הברור ממנה, וזהו שאמר כי אבי ואמי עזבוני שאחר שנזדווג אבי לאמי כל אחד פנה למקומו והסיחו דעתם, וה' יאספני שאמר למלאך להביא הטפה לאסוף אותה וליקח ממנה הטוב שבה כפי כוונת האב והאם. וטעם טומאת קרי היא כמו שאז"ל אין אדם בא לידי טומאה בלילה אלא מהרהור היום שהסיח דעתו, ונאמר אל תפנו אל האלילים אז"ל אל תפנו אל מדעתכם, וכשפנה והסיח דעתו פגעה בו הטומאה ומצאה מקום לצאת שהוא בלילה שהוא ממשלתה לפי שנתעלמה העין ממנו באותו הרהור, הנה עין ה' אל יראיו, דבשר שנעלם מן העין אסור, ומה שהיה עתיד להיות מאותה טפה יקר, נהפך לקרי, קו"ף רי"ש יו"ד בגימ' תשי. עה"א והכולל, צור ילדך תשי, הולד שהיה עתיד לצאת התשת כחו שלא יצא עוד:
<b>מצאתי</b> כתוב שחסידים הראשונים היו מתענים עליו מ' כנגד, מ' יום של יצירת הולד, או ב' ימים ושני לילות רצופים שהם מ"ח שעות, כדי שימח שלא יצא ממנו רוחין ושדין. ובמדרש ילקוט סי' תקס"ט ראה אדם קרי חייב טבילה, אמר מי רואה אותי אין בכך כלום העבירו מנגד עיניו, שוב ראה קרי אמר מי רואה אותי וכן ג' פעמים עבר על מה שכתוב פעמים שלש עם גבר, והוא נעשה זב מתחלת דרכיו, שנאמר איש איש כי יהיה זב מת"ל איש איש למקרה לילה, אם חזר בו ועשה תשובה מרפאין אותו, ואם לאו הרי הוא בזובו עד יום מותו, שנאמר זאת תהיה טומאתו בזובו, ע"כ:
<b>ואשה</b> כי תהיה זבה וגו'. לפי שאמר אדם כי יהיה בעור בשרו, נגע צרעת כי תהיה באדם, ואיש כי ימרט ראשו, ולא נזכרה אשה באלו הנגעים, לזה אמר ואשה כי תהיה זבה, כלומר מספיק לה החולי שבה וטומאתה ונדותה וריחוקה, שאין ליגע לא בה ולא במשכבה ולא בכלי אשר היא יושבת עליו, ולא הצריכה קרבן כמו הזב. אבל הזבה שנאמר בה כי יזוב זוב דמה ימים רבים, זה בא לה העונש מפתקה של חוה אע"פ שהדוה גם כן מפתקה של חוה בא לה, עכ"ז מאחר שאותו הדם ממנו הוא יצירת הולד כמו שארז"ל מי יתן טהור מטמא, מי יתן טהור שהוא הולד מטמא שהוא דם נדה, לא אחד שהוא הקב"ה שהוא יודע לדחות הטומאה ולברור מן המובחר ולנקותו כדי שיצא נולד זך ונקי, א"כ מוכרח הוא ע"י דם. וכן כתב רבינו בחיי ז"ל יש לך לדעת כי אע"פ שהוא חולי בטבע הנה הוא תועלת ומעלה לולד, כי תנקה האשה מן המותרות ותגרש אותם עד שיצא הולד נוצר מן הדם הזך והמובחר כדי שיהיה מוכן לקבל השפע האלהי הוא אור השכל כענין הברזל שמגרשים ממנו החלודה ואז יהיה ראוי ומוכן לקבל אור השמש לא קודם לכן, ומטעם זה היה ראוי שינהוג זה במין האדם ולא בנקבות שאר המינים ע"כ. אבל הזבה ענשה רב כמו שנאמר בחוה הרבה ארבה עצבונך, וכערך מה ששפכה דם הרבה כמו שארז"ל היא שפכה דמו של אדם כן ישפך דמה, לזה אמר ימים רבים, ולזה אמר בלא עת נדתה, כלומר זה אינו מסוג הנדה כי הנדות הוא לתועלת הולד אבל הזיבה אין בה שום תועלת אלא אדרבא נזק, לזה צריכה ספירה וצריכה קרבן:
<b>והזרתם</b> את בני ישראל מטומאתם וגו'. מה שאתם צריכים להזהירם הוא שלא יביאו עצמן לידי טומאה שבאה מחמת עצמן כגון דברים שהצרעת באה עליהם כגון מאכלים של בהמות וחיות ועופות הטמאים, ולשון הרע וגאוה וצרות העין וכיוצא בהן, וביאת הנדה וליקרב אליה, וגם יזהירום מטומאת קרי שלא יביאו עצמן לידי כך, שלא יבאו לידי זיבה כמו שאמר זאת תורת הזב ואשר תצא ממנו שכבת זרע. בא לומר תורת הזב למה, לפי שיצא ממנו שכבת זרע פעם ושתים ושלש ולא טבל והעבירם מדעתו ולא פנה להתענות ולטהר ולקדש עצמו כמו שכתב רקאנטי ז"ל, כי חסידים הראשונים היו מתענים על טומאת קרי כמו שכתבתי:
<b>לטמאה</b> בה. זה מוסיפים טומאה על טומאתו, לזה צריך להזהירם ולא ימותו בטמאותם, לא אמר מטומאתם אלא בטומאתם, רמז על טומאת הנדה, ולזה אמר ולא ימותו אע"פ שמצוי ביניהם טומאת הנדה משכני ביניהם ולא יפחדו מזה, למה כי טומאת הנדה אינם הם סבה לה, אני סבה לה שקללתי לחוה, ומי שהוא שרוי בתוכם הוא יאשרם ויטהרם, כמו שארז"ל במדרש על פסוק כטומאת הנדה היתה דרכם לפני, כטומאת הנדה ולא כטומאת המת, המת בבית אין כהן נכנס לשם אבל נדה בבית כהן נכנס עמה בבית, אילו נמשלו ישראל בטומאת המת אין שכינה שורה ביניהם וחוזרת עליהם לעולם, אבל נמשלו כנדה שהכהן עמה בבית ואינו חושש, כך השכינה שורה עם ישראל אע"פ שהם טמאים שנאמר השוכן אתם בתוך טומאותם ע"כ. זהו אשר בתוכם, ממה שהוא שרוי בתוכם בכל מקום שיש עשרה שכינה שרויה שם, מכאן תדעו שלא תמותו, לא עזבכם ולא יעזבכם לעולם, וכן יהי רצון אמן:
<b>גימטריאות</b>
<b>תורת</b> המצורע, תורת מוציא רע. מצור רע:
ושלח את הצפור החיה, רמז לנשמה שהיא משולחת ופטורה מן הדין, כשהגוף נהרג על קדוש השם או כשהגוף סובל יסורין נתכפרה הנשמה:
ואת הבית יקצע, ת"י קץ ע', אחר קץ ת"י שעמד הבית נשאר חרב ע' שנה:
אל מחוץ לעיר אל מקום טמא, ר"ת למפרע טמא, רמז על בבל הטמאה:
ולקחו אבנים אחרות והביאו אל תחת האבנים, עתיד הקב"ה לבנות בית המקדש אבנים יקרות אבנים גדולות כל אבן ל' אמה כמנין והביאו, וכן אבנים אחרות גימ' יקרות ע"ה:
ופרח בבית אחר חלץ את האבנים, קרי ביה אחר, כלומר בית שני ג"כ יחרב בעונות ישראל, ונתץ את הבית, ת"ק שנים מחרבן, סי' נת"ץ, לנ' דורות נחרב בית ראשון ואחר ת"ץ שנים נחרב בית שני:
הזב וידיו לא שטף במים, בגימ' נטילת ידים, כלומר שמי שלא נטל ידיו הוא טמא כמו הזב:
במים חיים. מה נשתנה טבילה זו משאר טבילות להצריכה מים חיים, לפי שטומאת הזב באה לו מהמבוע שלו לזה טבילתו מהמבוע, יבא מבוע ויטהר על מבוע:
במים את כל בשרו עם המלות והענין בגימ' במים שכל גוף מתכסה:
ד"א ורחץ במים את בשרו וטמא עד הערב, גימ' מקום אמה על אמה ברום שלוש אמות:
והזרתם את בני ישראל, לשון זרות, לעשותם זרים מן הטומאה, והוא לשון הפרשה כמו נזורו אחיו, ד"א תפזר אותם כמו ויזר על פני המים:
מטמאתם. טמא תם, לומר שהטומאה היא מתמם ומכלה הכל:
ג' טומאות נאמר בפסוק וכנגדם ג' טהרות בפסוק וזרקתי עליכם מים טהורים וטהרתם ומכל וגו' אטהר אתכם:
<b>פרשת</b> <b>אחרי</b> <b>מות</b>
<b>וידבר</b> ה' אל משה אחרי מות, בדבור ראשון מה נאמר לו, ועוד מהו אחר סמוך אחרי מופלג. ועוד אומר שני וכי אין אנו יודעים שהיו שנים, ועוד אומר בני אהרן, למה נזכר שמו של אהרן כאן. ועוד אומרו דבר אל אהרן אחיך, למה נזכרה כאן האחוה כי ידוע הוא שאהרן אחיו של משה. אלא כך אמר הקב"ה למשה תדע שאיני נושא פנים לשום אדם לא משום חכמתו ולא משום אביו ולא משום קרובו, כי איני ותרן אלא מאריך אפי, ולזה אחרי מופלג שאינו סמוך וגבי דיליה, וזהו שני, אפי' שהם שנים לא עמד זכותם לומר זכות תרי עדיף מחד, אע"פ שהיו צדיקים כי לזה קורין פרשת מיתת בני אהרן ביום הכפורים לומר שבפרשתם כפרה על ישראל, ולזה וכל ישראל יבכו את השרפה וגו', ועכ"ז לא עמד זכותם, לפי שהקב"ה מדקדק עם סביביו כחוט השערה, ואע"פ שהם בני אהרן לא עמד להם זכות אביהם, בקרבתם אע"פ שיש להם קורבה עמך והם קרובים לה' עכ"ז וימותו, וימתו כתיב וי שכבר מתו, מיום שהציצו הם חייבים מיתה אלא שלא לערבב שמחת התורה הארכתי להם אפי, שנאמר ואל אצילי בני ישראל לא שלח ידו, וזהו אחרי. ומהם ילמוד כל אדם אם אלו לא עמד להם זכותם שאין הקב"ה גובה מצוה בעבירה אלא מעניש אותו על עבירה שעשה ונותן לו שכר המצוה, וזהו בקרבתם לפני ה', לומר אע"פ שיש להם קורבה אל ה לא עמד להם זכות אבות, וזהו שאמר בני אהרן, ולא זכות משה אחי אביהם, ולזה אמר אחיך, א"כ מה יעשה מי שאין לו לא זכות עצמו ולא זכות אבות, מכאן ילמדו ויכשירו מעשיהם ולא יאמרו הקב"ה ותרן, לזה דבר אל אהרן אחיך אע"פ שהוא אהרן וזכיתי גדול והוא אחיך עכ"ז לא זכותך ולא זכותו עומדים ביום חרון אף ה', לז"א ואל יבא בכל עת אל הקודש ולא ימות, ואפילו שהביאה היא לצורך כפרה על ישראל עכ"ז צריך שיהיה עמו זכות התורה, היינו בזאת יבא אהרן, שהתורה נקראת זאת שנאמר וזאת התורה אשר שם משה. בפר בן בקר, בזכות הקרבנות, ועוד בפר בן בקר ואיל לעולה, בזכות אברהם ואל הבקר רץ אברהם, ובזכות יצחק ויקח את האיל ויעלהו לעולה תחת בנו. כתנות בד קודש וגו', בזכות בגדי כהונה שהם קדושים שנאמר בגדי קודש הם, ובטהרה מבית ומחוץ שנאמר ורחץ במים את בשרו, לא אמר ורחץ את בשרו במים אלא ורחץ במים הידועים במים העליונים ירחץ נשמתו קודם, ואח"כ את בשרו, שהוא הגוף שהוא טפל לנשמה, ולזה אמר את, ובזכות כל ישראל זהו ומאת עדת בני ישראל יקח. הרי נתברר לך שבעשר זכיות היה נכנס. בזכותו של אהרן, ובזכות משה, וזכות אברהם, וזכות יצחק, וזכות הקרבנות, וזכות התורה, וזכות בגדי כהונה, וזכותו של יום, וזכותם של כל ישראל. וזכות הקטורת שהיא חביבה יותר מכל הקרבנות. כל זה להודיע שלא יתגאה האדם בעשותו המצוה לומר שכבר יש לו זכות ויהיה לבו בטוח בהם לומר שלום יהיה לי, כי אלולא שהקדים הקב"ה עליו חסדיו ונתן לו כח ועזר וסיוע ויכולת ומעות לא היה עושה המצוה כמו שאמר מי הקדימני ואשלם, ועל זה נאמר לך ה' הצדקה, לא לבן אדם שעושה צדקה שאחר שנתן לו הקב"ה מאה או עשר נותן צדקה, אמר מה צדקה עשה מדבר שאינו שלו שנאמר כי ממך הכל, א"כ הצדקה האמיתית היא להקב"ה ואנו אין לנו אלא בושת הפנים, שהיה ראוי מאחר שהכל של הקב"ה שניתן חציו או שלישו, אלא ממיעוט אנו נותני לו המעט, א"כ לנו בושת הפנים:
<b>העולה</b> לנו מזה שלא יתלה האדם במעשיו, לא היה אדם במעשים כאברהם ואמר ואנכי עפר ואפר, ומשה ואהרן אמרו ונחנו מה, ודוד אמר ואנכי תולעת ולא איש חרפת אדם ובזוי עם, ולא נזכר כאן זכות של יעקב לפי שביום זה אנו משחדים לסמאל שרו של עשו, ואם יראה זכותו של יעקב, יתאכזר ולא יקח שוחד, אלא אדרבה יקטרג עליהם, ולכן ביום ר"ה אין לומר ועקידת יצחק לזרע יעקב תזכור אלא לזרעו תזכור, כי יעקב הוא מלשון עקבה ומרמה, ועוד כדי שיבין שהוא בכלל שהוא ג"כ זרעו, ואינו כן כי ביצחק יקרא לך זרע ביצחק ולא כל יצחק, אלא להסיח דעתו אומר כן:
<b>בזאת</b> יבא אהרן אל הקודש, עם המלות בגימ' עם עשר זכיות. ועוד בדיבור ראשון וידבר הוא לשון תנחומין כמו וידבר על לב כתיב דבר אל אהרן אחיך ואל יבא בכל עת ע"כ. ובפרשת מקץ ז"ל ועת לכל חפץ מאי עת כדכתיב עת לעשות לה', וכתיב ואל יבא בכל עת ואיהו ברזא דממנא והא אוקמוה ובגין כך עת איהו דממנא בכל חפץ ע"כ:
<b>וכתונת</b> בד קודש ילבש וגו'. אמר בד בכל אחד מד' בגדים, לומר שכל אחד היה לו לכהן גדול כוונה בלבישתו שהם כנגד ארבע אותיות הוי"ה, וסדר לבישתו היה לובש המכנסים תחלה ואח"כ הכתונת, וזה שאמר ומכנסי בד יהיו על בשרו בלשון רבים, לומר כשבאה הכתונת היו שתים במכנסים שלבש תחילה, והם רמז לה' ו' שאין להפרישם, ומתחיל ממטה למעלה, ואח"כ אבנט והיה ארכו ל"ב אמות והיה חוגרו כנגד אצילי ידיו כרך על כרך עד שגומר וקושר, כן כתב הרמב"ם ז"ל פ"י מהלכות עבודת כלי המשכן, תחת אצילי ידיו רומז לנצח וליסוד לזה היה כרך על כרך. והמצנפת היתה י"ו אמות לרמוז לי' ולו' וחבור הכל עם הוא"ו, כי האבנט היה ל"ב אמות והיה על הטבור רמז לבריח התיכון. ומה שאמר קודש בכתונת בפרט ולא אמר כן בשאר בגדים אלא אמר דרך כלל, לפי שצריך ליזהר בלבישתה הרבה משא"כ בשאר בגדים, שאמר יהיו על בשרו, וכתב הרב הנזכר בפרק הנזכר ז"ל, נאמר בבגדי כהונה על בשרו מלמד שלא יהא דבר חוצץ בין בשרו לבגדיו, אפילו נימא אחת או עפר או כנה מתה אם היה בין בשר לבגד הרי זו חציצה ועבודתו פסולה. וכתב עוד וצריך להזהר בשעה שלובש שלא יהא אבק בין בגדו לבשרו ולא כנה אע"פ שהיא בחיים ולא תכנס הרוח בין בשרו לבגדו עד שיתרחק מעליו ולא יכניס ידו תחת חלוקו לחוך, ולא יצא שער מן הבגד ולא יהיה בבגד נימא מדולדלת ואם היה שם אחת מכל אלו עבודתו כשרה, ורוב אלו הם מצויים בכתונת, ולזה נאמר בכתונת על בשרו שלא יהא דבר חוצץ א"כ צריכה קדושה, לזה נאמר בה בפרט קודש:
וכתב הרב רבינו בחיי ז"ל אם תשכיל בלשון בד תמצאנו כולל כמה כוונות נפלאות, כי ירמוז על ההכנעה והשפלות, וירמוז על היחוד, ובגוון שלו על המחילה, ומספרו על הקו. ירמוז על ההכנעה שהרי הבד צמח מן העפר להכנע העובד שהוא מן העפר משא"כ בצמר שהוא מבעלי חיים, וכן אמר במסכת יומא כי דבר העולה מן הקרקע בד בבד, זהו לשון בדים וענפים ירמוז על היחוד שהוא לשון בד יחידי, ומן הידוע שהחוט שלו יחידי אינו נחלק כלל, לא כמו הצמר שהחוט שלו נחלק, וכן השער באדם, וזהו שאמר בד בבד כלומר יחידי שאינו נחלק, א"כ הרי יש בו סימן ורמז ליחוד, וכן הבד הוא לבן זהו רמז למחילה, ופירש"י ז"ל במס' יומא ריש פרק בא לו בד בבד העולה מן הקרקע הוא הפשתן שאינו יוצא אלא מן הקנה האמצעי, משא"כ בקנבוס שהוא יוצא מבחוץ סביב העץ. ומספרו שש, וכן נקרא שש בלשון ארמית רמז לקו הנרמז בוא"ו שבשם ע"כ, וכן ב"ד ב' היא בחכמה שהיא שניה לכתר וד' רמז לכנסת ישראל שמאל"ף עד ד' הם עשר, והכתר בקוץ ב' אל בראשית היא מתוייגת, הרי כל אחד ואחד מהבגדים כלולים בו העשר ספירות, והיה מכוון הכהן להמשיך קדושתו על כל אחד ואחד מהבגדים בשעת לבישתו ואחר לבישתו דרך כלל על הכל, ולזה אמר כתונת בד ילבש, הקדים הקדושה ואח"כ ילבש, ולא אמר ילבש כתונת בד קודש, וה"ה למכנסים ולאבנט ולמצנפת, אלא אמר קודם בכתונת לפי שהיא סמוך לבשרו כמו שאמרנו, וצריך להזהר בכל אותם הדברים שכתב הרב ז"ל וכמו שאמרנו, ואח"כ אמר בגדי קודש הם לכלול בהם הקדושה דרך כלל, ולהיות הכל אחד להורות על היחוד, וכן ד' פעמים בד עם ד' בגדים גימ' כ"ח, יחוד גי' כ"ח, הם ד' בפרט והם כ"ח בכלל, וכן השם ד' אותיות ברחבו ובארכו כ"ח, יו"ד וא"ו דל"ת, ה"א אל"ף, וא"ו אל"ף וא"ו, ה"א אל"ף, הם כ"ח אותיות, וזהו ארך היריעה כ"ח באמה ורחב ארבע באמה, גימ' יחוד, וגימ' כל הכ"ח אותיות כ"ח ח"ל, חיל וכח לעליונים, כמ"ש הזוהר באתערותא דלתתא אתערותא דלעילא, וכן אמר משה ועתה יגדל נא כ"ח אדני והבן. וכן ל"ב כריכות של אבנט וי"ו כריכות של מצנפת הם מ"ח, כי הוי"ה יש לו י"ב צרופים וכל צרוף ד' אותיות הרי מ"ח, וסימנך מ"ח זה שדי יחזה, ועם ד' בגדים גימטריא בן, והוי"ה במלואו כזה יו"ד ה"ה ו"ו ה"ה גימ' בן, בנים אתם לה' אלהיכם והכל ברמז. ונוהגים בארץ ישראל שעושים תכריכין מפשתן, אולי לרמוז למה שאמ' שהוא רמז לסוד היחוד, וכן רמז שכמו שכהן גדול אינו נכנס לפני ולפנים אלא בארבעה בגדים של בוץ כן המת הוא נכנס לפני ממ"ה. וכבר כתבתי פרשת קדושים פסוק ובגד כלאים, פשתן באתב"ש גימ' ח"י, רמז על התחיה שיקומו בתחיית המתים בתכריכים שלהם, ושם כתבתי שהפשתן קבל עליו ד' מיתות ב"ד, סקילה וכו', וכן המת, סקילה כשמשליכין אותו בקבר, שריפה שהוא נשרף בחום אש של חולים, הרג וחנק ע"י מלאך המות כמו שאמר מלאך המות לרבי יהושע בן לוי אי לאו משום כבוד הבריות הייתי שוחטו שחיטה מפורעת ועכשיו הייתי שוחטו שחיטה מכוסת, היינו הרג וחנק:
<b>ומאת</b> עדת בני ישראל יקח שני שעירי עזים וגו', אמר מאת עדת כי היה מספיק שיאמר מאת בני ישראל ואמר עדת, לומר שיקחו מהכל אפילו מהנשים שהם בכלל עדה, לפי שהאחד היתה לחטאת וכלם צריכים חטוי, והאחד היה שוחד לעזאזל וכלם צריכים ליתן שוחד שאם לא יתן יקטרג עליו, ובסבתו יקטרג על אחרים מאחר שמתחיל לפתוח פיו, לזה יתנו הכל לסתום פיו, וגם שעיר של עזאזל היה לחטא ולנקוי, וכן אמרו בזוהר ז"ל ושעיר עזים לחטאת שוחד לעזאזל לכפרא אנפוי בההוא בכיה דאיהו בכי, כיון דחמי לא אתעבד רעותיה והא למגנא צד צידה, וזהו לשון כפור קנוח. וגם כדי שיהיו כולם כאחד באהבה ובלב שלם כל אחד עם חבירו כדי שלא ימצא מקום לקטרג. וכן אמרה רבקה ליעקב לך נא אל הצאן וקח לי גו' רמז לישראל שנקראו צאן, ואמרה לו שני גדיי עזים טובים, טובים לך שעל ידיהם תקבל, הברכות, טובים לבניך שע"י יכופרו ישראל, ולזה היו שעירים ולא כבשים, לפי שהוא איש שעיר ולהסיר המשטמה מלבו, וכן ארז"ל ונשא השעיר עליו את כל עונותם, עון של תם שהוא יעקב שנאמר ויעקב איש תם, ולהזכירו האחוה שהיו שנים בשליא והיו בשליא אחת, לזה היו השעירים שנים, שעיר גימ' תקף, לתקוף בו שלא יקטרג, והיו משלחין אותו המדברה, שלא יבא ויאבק כמו שעשה עם יעקב שנאמר ויגע בכף ירכו ותקע כף ירך יעקב, ועיין פרשת וישלח פסוק וישא עיניו וירא את הילדים:
<b>והקריב</b> אהרן את פר החטאת אשר לו וכפר בעדו וגו'. קבלתי מרז"ל שהקרבה זו היא הקרבה לודוי, כי בכאן לא אמר ושחט ואח"כ והקריב אהרן את פר וגו', ושחט את פר וגו' היא הקרבה ממש, אם כן הקרבה זו היא הקרבת דברים, מכאן שהודוי נקרא קרבן, ועל זה אמר הנביא קחו עמכם דברים, בזמן שאין קרבן יש קרבן דברים, כלו' הקורא פרשת חטאת כאילו הקריב חטאת וכן פ' אשם, וכן פרשת עולה, וכן ג"כ וידוי דברים נקרא קרבן אלא בתנאו שאותם דברים יהיו עמכם, לא יהיו מן השפה ולחוץ כמו שאמר ויפתוהו בפיהם, שאומרים חטאנו בפה ובלשונם יכזבו לו ולבם לא נכון עמו, שאין פיהם ולבם שוים, וכשאומר חטאתי יהיה החטא נגדו שנאמר וחטאתי נגדי תמיד, וכל זמן שמתודה גחלים אתה חותה על ראשו, ואין לו כח לקטרג, למה וה' ישלם לך ישלימנו, במה על ידי הוידוי, ודוי גימ' כ"ו היינו וה' ישלם לך, ולזה כהן גדול קודם ההגרלה היה מתודה, כדי שיהיה ראוי להגרלה ולא ימצא מקום המקטרג להוציא לעז על הגורל, אבל לא היה מתודה אלא עליו ועל ביתו כדי שיבדל ממנו לבד. אחר ההגרלה היה מתודה על אחיו הכהנים לבד. לומר שכבר יש לו חלק עם ה' ולא יקטרג עליו ועל אחיו הכהנים לבד, ולא היה מתודה על כל ישראל כדי לפתות ולומר שהניח לו מקום לקטרג, אחר שהקדיש פרו והקטיר הקטורת והקריב השעיר של ה' מתודה על כל ישראל, כי נסתם פיו על יד הקטורת, כי הקטורת קושר למלאך המות וכן אמר בזוהר על פסוק ויאמר משה אל אהרן קח את המחתה ושים קטורת מה כתיב ותעצם המגפה, דכפית ליה למלאך המות דלא יכיל לשלטאה כלל, לא למעבד דינא, א"כ מתנהגים עמו ע"י פתוי, ועל זה הדרך ג"כ בודוי, קודם אמר חטאתו שואל מחילה על החטא שהוא בשוגג, ואח"כ אומר עויתי שהוא על המזיד אח"כ פשעתי שהוא על המרד, ולזה היתה עבודת יום הכפורים על ידי כהן גדול. גם היתה על ידי כהן גדול, לפי שהיה נכנס לפני ולפנים לפני מלך, ואין כל אדם ראוי לזה אלא מי שהוא בן בית ונאה בקומה ובפרצוף ואין בו מום, וכשרואה סמאל שמשרת המלך הוא מתעסק בתקרבתו, כשרואה כל זה מתפתה באיזה דבר שנותנין לו, ולזה היה שעיר ולא פר, גם לפי שלא יזכור עון העגל, גם לפי שהוא איש שעיר, הרי לך טעם למה ג' ודוים ולא היה בוידוי אחד. והשעיר אשר עלה עלין הגורל לעזאזל יעמד חי, ולא היה נשחט שאם היה נשחט, היה נראה כזובח, וזובח לאלהים יחרם בלתי לה' לבדו, ועוד שמזלו מאדים והוא אוהב הדם ונמנע ממנו שפיכת דם, דם מילה, וא"ת למה נותנין לו שוחד ביום הכפורים שאין לו בו שום שולטנות כמו שאמרו שהשטן עולה שס"ד וימות השנה הם שס"ה, היה ראוי שיתנו לו ביום השולטנות. ויש לומר שאם היו נותנין לו ביום אחר לא היה מתרצה לא בשעיר ולא בקרבן ולא באלף, מלמד קטיגוריא על עם כזה, אבל כשיראה שניתנין ביום שאין לו בו שולטנות ועשו חשבון ממנו אז נסמו עיניו, ולכך שמו סמאל, ומתרצה באיזה דבר, זה קטיגור נעשה סניגור:
<b>ולקח</b> מלא המחתה גחלי אש מעל המזבח ולא מכל צד אלא מלפני ה, קבלו רז"ל שהוא מצד מערב. ונתן את הקטורת על האש לפני ה', שלא יתן בחוץ ויכניס לפנים אלא לפני ה', לפי שצריך להזות מדם הפר אחת למעלה, ואולי בהזותו למעלה יביט ויסתכל בשכינה ויסתכן מחמלתו עליו צוהו שיתן הקטורת עד שיתמלא הבית עשן, כדי שלא יביט בשעת ההזאה, זהו אומרו וכסה ענן הקטורת את הכפורת ולא ימות, כדי שלא ימות אם יסתכל למעלה. סמים דקה והביא מבית, ר"ת סדום רוצה לומר שכמו שעשה הקב"ה אות בינו ובין העולם שלא להביא מבול לעולם ונתן הקשת לאות כן עשה שלא להביא אש לעולם, ונתן הקטורת לאות, ולזה היה מלח סדומית עם סמני הקטורת, כי הקטורת מסלקת חרון אף מהעולם, וכן הוא אומר ישימו קטורה באפך:
<b>ולקח</b> מדם הפר והזה וגו'. קבלו רז"ל לפי שאמר והזה מן הדם ואח"כ אמר יזה ז' פעמים, הזאה ראשונה אינה ממנין השבע הזאות, לומר כי המנין אינו נופל אלא בעולם שהוא מחסד ולמטה שמשם נקרא עולם שנאמר אמרתי עולם חסד יבנה, למעלה הוא אחדות שלימה, כי שלשתם חשובים כאחת, ולזה היה רומז המנין שהיה מונה אחת אחת ואחת הרי שלשה אחדים, לומר שהם חשובים כאחת, והיה מונה אחת ושתים וכו' אחת ושלש כו', לומר שהכינה האצילה ששה בנים ובת, ולזה אומר אחת ואחת בתוספת הוא"ו ולזה אחת תחת עם כולם, וכן אמר דוד לך ה', כלל בו הג' עליונות, ואח"כ אמר הגדולה והגבורה והתפארת וכו' ודע שההזאות היו ז' מדם הפר לפנים בין בדי הארון, ושבע מדם השעיר הרי י"ד, וכן היה מזה על הפרוכת כנגד הארון מבחוץ ז' מדם הפר וז' מדם השעיר, הרי י"ד שהם כ"ח הזאות, חוץ מהאחדות שהם הראשונות שאינם נכנסות במנין, תמצא רמוז מה שאמרנו, רוחב ארבע באמה שהם הארבעה אחדות, ואורך שמנה ועשרים שהוא מלוי המלוי, כמ"ש לעיל, והיה מערה דם הפר לתוך דם השעיר ומזה על קרנות המזבח שבע פעמים, הרי ל"ה הזאות אחר שהיו י"ד וי"ד, שהם רמז ליד הגדולה ויד החזקה, וז' הרי ל"ה, וכבר ידעת היכן רומז זה, ועם ד' הזאות האחדים גימ' ט"ל, שהוא הוי"ה אח"ד, והכל מאחדות שלימה בשכמל"ו, ט"ל, ל"ט, להעביר לווטין מהעולם. ועוד אם תסתכל במנין שהיה מונה, תמצא ט' אחדים, אחת, אחת ואחת, אחת ושתים, אחת ושלש, אחת וארבע, אחת וחמש, אחת ושש, אחת ושבע, הרי ט' אחדים, וכבר ידעת כי סוף המספר הוא ט', כי היו"ד היא בסוד אי"ק חוזרת לאחדים, ואם תצרף שתים שאמר אחת ושתים, תצרף שתים ושלש וד' וה' וו' וז' יעלו הכל ז"ך, ועם האחת הם כ"ח שהיא הנותנת להם כח, ואם תצרף ד"פ ז"ך כנגד ד' הזאות, יעלו ח"ק, ועם הארבעה אחדים יעלה יב"ק, שהם דרך הקו, ה"ס כ"ו כ"א, והבן. בזוהר ודאי כמצליף כניטופין דאצבעא לסטרי כפורתא אדי ואתכוין ושארי לממני אחת אחת ואחת, אחת בלחודא אחת דכליל כולא, אחת שבחא דכולא, אחת דכולא אהדרן לקבלה, אחת רישא דכולא, לבתר אחת ואחת, אחת ואחת, דאינון שריאן כחדא ברעותא דלא מתפרשין לעלמין, בתר דמטא להאי ואחת דאיהו אמא בכולא מכאן שרי לממני בזווגא ומני ואמר אחת ושתים אחת וכו' אחת ושבע, בגין לאמשכא ולנגדא להאי אחת דאיהי אמא עילאה בדרגין דבתרא לאמא תתאה ולאמשכא נהרין מאתרייהו לכנסת ישראל:.
<b>ואמר</b> והזה באצבעו ואח"כ אמר באצבעו, שאמר יזה ז' פעמים מן הדם באצבעו, רמז מה שאז"ל על כל הזאה טבילה שלא יטבול אצבעו בדם ויזה באותה טבילה שבע פעמים, אלא לכל הזאה הוא טובל אצבעו בדם, לפי שכל אחת היה לה כוונה בפני עצמה, ואולי אלו הד' הזאות הם רמז לאבי"ע, כי כל אחד יש לו שלש עליונות שהם חשובים כאחת וז' בנים, והז' הזאות שעל המזבח הם כנגד הז' נערות הראויות לה, והבן:
<b>וכפר</b> על הקדש מטומאות בני ישראל. הזאה זו היתה לקנח עון העגל, שע"ז מטמא כנדה, ומפשעיהם לכפר על מכירת יוסף שפשעו בו, וכשחרב בהמ"ק שלא היה כפרה על עון זה, נהרגו עשרה הרוגי מלכות, לכל חטאתם הם שאר עונות שהם בערך אלו נקראים חטאות, וכן יעשה באוהל מועד, היא ההזאה שהיתה על הפרוכת מבחוץ, השכן אתם בתוך טומאתם, שהוא בין שני דמים דם הזיה של לפנים שהיתה בין בדי הארון, ודם הזיה של חוץ שהיתה על הפרכת, זהו השכן אתם בתוך טומאתם, כי הדם נקרא טמא שנאמר נגואלו בדם, ואע"פ שזה הדם הוא דם חללים בערך הי"ת דם הבהמה הוא טמא, ועכ"ז שוכן אתם. והוצרכו בכל שנה על אלו, לפי שארז"ל על פסוק וביום פקדי אין לך פורענות באה לעולם שאין בה קצת מעון העגל, ועל מכירת יוסף הנה הנביא צועק ואומר על מכרם בכסף צדיק וגו':
<b>וכל</b> אדם לא יהיה באהל מועד. אמרו במדרש וכל אדם אפי' המלאכים כמו שנאמר ודמות פניהם פני אדם, לא יהיה, וטעם הדבר הוא שאין ראוי להכנס פתאום אפי' לביתו וכ"ש לבית חבירו וכ"ש לבית מלך, כי ודאי חייב מיתה, ולזה היו הפעמונים שהיה כמו נטילת רשות, וביום הכפורים לא היה לובש המעיל שיש בו זהב שהפעמונים היו זהב, או כמו שאמר במדרש שאין קטיגור נעשה סניגור, או מטעם אל תתהדר לפני מלך, כדי שלא יסתכן מהמלאכים שהיו שם, לזה אמר וכל אדם לא יהיה אפילו המלאכים, ויתכן לזה אמרו במדרש אמר רבי אבהו הקב"ה כבודו נכנס עמו ויצא עמו:
<b>עוד</b> במדרש וכל אדם, וכהן גדול לא אדם היה. אמר רבי פנחס בשעה שהיה רוח הקודש שורה עליו היו פניו בוערות כלפידים שנאמר כי שפתי כהן ישמרו וגו' כי מלאך ה' הוא, הוא מלאך ולא אדם. וכתב. ריקאנטי ז"ל כל זה כדי שיתיחד עבד עם אדוניו ביחוד בלתי אמצעי אחד באחד יגשו ורוח לא יבא ביניהם, ובענין דנטיל ברכאן בחשאי, כי אין הברכה מצויה אלא בדבר הצנוע ע"כ:
<b>ויצא</b> אל המזבח וכפר עליו. מה כפרה שייכא במזבח, ונוכל לומר שלשון כפרה הוא לשון קנוח, כי אולי נגע בו אדם טמא בלא ידיעתו, כי מזבח זה הוא מזבח הזהב שהוא מזבח הקטורת, כי מזבח העולה אי אפשר להיותו טמא לפי שאש תמיד תוקד על המזבח והאש מטהרת, משא"כ במזבח הזהב, וכן מזבח העולה לא היה חלול אלא מלא אדמה שנאמר מזבח אדמה וגו', אבל מזבח הזהב היה חלול שנאמר את גנו, והוא מקבל טומאה מחללו, ולזה צריך כפרה וטהרה:
<b>וטהרו</b> וקדשו מטומאות בני ישראל. כתב הרב מנחם רקאנטי ז"ל, המזבח העליון שהוא רצון הוא לפני ממש, וצריך לכפרה בשביל עונותיהם של ישראל. ודע כי על כן נקרא יום הזה יום הכפורים לא יום כפרה, כי מיעוט כפורים שנים, כפרת כ"י של מעלה שנטמאת בעונותיהם של ישראל, וכפרת ישראל של מטה, וכן הוא אומר ובפשעכם שולחה אמכם, ועל כן כתיב כי ביום הזה יכפר עליכם, אכפר לא כתיב אלא יכפר, ר"ל כי עם היום הזה הנקרא תשובה יכפר הידוע, סוד זה יבין כמה גדול כח התשובה וכמה שלימות מתקן ע"כ:
<b>והקריב</b> את השעיר החי. וחזר ואמר וסמך אהרן את שתי ידיו על ראש השעיר החי, ונקוד קדמאה החי בסג"ל קמ"ץ, תנינא החי פת"ח פת"ח, לומר שכל זמן שהיה עומד לפני ה' היה מתוסף בו חיות כאמרו יעמד חי, אבל משמתחיל לסמוך ידיו עליו הוא פוחת והולך מחיותו, ולזה בפת"ח כי הפת"ח הוא עבד. ובזוהר אמר על השעיר החי, החי דייקא לאכללא ההוא דלעילא ע"כ. א"כ לזה אמר שני פעמים החי, ולזה השני מוטעם זרקא, על ראש השעיר החי הידוע, והוא עבד:
<b>והתודה</b> עליו את כל עונות בני ישראל ואת כל פשעיהם לכל חטאתם. והודוי לא היה כך, כי קודם היה מתודה על חטאים והיה אומר חטאו עוו פשעו, יובן זה ממה שארז"ל על פסוק נשאת עון עמך ארז"ל כשבא יום ראש השנה שהוא יום הדין בא השטן שנאמר ויהי היום ויבאו בני האלהים להתיצב על ה', שהם מלמדים חובה, ויבא גם השטן בתוכם להשטין על ישראל ואומר רבש"ע כמה זדונות כמה פשעים כמה מרדים עשו ישראל, אומר לו הקב"ה ולא עשו ג"כ מצות וכמה זכיות, אומר העונות הם יותר על הזכיות יעלו למשקל ומשים הזכיות בכף מאזנים והעונות בכף שנייה, וכשרואה הקב"ה שכף העונות מכרעת מכה בה שתעלה למעלה ומכרעת כף הזכיות זהו נשאת עון עמך שנושא אותו למעלה. וא"ת משוא פנים יש בדבר, אלא הקב"ה יודע שלא עשו אלא מאונס היצר והם קרובין לאנוסים, כמו שאמר ולך ה' חסד וכו', וזה שאמר לוקח מעונות הגדולים ומביא ראיה מפסוקים כסית כל חטאתם, היל"ל כסית כל פשעיהם, אלא כמ"ש, בערך השטן נראה לו שהם גדולים, אבל הקב"ה שיודע שאנוס ליצר, בערכו הם חטאתם, אומר השטן יש כמה אבק רבית ואבק לשון הרע, עד שהולך להביא לוקח הקב"ה מאותם עונות הגדולים והכבדים ומכסה אותם תחת כסא הכבוד, שנאמר כסית כל חטאתם סלה, ואם יביא מה שיביא א"א להכריע כף העונות, א"כ מגמת פניו הם העונות הגדולים, ומניח הקטנים לבסוף להכרעה, לזה היה הכהן מתודה על הפשעים קודם שהם מגמתו ואח"כ על החטאים שלא יכריעו:
<b>או</b> נאמר ג"כ, שהיה מתפלל על ישראל שיעשה להם זדונות כשגגות כמו שארז"ל על משה שאמר אנא חטא העם הזה חטאה גדולה ויעשו להם אלהי זהב, עשו אלהי זהב וקורא אותו חטא, אלא התפלל עליהם שיעשה להם זדונות כשגגות. עוד נאמר לכל חטאתם בסוף, לפי שרוב העולם נכשלים בהם, כי מי הוא שיודע רבו ומכוין למרוד בו, ולזה אמר לכל חטאתם, ר"ל על הכף הם חטאים, לפי שהם בשוגג, ואמר דוד שגיאות מי יבין, לא אמר מי יודע אלא יבין, שאם שנודע לו ששגג עשה לו הבנה, לומר אולי היה כך אולי לא היה או לא היה בו שעור ומבקש טענות, וזה יותר חמור מן המזיד. והכהן היה אומר חטאתי עויתי פשעתי, מקדים החטא, לומר שכל מה שעושה לפי שקורץ מחומר הוא כמו אנוס, ולזה מקדים חטאתי עויתי פשעתי, כלומר אע"פ שעויתי ופשעתי אינו אלא שוגג לפי שחטאתי:
<b>ונתן</b> אותם על ראש השעיר, איך שייך נתינה בעונות, הוא שעבר עבירה אחת קנה לו קטיגור אחד וכל אותם קטיגורים היה הכהן בכח השם שהוא שם מ"ב שהוא שם הגבורה מתגבר עליהם וכופתם ונותנם על ראש השעיר ולזה היו עושים סוכות ומשימין בהם מאכל ומשתה ואומרים לו הרי מאכל וכו, לפי שהיה נושא השעיר על כתפו, שהשעיר לא היה יכול להלוך מרוב העונות, שהם אותם קטיגורים שהיו חלים ובאים על ראש השעיר בעל כרחם בכח השם, וג' פעמים היה מזכיר כהן גדול את השם, ובפרט על שעיר המשתלח, אחד כדי שיהיה לו כח אותו האיש הנושאו לישא אותו, ולא יצטרך לאכול, כמו שאמרו בגמרא שעושין לו סוכות ואומרין לו הרי מזון הרי מים, ואמרו שמעולם לא נצטרך אדם לכך. ולא היו עושין כן אלא כדי שייטב לבו שאינו דומה מי שיש לו פת בסלו וכו', ואחד כדי שיוכל השעיר לסובלם, ואחד לכפות כל אותם מקטרגים על השעיר ועל זה היה שעיר ולא בהמה אחרת לפי שהוא איש שעיר, שבכל שער ושער תלויים כמה גרדינין, ולזה ונתן אותם ולא פירש מי הוא הנותן, ושלח ביד איש עתי, כמו ותעבור המנחה על פניו:
<b>ביד</b> איש עתי. כתב החזקוני שנמצא במדרש עתי שהגיע זמנו ועתו למות תוך אותה שנה, שהנושא השעיר אינו משלים שנתו, לכך בוררים אדם שהגיע זמנו למות שהיו יודעים בחכמת המזלות ע"כ:
<b>אל</b> ארץ גזרה. במדרש שמא תאמר מעשה תהו הם ת"ל גזרה, אני גזרתי אין לך רשות להרהר.
<b>ושלח</b> את השעיר במדבר, במשנה ביומא מה היה עושה חולק לשון של זהורית חציו קושר בסלע וחציו בין קרניו ודוחפו לאחוריו ולא היה מגיע לחצי ההר עד שנעשה איברים איברים, קשירת לשון של זהורית רמז לקשירת לשונו של שטן והוא הזהורית שהוא מאדום. והוא הדילטור על ישראל ומתלבן שנעשה מלמד סניגוריא על ישראל, ותרגם יונתן בן עוזיאל ויתן יתהון בשבועה חמירא ומפרשא ובשמא רבא ויקירא על ריש צפירא ויפטר בה גבר דמזמן למהך מן אשתקד למהך למדברא דהוה בית חדודי ויפטר ית צפירא למדברא דצוק ויסיק ית צפירא על טורא דביה חדודי וידחיניה רוחא זיקא מן קדם ה' וימות:
<b>והיתה</b> לכם לחקת עולם בחודש השביעי בעשור לחודש תענו את נפשותיכם וגו'. צוה הקב"ה בעינוי בחודש הזה, לפי שבתשרי נברא העולם, וכן אותיות בראשית בא תשרי, ופירוש תשרי כמו תשרי ותשבוק, שהוא לשון סליחה כפרה, ואדם הראשון נברא בתשרי וחטא ונכנס לדין ויצא בדימוס פירוש בנצוח) שנתכפר לו חטאו, וכבר אמרנו כוונת הבריאה שיהיו כמלאכים בארץ, אע"פ שיהיו בחיריים פירוש בעלי בחירה ולפי שחטא ולא נעשה רצון הבורא ב"ה צוה שיום בשנה נהיה כמלאכים ובזה תתקיים הכוונה שיום בשנה חשוב שנה, ונלמוד מהמרגלים שנאמר יום לשנה ומדה טובה מרובה ממדת פורענות. וכן במסכת חגיגה אמר על רב אידי דהוה אזיל ג' ירחי בארחא והוה קרי יומא חד והדר אזיל ג' ירחי בארחא והוה יתיב בביתיה יומא חד והוו קרו ליה רבנן בר בי רב דחד יומא עד דאמר להו רבי יוחנן במטותא מינך לא תעניש רבנן, נפק ודרש ואותי יום יום ידרשון וכי ביום דורשין ובלילה אין דורשין אלא לומר לך כל העוסק בתורה יום אחד כאילו עסק כל השנה כולה, וכן בפורענות הוא אומר כמספר הימים אשר תרתם את הארץ ארבעים יום יום לשנה, וכי ארבעים שנה חטאו והלא ארבעים יום חטאו, אלא לומר לך שכל העובר עבירה יום אחד בשנה ואינו חוזר בה מעלה עליו הכתוב כאילו עברה כל השנה כולה ע"כ. לזה צוה הקב"ה שיום בשנה נהיה כמלאכים בלא אכילה ולא שתיה ובלא שנאה ותחרות, ובזה תושלם הכוונה האלהית, ועל זה צותה התורה בהרבה מקומו אשר אנכי מצוך היום, וידעת היום, שהוא על היום הידוע שהוא יום כפורים:
<b>עוד</b> טעם העינוי ביום זה, הוא ידוע, כי סוד כפורים בלשון רבים הוא רמז על כנסת ישראל שעולה להתחבר עם אמא עילאה, להביא טרף לביתה וחוק לנערותיה, וזהו לשון חקה שאמר והיתה לכם לחקת. ר"ל בשבילכם לחקה להביא לכם מזון, כי לשון חקה הוא לשון מזון, כמו הטריפני לחם חקי, מעולם העליון זהו לחקת עולם, שמשם בא המזון לעולם, בחודש היא כנסת ישראל שבה מתחדש הכל, השביעי הוא שבת הגדול שהוא יום השביעי מהיסוד ולמעלה, והוא שביעי שמשם בא שובע לעולם, והיא כלולה מב' ראשונות ששלשתם חשובים כאחת, וזהו בעשור ולא בעשירי שהוא עולם הזכר שמשפיע ואינו מקבל ולפי שהכתר הוא נעלם, לזה אמר בעשור ולא בעשירי, תענו את נפשותיכם, שעוה"ב שהוא שבת הגדול אין בו לא אכילה ולא שתיה, וזהו סוד ה' ענויים, והם ששה אלא שהשתיה בכלל אכילה, לומר שהשש מדות הם אותו יום בלא השפעה עד שתקבל כנסת ישראל השפע ובירידתה תתן שפע לכל העולמות כולם, ה' ענויים, אכילה כנגד אברהם שהיה מאכיל לכל בני עולם, שתיה כנגד יצחק, שהשתיה היא מרוב החמימות, ונאמר ויתפרו עבדי יצחק וימצאו באר מים חיים, והשתיה בכלל אכילה, לומר שאין לדין יום זה פתחון פה, בסוד ויעקד את יצחק בנו והרחיצה נגד התפארת שהוא הצער הגדול שמושך מימי הרחמים ומימי החסד, וע"ז רמזו ז"ל המלך והכלה ירחצו את פניהם, אבל לא אחר כי אין להשתמש בשרביטו של מלך, וסיכה נגד נצח, שהוא ענף החסד ומושך השמן מחכמה ע"י זקן אהרן, ונעילת הסנדל הוא נגד ההוד, שנאמר והודי נהפך עלי, ותשמיש המטה נגדי היסוד שע"י הוא החבור לכ"י, וזהו תענו את נפשותיכם לא אמר נפשיכם אלא נפשותיכם, ואת לרמוז לשש מדות ונפשתיכם מלשון פושו שהוא תרגום פרו, שעל ידיהם בא השפע לעולם ולהם נרמז, וכל מלאכה לא תעשו, ששובתים הכל עד שתעלה שבת לשבתון, אח"כ אמר והיתה זאת לכם שהיא כ"י תהיה לכם לחקת עולם, שהביאה מזון לכל העולמות קודם אמר והיתה לכם. לא אמר זאת לפי שהיא עולה ומקבלת בחשאי, אבל אח"כ בירידתה אמר והיתה זאת לכם. לזה צותה תורה להתענות ביום זה לפי שהפרנס הגדול עולה להביא פרנסה לעולם, וכל האוכל ביום זה הוא נהנה מן הקליפות שכבר נשלם המזון, שנאמר עיני ה' אלהיך בה מראשית השנה ועד אחרית שנה, מרשית כתיב חסר, הן אותיות מתשרי. ודוק באומרו מראשית השנה בה' הידיעה ועד אחרית שנה בלא ה', לרמוז לשכינה עילאה ולשכינה תתאה שמתחברות שתיהן ומתקבלת ברתא מאימא ונותנת שפע לכל העולמות, ולזה הם ה' ענויים וה' תפלות, לרמוז לחבר ה' לה', ולזה אומרים ז"פ. אחר נעילה ה' הוא האלהים, בגימ' עם ג' מלות קבל, שנותנת שפע לכל אחת ואחת ואומרת קבל:
<b>ובזוהר</b> ז"ל ועל דא ביומא דכפורא דאיהו קנוח לכל חובין ונקיות דלהון בגין ישראל לנקאה גרמייהו ולמהך מערטלי רגלין כמלאכי עילאין. חמש ענויין בגין לאסתייעא מחמש סטרין עילאין דיומא דכיפורי אפיק לון ואינון תרעין דיליה ואי שתיה קא חשיב דאיהו מסטרא דיצחק הא שית, ואע"ג דבכלל אכילה איהו וכדין אינון שית, וענויא בתראה תשמיש המטה איהו ובדרגא שתיתאה שכיח ולקבליה אנן עבדין ענויא דא ע"כ:
<b>כי</b> ביום הזה יכפר וגו' מכל חטאותיכם, לא אמר מכל עונותיכם או מכל פשעיכם, כמו שאמר והתודה עליו את כל עונות בני ישראל ואת כל פשעיהם, לפי שהזדונות נעשות כשגגות אחר שנעשה סדר עבודה:
<b>וכפר</b> את מקדש הקודש וגו', כאן רמוז הה' הזאות, וכפר את מקדש הקודש אלו הב' הזאות מדם הפר ומדם השעיר שהיה מזה לפנים בין בדי הארון, ואת אהל מועד אלו ב' הזאות מדם הפר ומדם השעיר על הפרוכת, ואת המזבח זו הזאת ערוב דם הפר ודם השעיר, ומזה מהם על טהרו של מזבח, ועל הכהנים ועל כל עם הקהל, כאן חזר דרך כלל ורמז על ג' ודוים, על הכהנים זה ודויו ראשון שהיה מתודה עליו ועל ביתו שנאמר וכפר בעדו ובעד ביתו, ועל כל עם זה וידוי אחיו הכהנים, שעם הכהנים נקראים עם, שלא היו מתכפרים בשעיר אלא בפרו של אהרן כדאיתא בשבועות פרק א', קהל יכפר, זה וידוי שהיה מתודה על השעיר בלשון כל ישראל, וקבלו רז"ל שעשר פעמים היה מזכיר שם המפורש, ג' על כל ודוי בג' וידוים, ואחד בגורל שהיה אומר לה' חטאת, וכן קבלו בנוסח הודוי שכך היה אומר אנא ה' חטאתי עויתי פשעתי, אנא ה' ולא יאמר בשם, שנראה כמשביעו ומכריחו, כפר נא לחטאים ולעונות ולפשעים שחטאתי ושעויתי ושפשעתי אני וביתי ככתוב בתורת משה כי ביום הזה יכפר עליכם לפני ה', זהו נוסח הודוי ויש לדקדק באומרו אנא השם חטאתי, מי אמר לו שחטא בשלמא אנא ה' כפר נא שואל בבקשה שיכפר לו, אבל אנא ה' חטאתי מי אמר לו שחטא. אבל הכוונה על חטא הקדמוני של אדם הראשון, שכל הדורות היו בכחו, ובחטאו חטאו כל הדורות, והוא היה סבה להמשך הערלה והגביר היצר, וזהו אומר אנא ה' חטאתי, לומר שמוכרח אני, וזה הוידוי שלו שהיה מתודה על פרו, היה אומר ג"פ ה', אולי שהיה מכוון לג' ראשונות שחטא אדם עלה למעלה שחטא במעשה ובמחשבה, וכן הסכימו רוב המפרשים ומהם בעל המערכת, ורבי יהודה חייט ז"ל, ודוי ראשון שהוא ודוי של כהן גדול הוא רומז לג' ראשונות, ושם הוא רמוז הכהן הגדול שנאמר והוא כהן, והוא דייקא ושלשתם חשובים כאחת, ולזה היה על פרו לרמוז לשור שהקריב אדם הראשון, והכוונה היא לומר שאם חטא כבר התודה ועשה תשובה והקריב קרבן, והוא אינו צריך כפרה, אבל אני צריך כפרה, אנא ה' כפר נא לחטאים שחטאתי, כי אני בתחלה כמו אנוס הואיל ובאתי וקורצתי מחומר, ולזה אומר חטאתי ואח"כ כשבא יצה"ט ולמדתי בתורה וחטאתי, ודאי אותו חטא נחשב לי במזיד, ובפרט כשהגעתי לשנת הארבעים, שבן ארבעים לבינה, ונתוספה לי דעת ובינה ודאי זה החטא שחטאתי אחר הארבעים שנה הוא כמו מרד, זהו ושפשעתי, ובודוי שני שהיה מתודה על אחיו הכהנים היה מכוון לג' גג"ת, כי הגדולה היא כהן, והגבורה היא כמוסה בגדולה, והיה מתודה ג"כ על פרו שהוא פר בן בקר, פר רמז לגבורה, בן בקר רמז לגדולה שנאמר ואל הבקר רץ אברהם, והיה מכוון ג"כ אל התפארת נקראת ב"ן במלוי כזה, יו"ד ה"ה ו"ו ה"ה גימ' בן, א"כ הרי רמז הג' פר בן בקר, לזה היה מזכיר שלשה שמות בודוי של אחיו הכהנים, ובכ"ד מקומות נקראים הכהנים לוים, שנאמר והכהנים הלוים ומדתם היא בגבורה, לזה היה מתודה על פרו, ובודוי שהיה מתודה על ישראל על השעיר לא על הפר שלא להזכיר עון העגל, אלא על השעיר לכפר על עון וישחטו שעיר עזים, ולפי שבני לוי לא היו בעון העגל היה הודוי שלהם על הפר, והיה מכוין בודוי לנצח והוד ויסוד שהוא יוסף שחטאו במכירתו, וכשהיה משליך הגורל והיה אומר לה' חטאת היה מכוין בכל העשר, ולזה היה אומר בלמ"ד לה' שהוא מגדל הפורח. וכן מצאתי כתוב שהכהן היה מכוין בכל ודוי וודוי לכל העשר, והיה אומר אנא ה' בגימ' אני והו והבן, שהוא ראש וסוף. ואני מעיד שבא אדם אחד מא"י והיה בידו מחזור כתיבת יד וראיתי שם כתובים עשר הויו"ת כל אחת בנקוד בפני עצמה, ולא היה לי פנאי להעתיקם כי הלך לו מיד. ורבינו בחיי ז"ל כתב בשם הרב רבו הר"ש ז"ל, שהשם שהיה מזכיר הוא שם מ"ב, כי יום הכפורים הוא רחמים בדין, וכתב עוד יש מן הגדולים שדעתם כי השם המיוחד היה מזכיר, ורבינו סעדיה גאון מכללם:
<b>וכפר</b> את מקדש הקודש. כאן רמוז כל מה שעשה, וכפר את מקדש הקדש ההזאה של פנים, ואת אהל מועד היא ההזאה שעל הפרכת, ואת המזבח זה ההזאה שעל המזבח, ועל הכהנים הוא על ודוי שלו ושל אחיו הכהנים, ועל כל עם הקהל זה ודוי שהיה על כל ישראל:
<b>דבר</b> אל אהרן ואל בניו ואל כל בני ישראל, אחר שצוה על כפרתו של עולם ועל הנקוי מהחטאים והעונות והפשעים שלא יצטרכו לנקות בגלגול כארז"ל, צוה ג"כ על נקוי המגולגלים ולהתם גלגולם ולקרבם, שאין הב"ה חפץ בהשחתת מעשה ידיו, וכבר כתבנו פרשת נח שמאדם ועד נח לא הותר להם אכילת הבהמות, שנאמר ואכלת את עשב השדה, ומנח ואילך הותרו הבהמות להביאם מגלגול בהמה לגלגול אדם, ועתה צוה להתם גלגולם ע"י קרבן, ולכוין להם, ולזה צוה לאהרן ולבניו ולכל בני ישראל זה הדבר אחר צוה ה' לאמר, בדבור ובאמירה, כלו שיכוונו בכונה בדבור ובאמירה להכניסם ולקרבם ולהתם גלגולם, לכל אותם הדורות, ובפרט לדור המדבר, המה ראו מעשה ה', ואמרו זה אלי ושמעו קולו של הקב"ה במעמד הר סיני, ולזה אמר איש איש מבית ישראל אשר ישחט וגו' ואל פתח אהל מועד לא הביאו, דייקא, להקריב קרבן לה' לפני משכן ה', להצילן מאותן רוחין ולילין, דם יחשב לאיש ההוא, כאילו שפך דם, ונכרתה הנפש ההיא מדה כנגד מדה, הוא לא רצה לקרב הרחוק, הוא יתרחק, למען אשר יביאו וכו' והביאום לה', דייקא, וזבחו זבחי שלמים, להשלים ולהתם גלגולם, לה' אותם דייקא, ולא יזבחו עוד, שהיו נובחים לאותם שעירים אשר הם זונים כמו ניזונים שהיו תחת כחות הטומאה ונזונין מהם, ומכאן ואילך חקת עולם, כ"י שנקראת חקה ונקראת זאת היא תהיה להם, לדורותם לדירתם, להיותם מסתופפים תחת כנפי שכינה והיא תנהיגם ודרה עמהם ולא תעזבם:
<b>איש</b> איש מבית ישראל ומן הגר הגר וגו' כי נפש הבשר. היל"ל כי נפש כל בשר כמו שאמר בציווי כי נפש כל בשר, כי הבשר אין לו נפש, ועוד אומרו ואני נתתיו לכם על המזבח וגו', אם הוא על המזבח אינו לכם. ועוד אומרו כי הדם הוא בנפש יכפר, היל"ל על הנפש יכפר, ועוד מה נתחדש עתה שאמר על כן אמרתי לבני ישראל כל נפש מכם לח תאכל דם, מהו על כן, ומהו כל נפש מכם. אלא ידוע הוא שסוף הגלגול הוא בבהמה טהורה, ולזה היה הדם נזרק על המזבח, לעלוי הבהמה, ולעלוי נפש המביאה, ואם יאכל הדם מונעו להשלים גלגולו שהחזירו להתגלגל עמו אם יצטרך גלגול, ולזה אמר ונתתי פני בנפש האוכלת, שערב נפשו עם הדם שהוא גם כן נפש, וזהו כי נפש הבשר בדם הוא, לזה והכרתי אותה מקרב עמה, מדה כנגד מדה, הוא לא הניחה להשלים גלגולה ולהתקרב לעמה, ג"כ הוא לא יתקרב אלא יכרת:
<b>ואני</b> נתתי לכם. התרתי לכם מאכל הבהמות כדי שחלק אותה נפש הבהמית יהיה לו חבור וחלק עם נפש הבהמית שבכם, כדי שיזרק דם הבהמה ויכפר ג"כ על נפשותיכם, על אותו חלק נפש הבהמית שבכם, זהו שאמר על כן אמר י לבני ישראל, לומר אע"פ שהצווי היה לבני ישראל ולגר עכ"ז אינם שוים, שהישראל יש לו נפש עליונה נפש אלוה ממעל, ואם יאכל דם תהיה במדרגה התחתונה ותהיה לנפשו ירידה, לזה אמר על כן אמרתי לבני ישראל כל נפש מכם. מכם דייקא, שיש לכם נפש עליונה לא תאכל, אבל הגר הגר שאין לו נפש עליונה כי לזה נקרא גר צדק שאין לו עלייה יותר מצדק, כמו שאמר בזוהר על פסוק ואתם ידעתם את נפש הגר, לזה אמר לא יאכל דם, והזהיר גם כן על דם חיה והטעינו כסוי לפי שלא נתקרב גלגולו, שהוא עדיין חוץ שהוא עם חיות השדה בחוץ, לזה צריך כסוי שהיא קבורה, לומר שלא נתקרב גלגולו אלא גלגולו רחוק ואם יאכלנו הוא נעשה חלק ממנו ועדיין לא הגיע זמנו ומסבב לו הכרתה שצריך להחזירו, לזה כל אוכליו יכרת כי נפש כל בשר דמו בנפשו הוא, ואומר לבני ישראל דייקא, שעל ידה הם מתקרבים הנפשות או מתרחקים שיש להם נפש כמ"ש משא"כ בגר:
<b>והרמב"ן</b> ז"ל כתב כמה טעמים באיסור הדם, והאחד מהם מפני שהוא נפש והקב"ה לא התיר את הנפש, שכן מצינו באדם הראשון שנאסרו לו כל בעלי חיים ולא הותר לו אלא העשבים והפירות, עד שבא נח והותר לו בעלי חיים, לפי שלא נצולו אלא בזכותו ולא הותר לו אלא הגוף דוקא לא הנפש, ואכילת הנפש עומדת באיסור הראשון ועוד כתב טעם אחר מפני שהדם היא נפש הבהמית ואין ראוי לנו שנערב טבעם בטבענו שאנו מקבלי התורה צריכים שנהיה זכי הגופים ראוים לקבל המושכלות ונצטוינו שנגדל טבענו להיותו רך ורחמן ולא אכזרי, ואילו היינו אוכלים הדם היה מוליד בנפשנו אכזריות וגסות וקרוב שנהיה כנפש הבהמית, כי דבר הנאכל ישוב בשר בגוף האוכל ויוליד לו טבע כיוצא בו, ואין הדם כשאר מאכלים שישתנה בעיכול לכך אמר כי נפש כל בשר בדם הוא, ואין ראוי לנו שנערב הנפש הנכרתה בנפש המתקיימת אלא שתהיה לכפרה על המזבח ע"כ:
<b>וידבר</b> ה' וגו' דבר אל בני ישראל ואמרת אליהם אני ה' אלהיכם. לפי שרוצה להזהירם על העריות וקשה עליהם לפרוש, כמו שארז"ל על פסוק בוכה למשפחותיו על עסקי משפחותיו, לזה איים עליהם ואמר אני ה' אלהיכם וחייבים אתם לקבל מה שאני מצוה. וכן כתב רבינו סעדיה גאון ז"ל אני ה' אלהיכם קבלו עליכם מצותי, ולזה אמר איש איש ב"פ שיגבר על יצרו, כמאמרם ז"ל על פ' אשרי איש בעודו איש. עוד אמר ב"פ איש לפי שמזהירם על הבועל והנבעל. עוד אני ה' נאמן לשלם שכר, אלהיכם להעניש על העובר, וכן בכל מקום אני ה' אלהיכם. עוד אמר אני ה' אלהיכם, ומאחר שאני ה' אלהיכם אתם חיים וקיימים שנאמר ואתם הדבקים וגו', לזה כמעשה ארץ מצרים לא תעשו שאם תעשו כמעשיהם אתם נכנסים תחת ממשלתם והם בורות נשברים אינם חיים וקיימים, ואני נתתי לכם המצות כדי שתהיו קיימים לעולם, שנאמר אשר יעשה אותם האדם וחי בהם, לא אשר יעשה אותם למען יחיה בהם, שנראה שהוא שכר ויהיה נראה כעובד על מנת לקבל פרס, אלא אשר יעשה אותם ויחיה בטבע, וידוע הוא שמצות עשה הם רמ"ח כנגד רמ"ח איברים, כשעשה המצוה עשה אבר רוחני כנגדו עד שמשלים רמ"ח איברים רוחניים, ונעשה אדם רוחני שאינו מת לעולם, שאין המות שולט אלא בגוף שהוא גשמי. ולא עוד אלא שע"י איברים הרוחניים מביא אורה וחיים ושפע לאיברים הגופנים, לפי שע"י נעשו הרוחנים ולזה כמה צדיקים אחר מיתתם היו כמו שהם חיים, כמו מעשה דאחאי בר יאשיה במסכת שבת (דף קנ"ב:) וכמעשה דר' אלעזר בר רבי שמעון ע"ה דהוה גני בעליתיה י"ג שנין א"כ וחי בהם בטבע, וזהו אמרו את משפטי תעשו כאילו אתם עושים אותם, ואת חקותי תשמרו ללכת בהם שתהיו כמו המלאכים שהולכים ובאים לפני, כמו שנאמר ונתתי לך מהלכים בין העומדים, ויהיו לכם המצות כמו כנפים כדי לעוף בהם כמו המלאכים שנאמר ובשתים יעופף, אני ה' אלהיכם, כמו שאני אלוה על המלאכים:
<b>איש</b> איש אל כל שאר בשרו לא תקרבו. שאר הוא מילה שעל ידו יש לו השארות בעוה"ז ובעוה"ב, בעוה"ז שעל ידו קיום המין, ובעוה"ב שעל ידו אנו זוכים לעולם הבא, וזהו שאומר בברכה וחק בשארו שם, ח"ק בגימ' גיהנם, לומר שע"י יורד לגיהנם אם ח"ו עשה בו זנות ואם לא עשה בו שום עבירה זוכה ע"י לעוה"ב, זהו להציל ידידות שארנו משחת למען בריתו וכו', שאר גימ' ת"ק, לומר שהוא הולך בסיבתו לעולם אחר חוץ מזה העולם שהוא מהלך ת"ק שנה, זהו שאר ת"ק א', אחר, ארוך, שהוא עולם שכולו ארוך, שיש שם השארות, לא כמו זה העולם שהוא כלו נפסד, וצוה כאן שהשאר שהוא האבר שעל ידו בא השארות לעולם שלא יקרב לגלות ערוה, ערוה ר"ע ו"ה, שח"ו גורם שמביא הקליפות שהם ר"ע עם ו"ה, ומחבר רע עם טוב, גם ר"ע ו"ה כמו רעך ורע אביך, וכתיב ערות אביך בת' לומר שגורם ח"ו פרוד, ונרגן מפריד אלוף:
<b>עוד</b> שאר בשרו רמז על חטא אדם הראשון שאכל מן השירים ממה שנשאר בידה, כמו שארז"ל סחטה ענבים ונתנה לו, שהפרידה היין מן הענבים, ומה שנשאר בידה היינו השמרים נתנה לו, ולזה נאסרו הקרובים. והרב רבי יהודה חייט ז"ל האריך בשער ההריסה, וזה קצור דבריו. ועוד אגלה אזנך בפגם הגדול אשר עשה אדם הראשון בחטאו והעונש המגיע אליו בעבורו, כי הוא נברא בדייקן של מעלה, וכמו ששם אין פרוד בין אח ואחות וכל שאר העריות כי אין שם ערוה ופרוד כי הכל אחדות ואחוה, כך היה ראוי להיות באדם לולי הפרץ שעשה, כי בעבורו נצטוה בעריות, והביא ראיה מהתיקונים מתיקון י"א בסוף דבריו, ומפני שאין למעלה קצוץ ופרוד לזה אין ערוה בין בת ואח ואחות למעלה, ועון אדם גרם כל זה דלא יהא בדיוקנא דא מפני שהוא חטא באותה מדה שהוא שעור דעריין, וגם העריות האסורות למעלה הם אחדות שלמה, ולמטה הם בקליפות, ונקראו עריות על שם שמגלים חובותיו של אדם לפני הקב"ה כי ער הוא מלשון גלוי כמו ערו ערו עד היסוד וגו', ומפני שהתשמיש שהוא חול לגבי אדם מאחר שחטא, והוא נעשה ע"י אות ברית קדש, מן הראוי שלא להשתמש בו כי אם בלילי שבתות כדי שלא לעשות מהקדש חול, ובליל שבת היא בכחו, והתשמיש אזי הוא קודש, כי ימי החול אשר הם הקליפות ספו תמו ביום השבת, וזהו סוד עונת ת"ח מליל שבת לליל שבת, ומי שמשמש מטתו בימי החול ההוא בן דאוליד הוא צדיק ורע לו מפני שעשה מקדש חול שנשתמש ע"י ברית קדש בחול ע"כ. א"כ ע"י חטא אדם נאסרו העריות כי קודם לא היה איסור ערוה וכן ארז"ל ראויה היתה לו בתו לאדה"ר אלא שעשה חסד עם קין ונתנה לו, שנאמר אמרתי עולם חסד יבנה, ולזה נשא יעקב ב' אחיות שהוא תקונו של אדם, וגם השבטים נשאו תאומתם שנתקן החטא, לולא שחזרו ועברו כאדם ברית בעשיית העגל, ולזה התחיל ערות אביך וערות אמך לא תגלה, כלומר אם אתה תקרב אל ערוה מן העריות אתה מגלה ערות אביך הראשון שהוא היה סיבת ריחוקם ועשה העריות בי"א פרשיות כנגד ו"ה, ולזה אמר אמך היא לא תגלה ערותה והבן. וכאן רמוז חטאו של הבל באומרו ערות אחיך, שהיה חטאו כחטאו של אדם, וכן כתב הרב רבי יהודה חייט ז"ל, שחטא האב והבן שוים במחשבה ובמעשה ובאו בג' גלגולים כחז"ל, לתקן מה שעוותו, ואז תדע כי משה הוא עצמו הבל, ותדע למה נתנה תורה על ידו, והאריך בזה והביא ראיה מהתיקונים ע"ש:
<b>והרב</b> מנחם רקנאטי ז"ל כתב, ויש מן האחרונים שאמר בסוד העריות, כי הטעם הוא כטעם סוד העבור, שלא יכרת שם המת ממשפחתו, וראה השי"ת ברוב חכמתו איזה מקום מנוחתו ואסר לקרוביו, כי לפעמים יבא בזכר ואם לא זכה יבא בנקבה, ושמא יבא על אביו ובנו ואחיו ודודו, וזה טעם ערות אביך וערות אחי אביך, המדבר בזכרים. ויש עוד מן האחרונים שאמרו בטעם העריות עניינים אחרים, זהו כוונתם, כבר ידעת כי עשר ספירות נאצלות מאין סוף ית' וית', והן קרובות אליו ית' ומשפיע בהם ומתאחד בהם, גם הודעתיך כי פעולות של מטה פועלים למעלה, והבא על אחת מן העריות הוא משתמש בשרביטו של מלך, כי במרכבה העליונה מצוי ייחוד הקורבה איש באחיו ידובקו, ואמר כי הבא אל אמו פוגם בבינה שנקראת אם, גם בשכינה שהיא אם כל חי, ולכך כתיב ערות אמך וגו' אמך היא ב"פ, ולא נתן להשפיע בהם רק למלך הכבוד יתברך, והמשתמש בשרביטו של מלך חייב מיתה. הבא על אשת אביו פוגם בהוד, בת זוגו של נצח, הנקרא אם לצדיק, הבא על אחותו פוגם בכ"י הנקראת אחות והבן. מולדת בית או מולדת חוץ, רמז לב' אחיות שיש בבתי גואי שהם בינה וגבורה, ולב' אחיות אחרות שהם בבתי בראי, שהם הוד ומלכות. והבא על בת בתו פוגם בהוד שהיא בת הגבורה. הבא על בת בנו פוגם במלכות שהיא בת נצח. הבא על ב' אחיות פוגם בהוד ומלכות. אמנם יעקב אבינו ע"ה כשאמר לו הקב"ה אתה אלוה בתחתונים הותר לו להשתמש בשרביטו של מלך, ואמר בהם לצרור, לשון צרור המור, כי הבא עליהן עושה קשר במרכבה שלא ישפיעו לבת זוגה הבא על כלתו פוגם בהוד שהוא בת זוגו של נצח, בנו של חסד, הבא על חמותו פוגם בגבורה שהיא חמות נצח. הבא על דודתו פוגם בגבורה והוד, הגבורה דודתו של נצח, והוד דודתו של מלכות והם אחות אביו ואחות אמו הנזכר בפסוק. הבא על אשת אחיו שיש לו בנים פוגם בהוד שהיא אשת נצח, אח לתפארת, ובנו יסוד, ובתו מלכות. הבא על אשת אביו פוגם בגבורה אשת החסד, ואמר בעריות לא תגלה שהבא עליהם מגלה בת זוג מן חברתה. והנה העריות כולם רומזות לכחות של מעלה מקבלות מן בת זוגם, ולחכימא ברמיזא. ועל מה ששואלים העולם מפני מה אחי האב מותר באשת בן אחיו ובן האח אסור באשת אחי אביו, ועוד מפני מה מותר ליקח בת אחיו ואסור באחות אביו, תאסר האשה להנשא לדודה כמו שנאסר האיש לישא דודתו, הטעם בכולם כי המשפיע הוא למעלה מן המקבל וזה מותר, אמנם להפך ישתנו סדר בראשית. וטעם ואת זכר, כי אין הזיווג שוה כי אם בזכר ובנקבה, שמשם קיום המין דוגמת משפיע ומקבל, והעושה מן המשפיע מקבל משנה סדרי בראשית, וכמו שזווג האיש בבת זוגו רומז על היחוד כך זווג ב' זכרים כאילו עושה ב' רשויות, ומכאן תבין טעם ובכל בהמה לא תתן שכבתך לזרע, כי אין לערב צורת אלהית עם צורת בהמה לעשות מן הקודש חול ע"כ. וזהו תבל שהוא מלביש ומבלבל ומערב צורת אדם עם צורת בהמה. ויש מי שפירש תבל הוא מלשון תבלין, כלומר שנותן לכח הבהמה כח, כמו שהתבלין נותנין כח וטעם בתבשיל, כן זה אחר שנפש הבהמה יורדת למטה נותן לה כח לעלות ומשנה סדרי בראשית. וכן נשמתו תרד למטה ממדרגת הבהמה ע"כ. ורז"ל תקנו לקרות בספר תורה ביום הכפורים במנחה בפרשת עריות, לומר אולי חטא באחת מה להזכירו שיתודה עליהן ויעשה תשובה קודם שיפנה היום:
<b>ובמדרש</b> אמר טעם אחר, לומר להקב"ה אתה כתבת ערות אמך לא תגלה אמך היא, וישראל קראתם אמי שנאמר ולאומי אל תקרי ולאומי אלא לאמי, וכאן אמרת ערות אחותך לא תגלה, וישראל קראתם אחות שנאמר אחותי רעיתי, ערות כלתך וישראל נקראו כלה שנאמר אחותי כלה, לזה קורין אלו העריות כלומר שיתפללו להשי"ת שלא יגלה ערותנו בעת החתימה ויחתמנו לחיים:
<b>אל</b> תטמאו בכל אלה וגו' ותטמא הארץ ואפקוד עונה עליה, מה עון יש לארץ, לפי שהוציאה תבואה ופירות לשאינם ראוים, כדאיתא בסוף כתובות ר' יהושע בן לוי אקלע לגבלא חזינהו להנהו קטופי (פי' אשכלות ענבים) דהוו קיימי כעיגלי אמר עגלים בין הגפנים א"ל קטופי נינהו אמר ארץ ארץ הכניסי פירותיך למי את מוציאה פירות הללו לערביים שעומדים עלינו בחטאתינו. א"כ לזה ואפקוד עונה, לפי שהיא מישבת אותם ונותנת להם ישוב בהוצאת פירות כמו שאמרתי, ונטמאים בעמדם בתוכם, לזה ותקיא הארץ את יושביה, ואמר ותקיא מעת שנגזר על הכנענים להכרת כאילו כבר הקיאה אותם, ואמר ותקיא לשר שלהם כענין סר צלם מעליהם, כן כתב הרמב"ן ז"ל. אבל אתם ושמרתם את חקתי על כרחכם, ולא תקיא הארץ אתכם בטמאכם אותם כמו שקאה אותם שאינם ראוים לה, לפי שאין קיום הארץ אלא בעשיית המצות כי עיקר המצות הם בארץ, ולזה צוה יעקב הסירו את אלהי הנכר בביאתכם לארץ, וכתב הרמב"ן וה' לבדו לו נתכנו עלילות מיתת רחל בדרך בתחילת בואו לארץ, כי בזכותה לא מתה בחוצה לארץ, ובזכותו לא ישב באחד עם ב' אחיות, ונתעברה מבנימין קודם בואם לשכם, ולא נגע בה בארץ כלו, מפני כי עיקר המצות הם בארץ, ולזה נענשו הכנעניים בעבור העריות כי הארץ תתעב על התועבות האלה ע"כ. אם כן להם קאה אבל אתם שאתם יורשים אותה שנאמר ואומר אתם תירשו את אדמתם, לא תקיא כי היא כבושה לכם כשאתם בה שנאמר ונכבשה הארץ לפניכם, ולא תקיא אע"פ שתטמאוה ועל הטומאה שטמאו אם עשו מכל התועבות אני אעניש אותם, זהו כי כל אשר יעשה מכל התועבות ונכרתו הנפשות. ואמר ונכרתו בלשון רבים יכולין לומר על שניהם על הבועל והנבעל, כמ"ש על איש איש אל כל שאר בשרו:
<b>עוד</b> נאמר לפי שאמר כי כל איש אשר יעשה מכל התועבות, משמע מקצתם ומשמע כולם, ואם עשה שתים או שלש מהם על האחת חייב כרת, ועל השאר מה יהא חייב, לזה אמר ונכרתו, יש כמה מיני כריתות, יש כרת לנפש, ויש כרת לגוף, ויש כרת לשניהם, ויש כרת לשנים, שמת קודם ששים שנה, שנאמר תבא בכלח אלי קבר, בכל"ח גימ' ס', ויש כרת ליומי שלא מלא ימיו, כדאיתא פרק אלו מגלחין רב יוסף עביד יומא טבא לרבנן כד הוה בר שתין שנין, א"ל אביי נהי דנפיק מר מכרת דשני מכרת דיומי מי נפיק מר, א"ל נקוט מיהא פלגא בידך. ויש כרת לגוף אע"פ שהוא זקן, כפי הצער, שמצטער בעת המיתה כדאיתא בגמרא מת ליום א' זו מיתה דחופה, הני מילי אם לא הגיע לגבורות, אבל אם הגיע לגבורות זו מיתת נשיקה, וי"א זו מיתת כרת, ר' חנינא בן גמליאל אומר זו מיתת מגפה, לב' ימים זו מיתה דחויה, לג' ימים זו מיתת גערה, וי"א זו מיתת כרת, לד' ימים זו מיתת נזיפה, לה' ימים זו מיתת כל אדם, ובאיכה רבתי זו מיתה של חבה, יותר מכאן יסורין. א"כ הרי יש כרת לגוף כפי הצער שמצטער בעת המיתה. ותמצא בתורה פעמים אומר ונכרתה הנפש ההיא מעמיה, ונכרתה הנפש ההיא מלפני, ופעמים אמר ונכרתה הנפש ההיא מתוך הקהל, לומר שאין הכריתות שוין. וצריך שתדע שאין הכרת בטול הנפש לגמרי ח"ו, שתבטל נפש האדם בנפש הבהמה, שהקב"ה חשב מחשבות לבלתי ידח ממנו נדח, ומ"ש ונכרתה מעמיה, הוא כבד הנכרת מן הענף, ואם נוטעים אותו במקום אחר יעשה פרי. אבל בהמשך הזמן, ואם היה מחובר עם הענף היה עושה פרי מיד כעשות שאר ענפים, ובעת שנכרת נכרת ג"כ ונחסר מלעשות פרי, עד שיעבור עליו זמן ידוע ויחזור ליותר טוב ממה שהיה, וכן יהיה אילן בפני עצמו. וקרוב לזה כתב רבינו בחיי ז"ל שאין הנפש נכרתת ומתבטלת לגמרי, אך היא נכרתת מן המקום שחוצבה ממנו ונהנית ומתענגת במקום אחר, לא כשיעור אותו תענוג שהיתה ראויה לו במקומה הראשון אילו זכתה אליו, וכשאומר מתוך הקהל לומר שאין לה חלק לעולם חלק בפני עצמה, אלא כעני המצפה וסומך על שלחן חבירו, כי הוא יצילך מפ"ח נוטריקון מצפה פת חבירו, וכשאומר ונכרתה הנפש ההיא מלפני, זו צריכה לגלגול הבהמות, מלפני שלא תראה בצורת אדם ולא בפרצופו של אדם, וכשאומר הכרת תכרת הנפש ההיא עונה בה, לומר שצריכה ג' גלגולים כחז"ל, הכרת א', תכרת ב'. עונה בה הרי ג', ואינה מתקנת עד פעם ד'. זו למבזה התורה ומצותיה והמלעיג על דברי חכמים לפני גודל עונשו, אבל שאר גלגולים הם ג' שנאמר הן כל אלה יפעל אל פעמים שלש עם גבר, עוד אמר ונכרתו הנפשות העושות, לומר שכל רביעית דם באדם יקרא נפש, כמו שארז"ל על פסוק ועל כל נפשות מת לא יבא, וזהו הנפשות העושות, שבשעת עשיית העבירה נהנה כל הדם שבו, והקב"ה יודע כיצד יעניש כל רביעית ורביעית שבו בשעת המיתה:
<b>ושמרתם</b> את משמרתי. ירושלמי בנוהג שבעולם מלך בשר ודם גוזר גזירה אחרים מקיימים אותה והוא אינו מקיימה, אבל הקב"ה אינו כן גוזר גזרה והוא מקיימה תחילה, מה טעם ושמרו את משמרתי, אני שמרתי מצותיה של תורה תחילה, ושמרתם את משמרתי שמרו אתם מה ששמרתי:
<b>ולא</b> תטמאו בהם אני ה' אלהיכם. פירש"י ז"ל אלא תטמאו אני ה' אלהיכם, הא אם תטמאו איני אלהיכם ואתם נפסלים מאחרי ומה הנאה יש לי בכם ואתם מתחייבים כליה לכך נאמר אני ה' אלהיכם ע"כ. הוקשה לו שכל מקום שנאמר אני ה' נאמן לשלם שכר טוב כשהוא אצל קיום מצות, וכשהוא אצל עונש אני נאמן ליפרע, וכאן הוא אמור אצל עונש שאמר ושמרתם לבלתי עשות וגו', והעונש כבר אמור שאמר כל האיש אשר יעשה ונכרתו, לזה ארז"ל שזה העונש האמור לעיל, ומה הנאה שאני ה' אלהיכם ואתם מתחייבים כליה שהיא הכרת, שאמר ונכרתו:
<b>גימטריאות</b>
<b>שני</b> בני אהר"ן, ס"ת יי"ן, שתויי יי"ן נכנסו:
ארא"ה גימ' ר"ז, כלומר בסוד, יהיה בסוד אצלכם:
יבא גימ' י"ג, בזכות י"ג מדות של רחמים, וי"ג מדות שהתורה נדרשת בהם:
ולבש"ם, ול"ב ש"ם, שצריך שיהיה לו כוונת הלב בלבישתם, שכל בגד ובגד מד' בגדים יש לו כוונה כנגד שם בן ד':. עוד אמר ורחץ את בשרו ולבש"ם, ול"ב ש"ם, שגם הלב צריך רחיצה במי התשובה:
גורלות גורל אחד, שיהיו שניהם אחד או שניהם של זית או שניהם של אשכרוע:
לכפר עליו לשלח, ס"ת רו"ח, לסלק רוח הטומאה מעל ישראל:
לשלח אותו לעזאזל. ס"ת חו"ל, שהמוליכו אינו צריך בגדי קדש אלא בגדיו:
את דמו כאשר עשה, ס"ת תורה, שהעוסק בתורה מתשת כחו וכאלו הקריב דמו:
וכל אדם לא יהיה, אז"ל אפי' המלאכים. כל אדם בגימ' מלאך עה"א, וכל אדם גימ' מיכא"ל:
ושלח ביד איש (עתי), ס"ת למפרע שח"ד שהוא מקבל שחד, וכדי שלא לפרסמו לא באו אותיות שחד כסדר:
איש עתי, בגימ' ואף שב"ת עה"מ:
ונשא השעיר את כל עונת"ם, עו"ן ת"ם:
אל ארץ גזרה. גזרה היא מלפני ואין לכם רשות להרהר בה ולומר מה אלו הדברים:
ובא אהר"ן א"ל אה"ל מוע"ד, בגימ' ז"ה להוצי"א מש"ם כ"ף ומחת"ה, אם תחשוב נ' של אהר"ן בת"ש באי"ק:
והמשלח את השעיר לעזאזל יכבס בגדיו, יכבס בגידותיו ועונותיו, לפי שהוא בא לכפר על ישראל ואם לא יהיה נקי ימצא סמאל עילה ויקטרג על ישראל וזהו ורחץ את בשרו במים, במים של תשובה:
השביעי בעשור לחודש תענו, ס"ת. ירשו, אם תעשו תשובה תירשו ארץ:
מכל חטאתיכם לפני, ר"ת מח"ל עונות שביניכם ובינו מחל לכם:
תטהר"ו, אותיו"ת תור"ה ט', לומר שהתורה מטהרת ללומדיה:
י"ו כפרות כתיב בפרשה, כנגד י"ו קרבנות של יוה"כ, וי"ו הזאות בפנים, וי"ו הזאות על הכפורת, וי"ו הזאות בחוץ, כנגד י"ו פנים שיש לחיות הקודש, לעשות ישראל כמלאכים ולדמותם לחיות הקודש ולהגן עליהם מחרבו של מה"מ שיש לו י"ו פנים, ולהגן עליהם מן י"ו פעמים שנאמר דבר בירמיהו:
דם יחשב לאיש ההוא דם שפך, זה נבוזראדן וגם נבוכד נצר, ולזה ב"פ דם. שפך, בארץ ישראל שהיא מהלך שפ"ך. למען יביאו בני ישראל, שעתידין להביא בני ישראל, שנאמר והביאו מכל אחיכם וגו':
ולא יזבחו עוד זבחיהם לשעירים, לרשעים, שאותו זמן לא יהיו רשעים ורשעים עוד אינם:
איש איש מבית ישראל ומן הגר הגר בתוכם, זה יצה"ר שהוא גר בתוך גופם, וצריך לשפוך דמו ואל יהנה ממנו אלא דבר שהוא לצורך גופו, זהו אשר יאכל, וכן עולה בתוכם אשר יצוד ציד חיה או עוף אשר יאכל ושפך, ס"ת בגימ' זה יצר הרע עה"מ:
לא ירחץ, ר"ת גימ' מ', שצריך לטבול במ' סאה:
אשר ישבתם שישבו במצרים ר"י שנה:
וחקתי תשמרו וחקתי כתיב, אותם חוקים שחקקתי בהם שמים וארץ, שנאמר אם לא בריתי יומם ולילה חקות שמים וארץ לא שמתי, וכתיב בחקו חוג, וכתיב בשומו לים חקו. אלו החוקים תשמרו, בזה תשמרו שלא יהפך העולם עליכם לתהו ובהו:
תשמרו ללכת בהם, בכל מקום שאתם הולכים התורה ודיניה עמכם, ד"א ללכת בהם עד שעת המיתה, ללכת בהם ס"ת מת. ד"א ללכת בהם, להוליכו עמכם. על, דרך מה שארז"ל אשרי מי שבא לכאן ותלמודו בידו, וזהו וחי בהם לעולם הבא:
ערות אחות אמך לא תגלה כי שאר אמך היא, ובאחות אביך לא אמר כי שאר אביך, אלא שאר אביך, לפי שבנקבות הם יותר ודאי הקרוב יותר מן הזכרים, לז"א כי לשון ודאי. לא תקח לצרור לגלות, ס"ת אחרת, אפי' צרתה של אחות לא תקח, שט"ו נשים פוטרות צרותיהן, וכן ערותה עליה בחייה, ג' ההי"ן ט"ו, רמז לט"ו נשים. לזרע לטמאה, הזרע שלך מכאן ולהלאה יהיה טמא:
לרבעה, לעברה, עבירה גוררת עבירה:
ולא תעשו מכל התועבות, ס"ת אול"ת אדם תסלף דרכו:
כי את כל התועבות האל, לשון קושי מכלל דאיכא רכות, הם השניות במסכת יבמות, דבר אחר האל שנחשב להם על כל אחת ואחת כאילו עשו אל נכר, לפי שהם מין בשאינו מינו:
אשר לפניכם ותטמא הארץ, ר"ת אלוה, ולא תטמאו בהם אני ה' אלהיכם, ודר ביניכם. אבל אם תטמאו בהם איני דר ביניכם, ואע"פ שאמר השוכן אתם בתוך טומאתם, זהו שאר טומאתם לא כשהם טמאים בטומאת עריות, לזה אמר בהם שהיא טומאת עריות או ע"ז, אבל אם הם טמאים טומאה אחרת כמו נדה זיבה או טומאת מת על זה נאמר השוכן אתם בתוך טומאתם:
<b>פרשת</b> <b>קדושים</b>
<b>דבר</b> אל כל עדת בני ישראל. למה כל עדת בני ישראל, שחזר כאן ואמר עשרת הדברות כולם בלשון רבים, לפי שעשרת הדברות נאמרו בלשון יחיד, לפי שצפה הקב"ה שעתידין לעשות העגל, וכדי שימצא משה רבינו מקום להתפלל עליהם לומר שלו נתנה התורה, עד שנתכפר להם ועשו המשכן ושרתה שכינה ביניהם, חזר ואמרם בלשון רבים, ולזה לא אמרם בקולות ולא ברעמים כדי שלא להרעידם ולא להפחידם, לפי שהם חביבין עליו כבן שאין האב מפחידו ומרעידו ומדבר עמו בנחת, ולזה ואמרת אליהם בנחת בלשון רך, וע"י שליח, כל זה כדי שלא להרעידם כמ"ש, וכמו שבמעמד הר סיני היו שם כולם, כן כאן אל כל עדת, וכדי שלא יהיה להם פתחון פה לומר ליחיד נתנה תורה, לזה חזר ואמר בלשון רבים:
<b>ומה</b> שאמר קדושים ולא אמר גוי קדוש כמ"ש ואתם תהיו לי ממלכת וגו', זה יובן מהמדרש ז"ל, משל למלך שהיה לו מרתף של יין והושיב בו המלך שומרים, מהם נזירים ומהם שכורים, לעת ערב בא ליתן שכרם ונתן לשכורים שני חלקים ונתן לנזירים חלק אחד, אמרו לו אדוננו המלך לא כולנו שמרנו כאחד מפני מה אתה נותן להם ב' חלקים ולנו חלק אחד, א"ל אלו שכורים דרכם לשתות יין לפיכך אני נותן להם שני חלקים, כך העליונים לפי שאין יצה"ר מצוי ביניהם יש להם קדושה אחת שנאמר ובמאמר קדישין שאלתא, אבל התחתונים לפי שיצה"ר שולט בהם הלואי בשתי קדושות יעמודו, הה"ד אל כל עדת וגו' קדושים תהיו וכתיב והתקדשתם והייתם קדושים ע"כ. א"כ פירוש קדושים תהיו בלשון רבים לומר שעל ידיהם יהיה להם הויה בעולם, ופירוש הענין כמו שאמר במדרש א"ר יהודה בן פזי למה נסמכה פ' עריות לפ' קדושים ללמד שכל מקום שאתה מוצא גדר ערוה אתה מוצא קדושה ואתיא כהך דר"י בן פזי דאמר כל מי שהוא גודר עצמו מן הערוה נקרא קדוש הה"ד ישלח עזרך מקדש, כלומר אם אתה מקדש עצמך ושומר עצמך מן הערוה ומן הזנות, אפילו שהיצר של זנות מתגבר עליך, כמו אותו מעשה שהעלה בלבו טינא מחמת חשק, ישלח לך עזר שתזכה לכופו, וזהו ישלח עזרך, למה מקודש לפי שקדש עצמו, זהו קדושים תהיו, אם אתה גודר עצמך אני מבשרך שתהיה קדוש ונעזר, ולזה אמר תהיו ולא אמר היו:
<b>ובמדרש</b> תנחומא אמר הקב"ה בעולם הזה קדושים נקראתם, לעתיד והיה הנשאר בציון והנותר בירושלים קדוש יאמר לו וגו'. כי קדוש כלומר אני קדשתי אתכם במעמד הר סיני וקראתי אתכם גוי קדוש ואני ה' אלהיכם, א"כ אין ראוי לעבור על דבורי, וכן מורה הטעם על קדוש זקף קטן. אם יעלה על דעתכם לומר שממה שעברנו ב"פ על דרך השתן מהאב ומהאם ומהם באה לנו הסיבה, לזה אמר איש אמו ואביו תיראו, ולזה הקדים האם שצריכה לבון וטהרה וטבילה, וכה"א ובחטא יחמתני אמי, שאין אשה מתעברת אלא סמוך לוסתה, לא תתלו הדבר באב ובאם, כי ג' שותפין באדם, האב נתן חמשה דברים, עצמות וגידים וצפרנים ומוח שבראש ולובן שבעינים, והאם ארבעה דברים עור ובשר ודם ושחור שבעינים. והקב"ה נתן בו עשרה דברים רוח ונשמה וקלסתר פנים וראית העין ושמיעת האוזן ודבור והלוך ודעה ובינה והשכל, א"כ לא תתלו באב ובאם כי אני נתתי יותר מכלם, וזהו אני ה' וגו', ואתם תעשו שיהיו בניכם ג"כ קדושים כדי שיהיו הג' שותפים שוים, ובמה ואת שבתותי תשמרו, כמו ואביו שמר את הדבר, שימתינו לעונה לליל שבת, זהו ואת שבתותי תשמרו אני ה' אלהיכם, שנשמות כל ישראל בידי וכפי הקדושה שאתם נותנים בו על אותו ערך אתן אני את הנשמה, וכבר כתבנו פרשת תשא ושמרו בני ישראל את השבת ר"ת ביאה, שימתין בעונה עד ליל שבת. ומצאתי כתוב על ביאה של ליל שבת, משל לעני שבא לשאול על פתח המלך אם בא בעת רצון כשהמלך יושב אל השלחן נותנין לו מעל השלחן שלפני המלך, לפי שבליל שבת הוא הזיווג של מעלה ונותנין לו מאותן הנשמות שמולידים, ואם היא בחול נותנין לו נשמות חיצונות הצריכות לגלגול, כארז"ל אשר פריו יתן בעתו זה ליל שבת. שי"ן בי"ת תי"ו הנעלם בגי' עתו, כן מצאתי:
<b>ובזהר</b> א"ר אבא מ"ט פרשת עריות ופרשת קדושים סמוכין דא לדא, אלא הכי תאנא כל מאן דאשתמר מאילין עריין בקדושא אתעביד ודאי, וכ"ש אי אתקדש, ת"ח מאן דבעי לאתקדשא ברעותא דמאריה לא לשתמיש אלא מפלגו ליליא ואילך או בפלגו ליליא דהא בההיא שעתא קב"ה אשתכח בגנתא דעדן וקדושא עילאה אתער וכדון שעתא היא לאתקדשא להאי שאר בני נשא, אבל תלמידי חכמים דידעי אורחוי דאורייתא בפלגו ליליא שעתא דלהון למיקם למלעי בה באורייתא לאזדווגא בכ"י לשבחא לשמא קדישא, בליליא דשבתא דרעותא דכולא אשתכח זוגא דילהון בההיא שעתא לאפקא רעותא דקב"ה וכ"י כמא דאתמר דכתיב בנים אתם לה' אלהיכם, ואלין אקרון קדישין דכתיב קדושים תהיו כי קדוש אני ה', וכתיב אשר פריו יתן בעתו ע"כ:
<b>עוד</b> קדושים תהיו. כמו שארז"ל שלא יהיו פרוצים בעריות קבלנו שכל מי שבא ביאת איסור אינו זוכה בבת זוגו, כמו שהוא הלך לחוץ כך היא הולכת לחוץ, ולזה אמר קדושים תהיו שלא יבא ביאה אסורה כדי שיהיו הבנים שיוליד מאביו ומאמו שהיא בת זוגו שהיא אמו ודאי שהוא ראוי לבא ממנה, לא כן כשבא מחוץ מבת זוגו, אינה אמו ודאית, ואין לו כל כך מורא ממנה, שלא היה ראוי לבא ממנה, ולזה אמר איש אמו קודם ולא אמר האם והאב תיראו, אלא אמו הראוי לבא ממנה, ואביו ודאי שהשתדל להביאו מאמו ולא מאחרת, ואז יהיו הג' שותפים שוים, כמו שהקב"ה ודאי כן האב והאם, וזהו אני ה' אלהיכם, וזיווג האיש עם זוגתו רומז על היחוד, לזה אני ה':
<b>ובזהר</b> אמר תא חזי בשעתא דבר נש מקדש לתתא כגון חבריא דמקדשי גרמייהו משבת לשבת בשעתא דרעוא אשתכח וברכתא אזדמנת כדין מתדבקן כלהו בחדא נפשא דשבת וגופא דאזדמן בשבת, ועל דא כתיב איש אמו ואביו תיראו, דאינון זיווגא חד בגופא בההיא שעתא לאתקדשא, ואת שבתותי תשמרו דאינון מזמני לנפשא בההוא גופא וע"ד ואת שבתותי תשמורו ע"כ. א"כ איש אמו ואביו, כמו שאמר נפשא דשבת וגופא דאזדמן בשבת, זהו ואת שבתותי שהם ב' שבתות, שהם נפשא וגופא:
<b>עוד</b> איש אמו ואביו תיראו, לומר שאם נעשה הבן איש אתם אביו ואמו תיראו, כיצד תיסרוהו שלא תשימו מכשול פן יבא לידי הכאה וקילול, וכן אז"ל המכה בנו הגדול עובר משום ולפני עור לא תתן מכשול, ולזה אמר תיראו לנוכח ולא אמר ייראו, כי כן היה ראוי לומר לפי שאמר אמו ואביו שלא לנוכח שלא אמר אביך, אלא לרמוז למה שאמר זהו על מצות עשה, ואת שבתותי תשמרו זהו מצות ל"ת, כי השמר פן ואל מצות ל"ת הוא, פירוש אם ראה בנו מחלל שבתות וה"ה אם עבר על שאר מצות ל"ת חייב להכותו וליסרו עד שישוב, ואפילו לא יהא בנו, כמו שארז"ל וכשלו איש באחיו איש בעון אחיו ולפי שהשבת שקול כנגד כל המצות לזה אמר ואת שבתותי, וה"ה לשאר מצות.
<b>אל</b> תפנו אל האלילים. שלא יפנה לבו לשום דבר מעניני העוה"ז שכולו כלה ונפסד וכולו כלא חשיב, זהו אלילים, כמו וישם לאל מלתי, שהוא כלא חשיב, וזהו לשון קדושים שיהיו פרושים, וכן אמרו ז"ל קדש עצמך במותר לך, כי אם מפנה עצמו להבלי עולם יבא מזה לעבוד עבודת אלילים, שישכח האמת וירדוף אחרי ההבל, וזהו הע"ז, לזה אמרו ז"ל אל תפנו אל האלילים אל תפנו אל מדעתכם, כמו שאמר דוד ע"ה שויתי ה' לנגדי תמיד כי בהיסח הדעת בא המסית להסית, ואם אתה תפנה אלי אני אפנה לך שנאמר ופניתי אליכם, זהו אני ה' וגו', שאהיה מצוי לך. עוד אני ה', לומר שלא יפנה בכל רגעיו ובכל שעותיו ובכל תתר"ף חלקים של השעה שלא יפנה לבו מה', שכן ה' מתגלגל בגלגולו תתר"ף, כמו שתמצא במערכת דף קצ"ה ע"ש, וכן הוא אומר כל הנשמה תהלל יה, אמרו ז"ל על כל נשימה ונשימה תן לו הודאה, וזהו גדר שלא יסיח דעתו מהקב"ה, וכן הוא אומר בכל דרכיך דעהו, כמו שאמר בזוהר ז"ל. אמר רבי אלעזר כל עובדוי דבר נש בעי ליה דליהוון כולהו לשמא קדישא ולאדכרא בפומיה שמא קדישא על כל מה דאיהו עביד ולא לישרי עלוי סטרא אחרא בגין דאיהו זמין תדיר לגבי בני נשא וכו':
<b>ובזהר</b> אל תפנו אל האלילים, תנינא אסור ליה לבר נש לאסתכלא בשפירו דאנתתא בגין דלא ייתי בהרהורא בישא, ויתעקר למלא אחרא, וכך היה רבי שמעון עביד כד הוה אזיל במתא והוו חבריא אזלין אבתריה וחמא לאינתו מאיך עינוי והוה אמר לחבריא אל תפנו. וכל מאן דאסתכל בשפירו דאנתתא ביממא אתי להרהורי בליליא, ואי סליק ההוא הרהורא בישא עליה אעבר משום ואלהי מסכה לא תעשו לכם תו אי שמש באנתתיה בזמנא דסליק ההוא הרהורא בישא אינון בנין דאוליד אלהי מסכה אקרון ע"כ. עוד אל תפנו אל האלילים, שלא יפנה לבבם אחרי שרי מעלה לומר שיש בידם יכולת להיטיב או להרע, ואלהי מסכה שהוא עשוי בידי אדם שמתיכים הזהב או הכסף, ואם יצטרך משנהו מזהב לכסף, ואם יצטרך משנהו לעץ שנאמר המסוכן תרומה, כלומר שהוא עני עץ לא ירקב יבחר, ואין להם כח מעצמם, כן הם השרים שאין להם אלא מה שנתן להם, ואפילו מה שנתן להם יש יכולת למונעם ממנו, כמו שעשה בשרו של מצרים ובשרו של סנחריב ובשרו של נבוכדנצר ישחקו עצמותם, ואמר לא תעשה לך, כלומר אם אתה מאמין בהם סוף שאתה עושה אותם לך ועושה עצמך אלוה, כמו שעשה פרעה וחירם מלך צור, שתבא לומר כמו שהם עשוים והן אלוה כן אני, זהו לא תעשו לכם, אני ה' אלהיכם, אני לא מניתי אתכם תחת יד השרים כדי שתפנו להם אלא תהיו פונים לי שבידו היכולת, וכשתפנו לי אני אפנה אליכם לפי שאני אלהיכם:
<b>וכי</b> תזבחו זבח שלמים לה'. כלומר אם אתם רוצים להיות בשלימות עם ה', לרצונכם תזבחוהו, זבחו הרצון שלכם קודם שהוא היצר שלא תהיו נסתים לו, ואח"כ זבח שלמים:
<b>ביום</b> זבחכם יאכל, כלומר לא תניחו מלאכלו, כלומר ליצר להכניעו ולשברו עד שיעברו קצת ימים, כי אח"כ לא תוכל לו, אלא ביום זבחכם באותו יום, או לפחות אם עבר אותו יום, ממחרת יום הבא מאחריו מן הבקר, זהו וממחרת, ואם תמתין עד יום השלישי כבר הוחזק, בתלתא יומי הוי חזקה ולא תוכל עליו כי אם באשה של תורה, כמו שארז"ל אם פגע בך מנוול זה משכהו לבית המדרש, זהו אם פגע בך על דרך מקרה, אבל אם נתחזק ג' ימים צריך שיתמיד בבית המדרש התמדה גדולה עד שישרף באשה של תורה, ואם האכיל יאכל ביום השלישי לומר אם בא יום ג' ולא דחהו ואכל ונהנה ממנו בכמה אכילות, כבר נעשה היתר, כמו שארז"ל עבר אדם עבירה ושנה בה נעשית לו כהיתר, ואוכלו עונו ישא, כי את קודש ה' חלל, שהיא הנשמה שבו נתחללה, לזה ונכרתה הנפש ההיא שהוא הגוף שחיותו ע"י נפש המתאוה שנקראת נפש הבהמית, כי הנשמה אין לה בטול עולמית, ואין כרת זה אמור אלא על נפש המתאוה, לפי שעל ידו נתחללה הנשמה שהיא קדש, ולזה יפרדו זו מזו ונכרתה מעמיה, שעמה הוא הנשמה:
<b>ובקצרכם</b> את קציר ארצכם לא תכלה וגו' בא לומר שלא יאכל עולמו בחייו ולא יכלה הקרן ויניח לבניו שיאכלו בזכות אבות, זהו וכרמך לא תעולל שלא יניח לעולליו שהם בניו שהם עדיין קטנים שאין להם זכות, זהו לעני ולגר שהם עניים והם גרים שמחדש באו, א"כ מהקציר שהם מצות החמורות ומהכרם שהוא למוד התורה שהיו יושבים שורות שורות ככרם, וכן במשנה תחת כשנכנסו רבותינו לבית המדרש ביבנה אמרו כשנכנסו רבותינו לכרם ביבנה, ומהפירות שהם פירי המצות יניח לבניו אולי לא יהיה להם זכות ויאכלו מזכות אבותם, אני ה' אני נאמן לשמרם לבניהם ולבני בניהם עד עולם, ומה שנכנס בלשון רבים ואמר ובקצרכם ויצא בלשון יחיד שאמר לא תכלה, הוא לכלול האב והאם, כמו דביתהו דר' חנינא בן דוסא דשדרו ליה כרעא דפתורא דדהבא א"ל דביתהו בעי רחמי דלשקלוה ובעא רחמי ושקלוה במסכת תעניות, הרי לא רצו לאכול עולמם בחייהם, לפי דאחזו ליה בחלמא דכולי עלמא אכלו על פתורא דתלת כרעי ואיהו על תרין כרעי והאשה חלק מחלקו ומהעונג שלו היא אוכלת, ולזה אמרה לו בעי רחמי, ולפי שהוא עיקר ועמו טפילה היא, אמר בלשון יחיד לא תכלה וכו':
<b>עוד</b> אמר פאת שדך לקצור, נראה שמלת לקצור יתירה, אלא אמר לא תהיה סיבה שלא תבא בר מינן לידי כליה שתהיה אתה מחזר על השדות לקצור הפיאות, והשדות שהיו לך יהיו ביד אחרים ואתה נכנס כמו עני וקוצר, וכן לקט קצירך לא תבא ליד שתלקט שתבא לידי עוני ותצטרך אליו, וכן פרט כרמך על זה הדרך, זהו לא תלקט לעני, ר"ל לא תלקוט לך העניות. אני ה' אלהיכם, גימ' קצ"ג, ובגימ' אקיף ג', ע"ה, ג' גלגל, ר"ל אקיף הגלגל, שאחר שאתה בעל שדות וכרמים תהיה עני מחזר אחר שדות וכרמים ליטול לקט שכחה ופיאה, שהרי בתו של נקדימון בן גוריון שהעיד ר' יוחנן בן זכאי שהיה חתום בכתובתה והיה כתוב בה אלף אלפי דינרין של בית אביה חוץ משל בית חמיה, וראה אותה מלקטת שעורים מבין טלפי רגלי בהמתם של ערביים, וקרא עליה מקרא זה אם לא תדעי לך היפה בנשים צאי לך בעקבי הצאן, לפי שהקיף עליה את הגלגל, א"כ אני ה' אלהיכם עם ג' מלות בגימ' אקיף, ה' ר"ל הגלגל:
<b>לא</b> תגנבו ולא תכחשו וגו'. פרשה זו מאחר שכל גופי תורה תלויים בה ומזהרת על הקדושה יכולה לומר שכולה רומזת על ענין הקדושה, ואמר לא תגנבו שלא יגנוב נפשות, ר"ל שלא יחשבו האיש והאשה בשעת החבור וההולדה, הוא לא יביא למחשבתו לשום אשה, והיא ג"כ בשום איש, ולזה יש מי שפירש כמדומה לו שהוא רש"י ז"ל, על מה שאמרו לא ישמש בתחילת הלילה כדי שלא ישמע קול השכנות ויבא להרהר בהם, ויבא לשלוף נפשות חיצוניות, והם עשוקות אצלו, והוא מכחש בחותמו של מלך ומשקר בו לצור צורות שאינם ראויים, ואז"ל אמר הקב"ה לא דיין לרשעים שעברו על דברי ועשו זנות, אלא שמכריחים אותו כביכול לצור צורות ממזרות, וארז"ל מה יעשה אדם ויהיו לו בנים זכרים ישא אשה הוגנת לו ויקדש עצמו בשעת תשמיש ויבקש רחמים ממי שהבנים שלו שנאמר הנה נחלת ה' בנים, ומה שאמר ויהיו לו בנים זכרים אין הכוונה זכרים ולא נקבות, כי זה אמר במקום אחר הרוצה שיהיו לו בנים זכרים יבעול וישנה או ישהא על הבטן עד שתזריע היא תחילה, אלא הכוונה כאן הוא אומר זכרים, ר"ל בעלי ברכה. זכר בגימ' ברכה, שיהיו ראויים לברכה. ואמר ממי שהבנים שלו לרמוז שיכוין לבינה שהיא אם הבנים, ומשם שאלה חנה ונתן לה בן צדיק ונביא. גם הנושא אשה שאינה הוגנת לו ונושא אותה בשביל יפיה או לשם ממון, אמרו בגמרא במסכת קדושין פרק עשרה יוחסין אמר רבה בר בר חנה כל הנושא אשה שאינה הוגנת לו מעלה עליו הכתוב כאלו חרשו לכל העולם וזרעו מלח, שנאמר אלה העולים מתל מלח תל חרשא, ואמר רבה בר בר חנה כל הנושא אשה לשם ממון הויין ליה בנים שאינם הגונים שנאמר בה' בגדו כי בנים זרים ילדו, ואמר רב המנונא כל הנושא אשה שאינה הוגנת לו אליהו כופתו והקב"ה רוצעו, ותאנא על כולם אליהו כותב והקב"ה חותם אוי לו לפוגם זרעו ולפוסל משפחתו ולנושא אשה שאינה הוגנת לו, א"כ אין לך גנב יותר מזה שגנב דעת הבריות ודעתו של מעלה לומר שכוונתו בנישואין לשם שמים, והוא כוונתו לשם זנות או לשם ממון וכותב לה כתובה ונשבע לעשות לה כל תנאי הכתובה שארה כסותה ועונתה, ולזה סמך ולא תשבעו בשמי לשקר, על שקר שאינה הוגנת לו, א"כ אין לך גנב גדול מזה, כמו שארז"ל ז' גנבים הם, גונב דעת הבריות והמסרב בחבירו ואין בלבו לזמנו והפותח חביות של יין ואומר שלכבודו של חבירו פתחם והם מכורות לחנווני ומי שמעוול במדות ובמשקלות, והמערב את הגירא בתלתן (פירוש גירא דומה לתלתן) וחומץ בשמן. וגדול בכולן גונב דעת הבריות, וכ"ש דעתו של מעלה, לפי שמי שמתחבר בבלתי זוגתו הוא נשבע לשקר בשמו, לפי ששמו רמוז, ש' בנחירים, ד' בזרוע, י' במילה, וכאילו משביע למי שצר הצורות לצור צורת שמי לשקר, ר"ל שאינה אמתית:
<b>ואמר</b> וחללת את שם אלהיך. לא אמר אלהיכם או אלהינו, אלא אלהיך, ולשון זה של אלהיך אמרו משה במשנה תורה אחר שהוא נתעלה במעלה עליונה על ישראל הוא אומר אלהינו, ולישראל שהם במדרגה למטה הימנו אמר אלהיך. עוד אמר בזוהר ז"ל לפי שישראל הדר בחו"ל דומה כמי שאין לו אלוה, ומשה לא קאמר אלא לאינון דהוו זמינין למיעל לארעא קדישא ולקבלא אנפי שכינתא, ומה דלא אמר אלהינו משום דמשה לא זכה למיעל לארעא, ובגין כך אלהיך ודאי בכל אתר, משום דאינון הוו זמינין למיעל תמן ע"כ. הרי שלא נאמר אלהיך אלא לצורך, א"כ למה אמר כאן אלהיך. אבל עם מה שאמרתי שהשם רמוז באדם בצורה שלו והוא שומרו, והוא הצל שמצל עליו, ולזה רמז ולא תחלל את שם אלהיך, לא תוציא אותו לחול על צורה של חול, והפגם הוא לך לא לצל שמצל עליך, אע"פ שהנשמה שלך היא חלק אלוה, הפגם הוא לך, כי בה אין שום פגע נוגע, כי אני ה' אין נוגע בי שום שינוי, זהו וחללת את שם אלהיך אני ה', וכן אמר במדרש וחללת נעשית אתה חולין על החיה ועל הבהמה, וכן הוא אומר על אלה אבלה הארץ ויאשמו יושבי בה, על כן חרו יושבי ארץ ונשאר אנוש מזער:
<b>וכתב</b> הרב מנחם רקאנטי ז"ל בדבור לא תגנוב בעשרת הדברות ז"ל, איסור הנגבה רומז למרכבה העליונה כי אין ראוי ליהנות רק מן האצילות הבא אליו, והגונב או הגוזל הרי הוא מכחות הטומאה ומטה צינורות הקדושים לכח הטומאה, ויש מחכמי הקבלה שאומרים שקבלה בידם כי כל גונב או גוזל מחבירו עתיד לתקן מעוותו ולמות מיתא תנינא, זהו מאמרם ז"ל כל הגוזל את חבירו כאילו נוטל נשמתו שנאמר את נפש בעליו יקח ע"כ. ולזה אמר לא תגנבו ולא תכחשו וגו' איש בעמיתו בעם שאתו, והבן. ועל זה רמז ג"כ לא תעשוק את רעך ולא תגזול לא תלין פעולת שכיר אתך עד בקר, עד שיבא בקרך ותצטרך להחזירו. ואמר בגמרא זהו עשק זהו גזל ולמה חלקן הכתוב לעבור עליו בשני לאוין, הבן מלת לאוין, כי הלוה צריך לפרוע והבן, זהו פעולת שכיר, שהוא שכיר יום, והוא היה חייב להשלים לכל יום, ולתת לו שכרו שנאמר ביומו תתן שכרו, ואולי באותו עשק שעשקתו או באותו גזל שגזלתו לא יכול להשלים שכרו של אותו יום שהיה עושה בו שום צדקה, ואתה עזבת אותו והלנת פעולתו אתך, אתך היא עד בקר, "בא "קץ "רצון ותחזירהו לו בעל כרחך:
<b>ובזהר</b> ז"ל ולא תלין פעולת שכיר, לא תלין פעולת שכיר אמאי, אלא מקרא אחרא אשמע דכתיב ביומו תתן שכרו ולא תבא עליו השמש כי עני הוא ואליו הוא נושא את נפשו, לא תבא עליו השמש אזדהר דלא תתכניש בגילוי מעלמא עד לא ימטי זמנך לאתכנשא, כד"א עד אשר לא תחשך השמש, מהכא אוליפנא מלא אחרא מאן דאשלים לנפשא דמסכנא אפי' דמטו יומוהי לאסתלקא מעלמא קב"ה אשלים לנפשיה ויהיב ליה חיין יתיר, ת"ח מאן דנטיל אגרא דמסכנא כאילו נטיל נפשיה ודאנשי ביתיה, הוא אזער נפשייהו וקב"ה אזער יומוי ואזער נפשיה מההוא עלמא, דהא כל אינון הבלים דנפקן מפומיה כל ההוא יומא כולהו סלקי קמיה דקב"ה וקיימין קמיה, לבתר סלקי נפשיה ונפשיהו דאינשי ביתיה וקיימין באינון הבלי דפומיה וכדון אפילו אתגזר על ההוא בר נש כמא יומין וכמה טבאן כלהו מתעקרן מניה ואסתלקו מניה, ולא עוד אלא דנפשא דיליה לא סלקא לעילא והיינו דאמר רבי הבא רחמנא לשזבינן מינייהו ומעלבנייהו, ואוקמוה יכול אפילו עשיר הוא ת"ל ואליו הוא נושא את נפשו דייקא, אפילו מכל בר נש וכ"ש מסכנא, והיינו דהוה רב המנונא עביד כד הוה ההוא שכיר מסתלק מעבידתיה הוה יהיב ליה אגריה ואמר ליה טול נפשך דאפקד בידאי טול פקדונך. ות"ח לית לך יומא ויומא דלא שלטא ביה יומא עילאה אחרא והאי איהו לא יהיב נפשא דיליה כמאן דפגים לההוא יומא ובגיני כך ביומו תתן שכרו ולא תבא עליו השמש דא יומא עילאה ע"כ. א"כ לזה אמר לא תלין שלא יהיה לו נחת רוח בהסתלקו מן העולם, כמו שאמר אזער נפשיה מההוא עלמא, ולא עוד אלא דנפשא דיליה לא סלקא לעילא, א"כ לא תלין למה לפי שפעולת שכיר אתך:
<b>לא</b> תקלל חרש. בא להזהיר האדם שלא יקלל לשום אדם שלא יענש על ידו ותחזור הקללה לו, שנאמר קללת חנם לא תבא קרי, וכתיב לו תבא, שלא תבא למתקלל ותבא למקלל, ואם תבא למתקלל כמו שארז"ל קללת חנם לו תבא, אפי' על חנם היא באה עכ"ז הוא נענש, כמו שכתב בעל צרור המור על פסוק עם אשר תמצא את אלהיך לא יחיה ז"ל, ומאותה קללה מתה רחל, ולפי שהיתה קללת חנם לו תבא חזרה ליעקב, ולכך נתקצרו ימיו ל"ג שנה מחיי אביו כמנין יחיה ע"כ, ולזה לא בא לו ספק ולומר תחיה אולי נקבה גנבתם, אלא בא לפיו יחיה כדי להענישו. ולפני עור לא תתן מכשול, הוא השטן שנקרא אבן נגף מכשול. כי מיד כשפותח פיו לקלל מיד מקבלה השטן ומשטין בה, ועל זה הזהירו חז"ל שלא יפתח אדם פיו לשטן, וכן אמר בזוהר ז"ל דלית לך מלה ומלה דסלקא מפומיה דבר נש דלא אית ליה קלא וההוא קלא סלקא לעילא כו' ע"כ. ומה שנקרא השטן עור, הוא הפך סגי נהור, לפי שהוא כולו מלא עינים. ואם שום אדה יקללך לא תשמע לו ועשה עצמך כחרש אשר לא שומע וכן אמר דוד ואני כחרש לא אשמע וגו' וכתיב ואהי כאיש אשר לא שומע וגו', כי ודאי ה' אמר לו לקלל, ואין לו לבעוט אלא יסבול ויצדיק עליו את הדין, שאילו לא היה ראוי לא היה סבה לזה לקללו, ואולי הוא שליח לקלל, ויסבול חרפתו ויעשה עצמו כאילו אינו אדה, ויאמר זה מקלל לאדם אני איני אדם כמ"ש דוד ואנכי תולעת ולא איש, ומשה ואהרן אמרו ונחנו מה, וארז"ל אין העולם קיים אלא במי שבולם עצמו בשעת מריבה, שנאמר תולה ארץ על בלימה, וזו היא ממעלת הענוה, ויעביר על מדותיו, וארז"ל כל המעביר על מדותיו מעבירין לו על כל פשעיו, שנאמר נושא עון ועובר על פשע, למי נושא עון. למי שעובר על פשע, א"כ יש לך שכר גדול בשתיקתך. בגמרא פ' יום הכפורים, אמר רב הונא בשם ר' אלכסנדרי כל השומע קללתו ושותק נקרא חסיד, ודוד שמע קללתו ושתק לכך נקרא חסיד, ואם תשיבהו אחת ישיב לך שתים ויענש על ידך, וארז"ל כל שחבירו נענש על ידו אין מכניסין אותו במחיצתו של הקב"ה, ואמרו שחכם אחד צוה לבנו ואמר לו סבול דבר אחד כדי שלא תשמע דברים הרבה. וכבר הפליגו ז"ל במדת הענוה, במאד מאד הוי שפל רוח בפני כל אדם שתקות אנוש רמה, וילמד ממעשה הלל הזקן, כדאיתא בגמרא במסכת שבת פרק במה מדליקין, כ"ש שאלו ודאי הם יסורין וצריך לקבלן באהבה, כי ה' אמר לו לקלל כמ"ש ולא יבעוט ולזה אמר ויראת מאלהיך, שלא תבעיט בדינך, ואם הצדקת עליך את הדין וקבלת אותה באהבה, אני ה' נאמן לשלם שכר:
<b>ועוד</b> לא תקלל חרש שלא יקלל עצמו בחיי צער או בדוחק, חר"ש נוטריקון חיים רעים שלך, וכן אמר בזוהר פרשת פקודי (דף רס"ו) ז"ל היכלא רביעא היכלא דאקרי חובא ודא איהו טיט היון לקבל שמא אחרא דאקרי אבן מכשול איהו יקרי חובא דתמן קיימין כל חובי דעלמא וכו', ואמר בסוף ומהכא נפקא חד רוחא מסאבא דאקרי אריריא וכמה אלף ורבבן עמיה וכלהו אקרון אוררי יום כדאמרינן יקבוהו אוררי יום, והאי רוחא וכל אינון דעמיה כלהו קיימי לנטלא ההיא מלה דלייט בר נש גרמיה ברוגזיה ואלין מתערין להאי חויא דאקרי נחש עקלתון, בגין לאייתאה ולאתערא לווטין על עלמא הה"ד יקבוהו אוררי יום העתידים עורר וגו', ואלין אוררי יום שלטי בכל רגעי ושעתי דיומא ונטלי אינון מלין דלייט בר נש גרמיה בין ברוגזא בין באומאה ובההיא מלה מתערי להאי נחש עקלתון דאקרי לויתן לחבלא לעלמא, ועל דא לייט איוב יומיה בצעריה ולא גופיה, דכתיב ויקלל. את יומו בתחלה ולבתר יקבוהו אוררי יום, רחמנא לשיזבן מכל מלה בישא. ובפרשת פנחס (דף רמ"ו) ז"ל תלת אינון דגרמין ביש לגרמיהו תרי בהאי עלמא וחד בעלמא דאתי, ואלין אינון מאן דלייט גרמיה, דתנינן חד ממנא אתפקד קמיה דבר נש ובשעתא דלייט גרמים ההוא בר נש האי ממנא ושבעין אחרנין דממנן תחותיה נטלי ההיא מלה ואמרי אמן וסלקי ליה לעילא ודיינין ליה, ואיהו רדיף אבתריה עד דעביד ואשלים ליה ההיא מלה, מאן לן רב ממשה דאמר ואם אין מחני נא מספרך אשר כתבת ואמר לצורך, אע"ג דהקב"ה עביד רעותיה עם כל דא לא אשתזיב מעונשיה, והא אתמר דלא אדכר בפרשת משכן ואתמחי מתמן, והא אוקמוה מאן לן רב מדוד מלכא דאמר אמרתי אשמרה דרכי מחטוא בלשוני אשמרה לפי מחסום בעוד רשע לנגדי, מאי בעוד רשע לנגדי ההוא ממנא דאתפקד על דא נטיל לההיא מלה לאבאשא ליה לבר נש ע"כ. זהו ויראת מאלהיך אני ה', רחמן ואיני חפץ בקללת האדם אלא בברכתו שיאמר ה' חפץ למען צדקו, לצדק בריותיו:
<b>וכתב</b> רבינו בחיי ז"ל, לא תקלל חרש כדי ללמוד קל וחומר אם החרש שאינו שומע הזהירה תורה עליו אין צריך לומר מי שישמע ומתקצף ומתבייש, וכל זה כדי שיהיה האדם גדור בדבורו ולא ירגיל עצמי ונפשו בתנינה רעה, ואין האיסור מצד חבירו השומע אלא מצד עצמו, ואם הוא גדול אצל החרש כ"ש אצל השומע ולכך הזהירה תורה חרש והוא בנין אב לכל השאר ע"כ:
<b>לא</b> תעשו עול במשפט, במשפטו של הקב"ה כשתראה עני והוא צדיק כמו ר' חנינא בן דוסא או כמו ר' אלעזר בן פדת שהיו עניים, לספק ח"ו במשפטו של הקב"ה ולומר זו שעשה עול ולא עשה על פי הקו, עול בגימ' ק"ו ותשא לו אתה פנים לומר שעשה עמו ח"ו שלא כדין, ולזה אמר לא תשא פני דל, ולא תהדר פני גדול, לומר הואיל והקב"ה עשה לו כבוד אני ג"כ אהדרהו ואעשה לו כבוד ואצדקהו בדין, ולזה אמר ולא תהדר פני גדול, אלא דע והאמן שהכל בצדק ובמשפט ובחסד וברחמים, שאין אתה רחמן יותר מבעל הרחמים ב"ה. שמא תאמר הואיל לא אשא פני דל ולא אהדר פני גדול אמנע עצמי מן הדין, ת"ל בצדק תשפוט עמיתך, כי העולם עומד על הדין ועל האמת, ואם אין דין יבאו לידי גזל וחמס ועושק ויחרב העולם. ולזה אמר התנא על שלשה דברים העולם עומד על הדין ועל האמת ועל השלום, ושלשתם כלולים בדין, כשהדין על האמת שם השלום, ואם אין דין אמת אין אמת ואין שלום, וכל שהגיע להוראה כו עליו נאמר ועצומים כל הרוגיה יכו', מדה כנגד מדה, הוא סבב להיותם נהרגים ונלחמים איש באחיו במנעו מלדון ביניהם, סופו ליהרג. ואמר לא תעשו עול בלשון רבים ואח"כ אמר בלשון יחיד בצדק תשפוט, לומר שאם אחד מהדיינים ידע שהדין מרומה או שאין חביריו הדיינים בקיאים באותו דין לא יאמר הקולר תלוי בצואריהם שהם הרבים ואני היחיד, ת"ל בצדק תשפוט, אע"פ שאתה יחיד בדין זה והתנא אמר אל תהי דן יחידי, עכ"ז בצדק תשפוט עמיתך, עם שאתך לצדקו ולא אחר:
<b>עוד</b> אמר בלשון רבים לא תעשו עול ואח"כ לא תשא פני דל ולא תהדר פני גדול, לומר שלא יהיה גונב הלבבות, שאמר שדנו הדין וזכו את הזכאי וחייבי את החייב, לא תאמר לחייב שהוא דל אילו הייתי אני הדיין הייתי מזכך, כמו שאמר אבשלום שאמר מי ישימני שופט בארץ ועלי יבא כל איש אשר יהיה לו ריב ומשפט והצדקתיו, וכן לזכאי לא יאמר אילו הייתי הדיין הייתי יותר ויותר מזכה לך ממה שזכוך, זהו ולא תהדר פני גדול מהדר פנים בדברים של גניבות דעת, ולזה סמך לא תלך רכיל בעמיך, וכן ארז"ל מנין שלא יאמר אני מזכה אלא שחבירי רבו עלי ת"ל לא תלך רכיל בעמיך. ד"א ולא תשא פני דל, דל במ"ק יצה"ט, ונקרא דל לפי שאין לו מסייע שהאיברים הם חומריים והולכים אחר יצה"ר, והזהירו שלא ישא פנים ליצה"ט ויתרחק מיצה"ר בתכלית הריחוק, שלא יאכל בשר ולא ישתה ייי ולא ילבש אלא הצמר הקשה ולא ישא אשה, זה עון גדול הוא כמו שכתב הרמב"ם ז"ל בהלכות דעות, ומה נזיר שלא ציער עצמו אלא מן היין נקרא חוטא המצער עצמו מכל דבר עאכ"ו. ואמר בירושלמי דפרק עשרה יוחסין יאכלו ענוים וישבעו, א"ר חזקיה עתיד אדם ליתן דין וחשבון על כל מה שראתה עינו ולא אכל רבי אלעזר חשש לההיא שמעתתא ומצמית ליה פריטי (פירוש מצמצם מאכילתו ומותיר פרוטות, שהיה עני, שזה ר' אלעזר הוא ר' אלעזר בן פדת) ואכיל בהון כל מלה חדתא בשתא, פירוש פעם בשנה לא לתענוג אלא שלא לענות נפשו, כי לזה ברא הקב"ה הפירות לשבח הקב"ה עליהם ולברך עליהם תחילה וסוף, שנאמר יהיה כל פריו קדש הלולים לה', ב' הלולים תחילה וסוף. ולא תהדר פני גדול, זה יצה"ר שהוא בא לאדם מיום שיצא מבטן אמו שנאמר לפתח חטאת רובץ א"כ הוא גדול, בשנים יותר מיצר הטוב, לא תהדרהו בפני יצה"ט ותשמע לו לבדו, אלא בצדק תשפוט עמיתך, עם שאתך שהם יצה"ט ויצה"ר תשפוט ביניהם בצדק, ואחוז בזה וגם מזה אל תנח ידך וכה"א לא תהו בראה לשבת יצרה:
<b>לא</b> תלך רכיל בעמיך. יש מי שכתב לא תלך רכיל, אבל אם שמעת שמתיעצים על חבירך להרגו לא תעמוד מלהודיעו שישמור עצמו, כי הצלת נפשות אין בה רכילות, אדרבא שעליך עון גדול כאילו הרגתו, לא תעמוד על דם וגו' אלא תודיעו מיד, ואם לאו אני ה' נאמן ליפרע, ועל זה אמר שלמה אל תהי צדיק הרבה לומר שהיא רכילות:
<b>עוד</b> לא תעמוד על דם רעך, לומר שלא יהיה ברכילותו סבה לבא לידי הריגת נפש, שאם יהרג שום אדם ע"י רכילותו אין מכניסין אותו במחיצתו של הקב"ה אע"פ שלא הרגו, כי הגורם מיתה פטור מדיני אדם וחייב בדיני שמים, ופירוש תעמוד תתעכב מליכנס לפנים אלא בחוץ תעמוד ויפגעו בך יושבי חוץ, שהם המזיקים, תעמד כתיב תע מד, פירוש תועה מודח, שמכניסין אותו לתוך כף הקלע, ובגמרא פרק בן סורר ומורה אמרו על מי שהוא חייב הריגה מנין שאם ידעת לו שום זכות שלא תשתוק עליו ת"ל לא תעמוד על דם רעך, פירוש תעמוד כמו עמדו לא ענו עוד, וכה"א ובפתחו עמדו כל העם פירוש שתקו:
<b>לא</b> תשנא את אחיך בלבבך. וא"ת אותו שעבר עבירה ומהשנאה שיש לך עמו אין אתה רוצה להוכיחו כדי שלא ישוב מחטאו ויענש ותשמח במפלתו, לזה אמר הוכח תוכיח ולא תשא עליו, אתה חושב שאין עליך כי אם עון אחד של השנאה לבד, כי גם משא עונות יש עליך, יש עון של בנפול אויבך אל תשמח, ויש עון של נקימה ונטירה, ואילו הוכחת אותו אולי היה חוזר בו ואתה הנחת אותו באולתו ועברת על לפני עור לא תתן מכשול, וכל עון ועון שעושה כאילו אתה עשיתו, א"כ משא של חטאים יש עליך, לא של עונות, כי הוא לא עשה אלא על שלא הוכחת נחשבים עליו כחטאים, לא כעונות שהם במזיד. וקודם אמר אחיך, שאמר לא תשנא את אחיך, ואח"כ אמר את עמיתך, בא לומר שאם אתה יודע בו שמקבל תוכחת ואחר התוכחת יהיה עמך בלב שלם הוכיחו, זהו את עמיתך עם שאתך, וכן אמר במדרש לעם שאתך אתה מוכיח ואין אתה מוכיח לץ שנאמר יוסר לץ לוקח לו קלון, וכה"א אל תוכח לץ פן ישנאך הוכח לחכם ויאהבך, וכן אמרו בגמרא א"ר יוחנן בן נורי מעיד אני עלי שמים וארץ שיותר מק' פעמים לקה עקיבא בן יוסף לפני רבן גמליאל ביבנה שהייתי קובל עליו ויותר היה מוסיף בי אהבה לקיים מ"ש הוכח לחכם ויאהבך, שאם אתה רואה שאינו מקבל תוכחות אתה נושא עליו חטא, לפי שעד עתה היה עושה בשוגג ועתה יעשה במזיד, וארז"ל הנח להם לישראל שיהיו שוגגים ואל יהיו מזידים וכתיב הוכח, לומר שימוד עצמו הוא קודם, אם הוא באותו מצב שחבירו עומד בו והיו מוכיחים אותו ישער עצמו אם יכול לקבל תוכחות יוכיח כמו שאמר התנא ואל תדין את חבירך עד שתגיע למקומו, ולזה א"ר טרפון תמה אני אם יש בדור הזה מי שיוכל להוכיח, וא"ר אלעזר בן עזריה העבודה אם יש בדור הזה מי שיוכל לקבל תוכחת, וא"ר עקיבא העבודה אם יש בדור הזה מי שיודע להוכיח:
<b>ובמדרש</b> ילקוט, לא תשנא את אחיך, כשם שהקב"ה יהיה שמו הגדול מבורך לעולם ולעולמי עולמים מגלגל ומעביר ואינו משמר קנאה ונקמה בלבו על ישראל בכל מקומות מושבותיהם כך לא תשנא את אחיך, מה ת"ל בלבבך בשנאה הנושנת, וכי באחים מן האב או מן האם הכתוב מדבר אין הכתוב מדבר אלא כנגד הקב"ה שאין לו אחים לא בעוה"ז ולא בעוה"ב ולא לימות המשיח אלא צדיקי עולם שעושים רצונו בתורתו בכל יום תמיד שקרא אותם אחי ורעי ע"כ. א"כ פירוש הפסוק לא תשנא לשום אדם ותלמוד מהאח שהוא הקב"ה ית' שאינו משמר קנאה ושנאה על ישראל, זהו את אחיך, אתה תלמוד מאחיך, ובזה הוכח תוכיח את עמיתך, ומזה יובן למה אמר תחלה אחיך ואח"כ שינה ואמר עמיתך, וכן הוכח תוכיח את עמיתך, עם שאתך שהם יצה"ט ויצה"ר כמ"ש יצה"ר שלא ישנא ויצה"ט שיוכיח:
<b>לא</b> תקום ולא תטור. זהו צווי שלא ינקמו וינטרו איבה על בני לוי שהרגו מישראל כשלשת אלפי איש, לפי שהם לא עשו מדעתם אלא מדעתו של מקום, שנאמר כה אמר ה' הרגו איש וגו', ולזה אמר בני עמך ולא אחיך או עמיתך כמו שאמר בפסוקים של מעלה, לפי שנאמר בהם בני, שנאמר בני לוי. ועוד שנמנו מבן חדש, וכן בני עמך בגימ' אלו הן בני לוי עם האותיות והמלות, אני ה' אני הוא שצויתי להם להרוג. ואהבת לרעך כמוך, זה הקב"ה וכן אמר שלמה רעך ורע אביך אל תעזוב, ואהבת אהבהו על הבריות, כמוך כמו שאהבת עצמך היא אהבה אמתית כן תהיה אהבת הקב"ה, לא מיראה, אני ה' יודע מצפוני לבך אם אתה עובד מאהבה או מיראה:
<b>במדרש</b> ר' עקיבא אומר זה כלל גדול בתורה א"ל בן עזאי בצלם אלהים עשה אותו זה כלל גדול ממנו שלא תאמר הואיל ונתבזיתי יתבזה חבירי הואיל ונתקללתי יתקלל חבירי עמי, א"ר תנחום אם עשית כן דע למי אתה מבזה. כוונת ר' עקיבא היא כמו שבא מעשה בגמרא במסכת שבת פרק במה מדליקין עכו"ם אחד שבא לפני שמאי א"ל גיירני על מנת ללמדני תורה על רגל אחת, דחפו באמת הבנין שבידו, בא לפני הלל וגיירו, וא"ל דעלך סני לחברך לא תעביד זהו כל התורה כולה ואידך פירושה זיל גמור. לומר שאהבת אדם לחבירו כולל כל מצות שבין אדם לחבירו עשה ולא תעשה, ומאהבת חבירו יבוא לאהבת המקום. או משכלו, באמרו אם ב"ו אני אוהב אותו למי שבראו לא כל שכן, או מרבוי החברים יורוהו ויודיעוהו ומשם יבא לדעת המצות האלהיות, א"ל בן עזאי בצלם אלהים עשה אותו, שאין צריך שידע אלא שבצלם אלהים ברא אותו, מכאן יבא לאהבתו, ומאהבת חבירו יבא לאהבתו ית', וכמו שצוה באהבתו של מקום שנאמר ואהבת את ה' אלהיך כן צוה באהבת חבירו שהוא הדומה. וכוונת ר' תנחום הוא לומר שסוף הפסוק אני ה' הוא חוזר על ואהבת לרעך, אינו חוזר לתחלת הפסוק שהוא לא תקום, זהו אמר ר"ע למי אתה מבזה, וסמך על דברי בן עזאי שאמר בצלם אלהים עשה אותו, והנה האוהב את חבירו הנעשה בצלם אלהים הוא אוהב ה' ית' ומכבדו:
<b>את</b> חקתי תשמרו בהמתך וגו' ארז"ל חקתי חקים שחקקתי כבר, לומר שלא יתחכם להוסיף ולעשות בריות מחודשים מה שלא עשה הקב"ה וכאילו מראה שלא יספיק מה שברא הקב"ה והוא רוצה לעשות בריות מחודשים ויבא מזה ח"ו כפירה לומר שהוא עשה מה שלא עשה הקב"ה, לזה אמר חקותי חוקים שחקקתי שהם חקות שמים וארץ אין להוסיף עליהם, כי חוק וזמן נתן להם שלא ישנו את תפקידם, שאם ישנו יחרב העולם, וכולם נעשו במספר במשקל, חקתי ת"ק חי, שמי ששומר חוקים של כלאים כאילו כביכול נותן חיים לעולם שהוא מהלך ת"ק שנה. ואמר הבהמה ואח"כ השדה ואח"כ המלבוש, לומר שבהרבעת הבהמה ימנע ממנו פועל הבהמה, הוא שאמר במשנה תורה לא תחרוש בשור וגו', שימנע ממנו החרישה שלא יהיה כח בשור לחרוש, ורוב תבואות בכח שור, וימנע מהשדה הזריעה זהו שדך לא תזרע, וגם עושה מניעה בגופו שהוא מלבוש הנשמה, ולזה אמר במשנה תורה לא תלבש שעטנז שלא יתלבש באותם כחות הטומאה, כי כלאים פירש בזוהר שהוא לשון מניעה כמו ויכלא הגשם, לא תכלא רחמיך, ומעמיד נשמתי בבית הכלא תחת שר בית הסהר, כי אין האיסור בבהמתו אבל בהמת אחרים מותר, כי כבר ארז"ל בהמת אחרים מנין ת"ל את חקותי תשמורו, אלא הכוונה היא לומר שהוא מחריב עולמו שהיא נפש הבהמית ונפש הצומחת, והמלבוש שהוא הגוף, כי כלאים מאה ואחת בגימ', כאילו הותיר אחת על מאה, ואמר רבי עקיבא קו"ף זה הקב"ה, וכן כלאים במ"ק י"א, יאמר כאילו הותיר אחד על י' מאמרות שנברא העולם בהם:
ובזהר ת"ח כד ברא קב"ה עלמא אתקין כל מלה ומלה כל חד וחד בסטרוי ומני עלייהו חילין עילאין ולית לך אפילו עשבא זעירא בארעא דלית לה חילא עילאה דממנא עליה לעילא וכל מה דעבדין כל חד וחד עביד בתוקפיה דההוא חילא עילאה עליה לעילא וכלהו נמוסין גזירין מדינא על דינא נטלין ועל דינא קיימין, לית מאן דנפיק מן קיומיה לבר וכלהו ממנן מן יומא דאתברי עלמא מתפקדן שלטונין על כל מלה ומלה וכלהו נטלין על נמוסא אחרא עילאה דנטלין כל חד וחד כמא דכתיב ותקם בעוד לילה ותתן טרף לביתה וחוק לנערותיה, כיון דנטלין ההוא חוק כלהו אקרו חקות, וההוא אתיהיב להון מן שמיה כדין אקרון חקות שמים, ומנא לן דמן שמים קא אתיין דכתיב כי חוק לישראל הוא, ועל דא כתיב את חקתי תשמרו בגין דכל חד וחד ממנא על מלה ידיעא בעלמא בההוא חוק. בגין כך אסיר למיחלף זינין ולאעלא זינא בזינא אחרא בגין דאעקר לכל חילא וחילא מאתרייהו ואכחיש פמליא של מעלה ואכחשי פומבי דמלכא, כלאים, מהו כלאים כמא דיהיב אחרא בבית מטרא, כד"א אל בית הכלא, בגין דלא למעבד מידי. ד"א כלאים מניעותא דמנע לכל אינון חילין מעבידתא דילהון, ובגין כך ובגד כלאים לא יעלה עליך. ת"ח כתיב ומעץ הדעת טוב ורע לא תאכל ממנו כי ביום אכלך ממנו מות תמות, והא אתמר דשני פקודוי דמלכא ואחלף עץ החיים דביה אשתלים כולא ואתדבק באתר אחרא ע"כ. ומפני שהנולדים בעולם ראשונה היו כלאים שהם קין והבל, קין מסטרא דמסאבותא והבל מסטרא דדכיו, על כן נאסר לנו הכלאים שאין לחברם כי אין חבורם עולה יפה, כי קרבן קין היה מזרע פשתן כמ"ש בזוהר ז"ל קרבנא דקין פשתן הוה, ומנאן ידיע מסופי תיבות קרבן קו"ף רי"ש בי"ת נו"ן, ס"ת פשתן, קרבנא דהבל הוה צמר לאו דא כדא ולאו דא כדא, רזא דכולא קין כלאים הוה ערבוביא דלא אצטריך סטרא אחרא דלאו זינא דאדם וחוה וקרבניה מההוא סטרא קא אתי, הבל מזינא דאדם וחוה, ובמעהא דחוה אתחברו אלין תרין סטרין ובגין דאתחברו כחדא לא אתיא מנייהו תועלתא לעלמא ואתאבידו, ומאן דאחזי גרמיה בעובדא דחבורא דא אתער עליה אינון סטרין כחדא ויכיל לאתזקא ושארי עליה רוח אחרא דלא אצטריך, ועל דא כתיב ולבש הכהן מדו בד ומכנסי בד ובאבנט בד וגו'. ואמאי אקרי בד יחידאי דלא בעי לחברא להאי פשתים באחרא. כתיב דרשה צמר ופשתים מהו דרשה דבעיא ודריש על צמר ופשתים מאן דמחבר לון כחדא כו', תו דרשה צמר ופשתים למעבד נוקמא למאן דמחבר לון כחדא, ובגין דא ובגד כלאים לא יעלה עליך לא יעלה עליך רוחא אחרא לשלטאה בך ע"כ. ולזה אמרו הגאונים ז"ל שלא יהא הטלית אלא מצמר רחלים שהוא קרבן הבל הצדיק, צמר בא"ת ב"ש הי"ג, גימ' חי, רמז על חיותו, פשתן בא"ת ב"ש ובא"ט גימ' ח"י, לומר שכל אחד לבדו יש לו חיות ובהתחברות יהיה לו קטרוג כמו שאמר יעלה עליך, עליך ממש לקטרג, עוד רמז לי"ג חוליות שבציצית וה' קשרים הם ח"י, עוד רמז לח"י ברכן, רמז שלא יתפלל ח"י אלא בטלית דאית ביה י"ג חוליין וה' קשרים, וח"י שנרמז בפשתן רמז על חיותו של קין בארקא, ולפי שכל א' יש לו מקום מיוחד קי"ן בארקא, וכן קין קו"ף יו"ד נו"ן עם ה' אותיות גימ' ארקה, והבל בתבל, שמתובלת בתורה, וכן תבל, תורה, בראשית, לעיני כל ישראל, וקיימא בהבל תורה, לזה צותה תורה שלא לחברם יחד שכל אחד יהיה בתחומו במקומו, ופירוש לא יעלה עליך שלא יעלה מארקה ובחבורו יבא לך היזק ממנה, ויעלה עליך כמו שהיה שנאמר ויקם קין על הבל אחיו ויהרגהו:
ופירוש מלת שעטנז כתב הריקאנטי ז"ל מצאתי לחכמי הקבלה שפירשו שיש שטן אחד ממונה על מי שלובש שעטנז ויכול להזיקו, ואותיות שעטנז שטן עז, ועל כן אותיות שעטנ"ז ג"ץ בס"ת יש עליהן תגין, כדי להורות שהמתעסק בתורה נצול מהמקטרג ההוא שהוא מלאך המות ותנן עליו, זהו לשון תגין ועושה לו עטרה לשון תג, זהו שעטנ"ז ג"ץ, שט"ן ע"ז "צורר "גדול לאדם, יורד ומתעה, עולה ומשטין, נוטל רשות ונוטל נשמה. ויש מפרשים כי שעטנז רומז לב' מדות שיש למעלה מן המקטרגים על ישראל והקב"ה מפרידם זה מזה שלא יתחברו לעולם להזכיר עונותיהם של ישראל, והלובש שעטנז מחבר הכחות הללו לעכב תפלתן של ישראל, ואמרו כי הלובש שעטנז בתפלתו סנדלפון המלאך הקושר כתרים להקב"ה מתפלתן של ישראל אינו מקבל תפלתו עם שאר תפלות ע"כ. ואפשר שזהו פירוש לא יעלה עליך, שאינו מעלה אותה תפלה, ופירוש עליך בעבורך, או פירוש לא, יעלה עליך זה השטן עז יעלה לקטרג עליך כמ"ש. עוד ירמוז ח"י שבפשתן, לפי שקבל עליו ארבע מיתות בית דין, שנדוק כמו סקילה, ונופץ ששורקים אותו במשרקות של ברזל של פיפיות, היא הרג, ושורין אותו במי המשרה היא חנק, ונותנין האונין לתוך התנור כדי שיהבילו, פירוש שיתלבן, היינו שריפה, ולזה הוכשר לבגדי כהונה ולבגדי כהן גדול ביום הכפורים:
<b>עוד</b> נאמר שמה שאמר שדך לא תזרע כלאים, בא להזהיר לאדם כשיזדווג עם אשתו שלא יכוון באשה אחרת, ואין שדה אלא אשה שנאמר כי בשדה מצאה, וכן שדה גימט' אשה עם האותיות, וכן ארז"ל לא ישמש אדם עם אשתו ויתן דעתו על אחרת אפילו שתיהן נשיו. וכרמך לא תזרע כלאים רמז על הבנים, כי כרם הם ישראל שנאמר כי כרם ה' צבאות בית ישראל, ונמשלו לגפן שנאמר גפן ממצרים תסיע, לומר מה גפן אינה מקבלת הרכבה ממין אחר וכו', א"כ רמז לו שלא יזרע בכרם שהם ישראל ולא יהיה סבה לערב בכרם ה' צבאות הרכבה ממין אחר, ואם עשה הוא מלביש אותם הנשמות גופים שאינם ראויים להם והם עשוקים על ידך, זהו ובגד כלאים לא יעלה עליך..
<b>וכי</b> תבאו אל הארץ ונטעתם כל עץ מאכל וגו' לפי שאמר לעיל שדך לא תזרע כלאים (לא תזרע כרמך כלאים), שהם היו במדבר ולא היה להם לא שדות ולא כרמים, ולא אמר כי תבאו אל הארץ לא תזרע, אלא הכוונה שלא יעשה שום ערבוביא בזרעו לזה אמר וכי תבאו אל הארץ אין אתם צריכים שמור על דבר זה אלא במדבר ששם חלקו של סמאל מקום נחש שרף ועקרב מקום תהו יליל ישימון, והוא משטין עליכם וכוונתו להחטיאכם, אבל כי תבאו אל הארץ שהיא בחלקו של הקב"ה שאין לשטן שם שום חלק ועיני ה' אלהיך בה, הנטיעות שלכם כולם הם עץ מאכל, שיהיו כולם בעלי תורה, לפי שאוירה מחכים, ואין תורה כתורת ארץ ישראל שנאמר וזהב הארץ ההיא טוב וכו', והתורה היא טהורה ואינה חונה אלא בגוף זך, כי לזה התורה נארגת על ז"ך אותיות לומר שצריכה גוף זך נקי וקדוש, ולזה אמר וכי תבאו בוא"ו לומר שהוא מחובר לעיל:
וכן אמר במדרש רבי תנחומא שזה הפסוק מדבר בתינוק ז"ל, ונטעתם וערלתם מדבר בתינוק, שלש שנים יהיה לכם ערלים לא יאכל, שאינו יכול לא להשיח ולא לדבר, ובשנה הרביעית יהיה כל פריו קודש הלולים, שאביו מקדישו לתורה, הלולים שהוא מהלל להקב"ה שזכהו לבן וזכהו להוליכו לבית הספר, ועוד שיתחיל ללמדו תורה צוה לנו וגו' ופסוק שמע ישראל שהוא יחודו של מקום, א"כ קודש הלולים ודאי שני הלולים, הלול לאב שזכהו, והלול לבן שאומר שמע וגו', ובשנה החמישית תאכלו את פריו שהוא מתחיל לקרות בתורה, מכאן ואילך להוסיף לכם תבואתו, מכאן שנו חז"ל בן חמש למקרא בן עשר למשנה וכו':
ועוד וכי תבאו אל הארץ הוא צווי לנשמות כשיבאו לזה העולם, ונטעתם כל עץ מאכל שיכוונו להוליד בנים הגונים, ואמר שלש שנים יהיה לכם ערלים שיהיה פיהם סתום וסגור ולא יפתח שישכח כל מה שלמד בבטן, כי מרוב חכמה ופקחות יבאו לחטא, כמו דור המבול כשהיה הולד יוצא מבטן אמו היה מדבר כמו שאמר במדרש, ז"ל וילדיהם ירקדון, כאילין שדים כד"א ושעירים ירקדו שם, כשהיתה אחת יולדת ביום היתה אומרת לבנה צא והבא לי צור לחתוך טבורך, וכשהיתה יולדת בלילה היתה אומרת לבנה צא והדלק לי את הנר לחתוך טבורך, עובדא הוה בחדא דילידא בליליא, אמרה לבנה פוק והדלק לי בוצינא דנקטע שורך, נפק ופגע בההוא שידא אמר לו זיל וגלוג לאמך דקרא תרנגולא דאילו לא קרא תרנגולא הויתי מחי יתך וקטלתיך, אמר לה את זיל וגלוג לאמא דאמך דלא קטעת אמי שורי דאילו קטעא אמא שורי הוית מחי יתיך וקטלתיך, הה"ד בתיהם שלום מפחד מן המזיקים ע"כ. ומרוב חכמתם עשו מה שעשו עד שכפרו בהקב"ה ובטובתו שהשפיע להם, לזה שלש שנים יהיה ערלים, ועוד לפי שביציאתו לפתח חטאת רובץ, ואולי למדו איזה דבר עד שישכח כל מה שלמד, ועוד כדי שיטרח וילמוד הוא מעצמו ויחזור וישנה כדי להגדיל שכרו, להוסיף לכם שהוא מוסיף והולך ממשנה לגמרא. להוסיף לכם תבואתו אני ה', ר' עקיבא אימר דברה תורה נגד יצה"ר שלא יאמר אדם הרי ד' שנים אני טורח חנם לכך נאמר להוסיף לכם כל מה שחסר מד' שנים מחזירו לכם ובתוספת, אני ה' הנאמן בהבטחתי:
<b>עוד</b> להוסיף לכם כמו שאמר במדרש רבי תנחומא, בעולם הזה אדם מישראל מוליד בן מוליכו לבית המדרש יגע עמו ומלמדו תורה גרמו עונות הוא מת ואינו שמח ממנו, ואמר להם הקב"ה בעוה"ז ע"י שיצה"ר מצוי ביניכם אתם חוטאים ובניכם מתים, אבל לעתיד לבא אני מסיר יצה"ר מכם ובניכם ואתם מולידים ושמחים שנאמר לא ייגעו לריק ולא ילדו לבהלה ע"כ. לזה רמז ואמר להוסיף לכם שבעוה"ז שבאו הבנים ע"י יצה"ר שהוא הערלה לזה וערלתם ערלתו לא יאכל, שמת לפי שבא ע"י יצה"ר, אבל לעתיד לבא להוסיף שלא ייגעו לריק, אני ה' הנאמן בדבורי:
<b>עוד</b> במדרש כי תבאו אל הארץ ונטעתם, א"ל הקב"ה לישראל אע"פ שתמצאו אותה מלאה כל טוב ותאכלו ותשבעו ולא תטעו, לא כן אלא הוו זהירין בנטיעות שנאמר ונטעתם כל עץ מאכל כשם שנכנסתם ומצאתם נטיעות שנטעו אחרים כך אתם היו נוטעים לבניכם ע"כ. והכוונה הוא שהקב"ה כביכול יכסוף למעשה ידיו, וארץ ישראל חייבת בערלה ובבכורים ויברכו על פירותיה, לזה רצה הקב"ה שתהיה תחילת נטיעתם על יד ישראל, כדי שיהיה כל פריו קדש, ושלש שנים ראשונות לא יאכל עד שיבטל הכח שקבלה אותה נטיעה מהארץ ע"י חרישת השור הידוע, ואחר ג' שנים יהיה כל פריו קודש שיחול עליו קדושה כמו שאתם קדושים כן כל מאכלכם יהיה קודש וכשיביאו הבכורים והתרומה והמעשרות יהיה מדבר שהויתו ע"י ישראל ולא ע"י האמוריים וביני ביני ייבש כל מה שנטעו האמוריים שבא ע"י טומאה, ולקיים דברי מה שנאמר מלאה כל טוב וגו' כרמים וזיתים, ולזה אמר אשר לא נטעת כלומר שלא באו מכח טהרה, אבל מה שאתם נוטעים הוא מכח אותו עץ שהוא עץ מאכל שהוא מאכיל לכל העולם וטעם עצו ופריו שוה, לזה תאכלו את פריו, פריו דייקא ולא פריה של הארץ, ולזה מזהיר הקב"ה בנטיעות:
<b>עוד</b> ונטעתם כל עץ מאכל הזהירם על התורה שנטע בתוכנו, והיא עץ החיים, על דרך מה שארז"ל כשנכנסו ישראל לארץ אמרה תורה לפני הקב"ה עכשיו יתעסקו ישראל איש בכרמו ואיש בשדהו תורה מה תהא עליה, אמר לה בתי נתתי להם שבתות וימים טובים שיתעסקו ביך, לזה אמר ונטעתם כל עץ, לא אמר ונטעתם כרמים וזיתים ואילני מאכל וגנות ופרדסים, או כמו שאמר קהלת נטעתי לי עץ כל פרי ואמר עץ מאכל שהיא מאכלת לכל העולם בזכותה, שהיא התורה, עץ במ"ק עה"ק כמו תורה במ"ק, אבל שאר אילנות אמר וערלתם ערלתו את פריו שלש שנים לא יאכל, כדי של תערב להם פירות נטיעתם ויבטלו מהתורה, וביני ביני תערב להם תורה של ארץ ישראל שנאמר וזהב הארץ ההיא טוב, ויעשו עיקר מן התורה. ועוד רמז שאמר ובשנה החמישית תאכלו את פריו, רמז על חמשה חומשי תורה, וזו היא כוונת מדרש רבי תנחומא ז"ל שאמר הקב"ה מזהיר את ישראל על הנטיעה, אמר הקב"ה למדו ממני כביכול ויטע ה' אלהים גן בעדן מקדם. ודאי שהנטיעות של הקב"ה אינן אילנות ממש. וכן בויקרא רבה מתחילת ברייתו של עולם לא נתעסק הקב"ה אלא במטע תחילה שנאמר ויטע ה' אלהים גן בעדן, אף אתם כשנכנסים לארץ לא תתעסקו אלא במטע תחלה. הה"ד כי תבאו ונטעתם, והכוונה כמ"ש. ואמר עץ ולא אמר אילן, להראות נפלאותיו יתברך, שהנטיעה הוא בזמן החורף ובאותו זמן כל האילנות הם כמו עץ יבש חוץ מן הזית שנאמר עליו זית רענן וכשמתחיל הקיץ נושא עלין והיה עליהו רענן, ולא ימיש מעשות פרי להראות אחד שהיה יבש בא לו הלחות, ומהם יראו ויאמינו בתחיית המתים, וגם להורות לו לאדם כי האדם עץ השדה, ולהורות ששכרן של צדיקים הוא לבסוף, שנאמר ואחריו כל ישרי לב, ששכרן של צדיקים הוא לאחריו, כן האילן אינו עושה פרי אלא לבסוף לסוף השנה:
ובמסכת ברכות פרק כיצד מברכין היה רבי מאיר אומר ממשמע שנאמר וערלתם ערלתו את פריו איני יודע שעץ מאכל הוא מה ת"ל עץ מאכל להביא עץ שטעם עצו ופריו שוים, ואיזה זה הפלפלים, ללמדך שהפלפלין חייבים בערלה, וללמדך שאין ארץ ישראל חסרה כלום שנאמר ארץ אשר לא במסכנות תאכל בה לחם לא תחסר וגו', א"כ פירוש עץ מאכל הוא שהעץ בעצמו נאכל כמו שהיתה כוונת הבריאה שאמר תוצא הארץ עץ פרי שהעץ בעצמו הוא פרי, ולזה אמר מאחר שהעץ בעצמו הוא פרי מה תעשו בפרי, וערלתם ערלתו את פריו, לא תעשו כמו שעשתה אם העולם שנאמר ותקח מפריו ולא המתינה ג' שעות, כי בשעה תשיעית נצטוית נשאר מהיום ג' שעות, וכנגדם נצטוינו כאן שלא לאכול מהפירות ג' שנים, וכנגד זה נאמר כאן ג' ערלות, שלא המתינה שלש שעות כי בעשירית סרח, ואילו היה ממתין ג' שעות היה נכנס שבת והיה כל פריו קדש הלולים, וכן פריו קדש עם ב' מלות בגימ' שבת. עוד נאמר כאן שלש ערלות כנגד ג' ערלות שנתלבש האילן שאכל ממנו אדם, אחת בקלקול הארץ שה אמר תוצא הארץ עץ פרי והיא לא עשתה כן אלא ותוצא הארץ עץ עושה פרי ונתקללה ארורה האדמה וכו', ואחת כשהיא אמרה כי אמר אלהים לא תגעו בו ובא השטן ודחפה לומר הרי נגעה ולא מתה, נתוסף בו קליפה מחמת נגיעתה ואחת כשלקחה מפריו נתלבש בקליפה אחרת מחמתה, שכן אשה בגימ' ערלה ע"ה, וכדי לסלק הג' ערלות אמרה תורה שלש שנים יהיה לכם ערלים לא יאכל ולזה היא סמיכות של שפחה חרופה שהיא שפחה כנענית שחציה שפחה וחציה בת חורין המאורשה לעבד עברי הכתוב מדבר, וכבר ידעת שהכנענים נתלבשו בשלש קליפות שנאמר עבד עבדים, ויהי כנען עבד, ג"פ עבד כנגד ג' קליפות, וזו כשהיתה כנענית היו עליה ג' קליפות, וכשנכנסה תחת יד ישראל נסתלקה האחת, וכשקדשה העבד עברי נסתלקה האחרת, ואילו נשתחררה כולה היתה אשת איש והבא עליה בחנק, אבל זו לפי שלא נשתחררה חציה אינה נחשבת, לזה לא יומתו, ואמר וערלתם לומר שאתם תתחילו לתקן העוות שגרם אדם ועלי לגמור, זהו להוסיף לכם תבואתו אני ה':
<b>עוד</b> נרמזו כאן ד' קליפות שבאגוז, וערלתם א', ערלתו ב', ערלים מעוט רבים שנים הרי ארבעה, כנגד הראשונה שהיא רכה אמר וערלתם שיש בכם כח לסלקה, ערלתו היא הקליפה הקשה שקלטה הפרי לתוכה, לזה אמר ערלתו את פריו, ערלים הם הב' קליפות דקות, אחת דקה מן חברתה והם אדוקים זו בזו, לזה הזכירם כאחת שאמר ערלים, ועוד שכל פירות של זה העולם נאצלו מאותו אילן שנקרא אילן התאוה, ונאמר ותרא האשה כי טוב העץ למאכל, הרי אחת, וכי תאוה הוא לעינים שנים, ונחמד העץ להשכיל ג', לומר שנתלבש בג' ערלות, לזה כל הפירות שנאצלו ממנו צריך להמתין להם שלש שנים אחר שתהיה הנטיעה ע"י ישראל כמ"ש ונטעתם שתהיה הנטיעה על ידיכם, ובשעת הנטיעה יזכיר עליו ש"ש כמו שאמר בזוהר (דף נ"א) ז"ל אמר רבי אלעזר בכל עובדוי דבר נש מבעי ליה דלהוון לשמא קדישא מאי לשמא קדישא לאדכרא בפומיה שמא קדישא על כל מלא דהוא עביד דכולא הוא לפולחניה ולא לשרי עלוי סטרא אחרא בגין דאיהו זמין תדירא לגבי בני נשא ויכיל לאשראה על ההיא עבידתא ובגין כך כתיב ונשמרת מכל דבר רע ע"כ. ואם הנטיעה היתה ע"י ערלים לא היה מספיק להמתין כמה שנים, אם ע"י ישראל צריך שלש שנים ושנה הרביעית יהיה כל פריו קדש הלולים וצריכה פדיון. ולזה סמך לא תאכלו על הדם לומר שכל האוכל מפרי ערלה כאלו אוכל דם:
<b>מצאתי</b> כתוב לא תאכלו על הדם, רמז כאן שלא יאכלו ביום ששופך דמן של ישראל סביבות ירושלים שהוא יום ט' באב ולזה אמר הדם בה' הידיעה שהוא דמן של ישראל שהוא חביב לפני הקב"ה שכל אחד ואחד מישראל חביב לפני הקב"ה וחשוב כרב, כמו שאז"ל על פסוק ונפל ממנו רב כל מי שיפול מהם חשוב לפני כרב:
<b>לא</b> תנחשו ולא תעוננו. לא תעשו עצמכם נחשים, שכל מי שהולך אחר ניחוש סוף נעשה נחש מזיק הבריות, כמו שאירע לבלעם הרשע, כדאיתא בזוהר פרשת בלק (דף קצ"ד) כשבאו להרוג לבלעם וכו' זה לשונו, וכיון דחמו ליה לפנחס פרח באוירא יונוס ויומברוס בנוי וכו', פנחס חמא ליה דהוה טס באוירא והוה מסתלק מעינא, רמא קלא לבני חילא אמר אית מאן דידע לפרח אבתריה דההוא רשע צליה בריה דשבטא דדן קם ונטל שולטנו דשליט על חרשין ופרח ואסתלק וכו', קצרתי המאמר, סוף נפל לגבי פנחס אמר ליה רשע כמה גלגולין בישין עבדת על עמא קדישא אמר ליה לצליה (הגה"ה, ולמה לצליה ולא הרגו פנחס, לפי שנהרג בחרבו ולא בשמא וחרבו היה חקוק עליה חויא מהאי סטרא ומהאי סטרא ובלעם הרשע היה הולך לקראת נחשים ולא היתה חרבו פוגעת בו עד שבא צליה שבא מדן שנאמר בו יהי דן נחש עלי דרך, גבר נחש של דן על חויא דחרבא והרגו ע"כ) תא וקטליה ולא בשמא דלא חזי לאדכרא עליה שמא קדישא עילאה בגין דלא תפוק נשמתיה ותתכליל במלין דדרגין קדישין ויתקיים ביה מה דאמר תמות נפשי מות ישרים, בההוא שעתא עבד כמה זיני מותא ולא מית עד דנטל חרבא דהוה חקיק עליה חויא מהאי סטרא וחויא מהאי סטרא, אמר ליה פנחס בדיליה יקטול ובדיליה ימות כדין קטל ליה ויכיל ליה דכך אורחוי מאן דאזיל אבתרהא בה ימות ובה תפוק נשמתיה ובה תכליל והכי מת בלעם ולא אתקבר לעלמין וגרמוי כלהו אתרקבו ואתעבידו כמה חויין מזוהמין מזיקי שאר בריין, ואפילו תולעים דהוו אכלי בשריה אתהדרו חויאן ע"כ. הרי לך שאחר שהלך אחר נחש ענשו הוא התולעים שנתהוו מבשרו יהיו נחשים מזיקי הבריות, לזה הזהירה תורה לא תנחשו קרי ביה לא תינחשו לא תגרמו לנפשכם ולבשרכם שיעשו נחשים מזיקי הבריות, וכן ארז"ל על מי שלא כרע במודים לסוף שבע שנים נעשה שדרו נחש, הזהירה גם תורה על זה שלא יגרום לעצמו לבא לזה:
<b>ובזהר</b> סבא פ' משפטים (דף ק') פתח ההוא סבא ואמר מי ימלל גבורות ה' ישמיע כל תהלתו, מאן הוא בעלמא דיכיל למללא גבורן דעביד קב"ה בעלמא תדיר ההוא גופא קדמאה דשבק לא אתעביד וקיומא ליהוי ליה לזמנא דאתי דהא עונשיה סבל בכמה זינין וקב"ה לא מקפח אגרא דשום בריין דברא בר אינון דנפקו מגו מהימנותא דיליה ולא הוה בהו טב לעלמין ובר מאינון דלא כרעו במודים הני הקב"ה עביד מנייהו בריין אחרנין בגין דלא אתבני ההוא גופא דדיוקנא דבר נש ולא יקום לעלמין ע"כ. הנה שאמר מאן הוה בעלמא דיכיל למללא גבורן שלא נברא האדם אלא לשבחו ולהללו על גבורותיו, ולזה אומר מודים הכורע ומספר נפלאותיך, ואומר שהוא אלהינו על נסיך ונפלאותיך ומודה לו על הכל וכשאינו כורע ומודה הוא כופר בטובתו של הקב"ה כמו הנחש סופו להיות נחש ומזיק, זהו אומר עביד מינייהו בריין אוחרנין, כי הרשעים הם הם המזיקים:
<b>וכתב</b> הרב מנחם ריקאנטי ז"ל, לא תנחשו ר"ל לא תטעו אחר פעולת נחש הקדמוני הנקרא רוחא מסאבא ופעולותיו ניחוש כד"א ולא הלך לקראת נחשים, וע"י השבעות ידועות הנקראים שם הטומאה מודיעים עתידות מאשר יבאו על האדם, והטועה אחריהם הבורא סר מעליו ומניחו בידיהם, וזהו מאמרם כל דקפיד קפדי בהדיה, ואחר מיתתו הכתות הנזכרים מתלוים עמו כמו שאמרו בדרך שאדם רוצה לילך בה מוליכין אותו. ויש עוד מפרשים אזהרה שלא נעשה פעולת נחש הקדמוני שהטיל פגם בחוה העליונה, ויש מן המפרשים האחרונים שכתבו כי העובר על מצוה זו הנחש יהיה לבושו, והבן זה ואם קבלה נקבל ע"כ. ולא תעוננו, לא תגרמו שתהא עינא דסטרא בישא מעיינת ומבטח בכם, כמו ויהי שאול עוין את דוד, שהיה מביט בו בעין רעה, ועל שאתה מבקשים עונות ושעות הם מביטים בכם, לפי שסר בטחונו מהקב"ה ודקפיד קפדי בהדיה, וכן אמר בזוהר כתיב הנה עין ה' אל יראיו, וכתיב עיני ה' משוטטות, זכו עין ה' עינא דלעילא לא זכו עיני ה' משוטטות דלתתא, וכתיב טוב עין הוא יבורך, מאי טעמא אקרי עין חד, ת"ח בעינים דלתתא אית עין ימינא ואית עין שמאלא, ואינון תרי בתרי גווני, אבל הכא לית עין שמאלא ותרווייהו בחד דרגא סלקין וכלא ימינא ובגין כך עין חד ולא תרין ע"כ:
<b>עוד</b> לא תעוננו, לא תעשו עין לסמאל, סמאל, לסמא, כי הוא סומא, ובעונות שאתם עושים עושים לו עינים, ארז"ל דע מה למעלה ממך עין רואה, וכשעושה העבירה אומר אין רואני, בשעת מיתתו בא לו מלאך המות כולו מלא עינים כמנין העבירות שעשה כל עבירה יש לה עין, שהיה חושב שאין רואה ומראה לו ואומר עבירה פלונית עין זו היתה רואה בך, וכן עין אחרת כמנין העבירות, ועל זה אמר איוב לא תשורני עין רואי שהוא רואה אותי ואני איני רואהו. ואח"כ משבר עיניו, זהו לא תעוננו, לא תעשו עליכם הרבה עינים שיעידו עליכם:
<b>לא</b> תקיפו פאת ראשכם. כבר ידעת כי האדם נברא בצורה עליונה וכל אבר ואבר שיש לאדם יש לו רמז למעלה, ושער הראש ושער הזקן הם רמז לשערא דרישא עילאה ודיקנא עילאה, וכן אמר בספר הזוהר דשעריה שעיע ואריך איהו נזירא מסטרא דאריך אנפין ובשערא דדיקנא אינהו תקיפין, וכן באדרא ז"ל תאנא הני שערי דדקנא תקיפין בלחודוי משאר שערי דרישא משום דהני בלחודייהו מתפרשן ומסתתין ואינון תקיפין באורחייהו אמאי תקיפין אי משום דכלהו דינא לאו הכי דהא בתיקוני אילין אשתכחו רחמי ודינא ובשעתא דנחתו תליסר מבועי נהרי דמשחא אלין כלהו רחמי, תאנא כל הני שערי דדקנא כלהו תקיפין מ"ט כל אינון דרחמי בעיין למהוי תקיפין לאכפיא לדינא וכל אינון דאינהו דינא תקיפין אינון ובין כך ובין כך בעיין למהוי תקיפין יתירין וכו' מתרין סטרין כד בעי עלמא רחמין רחמי תקפין ונצחין על דינא וכד בעי עלמא דינא דינא תקיף ונצח על רחמי, ובגין כך בעיין למהוי תקיפין מתרין סטרין וכד בעי רחמי שערן דאינון ברחמי קיימין ואתחזיין וכד בעיין דינא שערא דאינון בדינא קיימין ומתחזיין וכלא אתקיים בדקנא, וכד אתגליא דיקנא קדישא חוורא כל הני וכל הני מתנהרין ומסתחיין כמאן דאסתחי בנהרא ואתקיימו כלהו ברחמי ולית דינא אשתכח ע"כ:
<b>ודע</b> כי שתי פיאות של ראש הם רמז לחסד ופחד, ופירוש פיאה כמו ולפאת ים ולפאת צפון, והפיאה הגוברת היא החסד כמו שידעת מפרשת ויעקוד את יצחק בנו, ולזה אמר לא תקיפו, לא תהפכו החסד להיותו תקיף וחזק באופן שתהפכהו לדין, כי בזה תשחית פאת זקנך שהוא אברהם שנאמר ואברהם זקן, שאחר שהוא זקן מלובש ברחמים תהפכהו דין, ואמר את פאת ולא אמר פאת, לומר שח"ו שהפגם נוגע למעלה במדה ממש, אלא בא"ת שהוא היכל של חסד שאם ח"ו היה נוגע במדה היה מחריב העולם שהוא בנוי על חסד שנאמר אמרתי עולם חסד יבנה. וכן אמר באידרא ז"ל תקונא שתיתאה, נפיק שערא בחד חוטא בשערי דדיקנא ההוא אקרי חד מה שאין כו', דתליין בחסד וברחמים ולא אבעי לחבלא האי חסד כמה דאתמר ובגין כך ולא תשחית פאת זקנך כתיב ע"כ, ולפי שהוא חד מה שאין כו', לזה אמר את, השמר לך שלא תהרהר באמרי רישא עילאה דדיקנא עילאה לומר שח"ו יש שום צלם ודמות וגשמות ח"ו, ומשה אמר כי לא ראיתם כל תמונה, וישעיה אמר ואל מי תדמיון אל, כי אין לו דמיון בנבראים רק על כוונת צורת האיברים שכנו שם עשוים לדמיון וסימנים לענינים סתומי העליונים, מה שאין הדעת יכולה להשיג:
<b>ואפשר</b> עוד לומר, שלזה רמז לא תקיפו, פירוש לא תשוו, כמו אין מקיפין בבועי פרק אלו טרפות שפי' שלא יקיף וידמה זה לזה לומר שצורה דומה ליוצרה, לזה אמר ראשכם זקנך, לכם יש ראש וזקן והבן וכתב רבינו בחיי ז"ל על דרך הקבלה טעם איסור ההשחתה לפי שאותיות ההוי"ה של ה' הנעלם רשומו בתבנית הגוף היו"ד והה"א והוא"ו, במילה ובפה ובלשון, זהו איסור השחתת זקן העליון וזקן התחתון, כי האיסור שוה בהם, והתבונן נפלאות אל, כי כן חכמי הטבע כתבו בספריהם כי מקומות שוים הם בצמיחת שערות יש שכונה ויחס ביניהם וגידים יוצאים ממקום זה למקום זה, וכשיצמח שער במקום זה יצמח בזה, ומטעם זה אין לנשים ולסריסים זקן, מפני שהשכונה הזאת תחסר מהם ואין בהם גידים יוצאים ממקום זה למקום זה, ומפני שמצינו במקומות האלו השויה ואחדות, הנה הם רמז וציור לאחדות, ארז"ל לעולם יקדש אדם עצמו בשעת תשמיש, והמצוה אזהרה למוחק אותיות השם וזה מבואר ע"כ. ועל דרכנו מדבריו נראה שאסר גלוח שער התחתון כעליון, שהם השויה אחת, ואפשר שלזה בא רבוי את שאמר ולא תשחית את וגו':
<b>ושרט</b> לנפש וגו'. לא אמר למת כמו שאמר לא תתגודדו ולא תשימו קרחה בין עיניכם למת ואמר לנפש, לומר שמי ששורט על מתו עושה פגם ורושם בנפשו ובבשרו, כי לא אמר ושרט לנפש בבשרכם לא תתנו, אלא אמר לא תתנו בין נפש ובשר, לומר שפוגם בנפשו ובבשרו, ולזה לא אמר בכם כמו שאמר בכתבת קעקע, שנראה כבועט בהקב"ה על שהמיתו, והוא אינו יודע שמדותיו של הקב"ה הם כולם רחמים והמיתו הקב"ה כדי לשלם לו שכר, וכי שכר מצות בהאי עלמא ליכא, או לפי שנשלם גלגולו כארז"ל, או אם היו בניו הקטנים ידע כי מעון אביו מת, וכדי לכפר על עונו, או שידע הקב"ה שעתיד להחמיץ ואמר הקב"ה ימות זכאי ואל ימות חייב, ואם היה יוצא ממנו שום צדיק ודאי לא היה ממיתו הקב"ה, הרי האריך הקב"ה כמה דורות למואב ואמר אל תצר את מואב, לפי שראה שעתיד לצאת מהם רות המואביה, והרי משה כשהרג המצרי אמר וירא כי אין איש, שראה לסוף כל הדורות שאין עתיד לצאת ממנו איש ואח"כ הרגו, ומה משה כך כל שכן ממ"ה הקב"ה יתברך ויתעלה שהוא צופה ומביט עד סוף כל הדורות, וכן אמר בנים אתם לה', יאמר הואיל ואתם בנים האב אינו מבקש אלא בטובות בניו, א"כ מכאן תדעו שלטובתו המיתו, ולזה אין לכם לעשות שום חבורה על מת כי אתם עושים פגם בנפשכם ובבשרכם שהוא הגוף, ומי שהוא פגום אינו מקבל פני שכינה שנאמר כל אשר בו מום לא יקרב, אלא יש לו להצדיק עליו את הדין וישאל מהקב"ה שינחמהו, וכן דוד הצדיק עליו את הדין, וישאל מהקב"ה שינחמהו שנאמר ידעתי ה' כי צדק משפטיך ואמונה עניתני יהי נא חסדך לנחמני, ואמר כאמרתך לעבדך, הוא כמו שאמר בגמרא שאם קבל עליו היסורין מאהבה מה שכרו יראה זרע יאריך ימים, לזה אמר דוד אני קבלתי עלי היסורין מאהבה ואמונה עניתני, אם כן יהי נא חסדך לנחמני, ומה שאמר יראה זרע יאריך ימים, לפי שדוד לא היה לו חיים, כמו שאמר עני אני וגוע מנוער, מיום שננער מבטן אמו היה עתיד לגוע, ולזה היה שואל חיים, שנאמר חיים שאל ממך, וכן הוא אומר ימים על ימי מלך תוסיף, ולזה אמר יהי חסדך לנחמני כאמרתך, שאמרת שמי שקיבלם מאהבה יראה זרע יאריך ימים וכן אמר רבי יוחנן בפרקא קמא דתעניות כל המצדיק עליו את הדין מלמטה מרחמין ומצדיקים עליו את הדין מלמעלה, שנאמר אמת מארץ תצמח וצדק משמים נשקף. אם כן ושרט לנפש לא תתנו, לא אמר לא תעשו אלא לא תתנו שאתם נותנים שריטה ורושם ופגם בנפש ובבשר. וכתבת קעקע, כאלו אתם מקעקעים והורסים הבנין שלכם ומה שאני בניתי אתם הורסים, זהו אני ה', וזהו אל תחלל את בתך שהיא הנשמה שלך, ולא תזנה הארץ שהוא הגוף, ורז"ל אמרו אל תחלל את בתך זה המשיא בתו לזקן, זהו למען ספות הרוה את הצמאה, ולא תזנה הארץ שהאשה נקראת קרקע עולם, ומלאה הארץ זמה שמוליד עיפוש באויר. ורז"ל אמרו ומלאה הארץ זמה מזנה היא את פירותיה, פירוש שלא תוציאם כראוי:
<b>את</b> שבתותי תשמורו. אמר שישמור השבת של זה העולם כדו שיזכה לשמור עולם שכולו שבת, ולפי שאינם שוים, לזה כתב שבתתי חסר. ומקדשי תיראו שיקדשו עצמן, שגוף האדם הוא המקדש, שנאמר ועשו לי מקדש ושכנתי בתוכם, בתוכו לא נאמר אלא בתוכם, וכן הוא אומר היכל ה' היכל ה' היכל ה' המה, שהוא רמז על ב' מקדשים. היכל ה' המה, לומר שאם האדם מקדש עצמו הוא חשוב אצלו ית' יותר מב' מקדשים, וכן אמר בספר הבהיר ומקדשי תיראו שמרו עצמכם מן הרהור, כי מקדשי קדוש הוא, למה כי אני ה' בכל ע"כ:
<b>עוד</b> את שבתותי תשמרו, שימתין מלהזדווג עם אשתו עד ליל שבת, כמו שכתבנו פרשת תשא, אבל בתנאי שיכול להעמיד עצמו מלהרהר כל ימי החול, זהו ומקדשי תיראו כמ"ש, כדי שיהיה גופו קדוש להוליד בן קדוש:
<b>עוד</b> את שבתותי תשמורו, כמו שארז"ל אלמלא שמרו ישראל ב' שבתות מיד הם נגאלים, זהו ומקדשי תיראו שיזכו לגאולה ולראות בנין בית המקדש במהרה בימינו אמן:
<b>אל</b> תפנו אל האבות ואל הידעונים. אל האבת כתיב חסר וי"ו, ר"ל שלא יפנה לבו לומר האבות אכלו בוסר ושני הבנים תקהינה אם האבות חטאו ועבדו ע"ז ונחרב בהמ"ק בימיהם אנו מה פשענו ומה חטאתנו שלא נבנה בימינו, אבותינו חטאו ואינם ואנחנו עונותיהם סבלנו, לזה הזהיר ואמר שלא יפנה לבבך לדבר, וזה לפי שבית שני נחרב על שנאת חנם ושנאת חנם מצויה בינינו, הרי מעשינו כמעשי אבותינו, ואילו היה בנוי היה נחרב בימינו, ומי יודע אם אנו בעצמנו באנו בגלגול כדי לכפר ולמרק על עונותינו, זהו והתודו את עונם ואת עון אבותם, פעם ראשונה נקראים אבות, וכן תקנו רז"ל בנוסח הודוי אבל חטאנו אנחנו ואבותינו, זהו ואל הידעונים. לומר שזה הוא דבר ידוע, אל תבקשו לטמא עצמכם במחשבה כזו, למה כי אני ה' אלהיכם, אני דיינכם וכל דור ודור אני דן אותו כפי מעשיו:
<b>מפני</b> שיבה תקום. קודם שתבא השיבה תקוה על עמדך ולא תפול, כמו שאמר שלמה המע"ה וזכור את בוראיך בימי בחורותיך, וכן בספר הזוהר ז"ל, מפני שיבה אזהר ליה לבר נש עד לא יסתלק לשיבתא דיקום בקיומא טבא בעלמא בגין דיהא הדור בסוף יומין, דלית שבחא לבר נש כד איהו סב ואיהו לא יכיל למהוי ביש, אלא שבחא דיליה כד איהו בתוקפיה וכו' ושלמה מלכא אמר וזכור את בוראיך ע"כ, א"כ תקום על עמדך ולא תפול ואם נפלת וכשלת על עונך חזור בך ועשה תשובה, והדרת פני זקן שילדותך לא תבייש זקנותך, ונאמר עליך אשרי שילדותנו לא ביישה זקנתנו:
<b>עוד</b> והדרת פני זקן,, תהדר האבות אברהם יצחק ויעקב שיאמרו אשריכם האבות שזה יצא מחלציכם, והדרת פני, זה יעקב שנאמר מבקשי פניך יעקב, וצורתו חקוקה בכסא הכבוד, במרכבה שנאמר ודמות פניהם פני אדם שהוא נקרא פנים, וכן פנים בפנים בגימ' יעקב שהיו לו פנים, ולא בוש שהיתה מטתו שלימה, ולזה הקדימו זקן זה אברהם שנאמר ואברהם זקן שהיה מהודר בזקנה שעשה ישמעאל תשובה בימיו, אבל יצחק לא נזכר, שלא היה מהודר בזקנה שיצא ממנו עשו שעמד במרדו. עוד והדרת פני זקן, זה הקב"ה שנאמר ושער ראשיה כעמר נקא, כשהאדם הוא צדיק הקב"ה מתפאר בו שנאמר ישראל אשר בך אתפאר, וכשהוא רשע שמו מתחלל עליו, שהוא נקרא יהודי, ואם תשים היו"ד של יהודי תחת הדל"ת יהיה שם הוי"ה:
<b>או</b> נאמר מפני שיבה, בגימ' יצר טוב, תקום, והדרת פני זקן זה יצה"ר שקראו שלמה המלך זקן וכסיל, אם לא תשמע ממנו יהיה לו ליצה"ר הדור פנים, כמו שכתב בזוהר פרשת תרומה (דף קס"ג) ז"ל למלכא דהוה ליה בר יחידאי והוה רחים ליה יתיר ופקיד עליה ברחימו דלא יקרב גרמיה לאתתא בישא, בגין דכל מאן דיקרב לגבה לאו כדאי הוא לאעלא גו פלטרין דמלכא, אודי ליה ההוא ברא למעבד רעותיה דאבוי ברחימו. בביתא דמלכא לבר הוה זונה יאה בחיזו ושפירא, ליומין אמר מלכא בעינא למחמי רעותא דברי לגבאי, קרא לה לההיא זונה ואמר לה זילי ותפתי לברי למחמי רעותא דברי לגבאי. ההיא זונה מה עבדת אזלת אבתריה דבריה דמלכא שארת לחבקא ליה ולנשקא ליה ולמפתי ליה בכמה פתויין, אי ההוא. ברא יאות ואצית לפקודא דאבוי גער בה ולא אצית לה ודחי לה מיניה, כדין אבוי חדי בבריה ואעיל ליה גו פרגודא דהיכליה ויהיב ליה מתנן ונבזבזן ויקר סגי, מאן גרם יקר דא להאי ברא הוי אימא האי זונה, והאי זונה אית לה שבחא או לא, ודאי אית לה שבחא מכל סטרין, חד דעבדת פקודא דמלכא, וחד דגרמת ליה להאי ברא כל ההוא טיבו וכל האי רחימו דמלכא לגביה, ועל דא כתיב והנה טוב מאד, טוב זה מלאך חיים, מאד זה מלאך המות, דאיהו ודאי טוב מאד למאן דאצית פקודין דמריה, ות"ח אי לאו האי מקטרגא לא ירתין ישראל צדיקיא הני גנזיא עילאין דזמינין לירתא לעלמא דאתי, זכאי אינון, דאערערו בהאי מקטרגא וזכאין אינון דלא אערערו בהאי מקטרגא, זכאין אינון דאערעו ביה דבגיניה ירתין כל אינון טבין וכל אינון עדונין וכל אינון כסופין דעלמא דאתי, עליה כתיב עין לא ראתה אלהים זולתך, וזכאין אינון דלא אערעו ביה דבגיניה ירתין גהינם ואיטרדו מארץ החיים, ועל דא אית ליה לצדיקיא למחזק ליה טבין דהא בגיניה ירתין כל אינון טבן ועידונין וכסופין לעלמא דאתי, תועלתא דהא מקטרגא כד חייבין צייתין ליה מאי איהי, אלא אע"ג דלית ליה תועלתא פקודא דמריה איהו עביד, ותו דהא אתתקף בגין האי הואיל ואיהו רע אתתקף כד עביד ביש, אתתקף עליה עד דקטיל ליה כיון דקטיל ליה אית ליה נייחא ע"כ. הרי אם לא ישמע לו יש לו הדור כמ"ש, דאית ליה שבחא וכו', ולזה כששמע ממנו לית ליה שבחא אלא אדרבא אית ליה עונש לפי שנענש על ידו, ולזה עולה ומקטרג ואינו נח מרוגזו עד שיורד ונוטל נשמה:
<b>וכי</b> יגור אתך גר וגו' לא תונו אותו. בא הכתוב להזהיר על הגר, ואמר כי גרים הייתם בארץ מצרים, לומר שלא יונו אותו לומר פה שאכל נבילות ועבד ע"ז יבא להתגייר ולקבל עליו עול התורה, לזה אמר כי גרים הייתם בארץ מצרים שהיו עובדי ע"ז, לזה ארז"ל מום שבך אל תאמר לחברך:
<b>עוד</b> אמר כי גרים הייתם בארץ מצרים, לומר לך שכמו שהיו במצרים ומהם השליכו בים ומהם מיעכו בבנין ומהם היה פרעה הורג בכל יום כמה וכמה, לפי שנצטרע וא"ל הרופאים שאין לו תקנה אם לא ישחוט ק"ן ילדים בבקר מקטני ישראל וק"ן בערב, ומהן שרפו לאלהיהם, וכל אותם הילדים היו נשמות חיצונות, שהרי משה הציל אחד מאותם שמיעכו בבנין והוא עשה פסל מיכה, וכמו שהיו מעורבות בהם נשמות חיצונות כן ג"כ יצאו מהם נשמות לחוץ, וזה גרם חטא אדם שקלקל הצינורות, א"כ לא תונו אותו כי הוא אזרחי הוא מכם, וזהו שאמר כאזרח מכם יהיה לכם הגר הגר אתכם אני ה' אלהיכם, כלומר אני מוציא החיצונות ומכניס האזרחיות, ולזה בברכת על הצדיקים אנו כוללים הגרים. ואמר הגר הגר אתכם, כלומר תדעו על איזה גר אני מזהיר, על אותו גר שפסקה שם ע"ז מפיו והוא גר אתכם, ונטה שכמו לסבול העול עמכם, זה ודאי הוא מנפש טהורה, לזה ואהבת לו כמוך, כי ממקום שנאצלה נפשך נאצלה נפשו:
<b>לא</b> תעשו עול במשפט וגו'. במדרש מהו משפט האמור כאן, היא המדה והמשקל והמשורה, מלמד שהמודד נקרא דיין, שאם שקר במדה הרי הוא כמקלקל את הדין וקרוי עול משוקץ שנאוי תועבה חרם, וגורם לה' דברים האמורים בדיין, מטמא את הארץ ומחלל את השם ומסלק את השכינה ומפיל את ישראל בחרב ומגלה אותם מארצם, ע"כ:
<b>עוד</b> לא תעשו עול במשפט, עול בגימ' ק"ו, יזהיר שלא יעשה עול בקו המדה שהם הד' יסודות, שלא יגביר יסוד על יסוד אלא כולם יהיו במשקל אחד. במשפט זה יסוד האש שנאמר כי באש ה' נשפט, והיינו אש דחולים, כאמרם ז"ל ד' אשות הן וכו' כשמגביר יסוד האש על השאר מיד מת, וכן כולם. במדה זה יסוד המים. במשקל זה יסוד הרוח, ושניהם מקרא אחד לעשות לרוח משקל ומים תכן במדה. ובמשורה זה יסוד עפר שנאמר וכל בשליש עפר הארץ. וכנגד הד' יסודות אמר אבני צדק, מאזני צדק, איפת צדק, והין צדק יהיה לכם, כלומר אם אתם זהיר במדות יהיה לך ג"כ היסודות שלך מכוונים ומיושבים על הקו, ולזה אמר הפסוק צדק צדק בכל אחד ואחד, אני ה' אלהיכם אשר הוצאתי אתכם על תנאי זה. וקרא ליסוד העפר שליש, לפי שהג' יסודות הגשמיים הם האש והמים והעפר, כי יסוד הרוח הוא דק הרוחני אינו עמהם במנין, א"כ העפר הוא שלישי, הוא העב והוא החומרי, ולזה קראו שליש שהוא שלישי. או ירמוז לד' גלגולים כפי חז"ל, וברביעי הוא נתקן, וכן משורה גימ' אתקן, על יד מורש"ה, שהיא התורה שנאמר תורה צוה לנו משה מורשה, ואח"כ לא תתגלגל עוד, כי השומ"ר, רושמ"ה, ושמר"ה מהשו"ר המועד, שלא יתגרה בה:
<b>ושמרתם</b> את כל חקתי ואת כל משפטי ועשיתם אותם אני ה'. יאמר כי כאשר יעשה האדם המצות לשם מי שצוה בהם לא לשום פניה, זהו אומרו חקתי ומשפטי ולא אמר החקים ומשפטים, אז אני ה', שעושים לשמה שמקבלים אלהותי ואני מצוי, כי זה פירוש אני, משא"כ כשעושים המצוה לשום פניה ומגמת פניהם אותה פניה לא להשי"ת, נראה ח"ו שכופרים במי שצוה באותה מצוה הואיל והם בוחרים לעשותם לאותה פניה ולא להשי"ת ולשמו:
<b>וידבר</b> ה' אל משה וגו' ואל בני ישראל תאמר. ולא אמר תדבר אלא תאמר בלשון רכה. איש איש כלומר שזה עבודת המולך ודאי לא יש שום אדם שיודה בה ויקבלנה, כי איך יוצא חלציו ימיתנו במיתה אכזרית כזו שישרפנו בחיים ועיניו רואות, ודאי שאין צריך צווי על זה, לזה אמר איש איש ולא אמר דבר, ואמר איש איש, שאם ימצא הוא מעט מהמעט, ואי אפשר להיות מישראל אלא מן הגר הגר בישראל, זה אפשר לעשות דבר זה, ואפי' זה עם הארץ ירגמוהו באבן, ואין צריך הזקנים והחכמים, אלא אפי' עמי הארץ יתעבו דבר זה וירגמוהו באבן, לא באבנים אלא מחרון אפם על אכזריותו על בנו לעשות כזה אין להם אריכות אפים לרגמו באבנים הרבה קטנים, אלא באבן אחת גדולה למהר מיתתו, ולא ימתינו עד שידונו ב"ד, לפי שב"ד אין יכולין להמית אלא ע"י עדים והתראה, ועם הארץ לא ימתינו מרוב הקנאה, ולא יבקשו חרב שוחטת, אלא אבן שהיא מצויה, ואמר מזרעו כלומר שיהיה לו בן משוקץ בין הבנים ודאי שלא ימסרנו לעבודה כזו, לזה אמר מזרעו כלו' אפי' שהוא טפל, לא יתננו להיות עבד עולם, כ"ש לעבודה משוקצת ומתועבת כזו שהרי הכתוב קראה תועבה, שנאמר כי כל תועבת ה' אשר שנא עשו וגו' כי גם את בניהם ואת בנותיהם ישרפו באש לאלהיהם, ששורפין מין האדם שהוא מבחר היצורים שלא נברא העולם אלא בשבילו ונברא בצלם אלהים. ומצאתי כתוב שהיו מוסרים בניהם למלך לשרפו באש והיו מכים בחלילים ובתופים ובמחולות שלא לשמוע קול צעקתו, וכדי שלא ישמע אביו קולו. וכן הכריח הרמב"ן ז"ל שעבודת המולך היא שריפה ממש. וכן דעת הרב רבי אברהם בן עזרא ז"ל, שלא כדעת רש"י והרמב"ם ז"ל שכתבו שעבודת המולך הוא שמוסר בנו למולך ועושים שתי מדורות גדולות ומעבירין את הבן ברגליו בין שתי המדורות של אש ע"כ:
<b>ואם</b> העלם יעלימו. שתי העלמות, אחת לבני המשפחה, שהיה ראוי להם לקנא ולנקום ולא יניחו גנאי זה על משפחתם, והעלמה אחרת לעם הארץ שלא קנאו לנקום נקמת ה', ומיד בתתו מזרעו לא המיתוהו באיזה מיתה שיהיה אפילו שלא יהיה ברגימה, זהו לבלתי המית אותו. עוד אמר לבלתי המית אותו, לומר שאילו המיתוהו בזה העולם היה מקבל עונשו בזה העולם והיתה מיתתו כפרתו, כמו שאמר יהושע לעכן יעכרך ה' היום הזה, היום אתה עכור ואי אתה עכור לעוה"ב, א"כ נעלם מהם שתי העלמות, אחת שלא המיתוהו, ואחת סבה להיות עונשו צרור וקשור עמו לעוה"ב, זהו לבלתי המית אותו בעוה"ז ושמתי אני וגו', מאחר שלא עשו בו נקמה לא עם הארץ ולא בני המשפחה, אני אחול רוגזי עליו לנקום ממנו וממשפחתו, שהניחו לעון גדול זה ביניהם, ואולי עם הארץ מפחדם מאנשי המשפחה לא המיתוהו והניחו עון גדול כזה שיבאו לטעות אנשים הרבה לומר שאילו לא היה ממש בעבודה זו לא היה לוקח פרי בטנו ומוסרו לשרפו בחיים ועיניו רואות זהו לזנות אחרי המולך, לומר שבסבת העלמתם טעו אחרים ג"כ, לזה ושמתי אני את פני וגו', והנפש אשר תפנה אל האבות כתיב, לומר כלום יש אב עושה בבנו אכזריות גדולה כזו, אם לא יש בעבודה זו שום ממשות, לזה אמר והנפש אשר תפנה והכרתי אותו וגו':
<b>והתקדשתם</b> והייתם קדושים. בא לומר שלא בא לזה אלא לפי שלא קדש עצמו בשעת הביאה, כי מי שקדש עצמו באותה שעה הוא שואב ומושך על אותו הבן נשמת אלוה, נשמה קדושה, ויהיה אותו הבן קדוש ואינו הולך אחר ע"ז, כי הולך הוא אחר שרשו ומקורו, זהו כי אני ה' אלהיכם, ומזה ג"כ תבאו לשמור חקותי, לפי שלא תדעו להם שום טעם, לא תבאו להרהר להם מאחר שנשמתכם הוא ממקום קדוש, ותעשו אותם בחיבה גדולה אע"פ שאין אתה יודעים להם טעם, זהו ועשיתם אותם אני ה' מקדשכם הואיל ונשמתכם אצולה ממני:
<b>כי</b> איש איש אשר יקלל את אביו וגו'. יאמר שאפילו מעין השכל אי אפשר שיקלל את אביו, ולזה כפל ואמר איש איש, לומר מאחר שהוא איש לא בא להיותו איש אלא על ידו של אביו, ומאחר שהוא היה סבה שבא לעולם וגדלו וטרח בו והאכילו והשקהו, אפילו שלא יהיה אביו ממש אלא שעשה עמו טובה כמו אב ראוי הוא שאם קללו שימות, לפי שהוא כפוי טובה, ולזה אמר את אביו ואת אמו, את לרבות הטפל לאביו, שהוא למי שעשה עמו טובה, כ"ש שבקללו אביו הגשמי קלל אביו ואמו הרוחנים, ששלשה שותפים הם, וזה שכפל אביו ואמו קלל, ולא אמר את אביו ואמו קלל, אלא אביו ואמו ממש, כמ"ש שג' שותפים הם, וכן הוא אומר בנים אתם לה' אלהיכם, מאחר שקלל השייכות והאחיזה שיש לבן עם האב נכרתה ולא נשאר לו שום אחיזה אפילו כמו העבד עם הרב, כי האחיזה שיש לעבד עם הרב הוא הדמים שנתן בקניתו, אבל זה דמיו בו, כלומר לא נשאר לו בו שום אחיזה ולא שום שייכות. שישראל נקראים בנים, שנאמר בנים אתם, ונקראים עבדים שנאמר עבדי הם וגו', א"כ ראוי הוא לב' מיתות, אחת שקלל אביו הגשמי שהוא כפוי טובה, ואחת שבקללו אביו הגשמי קלל אביו שבשמים שג' שותפים הם וכו':
<b>או</b> יאמר דמיו בו, לומר שבהריגת שום אדם הורג כל זרעיותיו העתידים לצאת ממנו כמו שאמר בקין קול דמי אחיך צועקים דמו ודם זרעותיו, אבל זה המקלל אין לו דם זרעותיו כי נכרת ממקורו, זהו דמיו בו לבד ואין לו דם זרעותיו:
<b>ואיש</b> אשר ינאף את אשת איש אשר ינאף את אשת רעהו. כלומר כשנאף אשת איש כאילו נאף אשת רעהו, רעך וריע אביך שהוא כביכול הקב"ה שהוא זווגם כפי ידיעתו ב"ה, וכפי זוגם למעלה באצילות נשמותם כן זוגם למטה, וכשנאף למטה כן עשה הצל למעלה, לזה מות יומת, ב' מיתות לו ולצלו, וזהו אומר הנואף והנואפת, שהם דמות זכר ונקבה. ולזה לא אמר יומתו שניהם והבן. ואמר הנואף כתיב הנאף וקרי הנואף, לרמוז על קבלת האחרונים שאמר שעתיד להתגלגל בכושי ויבא על אשת חבירו ויהרגנו, ולזה אמר הנאף שעדין עתיד לנאוף, ולזה מות יומת, אחת כאן ואחת בגלגול כושי, וי"א שיתגלגל בחמור, וזהו סוד כי תראה חמור שונאך כחז"ל:
<b>ואיש</b> אשר ישכב את אשת אביו ערות אביו גלה, אביו העליון, לזה מות יומתו שניהם:
ואיש אשר ישכב את זכר משכבי אשה, ב משכבות, לרמוז על קבלת האחרונים, שאמר שעתיד להתגלגל בארנבת שהיא נהפכת מזכר לנקבה ומנקבה לזכר, שהוא נשכב ושוכב, לז"א משכבי ב' שכיבות כחז"ל:
<b>ואיש</b> אשר יקח את אשה ואת אמה זמה היא וגו'. כאן לא אמר אשר ישכב לפי דכחלינהו לעיניה דיצה"ר דעריות כי היכי דלא ליתגרי בקרובים, כדאיתא במסכת יומא, וכאן מיד כשנשא האחת נעשית האחרת קרובה ואינה מתגרה היצר עמו, א"כ לא עשה אלא להכעיס כמו שא"ל אמו של אמון כשבא עליה כלום יש לך הנאה ממקום שבאת אמר לה כלום אני עושה אלא להכעיס, א"כ שלשתם אין להם בזה הנאה אלא להכעיס, לזה מיתתן היא בשריפה. כמו שרצו לעשות ליצר הרע דעריות וכאן לא אגרי בהו, ולשון זמה כמו כאשר זמם לעשות לאחיו, כמו שזממו לעשות ליצה"ר דעריות:
<b>ובמדרש</b> זמה היא, שהקב"ה פרסמם, שהנואף והנואפת מבקשים שלא תתעבר אלא שיעשו תאותם בלבד והקב"ה צר צורת עובר בצורת הנואף, ושניהם כופרים ואומרים אין אנו יודעים ממי הוא זה העובר, והבריות אומרים זה מה הוא, וכי אינו בן פלוני שהוא דומה לו ע"כ. וכתב רש"י ז"ל ישרפו אותו ואתהן, אי אתה יכול לומר אשתו הראשונה ישרפו שהרי נשאה בהיתר ולא נאסרה עליו אלא אשה ואמה האמורים כאן ששתיהן לאיסור שלקח שתיהן כאחת ע"כ. שמאחר שהן קרובות אין להם הנאה ולא עשו אלא להכעיס, לזה חזר ואמר ולא תהיה זמה בתוככם, כמו שהוא אין לו הנאה וכוונתו להכעיס כן הם:
<b>איש</b> אשר יתן שכבתו בבהמה, לא אמר אשר ישכב עם כל בהמה, לפי שהיא אין לה הנאה ממנו כי אין לה הנאה אלא ממינה והיא אנוסה, הוא מקבל הנאה ממנה והיא אינה מקבלת הנאה ממנו, וכן אשה אשר תקרב אל כל בהמה לרבעה אותה, הוא מקבל הנאה ממנה, ולזה לא אמר מות יומתו שניהם, אלא מות יומת ואת הבהמה, לפי שבאה תקלה על ידה תהרגו, ואמר תהרגו, ומיתתה בסקילה כמיתתו, ואמר תהרגו לומר שמן הראוי שלא תהא בסקילה, כי היא אנוסה, אלא כדי שלא יהיה גנאי לו שהוא מת בסקילה והיא לא, לזה אמר תהרגו בלשון רבים, והריגה של רבים סקילה, ובאשה לא אמר כן אלא והרגת את האשה ואת הבהמה מות יומתו, הזכיר הריגה באשה ואח"כ בבהמה אמר מות יומתו בסקילה, לפי שהאשה יצרה קשה משל איש, וכמו שארז"ל זה יצרו מבחוץ וזו יצרה מבפנים, לזה אמר והרגת את האשה, לומר שהיא יותר קרובה לאונס, לזה והרגת בלשון יחיד, אבל כדי שלא יהא השוכב עם בהמה יותר חמור ממנה מות יומתו, ובבהמה של אשה לא אמר ואת הבהמה תהרוגו כמו שאמר בבהמה של זכר, לפי שבהמה של זכר היא ודאי אנוסה שאין לה הנאה אלא ממינה כמ"ש, אבל באשה שמביאה הבהמה עליה יש לה הנאה, דאין קשוי אלא לדעת, לזה אמר ואת הבהמה מות יומתו וגו':
<b>עוד</b> אמר ואת הבהמה תהרוגו, בלשון רבים, לרמוז למה שארז"ל אם בהמה שאין לה דעת לפי שבאה תקלה על ידה בסקילה, ק"ו לאדם שיש בו דעת ויודע להבחין בין טוב לרע וגורם תקלה לחבירו לעבור עבירה, כיוצא בדבר אתה מוצא אבד תאבדון את כל המקומות, הרי דברים ק"ו ומה אילנות שאינם רואים ואינן שומעים על שבאה תקלה על ידם אמרה תורה השחת שרוף וכלה, המטה את חבירו מדרך חיים לדרך מיתה על אחת כמה וכמה ע"כ. א"כ קרי כאן ואת הבהמה תהרגו, כלומר מהבהמה על שבאה תקלה על ידה תהרגו עצמכם תקחו ק"ו ולא תגרמו שיבא שום תקלה לשום אדם על ידיכם לעבור עבירה:
<b>ואיש</b> אשר יקח את אחותו. א"ת איך השבטים כולם נשאו תאומותם, אע"פ שלא נתנה תורה הם קיימו את התורה כולה ומצותיה, ועוד ענין זה כדאיתא בתיקונים תקון נ"ו ז"ל א"ר אלעזר שיעורא דעריות אינון באתר ידיע או לא, א"ל ברי, הוי"ה איהו, י' אב, ה' אם, ו' בן, ה' בת, ה"ה אשה ובתה, כלה וחמותה, כפום ענפין דאילנא הכי אתקריאו, ענפין דאילנא מתפרשן לעילא באילנא כמא דאוקמוהו ופניהם וכנפיהם פרודות מלמעלה, ואינון מתיחדין לתתא, כגון לולב דאיהו אגודא חדא לתתא בכל אילין מינין דהדס וערבה דאינון ג' הדסים וב' ערבות ואינון בפרודא לעילא, ובגין דא נפרצו עליו פסול, והאי פרץ פרוץ איהו בערוה דאיהו בין ענפא לענפא, ובגין דא אתמר תמן לא תקרבו לגלות ערוה, לא צריך לקרבא אתוון דאינון הוי"ה באתר דערוה, ורזא דערוה אתרמיז בתרין אתוון ע"ר ו"ה, ער רע בעיני ו"ה, ואילין ענפין לא אתפרשו דיהא ערוה ביינייהו בר מאתריה דקב"ה דאיהו א"ד הה"ד לא יגורך רע כו' תרווייהו ביחודא א"ח עמודא ואמצעיתא ד' אחות דיליה, ותרווייהו אינון חד בלא פרודא אע"ג דצדיק איהו יחודא דכלהו. אדהכי הא אליהו קא אזדמן ליה, ואמר ליה רבי רבי שיעורא דעריין הכי הוא ודאי בכל ספיראן לית יחודא חד בחברתה כגונא דדכר ונוקבא אלא בצדיק דיחודא דתרווייהו לאו איהו בכל איברין דילהון אלא בצדיק מילא קורבא דאחוה אית תמן ולאו דיחודא ודא איהו רזא דאילנא דענפוהי מתפרשין לעילא בכל סטרא ורזא דמלא ותשב באיתן קשתו ויפוזו זרועי ידיו, אבל לתתא כלהו אגידא אחת ויחודא חדא, ובגין דא לתתא בצדיק צריך לקרבא אתוון דהוי"ה עם שכינתא דאיהו קורבא דיליה, קרבן לה', והכי שכינתא עילאה עם חכמה צריך לקרבא לון בצדיק כל ענפין תמן מתיחדין ומתקשרין ומשתלבין ומקבלין דא מן דא וכולם ע"י צדיק ובלא צדיק לית קורבא דיחודא אלא אחים ובגין דא חסד תמן אתקרי ו' אחות ה' אחות מסמכא דימינא ובהאי אח אתמר ואיש אשר ישכב את אחותו בת אביו או בת אמו חסד הוא, ועם כל דא דחסד הוא ונכרתו לעיני בני עמם מאן דמחבר אתוון באתר דפרודא כאילו אפריש בינייהו, בגין דא ונכרתו מדה לקבל מדה, והכי י"ה בימינא אינון באחות ולית יחודא אלא על ידיה דצדיק, בגין דא בהאי אתר לא תקרבו לגלות ערוה כו', וכל רינון עריין אינון סמאל ונחש דתבעי למעבד דינין ומגלין לון קדם ה', ובגין דא אתקרון עריות, (פירוש כמו ערו ערו עד היסוד שפירוש גלוי), ודא איהו רזא וסוד אחר אל תגל, ודא גרים גלות ואתגלי ביני עממיא מאן דגלי ערייתא הכי איהו יתגלי בין עריין דאינון אלהים אחרים מאן דמכסי עלייהו הכי איהו אתכסי בינייהו ובגין דא ולא יגלה כנף אביו, האי עריין אינון לתתא ודאי אבל לעילא אתה לא יגורך רע, ובשבת דאיהו יומא שביעאה תמן קריבו ויחודא דשמא דהוי"ה וכל ספיראן, ובגין דא ת"ח זווגייהו מליל שבת לליל שבת, וצדיק דקריב לאנתתיה ביומין דחול ההוא בן דעביד, עליה אתמר צדיק ורע לו דגרים דאתעביד קדש חול דאיהו יום השביעי, ובההוא זמנא צדיק ורע לו רשע וטוב לו, אבל לעיל לית קצוץ ופרוד וערוה ופרוץ כלל ע"כ:
<b>והר'</b> יהודה חייט ז"ל הביא מאמר זה בספרו פ"ט וכתב ז"ל, הכלל העולה כי מפני הקצוץ שעשה אדם למעלה באות ברית מילה דאיהו שיעור דכל עריין נאסרו לו העריות ולמטה בקליפות הם עריות אבל לגבי מעלה הוא שעור דיחודא, כי אין שם קצוץ ופרוד ופרוץ, ומפני שלמעלה אין קצוץ ופרוד, לזה אין ערוה בין בן ובת ואחות למעלה, ועון אדם גרם דלא יהא בדיוקנא דא, מפני שהוא חטא באותה מדה דהוא שעור דעריין והוא היסוד, אילו היה עושה חבור למטה בבן ובת ואח ואחות ובעריות האחרות הנאסרות עליו, היה קצוץ כי היה מכניס שם הנחש אשר מצדו באה התאוה והקודש היה נעשה חול. וסוד כל זה הענין הוא מפני שהחבור למעלה הוא מצד צדיק המחבר האבות עם העטרה וכשאין צדיק יש פרוד, והרמז כי אין צדיק בארץ דאיהו אות ברית ואילו עם הברית שהוא דוגמתו היה אדם משתמש עם העריות האסורות אלא שלמעלה הם אחדות שלמה ולמטה בקליפות הם עריות הוה ליה כאילו למעלה היה מפריד הצדיק שהוא אות הברית מתאותו ומהמדות האחרות שבכולם יש אחוה וריעות, מאחר שהתשמיש כבר נעשה חול משעה שחטא אדם ונכנס הנחש בפנים ומצדו באה התאוה, ולזה נעשו למטה עריות מצדו, וגרם בזה שהעריות שהם הקליפות העוטרות למטה נקראת עריות, על שם שמגלים חטאותיו של אדם לפני הקב"ה ונכנסו בתחום שאינו שלהם, השכינה כ"י עם כל הספירות ילכו בגלות תחת יד אלהים אחרים, מפני שהתשמיש הוא חול לגבי אדם מאחר שחטא, והוא נעשה ע"י אות ברית קודש, מן הראוי הוא שלא להשתמש בו כי אם בלילי שבתות, כדי שלא לעשות מקודש חול, ובליל שבת הוא בכחו והתשמיש אז הוא קדש, כי ימי החול אשר הקליפות סביב למטה, ספו תמו ביום השבת, זהו סוד עונת ת"ח בלילי שבתות, והצדיק דקריב לון ביומי דחול, ר"ל שמשמש מטתו ביום החול, ההוא בן דהוא עביד עליה אתמר צדיק ורע לו, מפני שעשה מקודש חול, כי עם הזווג שעושה למטה מעורר דוגמתו למעלה, והוא סבה לזווג הד"ו פרצופים בזמן בלתי קדוש, וכן בענין העריות מפני שהמדות של מעלה הם באחדות וזווג נקראו למטה בקליפות עריות, ואדם חטא במדת היסוד שהוא הברית וטומאתו היה מצד הנחש, א"כ אם באות הברית היה בא על העריות האסורות אלו שהם למעלה באחדות וחבור אחד, היה מוציאם, כי למעלה כלי חיים וטוב, ולמטה בקליפות טוב ורע. והכלל העולה כי במדה שחטא אדם והוא היסוד נכרת ממנה לעונש, זהו חסד היא למעלה ונכרתו למטה לעיני בני עמם דייקא, שכל חבור שיעשה שם בעריות הרומזות בקליפות הוא קצוץ ופרוד למעלה, שנעשו עריות מצדו, כי קודם החטא היה כולו קדש, וגם הנחש היה טוב אם לא היה משנה מקומו, ולזה נקראו הקליפות עץ הדעת טוב ורע, כי כשיהיו במקומם טוב, ואם ישנו מקומם הם רע, כי איש על מקומו יבא בשלום, ואז התאוה הבאה מצדו לא היה בו חול, ולא היה מעותד האדם להרגיש באותו החוש הענג שהרגיש אח"כ שחטא, כי ההשתמשות באיברי ההולדה היה ראוי להיות כהשתמשות שמשתמש האדם עם הידים והרגלים שאינו מוצא בו הנאה, אבל מאחר שגברה התאוה הבאה מצד הנחש התשמיש נעשה חול ע"כ. וכבר ידעת שיעקב היה כולו קדש, ששמר טפתו פ"ד שנה ולא שמש בחול כלל, וכן הוא אומר והקדישו את קדוש יעקב שהוא בריח התיכון, ויברח יעקב וגו', ולא שמש אלא למעלה באחדות, ולזה לקח ב' אחיות, שאין שם עריות, כי העריות הם למטה בקליפות, ולזה פרשה זו שהיא קדושים לא נזכר עונש שתי אחיות שבפרשת אחרי מות הזהיר וכאן ענש, ולפי ששמש באחדות למעלה באחדות שלימה יצאו תאומים שלמים באחוה, כי יעקב תקן החטא של אדם כי הוא סוף גלגולו, כמו שרמזו ז"ל שופריה דיעקב מעין דאדם, ולזה נולדו כולם מהולים, לומר שאין להם שום מגע בקליפות, ולזה לא נולדו לט' חדשים שט' חדשים הם ר"ע ימים, לומר שאינם מרע וטוב, ונולדו לששה חדשים והיולדת לז' יולדת למקוטעים, ר"ל שאין יולדת לשבעה חדשים שלמים, שלא לקחו מחדש השביעי כי אם ששת ימים, ששם הוא רמז הו' ששמש בו יעקב אבינו, וששה חדשים עולים ק"ף ימים וששה ימים מחדש השביעי הרי קו"ף שעולה מקום, שהוא חשבון שם הוי"ה ברבועו, ושם שמש יעקב שנאמר ויפגע במקום, וא"ר עקיבא קו"ף זה הקב"ה, והבן. ולזה היו י"ב כנגד י"ב הויו"ת, וכל זה הוא סוד עמוק כבשים ללבושיך. ולזה רמז ואמר וראה את ערותה, לומר אם שמש במקום ערוה שהוא למטה בקליפות שהם ר"ע ו"ה שהיא רע וטוב, ערות אחותו גלה עונו ישא, כמו שאמר המאמר מאן דגלי ערייתא הכי הוא יתגלי בין עריין דאינון אלהים אחרים, זהו וסוד אחר אל תגל:
<b>ואיש</b> כי ישכב את אשה דוה. לא אמר אשה נדה כמו שאמר פרשת אחרי מות ואל אשה בנדת טומאתה לא תקרב, לומר שהיא דוה על מה שגרם אם כל חי ובועטת בה כמ"ש, זהו את מקורה הערה, שהוא מקור של כל הנשים, וגלה חרפתה לומר שהיא היתה סבת הנדות של כל הנשים הנדות, ובועטים בה לומר שאינם באים מכחה והם נפרדים ממנה, לזה ונכרתו:
<b>ושמרת</b> את כל חקותי ואת כל משפטי. לומר שישמר מלהקרב לשום ערוה, אע"פ שהם חוקים שאין בהם טעם ישמרו אותם כמו המשפטים שיש בהם טעם.
<b>ולא</b> תקיא הארץ אתכם. לומר שכמו שכל אחד במינו ובזוגתו וצויתי אתכם שלא תפרידו ביניהם כן הארץ היא אדוקה בכם ואתם בה שהיא חלקכם ונפלה בגורלכם, לזה לא תהיו סבה שתקיא אתכם ותפרד מכם אף אתם מפרידים איש מאשתו או ממינו, ואומר לכם אתם תירשו את אדמתם וגו', כל אמירה היא בלשון רכה, לומר שלא יקשה בעיניהם לומר שאחר כמה צווים ואמר כמה זרוזים נותן להם ארץ כנען ותמעט בעיניהם המתנה, לזה אמר אתם תירשו את אדמתם, שהיא ארץ שבע עממין, כמו שארז"ל שעד עכשיו ישראל הם חשובים כבת, כמו שהבת יורשת עשור נכסים כן ישראל ירשו עשור ע' אומות, שהם ז' עממין, אבל לעתיד יורשים כבן, זהו שאמר ואני אתננה לכם לעתיד:
<b>ואיש</b> או אשה כי יהיה בהם אוב וגו'. אחר שאסר העריות וענש עליהן, אמר כי יהיה אוב או ידעוני, לומר שאם ע"י כשוף שעשה עד שבא על אחת מהם, באבן ירגמו אותם, לפי שמלבד העבירה שעשה שבא על ערוה עשה כשוף, וארז"ל למה נקרא שמם כשפים שמכחישים פמליא של מעלה, ידעני כתיב ידע שאני מענישו, שעכ"ז עשה מה שעשה והביא תקלה לחבירו העני ע"י הכשפים, זהו ידעני יד עני, לזה מות בעולם הזה, יומתו לעולם הבא, באבן ירגמו אותם על שהביא תקלה לחבירו כמ"ש:
<b>גימטריאות</b>
<b>איש</b> אמו ואביו, הקדים אמו לאביו, לפי שהאשה מזרעת תחלה יולדת זכר, והואיל והיא גרמה להיותו איש ולא אשה ראוי הוא לירא ממנה, לזה כתב איש אצל אמו. איש אמו ואביו, ס"ת שוו, לומר ששוים הם, ובגמרא איש אין לי אלא איש אשה מנין כשהוא אומר תיראו הרי כאן שנים, תיראו בגי' שנים יראו:
אלהי מסכה בגימ' מליץ, אני ה' אלהיכם בפרטות, א"כ אין אתם צריכים מליץ ביני וביניכם:
ואם האכל יאכל, חשב על ב' אכילות, אכילת אדם ואכילת מזבח, בת"כ. האכל יאכל, בגימ' האדם והמזבח:
קציר ארצכם, רמז על א"י שהיא קצי"ר פרסא:
לא תקלל חרש, רמז על שונאי ישראל שאין להם לחרף ולגדף לישראל שנקראו חרש שנאמר ואני כחרש לא אשמע:
ולפני עור לא תתן מכשול, שלא יכשילו את ישראל בתועבותיהם, עור אלו הם ישראל, שנאמר מי עור כי אם עבדי:
ולא תהדר פני, ס"ת ארי, אפי' שהוא גדול וגבור בחכמה כארי לא תהדרנו, והתגבר עליו כארי בענין זה:
בצדק תשפוט, תשפט כתיב קרי ביה תישפט, לומר שאם דן חבירו לכף זכות הוא נדון ג"כ לכף זכות:
שלש שנים יהיה לכם, מנין יהי"ה לפני ראש השנה חשוב שנה לענין ערלה:
קעקע גימ' ש"ם, לומר שאינו חייב עד שיקעקע שם וגלה את ערותה, רמז שבעון גלוי עריות ישראל גולים, והיא גלתה את מקור דמיה, היא גלתה כטומאת הנדה, לכך גלתה יהודה:
ולא תלכו בחקות. בחקת כתיב, חוקים גרועים וחסרים:
ואקוץ בם, קצצתים:
תבל עשו, מעשה עשו עשו:
אתם תירשו את אדמתם, אדמת מ', ארץ ישראל שהוא מהלך מ' יום:
אתם תירשו ואני, כלומר ואני עמכם:
אתננה לכם, בגימ' ירושלים:
ארץ זבת חלב ודבש, בשכר התורה שנמשלה לחלב ולדבש, שנאמר דבש וחלב תחת לשונך:
ואבדיל אתכם. ואבדל כתיב כלו' איני נבדל מכם:
ואבדל אתכם מן העמים להיות לי, ס"ת מילה שע"י המילה אנו נבדלים:
אוב או ידעני, בגימ' קטן ע"ה, כלומר כביכול שהקטין כלפי מעלה:.
<b>פרשת</b> <b>אמור</b>
<b>אמור</b> אל הכהנים ואמרת וגו'. אמור ואמרת, שנה הלשון ולא אמר דבר ואמרת כמנהגו בכל התורה, לפי שהכהנים הם משונים ומובדלים משאר העם שהם משרתיו של מלך, לזה אין ראוי שיהיה מדבר עמהם כשאר העם, ולזה לא אמר אמור אל בני אהרן הכהנים, אלא אל הכהנים בני וגו', ועוד לפי שהם בני אהרן בני שושבינא דמלכא ראוי שיהיה בהם שנוי הדבר, אמור ואמרת, בלשון רכה, לא כשאר העם שמדבר עמם בלשון דבור בלשון קושי, מפני אימת המלכות:
לנפש לא יטמא, אמר להם אע"פ שאני מצוה אתכם על הטומאה אבל הצדיק שיש בו נפש אחר מיתתו אין בו טומאה, לפי שהצדיקים במיתתם הם חיים ובהם חיות כמו מעשה דאחאי בר יאשיה שהיה מדבר עם רב נחמן אחר כמה שנים שהיה קבור, כדאיתא במסכת שבת במעשה דהנהו קפולאי, וכן כמה צדיקים כמו ר' אלעזר בר רבי שמעון שאחר שמת היו באין אצלו לדין ואומר פלוני זכאי ופלוני חייב, ורבינו הקדוש שהיה בא לביתו כל ליל שבת ומקדש לאנשי ביתו, א"כ הצדיקים הם חיים במותם, לזה אמר המשנה מותר המת שגבו לקברו והותיר בונין לו בית נפש על קברו, אבל הרשעים בחייהם הם מתים, לפי שפרח מהם הנפש שהיא חלק אלוה והוא הצלם שנאמר אך בצלם יתהלך איש,. כ"ש במיתתן, א"כ לנפש שיש לו נפש ששוכנת עמו בקבר לא יטמא, לא יש טומאה, יום שמת רבי הכריזו בטלה כהונה, ויובן זה ממה שלא אמר לא יטמא לנפש, ולזה לא אמר לא יטמאו בלשון רבים שלפי פירוש זה יטמא חוזר לנפש, לומר שאין בה טומאה לא לכהנים. לא יטמא בעמיו, הוא הגוף שהוא עמו והוא עמה:
<b>במדרש</b> אמור ואמרת שתי אמירות הללו למה, אלא באמירה ראשונה א"ל לנפש לא יטמא, ובשניה א"ל אם בא מת מצוה על ידך הטמא לו, לפי שבעוה"ז אתם מטמאים למת מצוה אבל לעתיד לבא אין אתם מטמאין כל עיקר, שאין מיתה לעתיד לבא שנאמר בלע המות לנצח, זהו אומרו אמור אל הכהנים שנאמר ואתם כהני ה' תקראו, וכן הוא אומר ואתם תהיו לי ממלכת כהנים, תהיו לעתיד משמע, לנפש לא יטמא, פירוש לנפש כמו שבת וינפש, שתרגם נח, כלומר לעתיד לבא שינוח העולם מהמיתה, לא יטמא והטומאה לא נזכרה בפירוש, אלא מכללא שאמר כי אם לשארו, שהעיקר הוא לעתיד. לא נזכר טומאה בפירוש, אלא אצל אחות שאמר לאחותו לה יטמא, שהוא נגד ישראל שהם בגלות שנקראו אחות, שנאמר אחותי רעיתי, הבתולה, שלא עבדו ע"ז מעולם, הקרובה הם ישראל שנאמר לבני ישראל עם קרובו, לה יטמא שהוא עמהם בגלות שנאמר השוכן אתם בתוך טומאותם, וח"ו שנוגע בו שום טומאה, כי הוא אש שנאמר כי ה' אלהיך אש אוכלה, ואין אש מקבלת טומאה, לזה אמר לא יטמא בעל שהוא הקב"ה, בעמיו שהם ישראל, להחלו שח"ו נוגע בו שום טומאה כלל, כי אם לשארו, זה שיש לו השארות בקבר שהם העצמות שהן נשארין לקום לתחיית המתים והנפש אינה אדוקה בו אבל הוא שוכנת בקבר. הקרוב אליו, מטמא לאמו ולאביו שהוא מהם, ולבנו ולבתו שהם ממנו, וכן ולאחיו ולאחותו אשר לא היתה לאיש, שהיא קרובה אליו, שיש לו עדיין בה קורבה שהיא כמו חלק ממנו, יטמא כדי שיראה חלק מחלקו מת ויהיה נכנע ועניו ושפל ועובד ה' ביראה ובמורא, לא תזוח דעתו עליו, לפי שהוא מובדל משאר העם, ואילו היה מטמא לאחרים שאינם קרובים לא היה נכנע כל כך כמו מהקרובים, שהם אבר מאיבריו וחלק ממנו, אבל כהן גדול אינו צריך לפי שהוא עומד תמיד בבית המקדש ויש לו מורא, שנאמר ומן המקדש לא יצא, לא כן כהן הדיוט שאינו נכנס לעבוד עד בוא חליפתו, שהוא עת משמרתו. וכן הנזיר לפי שנזר אלהיו על ראשו, יש לו מי שיזהירנו ואין צריך אחר שיזכירנו, זהו ומורה לא יעלה על ראשו, שאמר לאשת מנוח, כלומר שיורנו ויזכירנו על מוראו של הקב"ה, אין צריך, לא יעלה לא יבא לו יותר עלוי יותר מראשו, ששער ראשו תמיד כשרואה קווצותיו תלתלים ואינו יכול לא לגלח ולא לחוף ולא לסרוק במסרק שמא יסיר השער, אין לך מורא יותר מזה:
<b>לא</b> יטמא בעל בעמיו. חזר לומר הסבה שאין לצדיק טומאה, לפי שמיתתו היתה על ידי בעליו שהוא הקב"ה, שאם היה ע"י מה"מ היה מחללו ועושהו כמו חלל בסכין פגומה, וכן ארז"ל יחיו מתיך אלו הצדיקים שמתים על ידי הקב"ה, נבלתי יקומון אלו שמתים ע"י מה"מ, א"כ לא יטמא לאיזו טומאה כשהבעל שהוא הנפש בעמיו שהוא הגוף, ולזה לא אמר לא יטמאו בלשון רבים, שאין חוזר הטומאה לכהנים אלא לצדיק, שהוא בעל כלומר אדון:
<b>עוד</b> אמור אל הכהנים בני אהרן ואמרת אליהם, פירוש תאמר אליהם שיביטו לעיקרם ושרשם וגזעם, אהרן קדוש ה' אוהב שלום ורודף שלום וידמו אליו ולא יכזבו שרשם, לנפש לא יטמא, א"ל ברמז שבניו ימותו ולא יטמא להם. ואע"פ שהם שנים אינם אלא נפש אחת כמ"ש בזוהר שהם תרי פלגי דלא אתנסיבו, ועל זה אמר הכהנים בני אהרן ולא אמר בני אהרן הכהנים לסמוך אהרן ללא יטמא על בניו, ולזה אמר בלשון יחיד ולא אמר יטמאו. אח"כ פירש ואמר ועל כל נפשות מת לא יבא מת אחד הם אע"פ שהן שנים אינם אלא נפש אחת נפש כתיב, כי אם לשארו, כאן רמז לו על שאר הבנים שהם אלעזר ואיתמר שיש להם השארות בעולם, וכן אמר ועל כל נפשות מת לא יבא לאביו ולאמו, ולא אמר ולבנו ולבתו כמו שאמר למעלה, לרמוז למ"ש:
<b>לא</b> יקרחו קרחה בראשם. הזהירם שלא יעשו שום פגם במדתם ולזה אמר בראשם ולא אמר בראש, וכן לא אמר בראשה לא יקרחו, אלא לא יקרחו קרחה בראשם לרמוז למ"ש:
<b>וכתב</b> הרב מנחם ריקאנטי ז"ל, שערות האדם רומזות לכחות אלהיות שיש באדם העליון, יש מהם אצילותם ממדת חסד ויש ממדת הדין, ואותם אשר אצילותם ממדת החסד אסור להשחיתן, וזהו סוד לא יקרחו קרחה בראשם, כי היא אזהרה לכהנים הבאים ממדת החסד, אמנם ללוים שהם ממדת הגבורה נאמר והעבירו תער על כל בשרם, להחליש הכחות מהם, וכשתבין זה תדע הטעם שאין הנשים חייבות בהקפת הראש, כי הם דוגמת הלוים, ובלשון זה כתב ה"ר אלעזר בספר הנפש, ששערות הראש יונקים מן המוח כמו המלאכים מן הכבוד. ועתה אביא לך לשון רז"ל בספר הזוהר בטעם מצוה זו, וז"ל תיקונא שתיתאה, נפיק שערא בחד חוטא סחרניה דדיקנא וההוא אקרי חד מחמש פאין ותליא בחסד וברחמים, ולא איבעי לחבלא האי חסד כמה דאתמר, ובגין כך לא תשחית את פאת זקנך, קם ר' ייסא ופתח ואמר וחסדי מאתך לא ימוש וכתיב ובחסד עולם רחמתיך, הני קראי קשו אהדדי ולא קשו, דתנינא אית חסד ואית חסד, אית חסד דלבר ואית חסד דלגו, חסד דלגו הא דאמרן דעתיק דעתיקי, והוא סתים בסטרא דאקרי פאת זקן ולא בעי בר נש לחבלא האי סטרא משום דאית חסד דלגו לגו דעתיק יומין, ובגיני כך בכהן דלתתא לא יקרחו קרחה בראשם ופאת זקנם לא יגלחו, מ"ט דלא לחבלא האי ארחא דהאי חסד עתיקא, וכהן מסטרא דא קא אתי, ותאנא בצניעותא דספרא בכלא אצטריך האי חסד לאתרבאה ולמבני ולא לקטעא ליה ולא אשתיצי מעלמא, והאי חסד חסד דעתיקא ובחסד עולם חסד דאקרי חסד עולם, ואיהו אחרא כדכתיב עולם חסד יבנה. ונרמז עוד באומרו לא תקיפו פאת ראשכם לראש של מעלה, והרמז שלא ישיר הקף וקצבה וגבול לקוצו של יו"ד של השם המיוחד, והעובר על לאו זה ולא שב אמרו קצת מן המקובלים כי סופו להיות שמש לע"ז, בדרך שהלך בו מוליכין אותו ה' יצילנו ברחמיו הרבים אמן ע"כ. א"כ לזה אמר בראשם, לרמוז על מדתו שהוא חסד עליון, והתעורר בג' דברים שאמר ראש וזקן ובשר, וכן אמר קרחה וגלוח ושריטה, והכוונה בראש לחסד דעתיקא, ולזה אמר קרחה כמ"ש דלא לחבלא ארחא דהאי חסד, דהאי חסד אינו נמנע מלהשפיע אלא לחבלא ארחא לבד, אבל חסד עולם שאליו רומז הזקן שנאמר זקן אהרן שיורד וגו', נקרא גלוח שפעמים נמנע מלהוריד שפע, ולזה רמז פאת זקנם לא יגלחו, כלומר ימנעו שהמניעה היא גלוח, וזה יובן מאמרו חסד דלגו דעתיק דעתיקא והוא סתום בסטרא דאקרי פאת זקן, וכן אמר לרבאה ולמבני ולא לקטעא ליה ולאשתיצי מעלמא. ובבשרם לא ישרטו, זה על פגם שעשה בגופו שנקרא בשר שנאמר על בשר אדם לא ייסך וגו', ואפשר ג"כ לומר ובבשרם לא ישרטו, שרמז על חסדי דוד שנקראים בשר בערך מה שלמעלה מהם, ולרמז הג' חסדים ג"פ אלהיהם בפרשת קדושים יהיו לאלהיהם וגו', הכל לרמוז למדתן, ולז"א לאלהיהם ולא לאלהים והבן. וכן אמר כי קדוש הוא לאלהיו, וכן אמר קדוש הוא ולא אמר קדושים הם, מאחר שאמר לא יקרחו היל"ל קדושים הם, ואמר קדוש, לרמוז למדה שהכהנים נאצלים ממנה, שהיא החסד, וע"כ הכפרה היא ע"י הכהן, כי בחסד ואמת יכופר עון:
<b>אשה</b> זונה. זנה כתיב, שזנה עצמה מכחות של טומאה ונהנית מהם, וע"כ נקרא זנות מלשון מזון, וחללה שפרחה ממנה הקדושה, והיא חלולה לקבל הטומאה, כשמוציאין גוף חלול הם נכנסים שם, וע"כ נקרא ההרוג חלל, שהוא חלול מהנשמה, ואשה גרושה מאישה, לפי שבא פרוד ע"י, כי כמו שנזדווגו הגופים כן קודם הבריאה נזדווגו נשמותיהם, ולזה נקרא הגט ספר כריתות שכרת הזווג שבינו לבינה, מאישה, סתם גרושה היא מאישה ולמה אמר מאישה, אלא לומר שנפרדה ונעקרה מזווגה, ולזה מאישה מפיק ה"א ולא מאיש, ולזה ארז"ל אפילו מזבח מוריד עליו דמעות למי שמגרש אשתו, הכוונה כדי שתהיה דעתו שלימה כקרבן הקרבנות, והכהן מורה יחוד ולא פרוד, ולזה נאסר בגרושה בלאו בפני עצמו, שלא ערבה עם זונה וחללה, כי מטעם אחר נאסרה, ולא נאסר כהן הדיוט באלמנה כי שמא היא זוגתו והקדימו אחר ברחמים ונדחה מפניו, ולזה נקראת אלמנה כלומר אל מנה שלא היתה מנתו וחלקו של ראשון, ולא התירה לומר בפירוש, לפי שאמר בפירוש בסבא פרשת משפטים ז"ל כד האי בעלה תניינא אתי ואעיל בה רוחא, רוחא קדמאה מקטרגא בהאי רוחא דעאל ולא אתישבן כחדא, לבתר דא קדמאה נפיק ואזיל ליה, ולזמנין דחי דא קדמאה לההוא תניינא ואתעביד ליה מקטרגא עד דאפיק ליה מעלמא, ומאן דנסיב ארמלתא כמאן דעאל בימא ברוחין תקיפין בלא תבלין ולא ידע אי יעבר בשלם או יטבע גו תהומי, ובגין כך מאן דנסיב ארמלתא קרינא עליה ולא ידע כי בנפשו הוא ע"כ. וסימן על סו"ס לא נרכב, גימטריא אלמנה. וקדשתו ארז"ל בעל כרחו, אם לא רצה בית דין מקדשין אותו, אני ה' מקדשכם, הוא מדבר עם ישראל שיתקדשו לכהן, שמא יעלה על לבבך לומר כמה קדושין הזהיר הקב"ה על הכהנים והם מכלל ישראל, ושמא לישראל לא יבא מזה קנאה לזה אמר אני ה' מקדשכם, אתם ג"כ עתידין להיות כהנים ואקדש אתכם שנאמר ואתם תהיו לי ממלכת כהנים וגוי קדוש, כדי שלא להטיל קנאה ביניהם:
<b>ובת</b> איש כהן כי תחל לזנות את אביה וגו' מכאן תוכחה לרשעים שמחללים שמו של מקום, באמרם עם ה' אלה, ומה זו שהיא בת ודעתה קלה עליה נאמר כי תחל, לומר שהתחילה ולא הורגלה לזנות, ולא אמר וזנתה, כשהרשעים מחללים שמו של מקום ועושין עבירות במזיד כמה פעמים פעם אחר פעם לכ"ש שידונו באשה של גיהנם, ולז"א באש תשרף ולא אמר תשרף באש, לרמוז על אשה של גיהנם. בגמרא מסכת סנהדרין נחלקו אם בארוסה או בנשואה הכתוב מדבר, והכל מודים שלא דבר הכתוב בפנויה, דמייתי לה מג"ש מוסקלוה פתח בית אביה, נאמר כאן אביה ונאמר להלן אביה מה להלן זנות עם זיקת בעל אף כאן וכו', א"כ הק"ו הוא כפול, ומה אם זו שיצאת מרשות אביה בנישואין או באירוסין נכנסה לרשות בעלה, אמר את אביה היא מחללת, היהודי שרשום שמו של הקב"ה בבשרו לכ"ש, ובפרט אם הוא בזנות שהם חתומים באות ברית והיא היו"ד שבמילה, שאחר שעושין פריעה נגלית העטרה שהיא היו"ד משמו של מקום, וכן אמר בגמ' כי תחל יכול אפילו חללה שבת ת"ל תחל לזנות בחלולין של זנות הכתוב מדבר. ובסבא פרשת משפטים דורש איש כהן על הנשמה שהיא בתו של הקב"ה שהוא איש שנאמר ה' איש מלחמה, וכן כהן ע"ש, באש תשרף עם האותיות והכולל גימ' מכאן יקחו רשעים ק"ו וישובו:
<b>והכהן</b> הגדול מאחיו. זה נאמר על אהרן הכהן, כמו שמשה רבינו גדול בנבואה. שנאמר ולא קם נביא עוד בישראל כמשה כן אהרן גדול בנבואה של כהונה, ע"י משה שהוצק על ראשו שמן המשחה ע"י משה, שנאמר ויקח את שמן המשחה וגו' ויצוק משמן המשחה על ראש אהרן וימשח אותו לקדשו וימלא את ידו, שהושלם בשבעת ימי המילואים וכן כתב רש"י ז"ל. איל מלואים לשון שלמים שממלאים ומשלימים הכהנים בכהונתם וכן אהרן נשלם בשבעת ימי המלואים שנאמר ומפתח אהל מועד וגו' לא תצאו שבעת ימים, וחזר ואמר כי שבעת ימים ימלא את ידכם, לא אמר כי בשבעת ימים אלא כי שבעת ימים, כלומר הז' ימים העליונים ע"י ימלא שכולם הסכימו להשלימו עם הפתח והבין. ללבוש את הבגדים, שנתלבש ע"י משה שנאמר ויקרב משה את אהרן ויתן עליו את הכתונת ויחגור אותו באבנט וילבש אותו המעיל ויתן עליו את האפוד וישם עליו את החושן וישם את המצנפת על ראשו וישם על המצנפת את ציץ נזר הקודש וגו', הרי ח' בגדים כולם נתלבשו ע"י משה, ואהרן אינו יודע ללבוש, אלא כדי להוסיף עליו קדושה בהלבישו, ועל כל מלבוש ומלבוש שהיה מלבישו היה משה מכוין וממשיך קדושה על אהרן מהמדה שרומז לאותו מלבוש, כי ח' בגדים כל אחד ואחד יש לו רמז, לזה הזכירם בפרט כל אחד ואחד, ולא אמר וילבש אותו הבגדים סתם, אם כן שום כהן בעולם לא זכה בזה כי אם אהרן, אם כן גדול מאחיו ודאי, ורז"ל אמר יגדלוהו אחיו, הכוונה כדי שתהא דעתו מיושבת ושלימה בהקרבת הקרבנות כדי שלא יהיה טרוד במזונותיו. ובאה זו הפרשה להגיד שבחו ומעלתו של אהרן, שהוא עליון על כל הכהנים, את ראשו שהוא מדתו, חסד דעתיקא, שנאמר והוא כהן, והוא דייקא, לא יפרע יבטל, תרגום כי פרוע ארי בטיל הוא, שלא יבטלהו מלהוריד שפע, ובגדיו לא יפרום, יפרם כתיב, לא יפר אותם הח' מדות עליונות שאליהם רומזים הח' בגדים לא יפרם מלהוריד שפע, ולזה היה בפתח להוריד הכל שם. ועל כל נפשות מת לא יבא, כבר אמרנו שרמז לו שימותו בניו ולא יטמא להם, כי אין הוא סבת מיתתם אע"פ שהוא עשה העגל, ישראל היו סבה לזה, וכל בית ישראל יבכו את השריפה וגו', אע"פ שהם שנים הם אחד, כמו שאמר הזוהר דלא אתנסיבו, לזה נפשת חסר:
<b>לאביו</b> ולאמו לא יטמא. בא לומר המעלה של אביו עמרם שהוא אחד מד' שמתו בעטיו של נחש, ולא שלטה עליו שום טומאה, וכן יוכבד אמו, אם בתיה בת פרעה לפי שגדלתו לא שלט עליה מלאך המות ונכנסה לחיים לג"ע, כ"ש אביו ואמו, אם כן לאביו ולאמו לא יטמא, לא יש בהם שום טומאה, ולזה לא אמר ולבנו ולבתו. מן המקדש לא יצא שלא יצא לחוץ לקליפות, זהו ולא יחלל וגו':
<b>והוא</b> אשה בבתוליה. בא להגיד גם כן על מעלתו של אהרן, שהוא כמו הבתולה שלא ידעה איש, כן אהרן, לומר שלא יעלה בדעתך כיון שהוא עשה העגל שמא היה לו שום הרהור בו, לזה אמר שח"ו לא היה לו שום הרהור אלא היה כמו הבתולה שלא ידעה איש מעולם, ולזה נצטוה שלא יקח אלא בתולה:
<b>אלמנה</b> וגרושה וחללה. כתב הרב מנחם ריקאנטי ז"ל, אלו הד' נשים נקראים לבעלי הקבלה ד' חיות של טומאה, כנגד ד' חיות הקדש שמשם רוחות הטומאה באים לעולם, זהו אמרו את אלה לא יקח אלא עשו באפי ואין ראוי לכהן שבא מצד החסד להשפיע בהן רק בבת זוגו ע"כ. כי אם בתולה ולא כל בתולה, אלא מעמיו שעושה מעשה עמיו שהם שבט לוי שקידש שם שמים, נחשון קידש ש"ש שירד ראשון לים, ולזה נקרא נחשון שעמד עליו נחשול של ים, אם כן בתולה מעמיו רמז על אלישבע בת עמינדב, שנדבו לבו לקדש ש"ש, זו ראויה לו ולא מאותם שעבדו את העגל ואמרו אלה אלהיך ישראל, את אלה לא יקח, אלא אחותו של נחשון, אלישבע, בגימ' תי"ג, ונחשון בגימ' תי"ד. ולא יחלל זרעו בעמיו, זהו טעם למה נאסרה עליו האלמנה, לזה אמר ולא יחלל זרעו אע"פ שעמיו שהם כהנים הדיוטים נושאים אותה בערך כהן גדול היא חול, למה כי אני ה' מקדשו, וקדושתו היא למעלה מקדושתם, ולזה הקדים האלמנה באיסור שאמר אלמנה וגרושה, ובכהן הדיוט הקדים הזונה שהיא קצה האחרון שאפילו ישראל ראויים ליבדל ממנה. ובזוהר אמר ולא יחלל זרעו בעמיו, שלא ישא אשה שאינם הוגנת לו, שאם נשא פוגם משפחתו, וז"ל כתיב לעילא אלמנה וגרושה וחללה זונה את אלה לא יקח, וכתיב ולא יחלל זרעו בעמיו, בהם מבעי ליה מאי בעמיו, אלא מלה דא קלנא בעמיו, פגימו בעמיו, ועל דא כתיב כי אם בתולה מעמיו יקח אשה, מעמיו ודאי כלא כגונא דלעילא. כי אני ה' מקדשכם מאי מקדשו, (פירוש שהיה לו לומר קדשתיו מהו מקדשו), אלא אנא הוא דאיהו מקדש ליה בכל יומא ובגין כך לא יפגום זרעיה ולא ישתכח ביה פגימו ע"כ. פירוש שאין קדושתו של יום זה כקדושתו של יום אחר, כי כל יום יש לו קדושה בפני עצמו, קדושתו של יום א' אינה כמו יום ב', וכן קדושתו של שבת אינה כמו החול, וכן ימים טובים כל אחד יש לו קדושה בפני עצמו, ולזה אמר מקדשו בלשון הווה, שתמיד מקדשו, שכל יום יש לו קדושה וכפי רמזו של אותו יום יחול עליו קדושה, ולזה מברכין הכהנים אשר קדשנו בקדושתו של אהרן:
<b>דבר</b> אל אהרן לאמר איש מזרעך. יש להתעורר שהזכיר ה' פעמים בו מום, ופעם אומר בו מום ופעם אומר מום בו. ועוד קודם אמר איש מזרעך אשר יהיה בו מום לא יקרב להקריב לחם וגו', ואח"כ אמר כי כל איש אשר בו מום לא יקרב, איש עור וגו' לא אמר יקרב להקריב, ועוד אומרו כי כל איש, כי הוא נתינת טעם, מה טעם בכאן. ועוד חזר ואמר כי כל איש אשר בו מום מזרע אהרן הכהן לא יגש להקריב, לא אמר לא יקרב, ועוד חזר ואמר מום בו, לחם אלהיו לא יגש להקריב, קודם אמר לא יגש להקריב את אשי ה', וכאן שנה ואמר לחם ולא אמר אשי, וכן שינה שקודם אמר בו מום וכאן אמר מום בו, ואח"כ חזר ואמר אך אל הפרוכת לא יבא כי מום בו. ועוד אומרו וידבר משה אל אהרן ואל כל בני ישראל, ישראל מאן דכר שמייהו, הדבור לא היה אלא לאהרן לבד ואפילו בניו לא נזכרו בדבור, שכן אמר דבר אל אהרן לאמר איש מזרעך ולא אמר לא לבניו ולא לישראל, ומנין לו למשה לומר לבניו ולישראל. ואפשר לומר שבא להזהיר לאהרן שיזהיר לזרעו שבשעת הזרעת הזרע שהוא עת הזוג שלא יגרום לזרעו שיהיה בעל מום, כמו שאמרו במסכת נדרים (דף כ') אמר רבי יוחנן בן דהבאי ארבעה דברים סחו לי מלאכי השרת. חגרים מפני מה הוויין שהופכים שולחנם, סומים מפני מה הוויין מפני שהם מסתכלים באותו מקום, אלמים מפני מה הויין מפני שנושקים באותו מקום וכו', זהו לדרתם בדירה שהוא האשה, ולא לאהרן לבד אלא לכל אדם, ולזה אמר כי כל איש אשר בו מום לא יקרב אפי' שיהיה ישראל, לזה לא אמר יקרב להקריב לחם, או אשי, לומר שהצווי הוא ג"כ אפי' לישראל ולזה אמר וידבר משה אל אהרן ואל בניו ואל כל בני ישראל לא יקרב, היינו קרוב בשר, וכן יקרב איש עור, ס"ת בשר, ר"ל שמחמת קרוב בשר בא לו המומין. עור או פסח, או חרם כתיב לומר שכל רמ"ח איברים איזה מום שיהיה בהם הוא מחמת קרוב בשר שלא נזהר בו, וחזר ואמר כי כל איה אשר בו מום מזרע אהרן, כלומר מצד הזריעה שלא נזהר וגרם לזרעו מום, ואמר מזרע אהרן לומר שאע"פ שאין הלכה כר' יוחנן בן דהבאי עכ"ז מאן דקפיד קפדין ביה, וההקפדה היא בכהנים שהם מזרעו של אהרן שלא היה בו שום דופי, לזה לא יגש להקריב כדי שלא ימצא באותו קרבן שום עילה ויערער עליו השטן מלהיותו רצוי, לזה לא יגש להקריב את אשי ה' שהם הקרבנות, זהו למי שבו מום מזרע אהרן, ע"י הזריעה גרם לו המום, אבל אם בא לו המום על ידי עון ועבירה, זה לחם אלהיו לא יגש להקריב שהיא התורה שנקראת לחם שנאמר לכו לחמו בלחמי, לא יגש להקריב, כלומר לא ילמוד בתורה עד שיעשה תשובה וימחה העון ויוסר המום ממנו, כההיא מעשה שהביא הזוהר פרשת אחרי מות (דף ע"ה ע"ב) שר' אבא ורבי יוסי היו מהלכים בדרך ופגעו באדם אחד שהיה רשום בפניו, א"ר אבא רושם זה מחמת עון ערוה בא לו, קראו לו ושאלו לו על אותו רושם ואמר להם שהיה הוא ואחותו לנין בפונדק ונשתכר ששתה יין הרבה ובא על אחותו, למחר נתקוטטו שני בני אדם נכנס ביניהם לעשות שלום והכו זה את זה ובאה ההכאה בפניו, וכל כך היתה ההכאה עד שהגיעה למוח, ואמר שנתרפא ע"י רופא אחד ששמו רבי שמלאי א"ל ומה רפואה עשה לך אמר להם רפואת הנפש שהיא התשוב' ומאותו יום אני מביט ורואה במראה ורואה הרושם בפניו ובוכה לפני הקב"ה ושואל ממנו שיכפר לי על אותו עון, ומהדמעות של הבכי רוחץ פניו, אמר רבי אבא כדאי שלא למנוע התשובה שאתה עושה בכל יום, אלמלא כן הייתי מעביר ממך זה הרושם על ידי קריאת פסוק זה וסר עונך וחטאתך תכופר, אמר לו אמור פסוק זה ג' פעמים, אמרו ג' פעמים ועבר הרושם מעל פניו, אמר רבי אבא ודאי שהקב"ה קבל תשובתך, וקבל עליו אותו האיש ללמוד בתורה יומם ולילה, אמר לו רבי אבא מה שמך אמר לו אלעזר אמר לו ה' יהיה בעזרך, ונעשה אותו האיש גברא רבא. וסר עונ"ך וחטאת"ך וגו' עם ו' דוסר וד' מלות, בגימ' דל רושם, וס"ת בגימ' תם רושם, מת רושם, לזה אמר ליה ר' אבא שיאמר פסוק זה להעביר הרושם, ולזה אמר מום בו, לא אמר בו מום, אלא מום בו שהוא גרם למום ע"י עבירה, זה לחם אלהיו לא יגש להקריב בלא תשובה, אבל ע"י תשובה לחם אלהיו מקדשי הקדשים ומן הקדשים יאכל, בלא תשובה לחם אלהיו לא יגש להקריב כל שכן לאכול, וע"י תשובה מן הקדשים יאכל ולא מבעיא להקריב. אך אל הפרוכת לא יבא וגו' כי מום בו, אם מת בלא תשובה אין מכניסין אותו במחיצתו של הקב"ה, אלא נועלין הפרגוד בפניו, זהו ואל הפרכת לא יבא. ואל המזבח לא יגש, זהו מזבח שמקריב עליו מיכאל השר הגדול נשמות של צדיקים לא יגש, למה כי מום בו, שלא עשה תשובה קודם שמת להעביר ממנו המום ומת במומו, לזה לא יבא ולא יגש וגו':
<b>דבר</b> אל אהרן ואל בניו וינזרו מקדשי בני ישראל. שלא יעשו כמו בני עלי שהיו נוטלים חלקם בחזקה קודם הקטרת החלב, אלא אחר ההקטרה, זהו אומרו אשר הם מקדישים לי, כלומר הם כוונתם בקרבן להקדיש לי קודם והכהן זוכה משלחן גבוה, אני ה' ולא כבני עלי, שנאמר בהם לא ידעו את ה', ונאמר עליהם בטרם יקטירון החלב ובא הנער הכהן וגו', ונאמר ותהי חטאת הכהנים גדולה וגו', לזה הזהירם שיבדילם ויפרישו עצמן מקדשי בני ישראל כל עוד ששם בעליו על הקרבן, שעדיין לא נקרב החלב, אבל אחר הקטרת החלב משלחן גבוה קא זכו, זהו אומרו אשר יקדישו לי, כלומר אחר שנתברר שהוא שלי בהקטרת החלב אני ה' מזכה להם מחלקי, זהו אמור אליהם לדורותיכם, לדורות הבאים שהם בני עלי, כל איש, אשר יקרב אל הקדשים אשר יקריבו וטמאתו עליו שהיו משהין קרבנם של היולדות והיו מעכבים אותם מלקרב בקודש, שנאמר בכל קדש לא תגע, א"כ היו משהין הטומאה עליהם זהו וטומאתו עליו, וזהו שנאמר בבני עלי אשר ישכבון את הנשים, ארז"ל מתוך שהיו משהין קניהן מעלה עליהם כאילו שכבום, ומה היה ענשם שמתו בבחרותם שנאמר וכל מרבית ביתך ימותו אנשים, וכן הוא אומר ונכרת הנפש ההיא וגו', וסמיך ליה איש איש מזרע אהרן והוא צרוע או זב בקדשים לא יאכל, מדה כנגד מדה הוא הפרישן מן הקדשים שהוא הקרבן, כן הוא יהא מובדל ומופרש מן הקדשים, וזהו שאמר בקדשים לא יאכל עד אשר יטהר:
<b>והנוגע</b> בכל טמא נפש או איש אשר תצא ממנו שכבת זרע. הזכיר טמא נפש עם קרי שהוא שכבת זרע, ומה לזה עם זה, טומאת נפש היא טומאה חמורה שטומאתו טומאת שבעה וצריך הזאה ג' וז', וטומאת קרי טמא עד בא השמש, ולמה סמך לטומאת נפש טומאת קרי, לומר שהקרי היה עתיד להיות, נפש, וע"ז היו חסידים הראשונים מתענים ארבעים יום כנגד יצירת הולד כשרואים קרי, ואמרו ביומא הרואה קרי בליל כפורים ידאג כל השנה כולה. שהוא קרוב להריגת נפש, וכבר ארז"ל על המוציא שכבת זרע לבטלה כאילו הורג בניו שנאמר הנחמים באלים שוחטי הילדים אל תקרי שוחטי אלא סוחטי, שעל ידי סחיטה בהוצאת שכבת זרע כאילו שחט בניו:
<b>ולא</b> יאכל מן הקדשים כי אם רחץ בשרו במים מכאן תקן עזרא טבילה לבעלי קריין, ולא יאכל מן הקדשים שבעל קרי אסור בד"ת כמו שאמר ר' יוחנן הסנדלר במסכת ברכות (דף כ"ב) שאמר לא יכנס לבית המדרש כל עיקר, ובא השמש וטהר ואחר יאכל מן הקדשים שהיא התורה, ולזה פירש ואמר כי לחמו הוא, שהיא לחמה של תורה ואע"פ שאמר בגמרא נהוג עלמא כהני ג' סבי וכו' כר' יהודה בן בתירא בדברי תורה, שאמר שאין ד"ת מקבלין טומאה שנאמר הלא כה דברי כאש מה אש אינה מקבלת טומאה וגו', זהו ממנהג שנהגו ולא מן הדין, אלא שלא היו יכולין לסבול, לא מן הדין שהרי אמר בגמרא בעל קרי אסור בד"ת אבל קורא הוא בהלכות דרך ארץ ומעשה ברבי יהודה ותלמידיו שהיו מהלכין על גבי הנהר א"ל תלמידיו שנה לנו רבינו פרק אחד מהלכות דרך ארץ ירד וטבל ושנה להם, אמרו לו לא כך למדתנו רבינו אבל שונה הוא בהלכות דרך ארץ אמר להם אע"פ שאני מקיל על אחרים מחמיר אני על עצמי. זה רבי יהודה אינו ר' יהודה בן בתירא אלא סתם ר' יהודה הוא ר"י בר אלעאי, הרי נראה שכן הדין:
<b>נבלה</b> וטרפה לא יאכל. והרי ישראל על זה הוזהרו שנאמר נבלה וטרפה לא תאכלו, ואומר לא תאכלו כל נבלה לגר וגו', אלא בא להזהיר לכהן האוכל חטאת העוף שהיא באה במליקה, שהמליקה היא נבלה והיא טריפה שחותך בצפורנו ממול ערפו קודם שחיטת הסימנים, ומפרקת שנשברה עם רוב בשר עמה נבילה, ואם אין רוב בשר עמה היא טריפה, ובא להזהירו שלא יעלה בדעתו שיש בה שום טומאה ויאכלנה באסטניסות ונפשו קצה הימנה ואוכלה בעל כרחו, אלא כאוכל משלחן גבוה שאין בו טומאה אלא אדרבה כמו קדושה וטהרה, וכפי כוונת אכילתו כן יחשב לו, כמו שארז"ל על פסוק כי ישרים דרכי ה' וגו' יש אוכל פסחו ונשכר ויש אוכל פסחו ונענש, לזה אמר לא יאכל לטמאה, שאם כוונת אכילתו שיש בה שום טומאה נטמא, אני ה' יודע המחשבות והכוונות וחוקר לבבות, כדאיתא בגמרא ד' צווחות צווחה העזרה אחת צאו מכאן בני עלי שטמאו היכל ה', ועוד צווחה צא מכאן יששכר איש כפר ברקאי שמכבד את עצמו ומחלל קדשי שמים, ועוד צווחה שאו שערים ויכנס יוחנן בן נדבאי וימלא כריסו מקדשי שמים וכו', הרי הכל כפי הכוונה:
<b>ושמרו</b> את משמרתי. שכל קרבן וקרבן יש לו כוונה באכילתו, כמו שיש נשחטים בצפון ויש נשחטים בדרום, ויש נאכלים בעזרה לפנים מן הקלעים ויש חוץ מן הקלעים, ויש לפנים מן החומה, כן כל אחד יש לו כוונה באכילתו כפי הקבלה שהיתה בידם:
ומתו בו כי יחללוהו, שאינם כמו הזר שהזר הוא בלאו, לזה אמר וכל זר לא יאכל קדש, אמר וכל זר בוא"ו לומר שהוא חוזר לעיל שאמר ומתו בו, אבל הזר הוא בלאו, ולמה הכהן במיתה לפי שאני ה' מקדשם. עוד נבלה וטריפה לומר שמי שאוכל קדשים או חולין בטהרה שלא יזדמנו לידו אכילת נבלה וטרפה כדי שיזכה לאכול מסעודתו של לויתן, כמ"ש רז"ל על פסוק וחלב נבלה וחלב טרפה וגו' ואכול לא תאכלוהו. כל האוכל נבילות וטריפות אינו אוכל מסעודתו של לויתן, זהו לא יאכל לטמאה וגו', וכל זר לא יאכל קדש, כל מי שהזיר והפריש עצמו מעבודתו של הקב"ה לא יאכל קודש שהיא סעודתו של לויתן, שעתיד הקב"ה לעשות לעתיד לבא וכן תושב שעובד להקב"ה כדי שיהיה לו ישוב ושלוה, ושכיר הוא שעובד על מנת לקבל פרס, לא יאכל:
<b>וכהן</b> כי יקנה נפש וגו' כהן נקרא ת"ח שנאמר ובני דוד כהנים שהיו ת"ח וכן הוא אומר ואתם כהני ה' תקראו וגו', אמר בספרי ישראל כשהקב"ה מקרבן אינו מכנם אלא בכהונה שנאמר ואתם כהני ה' תקראו, וכה"א ואתם תהיו לי ממלכת כהנים, א"כ זה שקנה נפש שהיה רשע והחזירו למוטב קראו הקב"ה כהן, וכן ארז"ל כאלו בראו שנאמר ואת הנפש אשר עשו וגו', וכן נקרא כהן לפי שעשה מעשה אהרן שנאמר ורבים השיב מעון:
<b>ובזהר</b> פרשת תרומה (דף קכ"ח) ז"ל ההוא זכאה בעי למרדף בתר חייבא ולמקני ליה באגר שלים בגין למעבר מיניה ההוא זוהמא ויתכפיא סטרא אחרא ויעביד לנפשיה בגין דיתחשיב ליה כאילו ברא ליה ודא הוא שבחא ויסתלק ביה יקרא דהקב"ה יתיר משבחא אחרא ואסתלקותא דא יתיר מכולא, מ"ט בגין דהוא גרים לאכפיא סטרא אחרא ולאסתלקא יקרא דקב"ה, ועל דא כתיב באהרן ורבים השיב מעון וכתיב בריתי היתה אתו, ת"ח כל מאן דאחיד בידא דחייבא ואשתדל ביה למשבק ארחא בישא איהו אסתלק בג' סלוקין מה דלא אסתלק הכי בר נש אחרא, גרים לאכפיא סטרא אחרא וגרים דאסתלק קב"ה ביקריה וגרים לקיימא עלמא בקיומיה דלעילא ותתא, ועל האי בר נש כתיב בריתי היתה אתו החיים והשלום, זכי למחמי בנין לבנוי וזכי בהאי עלמא וזכי בעלמא דאתי, כל מארי דינין לא יכלין ליה בהאי עלמא, ובעלמא דאתי עאל בתריסר תרעי ולית מאן דימחי בידיה, ועל דא כתיב גבור בארץ יהיה זרעו דור ישרים יבורך, הון ועושר בביתו וצדקתו עומדת לעד, זרח בחשך אור לישרים וכו' ע"כ. א"כ זהו קנין כספו דבעי למקני ליה באגר שלים. הוא יאכל בו דלית מאן דימחי בידיה ואיהו אסתלק בג' סלוקין, ויליד ביתו דזכי למחמי בנין לבנוי וכתיב גבור בארץ יהיה זרעו וגו' הון ועושר בביתו. ובת כהן כי תהיה לאיש זר זה נאמר על הרשע שהוא זר ונבדל מעבודתו של מקום ב"ה, ויש בו נשמה שהיא בתו של כהן שהוא הקב"ה, היא בתרומת הקדשים לא תאכל שאין לו חלק עם הצדיקים לעוה"ב, ובסבא פרשת משפטים (דף צ"ה ז"ל ובת כהן כי תהיה לאיש זר דא נשמתא קדישא דאתמשכת מאתר עילאה ועאלת לגו סתימו דאילנא דחיי וכד רוחא דכהנא עילאה נשבא ויתיב באילנא דא פרחין מתמן אינון נשמתין ועאלין באוצר חד, ווי לעלמא דלא ידעו בני נשא לאסתמרא דקא משכין משיכו בהדי יצה"ר דאיהו איש זר, והאי בת כהן פרחת לתתא ואשכחת בניינא דאיש זר דאיהו רעותא דמארי עאלת תמן ואתכפיאת ולא יכילת לשלטאה ולא אשתלימת בהאי עלמא עלובתא נשמתא קדישא כי תהיה לאיש זר ע"כ. א"כ הוא בתרומת הקדשים מה שהורם והופרש לצדיקים שנקראים קדשים שנאמר לקדושים אשר בארץ המה לא תאכל כשאר כל נשמתין:
<b>ובת</b> כהן כי תהיה אלמנה וגו'. בגמרא במסכת פסחים פרק אלו עוברים איזו הוא סעודה שאינה של מצוה שאין ת"ח רשאי ליהנות ממנה כגון מאי, א"ר יוחנן כגון בת כהן לישראל ובת ת"ח לע"ה, וא"ר יוחנן בת כהן לישראל אין זווגם עולה יפה מאי היא א"ר חסדא או אלמנה או גרושה או זרע אין לה, במתניתא תנא או קוברה או קוברתו או מביאתו לידי עניות, זהו ושבה אל בית, שקוברתו בנעוריה שננערה מן העולם שקוברה, מלחם אביה שבא לידי עניות ואין לו מה לאכול, למה משום זר וכל זר לא יאכל קרי ביה לא יאכל מאחרים, שבא לידי עניות לפי שהוא זר מן התורה, דאילו ת"ח שת"ח נקרא ג"כ כהן, מלחם אביה שהוא אוכל מלחם שאביה אוכל תאכל יהיה לכם לאכול ולהאכיל, דא"ר יוחנן הרוצה שיתעשר ידבק בזרעו של אהרן, דאמר רבא לא אתעתרי עד דנסיבי בת רב חסדא שהיה כהן, וא"ר פפא אי לא דנסיבנא כהנתא לא אתעתרי, א"כ תאכל תאכל היא ותאכיל לאחרים, תאכל קרי:
<b>עוד</b> ובת איש כהן הוא אומר על הנשמה שהיא בת כהן בתו של הקב"ה שהוא כהן ונתגלגלה בשלשה גלגולים, כארז"ל, אלמנה גלגול ראשון שנתאלמנה מבעל נעורים, שיש מן המקובלים אומרים כשנתקנה חוזרת לראשון, ולזה קורא אותה אלמנה אל מנתה וחלקה, וגרושה גלגול שני שמתגרשת ממנו וזרע אין לה גלגול שלישי שבאה בג' ולא קלקלה אבל לא קנתה שלימות, זהו וזרע אין לה, ושבה בד' שנתקנה, אז מלחם אביה תאכל, שעומדת במחיצתו של הקב"ה ונהנית מזיו השכינה. ובסבא פרשת משפטים דף ק"א דורש פסוק זה באופן אחר ע"ש:
<b>דבר</b> אל אהרן ואל בניו ואל כל בני ישראל. דבור כולל לכל איש ואיש אשר יקריב קרבנו וגו' לרצונכם תמים, עיקר הכל הרצון שהיא המחשבה תהיה שלימה תמימה בין בבקר בין בכל, שלא יתגאה לומר שהקריב בן בקר שדמיו מרובים, בכבשים לומר שהוא יותר דק ויותר טעם מהבקר, ובעזים שהוא יותר שמן, שהכבש שמנו הולך לאליה משא"כ בעז, ועוד שהאימורים שהם נקרבים שהן החלב והכליות של העז הם יותר שמנים וכבדים יותר מן הכבש, בא להזהירו שלא יתגאה בכל אלה ולומר כל אחד בקרבנו הוא יותר טוב מקרבן חבירו, כי הקב"ה אינו מקבל מן הקרבן כי אם הרצון, עיקר הכל הוא שהרצון יהיה תמים, ואם יהיה באותו רצון שום פנייה או שום מחשבה הוא פסול שהוא מום, וכל אשר בו מום לא יקרב. לא תקריבו כי לא לרצון וגו', מום במלואו מ"ם וא"ו מ"ם עם ג' אותיות בגימ' פסול, ופסול בגימ' עק"ו, ותרגום צרו עקו, שמביא עליו צרה, וכן מום בגימ' פ"ו, שהוא אלהים שהוא דין:
<b>ואיש</b> כי יקריב זבח שלמים לה' לפלא. שעשה פלא שהקריב שור שדמיו מרובים או כבש מפוטם פטום פלא, וכן עז מפוטם, לא יתגאה בו אלא תמים יהיה לרצון, שהרצון בו שיהיה תמים, כל מום לא יהיה בו כי קרבן תודה הוא שלמים ג"כ. ואמר דהמע"ה מזמור לתודה הריעו לה', שהוא מלשון שברון מלשון תרועם בשבט ברזל, כי מי שמביא קרבן חטאת או קרבן אשם יודע שעל חטא מביאו ולבו נשבר בקרבו ונפשו מרה עליו, אבל המביא קרבן תודה נפשו זחה עליו לומר שהוא מביא קרבן הודאה, לזה אמר דוד ראוי לו שישבר נפשו, ולמה לפי שקרבן תודה הוא על ארבעה שצריכין להודות שעשה עמהם הקב"ה נס והצילם, והם אינם יודעים אולי נכה להם מזכיותיהם ולא נשאר להם זכות, לזה אמר שישברו לבם ולא יתגאו, ואם באי השלמים בנדר או בנדבה יראה שלא הביא שום דבר כי הכל שלו, שנאמר כי ממך הכל ומידך נתנו לך, וכן אמר אליהוא לאיוב אם צדקת מה תתן לו, כלו' אם חטאת ואתה מביא קרבן על חטאיך מה תתן לו, הכל שלו, משלך אין אתה נותן לו שום דבר, וכן אם אתה מביא קרבן תודה, או מה מידך יקח, אפילו היד אינה שלך, א"כ לא תפלא בקרבן, ותתבאר בו כי הרצון הוא העיקר:
<b>שור</b> או כשב או עז כי יולד. אמר השור והכשב והעז מיום שנולד קונה השלימות שיש לו לבסוף כשיהיה גדול והוא שור זה השלימות יש לו כשנולד, אינו כמו האדם שעיר פרא אדם יולד וכשהוא גדל הוא קונה השלימות מדרגה אחר מדרגה, בן י"ג למצות בן שמונה עשרה לחופה בן עשרים לרדוף וכו', אבל הבהמה מיום שנולדה יודעת עצמה, העגל יודע מה שיודע אחר שגדל ונעשה שור, לא נתוסף לו דעת אחר שגדל, וכן הכבש או העז, והיה ז' ימים תחת אמו שעומד תחתיה כדי לינק מדדיה ואם תסמך עליו מקבל עולה, זהו והיה, אבל מין האדם אחר כמה שנים עד שמקבל עליו עולו של מקום, וזהו מה שאמר ידע שור קונהו, מיום שנקרא שור שהוא מיום הלידה, ישראל לא ידע, א"כ בגנותם של ישראל דבר, לזה שינה ולא אמר כמו שאמר בפרשת משפטים שאמר כן תעשה לשורך ולצאנך שבעת ימים יהיה עם אמו ביום השמיני תתנו לי, לפי ששם בשבחן דבר, ואמר לשורך לצאנך אע"פ שאני בראתים עכ"ז ביום השמיני תתנו לו, אני מעלה לך כאילו אתה בראתו ואתה נותנו לו במתנה ואני מקבלו ממך, ולזה לא אמר תחת אמו כמו שאמר כאן, וכאן אמר ירצה הואיל ויש לו דעת לקבל עול אמו ירצה לקרבן הוא רצוי, אבל המקריבו כפי כוונתו יהיה הרצוי לזה אמר לרצונכם לרצון לכם, וכה"א המקריב אותו לא יחשב לו לו אינו נחשב אבל לבהמה נחשב, שאין הקב"ה מקפח שכר כל בריה הואיל וקבלה על עצמה שתשחט אע"פ שלא נרצה לבעלים, לבהמה נרצה, ולזה אותו ואת בנו לא תשחטו ביום אחד:
<b>ובזהר</b> ת"ח בר נש דאתיליד לא אתמנא עליה רוחא דלעילא עד דאתגזר כיון דאתגזר אתער עליה רוחא אתערותא דלעילא, זכי ורבי לעסוק בתורה באורייתא אתער עליה אתערותא יתיר, זכי ועביד פקודי אורייתא אתער עליה אתערותא יתיר, זכי ואתנסיב, זכי ואוליד בנין ואוליף לון אורחי דמלכא קדישא הא כדין ההוא בר נש שלים בכלא, אבל בהמה בההיא שעתא דאתיליד ההוא חילא דאיתא ליה בסופא אית ליה בההוא שעתא דאתיליד ואתמנא עליה, ובגין כך כתיב שור או כשב או עז כי יולד, עגל או טלה או גדי לא אתמר אלא שור או כשב או עז, ההוא חילא דאית ליה בסופא אית ליה בשעתא דאתיליד, והיה שבעת ימים תחת אמו בגין לאתישבא ההוא חילא ואתקיים ביה, ובמה אתקיים ביה כד ישרי עליה שבת חדא ואי לא לא אתקיים, ועד דאתייבש מזוהמא דאמיה, ולבתר דאתקיים ביה ההוא חילא כתיב ירצה לקרבן אשה לה' בקיומא דשבת חד דאעבר עליה ע"כ. ולזה אמר שבעת ימים יהיה תחת אמו, שאמו מרפרפת עליו כמה ימים ומכסתו בגין דלית ליה חילא אלא אחר שעבר שבת ואין צריך לאמו בגין דאתקיים ביה ההוא חילא דשבת:
<b>וכי</b> תזבחו זבח תודה לה' לרצונכם. הרצון שלכם תזבחו קודם ואח"כ התודה, ולזה לא אמר תזבחוהו כמו שאמר פרשת צו. ביום ההוא יאכל, כבר אמרתי שקרבן תודה שהוא בא על נס שעשה עמו הקב"ה כגון הד' שצריכין להודות, שלא יתגאה בקרבנו, אדרבא יש לו ליכנע לפי שאם עשה לו נס אולי ניכו לו מזכיותיו, ולזה אמר ביום הוא יאכל במהרה כדי שלא יתגאה בו, וגם כדי שלא יעלה בדעתו שזה הנס לבד עשה עמו הקב"ה, ובכל עת ובכל רגע עושה עמו, וכן תקנו אנשי כנסת הגדולה בתפלה לומר בברכת מודים שהיא ברכת הודאה, על נסיך ונפלאותיך שאתה עושה עמנו בכל עת ועת, וכן אמרו על פסוק לעושה נפלאות גדולות לבדו, שאין בעל הנס מכיר בנסו, כמה פעמים הוא הולך בלילה או ביום ודש על נחש או על עקרב והוא אינו רואה. וכן אמרו מי שאומר הלל בכל יום הרי זה מחרף ומגדף, דהלל מצראה לפי שיש בו בצאת ישראל ממצרים משמע שלא עשה עמנו אלא יציאת מצרים לבד, והוא בכל יום עושה יציאת מצרים, שבכל יום עומדים עלינו לכלותנו והקב"ה מצילנו מידם, אבל בקרבן תודה שבא בנדר או בנדבה אמר ביום הקריבו את זבחו יאכל וממחרת, זה אפילו יתגאה בו כיון שבא בנדר או בנדבה שנדבו לבו יש לו להתגאות, לזה אמר ביום הקריבו את זבחו יאכל, אמר הקריבו את זבחו, קראו זבחו ואמר יאכל וממחרת, ואמר גם כן והנותר ממנו ג"כ יאכל שיש לו להתגאות מאחר שהוא זבחו, משא"כ בתורת שלמיו כגון הד' שצריכין להודות, אני ה' העושה נסים נסתרים:
<b>ושמרתם</b> מצותי. שמרו והמתינו להם אימתי יבאו, כדי שכשיבאו תהיה עשייה לשמה ותעשום באהבה וחיבה ובהשתוקקות, זהו ועשיתם אותם אני ה', לפי שאני ה' כלומר לשמי ולא תחללו שם קדשי, וכשאתם עושים המצוה שלא לשמה אלא לשום פניה הרי אתם משתמשים באותה מצוה לצרככם בשביל אותה פניה, אם כן הרי אתם מחללים ח"ו שם השם, שהמצוה היא שמו של הקב"ה. מצוה מ"צ בא"ת ב"ש יה, ו"ה הרי שם הוי"ה, א"כ מוציאין שמו לחול לפניה שלכם, אני ה' מקדשכם, בערך שאתם מקדשים המצוה שהיא שמו של הקב"ה על אותו ערך מקדש ומפריש ומבדיל אתכם, ואם ח"ו אתם מחללים המצוה שהיא שמו, כן הקב"ה מתחלל ומחלל אתכם לבין הכשדים שהם משולים בימי החול שאין להם קדושה, שהקדושה אינה אלא לישראל שאפילו המלאכים אין אומרים קדושה עד שיאמרו ישראל. ולזה כותי ששבת חייב מיתה שנאמר ויום ולילה לא ישבותו, וא"כ עיקר הקדושה היא בישראל, וכן הוא אומר ואנשי קדש תהיון לי וגו', ועוד ונקדשתי ארז"ל שימסור עצמו על קידושו של ש"ש, וזהו שסמך המוציא אתכם מארץ מצרים, לומר שכמו שכביכול ירד משמים ממכון שבתו הוא בעצמו לא ע"י מלאך ולא ע"י שרף ולא ע"י שליח, אלא הוא בכבודו ועבר בתוך מצרים מקום גלולים וטנופים וכשפים ומקום תכלית הטומאה, בשבילכם להוציא אתכם, כן אתם צריכין למסור עצמכם על קידוש ה':
<b>דבר</b> אל הני ישראל וגו' מועדי ה' אשר תקראו אותם מקראי קודש אלה הם מועדי. יאמר מועדי ה' הם כשתקראו בהם מקראי קודש שהוא למוד התורה אז הם מועדי, ואם אתם מתאוים למועדים כדי לאכול ולשתות ולשמח גופכם הם נקראים מועדיכם, לא מועדי ה', שנאמר חדשיכם ומועדיכם שנאה נפשי, לפי שלשון מועד הוא מלשון ייעוד כמו כי אקח מועד אני מישרים אשפוט, והייעוד הוא כאשר נכנסו ישראל לארץ אמרה תורה עתה כל אחד יתעסק איש בכרמו ואיש בשדהו תורה מה תהא עליה, אמר לה בתי כבר נתתי להם שבתות וימים טובים שיתעסקו בתורה, א"כ מועדי ה' שייעד לתורה, אשר תקראו, אם תקראו בהם מקראי קודש שהוא למוד התורה הם מועדי כמו שיעדתי, ואם לאו הם מועדיכם, ואמר מקראי בלשון רבים, פירוש מקראי זמון כמו קרואי העדה, וכמו כי אתי יאכלו הקרואים, ב' זמונים זמון לאכילה וזמון ללמוד, כמו שדרשו ז"ל נאמר עצרת תהיה לכם ונאמר עצרת לה', חציו לכם וחציו לה', לזה אמר מקראי, לומר שעם האכילה יהיה ג"כ הלמוד, ובלבד שתהיה אותה אכילה קודש, כלומר שלא תהיה כוונתו לשמח גופו אלא לכבוד המועד. ובשבת נאמר שבת שבתון, שבת שישבות ממלאכה, ושבתון שלא יעשה אוכל נפש כמו במועד, מקרא קודש, לא נאמר בו מקראי אע"פ שהם שבתות הרבה, לומר שאינו כמו יום טוב שנאמר חציו לה' וחציו לכם, אלא השבת רובו לה', ואע"פ שעושים סעודה שלישית בשבת ואין עושים אותה ביום טוב, היינו לפי שכל סעודה וסעודה יש לה רמז, ועוד שסעודה שלישית עושין אותה אחר המנחה, כי באותה שעה מתו ג' צדיקים יוסף ומשה ודוד, ולזה אומרים שלשה פסוקים של צדוק הדין צדקתך כהררי אל וגו', וצדקתך אלהים עד מרום וגו', צדקתך צדק וגו', וחכם שמת בתי כנסיות בטלים לזה עושה סעודה שלישית משום עגמת נפש:
<b>עוד</b> נאמר במועדים מקראי קדש, לפי שכל סעודה וסעודה מזמנין ומבשלין לה בשול בפני עצמה, משא"כ בשבת שהכל מזומן ומבושל מיום ששי, עוד אמר במועדים אשר תקראו אותם מקראי, לפי שהמועדים כל אחד ואחד יש לו רמז. פסח כנגד אברהם, פסח בגימ' קמ"ח, ולזה אמר אברהם מהרי שלש סאים קמח שהיה בזמן הפסח ופירסה נדה והרימה ידיה מן העיסה וחשש לחימוץ, ולכך לא הביא הלחם, ובו ביום הלכו אצל לוט ואמר ומצות אפה ויאכלו. ושבועות כנגד יצחק, תורה בגבורה נתנה, לזה וידבר אלהים דין לא וידבר ה', ולזה היה קול שופר חזק וגו', וסכות כנגד יעקב שנאמר ויעקב נסע סכותה וגו', אבל השבתות הם רומזים למקום אחר, לזה אמר מקרא קודש קודש עליון:
<b>ובזהר</b> א"ל רבי אבא וכי שבת לאו מקודש הוא זמין, אמר ליה לאו בתרין סטרין, חד דהוא ודאי קודש אקרי דכתיב ושמרתם את השבת כי קדש היא לכם, וחד דשבת לאו זמין הוא דהא דילי הוא ירותא ודאי דקודש הוא ולאו זמינו, ועל דא כלהון זמינין בקודש ומתקשרן בשבת ומתעטרן ביה ועל דא שבת לאו זמין הוא, לברא דעאל לביתא דאבוי ואמיה ואכל ושתי בשעתא דהוא בעי, למלכא דהוי ליה ברא יחידאי חביבא דנפשיה יהיב ליה שושבינין לנטרא ליה ולאתחברא בהו, אמר מלכא יאות הוא לזמנא לאילין שושבינין כו ברא לא אתחזי לזמנא אלא למיעל ולמיכל ולמשתי בשעתא דהוא בעי ע"כ. הרי אע"פ שנאמר בשבת מקרא קודש לאו דזמין איהי דזמין ליה ישראל כמו י"ט אלא שהוא מזומן ומקודש מקודש עילאה:
<b>עוד</b> נאמר בשבת מקרא קודש, לומר שהם מזומנין לקודש שהוא עוה"ב עולם שכולו שבת, ואפשר שלזה אמר שבת שבתון, שבת של עוה"ז, שבתון של עוה"ב, ושם הוא מקרא קודש, מזומן לקדש, שנהנין מזיו השכינה שהיא קודש, קדש בגימ' דת, אש דת, ואומר כי ה' אלהיך אש אוכלה הוא, ולזה אמר כל מלאכה לא תעשו, לא אמר ולא תעשו כל מלאכה שהוא דבור לגופים, אלא כל מלאכה לא תעשו, דבור לנשמות לומר שאין בו לא אכילה ולא שתיה ולא עמל ולא טורח, אלא שבת לה', בכל מושבותיכם שהיא שביתת הנשמות שיש להם עונג ומנוחה והשקט, ומלת מושבותיכם מלשון בשובה ונחת, ולזה אמר שבת היא לה' כתיב הוא וקרי היא, היא בעוה"ז והוא לעוה"ב, עוד ירמוז לימות המשיח שבאותו זמן יתבטלו ממשלתן של עובדי גלולים שהם משולים לימות החול, כי כותי ששבת חייב מיתה שנאמר ויום ולילה לא ישבותו, ואז תהיה הקדושה שולטת שנאמר כי אז אהפוך אל עמים שפה ברורה לקרא כולם בשם ה', ותהיה האמת גברת תחת היותה נעדרת, וכן תקראו אותם מקראי, ר"ת אמת, רנו ליעקב שמחה ס"ת בגי' אחד, ביום ההוא יהיה ה' אחד. עוד אמר במועדים מקראי, לפי שיש להם ב' מקראים, ראשון ושביעי של פסח, ראשון ושמיני של סכות, ויום השבועות הוא עצרת של פסח, כמו שמיני עצרת של סכות, ולזה לא נאמר בו צווי לעשות חג שבועות. ובמדרש מה ענין שבת אצל מועדות לומר שכל המחלל המועדות כאלו מחלל השבתות וכל המקיים המועדות כאילו קיים שבתות, ע"כ:
<b>אלה</b> מועדי ה' אשר תקראו אותם מקראי קדש יאמר אע"פ שהם מועדי ה' והם מקראי קודש, לומר שהם מזומנין ועומדים, עכ"ז תקראו אותם, הדבר תלוי בכם, כמ"ש בזוהר ז"ל ת"ח בשעתא דישראל לתתא חדאן ומשבחין שבחא לקב"ה מסדרין פתורי ומתקנין גרמייהו במאני יקר מלאכי עילאה אמרי מה טיבן דישראל בכך, קב"ה אמר אושפיזא עילאה אית לון יומא דא, אמרי ולאו דילך הוא מההוא אתר דאקרי קודש, אמר לון וכי לא קודש נינהו ואקרון קודש, לון אתחזי לזמנא אושפיזא דילי, חד מסטרא דילי דהא אינון דבקין בי, וחד מסטרא דידהו דאיקרון קדש דכתיב קודש ישראל, איקרון קדש אושפיזא דילהון הוא ודאי בגין דזמינו דהא אושפיזא מקודש הוא דכתיב מקראי קודש, פתחו כלהו ואמרו אשרי העם שככה לו, תלתא אינון זמינין מקודש ולאו יתיר, חג המצות וחג השבועות וחג הסכות, א"ל רבי אבא וכי שבת לאו מקודש היא כדלעיל וכו':
<b>ומה</b> שנכתב אשר תקראו אותם, אתם חסר, אמר במדרש על פסוק מי כה' אלהינו בכל קראנו אליו, אמר רבי אושעיא אין לך אומה שמעכבת על אלהיה כאומה זו, כיצד בשעה שהזקנים יושבים לעבר את השנה הקב"ה מסכים על ידם והוא משלים וגומר כל מה שישראל עושים, ועליהם אמר דוד אקרא לאלהים עליון לאל גומר עלי, אימתי בראש השנה שהסנהדרין יושבים לעשות ראש השנה ביום פלוני מיד הקב"ה מושיב סנהדרין של מלאכים ואומר להם לכו וגמרו מה שישראל גוזרין, אומרים לפניו בניך גזרו שיהא ראש השנה ביום פלוני, מיד הקב"ה יושב באותו יום לדון עולמו והכסאות מוצעות והספרים נפתחים וסנהדרין של מלאכים יושבים לפניו, שנאמר חזי הוית עד די כרסוון רמיו ועתיק יומין יתיב אלו מלמדים זכות ואלו מלמדים חובה, למה כי חוק לישראל הוא, ישראל הם גזרו חוק ראש השנה, והרי הוא משפט לאלהי יעקב, שהוא מקיים גזרתם ומסכים עמהם, הוי אקרא לאלהים עליון לאל גומר עלי, תדע שכן הוא שהרי כתיב יום תרועה יהיה לכם, יהיה לא אמר אלא יהיה לכם, וכתיב אלה מועדי ה' אלה הם מועדי, אמר הקב"ה אין לי מועדים אלא אלו שלכם, שכל המועדים שאנו מקדשים שלו הם שנאמר כה' אלהינו בכל קראנו אליו, ואין קראנו אלא קידוש מועדים שנאמר מקראי קודש הוי אומר כה' אלהינו בכל קראנו אליו ע"כ. לזה אמר אשר תקראו אתם, בכם הדבר תלוי כמ"ש:
<b>בחודש</b> הראשון. שהוא מזל טלה, ישחטו הטלה כדי שכשיבא האריה שהוא מזל אב לא ימצא מה לאכול וילך לו ויסתלק מעליכם, ולזה נקרא נבוכדנצר הרשע אריה שנאמר עלה אריה מסבכו, שבא בחודש שמזלו אריה ולזה רמזה תורה ואמר על מצות ומרורים, כלומר אם לא יזהרו באכילת מצה כראוי ובביעור החמץ והיצר הרע שלא יהיו נפתים אחריו לעבוד ע"ז, יביא עליהם ב' מרורים, שהם י"ז בתמוז וט' באב כי לעולם יום ראשון של פסח הוא יום י"ז בתמוז וט' באב וכשישראל שבאותו הדור עברו ברית ונפתו אחר יצה"ר ועבדו ע"ז מצא האריה מה לאכול והחריב בית המקדש ועשה מה שעשה, וזהו ושחטו אותו כל קהל עדת ישראל, כולם כאחד ישחטו אותו כדי שלא יהא לו כח, בין שני ערבים שהם י"ז בתמוז וט' באב שהם משולים לערב שנאמר אוי לנו כי פנה היום כי ינטו צללי ערב, ויבערו החמץ בערב כדי כשיבא חודש ארי לא ימצא מה לאכול ויהפך לכלב, ועליו. נאמר ולבני ישראל לא יחרץ כלב לשונו, ואריה כבקר יאכל תבן, זהו בין הערבים פסח לה', שה' יתברך יחוס עליהם שלא יחול עליהם בין הערבים שהם י"ז בתמוז וט' באב, שכל אחד אירעו בו ה' דברים, זהו הערבים, ה' ערבים, חמשה בכל ערב, ותירוש פסח חמלה כמו ופסח ה' על הפתח, פירש"י ז"ל חמל, פסח באתב"ש חוס. וכן מצאתי במדרש איכה, השביעני במרורים זה ליל ראשון של פסח, הרוני לענה זה ליל ט' באב, הוי ליל יום טוב של פסח הוא ליל ט באב ע"כ. ומהו אומר הוי ליל יום טוב של פסח ליל ט' באב, בא לומר שבכוונה מכוונת היה כן לרמוז למה שאמרתי:
<b>שבעת</b> ימים מצות תאכלו, כבר פירשתי פרשת בא אל פרעה שתרגום מריבה מצותא, ובא לרמוז על ימי האדם שהוא במריבה עם היצר, ביום הראשון מקרא קודש, רמז על עשר שנים ראשונות שהם כולם מקרא קודש, שמוליכין התינוק לבית הספר ולומד מאל"ף עד הגיעו למשנה כאמרם ז"ל בן ה' למקרא בן עשר למשנה, היינו מקרא קודש, קודש בגימ' זו משנה עם ב' מלות, וביום השביעי מקרא קודש, זה עשר שנים אחרונות שהם משבעים ואילך שתשש כחו וחפצה עליו זקנה ופסק ממנו יצה"ר:
<b>ואפשר</b> עוד לומר ביום הראשון מקרא קדש, לפי שגאולתם של ישראל היתה מהבינה, והמלכות ע"י הכתר, שכן גאל בא"ת ב"ש כתר, כי הבינה בכח החכמה והכתר הוציאה ישראל ממצרים, שנאמר בכח גדול וביד חזקה, בכח גדול בגימ' חכמה, יד חזקה היינו מלכות וחמשים יצאו, הוא הבינה שיש בה חמשים שערים, והיא נקראת מ"י, ע"י המלאך שנאמר וישלח מלאך ויוציאנו ממצרים, וכנגד אלו הב' מדות בינה ומלכות אמר ביום הראשון מקרא קודש יהיה לכם, וביום השביעי מקרא קדש, לא אמר יהיה לכם, כי העיקר יום ראשון שהוא רמז לבינה שכלולים בה שלש עליונות, ולזה היה בי"ד לחודש, לרמוז שעל י"ד חזקה, וכלל בה יציאת מצרים, שנאמר אנכי ה' אלהיך אשר הוצאתיך מארץ מצרים וגו', ובכל אחד אמר כל מלאכת עבודה לא תעשו והקרבתם וביום השביעי נאמר כל מלאכת עבודה לא תעשו וידבר, ר"ת כמעלתו, להורות על מעלתו של יום ראשון ושל יום השביעי:
<b>וכתב</b> רבינו בחיי ז"ל בפ' בא, שבעת ימים מצות תאכלו, צוה בחג המצות שיהיה שבעה ימים, וקרא יום הראשון מקרא קדש כי יום הראשון יום הגאולה, והשביעי סוף הגאולה, וכבר ידעת כי שבעה ימים אלו כנגד ו' קצוות עם ה' שכולם שמחים בשמחתו, זה טעם שזכרנו בשמחת יום טוב שקראו הכתוב חדות ה'. שנאמר כי חדות ה' הוא מעוזכם, ע"כ:
<b>דבר</b> אל בני ישראל כי תבאו אל הארץ אשר אני נותן לכם וקצרתם את קצירה והבאתם את עומר ראשית קצירכם אל הכהן, צוה הקב"ה שיביאו ראשית הקציר, כדי שלא יחשבו שמאחר שנתנה להם הארץ נעשית להם נחלה ואחוזה לעולם, לזה אמר וצוה שהקציר הראשון יהיה לבעל השדה שהוא הקב"ה, להודיעם שאינם יושבים בה אלא כמו אריס ובידו לסלקם ממנה אם אינם ראוים לה, וזהו הטעם בבכורים, ולזה אמר אשר אני נותן לבני ישראל כתיב נתן וקרי נותן, לומר שאני בכל עת נותנה מחדש כדי שיהיו עושין רצונו של הקב"ה, ולא תקיא אותם הארץ שאין להם קיום בה אלא יום התורה והמצות, ולזה היה קציר ראשון לכהן אפילו שלא נגמר כמו שאמר במשנה שהיו מהבהבין אותו באור ונתנוהו באבוב, והיה מנוקב כדי שיהיה האור שולט בכולו, כדי שיטחן שלא היו ממתין עד שייבש, כל זה כדי שלא יעלה בדעתו לומר שהשדה ומה שזרוע בה הוא לו, לזה אמר וקצרתם את קצירה הקציר אינו לכם אלא, לה', אבל אחר שהבאתם אותו הוא נחשב כאילו הוא משלכם, זהו שחזר ואמר ראשית קצירכם אל הכהן קודם הבאה נקרא קצירה ואחר הבאה הוא קצירכם, כאילו הוא משלכם, ולזה הטעם היה משעורים שהם הקודמים, והיה קרבן ראשון משעורים לפי שהשעורים הם גלוים משא"כ בחטה שהיא מכוסה בכמה כסויים ושלט עליה איש שעיר, לכך היה צריך להניף, ותרגם והניף וירם, שיסיר ממנה הכח שקבלה מאיש שעיר, ולכך נקראת שעורה:
<b>ובינוקא</b> פרשת בלק (דף קפ"ט) אמר טעם אחר ז"ל, תנן ארעא קדישא ברשו דקב"ה הוות ורשו אחרא לא עאל תמן היך אבדיקת ארעא אי קיימת במהימנותא ולא אתחברת ברשו אחרא, בקריבו דתרומה דא דשעורים כגוונא דרזא דסוטה. ואנן שעורין דקרבינן בנין דשעורא קדמא לשאר נהמא דעלמא שעורא איהו אתר ידיע בשעורא בסוד ויצא הראשון אדמוני כולו כאדרת שער, ובסוד ויהי ערב ויהי בוקר ערב קדים, ולפי שהוא רומז לאיש שעיר כמו שאמרנו, לזה היו קוצרין אותו בלילה ליל י"ו בניסן שהוא התחלת פגימת הלבנה, כדי שלא יקטרג עליה, והיו עושין בו ארבע מיתות ב"ד. סקילה שהיו חובטין אותו במקלות אחר ששוחטין אותו בעזרה, ושריפה שהיו מהבהבין אותו באבוב מנוקב כדי שיהיה האש שולט בכולו, הרג היא הקצירה, וטוחנין אותו בריחים של גרוסות היא חנק, והיו מניפין אותו בי"ג נפות, י"ג ג"י אחד, כדי לקרבו ליחוד ה':
<b>ובמדרש</b> א"ר בניה אמר הקב"ה בני כשהייתי נותן להם מן במדבר הייתי נותן עומר לכל אחד ואחד שנאמר עומר לגלגולת, ועכשיו שאתם נותנין את העומר אין לי אלא עומר אחד משל כולכם, ולא עוד אלא שאינו של חטים אלא של שעורים, לפיכך משה מזהיר את ישראל ואומר להם והבאתם את עומר ראשית קצירכם אל הכהן ע"כ. כוונו ז"ל לומר כשיבא זמן הבעיטה שהוא זמן התחלת הקציר שכבר נתבשלה התבואה לא יבעט, לומר כבר נתבשלה תבואתו, וישים בטחונו בה', לזה אמר שיזכור שהיו במקום שאין זר והיה מאכילם לחם אבירים, כי עיקר הכל הוא הבטחון בהשי"ת. וזה רמז כאן שאמר והיה כי תבאו אל הארץ לא תבעטו לאכול מפריה ולשבוע מטובה ויעלה בלבבכם כי הארץ היא המוציאה פירות, תזכרו שהייתם במקום שאינו ראוי לזריעה לא חטים ולא שעורים, ואין גפן ולא תאנה ורמון שהם הפירות שנשתבחה בהם א"י, והיה מאכלכם מן שהוא מאכל המלאכים, זהו אשר אני נותן נתן כתיב, כלומר העלו בזכרונכם מה שהייתי נותן לכם במדבר, ולמה בשביל עסק התורה, כן כשתכנסו לארץ עשו עיקר מעסק התורה והקב"ה מזמין לכם מזונותיכם, ואם בטלתם מהתורה ונתעסקתם בזריעה וקצירה, והבאתם את עמר ראשית כפרה עליכם והיו מקריבין קרבן, שנאמר ועשיתם ביום הניפכם את העומר כבש תמים וגו', וכן עמר במלואו בגימ' עם ג' אותיות עולה, כמ"ו קרב"ן כפר"ה, לפי שבפסח נדונין על התבואה, אמר הקב"ה הקריבו לפני עמר בפסח כדי שתתברך לכם תבואה שבשדות, הרי קראו העומר קרבן שנאמר הקריבו וכו', והיה משעורים, לומר שאפי' מאכל בהמה אין ראוי לכם אלא לכהן לכפרה מאחר שבטלתם, כי אילו הייתם ראויים היו אחרים קוצרים קצירכם, כמו שאמר בגמרא כתיב ואספת דגנך הנהג בהם מנהג דרך ארץ דברי רבי ישמעאל, רשב"י אומר אדם חורש בשעת חרישה וזורע בשעת זריעה וקוצר בשעת קצירה ודש בשעת דישה וזורה בשעת הרוח תורה מה תהא עליה אלא בזמן שישראל עושין רצונו של מקום מלאכתן נעשית ע"י אחרים שנאמר ועמדו זרים ורעו צאנכם ובני נכר וגו', ובזמן שאין ישראל עושין רצונו של מקום מלאכתן נעשית ע"י עצמם שנאמר ואספת דגנך וגו':
<b>עוד</b> במדרש א"ר אבין בוא וראה כמה ישראל מצטערים על מצות העומר, דתנן תמן קצרוהו ונתנוהו בקופות והביאוהו לעזרה היו מהבהבין אותו באור כדי שייבש ולקיים בו מצות קלי דברי רבי מאיר, וחכמים אומרים בקנים ובקולתות היו חובטין אותו כדי שלא יתמעך, נתנוהו לאבוב והאבוב היה כלי מנוקב כדי שיהיה האור שולט בכולו, שטחוהו בעזרה והרוח מנשבת בו, נתנוהו לרחים של גרוסות והוציאו ממנו עשרון שהוא מנופה בי"ג נפות, א"ר לוי הרי שעמלת וחרשת וזרעת ונכשת וכסחת וגדרת וקצרת ועמרת ודשת ועשית אותו ערימה אם אין מוציא לך מעט רוח עד שחזרה מהיכן אותו האיש חיה, אין אתה נותן לו אלא שכר הרוח, הוא מה שאמר שלמה מה יתרון לאדם שיעמול לרוח, זהו שרמז כאן והבאתם את עמר וגו' והניף, כלו' על הנפת הרוח שהוא מניף לכם, עוד והניף ו"ה עם ב' אותיות י"ג, ניף, רמז על י"ג ניפות שהיה מניפה:
<b>עוד</b> במדרש א"ר פנחס בנוהג שבעולם אדם מכבס כסותו בימות הגשמים כמה הוא יגע בה כמה צער הוא מצטער עד שתנגב, והבריות הם ישנים על מטותיהם והקב"ה משיב רוחות ואין אתה נותן לו את העומר ע"כ. זהו והבאתם את עומר, למה והניף אפי' שכר הרוח שהוא מניף לכם אין אתם מביאים:
<b>עוד</b> במדרש א"ר ינאי בנוהג שבעולם אדם לוקח לו לטרא בשר מן השוק כמה הוא מצטער עליה עד שלא יבשלוה והבריות ישנים על מטותיהם והקב"ה משיב רוחות ומעלה עננים ומוריד גשמים ומפריח טללים ומגדל צמחים ומדשן פירות ואין אתה נותן לו את העומר ע"כ. זהו לפני ה' לרצונכם, ראו שהקב"ה עושה רצונכם ואתם ישנים. או אמר לפני ה' תדעו שהעמר שאתם מביאים הוא רצוי לפני ה' אע"פ שהוא מן השעורים כשהוא לרצונכם, כי העיקר הוא הרצון:
<b>וברעיא</b> מהימנא אמר שהיו מקריבין קרבן העומר משעורים בין פסח לעצרת, לפי שישראל מזדווגין ביום חמשים עם הקב"ה ורוצה לבדקם כסוטה, ולזה היה העומר משעורים, וכמו שקרבן סוטה היה בודקה ומכניס ומוסיף אהבה בינה ובין בעלה שנאמר ונקתה ונזרעה זרע, והשכנות הרעות שהטילו קנאה והשנאה ביניהם בורחים מלהריח ריח מי המרים, כן בקרבן העומר מכניס ומוסיף אהבה בין ישראל לאביהם שבשמים, ומבריח סמאל ואשת זנונים, וז"ל פקודא דא לקרבא קרבן העומר קרבנא דא כולא איהו בדביקותא עילא ותתא מטרוניתא ובנהא כחדא אזלא, עומר דא מקריבין ישראל בדכיותא דילהון וההוא קרבנא איהו משעורים ודא אתקריב למיעל רחימו בין אתתא ובעלה, אשת זנונים אתרחקת גרמה מבדיקו דלא יכילת למיקם על גבה, אשת חיל קריבת גרמה לקרבא לגבי כהנא דהא ודאי טהורה היא ונקתה ונזרע זרע ואוסיף חילא ורחימו לגבי בעלה, אשת זנונים ערקת ממקדשא דלא למקרב לגביה דאלמלא בההוא זמנא דאשת חיל אבדיקת גרמה איהו אתקרבא לגבה אתאבידת מעלמא, ועל דא לא בעיא לקרבא למקדשא וערקת מיניה ואשתארו ישראל זכאין בלא ערבוביא אחרא לגבי רזא דמהימנותא רזא דסטרא דא תרתין אחתן, וכד ארחת דא לגבי דא בבדיקו דילה צבת בטנה ונפלה ירכה, דהא בבדיקו דאשת חיל סמא דמותא לגבי אשת זנונים, ודא איהו עיטא דיהב קב"ה לבניו לקרבא קרבנא דא בגין אשת חיל דתערוק אשת זנונים מינה, זכאין אינון בעלמא דין ובעלמא דאתי ע"כ. עוד בתוספתא זאת תורת הקנאת חסר אזהרותא לנשי עלמא דלא יסטון תחות בעליהון ואי לא קמח שעורים זמינא לקרבא וממלא חדא אשתמודע מלא אחרא ע"כ. וזה רמוז והבאתם את עמר ראשי"ת קצירכ"ם א"ל הכה"ן ר"ת בגימ' אשה, לומר אזהרה לאשה שלא תשטה ויביאה בעלה אל הכהן, והבן. ובזוהר אמר טעם אחר למה היה משעורים לפי שהוא ראשון בתבואה וכ"י ראשון של מטה מלמטה למעלה, ז"ל ת"ח עד השתא אקריבו ישראל תבואת הארץ תבואת הארץ ידאי ואתעסקו בה ואתקשרו בההוא קשורא ואף ע"ג דדינא אשתכח דינא בשלמא אשתכח ביה, ואתקריבו שעורים בגין דאיהו קדמאה מכל שאר תבואה ומן קדמאה מתקרבא ולא מההוא דמתאחר דהא אחידו קדמאה דישראל אתאחד ביה בקב"ה הכא הוא, אמר הקב"ה אנא יהיבית לכו מן במדברא מההוא אתר דאקרי שמים דכתיב הנני ממטיר לכם לחם מן השמים ואתון מקרבין קמאי שעורים, זכאה חולקהון דישראל דהא כ"י לא שקרת במלכא קדישא לעלמין כ"י תווהא אשר תשטה אשה תחת אישה בגין כך דינא דהאי אתתא מאתרהא קא אתייא, ומאן הוא אתרהא ההוא דכתיב בה אשת חיל מי ימצא, אשת חיל עטרת בעלה, וההוא קמח שעורים דאייתית ההיא אתתא מנחת קנאת אקרי חסר, כ"י הכי אקרי קנאת ה' צבאות תעשה זאת ע"כ. ולזה אמר ולחם וקלי וכרמל לא תאכלו עד הביאכם את לחם אלהיכם אלהיכם ודאי, כי לחם הוא למעלה שנאמר לחם מן השמים ואין להם רשות לעלות אם לא יקחו רשות מהשוער דהיינו קמח שעורים:
<b>וספרתם</b> לכם ממחרת השבת. ב' ספירות נאמרו כאן וספרתם לכם שבע שבתות תמימות, ואח"כ אמר תספרו חמשים יום. אמר בזוהר ז"ל ורזא אוליפנא הכא דכל ז' יומין מאלין ז' יומין נטלא קדושה ומתתחדא באלין תתאי והאי תתאה אקרי שבוע דאתקדש בשבעה יומין עילאין, וכן בכל ז' וז' מאינון חמשין יומין עד ולא עד, וכד אשתכחו מ"ט יומין עילאין אשתכח לתתא ז' יומין דאתקדשו בהו דכל חד אקרי שבוע דעאל באינון שבע, ועל דא כתיב שבע שבתות תמימות תהיינה, בגין דאינון נוקבין נקט קרא לישנא דנוקבין וכד אתקדשו בהו וביתא מתתקנא לאתחברא אתתא בבעלה כדין אקרי חג שבועות מאינון נוקבי גרירו עליהו אינון יומין עילאין דאיתקדשו בהו ובגין כך כתיב בשבועותיכם אינון דילכון ונח כתיב בשבועות, בגין דהכי נמי מתקדש ישראל לתתא עמהון, ועל דא כד מטון למ"ט יומין ההוא יומא עילאה דעלייהו אקרי יומא דחמשים דשליט על מ"ט יומין רזא דכללא דאורייתא במ"ט אנפין ע"כ. א"כ לזה תקנו ז"ל לממני יומי ולממני שבועי, שהשבועות הם יומין תתאין והם נוקבי והנקבה צריכה שמור שהם יומי דין, וכן הוא אומר שבועות חוקות קציר ישמר לנו שצריכים שמור מיומין עילאין, ולזה אמר את חג המצות תשמור שבעת ימים תאכל מצות, אבל אחר שנתחברו עם יומין עילאין וקבלו את התורה היו מקריבין שתי הלחם, כננד תורה שבכתב ותורה שבעל פה, אחד חמץ שלא יש פחד מהדין, כי מי שיש בו רוח רעה אין מאכילין אותו חמץ אלא מצה, אבל אחר שעברה רוח רעה ממנו מאכילין אותו. וכן אמר בזוהר ז"ל השתא אית לאסתכלא, בפסח נפקו ישראל מנהמא דאקרי חמץ דכתיב ולא יראה חמץ וכתיב כי כל אוכל חמץ וגו', מ"ט בגין יקרא דההוא נהמא דאתקרי מצה, השתא דזכו ישראל לנהמא עילאה יתיר לא יאות הוא לאתנטלא חמץ ולא יתחזי כלל, ותו דקרבנא דא חמץ הוה דכתיב חמץ תאפינה, אלא רזא דמלה דביומא דא אתבטיל יצה"ר ואורייתא דאקרי חדו אשתכחת. למלכא דהוה ליה בר יחידאי וחלש יומא חד הוה תאיב למיכל אמרו ייכול ברא דמלכא אסוותא דא ומכאן והלאה ייכול כל מה דאיהו תאיב ולא יכיל לנזקא ליה, כך כד נפקו ישראל ממצרים לא הוו ידעי עקרא ורזא דמהימנותא אמר קב"ה יטעמון אסוותא דא ועד דייכלון אסוותא דא לא אתחזי לון מיכלא אחרא, כיון דאכלו אסוותא דא דאיהי מצה דאיהי אסוותא למיעל ולמנדע ברזא דמהימנותא, אמר הקב"ה מכאן ולהלאה תחזי לון חמץ ייכלון ליה דהא לא יכיל לנזקא לון, וכ"ש דביומא דשבועות אזדמן נהמא עילאה דאיהו אסוותא בכלא ועל דא מקריבין חמץ ע"כ. עד ממחרת השבת השביעית שהיא הבינה עד ולא עד, אם כן וספרתם לכם לאסוותא ולדכיותא דילכון:
<b>ורבינו</b> בחיי ז"ל פרשת בראשית הביא ראיה ממאמרם ז"ל שיום שהקריב הבל המנחה היה יום חמשים, ואמר שם ונתעלה משה לקבל התורה ביום נ', וקין שהרג ביום נ' נתקלל בו ביום וכחו שהוא יצה"ר עתיד להתבטל מן העולה ביום נ', ומזה מנעה תורה חמץ בקרבן מנחה שיש בו רמז ליצה"ר שאמר לא תאפה חמץ. אבל ביום נ' צוה הקב"ה בפירוש חמץ תאפינה מפני שיום נ' של עצרת הוא כנגד היובל הגדול אשר לעולם שיעקר יצה"ר ויאבד זכרו ע"כ וכן אמר בזוהר כל מי שאינו מונה ספירה של עומר אינו טהור, ז"ל ת"ח כל בר נש דלא מני חושבנא דא דאינון ז' שבתות תמימות למזכי לדכיותא דא לא אקרי טהור ולאו בכללא דטהור הוא, ולאו הוא כדאי למהוי ליה חולקא באורייתא. ומאן דמטי טהור להאי יומא וחושבנא לא אתאביד מניה כד מטי להאי ליליא בעי ליה למלעי באורייתא ולאתחברא בה ולנטרא דכיו עילאה דמטי עליה בהאי ליליא ואדכי ע"כ. הרי שהספירה היא לטהרה כמו שנאמר בנדה וספרה לה ז' ימים לטהרתה, אם כן וספרתם לכם, לכם דייקא, ואז יתקדשו ויטהרו, לז"א והקרבתם מנחה חדשה. ואז נותנים פה לכ"י להליץ בעדם, כי בעצרת נדונין על פירות האילן שאכל אדם, ולז"א לחם תנופה תנו פה, ואמר ממושבותיכם תביאו לחם תנופה שתים אתם תביאו שתי הלחם ואני אתן לכם ב' לוחות שהם לחם משנה לחם תורה שבכתב משנה תורה שבע"פ, ובאתערותא דלתתא אתערותא דלעילא, לזה לחם תנופה אקרי כביכול תנופה תנו פה, ואע"פ שהן חמץ אין פחד שהוא יום שנתנה בו תורה שהיא אסוותא לכלא שנאמר ולכל בשרו מרפא, כמו שארז"ל בראתי יצה"ר בראתי לו תבלין שהיא התורה. עוד יכולין לומר תנו פה כנגד יצה"ר, מאחר שנתן לכם חרב פיפיות שהיא התורה שהיא ב' פיות היא מתשת כחו ויעשה לכם חבר והקטיגור נעשה סניגור. וכשיבא יום הדין יהיה וספר תם, תם שלם, זהו וספרתם ספר תם כמ"ש בעז"ה:
<b>ובקצרכם</b> את קציר ארצכם לא תכלה וגו'. פסוק זה נאמר בפרשת קדושים וחזר ונאמר כאן, ועוד בפרשת קדושים אמר כלל בפרשה אחת פאה ולקט ועוללות ופרט, שאמר ובקצרכם את קציר ארצכם לא תכלה פאת שדך ולקט קצירך וגו' וכרמך לא תעולל ופרט כרמך וגו' לעני ולגר וגו',, וכאן לא הזהיר אלא על פאה ולקט ולא הזהיר על עוללות ופרט, אלא חזר עליו כאן לפי שחייבו כחן בהבאת העומר מן השעורים ובשתי הלחם מן החטים, והעומר היה בזמן הקציר שנאמר וקצרתם את קצירה והבאתם את עומר, הייתי אומר שנפטר מהפאה ומהלקט, לזה חזר לחייבו עליהן. ושם אמר לא תכלה פאת שדך לקצור, וכאן אמר בקצרך לרמוז למ"ש, שאילו היו עושים רצונו של מקום היתה מלאכתם נעשית על ידי אחרים אבל מאחר שאין אתם עושים רצונו של מקום צריכים אתם להניח פאה ולקט, לפי שאני ה' אלהיכם, אני דיינכם, שאם יצא הדין מלפני שתבאו לידי עניות שתמצאו מה לאכול, וזהו אני ה' אלהיכם, רחום בדין. ושם פרשת קדושים רמז על עושי רנונו של מקום, לז"א לקצור ע"י אחרים, ומה שלא הזהיר כאן על הפרט והעוללות, לפי שזמן קציר התבואה לא יש פירות בכרם, כי זמן פירות הכרם הוא קרוב לחג הסכות, שנאמר חג הסכות תעשה לך באספך מגרנך ומיקבך, ופרשת קדושים כוללת כל המצות ושם נכללו פרט ועוללות. ובילקוט כל הפרשה נאמר פרשת קדושים, שלשה גרים הם, גר שנתגייר לשם אשה, אמר הקב"ה נתגיירת בשביל הנבלה הרי היא נתונה לך, שנאמר לגר אשר בשעריך תתננה ואכלה. גר שני בא להיותו מתפרנס כעני הרי הם נתונים לו שנאמר ובקצרכם את קציר ארצכם וגו'. גר ג' גר שנתגייר לשמו של הקב"ה, הרי הוא שקול עלי כאחד מכם שנאמר הקהל חקה אחת ותורה אחת יהיה לכה ולגר, ולא עוד אלא שהוא שקול עלי כלוי שנאמר ובא הלוי כי אין לו חלק וגו', אמר משה לפני הקב"ה רבש"ע הגר הזה כלוי לפניך, א"ל גדול הוא לפני שנתגייר לשמי, משל לצבי שגדל במדבר ובא מעצמו ונתערב עם הצאן היה הרועה מאכילו ומשקהו ומחבבו יותר מצאנו, א"ל לצבי הזה אתה מחבבו יותר מן הצאן, א"ל כמה יגיעות יגעתי בצאני מוציאם בבקר ומכניסם בערב עד שלא גדלו, וזה שגדל ביערות ובמדברות ובא מעצמו לתוך צאני לכך אני מחבבו, כן אמר הקב"ה הרבה יגיעות יגעתי בישראל הוצאתים ממצרים והארתי לפניהם ונתתי להם את המן הגזתי להם את השליו העליתי להם הבאר הקפתי להם ענני כבוד עד שקבלו את תורתי, וזה בא מעצמו, לפיכך שקול עלי כישראל ולוי ע"כ. והענין הוא שהגר נזכר בחג השבועות ג"פ, כי פסוק של ובקצרכם נאמר פרשת קדושים, ונאמר בפרשה זו, וחג השבועות נקרא חג הקציר שנאמר וחג הקציר בכורי מעשיך בפרשת משפטים, וכן בפרשת תשא נאמר חג שבועות תעשה לך, ובפרשת ראה אמר ועשית חג שבועות לה' אלהיך וגו' ושמחת בחגך אתה ובנך ובתך ועבדך ואמתך והלוי אשר בשעריך והגר והיתום וגו', הרי בחג השבועות נזכר הגר ג' פעמים, לזה אמר כי יש שלשה גרים, יש גר שנתגייר לשם אשה והוא הגר הנזכר בפרשת קדושים, לזה נאמר שם וכרמך לא תעולל ופרט כרמך לא תלקט, שלא די לו בקציר אלא שרוצה ענבים לשתות יין והשכרות מביא לידי זנות, ובפרט זה הגר שהיה מורגל בו מקודם, א"כ זה בא לשם אשה ולא לקבלה עליו כדת, לזה קראה נבלה כמו כי נבלה עשה לשכב את בת יעקב, שאינו רוצה בה לשם אישות אלא לשם זנות, הרי היא נתונה לו, הקב"ה מזמינה לו ויאכלנה וימות. ויש גר שבא להתגייר להתפרנס מן הצדקה כעני אמר הרי היא נתונה לו שנאמר ובקצרכם וגו', שאינו מבקש אלא הקציר שהיא הפאה והלקט להיותו נזון כעני לחם צר, לזה לא נאמר כאן פרט ועוללות, אמר הרי היא נתונה לו שנאמר וגו', ויש גר שנתגייר לשם הקב"ה ולזה כללו עמו ועם בניו ובתו שנאמר ושמחת בחגך אתה ובנך ובתך והלוי והגר, השוה אותו ללוי שהוא ג"כ נלוה אל ה', לזה אמר משה הגר הזה כלוי הוא שקול, שהיה לו לומר והלוי והיתום והאלמנה ואח"כ הגר, א"ל הקב"ה גדול הוא לפני:
<b>דבר</b> אל בני ישראל לאמר בחודש השביעי וגו'. נקבע להם לישראל להיותו יום דין אחר ד' חדשים לנתינת התורה אחר ששבעו ממנה וקיימו מצותיה פאה ולקט ופרט ועוללות ובכורים, ואחר שעברו קי"ב יום, מששה בסיון ועד ר"ה קי"ב יום, שתמוז חסר ואלול חסר, והם מעבר יב"ק, שכל מה שאירע לאבות סימן לבנים. שנאמר ביעקב ויעבר את מעבר יבק ויאבק איש עמו, שהוא סמאל המלמד קטיגוריא על ישראל, עד עלות השחר של יום הכפורים, וירא כי לא יכול לו והקטיגור יעשה סניגור, לפי שיראה ישראל נדבקו ביב"ק, יחוד ברכה קדושה, לזה אמר יהיה לכם שבתון, שיהיה לבם בטוח בה' שיצאו בדימוס ויעשו יום טוב, וכן אמר פרנס ישראל לכו אכלו משמנים ושתו ממתקים כי חדות ה' היא מעוזכם, ואין יום זה אלא כמו המלמד כשרוצה לאיים על הנערים מראה להם הרצועה, כן יום זה זכרון תרועה שתשברו לבבכם, ואז לב נשבר ונדכה אלהים שהוא דין לא יבזה. שפירוש תרועה שברון, כמו תרועם בשבט ברזל, אבל עשו אותו יום טוב, כל מלאכת עבודה לא תעשו והקרבתם וגו'. ועכ"ז זכרון תרועה, תזכרו שהוא יום דין והמקטרג עומד לפני הדיין לתבוע הדין:
<b>ובזהר</b> ואי תימא איך אתיהיב ליה רשו לההוא מקטרגא למתבע דינא, אלא ודאי בידא דהאי מקטרגא שוי הקב"ה למתבע דינא על כל עלמא, ושוי ליה יומא ידיע למתבע קמיה כל דינין דעלמא, דהא קב"ה עבד ליה ושוי ליה קמיה למהוי לבני עלמא דחילו דקב"ה סלקא ושריא על כולא, ורזא דא והאלהים עשה שייראו מלפניו, עשה להאי מקטרגא ואתקין ליה קמיה למהוי סייפא שננא על כל בני עלמא בגין דידחלון קמי קב"ה וכו' יומא דראש השנה הוא יומא דדינא ומלכא יתיב בכורסיא דדינא סנטיר קא אתי וחפי פתחא דמלכא ותבע דינא, ואע"ג דהקב"ה רחים ליה לדינא כד"א כי אני ה' אוהב משפט נצח רחימו דבנוי לרחימו דמשפט, ובשעתא דסנטירא קם למטען מלין עלייהו פקיד למתקע בשופר בגין לאתערא רחמי מתתא לעילא בההוא שופר סלקא ההוא קלא כלילא באשא ורוחא ומיא ואתעביד מנייהו קלא חדא, ואתער קלא אחרא לעילא. כד ההוא קלא אתער מתתא ומעילא כדין כל טענות דקא טעין ההוא מקטרגא מתערבבי ע"כ. א"כ זכרון תרועה לעורר קלא דלעילא כדי לערבב לשטן, וכתיב אשרי העם יודעי תרועה, יודעי הוא מלשון שברון כמו בקרב כסילים תודע אנא מסרית יתיה לכו דילכון איהו באתגליא, אבל שביעאה דילי איהו, ועל דא איהו בכסה ולא באתגליא, ירחא דילכון איהו כסדרן דאתוון, אביב דאיהו אב"ג י"ב, רזא דג' (פירוש יו"ד באל"ף באי"ק וב' הרי ג', ואיהו אב"ג כסדר דאתוון), אבל ירחא שביעא דילי איהו מסיפא דאתוון תשרי, מ"ט אתון מתתא לעילא ואנא מעילא לתתא, האי דילי ברישא דירחא אנא איהו באתכסיא, בעשר לירחא אנא איהו, בגין דאנא בחמש קדמאי ובחמש אחרנין ובחמש תליתאי, בקדמיתא דירחא אנא איהו בגין חמשא יומין, בעשרא לירחא אנא איהו בגין ה' יומין אחרנין, בט"ו לירחא אנא איהו חמש תליתאי, מ"ט כולי האי בגין דכל ירחא דא מעלמא עילאה איהו ועלמא עילאה ברזא דחמש איהו בכל זמנא וזמנא, ובגין כך ירחא דא איהו בכסה ולא באתגליא בגין דעלמא עילאה בכסה איהו וכל מילוי באתכסיא וירחא דא דקב"ה איהו בלחודוי ע"כ. ומה שאמר ועלמא עילאה בחמש איהו, פירוש שהבינה נקראת עלמא עילאה היא רמוזה בה' ראשונות של שם ולזה אמר השביעי הזה לכם, הוא שביעי אבל לי הוא ראשון מלמעלה למטה על סדר תשר"ק, והיו"ד של תשרי הוא במקום קו"ף באי"ק, א"כ תשרי מספרו אלף שהוא א' כי הכל חוזר לאחד, יום הכפורים הוא, הכפרים בגימטריא שנה, והכוונה היא לומר כמו שכתבתי במקום אחר, שכוונה אלהית היתה בבריאת עולם להיות הברואים כלם כמלאכים, זהו בראשית ברא אלהים, שיהיו כבני אלהים שהם המלאכים, ואחר שחטא אדם והלך אחר תאות הגופניות ונתפתה אחר יצה"ר ולא נעשית הכוונה, גזר הקב"ה שיום בשנה יהיו כמלאכים בלא אכילה ושתיה ובלא עשיית מלאכה אלא להיותם כל אותו יום עובדים להקב"ה כמו המלאכים, ובזה תתקיים הכוונה כי יום בשנה נחשב כמו שנה, צא ולמד מהמרגלים שנחשב להם יום לשנה ומדה טובה מרובה ממדת פורענות, לז"א הקב"ה אם תענו את נפשותיכם מאכילה ושתיה ומלאכה מעלה אני עליכם כאילו התעניתם כל השנה כלה, לזה בא הרמז הכפרים בגימ' שנה, ומעלה אני עליכם כאילו קדשתם השנה כלה, זהו קדש יהיה לכם ועניתם, ע"י ענוי הנפש, שאילו לא הלך אדם הראשון אחר התאוות לא היה לנפש עלוי בזה, כי אדרבה היה עונג בהעדר האכילה, לפי שהיה מגביר כח הרוחניות כמו המלאכים שבא להם מזון שכלי בהעדר אכילה גשמית שנהנו מזיו השכינה, וכשבאו אצל אברהם אבינו והכריחם לאכול היה להם צער שנהנו ממזון גשמי עד שהוצרכו לטבול בנהר דינור כדי לעכל אותה אכילה כמ"ש בזוהר. ומין האדם הוא להפך מאחר שהלך אחר התאוות יש צער לנפש, וכן לאכילה ושתיה ענוי, שכן ארז"ל על פסוק ועניתם את נפשותיכם בתשעה לחדש וכי בתשעה לחודש מתענין אלא כל האוכל ושותה בתשיעי מעלה עליו הכתוב כאילו התענה תשיעי ועשירי, והטעם הוא כי באכילת הגוף הוא ענוי לנפש ובענוי הגוף הוא עונג לנפש. אילו לא הלך אחר התאוות, אבל אחר שהלך אחר התאוות עשה מנפש גוף, לזה יש לה ענוי, ולז"א שבת שבתון יהיה לכם ועניתם, כלו' יש שביתה ועונג לגוף וענוי לנפש באכילה של יום תשיעי, ויש שביתה ועונג לנפש וענוי לגוף בענוי של יום עשירי, לזה כפל ואמר שבת שבתון, שבת לגוף שבתון לנפש, א"כ ועניתם את נפשותיכם בט' לחדש, בט' שהוא יום אכילה ושתיה שהוא עונג לגוף הוא ענוי לנפש, זהו בתשעה לחדש ועניתם את נפשותיכם. עוד נאמר שבת שבתון ועניתם, אע"פ שיש ענוי יש עונג כפול שנעשה מלאך בעודו מלובש בגוף:
<b>ובזהר</b> (פ' תצוה קפ"ה) כפורים אמאי אקרי כפורים בגין דנקי כל מסאבו ואעבר ליה מקמיה בההוא יומא וע"ד יו"כ יומא דנקיותא, והכי קרינא ליה. כתיב כי ביום הזה יכפר עליכם לטהר אתכם כי היום הזה מבעי ליה מאי כי ביום הזה, אלא בגין דביה מקדשא לעילא ותתא כתיב כי ביום הזה יכפר עליכם יכפר וינקי ליה בקדמיתא, ביום הזה בגין דאתדכי ולבתר עליכם. תו יכפר ביום הזה וינקי ליה בקדמיתא, וכל דא למה, עליכם, בגינכון אצטריך לנקאה ליה ולדכאה ליה, יכפר מאן יכפר אלא דא הוא עלמא עילאה דנקי ונקי לכלא, וכלהו סטרין בישין אתעברו לאתר דאקרי מצולת ים, כגוונא דא כתיב וכפר על הקודש מטומאות בני ישראל ומפשעיהם לכל חטאתם דלא יכיל מקטרגא לשלטאה עלייהו, ועל דא ביומא דכפורים איהו קנוחא דכל חובין ונקוי דילהון ובעיין ישראל לנקאה גרמייהו ולמהך (מגרסי) יחפי רגלין כמלאכי עילאין. חמש ענויין בגין לאסתייעא מחמש סטרין עילאין דיומי דכפורי אפיק לון ואינו תרעין דיליה, ואי שתיה קא חשיב דאיהו מסטרא דיצחק הא שית ואע"ג דבכלל אכילה הוא וכדין אינון שיתא וענויא בתראה תשמיש המטה איהו ובדרגא שתיתאה שכיח ולקבליה אנן עבדין ענויא דא ע"כ. ואי לא מסתפינא הוה אמינא מלתא שפירוש ועניתם את נפשותיכם היא כנסת ישראל שנקראת נפש, וסימן והיתה נפש אדוני וגו', בסוד נפש רוח נשמה שעל ידכם לטהר אתכם כמו שאמר יכפר עליכם בגינכון, והיא מתענה משש שאינה מקבלת מששה צינורות המשפיעים בה, כי האכילה רמוזה באברהם, והשתיה ביצחק, לפי שהשתיה היא מרוב החמימות והיא בכלל אכילה בסוד ויעקוד את יצחק בנו שאין לדין פתחון פה היום, ולזה היה אברהם מאכיל ומשקה, רחיצה כנגד התפארת שהוא צינור הגדול המושך מימי החסד והרחמים, רחמים ר"ח מים והבן, סיכה נגד הנצח, שמושך השמן מהר חרמון לו ע"י זקן אהרן, נעילת הסנדל כנגד ההוד כי שם הם הרגלים בסוד רגלי חסידיו ישמור, תשמיש המטה הוא נגד היסוד, וזו כנגד כולם, כי השפע, שבא לה על ידי היסוד, וסימן ויוסף הוא השליט על הארץ הוא המשביר לכל עם הארץ, ולזה רמז ועניתם את נפשותיכם שהוא כ"י, שהיא נפש, והענוי היא בנפש, והוא בתשעה בחודש שהוא יסוד שהוא תשיעי, ולפי שהיה עולה למעלה למעלה ואינו בחבור עמו, לזה הוא ענוי לה, ולפי שזה הוא לה ענוי כנגד כולם, לזה נזכר ענוי זה משאר ענויים והכל ברמז והבן, ואמר ג"פ בערב מערב עד ערב, מדת הדין הוא נקרא ערב, וכה"א אוי לנו כי פנה היום כי נטו צללי ערב, ויש ג' בתי דינין הגבורה וההוד והמלכות ובשרם הב"ה ואמר להם שכולם יהפכו בזכותו של ישראל, וכלם ילמדו סנגוריא עליהם, ואחר שהיו דין יהיו רחמים ונוח ושביתה, וזהו תשבתו שבתכם. שבת לכם. עוד מערב עד ערב, שהלילה היא י"ב שעות ויוסיפו עליה שעה מערב ט' יהיו י"ג שעות. וכן ביציאת היום הוא י"ב שעות יוסיפו שעה מליל י"א היינו י"ג שעות, כל זה להורות יחודו ית', י"ג היינו אחד, ב"פ אחד היינו כ"ו, ביום ההוא יהיה ה' אחד ושמו אחד, וזהו שבתכם שמתאחדים בבינה, שבתכם שהוא שבת הגדול:
<b>דבר</b> אל בני ישראל בחמשה עשר יום חג הסכות שבעת ימים לה'. מאי ז' ימים לה', לומר שאינם כמו שבעה ימים של פסח שהן יומין תתאין, כמו שאמר בזוהר, שהן צריכין שמור, וכה"א שמור את חודש האביב ועשית פסח, והעיסה צריכה שמור והמצה פרוסה ובכל יום צריכה בדיקה מז' ימי לבון עד שתטהר ותתיחד עם בעלה שהוא ביום החמשים, ואז אינה צריכה שמור כי אימת בעלה עליה, ולזה היו ב' הלחם מחמץ, אבל שבעה יומין דחו הסכות הן יומין עילאין שהן מחדש הז' שהוא תשרי על סדר תשר"ק מלמעלה למטה אע"פ שנאמר בפסח ז' ימים הם יומין תתאין שהם מחדש האביב על סדר אבג"ד מלמטה למעלה. ובזוהר ז"ל בסוכות תשבו שבעת ימים, דא רזא דמהימנותא האי קרא על עלמא עילאה אתאמר, והכי תנינא כד אתברי עלמא אתמר האי קרא כד שרא חכמה עילאה לנפקא מאתר דלא ידיע ולא אתחזי כדין נפיק חד משחתא ובטש וההיא חכמה עילאה נציץ ואתפשט לכל סטרין ברזין דמשכנא עילאה, וההוא משכנא עילאה אפיק שית סטרין וכדין ההוא נציצו דמשחא נהיר לכלא, ואמר בסכות תשבו שבעת ימים ע"כ. זהו בחמשה עשר לחדש דאיהו יו"ד ה"א אבא ואמא, ואע"פ שבפסח נאמר בחמשה עשר, שם נאמר בחודש הזה שהוא חודש ניסן שנאמר בו החדש הזה לכם, לכם דייקא, ולפי שאינם צריכין שמור יוצאין מן הבית לסוכה בלי פחד, לא כן בפסח שם נאמר ואתם לא תצאו איש מפתח ביתו, אבל כאן בסכות תשבו כי הם ימי שמחה לכל, כי לזה מקריבים ע' פרים וסימן והנחה למדינות עשה, א"כ שבעת ימים לה' דייקא, ואמר חג הסכת חסר, אמר בזוהר מאן סכת חסר ו' דא משכנא תתאה דאיהו כעששיתא לאחזאה לכל נהורין, וכדין אמר בסכת תשבו שבעת ימים מעלמא עילאה לתתאה דכולהו קיימי בקיומא לאנהרא להאי סכת, ומאן איהי דא סכת דוד הנופלת סכת שלום, ולפי שחסר ו' יש מקצת מקובלים שנוטלים לולב בסכה שהוא סוד ו' שהוא עץ החיים לולב בגימ' חיים, א"כ הוא חג לשבעה ימים עליונים, שבאים לדור בסוכה ולהשלימה. ובזה יתישב לך המקראות, שפסוק אחד אומר בט"ו לחדש חג הסכות ז' ימים, ואח"כ אמר אך בט"ו לחודש השביעי תחוגו את חג ה' ז' ימים. וכבר צוה עליו למה חזר, אלא קודם רמז לימים עליונים שיבאו להשלים, ואח"כ צווי לישראל שאמר תחגו את חג ה' ז' ימים, ולקחתם לכם וגו', כלו' קחו עצמכם קנו עצמכם, יובן זה ממה שארז"ל אתרוג דומה ללב לולב דומה לשדרה הדס דומה לעינים ערבה לשפתים, לזה אמר ולקחתם לכם בלקיחת הד' מינים אלו קחו ג"כ עצמכם, לזה ולקחתם בוא"ו ב' לקיחות, בלקיחת האתרוג תכוונו ג"כ לקיחת הלב שהוא האבר הגדול, לזה הקדימו לטהר המחשבות ולשעבד לעבודתו ית', כי שאר האיברים הם ענף מהלב ובטהרת חלב יטהרו שאר האיברים, ולזה התחיל בו, וקראו פרי הדר שהוא הדור כל האיברים, וראיה לזה מר' אלעזר בן ערך שנאמר עליו רבו רבן יוחנן בן זכאי אם יהיו כל חכמי ישראל בכף מאזנים ור' אלעזר בן הורקנוס עמהם ור' אלעזר בן ערך בכף שניה מכריע את כולם וכשאמר להם איזו היא דרך טובה שיבור לו האדם וכל אחד אמר דבר אחד ורבי אלעזר בן ערך אמר לב טוב, ואמר רבו רואה אני את דברי רבי אלעזר בן ערך שבכלל דבריו דבריכם, וכן אמר להם צאו וראו דרך רעה שיתרחק ממנה האדם וכל אחד אמר וכו', ורבי אלעזר אמר לב רע, ואמר רבן יוחנן רואה אני את דברי ר"א ב"ע שבכלל דבריו דבריכה, הרי שעיקר הכל הוא הלב והוא הדור כל הגוף, ונקרא פרי עץ שהאדם נקרא עץ השדה, ובלקיחת הלולב יכוין בלקיחתו שהוא נגד השדרה לכוף קומתו ולא יהלך בקומה זקופה, וארז"ל כל המהלך בקומה זקופה כאילו דוחק רגלי השכינה, כי, היא ענף הגאוה שהיא המדה המגונה שבכל המדות, עד שארז"ל על פסוק גבה עינים אמר הקב"ה אין אני והוא יכולין לדור בעולם אחד שנאמר אותו לא אוכל, לזה אמר כפת תמרים כפת כתיב שילך כפוף בהכנעה ובשפלות. וענף עץ עבות הוא ההדס שהוא נגד העינים, יכוון בלקיחתו להעלים פניו מהביט ולראות ברע, וכן אמר דוד העבר עיני מראות שוא, כי מראות העינים יבא לידי הרהור הלב והעינים והלב הם תרי סרסורי עבירה, ולזה הזהירה תורה ולא תתורו אחרי לבבכם ואחרי עיניכם אשר אתם זונים אחריהם שמהם יבא לידי זנות, וכה"א עיני עוללה לנפשי שהוא הגוף, מכל בנות עירי שאר איברים. ובלקיחת הערבה יכוין שהיא כנגד השפתים, יכוין לשמור פיו ולשונו מלדבר שום דבר נבלה, כי המנבל פיו נופל לגיהנם, שנאמר שוחה עמוקה פי זרות זעום ה' יפול בה, ואומר שומר פיו ולשונו שומר מצרות נפשו, ואומר מות וחיים ביד לשון, וארז"ל לא נברא הדבור אלא לד"ת שנאמר לדבר בם, ועונש המנבל פיו אמר בזוהר פרשת פקודי (דף רמ"ט) בהיכלא דא דאיהו היכל נוגה באמצעיתא אית אתרא לעילא בד' פתחין לד' סטרי עלמא, עשר ממנן לכל פתחא ופתחא, אלין ארבעין קיימי ואנזיפו ומנדין לכל אינון דאפיקו מפומייהו מלה דלא אצטריכא ומטנפי פומייהו, ואילין מנדין לון וקיימין מ' יומין דלא אשתמע צלותהון ולא עיילין לפרגודא וקיימין נזיפין לבר ע"כ. א"כ ולקחתם לטהר איבריכם, כי המצות הם רמ"ח נגד האיברים, ובלקיחת ד מינים אלו יטהרו ד' איברים הראשיים שהם הלב והשדרה והפה והעינים:
<b>ובמדרש</b> ולקחתם לכם ר' אבא בר כהנא פתח קחו מוסרי ואל כסף, משכר לקיחה אתה למד שכר לקיחה במצרים כתיב ולקחתם אגודת אזוב בכמה הוות סימון דידיה בד' מנין (פירוש בארבע פרוטות) היא שעמדה להם בבזת הים ובבזת מצרים ובבזת סיחון ועוג ובבזת ל"א מלכים לולב שעומד על האדם בכמה דמים וכמה מצות יש בה עאכ"ו, לכך משה מזהיר את ישראל ואומר ולקחתם לכם ע"כ. א"כ ולקחתם לכם לומר שהשכר הוא לכם מה שאין כן בכסף וזהב שנאמר עליו ינבור ולא ידע מי אוספם ועזבו לאחרים חילם, אמנם במצות השכר הוא לכם, לזה אמר קחו מוסרי ואל כסף..
<b>עוד</b> ולקחתם לכם פרי וגו'. לומר ששכר מצוה בהאי עלמא ליכא, לזה אמר ולקחתם לכם פרי, מה שאתם לוקחים בזה העולם הוא פרי המצות אבל הקרן הוא לעוה"ב, כי א"א ליקח שכרם בעוה"ז, זהו פרי עץ כמו שהעץ עומד ומוציא פרי בכל שנה ושנה כן המצוה עומדת לעד ועושה פירות ופירי פירות, וזה שרמז וז"ל פרי עץ הדר הדר באילן משנה לשנה, ולקחתם לכם בגימ' לקח מצות, לומר שבשכר מצוה אחת יזכה ליקח מצות הרבה כי שכר מצוה מצוה, וסימן חכם לב יקח מצות, לולב בגימ' חכ"ם, לב היינו אתרוג, אם כן בלקיחת הלולב עם מיניו ואתרוג יקח מצות הרבה, וכל מצוה ומצוה היא נותנת חיים לאותו אבר שהוא נגדה, כי המצות הם רמ"ח נגד האיברים, והם המלבושים שעולה בהם ליראות לפני הקב"ה, וסימן באור פני מלך חיי"ם:
ובזהר פרחת פקודי ז"ל, בזמנא דבר נש עביד פקודין דאורייתא בהאי עלמא כגוונא דאיהו משתדל גרמיה הכי אתעביד ליה בהאי היכלא לעילא מלבושא לאתלבש ביה בההוא עלמא וכד נשמתא סלקא ההוא ממנא נטיל ההוא מלבושא דילה ואזיל עמה עד דימטא לנהר דינור די נשמתא אצטריכא לאסתחיא ולאתלבשא תמן והאי ממנא נטיל להאי נשמתא ואלביש לה לההוא לבושא ואתתקנת ביה וסלקא לקרבנא על ידה דמיכאל כהנא לקיימא תדיר קמי עתיק יומין. זכאה חולקא דהאי נשמתא דקימא וזכאה להאי, ובפרשת ויקהל אמר שיש שני מיני מלבושין, אחד ממעשה המצות ואחד מכוונת המצות שהוא יותר מכובד, ז"ל זכאה חולקיה מאן דזכי להני לבושין דקאמרן דמתלבשן בהו צדיקיא בגנתא דעדן אילין מעובדין טבין דעביד בר נש בעלמא בפקודי דאורייתא ובאילין קיימא נשמתא בגנתא דעדן ואתלבשא בהני לבושין יקירין כד סלקא נשמתא בההוא פתחא דרקיעא לעילא אזדמן לה לבושין אחרינין יקירין עילאין דאינון מרעותא וכוונה דלבא באורייתא ובצלותא כד סלקא מתעטרא מההוא עטורא מאן דמתעטרא ואשתאר חולקיה לההוא בר נש ואתעביד מיניה לבושין דנהורא לאתלבשא בהו נשמתא לסלקא לעילא, ואע"ג דאוקמוה דאינון לבושין בעובדין תליין, אלין לא תליין אלא ברעותא דרוחא כמא דאתמר לקיימא גו מלאכין רוחין קדישין ודא איהו ברירו דמלה, ובוצינא קדישא אולי הכי מאליהו לבושין דלתתא בגנתא דארעא בעובדין לבושין דלעילא ברעותא וכוונא דלבא ע"כ ואם היה עושה המצות על דעת מצות אנשים מלומדה ישאר ערום ולא יעלה, כי מלבוש המעשה הוא חומרי בערך מלבוש המחשבה שהוא שכלי כמו המחשבה שהיא שכלית, ואם עושה מצות נגד בני אדם כן מלבושו נגד בני אדם שהן תכריכין שהוייתם מן החומר. ואחר שעבר יום כפור צוה הקב"ה לקחת אלו המינין לומר שאנו אדוקין בו, שהאתרוג רומז ליו"ד, הדס וערבה הם ב ההי"ן, לולב היינו ו', ולזה ארז"ל לולב זה הקב"ה כו', אתרוג זה הקב"ה, הדס זה הקב"ה, ערבה זה הקב"ה, וכתיב פרי עץ הדר כפות תמרים, ס"ת יצר ת"ם, שאין אנו מפחדין מהיצר שהוא המקטרג אחר שעבר יוה"כ ונתכפרו עונותיהם הקטיגור נעשה סניגור, ואין פחד, ואנו יוצאים לחוץ לדור בסוכה ואומרים לו גירא בעינא דשטנא, למה יצר תם, יצר מ"ת, יצר תם בגימ' תש"ם, שמשתומם מרבוי המצות של חודש השביעי שהוא שבע ממצות ומשתומם ומסתתמים טענותיו, פרי עץ הדר כפת תמרים, ר"ת גימ' הרשע, ולקחתם לכם הרשע שיהיה כפות וכפוף לכם, למחמרכם, ואמר כפות ולא אמר וכפות בוא"ו כמו שאמר וענף עץ עבות וערבי נחל, לרמוז לקבלת רז"ל שהאתרוג לא יהא נאגד עם הג' מינים אלא היה לבדו. ובסדר אגידת הלולב מצאתי כתוב מקבלה אשכנזית בזה הלשון, אוגד שני בדי הדס מימין הלולב ופני הלולב כלפי פניו, ובדי הדס עם ב' בדי ערבה משמאל הלולב, וסימן והוא עומד בין ההדסים, והערבה צריך שיהא קנה שלה אדום, ולזה היה בשמאל הלולב, פני הלולב גוון לבן, וההדס גוון ירוק, והערבה אדום, כמראה הקשת, והאתרוג כלהו גוונים איתנהו ביה עליו נאמר וראיתיה לזכור ברית עולם, והאדום שמכסה פני הלבן הוא שנאמר הענן יכסנו ומראה אש, והג' גוונים הם בלולב, וסדר נטילתו פנים נגד פנים, כי אחר כפור פני המן חפו, ואנו עם ה' בפנים מאירים, ולוקחים ס"ט בדי הדם שוטה כמנין הדם, אורך כל בד טפח, ועושין הכל אגודה אחת, והג' בדים העבות אורך כל אחד מהם ג' טפחים שהם ע"ב בדים ובהן ע"ח טפחים, כמנין היה והוה ויהיה, והכל ליחודו יתברך, ע"כ מצאתי. וסדר הנענועים כסבוב המזבח דתנן עלה לכבש ופנה לסובב ובא לו לקרן דרומית מזרחית, כי כל פינות שאתה פונה יהיה לימין שהוא אברהם שהוא חסד. לולב עם ד' מינים בגימ' חסד, והוא יום ראשון, לזה ולקחתם לכם ביום הראשון, הראשון הידוע שהוא מן הז' יומין והוא הדר באילן כי הוא דירתו בכל האילן, הנצח הוא ענף החסד, וההוד הוא ענף הגבורה, והגבורה כפותה תחת ידו בסוד ויעקד את יצחק בנו, והת"ת היסוד כלול בה מדת החסד, והמלכות היא מדת הדין הרפה, שבא לה הרפיון מן החסד.
<b>עוד</b> הדר באילן משנה לשנה. אילן גימ' א"ץ שהוא חבור ב' שמות, זהו משנה לשנה שהוא משפיע לבן ולבת היינו משנה לשנה, וכה"א וחסד ה' מעולם ועד עולם והבן כי כל דבריהם ברמז לזה צריך ליקח ממנו רשות תחילה, א"כ מזרחית שבזכות יעקב ניצול אברהם שנאמר. כה אמר ה' אל בית יעקב אשר פדה את אברהם, ואח"כ צפונית דהיינו יצחק, ואח"כ מערבית שהיא כ"י שבה מתערבות כל המדות, דרומית הוא יעקב שהוא דר רום. וברעיא מהימנא פרשת פנחס (דף רנ"ה) ז"ל, לולב דא צדיק דדמי לחוט השדרה דבה ח"י חוליין לקבל ח"י נענועין דלולב, ואינון לקבל ח"י ברכאן דצלותא, לקבל ח"י אזכרות של מזמור הבו לה' בני אלים, לקבל ח"י אזכרות דק"ש, ונענוע לשית סטרין בחושבן ו', תלת נענועין בכל סטרא אינון ח"י, לולב בימין כליל ו' מינין לולב וג' בדי הדס וב' בדי ערבה ג' הדסים חסד וגבורה ותפארת, ודמיין לג' גווני עינא, ב' ערבות נצח והוד ודמיין לתרין שפוון, לולב דמי לשדרה קיים דכל גרמין, ועליה אמר דוד כל עצמותי תאמרנה ה' מי כמוך, אתרוג מלכות דומה ללבא מניה הרהורין ונענועין דהלל אינון משותפין לנענועין דנטילה דלולב דאינון ח"י באנא וח"י בהודו תחילה וסוף ח"י דנטילת לולב הרי ע"ב, ובגין דא לולב בחושבן ח"ס וד' מינין דלולב הא חסד, דרועא ימינא, ובגין דא תקינו לולב בימין לשמאלא לב, ובגין דא אתרוג בשמאלא כמא דאוקמוה לולב בימין אתרוג בשמאל, לקבל זכור שמור ומאן נטיל תרווייהו עמודא דאמצעיתא ע"כ:
<b>והרב</b> רבינו בחיי ז"ל כתב טעם נאות ראיתי לכתבו, ז"ל נראה לי לומר בד' מינים אלו, כי האתרוג והלולב הם רמז לשכר העוה"ז והעוה"ב, וההדס והערבה הם רמז לדרכי התשובה והם הצער וההכנעה, פרי עץ הדר ירמוז לשכר העוה"ז, לפי שיש מצות שאדם אוכל עליהם פירות משנה לשנה, כשם שאתרוג דר באילן משנה לשנה, כפות תמרים ירמוז לשכר העוה"ב כשם שהלולב גדול כך שכר עוה"ב גדול, וכשם שהלולב העלין זו למעלה מזו כך מדרגות של עוה"ב זו למעלה מזו, וכשם שהלולב אין פריו אלא לסוף שבעים שנה כך שכר עוה"ב אינו אלא בסוף ימיו של אדם שכתוב בו ימי שנותינו בהם שבעים שנה, הדם יש בו מרירות וריח טוב, ירמוז על הצער שהוא מדרכי התשובה והוא שיצער אדם עצמו ויסגף גופו בתעניות ובמלקיות ובגדרים רבים כפי מה שחטא ויצטער כפי מה שנהנה, ועם זה יעלה ריחו לשמים ערבה רמז להכנעה ושפלות, ולכך אינה גדילה על ההרים אלא על המים בנחל במקום נמוך ושפל, כדי שיכניע לבו וישפיל עצמו ויתכפר לו. ולפי דרך זה נאה ליטול לולב עם ההדס וערבה ביד ימין כדי לרמוז על השכר הגדול שכר העולם המעותד לו בסוף עם הצער וההכנעה, והאתרוג שהוא רמז לשכר עוה"ז נאה ליטלו בשמאל, שכן עוה"ב נמשל לימין והעוה"ז לשמאל, כמו שכתוב אורך ימים בימינה בשמאלה עושר וכבוד, דרשו ז"ל למימינים בה אורך ימים למשמאילין בה עושר וכבוד, וביאור למימינים בה למי שהלך במצות לצד ימין ומכוין בהם לשכר העוה"ב, למשמאילים בה למי שהלך בהם לצד שמאל ומכוון בהם לשכר העוה"ז, לזה נתן אורך ימים, ולזה נתן עושר וכבוד ע"כ:
<b>עוד</b> ולקחתם לכם, נבחרו אלו הד' מינים, מפירות החמוצים נבחר האתרוג, ומפירות המתוקים הוא התמרים, ומעצים שיש להם ריח נבחר ההדס, ומאילני סרק נבחרה הערבה, ועל אלו הארבעה הוא חיות האדם במאכליו, לפי שאדם המעונג מהיא על שולחנו קודם הכל פירות החמוצים כגון לימון או ארננ"ג כדי לגרור תאות המאכל, וכדי שלא יזיקנו המאכל השמן, ולפי שהוא צורך המאכל שהוא בתוך הסעודה לזה הקדימתו תורה, וקראתו פרי עץ הדר, שמהדר הסעודה ומטעימה, ואחר הסעודה מביא פירות המתוקים, ולא יש מתוק בכל הפירות יותר מן התמרים, שהרי התורה קראתו דבש ועשאתו שני לארץ, שנאמר ארץ זית שמן ודבש, אז"ל אלו תמרים, וארז"ל למה הגלם לבבל לפי שיש שם תמרים הרבה ומיני מתיקה מרגילים לתורה, ואמר בכתובות הני תמרים משחמן ומפנקן ומזיינן וכו', ואחר כך מביא על שלחנו הריח, וכן היה בזמן הגמרא שהיו מביאין הריח אחר ברכת מזון שכן אמרה המשנה הביאו המוגמר הוא מברך עליו, פירוש מי שבירך ברכת מזון הוא מברך על המוגמר, וכן אמר הביאו לו שמן ערב מברך עליו וטחו בראש השמש, וכן אמר והתקדשתם אלו מים ראשונים, והייתם קדושים אלו מים אחרונים, כי קדוש זה שמן ערב, אני ה' זו ברכה, לזה נבחר ההדס שבו נמשלו הצדיקים שנאמר והוא עומד בין ההדסים, ארז"ל אין העולם קיים אלא על הריח, ואח"כ אמר ערבי נחל שהם שאר אילנות שאין עושין פירות, ויש לעולם צורך גדול בהם, לאפות הפת ולבשל, כמו שארז"ל אכלבא דחיטי בעי ס' אכלבי דציבי, (פירוש אוצר חטה צריך ששים אוצרי עצים עד שיתוקן לאכילה) והעצים יש להם צורך גדול לקרות התקרה בדפין ולפתחים וחלונות וכדומה, לזה צוה הקב"ה שבחודש השביעי שהוא שבע במצות לקחת אלו הד' מינים שהם כלל כל האילנות לשמוח בהם ולשמחם, כדי שהן ג"כ יתנו פרים וישמחו לבני אדם בתיקון המאכלים ולהשביע הגוף ע"י, א"כ ולקחתם לכם להנאתכם. ובמדרש ולקחתם לכם הה"ד יעלוז שדי זה העולם, שנאמר ויהי בהיותם בשדה, וכל חש בו אלו הבריות, וכל עצי היער. א"ר אחא היער וכל עצי היער, היער אלו אילנות שהן עושין פירות, וכל עצי היער אלו אילנות שאין עושין פירות. מכאן יש קצת ראיה לדברינו:
<b>בסכת</b> תשבו שבעת ימים. כבר כתבנו שאחר שעבר יום כפור אין אנו מפחדים מהמקטרג, ולזה צונו הקב"ה לצאת מן הבית לסוכה בלי פחד, כי עשו הלך לדרכו שעירה, שלקח השוחד שהוא השעיר, אז ויעקב נסע סכתה, ארז"ל צא מדירת קבע מדירת הקובע אותך נפש שנאמר וקבע את קובעיהם נפש, והוא הנושך העקב שהוא סוף הגוף כן הוא משטין עד שנוטל נשמתו שהוא נקרא קץ כל בשר, ואח"כ בוקע גופו בקבר, אחר שלשה ימים צא מקביעתו שלא יקבע אותך, ושב בדירת עראי שהוא העוה"ז שדירתו בו הוא עראי, וכשיחשוב שדירתו עראי לא יבא לבנות בתים וליטע כרמים ולכלות ימיו בהבל לעזוב לאחרים יגיעו, והוא לא יהנה ממנו, ולזה אמר ויעקב נסע סכותה, ללמד לאדם שדירתו בזה העולם היא עראי, כדי שלא ימשך אחר ישוב זה העולם, כי סופו ליסע ממנו ואין לו בו אלא כמו אורח נטה ללון, ופחות מזה השיעור, ארז"ל ימיו כצל עובר לא כצל אילן ולא כצל כותל אלא כצל עוף הפורח שצלו עובר עמו, לזה צוה הקב"ה בחדש הזה שהוא חודש האסיף שאסף תבואתו ויינו ושמנו וקיץ פירותיו, וביתו מלא מכל טוב, צוהו לצאת ממנו ויזכור שסופו להניח הכל ולצאת, כמו שעתה מניח הכל ויוצא, כן עתיד להניח הכל ולצאת, ולא יעשה דירתו בזה העולם אלא כמו שיושב בצל סוכה שהיא דירת עראי, ולזה היו שבעת ימים שנאמר בסכות תשבו שבעת ימים. נגד ימות האדם שהם שבעים שנה, וכן שיעור הסכה שבעה טפחים, ולזה אמר דוד הנה טפחות נתתה ימי, לומר ששיעור הסוכה כשיעור ימי האדם, ולזה אחר ז' ימי הסוכה עושין יום שמחה לרמוז לו שאחר צאתו מן העולם הולך לעוה"ב, כי השבעים שנה, עשר ראשונים הוא יום טוב שהוא הבל שאין בו חטא נכנס לבית הספר ומתחיל ללמוד, בן חמש למקרא בן עשר למשנה, עשרים שנים נעשה בר מצוה לקיים המצות, ונושא אשה ומוחלין לו כל עונותיי, הוא ג"כ יום טוב שני של גליות וב"ד של מעלה אין מעניש אלא מעשרים ומעלה, ולזה עושין ההקפות בכל יום הקפה לומר שעבר הקף של עשר, יום השביעי עושין שבע הקפות, לומר שכבר נשלם כלל ההקף והוא מוכן לשבע עידנין יחלפון עלוהי, ואם יזכה יבא ליום שמחה, ועושין הקפה בספרים ביום אחרון לומר שע"י התורה יזכה לעוה"ב, ולזה מקיפין בהם לקרבו אצל כל אחד ואחד, לומר לו שהתורה תעטרהו כמו הספר שהיא מעוטר ומפואר, ולומר לו כי לקח טוב נתתי לכם ויסתכל ביופי ספר תורה. וכמהר"ר יששכר זלה"ה אמר טעם אחר על הקפת הספרים, לפי שביום השביעי עשו הקפות להתפלל על המים, ואם ח"ו נגזר עליהם עצירת גשמים מוציאין הספרים כולם, לומר שבזכות התורה יזכו אותה שנה למים שלא יעצרו, שנאמר הוי כל צמא לכו למים, כמו שעושין ביום עצירת גשמים שמוציאין ס"ת לבית הקברות. ולפי מה שאמרנו שעושין יום שמחה אחר הסוכה לרמוז לעוה"ב אחר צאתו מן העולם, לזה הקרבן שלו פר אחד, לומר שאחר צאתו מן העולם הולך לג"ע הארצי, שיש שם קצת אכילה שלא פשט הגוף לגמרי. וכן צוה בחודש זה לצאת מן הבית כדי שלא יבטח בעשרו או במה שאסף מתבואה ויסיר בטחונו מהקב"ה, לזה צוהו הקב"ה לצאת מן הבית ולהסתופף בצלו של מקום כדי שלא יסיר בטחונו ממנו, ולזה אמר שצריך שיראו הכוכבים מן הסכך שלא יהיה עב, כדי שישא עיניו למקום ושיזכור ליושב בשמים וישים בטחונו בו:
<b>עוד</b> בסכות תשבו וגו', בא לרמוז על קבלת רז"ל שאמרו סוכה גבוהה למעלה מכ' אמה פסולה, לזה בא הרמז בסכת בת"פ כמנין סכ"ת, והב' שמוש. והענין הוא כי האמה ששה טפחים והטפח ד' אצבעות, עשרים אמה הם ק"ך טפחים וק"ך טפחים הם ת"פ אצבעות כמנין סכת, א"כ בגובה סכת תשבו וגו'. ואמר כל האזרח בישראל ישבו, היל"ל כל האזרח בישראל ישב, כי אזרח הוא לשון יחיד, ועוד למה אמר תשבו לנוכח, ואח"כ ישבו שלא לנוכח. יובן זה ממאמר שאמר רבי יוחנן עתיד הקב"ה לעשות סוכה לצדיקים מעורו של לויתן שנאמר התמלא בסכות עורו ובצלצל דגים ראשו זכה עושין לו סוכה לח זכה עושין לו צלצל (פירוש בלא דפנות) שנאמר ובצלצל דגים ראשו, זכה עושין לו צלצל לא זכה עושין לו ענק, שנאמר וענקים לגרגרותיך, זכה עושין לו ענק לא זכה עושין לו קמיע, שנאמר ותקשרנו לנערותיך, והשאר פורסו על חומות ירושלים וזיוו הולך מסוף העולם ועד סופו, שנאמר והלכו גוים לאורך. א"כ לזה אמר ישבו שהוא רומז על העתיד, ואמר כל האזרח בלשון יחיד ואמר ישבו בלשון רבים, לומר שאינם שוין, יש מהם יושב בצל סוכה ויש יושב בצל צלצל, דהיינו סוכה בלא דפנות, ונקרא צלצל כלומר צל קטן. גם אמר ישבו לרמוז למה שדרש רבי שמלאי בפ"ק דע"ז דף ב' ע"ש באורך, וסוף המאמר מצוה קלה יש לי וסוכה שמה לכו ועשוה ואמאי קרי לה מצוה קלה דלית בה חסרון כים, מיד כל אחד ואחד הולך ועושה סוכה בראש גגו והקב"ה מקדיר עליהם החמה כתקופת תמוז מיד כל אחד ואחד מבעט בסוכתו ויוצא שנאמר ננתקה את מוסרותימו ונשליכה ממנו וגו', מקדיר והא אמרת אין הקב"ה בא בטרוניא עם בריותיו, משום דישראל נמי זימנין דמשכה תקופת תמוז עד החג ולא מבעטי, והקב"ה יושב ומשחק עליהם שנאמר יושב בשמים ישחק ה' ילעג למו. א"כ לזה אמר כל האזרח בישראל, שאע"פ שהקב"ה מקדיר החמה, ישראל שקבלו את התורה שהיא משולה לאש שנאמר הלא כה דברי כאש ואומר מימינו אש דת למו, יש להם יכולת לקבל אותו חום של חמה, ואותם שלא קבלו את התורה אין להם כח לקבלו, ואמר כל האזרח ולא אמר כל ישראל, יובן זה ממאמר דתניא א"ר יוסי לעתיד לבא באים כל העכו"ם ומתגיירים, ומי מקבלינן מינייהו והא תניא אין מקבלין גרים לימות, המשיח כיוצא בו לא קבלו גרים בימי דוד ולא בימי שלמה אלא שנעשים גרים גרורים ומניחין תפילין בראשיהם ובזרועותיהם וציצית בבגדיהם ומזוזה בפתחיהם וכיון שרואים מלחמת גוג ומגוג אומרים לו על מה באת אומר על ה' ועל משיחו, מיד כל אחד ואחד מנתק מצותיו והולך לו שנאמר ננתקה את מוסרותימו וכו' והקדוש ברוך הוא יושב ושוחק עליהם שנאמר יושב בשמים ישחק עד כאן... לזה אמר אזרח שמי שהוא אזרחי יוכל לעמוד בנסיון לא כמו אותם שנתקו המצות, אבל ישראל האזרחים שאפילו יבאו עליהם כמה גזירות לבטל התורה והמצות לא יבטלוה, כי צער רב על ישראל לבטל התורה והיו נהרגין שלא ישמרו שבת שלא ימולו את בניהם כמו בימי יונים ולא בטלו, לזה העידה תורה ואמר כל האזרח בישראל וגו' אפילו שתוציא חמה מנרתיקה, אפילו שיגזרו עליהם גזירות עכ"ז ישבו:
<b>ובמדרש</b> בסכות תשבו שבעת ימים. זהו שאמר הכתוב וסוכה תהיה לצל יומם, א"ר לוי כל מי שמקיים מצות סוכה בעוה"ז, אומר הקב"ה הוא קיים מצות סוכה אני מסיך עליו מחמתו של יום הבא, ר' ינאי ור"ל אמרי אין גיהנם לעתיד לבא אלא יום הבא מלהט את הרשעים שנאמר כי הנה היום בא בוער כתנור והיו כל זדים וכל עושה רשעה קש ולהט אותם היום הבא וגו' אשר לא יעזוב להם שורש וענף, באותה שעה עושה הקב"ה סוכה לצדיקים ומטמין אותם בתוכה שנאמר כי יצפנני בסכה ביום רעה. זהו כל האזרח בישראל ישבו בסכות, בסכת כתיב, שאותה סוכה שעושה הקב"ה מחפת עליהם ומטמנת אותם, ורבי לוי ורבי ינאי לא פליגי אלא חד דרש לצל יומם שהוא לצל חמתו של יום הבא, וחד דריש ממלת וחורב שהוא בוער כתנור:
<b>עוד</b> במדרש אמר הקב"ה לישראל בני היו עושין את הסכה ודורו בתוכה שבעה ימים כדי שתהיו נזכרים הנסים שעשיתי לכם במדבר, ואע"פ שאתם עושים את הסוכה אין אתם גומלים אלא פורעים לי שנאמר כי בסכות הושבתי את בני ישראל, עוד אמרתי לכם שתקחו את הלולב ותנענעו לפני ואע"פ שתעשו כן אין אתם גומלים לי אלא פורעים לי, למה שכשם שהוצאתי אתכם ממצרים עשיתי את ההרים לנענע לפניכם שנאמר ההרים רקדו כאילים, ואף לעתיד לבא כן אני עושה לכם שנאמר ההרים והגבעות יפצחו לפניכם רנה וכל השדה ימחאו כף ע"כ. ומה שאמר אין אתם גומלים הוא, לפי שאמר בסכות תשבו כי בסכות הושבתי, לפי שהושיבן בסכות יעשו הם ג"כ סוכה כדי שיהיו נזכרים הנסים שעשה להם זכר בעלמא, כמו אחד שעושה חסד גדול עם חבירו, כשחבירו עושה עמו חסד אחר שאינו כל כך גדול אינו פורע לו, ואפילו שיהיה גדול כמוהו אינו פורע לו, לפי שחבירו כשעשה עמו חסד היה בזמן צורך גדול כגון שזן אותו בזמן הרעב, ואע"פ שיזון אותו האחר אינו כמו שעשה עמו, ואפילו יזון אותו בזמן הרעב ג"כ, עם כל זה אינו פורע לו, לפי שהוא הקדים מבלי שהיה לו עליו שום דבר והמקדים לא יושב, א"כ כשעושה האחר שום חסד עמו אפי' שיהיה כמו שעשה עמו ממש ובאותו זמן עכ"ז אינו פורעו לפי שהוא קדם כמו שאמרנו, אלא נקרא גמילות, ולזה נקראו המצות שעושין עם בני אדם גמילות חסדים, לפי שהקב"ה נתן להם המעות שעשו בהם צדקה או נתן לו כח להיות קברן או ללכת אחרי המת או לבית האבל או לבית החתן או לבקור חולים, א"כ אינו פורע אלא גומל לפי שהוא ית' קדם שנאמר מי הקדימני ואשלם וגו', כן אמר הקב"ה אע"פ שאני מצוה אתכם לעשות סוכה זכר לסכות שהושבתי אתכם אע"פ שאי אפשר לכם לעשות כמו אותם סכות שעשיתי שהיו מענני כבוד ואתם עושים אותה מפסולת גורן ויקב, ולזה אמר כי בסכות הושבתי הוא מלא, ובסכת תשבו חסר, כל האזרח ישבו בסכת חסר, שאין הסוכה של ב"ו כמו סוכה של הקב"ה, וכן אי אפשר לעשותה בזמן שאני עשיתי לכם, כי אני עשיתי בהוציאי אתכם מארץ מצרים והייתם במדבר במקום שאין לא תאנה ולא גפן ולא שום צל אילן, ואתם עושים הסוכה בזמן שאין לה צורך שהוא חדש תשרי שאין בו חום שתקופת תמוז כלתה והכל נכנסים לבתים, עכ"ז אני מעלה עליכם כאילו אתם פורעים לי, וכן הלולב אני נענעתי לפניכם ההרים והגבעות וכל האילנות וכל עצי השדה ואתם מנענעים בלולב, עכ"ז אתם פורעים לי, ולא די שאתם זורעים לי אלא שעדיין יש לכם עלי ואני חייב לפרוע לכם לעתיד לבא, לזה אמר אף לעתיד לבא אני עושה לכם כן:
<b>ובמדרש</b> נתן טעם אחר למה עושים סוכה אחר יום כפור, ז"ל א"ר אלעזר בר מרום למה אנו עושים סוכה אחר הכפורים, את מוצא בראש השנה יושב הקב"ה בדין על כל באי עולם וביום הכפורים הוא חותם את הדין, שמא יצא דינם של ישראל לגלות ע"י כן עושין הסוכה וגולין מבתיהם לסוכה והקב"ה מעלה עליהם כאילו גלו לבבל, שנאמר חולי וגוחי בת ציון כי עתה תצאי מקריה ושכנת בשדה ובאת עד בבל שם תנצלי שם יגאלך ה' מכף אויביך ע"כ, ואמר כאילו גלו לבבל ולא לשאר ארצות לפי שנאמר לא יוסיף להגלותך, ולמצרים אמר לא תוסיפו לשוב בדרך הזה עוד, ועל בבל נאמר בבלה יבאו ושמה יהיו עד יום פקדי אותם, ואין לומר שזה נאמר על גלות בבל שאחר חרבן בית ראשון שהרי רב יהודה בגמרא דמסכת ברכות אמר כל העולה מבבל לא"י עובר בעשה שנאמר בבלה יובאו ושמה יהיו. וזה לשון הגמרא פרק מי שמתו ר' אבא הוה קא משתמיט מניה דרב יהודה דהוה קא בעי למיסק לארעא דישראל דאמר רב יהודה כל העולה מבבל לארץ ישראל עובר בעשה שנאמר בבלה יובאו ושמה יהיו עד יום פקדי אותם נאום ה', והרי ר' אבא ורבי יהודה הם מאמוראים שהם אחר חרבן בית שני כמה שנים שהחרבן היה בימי רבן יוחנן בן זכאי א"כ ודאי שהבינו שזה נאמר על זמן של זה הגלות, ולזה עזרא לא העלה כולם מבבל כדי להתם גלות בבל. עוד יש לומר שאמר על גלות בבל שאמר רבי אלעזר כאילו גלו לבבל לפי שאמר בגמרא הוליכם לבית אמם, ופירוש לבית אמם לפי שהיה אברהם מעבר הנהר, והיל"ל לבית אביהם, אלא לפי שאברהם נשתנה שמו ואמר לו הקב"ה לך לך מארצך לזה לא נקרא על שמו אלא על שם אמם. עוד טעם אחר לפי ששם מיני תמרים ומיני מתיקה ומתוק מרגיל לשון לתורה. עוד אמר כאילו גלו לבבל לפי שימי הסוכה ז' וימות גלות בבל שבעים שנה, יום לעשר שנים, ומה שאמר שמא יצא דינן לגלות, למה גלות ולא דבר אחר, אלא מרחמנותו ית' אינו גומר עליהם פורענות אחר אלא גלות, כסבור סמאל שנתנו ברשותו ומיד כשגולין שכינה גולה עמהם כמו שארז"ל כל מקום שגלו ישראל שכינה עמהם וכו', וכשרואה סמאל שהשכינה עמהם אין לו רשות להרע, לזה גלות שנאמר שלח מעל פני ויצא, ר"ת ש"ם פ"ו שהוא אלהים אע"פ שהוא דין יש בו רחמים, שלח מעל פני, ס"ת חיל ששולח עמהם חיילותיו שהם השכינה וד' מחנותיה, ולזה ילכו בלא פחד, ש"ם פ"ו בגימ' תכו, תכו רצוף אהבה והבן. ועל זה אמרו ז"ל גלות מכפרת עון אפילו מבית לבית, א"כ כשיכנס לסוכה ישמח שמחה שזכהו השי"ת לשבת בצל מצוה, וירגיש שהוא גולה ויכופר עונו, ובפרט אם הסוכה היא בראש גגו, כמו שאמרתי לעיל בלע מרור לא יצא, ולא ימשך אחר השמחה אף ע"פ שהוכפלה בו השמחה:
<b>ובמדרש</b> אתה מוצא ג' שמחות כתיב בחג, אחת ושמחת בחגך וגו', והיית אך שמח, ושמחתם לפני ה' אלהיכם ז' ימים, אבל בפסח אין את מוצא שכתוב בו אפילו שמחה אחת, למה אתה מוצא שבפסח התבואה נדונית ואין אדם יודע אם עושה היא השנה ואם אינה עושה, ד"א בשביל שמתו המצרים, וכן אתה מוצא ז' ימי החג אלו קורין בו את ההלל, אבל בפסח אין אנו קורין את ההלל אלא ביו"ט ראשון ולילו, למה בנפול אויבך אל תשמח ובכשלו אל יגל לבך, וכן אתה מוצא שאין כתוב בעצרת אלא שמחה אחת דכתיב ועשית חג שבועות לה' אלהיך ושמחת אתה וביתך, ולמה כתב בה שמחה אחת שהתבואה נכנסה בפנים, ומה טעם אין כתוב בה ב' שמחות לפי שפירות האילן נדונין, אבל בר"ה אין כתוב אפילו שמחה אחת שהנפשות נידונין ומבקש אדם את נפשו יותר מממונו, אבל בחג לפי שנטלו הנפשות דימוס ביוה"כ והתבואה ופירות האילן בפנים, לפיכך כתיב ג' שמחות, ושמחת בחגך, ושמחתם לפני ה', והיית אך שמח, מהו והיית אך שמח אתה מוצא אע"פ שאדם שמח בעוה"ז אין שמחתו שמחה שלימה, היאך נולד לו בן מצר הוא לומר שמא אינו של קיימא, אבל לעתיד לבא הוא מבלע את המות לנצח אותה שעה השמחה שלימה שנאמר אז ימלא שחוק פינו וכו' ע"כ. הרי שלא אמר שמחה אלא אצל מצוה שאמר ולקחתם לכם שהיא מצות לולב, ושמחתם, ולא אמר ושמחתם סתם אלא לפני ה' אלהיכם, מקום שאין לשטן לערבב שהוא לפני ה', ובשמחה שניה אמר ושמחת אתה וביתך והלוי והגר והיתום והאלמנה, שהוא שמחת מתנת עניים שאין לשטן בה קטרוג, אבל בשמחה שלישית שהיא שמחתו אמר והיית אך שמח אכים ורקים מיעוטים, שלא ישמח כי אם מעט, ואם נרצה לשמוח המקטרג לא יניחנו, צא ולמד מאברהם אבינו כשעשה אותה סעודה ביום הגמל את יצחק שקטרג עליו השטן כמאמר חז"ל, לז"א והיית אך שמח, אפילו שאתה תרצה לשמוח על כרחך לא תהיה שלימה אלא מעוטה, צא ולמד מאהרן הכהן ביום השמיני שנתבשר שנתכפר לו מעשה העגל ונכנס לכהונה גדולה ובניו סגני כהונה מה אירע לו בו ביום, אם כן והיית על כרחך, ולזה בסכת תשבו חסר:
<b>ובזהר</b> אמרו בסכת תשבו שבעת ימים, שאלו השבעת ימים הם נגד שבעה צדיקים שהם אברהם יצחק ויעקב יוסף משה אהרן דוד, ולזה אמר בסכת תשבו שבעת ימים ולא אמר בשבעה ימים תשבו אלא שבעת ימים תשבו, שמזמין אותם ומחלה פניהם ואומר להם תשבו ואחר כך כל האזרח שהוא על שאר העם, וז"ל פרשת אמור (דף ק"ג:) אמר רבי אבא אברהם וחמשא צדיקיא ודוד מלכא שוויין מדריהון עמיה הה"ד בסכת תשבו שבעת ימים שבעת ימים כתיב ולא בשבעת ימים, ובעי בר נש למחדי בכל יומא ויומא באנפין נהירין באושפיזין אלין דשריין עמיה, ואמר ר' אבא כתיב בסכת תשבו ולבתר ישבו, אלא קדמאה לאושפיזי תניינא לבני עלמא כו' כי הא דרב המנונא כד הוה עייל לסכה הוה חדי וקאים על פתחא דסכה מלגו ואמר נזמן לאושפיזין, מסדר פתורא וקאים על רגלוהי ומברך ואומר בסכות תשבו תיבו אושפיזין עילאין תיבו, תיבו אושפיזי מהימנותא תיבו, ארים ידוי וחדי ואמר זכאה חולקנא, זכאה חולקהון דישראל דכתיב כי חלק ה' עמו, והוה יתיב. תניינא לבני עלמא דמאן דאית ליה חולקא בעמא קדישא יתיב בצלא דמהימנותא לקבלא אושפיזין ולמחדי בהאי עלמא ובעלמא דאתי, ועל דא בעי למחדי למסכני, מאי טעמא בגין דחולקא דאינון אושפיזין דמזמין דמסכני הוא וההוא דיתיב בצלא דא מהימנותא וזמין אושפיזין אילין עילאין ולא יהיב להו חולקא כלהו קיימי מניה ואמרו אל תלחם את לחם רע עין וגו', אשתכח ההוא פתורא דתקין דיליה הוא ולא דקב"ה, עליה כתיב וזריתי פרש על פניהם פרש חגיכם ולא חגי, ווי ליה לההוא בר נש בשעתא דאלין אושפיזין דמהימנותא קיימי מפתוריה. ואמר רבי אבא אברהם כל יומוהי הוה קאים בפרשת אורחין לזמנא אושפיזין לתקנא לון פתורא, השתא דזמינו ליה ולכלהו צדיקיא ולדוד מלכא ולא יהבין לו חולקהון, אברהם קאים מפתורא וקרי סורו נא מעל אהלי האנשים הרשעים האלה וכלהו סלקי אבתריה, יצחק אמר ובטן רשעים תחסר יעקב אמר פתך אכלת תקיאנה, ושאר כל צדיקיא אמרי כי כל שלחנות מלא קיא צואה בלי מקום, דוד מלכא אמר כו' ואשלים דינוי דכתיב ויהי כעשרת הימים ויגוף ה' את נבל וימות מאי קא מיירי, בגין דדוד שאל לנבל ואתעביד ליה אושפיזא ולא בעא, ודא זמין ליה ולא יהיב ליה חולקא ובאינון עשרת יומין דדוד מלכא דאין עלמא אתדן עליה ההוא בר נש דאשלים ליה ביש יתיר מנבל. א"ר אלעזר בגין כך אורייתא לא אטרח עליה דבר נש יתיר אלא כמא דיכיל דכתיב איש כמתנת ידו ולא לימא איניש איכול ואשבע וארוי בקדמיתא ומה דאשתאר אתן למסכני, אלא רישא דכולא דאושפיזין ואי חדי לאושפיזין ורוי לון קב"ה חדי עמיה, ואברהם קרי עליה אז תתענג על ה', יצחק קרי עליה כל כלי יוצר עליך לא יצלח, א"ר שמעון האי דוד מלכא אמר ליה בגין דכל זיינין דמלכא וקרבין דמלכא בידא דדוד אתפקדו, אבל יצחק אמר גבור בארץ יהיה זרעו וגו' הון ועושר בביתו וגו', יעקב אמר אז יבקע כשחר אורך וגו', שאר צדיקים אמרי ונחך ה' תמיד והשביע בצחצחות נפשך, דוד מלכא אמר כל כלי יוצר אליך לא יצלח דהא הוא על כל זייני עלמא אתפקד, זכאה חולקיה דההוא בר נש דזכי לכל האי ע"כ. בסכת תשבו שבעת ימים, ר"ת בגימ' אלו הם שבעה צדיקים. כל האזרח בישראל ישבו בסכת עם ה' מלות, יעלה אברהם ישחק יעקב יוסף משה אהרן דוד, ועלה ישחק בשי"ן שהוא עולה ויושב בסוכה שמח ושוחק עם בניו שהוא אב רחמן, ואמר קודם תשבו לנוכח ואח"כ ישבו שלא לנוכח, מזמין אותם תחלה ואח"כ אמר ישבו על שאר הצדיקים שבאים עמהם, ולפי שאינם נודעים אמר ישבו, שמרוב ענוותם מאבותיהם אינם נראים ואומר להם ישבו. סוכה סמ"ך וא"ו כ"ף ה"ה בגימ' עם הד' אותיות והמלה, בגימ' אברהם, סוכה באתב"ש בגימ' ר"ח בגימ' יצחק. סכה במספר אחוריי גימ' ק"ו, הוא יעקב, כי הוא קו האמצעי הבריח התיכון בסוד ויברח יעקב שדה ארם והבן. סכה במדידה גימ' משה. כיצד מאל"ף עד סמ"ך רנ"ה מאל"ף עד כ' ה"ע, מאל"ף עד ה' ט"ו, צרף רנ"ה ה"ע ט"ו גימ' משה. סוכה סמ"ך וי"ו כ"ף ה"י גימ' אהרן ע"ה. בסכות ע"ה במ"ק א"ך, יוסף במ"ק אך. סכה במ"ק בגימ' אחד, ועם המלה בגימטריא דוד, ובא המספר הזה עם המלה לפי שנקראת סכת דוד הנופלת, פירוש נופלת חסרה כמו לא נפל מדבריו ארצה, שפירושו חסר, זהו סכת דוד שחסר אחד למנין דוד, הרי השבעה צדיקים רמוזים שהם באים עם שאר הצדיקים ויושבים בסכה, על כן צריך לשבת בה באימה ויראה בבושה וענוה, ולא ימשך אחר האכילה ושתיה שלא יבא לידי דברי נבלה ולא יכניס לתוכה ע"ג שהסכה היא צלא דמהימנותא וע"ג לית ליה מהימנותא ואז בורחת הקדושה ושבעה הצדיקים מקללים קללות נמרצות, אם כשאינם נותנים להם חלקם שהוא חלק העניים מקללים אותם קללות שכתב הזוהר ע"ש, כ"ש אם בא כותי ובפרט שהוא עובד ע"ג שהוא אל קנא, וכמה בני אדם חושבים שיושבים בצל סוכה והם חוץ ממנה, שמי שהוא אזרחי ושרשו וענפיו מישראל ומכוין לישב בצלא, דמהימנותא סכה קלטתו, ואם לאו סוכה פולטתו, זהו כל האזרח בישראל ישבו וגו' שמחלה פניהם, כל האזרח בישראל ישבו בסכת, ס"ת לחלות, וקבלנו שתשמיש המטה אסור בסכה, וצריך שילמוד בסכה תורה שבכתב ותורה שבעל פה לחברה עם בעלה, כי זהו רמז סוכה כ"ו ה"ס והבן, ולזה סמך מיד צו את בני ישראל ויקחו אליך שמשה תורה שבכתב, ואחר כך אמר ולקחת סל"ת גימ' שבעל פה עם ב' מלות והכולל, ואפית אותה י"ב חלות שתורה שבעל פה נארגת על י"ב, טמא טהור, אסור מותר, פסול כשר, חייב פטור בדיני נפשות, זכאי וחייב בדיני ממונות, תם ובעל מום בקרבנות, הרי י"ב והם שש המערכת, והם ג"כ ששה סדרי משנה, הרי רמז לתורה שבעל פה, על השלחן הטהור לפני ה', היא הסוכה כ"ו ה"ס, ותורה שבכתב רמוזה באומרו ויקחו אליך וגו', כי משה רבינו בגימ' תורה ועם שתי מלות תרי"ג, וזהו זית זך שתורה שבכתב נארגת על ז"ך אותיות. ועיין בפרשת תצוה נמצא למה נחזרה ונאמרה פרשה זו, וההפרש שיש בין זו לזו:
<b>סדר</b> יום ערבה. מצאתי כתוב מנהג נכון שנוהגים ברומא, שלוקחים ענף ערבה שיש בו ט"ו בדים לנענע בו, ולומר פסוק סולו לרוכב בערבות ביה שמו ועלזו לפניו, ופירוש זה לפי הקבלה כי ט"ו בדים כמנין שם י"ה חצי השם הגדול, ופירוש סולו ענין מרמס כמו סולו המסלה, ר"ל שימו בתחתית ובמרמס הרוכב שהוא השטן שרוכב על האדם, ור"ל בערבות בערבה שבידו, בכח שם י"ה בט"ו הבדים, ועל זו לפניו, לפני מ' הקדוש. וצריך לנענע כלפי הארץ להיותו של על המקטרג, ולזה רמזו ז"ל חביט חביט ולא בריך, ולשון חבטה ענין השפלה שצריך לנענע ולהשפיל הענף על הארץ, ודי למבין. כן מצאתי כתוב:
<b>וידבר</b> משה את מועדי ה' אל בני ישראל, פסוק זה מיותר הוא, כי מאחר שאמר בתחלת פרשת המועדות דבר אל בני ישראל מועדי ה' וגו' ודאי שאמר להם כמנהגו בכל התורה, א"כ מה צ"ל וידבר משה, המתרגם ז"ל הרגיש זאת הקושיא ואמר ואלפינון לבני ישראל, ועכ"ז נראה שלא תרץ שום דבר. ונראה שרמז כאן על כל ימים טובים של גליות שיזהרו בהם, וזו שרמז כאן את מועדי, רבוי א"ת שהוא רמז נקבה (הנסתרת) להפיס דעתה שהיא בגלות עם בניה עושים לה יו"ט לעצמה ומחברים אותה עם בעלה שקורין בו קרבן יום א' והוא יום ב', יום ראשון גימ' תרי"ג שהיא תורה שבכתב, ובא"י עושין יום אחד בלבד כי האיש שורר בביתו, לזה המזלזל במועדות אם הוא צורבא מדרבנן אין מנדין אותו וכו':
<b>ביום</b> השבת ביום השבת, ב"פ רמז לב' שבתות, שבת של עוה"ז ושבת של עוה"ב, לומר שכל מה שטרח ועשה בעוה"ז הוא שמור וערוך לו לעוה"ב שכולו שבת, זהו יערכנו לפני ה' תמיד. עוד רמז על מה שאמר בזוהר שמי שמחדש שום חדוש בזה העולם, במוצאי שבת שעולין הנשמות שואל הקב"ה לאותה נשמה, יתירה ואומר לה הלכת לאושפיזא מה מאכל נתנו לפניך ומה הבאת משם, כלומר ומה חידש, ואומרת חדוש פלוני חדשתי, והקב"ה מקבץ כל פמליא של מעלה ואומר להם שמעו מה חדשה נשמה פלונית, וז"ל פרשת שלח לך (דף קע"ג) תא חזי כד עייל שבתא נשמתין נחתין לשריא על עמא קדישא ונשמתין דצדיקיא סלקין לעילא, כד נפיק שבתא נשמתין סלקין אינון דשרון עליה דישראל סלקין ונשמתין נחתין אינון נשמתין דצדיקיא כיון דסלקין אינון נשמתין דשרו עלייהו דישראל סלקי וקיימין בדיוקנא קמי מלכא קדישא וקב"ה שאיל לכולהו מה חדושא הוה לכו בההוא עלמא באורייתא. זכאה איהו מאן דחדושא דאורייתא אתאמרת קמיה כמה חדוה עביד קב"ה כניס לפמליא דיליה ואמר שמעו חדושא דאורייתא דאמרה נשמתא דא דפלוני, וכלהו מוקמי ההיא מלה בתרי מתיבתי ע"כ. תרי מתיבתי הוא מתיבתא דמשיחא ומתיבתא דקב"ה, ולמה נחלקו לשתים לפי שכל אחד לומד מענינו, מתיבתא דמשיחא הלמוד שלה מענינא דמשיחא, יש באותו למוד קצתו גשמות, ומתיבתא דהקב"ה כולו רוחני, לזה נחלקו לשנים, זהו שרמז ביום השבת ב' פעמים, כנגד מה שאמר בתרי מתיבתי הם ב' שבתות, יערכנו לפני ה' תמיד, שיזכה תמיד לערוך לפני ה' מאותם חידושים, זהו על השלחן הטהור לפני ה', שלחן נוטריקון שולח לך נשמה חדשה, שואלים לה חדושים נאים, נואמת חדושים לערך שבת. אומרת שמעתי לפלוני חדושים נוראים, נואמים חיים לפלוני שלחו, שולחים לו חיים נעימים:
<b>והיתה</b> לאהרן ולבניו ואכלוהו במקום קדוש. כבר כתבנו בפרשת תרומה שלחם הפנים היה מתחלק לכהנים, לפי שטבעו להתיש היצר, לח"ם במלואו בגי' מבריח יצה"ר עהמוה"כ, כי רנה הקב"ה שיהיו משמשים לפניו כמו המלאכים והיה מתחלק למשמרות, משמר הנכנס נוטל ששה ומשמר היוצא נוטל ששה, לפי שאמר וחכלוהי קרי ואכלהו כתיב, שאמר והיתה לאהרן ולבניו, אכילה לאהרן ואכלהו כתיב, ואכילה לבניו ואכלוהו קרי א"כ ב' אכילות נזכרו כאן, מכאן אמרו ששה משמר הנכנס וששה משמר היוצא, אהרן כנגד משמר הנכנס, ובניו כנגד משמר היוצא, משמר הנכנס היו אוכלין אותו בצפון להתיש כח הצפוני, משמר היוצא היו אוכלים אותו בדרום שמפחדים ממנו, ולזה אין נכנסים בחלקו, ואמר במקום קדוש כי קדש ב"פ קדש, היינו צפון ודרום:
<b>ויצא</b> בן אשה ישראלית והוא בן איש מצרי בתוך בני ישראל, בתמיה, כלומר מאחר שהוא בן איש מצרי למה ישב בתוך בני ישראל שכולם מיוחסים אין בהם שום פסול משום שאמו ישראלית, מה לנו באם והוא בן איש מצרי, לזה ויצא הוציאו הכתוב מכלל ישראל שנאמר וברותי מכם הפושעים וגו', א"כ ויצא אפיקורוסות שהיתה בו בכח יצאה לפועל מתוך מריבה. וכן אמר בזוהר וינצו במחנה מכאן אוליפנא כל מאן דאתי מזוהמא דזרעא לסוף גליא ליה קמי כולא מאן גרים ליה זוהמא דחולקא בישא דאית ביה דלית ליה חולקא בכללא דישראל ע"כ. א"כ ויצא יצא ויקלל, יצא מכלל ישראל והפסול שהיה בו הודיעו לכל, זהו במחנה בקרב כולם. בתוך בני ישראל, פירש"י ז"ל מלמד שנתגייר, וקשה שהרי נאמר וירא כי אין איש, ארז"ל שאין עתיד להתגייר ממנו גר. בן הישראלית ואיש הישראלי, ולא ידענא מי היה זה הישראלי, ובזוהר אמר שזה הישראלי הוא בן בעלה שלומית כשידע שבא עליה המצרי הניחה ולקח אשה אחרת והוליד ממנה זה הישראלי והמריבה היתה שהיה חושב בן הישראלית שהוא אחיו של הישראלי מאביו והיה רוצה לידבק עמו, כשהודיעו הדבר שאינו אחיו והוא בן איש מצרי שהרגו משה בשם אז ויקב ויקלל, ויקב הוא שפירש השם והוא יותר מן מקלל, וכן פירש"י ז"ל פרשת בלק, לכה קבה לי קבה קשה מארה שהוא נוקב ומפרש ע"כ, א"כ קב וקלל הם ב' דברים, לזה הניחו במשמר לפרוש על איזה מחייבין אותו, כי מק"ו מאב היו יכולין להבין שחייב, שנאמר ומקלל אביו ואמו מות יומת, אלא לפי שהיו ב' עבירות לזה הניחוהו לידע על איזה חייב, א"ל הקב"ה למשה הוצא את המקלל, אמר לו זה אין לו כפרה, אבל לפי שהחטיא את הרבים ששמעו הקללה וצריכין כפרה לזה הוצא וגו' וסמכו כל השומעים, ובזה יתכפר להם עון השמיעה אבל הוא אין לו כפרה לפי שנקב וקלל, נקב לשם המיוחד וקלל לכנוי. ואל בני ישראל תדבר לאמר איש איש כי יקלל אלהיו ונשא חטאו, אמר כן לפי שיש אפיקורוסים שאומרים עתה לפי שנגע בעצמו אין לו כפרה, והקב"ה הוא רחום אינו בא בטירוניא עם בריותיו, שהרי מצינו בירבעם בן נבט שעשה ב' עגלים ועשה מזבח והיה מקריב על המזבח קרבן לע"ז ובא אליו איש אלהים ואמר מזבח מזבח וגו' וזבח עליך את כהני הבמות המקטירים עליך ועצמות אדם ישרפו עליך וישלח ירבעם את ידו לאמר תפשוהו ותיבש ידו, הרי שהיה מקריב לע"ז ולא יבשה ידו וכיון ששלח ידו באיש האלהים נתיבשה, אם הקב"ה מוחל על כבודו למה האכזריות הזה וסמכו כל השומעים ורגמו אותו כל העדה, לזה בא הקב"ה כביכול בהתנצלות ואמר, איש איש כי יקלל אלהיו, מן הראוי הוא שמי שקבל עליו לעבוד איזה דבר וקבל עניו באלוה, כל עוד שלא פסלו מאלוה אם קללו ראוי ליענש מאחר שקבלו לאלוה, כ"ש וכ"ש וק"ו לנוקב שם ה' שחייב כמה מיתות, זהו מות יומת רגום ירגמו:
ואיש כי יכה כל נפש אדם וגו', יאמר ג"כ אם מכה נפש אדם ולא אמר אדם אלא נפש אדם שהוא הגוף שהיא נקראת נפש, שהקבר שנקבר בו הגוף נקרא בית נפש, ואמר אם הכה הגוף לבד חייב ב' מיתות ק"ו לנוקב שם ה', וכן מכה נפש בהמה שלא הפסיד בה אלא שנטל נפשה, כי הנבלה נמכרת לכלבים והעור ג"כ ועכ"ז ישלמנה ק"ו לנוקב, ואיש כי יתן מום באדם כן ינתן בו, וזה עשה פגם כביכול למעלה, כן יעשה לו, לזה כמה מיתות אין מספיק לו כ"ש מיתה אחת, ואמר כאשר עשה כן יעשה ואח"כ אמר כאשר יתן מום באדם כן ינתן בו, רמז כאן לקבלת רז"ל שאמרו עין תחת עין אינו עין ממש אלא דמי עין, כי אולי בנטילת עינו של זה ימות והתורה אמרה עין תחת עין ולא עין ונפש תחת עין, לזה חזר ואמר כאשר יתן מום כן ינתן בו, והמום אינו ע"י נתינה אלא רמז כאן נתינת ממון. ובזוהר אמר על איש כי יקלל אלהיו ונשא חטאו, אמר אם יקלל שם אלהות אלוה או אלהים יש לו התנצלות לומר שכוונתו על אלהים אחרים, ונשא חטאו ע"י שמים, כי הוא יודע הלבבות, אבל נוקב שם ה' מות יומת. עוד אמר כי יקלל אלהיו שלא יקלל השרים שהקב"ה מנה אותם, שלא יבזה אותם ולא ינהוג בהם קלון. עוד יש מי שפירש שמה שאמר ויקב את ה' ויקלל ולא אמר ויקב ויקלל את ה', אלא ויקב את השם, לפי שאמר לו שמשה הרג אביו בשם, נקב השם, ובאמרם לו שאמו היתה דברנית ע"י זה בא אליה המצרי קלל לאמו, והקב"ה תבע כבוד אמו ולא תבע על כבודו, לזה אמר הוצא את המקלל ולא הוצא את הנוקב. עוד נאמר שאמר הוצא את המקלל ורגמו אותו כל העדה, בדין סקילה שהעדים ירגמו, עד אחד אבן, לא מת עד השני גם כן אבן, לא מת אז כל העדה, וכן אמר כאן ורגמו לא אמר ורגמוהו כל העדה. זה לכפר על הקללה אבל על הנקיבה אמר ואל בני ישראל תדבר וגו' רגום ירגמו בו, כלומר אחר שרגמוהו העדים על הקללה זהו רגום, ירגמו ג"כ בו כל העדה, ויאמרו בפירוש שרגימה זו על הנקיבה, ולזה אמר ויוציאו את המקלל וירגמו אותו אבן לא אמר באבנים אלא אבן שהיא האבן של כל אחד ואחד מהעדים, ואח"כ ובני ישראל עשו כאשר צוה ה', שאמר ואל בני ישראל תדבר שירגמו בו כל העדה על הנקיבה. ורש"י ז"ל פירש ובני ישראל עשו כל המצוה האמורה בסקילה במקום אחר דחיה רגימה ותליה:
<b>גימטריאות</b>
<b>שרטת</b> קדושים יהיו לאלהיהם, ס"ת תמום שצריכין שיהיו תמים ולא בעלי מומין, כי את אשי ה' הם מקריבים, הן מקריבין עצמן והם אשי ה' יותר מכל הקרבנות, לזה והיו קדש שיקדשו עצמן:
שמן משחת, שמחת, וכה"א על כן משחך אלהים שמן ששון. כי נזר משחת אלהיו עליו, שלא ימשך אחר השמחה ולא יתגאה לפי שהוא גדול מאחיו, ויזכור שאלהיו על ראשו:
והוא אשה, מנין והו"א יקח אשה, וכן ארז"ל בן שמונה עשרה לחופה שהוא מנין והו"א:
אשר בו מום, ס"ת רום שהיא הגאוה, אין לך מום גדול ממנה:
לחם אלהיו מקדשי הקדשים, זה הפסוק מתחיל בלמ"ד ומסיים בלמ"ד לומר ללומדי תורה נתנו המתנות שנאמר לתת מנות לכהנים למען יחזקו בתורת ה', המחזיקים בתורת ה' יש להם מנות שאינם מחזיקים בתורת ה' אין להם מנות, אע"פ שהוא כהן, ולכך באה הלמ"ד כפולה לומר שאין די בלמוד לבד אלא למוד עם חזוק:
וטמאתו עליו. בטומאת הנפש הכתוב מדבר שאין העבירות שאדם עושה מטמאים אותו מלקבל פני שכינה, זהו ונכרתה הנפש ההיא מלפני:
וטמאה עד הערב, אם עשה עבירה ועשה תשובה אל יחזיק בעצמו שנטהר אלא יהיה העבירה שעשה מגמתו, כמו שאמר וחטאתי נגדי תמיד, עד הערב עד שיעריב שמשו שהוא יום המיתה, ולא יאכל מן הקדשים כי אם רחץ בשרו במים, רמז שלא יתעדן בעוה"ב עד שיעשה תשובה, ובא השמש, שעם כל זה אפי' שעשה תשובה יש עבירות שאין מספיק להם תשובה אלא מיתה ממרקת, זהו ובא השמש וטהר, ואחר יאכל מן הקדשים הוא עונג של עוה"ב, כי לחמו הוא, כי מחלו הקב"ה שנקרא הוא שנאמר הוא אלהינו:
ומיום השמיני והלאה ירצה, רמז על אליהו שעומד על הנמול, והלאה עם ה'' מלות עולה אליהו:
לא תותרו, תורתו, כלומר לא תותירו ותניחו התורה והמצות מלעשותם עד בקר של עוה"ב, כי היום לעשותם ולא למחר לעשותם:
המוציא אתכם וגו', פסוק זה תחלתו ה' וסופו ה'., רמז על פסח מצרים שהיה ביום ה' כדאיתא בסדר עולם:
והניף את העומר, עמורה, באותה לילה נהפכה סדום ועמורה, וכן סיסרא וסנחריב והמן:
תנופה, תנו פה להודות, רמז על הלל של פסח, אע"פ שאינו הלל גמור:
מנחה חדשה לה', ר"ת מחל:
לפני ה' על שני כבשים, ס"ת למפרע מילה, כל המל בנו כאילו הקריב שני כבשים ולחם בכורים:
יהיה לכ"ם, מלך, אלו מלכיות, זכרון אלו זכרונות,, תרועה אלו שופרות, מקרא קודש אלו שאר ברכות:
אך בעשור לחודש, ר"ת אבל, רמז על שלמה וישראל שעשו חנוכת הבית ביוה"כ ואכלו בו ביום, ונאמר להם לך אכול בשמחה לחמך ר"ת אבל:
יום כפרים הוא, כפרים עם נרדים, שיעלה ריחם לפני המקום ככפרים. יהיה לכם, לעתיד לבא, כי שכר מצוה בהאי עלמא ליכא:
והקרב תם, שמה שבקרבו משנאה וקנאה והרהור עבירה תם:
בעצם היום הזה והאבדתי את הנפש, ס"ת למפרע שתיה, שאף שתיה בכלל ענוי:
ועניתם את נפשותיכם בט' לחודש, לא אמר הזה רמז על תשעה באב שהוא כיום הכפורים:
ה' פעמים כתיב בפרשה נפש נפשותיכם, כנגד חמשה ענויים, וכנגד ה' תפלת, שהתפלה נקראת נפש שנאמר ואשפוך חת נפשי, וה' שמות יש לנפש:
מועדי ה' אשר תקראו אותם, ס"ת למפרע מורה, שהקשה מורה להם ומאיר עיניהן בדין שבתון, וסמיך ליה ולקחתם לכם ביום הראשון, רמז שהיה נלקח אפילו בשבת. עוד יש רמז שבתון ולקחתם לכם, שהלקיחה היא לכם לעולם שכולו שבת פרי עץ, רמז על פרי שאכל אדם למאן דאמר אתרוג היה, פרי עץ הדר, ס"ת יצר, אתרוג דומה ללב ומכפר על יצה"ר השוכן בתוכו, ערבי נחל ושמחתם, רמז על שמחת בית השואבה, דכתיב ושאבתם מים בששון ממעיני הישועה:
מועדי מעדי כתיב חסר וא"ו, לומר על חולו של מועד שאין בו כ"כ קדושה. דבר אחר מעדי למד שיקדשו את החודש ע"פ עדים, ד"א מעדי שיעשה תכשיט ועדי, כלומר מלבוש נאה בשביל יום טוב:
המנורה תחלתה ה' וסופה ה', למד על עשר מנורות שעשה שלמה:
הנרות, תורה נ', חמשים שערי בינה:
שתים מערכות שש המערכת, ר"ת משה, למד שאף ע"פ שעשה שלמה עשר שולחנות במקדש הכל היו מעריכין על של משה:
הטהור לפני ה', שמי שהוא טהור הוא לפני ה':. יערכנו לפני הוי"ה, בגימ' תלמיד חכם, לומר שתלמיד חכם הוא לפני ה':
יכה כל נפש אדם, ר"ת למפרע אנכי, לומר שכל מכה נפש אדם כאילו הפר עשר דברות שתחלתן אנכי:
כאשר יתן מום באדם כן ינתן בו, פירוש כל הפוסל פסול:
<b>פרשת</b> <b>בהר</b>
<b>וידבר</b> ה' אל משה וגו'. מה היה הדבור, בהר סיני הוא הדבור, לפי שבפרשה זו מודיע מה שיהיה להם לישראל אם ישמרו השבתות שמצוה גוררת מצוה שבשמירת שבת בראשית יזכו לשבת עליון, וזהו אומרו והיתה שבת הארץ לכם לאכלה, הארץ היא ארץ החיים הוא עוה"ב עולם שכולו שבת, וזהו אומרו למשה כל המעלה שזוכין לה ישראל היא בהר סיני, בשביל עמידתם בהר סיני, לאמר לשון מעלה ורוממות, כמו וה' האמירך, ומונה והולך סדר המעלות שזכו בה מעלה אחר מעלה, כמו מדרגות הסולם שעולין בה מדרגה אחר מדרגה, סיני בגימ' סלם, לומר שעלויין של ישראל היתה בשביל קבלת התורה, זהו בהר סיני לאמר, מסיני בא להם האימור והשררה, וגם רמז להם שאין להם דרך בלמוד התורה אלא ע"י שפלות שישפילו עצמן שהתורה נמשלה למים שאינם הולכים לעולם אלא למקום השפל, וילמדו מהר סיני לפי שהשפיל עצמו זכה שנעשה הדום לרגליו של הקדוש ב"ה כביכול שנאמר וירד ה' על הר סיני, ההר שחמד אלהים לשבתו ופסל שאר הרים, כמו שארז"ל על פסוק למה תרצדון הרים גבנונים, שכולכם בעלי מומין, כד"א או גבן או דק, א"כ ילמדו ישראל מהר סיני ובזה יזכו לעלות במעלות הסולם, זהו כי תבאו אל הארץ א"י ושבתה הארץ היא ארץ העליונה שהיא כ"י, שבת לה' הוא שבת של עוה"ב, א"כ משמרו שבת זוכה לש' ב"ת שהיא כ"י שהיא בת ש' שלשה אבות, ומשם שבת לה' שהוא עולם שכולו שבת, ואיך יזכה לזה, שש שנים שימות שנותינו שבעים שנה, העשר שנים הראשונים אין בהם לא זריעה ולא קצירה ומכאן ואילך שש שנים תזרע שדך שהם מצות עשה, ושש שנים תזמור כרמך שהם מצות לא תעשה, שמצות עשה הם רמז לזריעה שזורע האדם לחיות עצמו, שע"י רמ"ח מצות עשה מתקן רמ"ח איבריו של אדם, וכן במצות הצדקה שהיא מצוה גדולה נאמר בה זריעה שנאמר זרעו לכם לצדקה, כמו שהזריעה שהיא כתקון וכהוגן היא באה לידי קצירה כן כשעושה המצוה לשמה באה לידי קצירה שאוכל פירות בעוה"ז והקרן קיימת לו לעוה"ב, שנאמר והיתה שבת הארץ לכם לאכלה, היא ארץ החיים ומצות לא תעשה הם רמז לזמירה, שהזומר הוא כורת השריגים שאין להם צורך וכורת הקוצים שבצדם שלא יינקו ממקום שיונק האילן, וגם כדי שלא יזיקנו, כן צריך האדם לגדור עצמו במצות לא תעשה, כי בעברו על אחת מהם קונה לו קטיגור והוא קוץ מכאיב לו, וגם יגדור עצמו במותר לו, כמו שכורתין השריגין של הגפן, וירחיק עצמו מן המותרות, ובזה יתעלה שיפשוט החומר ויתלבש במלבוש רוחני, כמו הגפן שבהכרתת אותם שריגים ואותם זמורות שאינם לצורך אז מתלבשת ועולין בה זמורות אחרים שעושים פרי, ואילו לא כרתו אותם לא היתה עושה פרי, ודמה מצות עשה לשדה שהם האיברים, ומצות לא תעשה לשס"ה גידים שהם כמו שריגים היוצאים מן הגפן, וכן דמה מצות עשה לשדה כמו שהשדה צריך לעבדה תמיד לחורשה פעמים שלש ולגדור ולעדור ולעקור ממנה כל הקוצים ולזרעה, כן האדם צריך שלעולם בכל יום ויום יעשה מצות, ביומו תתן שכרו. ובזה יגביר יצה"ט על יצה"ר שנאמר מלך לשדה נעבד, פירוש הוא מלך כשהשדה הוא נעבד, תרגום עשה עבד, פירוש כשעושה המצות שהם העבודה, אבל אם אינו עושה המצוה הוא עבד, כי הוא אסיר הגוף אסיר תאותיו ואז מגביר יצה"ר על יצה"ט, תחת עבד כי ימלוך. ואספת את תבואתה, בא לומר שבזמן שאין בהמ"ק קיים שאין מצות קרבנות ומצות טומאה וטהרה ומצות תכלת, וכן הרבה מצות בטילות, לזה אמר ואספת את תבואתה מה שבא לידך, כי מלת תבואתה מלה מרכבת, תבא אתה, כלומר מה שבא לידך, לא עליך המלאכה לגמור ולא אתה בן חורין ליפטר הימנה, ובשנה השביעית שהיא משבעים ואילך שנת שבתון יהיה לארץ, כלו' אז יהיה הגוף שנברא מן הארץ יהיה בטל, אינו יכול לא לזרוע ולא לזמור אלא יושב ועובד ה', זהו שבת לה', שדך לא תזרע וכרמך לא תזמור. ועוד טעם במצוה זו שהיא מצות שמטה כדי לחזק לבן של ישראל באמונתו יתברך ובמדת הבטחון, שלא יחשוב כי עולם כמנהגו נוהג לזרוע ולקצור ולזמור ולבצור וישקוד בעסקי העולם ויכלה ימיו בהבל, בחשבו שהעולם הוא נוהג מבלי השגחתו יתברך ח"ו, לזה באה מצוה זו שלא לחרוש ולא לזרוע בשנה הזאת אפילו הספיח, כדי שידע שהכל ביכלתו ית' ובהשגחתו, שהרי בשנה השביעית אין בה לא זריעה ולא קצירה, ויש בה כדי לאכול ולשבוע והותר, שנאמר וצויתי את ברכתי ועשת את התבואה לג' שנים, ואז ישקוט וינוח מעסקי העולם וישיב אל לבו בדעת ובתבונה לומר שהכל מאתו ובהשגחתו ית', וישוב לעבודתו, כמו השבת שנתן לשבות בו מעסקי העולם ולעסוק בתורה, כמו שאמר דוד ע"ה כל היום היא שיחתי, רמז על יום שבת, ולזה לא אמר כל יום אלא כל היום בה' הידיעה, וכן בשנה השביעית כשימצא עצמו בטל מעסקי העולם ישוב לעסק התורה, זהו ושבתה הארץ שבת לה', שיעשנה כמו השבת שכולו לה', ואמר ג"כ שבת שבתון יהיה לארץ, כלומר מלבד השבתות של שנה השביעית היא ג"כ שבת, נמצאת שהיא ככולה שבתות. ושבתה הארץ שבת, עם ש' של ושבתה ר"ת בגי' תורה, לומר ששנה השביעית נתנה לעסק התורה. וכתב הרב מנחם רקאנטי ז"ל בשם הרב הגדול בקצור דבריו, כי הימים של ימי בראשית, שאמר כי ששת ימים עשה ה' וגו', הם רמז לימות עולם שהם שיתא אלפי שני ויום השביעי שבת לה' ליום שכולו שבת, והשנית שאמר שש שנים ירמוז לאשר יהיה בבריאה כל ימי עולם, ועל כן החמירה תורה בשמיטה יותר מכל שאר חייבי לאוין וחייב גלות עליה, כמו שהחמיר בעריות שנאמר אז תרצה הארץ את שבתותיה, וכן שנינו גלות באה לעולם על שמיטת הארץ וכו', שכל הכופר בה אינו מודה במעשה בראשית ובעוה"ב, וכן החמיר הנביא וגזר על שלוח עבדים בשנה השביעית שנאמר אנכי כרתי ברית את אבותיכם וגו' כי גם בעבד שביעית ויובל, והיובל ידוע עוד מבראשית עד ויכלו, כי ישובו ביובל הכל איש אל אחוזתו ואיש אל משפחתו, והוא ז"ל האריך, ומה שהבנתי מתוך דבריו שיש ג' שבתות, שבת בראשית שהם שיתא אלפי שני וחד חרוב, רמז על אלף הששי שאח"כ תהיה הפעולה ע"י י"ה שהם חכמה ובינה שהם רמז לשנים, ואולי לזה רמז שש שנים תזרע שדך, רמז על זה ההקף שהוא בנוי ומתוקן על שיתא אלפי שני, ושש שנים תזמור כרמך הם רמז לשמיטין שיהיה הקפן על שיתא אלפי שמיטות, ואספת את תבואתה, תבואת ה', שאחר שיתא אלפי שמיטות יהיו בני העוה"ב, שתפעול הבינה שהם חמשים אלף יובלות שכולם מנוחה, וזה רמוז את ספיח קצירך לא תקצור, שהספיח הוא מה שמוציאה הארץ בלי זריעה, רמז על ההקף של שיתא אלפי שמטות שהוא אחר שיתא אלפי שני, ואח"כ והיתה שבת הארץ לכם לאכלה, רמז על הקפו של יובל שהוא חמשים אלף שנה, זהו לכם לאכלה, שיחזרו הנשמות לשרשם ויתענגו בתענוג שאין לו קץ ותכלית, לזה מנה כאן שבע, שאמר לך ולעבדך ולאמתך ולשכירך ולתושבך ולבהמתך ולחיה, הרי שבעה, לומר שכולם יתבלעו זו בזו עד שיתבלעו בסבה ראשונה, והבן בז' דברים שאמר כאן, והראשונה היא ל"ך והיא נ', והאחרונה היא לחיה אשר בארצך, שהיא מסבה ראשונה שהיא הבינה עד סבה אחרונה שהיא ויהי האד"ם, שהוא בגימ' חמשים, לנפש חיה, שמדרגה אחרונה היא נפש, בסוד נשמה רוח נפש, ואז מה שהוא מלמעלה למטה ישוב לעלות מלמטה למעלה ויתבלע הכל בבינה, זהו לך לאכלה, וכן סיים תהיה כל תבואתה לאכול לאכל גימ' כסא, ויובן זה ממאמר שארז"ל שאל רבי שמעון התימני את רבי זירא **(עי' בסה"ד שנדחק לתרץ:)** שמעתי עליך שאתה בקי בחדרי התורה ושאלה אחת אני שואל אותך, אמר לו כמה שני חיי עולם, אמר לו ששת אלפים, אמר ליה מנא לך אמר ליה מפי האותיות, א"ב ג"ד ה"ו ז"ח ט"י הרי לך חמשים וחמש, כ"ל מ"ן ס"ע פ"ץ ק"ר ש"ת, הרי אלף ות"ק חסר חמשה, חזור לך לאותיות הפשוטות מנצפ"ך הרי ג' אלפים ות"ק, נמצא חשבון כל האותיות ה' אלפים חסר ה', חזור לאל"ף שהוא ראש האותיות עדיין חסרים ה', אל כיון דכתיב כי ביה ה' צור עולמים, וכתיב בהבראם בה' בראם, הרי ששה אלפים שנה, והז' שבת, יום הדין הגדול, וכן תיבות בראשית שש בפסוק של בראשית חוץ מן השם, ומלת בראשית שש אותיות, ויש בפסוק ששה אלפי"ן כנגד אלפי שני, ונשתתף שמו של הקב"ה להשלים עמידת עולמו ו' אלפים שנה שיעמוד העולם, והשם השביעי הוא כנגד יום הדין, שיהא הקב"ה דן את העולם ויעמוד אלף שנה חרב וכו'. אמר לו הרי מן האותיות שמא יש לך ממקום אחר, אמר לו הן משמות ז' רקיעים ושמות ז' ארצות שהם נכנסים בחשבון זה, שמים רקיע שחקים זבול מעון מכון ערבות, חשוב לך אותיות של ז' ארצות, ארץ ארקא גיא יבשה חרבה תבל חלד, וחשבון הכולל שבעה רקיעים ושבע ארצות הם ז' אלפים וע"ו, הוצא מהם ששת אלפים לעולם, ואלף ליום הדין הגדול שהוא שבת, נשתיירו ע"ו, הוסף עליהם ה' משמו שנשתתף עם עולמו שנאמר כי ביה ה' צור עולמים הרי פ"א, ומה טיבן של פ"א אלו מלמד שנשתתף שמו וכסאו של הקב"ה עמהם לקיים העולם, שכן כסא עולה פ"א, ואלמלא כך לא היה העולם מתקיים ע"כ. זהו לאכ"ל שעולה כסא, וכן לאכל במלואו כזה, למ"ד אל"ף כ"ף למ"ד בגימ' ש"ם אח"ד, וכן כסא כ"ף סמ"ך אל"ף גימ' שא"ל, ששם היא השאלה מ"י ברא אלה, ועם יו"ד עולה שם וא', היינו שם אחד, א"כ הרי לאכל הוא רמז על הקף הבינה שהוא נ' אלף שנה, וזהו תהיה לעתיד, כ"ל שהיא הבינה תבואתה לאכל, ואימתי יהיה זה אחר וספרת לך שבע שבתות שנים וגו', שהוא אחר שיעבור ההקף כמ"ש, נמצא שיש ג' הקפים, הקף ימים שהם ששת ימים עשה ה',. שהם שיתא אלפי שני וחד חרוב, וההקף של שנים שהם שש שנים שש אלפי שמטות, והקף של הבינה שהם חמשים אלף יובלות, וסימניך הן כל אלה יפעל אל פעמים שלש עם גבר, גבר למפרע רב"ג, ראשון שני שלישי, ומה שאמר יפעל אל, הם הנעלם של שם יו"ד ה"י וא"ו ה"י הנעלם א"ל, שהוא אל עליון והבן, א"כ כי ששת ימים עשה ה', ושש שנים תזרע, ויובלות, והכל רמוז במלת בראשית ברא שית כולל במלת שית ששה ימים ושש שנים, וכן הפסוק יש בו שש תיבות מלבד השם, בראשית שיתא בר, שהיובל הגדול הוא חמשים אלף ומתבלעים בשש, זהו יום הששי ויכלו, שהבנין הוא על ששה, וכן יש ו' אלפי"ן בפסוק בראשית, א"כ שיתא בר, פירוש ששה אלפים רב, פירוש המנין הגדול שהם חמשים אלף יובלות, מלבד הששה, וכן הבנין נעשה ע"י ו' שהוא קו המדה שנתפשט כו', וכבר ידעת כי הוי"ה במדידה עולה ק"ו כזה, מא' עד י' ה"ן, מא' עד ה' מ"ו מא' עד ו' כ"א, מא' עד ה' ט"ו, צרף הכל עולה ק"ו, ובסוף הכל נקמצת ונגמרת ונעשית נקודה, ושם נבלע הכל. וכן מצאתי כתוב בספר התמונות שמתבלעים כל ישראל בשבעים זקנים, וז' זקנים בי"ב בני יעקב, ובני יעקב מתבלעים באביהם ע"כ. נקודה במ"ק כ"א, שהוא אהיה, ואהיה במ"ק י"ב, וי"ב עם אביהם י"ג, היינו אחד, חזר הכל לאחד ב"ה, ברוך במספר קטן י"ב ועם המלה י"ג, היינו אחד, הוא בגימ' י"ב ועם המלה י"ג, שמו במספר קטן י"ג, זהו ביום ההוא יהיה ה' אחד ושמו אחד, וכן בראשית במספר קטן י"ג גימ' אחד, מגיד מראשית אחרית. ועל מה שאמר ספר התמונות שבני יעקב מתבלעים ביעקב, מצאתי כתוב יעקב נוטריקון קבע י', ר"ל קבע העשר, בסוד הסולם שעולים ויורדים בו, א"כ הוא קבע הסלם, ואם תסיר ע' מיעקב ישאר יב"ק, שהוא סוד הסולם, שכן ע' בגימ' סוד, א"כ יעקב הוא סוד יב"ק שהוא אדנ"י הוי"ה אהי"ה גימטריא יב"ק, והיה בקי בהם ובשמותיהם, א"כ קבע הסולם, סלם במספר קטן אחד, וא"ו בגימ' אחד, וקו במספר קטן ז', הם ז' אבני הבנין, וכן שבע במספר קטן י"ב, והשלש נחשבים כאחת הרי הכל אחד. נחזור לעניננו כי פעולת היובל הוא פעולת השנים, שהם ששים אלף שמיטות, ועתה הם פעולות הימים שהם שית אלפי שני וקצת ראיה מהזוהר ז"ל, וקדשתם את שנת החמשים שנה תאנא אמר רבי שמעון ההוא יובלא אפיק לון לישראל ממצרים ואי תימא יובלא ממש אלא מסטרא דיובלא הוה ע"כ. הרי אמר דלא מיובלא ממש לפי שפעולתו אינו בימים אלא מסטרא שמנין חמשים רומז לו, וסיים הפרשה בשנת היובל הזאת תשבו כתיב, ששם יהיה להם מנוחה, כמו בשובה ונחת תושעון וגו', איש אל אחוזתו, ששם יתבלעו כמ"ש, וזהו יובל היא כי שם יובל הכל ושם תהא דירתם דירת קבע, וזהו לשון דרור, והרי"ש כפולה לקביעות הדירה. וכתב רבינו בחיי ז"ל על דרך הקבלה, יובל הוא מלשון ועל יובל ישלח שרשיו, וירמוז כי כל הדורות יובלו אל הסבה הראשונה, ולכך נקרא שם היובל בשם דרור כי היא היובל אשר שם שרשי הדורות והנביאים כולם, כי משם נאצלו בבריאת עולם שנאמר בראשית ברא אלהים, והיא הבינה ושם תשובתה, כי כל אחת מן השבע פועלת ז' אלפים, והנה הם מ"ט, וכשיושלמו לעולם מ"ט יהיה תהו ובהו וישוב הכל ליובל כמו שנאצל משם והבן זה ע"כ. וכתב **(היינו בחשבון אי"ק בכ"ר.)** עוד והסתכל בכתוב הנמרץ שבמזמור שיר ליום השבת הרומז מה יהיה אחר השבת והוא צדיק כתמר יפרח, וכתיב יפרח בימיו צדיק ורוב שלום, וגם זה רמוז בפסוק ויכלו, אחר שהזכיר ויברך אלהים את יום השביעי חתם הפרשה במלת לעשות, כלומר לעשות פעולות ולקרוא הדורות מראש. ומפני זה הזכיר בפרשת השמיטה במצותה שדך כרמך נזיריך קצירך, כעין שלך, ולא הזכיר כן ביובל, אלא ספיחה נזירה, לפי שהן שלה ואין לך בהם כלום, וכבר כתבתי זה בסדר אלה המשפטים, ומזה אמר לאשר לו אחוזת הארץ ולא אמר נחלת הארץ, כי ענין נחלה הוא מה שהוא נוחל מאחר, אבל אמר אחוזה שהוא לשון מורה על הבעלים הראשונים העקריים, וזהו שכתוב כי גבוה מעל גבוה שומר וגבוהים עליהם, וזה מבואר ע"כ:
<b>וכי</b> תמכרו ממכר וכו', אמר הואיל ותשובת הנשמות למקום שנאצלו משם א"כ צריך שיזהר במדותיו כדי שתוכל לשוב שם, כמו שארז"ל דרך רמז תנה לו כמו שנתנה לך, ארז"ל וכי תמכרו ממכר שאם יש לו למכור או לקנות יהיה מישראל כדי שיחיה אחיך עמך ובא להזהירו על תקון המדות וקודם הזהיר על הגזל שאין לו תקון אלא בחזרתו שנאמר והשיב את הגזלה אשר גזל, לא אמר והשיב את הגזלה לבד אלא אמר אשר גזל, כלומר שמה שגזל מקודם חזר עתה להשיבה, וזהו וכי תמכרו לא תחשוב שמכרת חפצים או כלים או סחורה לא, מכרת אלא עצמך, עצמך מכור, קרי ביה תמכרו, יבא להזהיר המוכר שלא יונהו, או קנה כתיב בא להזהיר הלוקח שלא יאנה המוכר, ולזה קנה כתיב, לומר שאם הונהו הוא קנה ואתה מכור לו נעשה הוא לוקח ואתה מוכר, שאם מכר איזה דבר מחמת דוחקו אמר הקב"ה לא די שאני דחקתי אותו למרק עונו אלא אתה ג"כ, אני אעשה שתדחק אתה ותהיה אתה מוכר והוא קונה כדי להשיב לו מה שהונהו, או בעוה"ז או ע"י גלגול, ופירוש אל תונו איש את אחיו שלא יונה הראשון שהוא אחיו של שני, שבסבת מה שעשה ראשון בא להיות שני, ולזה אמר אחיו ולא אמר רעהו או עמיתו כמו שאמר אחר כך ולא תונו איש את עמיתו, וכן התחיל ואמר וכי תמכרו ממכר לעמיתך וגו' לא אמר אחיך. ותמצא פסוק זה מתחיל בוא"ו ומסיים בוא"ו לומר שאתה ואחיך כולכם אחד, וכן המלות של פסוק זה הם י"ג מלות כמנין אחד, ועוד תמצא ממכר בגימ' ש' שהוא שם מצפ"ץ, לומר שהשם הוא עד על הממכר, ולזה נרמז בפסוק אח"ד, וזהו במספר שנים וגו', שהקב"ה יודע גלגולו לאחר כמה שנים, זהו במספר שני תבואות ימכר לך תבואת כתיב, כלומר תבא אתה שסופך לבא ולהחזיר לו גזלו, ומה שאמר במספר שנים אחר היובל אין הכוונה על יובל הגדול אלא על מספר שנות האדם שנופל בהם מספר, שכל חמשים שנה נקרא יובל:
ולא תונו איש את עמיתו. הזהיר על הונאת דברים, ולזה לא אמר אחיך כמו שאמר בהונאת ממון, ששם הוא מונה עצמו כמ"ש הוא בעצמו להחזיר לו הונאתו, והשני נקרא אח, אבל בהונאת דברים נפרעים ממנו בעוה"ז, לזה הזהיר כאן ואמר ויראת מאלהיך
<b>ועשיתם</b> את חקותי וגו' ונתנה הארץ פריה ואכלתם לשובע וגו'. אמר פריה ולא אמר פרי, לומר כי כשבראתיה לא בראתיה אלא בשבילכם שנאמר בראשית בשביל ישראל שנקראו ראשית, וצויתיה להוציא פרי בלא חרישה ובלא זריעה, כי הפרי שמוציאה עתה ע"י חרישה וזריעה אינה פריה אלא פרי שזורע האדם שמשליך שם הזרע וע"י חרישה, וכתיב רוב תבואות בכח שור, ומה שזורע עד שמוציאה על ידי יגיעה לפי שחטא ונאמר לו בזעת אפיך תאכל לחם, אבל אם אתם תעשו ותשמרו מצותי שהן מצות עשה, ומצות לא תעשה, ונתנה הארץ פריה, הפרי שצויתי לה להוציא בלא זריעה ובלא חרישה, ראיה לזה שאין אתם חורשים בשנה השביעית ולא זורעין והיא מוציאה פירות.
<b>וכי</b> תאמרו מה נאכל וגו' וצויתי את ברכתי לכם ועשת את התבואה. אילו לא אמרתם מה נאכל היתה הארץ נותנת את הפירות המופקדים בידה כמו שאמר ונתנה הארץ פריה, אבל לפי שאמרתם מה נאכל ולא היה לכם בטחון בי ונעשיתם קטני אמנה, וצויתי את ברכתי, ועשת, לא אמר ונתנה הארץ פריה, אותו הפרי המופקד בידה לא תתן לפי שאתם קטני אמנה מפני שאמרתם מה נאכל, אלא וצויתי את ברכתי ועשת, תעשה תבואה אחרת, ולא אמר גם כן ועשת פרי אלא התבואה, כי פרי הוא דבר גמור שנאכל כמו שהוא, כמו שארז"ל עתידה ארץ ישראל להוציא גלוסקאות שנאמר יהי פסת בר, שהוא לחם גמור כמו הפירות שאינם צריכים לא אפיה ולא בשול אלא נאכלים כמות שהם חיים, אותו לחם נקרא פרי, על זה אמר ונתנה, הארץ פריה, אבל הלחם של זה הזמן אינו נאכל עד שיטחן וירקד וילוש ויאפה איננו קרוי פרי, לזה ועשת את התבואה שסופה לבא להיותה לחם, ואמר התבואה בה' הידיעה כלומר תבואה הבאה לידי לחם, כי יש תבואה שאינה באה להיות לחם כגון שהתליעה, אבל זו תבא להיותה לחם לג' שנים שלא תתליע, ומ"ש לשלש השנים בה' הידיעה, כאן רמז שלא תהא התבואה של ארץ ישראל נשמרת משנה לשנה שלא תרקב, אלא שנה בשנה, כדי שיהיה תמיד בכל שנה ושנה עיניהם ולבם תלויים בהשי"ת, כמו המן שהיה דבר יום ביומו, לפי שארץ ישראל נאמר בה עיני ה' אלהיך בה מראשית השנה ועד אחרית שנה שאינה תחת ממשלת השרים, לזה אמר אלו השלש שנים לבד וצויתי את ברכתי, משא"כ בשאר השנים כדי שתמיד תהיו בטוחים בי, ולא תאמרו הואיל ונשלחה הברכה לשלש שנים שתהא תמיד הולכת עד ד' או עד ה', לזה אמר וזרעתם את השנה השמינית עד בוא תבואתה של שמינית שהוא בחג האסיף שהוא ראש השנה של תשיעית לבד תאכלו ישן שהם ג' שנים לבד, וכל זה כדי לזכותם שיהיו תמיד אדוקים בו כמ"ש:
<b>והארץ</b> לא תמכר לצמיתות בא לומר שאע"פ שנגזר גלגול כארז"ל על האדם עכ"ז לא יהיה גלגולו לכליון חרוץ, כי לי הארץ כי לא נברא לבטלה כי הוא כלול ביציר כפיו, כי שם היו כל הנבראים כלולים והקב"ה אם לא חזר בו מביא עליו יסורין עד שיחזור ולא יצטרך לגלגול עוד, והארץ לא תמכר, הארץ נקרא גוף, וכן ארז"ל בראשית ברא אלהים את השמים זו נשמה ואת הארץ זה הגוף, השמים גימ' נשמה, הארץ במ"ק גוף, וכן ארז"ל יקרא אל שמים מעל זו נשמה ואל הארץ לדין עמו זה הגוף שמרכיבם זה על זה ודן אותם, א"כ והארץ לא תמכר לצמיתות, בא לומר שכל אותם הגופים שנתגלגלה בהם הנשמה לא יהיו לבטלה, כי לא יש גוף שלא נעשה בו מצוה ונהנית ממנו הנשמה ונעשה לה מלבוש, א"כ בתחיית המתים יקומו כל הגופים, כי הנשמה נותנת כח והארה בהם, כמדליק נר מנר, כי לא תהו בראן, זהו כי לי הארץ, כי גרים אתם מצד הגוף, שהגוף משולל מנשמה שאין לה גשמות, עכ"ז הואיל וקבלה הנאה ממנו כמ"ש, לא תמכר לצמיתות לבטלה ולכליון, לצמיתות לשון כריתה כמו שנאמר יצמיתם ה' וגו'. ותושבים אתם עמדי מצד הנשמה שהיא דומה להקב"ה בה' דברים, מה הקב"ה מלא את כל העולם אף הנשמה מלאה את כל הגוף, מה הקב"ה רואה ואינו נראה אף הנשמה כן, מה הקב"ה זן את כל העולם אף הנשמה כן, מה הקב"ה טהור אף הנשמה טהורה, מה הקב"ה יושב בחדרי חדרים אף הנשמה כן, כדאיתא בברכות פרקא קמא, א"כ בערך זה אתה תושבים. עוד ותושבים אתם עמדי כמו שאמר רשב"י ע"ה בזוהר פרשת שלח לך (קנ"ט) שהקב"ה יש לו ג' עולמות דאיהו גנוז בגוון, עלמא קדמאה וכו' עיין במקומו, כגוונא דא בצלם אלהים עשה את האדם כדין אית ליה ג' עלמין וכו', ומסיים ת"ח ודאי על דא כתיב בנים אתם לה', ואילין אינון בצלם אלהים ואילין ירתין ירותא עילאה כגונא דיליה, ע"כ לעניננו:
<b>ובכל</b> ארץ אחוזתכם וגו', בא לומר הקשר והאחוזה שיש לגוף עם הנשמה שבאה לו לגוף גאולה כלומר הארה מנשמה ע"י הרוח שהן ג' עולמות נפש רוח נשמה והנשמה נותנת הארה ברוח והרוח בנפש אחר שכלה הבשר, זהו ועצמותיך יחליץ, זהו ובכל ארץ שהוא הגוף אחזתכם כתיב, שיש לה אחיזה וקשר למעלה עם הנשמה, וזהו גאולה תתנו לארץ, ואומר הקב"ה לנשמה ולרוח שיביאו גאולה לארץ שהוא הגוף, על דרך מה שארז"ל כל האומר דבר בשם אומרו מביא גאולה לעולם שהוא האדם שהוא עולם קטן ששפתותיו דובבות בקבר, גאולה גאלה כתיב כד"א קרבה אל נפשי גאלה, גם הוא צווי לכל מי ששמע שמועה מפי חכם שיאמר על שמו, זהו גאלה, תתנו גאולה לארץ:
<b>כי</b> ימוך אחיך וגו'. כאן רמז שמי שיש לו שום מצוה ירושה, כגון שלא יבנו בהכ"נ כי אם הוא וזרעו, או שלא יביא ערבה של מצוה כי אם הוא וזרעו, וכן איזו מצוה משאר מצות, כמו שיש בצובה שלא יעשה מצה שמורה כי אם איש אחד והיא לו ירושה מאבותיו, והולך ומביא שבלים מעידן קצירה וטוחנן ע"י ברחים של יד ואופן ע"י אנשים הרבה ששוכרן ומחלק לכל הקהל שש מצות לכל אחד, וכן הדם של הבדלה, אינו יכול למכור זכותו לאחר, כי כבר זכו זרעותיו וזרע זרעותיו עד סוף כל הדורות, ומי שקונה ממנו אין לו זכות, לזה אמר כי ימוך היל"ל כי ימך אמר ימוך לאחריה שהאחר הקונה נעשה מך ויצטרך למכרה לו ע"י גלגול, כמ"ש אם לא יהיה לו גואל ולא מצאה ידו די השיב לו והיה ממכרו ביד הקונה אותו עד שנת היובל ויצא ביובל ושב לאחוזתו ובא גואלו הם זרעותיו וגאל את ממכר אחיו שיבטלו המקח, או השיגה ידו ונגאל ומצא כדי גאולתו וחשב את שני ממכרו, שאותם שנים שקנה הוא לש"ש נתכוון, אבל מכאן ואילך הואיל ומצדו אין לו שום זכות והשיב את העודף וגו'. וכי ימוך. אחיך ומכר מאחזתו וגו', זה שנעשה מך על ידי בעילת איסור ומכר מאחוזתו שע"י אותה בעילה נמכרה זוגתו שהלכה והיתה לאיש אחר שהקדימו ברחמים. ובזוהר פרשת לך לך (דף צ"א:) ז"ל תאנא ברזא דמתניתא כל אינון דאתו בגלגולא דנשמתין יכלין לאקדמא ברחמי זווגא דילהון, ועל דא אתערו חבריא אין נושאים נשים במועד אבל מקדשים שמא יקדמנו אחר ברחמים, ושפיר קאמרי, אחר דייקא, ועל כן קשיין זווגן קמי דקב"ה, ועל כל פנים כי ישרים דרכי ה'. רבי יהודה שלח ליה לרבי אלעזר אמר הא רזא דמלא ידענא אינון דאתו בגלגולא דנשמתין מאן אתר להו זווגא, שלח ליה כתיב מה נעשה להם לנותרים לנשים וגו', וכתיב לכו וחטפתם לכם, פרשתא דבני בנימין אוכח ועל האי תנינא שמא יקדמנו אחר ברחמים, וכי אותו אחר אין לו בת זוג, אבל תשכח דא כגון בר נש דנסיב בת זוגיה ולא הוה ליה מנה בנין וייתי אחוהי וייבם יתה ותליד ליה מנה בר האי בר הוא מיתא דהדרת נשמתיה לעלמא דא הוא אחר דאין לו בת זוג אלא אמיה, ודא הוא שמא יקדמנו אחר ברחמים, דיכיל לאקדמא אחרא למסב אתתיה ברחמים ובצלותא, אע"ג דאמינא לך דיכיל לאקדמא ברחמי לא יכיל אלא אם הוא בעלה חייבא והוא זכאה ע"כ. ומצאתי כתוב על סוד שמא יקדמנו אחר ברחמים בזה הלשון, צריך שתדע כי זה נקרא אחר בגלגול לתקון, בפעם ראשונה בא עם בת זוגו בגלגולו אין בת זוגו מגולגלת עמו, וכשבא בשלישית דהיינו ברחמים שהוא סודו ש' שלישית, ברחמים שנתקן וברח ממנו הדין שהוא יצחק שסודו ר"ח ובחר מים, שהוא ברחמים, בחר מים, והגביר החסד, ש' שלישית הכריע ונתרחבו המים זהו ברחמים, רחב מים, והגביר מים על הדין, ברחמים חרב מים, חרב ביתו של זה שבעל בעילת איסור ונטלה זוגתו ממנו ונתנה לזה בחסד שהוא מים, וכן גלגול כחז"ל גימ' חסד, שע"י גלגולו שנתקן נתנה לו לזה האחר, ונקרא אחר לפי ששנה מעשיו הראשונים ונעשה אחר שאינו אותו שהיה אלא אחר, זהו הן כל אלה יפעל אל, פעמים שלש עם, ר"ת פשע, כלומר זה שפשע וחטא בביאת איסור ועבר על פועל אל שהוא הרחמים, עם גבר בגי' אישה, שאשתו נתנה לזה שהגביר החסד, שלזה נעשה הגלגול כדי שיתקנו שחשב מחשבות לבלתי ידח ממנו נדח, זהו עם גבר למפרע, ר' ראשון, ב' שני, ג' שלישי, ולכן מקדשין אפילו ביום ט' באב, כי מאחר שקדשה לו נעשית לו קודש, ולאחר שקדשה אע"פ שחטא היא שלו, וזהו רשע וטוב לו, שלקח זוגתו שנקראת טוב שנאמר לא טוב היות האדם לבדו, מכלל כשהוא עם זוגתו שהוא טוב והבן ע"כ. א"כ יש שני מיני אחר, יש אחר שבא ע"י יבם, ויש אחר שבא בגלגול כחז"ל ונתקן, זה שבא ע"י היבם נאמר כי ימוך אחיך, שנעשה מך ע"י אותה ביאה של איסור, ומכר מאחוזתו שנמכרה זוגתו, למה לזה שבא גואלו הקרוב שהוא היבם שבא על ידו, וגאל את ממכר אחיו שהיא זוגתו שהלכה ממנו בחטאו הוא יקחנה ויגאלנה. ואיש כי לא יהיה לו גואל והשיגה ידו, זהו האחר השני שבא בשלישי ונתקן, ומצא כדי בגימ' זיווג עם המוה"כ, גאולתו שצריך שיהיה לו אשה להשלים גלגולו, זהו גאולתו כדעת חז"ל, וחשב את שני, שאם עשה תשובה יחשוב לו זה שלקח זוגתו, והשיב את העודף שישיב לו אשתו שלא נתגלגלה עמו. ואם לא תמצא ידו די השיב לו, שאינה ראויה לו או שלא עשה תשובה כהוגן, והיה ממכרו שהיא זוגתו עד שנת וגו' ביד זה האחר שקנה אותה ברחמים, עד שנת היובל, עד שיתגלגל כאבנא בקוספיתא, עד שיחזור ליובלו ותובל לו כחז"ל, זהו ושב לאחוזתו:
<b>ואיש</b> כי ימכור בית מושב עיר אומה. שמתה אשתו ראשונה, שמתה בעונו כמו שאמרו חז"ל בעון נדרים אשתו של אדם מתה, שנאמר אם אין לך לשלם למה יקח משכבך מתחתיך, וכן אמרו מי שמתה אשתו ראשונה כאילו נחרב בית המקדש בימיו, כוונו ז"ל לומר שעל עונות גדולים מתה כמו בית המקדש שנחרב על עונותיהם של ישראל, בית מושב שהיא עיקר וישוב הבית, עיר חומה שהאשה היא כמו חומה שמשמרת העיר מלבא לה האויב, כן האשה שומרת האיש מלחטוא, כמו שאמר רבי חייא דיין שמגדלות את בנינו ומצילות אותנו מן החטא, וכן אמרו ארז"ל שרוי בלא אשה שרוי בלא חומה שנאמר נקבה תסובב גבר, והיתה גאולתו עד תום שנת ממכרו, שאם מתמם מעשיו והולך בתום ועשה תשובה יזמין לו הקב"ה זיווג יותר טוב מהראשון, שאין מזווגין לו לאדם אשה אלא לפי מעשיו, או היא בעצמה תחזור אליו, זהו ימים תהיה גאולתו, כפי הימים כן תהיה גאולתו ומגלגלין עמו עד שנה, ואם לא יגאל שלא שב בתשובה ולא תקן מעשיו, וקם הבית לקונה אותו יבא אחר שאין לו זווג ויקח אותה ברחמים:
<b>ובתי</b> החצרים אשר אין להם חומה, זה שמתה אשתו לא יעלה על דעתו לפטור עצמו באי זו אשה שתהיה, כי צריך שיתפלל לה' שיזמין לו זוגתו שנבראת עמו, שנאמר זכר ונקבה בראם ויקרא, שמם אדם, אדם עם נקבתו נקרא אדם ואם לאו אינו אדם, לזה לא יחשוב שאיזו אשה שתבא תמלא מקום אשתו, כי זאת חיצונה כמו החצר שהוא חוץ לבית, על שדה הארץ. האשה נקרא שדה, אבל זו היא שדה הארץ תחשב לא שדה אדם, ואם לא יעשה תשובה ויתפלל להקב"ה, וביובל יצא, יצא לבקשה ולטרוח עליה טורח גדול עד שימצאנה:
<b>וכי</b> ימוך אחיך ומטה ידו עמך וגו'. חמר עמך וכן אמר וחי אחיך עמך, לומר שאם הוא בטובה אתה עמו וחי אחיך עמך, ואם הוא ברעה אתה עמו ומטה ידו עמך, לזה והחזקת בו, והענין הוא כמו שארז"ל כתיב אפס כי לא יהיה בך אביון וכתיב כי לא יחדל אביון אלא כשאתם עושים רצונו של מקום אביונים באחרים וכשאין אתם עושין רצונו של מקום האביונים בכם, אם כן זה שמטה ידו ודאי שאין אתם עושים רצונו של מקום, א"כ האביונות הוא בך כמו שהוא בו, אלא שהקב"ה או למרק עונותיו או לנסיון הביאו לזו המדה, אם כן ומטה ידו עמך, עמך הוא ההתמוטטות כי ישראל הם נפש אחת, לזה והחזקת בו וחי אחיך עמך, שאם הוא חי אתה חי, זהו עמך, עוד עמך. עמך אתה עושה, כמו שאמרו ז"ל יותר ממה שעושה בעל הבית עם העני העני עושה עם בעה"ב יותר שנאמר שם האיש אשר עשיתי עמו, אני עשיתי עמו יותר ממה שעשה הוא עמי, כי בסבתי נעשה מן הנותנים ולא מן הלוקחים, והחזיק בגלגל שלא יחזור זהו והחזקת בו:.
<b>אל</b> תקח מאתו. לא אמר ממנו אלא מאתו, ממי שאתו, מי הוא אלהיך, זהו ויראת מאלהיך, מדיינך שלא יהפוך הגלגל ותהיה אתה בדין והוא ברחמים, זהו מאלהיך שהוא דיין עליך, וחי אחיך שיהיה הוא ברחמים עמך, שתהיה טפלה לו:.
<b>את</b> כספך לא תתן לו בנשך. וסמיך ליה אני ה', יאמר אתה חושב שהכסף והאוכל שלך, ולזה אמר כספך, לא כמו שאמר נשך כסף נשך אוכל, לזה אמר לא תחשוב שהוא כספך, לי הכסף ולי הזהב, לזה סמך אני ה' אשר הוצאתי אתכם מארץ מצרים, ונתתי את חן העם בעיני מצרים וכל אחד ואחד מישראל הוציא תשעים חמורים טעונים כסף וזהב:
<b>או</b> יאמר את כספך לא תתן לו בנשך. שאם אתה לוקח ממנו נשך ורבית, סוף שכספך יכלה ולוקחים אותו העניים שנאמר מרבה הונו בנשך ותרבית לחונן דלים יקבצנו, לזה אמר את כספך לא תתן לו בנשך, רוצה לומר בשביל הנשך ובשביל הרבית לא תתן אכלך, לפי שסוף סוף לא יהיה לך חונן, אתה חושב שאתה לוקח ממנו, אינו כן אלא אתה נותן לו, ולזה לא אמר את כספך לא תתן בנשך אלא אמר לא תתן לו, לו אתה נותן ואתה חושב שאתה לוקח כמו שארז"ל נקראו נכסים שנכסים מזה ונגלים לזה. עוד אמר אני ה' לומר שתלמדו ממני שעשיתי עמכם כמה טובות ולא לקחתי מכם לא נשך ולא רבית. עוד אני ה', לומר אתה לוקח הרבית כדי להרויח, אתה לא תקח ובטח בי שאני הוצאתיך מארץ מצרים ונתתי לך ארץ כנען להיות לכם לאלהים, כדי שתשאל ממני כל צרכך ולא אחסרך דבר, כמו הפטרון שאינו מחסר לעבדיו שום דבר:
עוד וכי ימוך אחיך ומטה ידו, רמז שאם עשה שום עון או שעבר שום עבירה ואתה יש לך כח ויכולת למחות בו וליסר, לזה אמר אחיך, כלומר שהוא כבוש תחת ידיך כמו האח עמך, כשעושה אותה עבירה כאילו אתה והוא עושין אותה, זהו עמך, לפי שישראל הם ערבים זה לזה, והחזקת בו שתיסרהו בחזקה ותשיבהו ממכשול עונו, גר כלומר אחר שהיה גר שיצא לחוץ יהיה תושב ויחזור לישובו, וחי עמך שיחיה על ידך:
<b>אל</b> תקח מאתו נשך, כשאתה מיסרו אל תייסרנו בפנים זועפות כאילו אתה נושך אותו בנשך ותרבית, שלא יהיה ברבים, כי אז לא יקבל ויעשה במזיד ואתה מחטיאו, כמו שאמרו הוכח תוכיח יכול אתה מוכיחו ופניו נכלמים ת"ל ולא תשא עליו חטא, זהו את כספך הכיסופין וההלבנות שאתה מלבינו ומכסיף את פניו לא יהיה בנשך, בפנים זועפות כמ"ש ובמרבית שלא תרבה עליו דברים, אני ה' אשר הוצאתי אתכם, וכמה הכעסות הכעסתם אותי ולא נתכעסתי עליכם אלא אדרבה אני מיעד לכם בנתינת הארץ להיות לכם לאלהים לדיין, לא עתה אלא לעתיד:
<b>עוד</b> יש רמז באלו הפרשיות על משכן שילה ועל חרבן בית ראשון ועל חרבן בית שני, כי ימוך אחיך ומכר מאחוזתו ולא כל אחוזתו, זה משכן שילה שנחרב על עונותיהם של ישראל, ולז"א מאחוזתו שלא היה בנין שלם כי היה בית בלא תקרה, ובא גואלו וגאל את ממכר אחיו, זה דוד שהוא גואל קרוב שבנה יסודות בהמ"ק והכין כל הצריך לבנינו, ונשלם הבנין ע"י שלמה בנו, גאלו זה דוד גואל האחרון, הקרוב זה שלמה, גאלו הקרב וגאל גימ' זה שלמה, וגאל את ממכר אחיו שחזר ונבנה. פרשה שניה ואיש כי ימכור בית מושב עיר חומה זה בית ראשון, איש זה הקדוש ברוך הוא שנאמר ה' איש מלחמה, כי ימכור בית מושב זה בית המקדש ראשון שהיה ישובו של עולם, וגם היה מיושב יותר מבית שני שחסר חמשה דברים, והראשון היא חסרון השכינה, א"כ אינו בית מושב כמו הראשון, עיר חומה, שהיה הקב"ה לה חומה שנאמר ואני אהיה לה חומת אש וגו', והיתה גאולתו עד תום שנת ממכרו אלו הם שבעים שנה שישב חרב, זהו ימים תהיה גאולתו שלא ישב הרבה חרב, ובתי החצרים הן הבמות שהיו מקריבים בהם אחר החרבן, על שדה הארץ יחשב שנחרבו. פרשה ג' וכי ימוך אחיך ומטה ידו עמך, רמז כאן על בית. שני שנתמוטטו ישראל בימי יונים שנכנסו למקדש ופרצו בו פרצות, עד שהאיר הקב"ה עיניהם של בית חשמונאים והחזיק בידיהם והרגום, וכן והחזקת בו גימטריא הם חשמונאי ובניו:
<b>וכי</b> ימוך אחיך ונמכר לך, ע"י עון שעשה כגון שגנב ואין לו ונמכר בגניבתו, או עשה שום עון עד שנגזר עליו עניות ומכר עצמו מחמת דוחקו, לא תהיה כמו שנאמר אני קצפתי מעט והמה עזרו לרעה, ותאמר הואיל וחטא והקב"ה מסרו בידי על חטאו אעבוד בו כרצונו, לזה אמר לא תעבוד בו עבודת עבד, אם הקב"ה מסרו בידך הוא כשכיר שנה וגו', ויצא מעמך ושב שיעשה תשובה, ושב אל משפחתו ואל אחוזת אבותיו, כי ישראל הם כולם משורש אחד ומעיקר אחד ואין בהם פרוד, ולפי שחטא נגזר עליו שנמכר כדי שישוב למשפחתו ואל אחוזת אבותיו, ר"ל לשרשו:
<b>כי</b> עבדי הם אשר הוצאתי אותם מארץ מצרים, אני הוצאתי אותם מתחת ממשלת השרים שהם עבדי, זהו שנאמר במקום אחר מבית עבדים כדי שלא יהיו עבדים לעבדים אלא עבדי, כ"ש אתה שאתה ב"ו וגם אתה עבד לי שאתה מכללם, כי לעבודתי הוצאתים לא לעבדך והם מכורים לי, לא ימכרו ממכרת עבד, ולזה אמר לא ימכרו ממכרת, מכירה אחר מכירה, ולא אמר לא ימכרו לעבד או לעבדות אלא אמר ממכרת עבד, ממכרת מעבד שהוא בשר ודם ואמר עבד בקמ"ץ שהוא עבד חלוט, אבל מכירה למרק עונו ימכר, לזה כשמברך ברוך שלא עשני עבד יאמר בקמ"ץ תחת העי"ן, כי לפעמים נמכר בעונו לא לחלוטין, אם כן ממכרת עבד, מעבד שלא יחשוב כשמכרוהו ב"ד עם גנב או אם מכר עצמו שקנה מבשר ודם, המוכר הוא הקב"ה ועל מנת כן מכרם שיהיה כשכיר שנה בשנה:
<b>עוד</b> וכי ימוך אחיך, רמז על עשו שנקרא אח שנאמר הלא אח עשו ליעקב, וכן אמר משה כה אמר אחיך ישראל, אמר כי ימוך אחיך שנתמסכן בעונותיו, ונמכר לך כמו שנאמר והיה כאשר תריד ופרקת וגו' לא תעבד בו עבודת עבד, אם אני קצפתי מעט לא תהיה אתה עוזר לרעה ותכביד עולך עליו, זהו אומרו עבודת עבד היל"ל לא תעבוד בו כעבד, ואמר עבודת עבד לומר שלא חכביד עולך עליו ותדע שהוא אדון ואינו עבד אע"פ שנמכר, כי צורם מכרם וה הסגירם לא לשם עבדות מכרם לא תעבד בו עבודת, עבדת כתיב, תרגום עשית עבדת, כלומר אתה לא בראת ולא עמלת בו ולח גדלתו כי עבדי הם, אני הוא שעשיתים ובראתים לעבודתי, אשר הוצאתי אותם, פירש"י ז"ל שטרי קודם, הכונה לומר אע"פ שנגזר עליהם עבדות עבודתי קודם:
<b>כשכיר</b> כתושב. אם תתנהג עמו כשכיר תהיה אתה בעל הבית והוא שכיר, ואם לאו כתושב, הוא יהיה עיקר ואתה שכיר לו. עד שנת היובל שהוא שנת הגאולה יעבוד עמך, לא אמר לך אלא עמך שאתה והוא שוים. לא תרדה בו בפרך ויראת מאלהיך, תירא ותפחד ממה שעשה במצרים שרדו בהם בפרך:
<b>וכי</b> תשיג יד גר ותושב עמך ומך אחיך ונמכר לגר תושב עמך או לעקר וגו', לומר שאם נגזר עליהם מרוב עונותיהם שישתעבדו בשבעים אומות והשיגה ידם ונשתעבדו בהם, עמך, אתה ג"כ עמהם, וכן יד גר ותושב בגימ' המה השבעים אומות, או לעקר או אם נמכר לעקור ישראל שהם משפחת גר שהוא אברהם אבינו שהיה גר, כמו שאירע בימי המן שנמכרו להשמיד להרוג ולאבד, לא יעלה על דעתך לומר שאחר שנמכרו ביד האומות שאין להם גאולה ח"ו, שנאמר לא מאסתים ולא געלתים לכלותם, לכלתם כתיב הואיל וכלתו שהיא השכינה עמהם, אפילו יהיו משועבדים תחת יד כל האומות הוא גואלם שנאמר כי גואלם חזק והראיה מהמן שנמכרו ואחרי נמכר גאולה תהיה לו, אחד מאחיו, שהוא מרדכי היתה הגאולה ע"י והיה אחד, כ"ש גאולה העתידה שתהיה ע"י משיח בן דוד, או בנו, זהו או דודו או בן דודו, או דודו היינו דוד, או משאר בשרו שהוא משה רבינו, שגם על ידו תהי הגאולה שנאמר עליו בשגם הוא בשר, זהו משאר בשרו, ואומר מה שהיה הוא שיהיה, ר"ת משה, או השיגה ידו שעשה תשובה והחיש הקץ, כמו שארז"ל זכו אחישנה. ותמצא ד' גאולות כאן יגאלנו יגאלנו יגאלנו ונגאל, כנגד ד' גליות, ולזה אמר ג"פ יגאלנו כנגד ג' גליות שנגאלו ע"י הצדיקים שבהם, גלות מצרים ע"י משה, גלות בבל ע"י עזרא גלות עילם ע"י מרדכי, גלות רביעי שהוא תלוי אם זכו אם לא זכו, לזה נאמר ונגאל איך שיהיה:
<b>וחשב</b> עם קונהו. שיחשוב להם הקב"ה להכשדים כמה ארנוניות לקחו מישראל וישיבו הכל, וכן ארז"ל מלכי תרשיש ואיים מנחה ישיבו יביאו לא נאמר אלא ישיבו מלמד שכל מה שנתן יעקב לעשו אחיו עתיד להחזירו, וכן הוא אומר תחת הנחושת אביא זהב וגו', ויחשוב העבודה שנשתעבדו בישראל ויתנו להם, זהו שאמר כימי שכיר יהיה עמו, כשכיר שנה בשנה יהיה וגו':
<b>אם</b> עוד רבות בשנים, שלא זכו להחיש עד שהגיע העת שנאמר בעתה אחישנה, ואם מעט נשאר בשנים שהחישו הקץ שנאמר אחישנה, כפי שניו ישיב את גאולתו, אם באה הגאולה מצדם שעשו תשובה או ע"י הצדיקים שבהם, לזה אמר גאולתו, ואם לא יגאל באלה ויצא בשנת היובל, הוא יובל הגדול שנאמר למעני למעני אעשה, כי לי בני ישראל עבדים עבדי הם, אם עושים רצוני עבדי הם ואם אינם עושים רצוני עבדים לאחרים, לזה אמר עבדים עבדי. אשר הוצאתי אותם מארץ מצרים, כלומר מארץ מצרים התניתי עמם כן, והיכן התנה עמם שאמר למשה אהיה אשר אהיה, ארז"ל אהיה עמהם בצרה זו אהיה וכו', הרי שמארץ מצרים התנה עמהם שאם לא יעשו רצוני ישתעבדו לשאר מלכיות, א"כ עבדים עבדי, אני ה' אלהיכם כפי מעשיכם אני דן אתכם. אם צריכין רחמים אני ה', ואם צריכין דין אלהיכם. ד' פעמים נזכרו ישראל בשם עבדים, כאן אמר כי לי בני ישראל עבדים עבדי, ולעיל פרשת וכי ימוך אחיך אמר כי עבדי הם לא אמר בני ישראל, לא ימכרו ממכרת עבד, ד"פ עבד, אפשר שכיון כאן למה שאמר הזוהר בפרשת בלק (דף קצ"ה) ז"ל דוד מלכא שוי גרמיה בד' אורחין, שוי גרמיה בהדי מסכני, שוי גרמיה בהדי חסידים, שוי גרמיה בהדי עבדים, שוי גרמיה בהדי אינון דמסרי נפשייהו על קדושת השם, ואמר לקמיה דכל מאן דאלין ארבע יסדר קמי מריה ועביד גרמיה ברעותא כדקא יאות בתקונא דא לא תהדר צלותיה בריקניא, בקדמיתא יעביד נפשיה עבד, לסדרא שבחא קמי מאריה ולזמרא קמיה, ודא בתושבחן דקמי צלותא, ולבתר עבד תנינא, לבתר דצלי צלותא דעמידה איהו עבד צלותא דמאריה, ולבתר עבד תליתאה לבתר דצלי כל צלותיה ואזיל ליה, וע"ד תלת זמנין עבד גרמיה עבד בצלותא דא, עבד דכתיב הושע עבדך, שמח נפש עבדך, תנה עוזך לעבדך, הא תלת זמנין אצטריך לשואה גרמיה עבד, לבתר לשואה גרמיה גו אינין דמסרי נפשייהו על קדושת ה', והיינו ביחודא דשמע ישראל דכל מאן דשוי הכי רעותיה בהאי קרא אתחשיב ליה כאילו מסר נפשיה על קדושת שמיה, לבתר לשואה גרמיה עני דזמנא דעאל ודפיק דשין דרומי מרומים כד אמר אמת ויציב וסמיך גאולה לתפלה למהוי בצלותא דעמידה תביר לבא עניא ומסכנא ולשואה רעותיה לאתכללא גו מסכני בחבירו דלבא במאיכו דנפשא, לבתר לשואה גרמיה גו חסידים בשומע תפלה לפרשא חטאוי, דהכי איצטריך יחיד בשומע תפלה בגין לאתדבקא בימינא דפשוטה לקבלא לאינון דחייבין, וכדין אקרי חסיד, הא ד' אלין כדקא יאות, מאן כליל לכל הני ההוא דקא איצטריך לכללא לון והאי איהו עבד דאכליל לכל שאר, תלת עבדין אינון בתלת דוכתין וכולהו חד ועליהו כתיב הנה כעיני עבדים אל יד אדוניהם וגו', בין עובד לעבד אינון אחרנין בין עבד קדמאה לעבד תנינא אית ליה לממסר נפשיה על יחודא דקדושת שמיה ולשואה גרמיה עני ומסכנא בצלותא דעמידה ולשואה גרמיה גו חסידיה בשומע תפלה, עבד תליתאה בתר דסיים וסדר כלא. תנן בההיא שעתא דסדר בר נש כל הני סדורין ארבע ברעו דלבא קב"ה נייחא קמיה ופרים ימיניה עליה בההיא עבד תליתאה וקרא עליה ואמר ליה עבדי אתה, דכתיב ויאמר לי עבדי אתה ישראל אשר בך אתפאר, ודאי צלותא דהאי בר נש לא יהדר בריקניא לעלמין ע"כ. אם כן לזה נזכר ארבע פעמים עבד בפרשה כי עבדי הם כשאומר פסוקי דזמרה, לא ימכרו ממכרת עבד כשקורא קריאת שמע ועושה עצמו כאילו מסר נפשו על קדוש השם, כי לי בני ישראל עבדים כשאומר תפלת העמידה ושואל צרכיו כעבד ששואל פרס מרבו, עבדי הם שהשלים התפלה ועושה נפילת אפים, ועל זה רמזו ז"ל בגמרא שלש ראשונות כעבד שמסדר שבח לפני רבו, אמצעיות כעבד ששואל פרס מרבו, אחרונות כעבד שקבל פרס מרבו ומשבחו, הרי ג"פ עבד, ועבד דפסוקי דזמרה לא נזכר כאן:
<b>לא</b> תעשו לכם אלילים. הוא לשון אל כלא הן חשיבין, כן פי' רש"י ז"ל. אם כן יאמר לא תעשו לכם לא תחזיקו עצמכם כלא, אלא צריך שתדעו ערככם הואיל ואתם עבדי ואני אלהיכם, על זה הערך העריכו עצמכם, כי בזה תבאו לידי עבודה מאהבה, וכשתדעו גדולתו וגבורתו של ממה"מ הקב"ה ובחר בכם מכל העמים אז יתוסף בכם אהבה יתירה, כמו שאמר דוד המלך ע"ה דע את אלהי אביך ועבדהו, ודע למי אתה עובד ומי הוא אלהיך, ותאמר אשרינו מה טוב חלקנו שבחר בנו ולקחנו לחלקו, שנאמר כי חלק ה' עמו, השפלות היא טובה כנגד היצר שלא יתגרה בגאוה, אבל נגד העבודה צריך שישמח ויעריך עצמו שהוא עבד מלך ומתוך כך יבא לעבדו בשמחה, שהיא עקר העבודה, שנאמר עבדו את ה' בשמחה, אם כן לזה אמר לא תעשו לכם אלילים ופסל, שלא תחזיקו עצמכם כלא וכפסולים לעבודתו, הואיל ואני ה' אלהיכם, ופסל מוטעם טרחא לומר שהוא נמשך אחר אלילים. ומצבה לא תקימו לכם, שלא תלכו בקומה זקופה, תקימו לכם ר"ל שלא תקימו עצמכם ותוכו בגאוה, אע"פ שאמר לא תשפילו ולא תפסלו עצמכם, זהו בערך עבודתו יתברך, אבל בערך עצמכם לח, זה לא תקימו לכם, ואבן משכית לא תתנו בארצכם, שלא תלכו עמי בחלקלקות ובפתויים ותנופה כמו האבן החלקה, וכן רבי שלמה בן גבירול בעל האזהרות ז"ל, לא תניף עליהם ברזל אמר, ומצות לא תניף, לעולם לא תחניף, שעושה המצות דרך חניפות להקב"ה כדי שיעשה רצונו או כדי להתראות בה בפני בני אדם או לעשות לו בה שם, כמ"ש בזהר בראשית (דף כ"ה) ה' מינין אינון בערב רב, נפילים גבורים ענקים רפאים עמלקים כו' גבורים מינא תליתאה עליהו אתמר המה הגבורים אנשי השם ואינון מסטרא דאתמר בהון נבנה לנו עיר ונעשה לנו שם, ובנין בתי כנסיות ובתי מדרשות ושוין בהון ספר תורה ועטרה על ראשה ולא לשמה דה' אלא למעבד לון שם. הדא הוא דכתיב ונעשה לנו שם, זהו לא תתנו בארצכם להשתחות שמראים שעושים לשם שמים, אני ה' אני יודע המחשבות וחוקר לבבות, כי לא לפניו חנף יבא:
<b>את</b> שבתותי תשמרו וגו'. חתם הפרשה בזה הפסוק לפי שרז"ל נתנו סדר לפרשיות של זו הפרשה, אמרו בתחלה הזהיר על השביעית, ואם חמד ממון ונחשד על השביעי' סוף למכור מטלטליו, לא חזר בו סופו מוכר אחוזתו, לא חזר בו סוף מוכר ביתו, לא חזר בו סוף לוה ברבית, לא חזר בו מוכר עצמו לישראל, לא חזר בו סוף מוכר עצמו לעקר, ובסוף אמר לא תעשו לכם אלילים וגו'. כל זה בא לו מצד אביו ואמו שלא שמרו ליום שבת, שמרו מלשון המתינו כמו ואביו שמר את הדבר, וכבר כתבתי בפרשת תשא ושמרו בני ישראל את השבת ראשי תיבות ביאה, משל לעני שעמד על פתח בית המלך ושאל שיתנו לו פרוסה אם בא לשאול כשהמלך יושב על השלחן נותנין לו ממה שעל השלחן של המלך, ואם בא לשאול כשאין המלך על השלחן נותנין לו משיורי הלחם שמשיירין העבדים לחם שחור ויבש, אם כן אם ישמרו את השבת יבאו להמשיך נשמות של שבת שהם מלפני המלך, זהו אומרו לעשות את השבת, שהן נשמות שובתות מכל עמל וטורח, לא כמו שעברו עליו כמה צרות ואנחות שמכר מטלטליו ומכר אחוזתו ומכר ביתו ולוה בריבית ומכר עצמו לישראל וחזר ומכר עצמו לעקר, לזה מזהיר שישמור ליום השבת ושיקדשו עצמן. אני ה' נאמן לשלם שכר:
<b>ובמדרש</b> בוא ולמד מתן שכרן של מצות, כשאמר פרעה ליוסף אני פרעה כמה גדלו ונתן לו שכר שנאמר ויסר פרעה את טבעתו וגו', הקב"ה שאומר על כל מצוה ומצוה אני ה' על אחת כמה וכמה שאין קץ למתן שכרן של מצות ע"כ. וכן יש ללמוד ממה שאמר לישראל ואחרי כן יצאו ברכוש גדול, נתן להם ביזת מצרים והביא כל העולם למצרים, שנאמר וכל הארץ באו מצרימה, אם כן נתן להם ביזת כל העולם, וארז"ל תשעים חמורים הוציא כל אחד ואחד טעונין כסף, לא הספיק זה אלא שנתן להם מה שהיה צפון בבעל צפון שטמן יוסף שם הזהב, ולזה אמר שישובו ויחנו שם, שהמטמון אינו נגלה אלא לבעליו, לא הספיק עד שנתן להם ביזת הים שהיתה יותר מביזת מצרים, שכן ארז"ל כנפי יונה נחפה בכסף זו ביזת מצרים, ואברותיה בירקרק חרוץ זו ביזת הים, תורי זהב נעשה לך זו ביזת הים, עם נקודות הכסף זו ביזת מצרים, הרי שדמו ביזת מצרים לכסף וביזת הים לזהב, וכל זה לפי שיצא מפיו מלת גדול, ואמר ואחרי כן יצאו ברכוש גדול עשה כערך גודלו יתברך. כל זה בזה העולם אבל לעוה"ב אין קץ עין לא ראתה:
<b>גימטריאות</b>
<b>שבת</b> הארץ להם לאכלה, ר"ת בגימ' שס"ה, רמז שלא יאכל אדם כל ימות השנה אלא משל שבת כמו שהיה עושה שמאי, וכן מזון כל השבוע הוא מן שבת, לזה מונין אחד בשבת שני בשבת וכו':
לאכלה, עה"א בגימ' מלאך, רמז שנעשה הישראלי יום שבת כמלאך לובש לבנים, כמו שאמרו על רבי יהודה בר אלעאי ז"ל שהיה לובש סדינים לבנים ודומה כמלאך ה':
שבת הארץ לכם, בגימ' זו היא הנפש יתירה, וזהו לכם לא עשה כן לאחרים, לכם, מלך, שהוא בשבת כמלך בטל ממלאכה:
והעברת שופר תרועה בחדש השביעי, ר"ת תשובה רמז לתשובה בחדש השביעי:
תעבירו, עבירות, רמז על השופר שהוא דוחה ומעביר העבירות:
וקראתם דרור, רמז אחר דרו"ר שנה יחרב הבית ויתבטלו יובלות, שמחרבן בית ראשון בטלו מלמנות יובלות:
ומכר מאחוזתו, אלו ישראל שמסרו בהמ"ק ביד שונאים. ובא גואלו זה הקב"ה גואלן של ישראל שנאמר גואלנו ה' צבאות. הקרוב זה הקב"ה שהוא קרובן של ישראל שנאמר לבני ישראל עם קרובו, והשיגה ידו, אם אין להם גואלים מבשר ודם:
אשר לו חמה. כתיב, רמז על הכרכים המוקפים חומה מימות יהושע שעמדה לו חמה:
גאלה תהי"ה, בגימטריא בימי משיח. הם אשר הוצאתי אותם, ס"ת מרים, שבזכות מרים יצאו כדלעיל:
את שבתותי, ר"ת א"ש, רמז למה שאז"ל במקום שיש חלול שבת שם דליקה מצויה:
<b>פרשת</b> <b>בחקתי</b>
<b>אם</b> בחקותי תלכו וגו'. לפי שאלו היעודים ונתתי גשמיכם ונתנה הארץ וגו' הם יעודים גופניים ואינם סוף שכר כי השכר מצות בהאי עלמא ליכא, כי עיקר השכר הוא לעוה"ב ואלו היעודים אינם אלא הכנות כדי שימצא עצמו פנוי כדי שיעשה המצות ולא יהיה לו שום דבר שמעכבו ומטרידו מלעשותם, ובעשייתם יזכה לעולם הבא שהוא סוף השכר, לזה אמר אם, כל דאי אסמכתא כו', לומר שאין זה סוף השכר שאמר:
אם בחקותי תלכו, החוקים הם המצות שאין בהם טעם ואתם הולכים בהם בתמימות ואינכם מהרהרים בהם, לאמר מה זה שאסרה תורה בשר בחלב אפילו לבשלו ואסרה הכלאים, ולמה התפלין ש"ר ד' בתים ורצועות שחורות וצורת שי"ן של ד' ושי"ן של ג' ויו"ד של יד, והציצית שיהיו ד' חוטים כפולים ויהיה בהם ארבעה אוירים וה' קשרים, וכן שאר המצות, ומאין יש לחכמים כל זה, וסדר הנחתם ומקום הנחתם, אם אתה בתחלה תלך בהם בתמימות מוטב, ואם אתה בתחלת עשיית המצות חוקר עליהם יתבזו ח"ו בעיניך ותמנע מלעשותם, ובמה תזכה, אלא בתחלה תלך בהם בתמימות:
את מצותי תשמרו, לא תאמר יש מצות הרבה שאינם באים לידי עשייה, כמו הקרבנות בזמן החרבן, וטומאה וטהרה ודיני ערכין ודיני הקדשות וחרמים ותרומות ומעשרות בחוצה לארץ, ולקט ושכחה ופאה, ודיני ארבע מיתות, וכן כל כיוצא בהם, ואם אין אנו עושים אותם איך נזכה, כי המצות הם רמ"ח כנגד רמ"ח איברים ובעשייתם יתוקנו האיברים כי כל מצוה היא תקון אבר, לזה אמר את מצותי תשמרו, כמו ואביו שמר את הדבר, כלומר אם תמתינו ותקבלו עליכם כשתבא זו המצוה לעשותה אני מעלה עליכם כאילו עשיתם אותם ותזכו אתם לעשותם ולידע טעמם, ולזה אמר ועשיתם אותם, ולא אמר ותעשו אלא ועשיתם, אתם כתיב, מעלה אני עליכם כאילו אתם עשיתם, ומההליכה תבאו לידי שמירה ומשמירה לידי עשייה, שמצוה גוררת מצוה, ולזה בחקתי כתיב, מאחת יבא לעשיית הרבה כמו שכתבתי פעם אחרת, מפי עליון לא תצא הרעות והטוב, לא אמר והטובות כמו שאמר הרעות אלא הטוב הראשון אינו מה' אלא מב"ו, ואח"כ מצוה גוררת מצוה, וכן אמרו במסכת קידושין כל העושה מצוה אחת מטיבין לו ומאריכין את ימיו ונוחל את הארץ.. יש מי שפירש מצוה אחת יתר על עונותיו, ולפי מ"ש כל העושה מצוה אחת ובסיבת אותה מצוה יבא לידי מצות רבות ששכר מצוה מצוה ומצוה גוררת מצוה.
<b>ובמדרש</b> חוקיו עשית ולא יעבור (איוב י"ד), אמר הקב"ה לישראל אם עשיתם חוקי אין השטן נוגע בכם, שנאמר מדי עברו יקח אתכם, חוקיו עשית ולא יעבור, פירוש מדי עברו, ר"ל אם עבר אדם על מצותיו יקח אתכם, מדי עברו שיעלה ויקטרג עליכם, אבל אם עשית חוקיו ולא יעבור שאין השטן נוגע בכם. זהו אם בחקותי כלומר אם אתם שומרים החקות אע"פ שעכו"ם והשטן מונה אתכם, תלכו, תהיו מאותם שנאמר בהם הליכה לפני שנאמר ונתתי לך מהלכים בין העומדים ואם לאו לא תלכו, כמו שארז"ל הספר והסייף ירדו כרוכים מן השמים אם שמרתם מה שכתוב ספר תנצלו מן הסייף ואם לאו הוא הורג אתכם:
<b>עוד</b> במדרש ועשיתם אותם אמר רבי חמא בר חנינא אם שמרתם מצותי מעלה אני עליכם כאילו עשיתם אותם, רבי חנינא בר פפא אמר כאילו אתם עושים עצמכם, ועשיתם אתם כתיב. דרשו ז"ל כן שלא אמר ותעשו, וכן בזוהר מאי ועשיתם אלא מאן דעביד פקודי דאורייתא ואזיל באורחוי כביכול כאילו עביד ליה לעילא, אמר הקב"ה כאילו עשאני, ואוקמוה:
<b>ונתתי</b> גשמיכם בעתם וגו', כנגד ג' דברים יתן ג' דברים, כנגד בחקותי תלכו ונתתי גשמיכם בעתם, שחוק וזמן אני קבעתי להם, כי אם ירדו בזמן הקציר הם קללה לעולם, אם אתם תלכו בחקותי הם גם כן ילכו בחוקי שקבעתי להם, וכנגד את מצותי תשמרו ונתנה הארץ יבולה, מה שמוביל ושמור לה, תתן לכם, ולזה לא אמר פריה, וכנגד ועשיתם אותם ועץ השדה יתן פריו, פירש"י ז"ל הם אילני סרק, כמו שאתם עושים המצות כן אילנות שאינם עושים פירות יעשו, כי בעשייתכם המצות יגדלו הפירות שלהם, לזה אמר פריו ולא אמר פרי. כי ודאי אילן גדול בעובי ובקומה לא נברא לבטלה, וכל מה שברא הקב"ה הכל היה בשלימות בלי חסרון כלל, אלא ודאי שהיה להם לאילני סרק פרי חביב ונחמד ומתוק, ובחטא אדם נמנע ממנו שלא היה הגון וראוי לו מרוב עלויו, וכן ארז"ל אילן שאדם אכל ממנו חטה היה, והחטה עתה היא נזרעת בכל שנה ושנה ואינה אילן, אלא מחטאו של אדם אחר שהיתה אילן נעשית זרעים, וכן אמרו עתידה חטה שתתמר ועולה, וכן תמצא שהיא סדוקה כגרעין תמרה, כל זה להורות שהיתה כמו התמרה, א"כ לזה אמר ועץ השדה, לא כמו שאמר בקללה ועץ הארץ, אלא עץ השדה שיוצא מאליו ואין לו שמירה שהוא בשדה. יתן פריו, בגימ' הן אילני שרק, יתן פריו אם תהיו ראוים והגונים לאותו פרי:
<b>ובמדרש</b> ונתנה הארץ יבולה. לא כדרך שעושה עכשיו אלא כדרך שעשת בימי אדם הראשון, מנין אתה אומר שתהא השדה נזרעת ועושה פירות בת יומה, ת"ל זכר עשה לנפלאותיו, ואומר תדשא הארץ דשא עשב מזריע זרע, ביום שנזרעת בו ביום עושה פירות. ועץ השדה יתן פריו, לא כדרך שעושה עכשיו אלא כדרך שעשת בימי אדם, מנין אתה אומר שיהא אילן ניטע ועושה פירות בן יומו ת"ל זכר עשה לנפלאותיו, ואומר עץ פרי עושה פרי ביום שניטע בו ביום עושה פרי ע"כ יצא להם דרשה זו מאומרו מזריע בלשון הווה, כי היל"ל תדשא הארץ דשא ותזריע זרע, וכן בעץ היל"ל עץ פרי שיעשה פרי, ואמר עושה, שעושין פירות בכל יום. והשיג לכם דיש את בציר וגו', כמו שאתם תכופים בהליכה ובחקים ובשמירה במצות עשה ובמצות ל"ת, כן תהיה ברכתכם תכופה זו אחר זו בלא הפסק, וא"ת הואיל והם עסוקים ברבוי הטובה הדיש ישיג הבציר והבציר ישיג הזרע, א"כ כל השנה עוסקים בצרכי הגוף ואימתי יעשו המצות ויתעסקו בתורה, ת"ל ואכלתם לחמכם אין לחם אלא תורה שנאמר לכו לחמו בלחמי, ואמר לחמכם שהיא ירושה לכם שנאמר תורה צוה לנו וגו', הא כיצד שיהיה להם עבדים שיעשו מלאכתם שנאמר ועמדו זרים ורעו צאנכם, וכן ואכלתם לחמכם בגימ' היא התורה עם שתי המלוה"כ. לשובע במדרש אין צריך לומר שיהיה אדם אוכל הרבה ושבע אלא אוכל קמעא ומתברך במעיו, וכן פירש"י ז"ל. הוקשה להם אם יש רבוי ברכה ורבוי מאכל פשיטא שיאכל עד שישבע, לזה אמר אוכל קמעא ומתברך במעיו. ופירוש הענין הוא, כי רבוי החליים באים מרבוי האכילה וכשיראה רבוי מאכל יאכל ביותר ויבא לידי חולי, נמצא מהברכה בא לידי קללה, לזה אמר אוכל קמעא ומתברך, כאילו בטנו מלאה שאינו יכול לאכול, וזהו פירוש ובשבע כלכלתנו, כמו ויכלכל יוסף את אחיו לחם לפי הטף, כלומר בצמצום. לזה אמר לשובע, כל מה שיאכל יהיה לשובע, ולא אמר ושבעת. ואמר לחמכם ולא אמר לחם סתם, לומר שאפילו אינו אוכל לחם ממש אלא דבר אחר והוא מזונו מתברך במעיו, וכן לשבע, לעשב, כלומר אפילו אוכל עשב והוא מזונו, וכן לחמכם בגימ' קלח, ולזה רמז רבי עקיבא שאמר אפילו אכל קלח של כרוב והוא מזונו מברך שלש ברכות, וכן ואכלתם לחמכם לשבע בגימ' אפי' אכל קלח של כרוב והוא לו מזונו. עוד לחמכם ולא מן הגזל, לחמכם לחם מך, ר"ל לחם עוני ולא לחם פנק, ר"ל לחם תענוגים, כי טוב מעט בהיתר ויראת ה' וכו', עוד לחם מך שלא ישבע ויהיה מאותם שנאמר עליהם ואכל ושבע ופנה אל אלהים אחרים, וכן צוו חז"ל אם תערב לך אכילתך משוך ידך הימנה, כי כשיאכל וישבע יבא לידי גאוה. עוד לחמכם גימ' לקח, אם לקח בדמים או אם יש לו שדה תרגום שדה חקל, שאם יש לו שום שדה בשותפות שיקח מחלקו ולא מן הגזל, זהו לחמכם בגימ' חלק, ויש אם למקרא שאנו קורין לחמיכם ביו"ד בגימ' מקח, ואז יהיה לשובע שאוכל קמעא ומתברך במעיו, ואם הוא מן הגזל לא ישבע ועליו נאמר ובטן רשעים תחסר, עוד ואכלתם לחמכם לשובע רמז על הסעודה שעתיד הקב"ה לעשות לצדיקים לעתיד לבא, שנאמר הנה עבדי יאכלו ואתם תרעבו, וזהו לשובע שיהיו נהנין מזיו השכינה, וכן פירש במדרש הנעלם פרשת תולדות, עוד לשובע רמז על מה שאמר בזוהר על פסוק צדיק אוכל לשובע נפשו, שהצדיק קודם שאוכל משביע נפשו מד"ת ואח"כ מאכיל הגוף, זהו צדיק אוכל אחר שהשביע נפשו מדברי תורה שהוא מזון הנפש:
<b>עוד</b> נאמר ונתנה הארץ יבולה, שהם על היעודים שלעתיד לבא, יבולה מה שמובל לה, כלומר מה שנפקד לה לעשות, כמו שארז"ל במסכת שבת עתידה א"י שתוציא גלוסקאות וכלי מילת, ולזה תקנו ז"ל בברכת הלחם המוציא לחם מן הארץ, שאנו מאמינים שעתידה להוציא, ואפילו שרבי חנינא סבר המוציא דמפיק משמע, ורבנן סברי דאפיק משמע, והלכה כחכמים, חכמים גלו טפח וכסו טפחיים מפני אפיקורסים שאינם מאמינים וסמכו על המבין. ועץ השדה יתן פריו, כמו שארז"ל בכתובות פרק שני דייני, ת"ר עתידה חטה שתתמר ועולה כדקל בראש ההרים, שמא תאמר יש צער לקצרה ת"ל ירעש כלבנון פריו הקב"ה מביא רוח מתוך גנזיו ומשרה את סולתה ואדם יוצא לשדה ומביא מלא פס ידו וממנו פרנסתו ופרנסת אנשי ביתו:
<b>והשיג</b> לכם דיש את בציר. כלומר כל מה שאתם טרחתם וזרעתם יהיו תכופים זה אחר זה, כדי שיתמרו במהרה ולא תצטרכו עוד למעשה ידיכם, זהו והשיג לכם מה שהוא שלכם, ואכלתם לחמכם לשבע, לחם כמלשבע, כלומר כמו שבעת ימי בראשית, ששם היה הכל בשלימות, וכל מה שעתיד להיות באותם הימים נברא שאין כל חדש תחת השמש, וישבתם לבטח, שלא יהיה כזמן הזה שאדם זורע התבואה ולבו חרד עליה שמא תלקה בברד או בשדפון, אלא יושבים לבטח בלא עמל ובלא יגיעה מלחרוש ומלזרוע, שמא תאמר יקנאו בכם שכניכם ויבאו לשכון בארצכם ת"ל ונתתי שלום בארץ, גם להם אתן מה שראוי להם כדי שיהיה השלום בארץ, וכן אמר דוד נתת שמחה בלבי מעת דגנם ותירושם רבו אז בשלום יחדיו, זהו שאמר כאן והשבתי חיה רעה שהן הכשדים שהן משולים לחיות רעות, וחרב לא תעבור היא חרב של סמאל, ועליה אמר דוד הצילה מחרב נפשי כי לא יהיה רשות לעבור בארצכם כמו לוז שאין לו רשות ליכנס לתוכה, ולא יתבטל לגמרי שנאמר כי הנער בן מאה שנה ימות והחוטא בן מאה שנה יקולל:
<b>ורבינו</b> סעדיה גאון ז"ל פירש והשבתי חיה רעה, אשביתם מטבעם שלא ירעו שנאמר וגר זאב עם כבש, ואומר זאב וטלה ירעו כאחד ואריה כבקר יאכל תבן, לא ירעו ולא ישחיתו, ולזה לא אמר חיה רעה ארחיק מעליכם כמו שאמר בקללה והשלחתי בכם את חית השדה. וכן במדרש והשבתי חיה רעה רבי יהודה אמר מעבירה מן העולם, רבי שמעון אמר משביתה שלא תזיק, אמר רבי שמעון אימתי שבחו של הקב"ה כשאין מזיקין או כשיש מזיקין ואינן מזיקין, הוי אומר כשיש מזיקין ואינן מזיקין, וכן הוא אומר מזמור שיר ליום השבת למשבית מזיקין מן העולם, וכה"א וגר זאב עם כבש ונמר עם גדי ירבץ ועגל וכפיר ומריא יחדיו ונער קטן נוהג בם, ופרה ודוב תרעינה יחדיו ירבצו ילדיהן ואריה כבקר יאכל תבן, ושעשע יונק על חור פתן ועל מאורת צפעוני גמול ידו הדה, שיהא התינוק מושיט אצבעו לתוך עיניו של צפעוני ומוציא מרה מפיו, ואומר גמול ידו הדה זו היא ההורגת את הבריות, ע"כ:
<b>עוד</b> ונתתי שלום בארץ, שיעביר המזיקים והשדים מן העולם, ושכבתם ואין מחריד שלא יבאו להחריד אתכם על מטותיכם ויבהילו אתכם בחלומות רעים והשבתי חיה רעה זו אגרת בת מחלת אמהון דשידי, וכן אמר בזוהר וחרב לא תעבור זו לילית שהיא מתחברת ומתערבת עם האנשים ומתחממת עמהם לטמאם ולהוליד מהם, לא תעבר בארצכם לפי שנתקדשה הארץ בקיומכם התורה והמצות, ואם ישארו מהם בקריאת שמע יפלו לפניכם, זהו ורדפתם את אויביכם ונפלו לפניכם לחרב, לא אמר בחרב אלא לחרב, לקריאת שמע שהיא חרב פיפיות, כלומר בפיהם, שנאמר רוממות אל בגרונם וחרב פיפיות בידם:
<b>ורדפתי</b> את אויביכם שהוא זרעו של עמלק שהוא אויב לכם שעברתו שמרה נצח, שאויב הוא יותר משונא. ושלשה דברים נצטוו ישראל בכניסתם לארץ, להכרית זרעו של עמלק, ולהעמיד להם מלך, ולבנות להם בית הבחירה, וכן לעתיד ורדפתם את אויביכם על זרעו של עמלק, ופניתי אליכם זהו להעמיד להם מלך, ושיהיה ה למלך, ונתתי משכני כנגד לבנות להם בית הבחירה, ואמר ורדפתם את אויביכם, כמו שארז"ל על פסוק מלחמה לה' בעמלק מדר דר, אמר מדר דר אנא בתריה לדרי דרין, מדורו של משה לדורו של שמואל מדורו של דוד לדורו של מרדכי ואסתר. רבי ברכיה בשם רבי אבא אמר כל זמן שזרעו של עמלק בעולם כאילו כביכול כנף מכסה את הפנים, אבד זרעו של עמלק מן העולם נטלה הכנה, שנאמר ולא יכנף עוד מוריך, רבי לוי בשם רבי חמא אמר כל זמן שזרעו של עמלק בעולם אין השם שלם ולא הכסא שלם, אבד זרעו של עמלק בעולם, השם שלם מה טעם האויב תמו חרבות לנצח וערים נתשת אבד זכרם המה, מה כתיב וה' לעולם ישב כונן למשפט כסאו, זהו ורדפתם את אויביכם, אתם לא תעשו אלא רדיפה לבד לא תלחמו עמו והוא יפול לפניכם לחרב, לא אמר בחרב אלא לחרב לחרבו של הקב"ה, שנאמר יפקוד ה' בחרבו הקשה על לויתן נחש בריח, שהוא מבריח מדורו של משה עד דורו של משיח:
<b>ורדפו</b> מכם חמשה מאה, רמז על מלחמת גוג ומגוג בגימ' ע', שיתקבצו שבעים אומות ללחום עם מלך המשיח, ועליו אמר דוד למה רגשו גוים כמו שנאמר בפרשתו של גוג ביחזקאל (ל"ה) הנני אליך גוג נשיא ראש משך ותובל והוצאתי אותך ואת כל חילך כלם קהל רב וגו' פרס כוש וגו גומר וכל אגפיה בית תוגרמה וגו' תבא כענן לכסות הארץ תהיה אתה וכל אגפיך ועמים רבים אותך וגו שיתקבצו כל האומות יחד זו המלחמה האחרונה שתהיה בעולם שנאמר באחרית השנים תבא ואותה המלחמה האחרונה שתהיה בעולם שנאמר תעלה חמתי באפי, ויצא ה' ונלחם בגוים ההם (זכריה יד) לזה מכם חמשה, מן החלשים שאין בהם כי אם חמשה חומשי תורה ואין בהם לא משנה ולא תורה שבע"פ, לזה הם חלשים, ומאה מכם בזכות מאה ברכות, ואמר בהם מכם שאין בהם ג"כ מצות הרבה רבבה ירדופו לבד, לפי שהמלחמה היא לה', לזה ונפלו לפניכם לחרב, כי חרב איש באחיו תהיה, ונאמר והיה ה' למלך, ואז יתגדל שמו שנאמר והתגדלתי והתקדשתי ונודעתי לעיני גוים רבים, ולפי שעל ידן יתקדש שמו זכו לקבורה, שנאמר ביום ההוא אתן לגוג מקום שם קבר וגו', וכן מצרים לפי שנתקדש ש"ש על ידם ועל ידם נתקרבו ישראל לאביהם שבשמים שנאמר ופרעה הקריב, זכו לקבורה, שנאמר נטית ימינך תבלעמו ארץ:
<b>ונחזור</b> לעניננו, כמו שבמלחמת עמלק יהיה השם שלם, כן במלחמת גוג נאמר והיה ה' למלך וגו' ביום ההוא יהיה ה' אחד וגו', לזה נרמזו כאן שתי המלחמות, אח"כ נאמר ופניתי אליכם, ארז"ל אפנה מכל עסקי לשלם שכרכם, משל לבעל הבית ששכר פועלים והיה שם פועל שעשה עמו ג' שנים וכשבאו הפועלים ליטול שכרן בא פועל ההוא עמהם, א"ל בעל הבית בני אפנה לך הללו עשו עמי מועט אתן להם שכר מועט אבל אתה חשבון הרבה יש לי לחשוב עמך, כך ישראל מבקשים שכרם בעוה"ז מלפני המקום ואחרים מבקשים שכרם אומר להם הקב"ה לישראל אפנה לכם, הללו עשו עמי מועט, אבל אתם חשבונות הרבה יש לכם עלי ע"כ. יש לדקדק למה אמר והיה שם פועל אחד שעשה עמו מלאכה שלש שנים, למה עשה במשל ג' שנים ולא יותר, ועוד אומר לישראל מבקשים שכרם בעוה"ז שכר מצוה בהאי עלמא ליכא. אלא מה שאמר ג' שנים נגד ג' גליות שגלו ישראל, ד' הם, אבל גלות מצרים נטלו שכרם ביזת מצרים וביזת הים, אבל ג' גליות לא נטלו שכרן, גלות בבל יצאו כמי שבורח מבית הסוהר, שנאמר צאו מבבל ברחו מכשדים ויצאו בתכלית העוני עד שמרוב העוני עשו מנורה משאר מיני מתכות ולא עשאוה מזהב, ובגלות מדי נאמר ובבזה לא שלחו את ידם, וזה הגלות הארוך שחנו בו, לא ששואלין שכרן, אלא כמו שהגלות היה בשעבוד גוף ונפש, כן רוצין בגוף ונפש לראות שמחתן, שנאמר שמחנו כימות עניתנו, ולזה מראין לצדיקים קודם מיתתן שכרם בעוה"ז בעודם בגוף ונפש כדי לשמח הגוף, לא שזה הוא עיקר השכר, וחכמינו ז"ל דמו אותו לפירות שאמרו אוכל פירותיהם בעוה"ז, א"כ אין שואלים אלא שכר הענוי של ג' שנים שהם ג' גליות, לא שכר התורה והמצות, ולזה תמצא ברכה זו משולשת, ונתתי גשמיכם בעתם, ונתנה הארץ יבולה, עץ השדה יתן פריו, הרי ג', וכן והשיג לכם דיש את בציר ובציר ישיג את זרע, ואכלתם לחמכם לשובע, וישבתם לבטח, וכן ונתתי שלום, ושכבתם ואין מחריד, והשבתי חיה רעה וחרב לא תעבור, וכן ורדפתם את אויביכם ורדפו מכם חמשה מאה ומאה רבבה, ונפלו וגו', הרי ג', וכן והפריתי והרביתי והקימותי, וכן ואכלתם ישן נושן וישן, וכן ונתתי משכני, ולא תגעל, והתהלכתי, ואין לי פנאי לכוון כל אחד כנגד גלותו והנחתי אותם למעיין. ופירוש אפנה מכל עסקי, איזה עסק יש לו להקב"ה, אלא הקב"ה אינו מקפח שכר כל בריה וצריך לשלם להם לאוה"ע שכרן בעה"ז, א"כ עד שישולם שכרם אין להם לישראל שכר בזה העולם זהו וחסד לאומים חטאת לישראל שמאריכין הגלות עד שישלם להם הקב"ה שכר החסד שעשו, כמו שעשה הקב"ה עם כנענים שישבו על אדמתם מ"ז שנה לפי שכבדו את אברהם אבינו ואמרו נשיא אלהים אתה בתוכנו, שמענו אדוני, לא קפח הקב"ה שכרן וישבו על אדמתם ארבעים שנה שהיו ישראל במדבר וז' שנים שנבנית קודם מצרים שנאמר וחברון שבע שנים נבנתה וכו':
<b>והפריתי</b> אתכם והרביתי אתכם. שהארץ תהיה לכם לבדכם ואין זר אתכם, אם כן צריך שתפרו ותרבו כנגד כל שבע אומות שאתם נכנסים במקומם, כדי שישאר העולם בישובו כמו שהוא עתה בעודם עליו. והקימותי את בריתי, רז"ל אמרו ברית חדשה, ומהכתוב נראה ברית ישנה, שאמר את בריתי, שאם כדברי רז"ל היה לו לומר והקימותי להם ברית, אלא אמר בריתי הוא הברית שכרתי עם עולמי, כשבראתיו אמרתי לו בשביל ישראל אני בוראך שנאמר בראשית בשביל ישראל שנקראו ראשית, ועד עתה לא נתקיים זה הברית ולעתיד תתקיים הברית, כי אז יחזרו הצינורות למקומם ויהיה רבוי שפע, ובערך רבוי השפע על אותו ערך יהיה רבוי המקבלים, לזה והפריתי אתכם והרביתי אתכם לא אמר והפריתי והרביתי אתכם, שמשמע כדרך העולם, אלא כפל אתכם, לומר שהרבוי יהיה שלא כדרך פריה ורביה, לזה הפסיק בין פריה ורביה ואמר אתכם, וכן הוא אומר הקטן יהיה לאלף והצעיר לגוי עצום וגו':
<b>ואכלתם</b> ישן נושן. אומר הקב"ה לישראל של אותו הדור שלעתיד, הרבה מאכל יש לכם, הרבה זכיות יש לכם, מצד המצות שעשיתם, ומצד כמה גליות שסבלתם, וכמה וכמה נהרגו מכם על קדה"ש ועל קיום מצותי, וכמה צדיקים יש בכל דור ודור שכדאי זכותם לאכול ולשבוע ולהותיר, אבל עתה לא תוציאו הוצאה, ומלת תוציאו מלשון הוצאה ופזור, לא תוציאו עתה מזכיותיכם שהם חדשים, יש לכם ממה להוציא, תוציאו עתה מהישן קודם החדש, יש לכם זכות ג' אבות, ולזה אמר ישן נושן וישן, שכולם לא רא ליהנות מזכיותיהם, אברהם כשרדף אחר ה' מלכים והשיגם א"ל הקב"ה אל תירא אברם, פחד שלא ינכה לו הקב"ה מזכיותיו, זהו אחר הדברים האלה, אחר דבריו של אברהם, אנכי מגן לך שכרך הרבה מאד, יש לך הרבה שכר רבוי עצום, זהו מאד, יש כדי לאכול ולהאכיל לכל הדורות, קדשת שמי ברבים כשהושלכת לאור כשדים והודעת אלהותי לכל העולם שנאמר ויקרא שם אברם בשם ה', ועל ידך נודעתי שאני אל עולם, א"כ זכיות הרבה יש לך, ועכ"ז אנכי מגן לך, תרגום חנם מגן, א"ל לא אנכה לך שום זכות ברדיפת הה' מלכים אלא בחנם עשיתי עמך. א"ל כן לפי שהיה קשה עליו ליהנות מזכיותיו אלא להניח לדורות, וכן כשירד למצרים אמר אמרי נא וגו' וחיתה נפשי בגללך, ולא אמר בזכותי, וכן כשמתה שרה קנה קבר בדמים יקרים ולא אמר להקב"ה שיזמין לו קבר. ולזה הזמין הקב"ה מיתתה תכף בביאתו מבאר שבע, אולי יאמר אני באתי עתה עיף ויגע היכן אלך לבקש עתה קבר וישאל מהקב"ה שיזמין לו קבר בזכותו או בזכותה, ועכ"ז טרח והלך לבני חת ומבני חת לעפרון ובכמה פיוסים ובכמה השתחויות עד שמצא קבר ובדמים מרובים, כל זה כדי להניח לבניו. וכן יצחק כשחפר הבארות וגרשוהו ואמרו לו לך מעמנו, והקב"ה א"ל אל תרד מצרימה, והיה הולך נע ונד ושאלו אנשי המקום ואמרו אחותי היא, ולא אמר אשתי ויסמוך על זכיותיו שפשט צוארו על גבי המזבח להזבח, והיה מגייר גרים ומכניסם תחת כנפי השכינה, כמו אברהם אבינו, כמו שארז"ל מגורי אביו מגיורי אביו, ולבסוף כהו עיניו והיה כלוא בבית יושב ובטל עד שנצטרך לעשו, ולא שאל מה' שיפתחו עיניו ויכניס ויבא ויעשה סחורה ויזרע וכמו שזרע בארץ ההיא ואל יצטרך לעשו, כל זה כדי שלא ליהנות מזכיותיו, וכן יעקב סבל כמה ייסורין מעשו ומלבן, ועכ"ז לא רצה ליהנות מזכיותיו ולא מזכיות אבותיו:
<b>ובזהר</b> פרשת תולדות יצחק (דף קמ"ו) וז"ל, ת"ח כמה ברכאן אתברך יעקב, חד דאבוי בההוא עקימו ורווח כל אינון ברכאן, וחד דשכינתא דבריך ליה קב"ה כד הוה אתי מלבן דכתי' ויברך אלהים את יעקב, וחד דברכיה ההוא מלאכא ממנא דעשו, וחד ברכה אחרא דברכיה אבוה כד הוה אזיל לפדן ארם דכתיב ואל שדי יברך אותך, בההוא זמנא דחמא יעקב גרמיה בכל הני ברכאן אמר במאן ברכתא מינייהו אשתמש השתא, אמר בחלשא מינייהו אשתמש השתא ומאן איהי דא בתרייתא דברכיה אבוי, ואע"ג דאיהי תקיפא אמר לאו איהי תקיפא בשולטנותא דהאי עלמא כקדמאה, אמר יעקב אטול השתא דא ואשתמש בה ואסלק כל אינון אחרנין לזמנא דאצטריך לי ולבני בתראי, אימתי בזמנא דיתכנשון משרייתא דגוג לאובדא בני עלמא, דכתיב כל גוים סבבוני בשם ה' כי אמילם סבוני גם סבבוני וגו' סבוני כדבורים וגו', הא הכא תלת לגבי תלתא דאשתארו, חד אינון ברכאן קדמאי דבאבוה תרין אינון ברכאן דברכיה קב"ה, תלת אינון ברכאן דברכיה ההוא מלאכא, אמר יעקב להתם אצטריכו לגבי עמין דעלמא ואסלק לון להתם והשתא לגבי עשו די לי בהאי, למלכא כו' אף הכי לגבי עשו די לי השתא באלין ברכאן אבל לההוא זמנא דאצטריכו לבני לגבי עמין ושלטין דעלמא אסלק לון כד ימטי ההוא זמנא יתערון אינון ברכאן מכל סטרין ויתקיים עלמא על קיומיה כדקא יאות וגו' רבי חייא אמר מהכא שאר ישוב שאר יעקב אלין ברכאן אחרנין דאשתארו לגבי כל עמין ושליטין שנאמר והיה שארית יעקב בגוים אלין ברכאן אחרנין דכתיב והיה שארית יעקב בגוים וכו' ע"כ. הרי שיעקב לא רצה ליהנות מזכיותיו, ולזה רמז ישן נושן וישן, כנגד זכות שלשה אבות שהוא שמור וגנוז להם. עוד י"ל כנגד ג' ברכות שהניח יעקב לבניו, כמו שאמר בזוהר. א"כ אמר להם תוציאו קודם לזכות שהוא ישן, ואח"כ מזכותם שהוא חדש. עוד ואכלתם ישן נושן, ירמוז לסוד הגלגול כאז"ל, שנאמר ורבים מישני אדמת עפר יקיצו, שהם ישנים ונתישנו בארץ והם מיחלים מי יגאלם, עד שיבאו ויתחדשו ויוכללו כולם ויתחדשו בנתקן, ואמר מישני ולא אמר כל ישני, שהברור שבו יכלל בנתקן ולא כולו, כמו שמטפת הזרע מהברור שבה נוצר הולד, כן הגופים מהברור שהן אותם מצות שעושה לא יאבדו, ויהיו שמורים עד גוף הנתקן, ויוכללו כולם בו, המשל, עשה מצות בידיו שהיה מוהל, עשה ידים, אותם הידים של אותו הגוף לא יבלו, בא פעם אחרת ועשה כן ברגלים וכן בפה וכן בשאר איברים עד שנשלמים, והקב"ה מקבץ הנדחים והמפוזרים ומחזירן לבריה חדשה ובאים כולם בנתקן, פירוש זה שהשלים הרמז, ולפי שאותם איברים היה כל אחד בגוף שיש בו סיגים, הקב"ה צורפן ג"פ שנאמר הן כל אלה יפעל אל פעמים שלש עם גבר, כמו הכסף כסף צרוף בעליל לארץ, שעושין גומא בארץ ומזקקים אותו בעופרת אם נטהר מהסיגים, ואם לאו ח"ו חוזרים פעם אחרת, ובפעם השלישית חוזרין ומתיכין אותו בלא עופרת, שנאמר והבאתי את השלישית באש וצרפתים כצרוף את הכסף, אבל אם הכסף הוא כולו סיגים אמר הנביא ירמיה נחר מפוח מאש תם עופרת לשוא צרף צורף ורעים לא נתקו, כסף נמאס קראו להם כי מאס ה' בהם א"כ הגלגול של תקון הוא ג' פעמים, כדי לצרפן מהגשמות שקבלו בעודם בגוף, וזהו אין בן דוד בא עד שיכלו נשמות שבגוף, פירוש שנשלם צרופם ממה שקבלו מהגוף, וזהו שרמז כאן ואכלתם ישן נושן וישן, ג' כנגד ג' גלגולים, ומי מוציאן ומצרפן החדש, אותו הגוף שנשלם בו התיקון ע"י נתחדשו, זהו מפני חדש תוציאו. ונתתי משכני בתוככם, מאחר שלא נשאר בכם שום גשמות אדור ביניכם, כי הנה הסתיו עבר המסית והניסת. עבר, הגשם חלף, ולזה ולא תגעל נפשי אתכם, הגיעול כבר נמלט הלך לו, והתהלכתי בתוככם ממש, כמו שאמר ועשו לי מקדש ושכנתי בתוכם, שיקדשו עצמן ושכנתי בתוכם ממש, זהו מה שארז"ל אטייל עמכם בגן עדן כאחד מכם ולא תהיו מזדעזעים ממני, לפי שהגשמות חלף הלך לו, ואז והייתי לכם לאלהים ואתם תהיו לי לעם, כמו שהיתה כוונת הבריאה, בראשית ברא אלהים שיהיו כבני אלהים, ר"ל כמלאכים וכה"א אני אמרתי אלהים אתם:
<b>עוד</b> והתהלכתי בתוככם. שתהיה הנהגתם על ידי ולא על ידי שרים, עוד והתהלכתי אין דומה מי שישב במדינת המלך ליושב חוץ, כי כשהוא קרוב למלך אין עושה עולה ואין פגע רע, אבל כשהם רחוקים ממנו אין כ"כ מורא מהמלך, לזה אמר והתהלכתי בתוככם אזי אין שטן ואין פגע רע:
<b>אני</b> ה' אלהיכם אשר הוצאתי וגו'. פירש"י ז"ל כדאי אנו שתאמינו בי שאני יכול לעשות כל אלה שהרי הוצאתי אתכם מארץ מצרים ועשיתי לכם נסים גדולים ע"כ. והנסים הגדולים הם כדמפרש ואמר מהיות להם עבדים, שעדיין לא נשלם קץ העבדות והיה שרו של מצרים מערער עליכם, וסמאל ושאר המקטרגים מקטרגים עליכם, ושברתי אותם, שנאמר מרכבות פרעה וחילו ירה בים. מוטות עולכם, מטת עלכם כתיב, המטים קטיגוריא עליכם, ואולך אתכם קוממיות, כתרגומו בחירות, שאין שטן ואין פגע רע ואין שום מערער על חרותכם, ומעתה תלכו בקומה זקופה לפני הכל ואין מערער עליכם. והתחיל בגשם, ונתתי גשמיכם בעתם וסיים בקוממיות לומר להם לבריות שאין להם קימה אלא על ידי הגשמים, וכשאין גשמים ח"ו קומתן נכפפת. והתחלת הברכות כולם הם ירידת הגשמים בעתם, וכן אז"ל גדול יום ירידת גשמים בתחיית המתים, ובקללות לא התחיל בעצירת מטר, ואע"פ שאמר, לא אמר בפירוש אלא ונתתי את שמיכם כברזל:
<b>ואם</b> לא תשמעו לי וגו. התחיל בשמיעה, לפי שהיא עיקר הכל, שמן השמיעה יבא לידי קבלה ולידי עשייה, ומהעשייה יבא לידי חבוב המצוה, ומהחבוב יעשה אחרים ג"כ לעשות, מרוב החביבות והאהבה במצוה, וכמו שצוה בה, תחילת הכל היא השמיעה, וכה"א שמעו ותחי נפשכם. ורז"ל אמרו במדרש ואם לא תשמעו לי, להיות עמלים בתורה, לפי שהן אמרו נעשה ונשמע, הואיל ואמר השמיעה אחר העשייה ודאי פירוש נעשה הוא שיהיו עמלים בתורה. ואמר לי, רז"ל אמרו, לי שיודע רבונו ומכוון למרוד בו. ועוד אמר לי כמי שאומר לחבירו שמע ממני שאני גדול ממך או שאני בעל עצה, כן אמר הקב"ה לא רצית לשמוע היה לך להעריך מי הוא המצוה והאומר והמדבר:
<b>ואם</b> בחקותי תמאסו. אמר אם, לומר אע"פ שהחוקים אין להם טעם עכ"ז הואיל וגזרת מלך הם מחוייבים לעשותם, אע"פ שלא יהיה מאהבה אלא בתורת חיוב, דינא דמלכותא דינא, אבל לא שימאס, לזה אמר אם, אי אפשר שיבא לכך, ואם בא לכך בסופו ג"כ שהמשפטים המושכלות שהשכל מחייבן, כמו מצות כבוד אב ואם וגזל וגנבה, הואיל והוא מאס בחוקי המלך אפילו אלו יגעל אותם, והגעילה היא יותר מהמאיסה, ויבא גם כן לעשות יותר מזה, שאפילו המצות שיש לו הנאה בהם, כגון אם הוא כהן שיטול תרומות, או אם הוא לוי שיטול מעשרות, או אם הוא עני ליטול לקט שכחה ופאה, אפילו אלו לא יטול, למה לפי שאני צויתי בהם יבא למאס בכל אלו, זהו את כל מצותי, לא אמר מצות אלא מצותי לפי שאני צויתי בהם. לבלתי עשות לא אמר ולא תעשו, וכבר אמר ואם לא תשמעו לי ולא תעשו מהו לבלתי עשות, ארז"ל שלא יניח אחרים לעשות. להפרכם את בריתי, ארז"ל כופר בעיקר, אמר כן לפי שאמר לבלתי עשות את כל מצותי, לפי שצוה בהם מאסו בם, יש לך הפרת ברית גדולה מזו, א"כ מהו להפרכם את בריתי, לזה ארז"ל כופר בעיקר, וכל זה תחילתו מהשמיעה שלא שמע:
<b>אף</b> אני אעשה זאת לכם. תמצא בפרשה זו ט' פעמים אף, לומר שהט' מדות יעשו בהם דין, אבל העליונה אין בה דין, ולזה הט' הוא ואף גם זאת בהיותם בארץ אויביהם לא מאסתים ובו דין ורובו רחמים, לפי שהיא קרובה לרחמים גמורים, והח' הוא ואף את בריתי אברהם, לפי שהוא חסד, והז' ואף את בריתי יצחק, שגם הוא נקרא אב הרחמן, שאף ע"פ שמדתו מדת הגבורה, הוא להתגבר נגד השר של עשו, אבל לגבי בניו הוא רחמים, והששי אף אני אלך עמם בקרי והבאתי אותם וגו' אז יכנע לבבם וגו' זהו מלמעלה למטה, וההתחלה היא ממטה למעלה, וכל מה שעולה הדין הוא מתמתק, לזה אמרו תוכחה שבתורת כהנים אין מפסיקין בה, לפי שהיא ע"י הט' מדות, וכל מה שעולה הדין מתמעט, ומתחיל אף אני אעשה זאת וגו', שהיא נקראת זאת, בזאת יבא אהרן ובה העשייה, לזה אמר אעשה זאת וגו', והשני הוא ההוד נאמר בו והלכתי אף אני עמכם בקרי, והג' הוא מדת אלהים, והוא והלכתם עמכם בחמת קרי ויסרתי אתכם אף אני ע"י הרצועה שהיא אני. ובזוהר אמר ויסרתי אתכם אף אני, אף אני אכנס עמכם ביסורים, שבע שהיא נקראת בת שבע, על חטאתיכם שנאמר ובפשעיכם שלחה אמכם, וכאן נזכר ייסור והייסור הוא מאהבה, שנאמר ואוהבו שחרו מוסר, לפי שהוא אב רחמן, אבל מכאן ואילך לא נאמר אני אלא אף לבד, לפי שכשישראל אין עושים רצונו של מקום היא משתלחת עמהם שנאמר ובפשעיכם שולחה אמכם, ולזה הוא אומר והכיתי אתכם אף אני, אף בגימ' אנכי, לומר שהייתי עולה עד לכ"ף שהוא הכתר, ועתה נחסר ממני הכ"ף מאנכי ונשאר אני, לזה והכיתי אתכם אף, שאנכי נעשה אף, בחסרון הכ"ף ונשאר אני, וכן בתורת כהנים אינו מדבר אלא באף וכו':
<b>והפקדתי</b> עליכם, אין צריך שאני אככם הרבה שלוחים יש לי, כמו שארז"ל על חליים רעים ונאמנים נאמנים לשולחיהם, זהו והפקדתי אפקיד להם למכות שהן יעשו שליחותי, וכל זה מאהבתו כדי שלא תחול עליהם מדת הדין בחזקה כשהיא מכה, לזה אמר והפקדתי, בהלה, נגד שלא שמעו ולא הבינו תבא עליהן הבהלה, שמי שהוא מבוהל אינו יכול לכוון ולא לשמוע, וגם התחיל בזו המכה לפי שהוא רחום בדין, שמבהילו תחלה כדי שלא ירגיש במכה, כמו שהיו עושין הסנהדרין כשהיו הורגין היו משקים אותו קורט של לבונה ודברים אחרים כדי שלא ירגיש, לזה הבהלה קודם. שחפת, היא יותר כבידה מבהלה שהיא חולי שמשחף את הבשר, שלעתים חלים ולעתים משחיף, אבל הקדחת היא קודחת תמיד כל היום, כל זה מרחמנותו יתברך שמכה הקל הקל תחילה. מכלות עינים, כדי שלא יראה חוליו ויטרד בחולי עיניו, ופירש"י ז"ל העינים צופות וכלות לראות שיקל ושיתרפא וסוף שלא יתרפא. ומדיבות נפש, פירש"י ז"ל שידאבו נפשות של משפחה במותו. וזרעתם לריק, הואיל והם בחליים והחולה כל אוכל תתעב נפשו, ואומר וזהמתו חיתו לחם, א"כ כל מה שזרעו הוא לריק, שרואה הזרעים טובים והוא אינו אוכל מהם, כמו שורך טבוח לעיניך ולא תאכל ממנו, ולא די אלא שהאויבים יאכלוהו, ונמצא שטרחתם לאויביכם, שיותר טוב שיאבד ולא יאכלוהו האויבים, שבאכילתו מתחזקים בו ונלחמים בכם וזו קשה מהמכות, כנגד והשיג לכם דיש את בציר שיהא מוטל בשדה עד זמן הבציר, וכן הבציר עד זמן הזרע ואין נוגע בו, ועתה ואכלוהו אויביכם, ואכלהו כתיב אחד שיבא ויאכלהו ואין לכם פה לומר שום דבר מרוב הפחד, ושניכם קהות, א"כ נגד והשיג לכם לא יהיה לכם, וכנגד ואכלתם לחמכם ואכלוהו אויביכם., וכנגד ופניתי אליכם ונתתי פני בכם, ואמר ונתתי פני בכם על דרך מה שאז"ל ומוראכם וחתכם יהיה על כל חית שהחיה רעה אינה מזקת בני אדם אלא כשנדמה לה כבהמה, שמחמת העון צלם אלהים סר מעליו ומזיקתו, כן אמר כאן ונתתי פני, אתן על פניכם פנים של זעם, שנאמר פני ה' בעושי רע, ומיד כשיראו אתכם האויבים באותם פנים יתמלאו אכזריות עליכם, ולזה ורדו בכם, שאותה צורה אלהית סרה מעליכם, שאילו לא סרה נאמר כל רואיהם יכירום כי הם זרע ברך ה', ואדרבא היו הם מברכים אתכם כי נראה להם פרצוף מלך, והיו מפחדים מכם, וכמו שאמר ורדפו מכם חמשה מאה וגו', ועתה ונסתם ואין רודף:
ורדו בכם שונאיכם, קודם אמר ונגפתם לפני אויביכם ועתה אמר שונאיכם, פירש"י ז"ל שאינו מעמיד שונאים אלא מכם ובכם, שבשעה שאחרים עומדים על ישראל אינם מבקשים אלא מה שבגלוי שנאמר והיה אם זרע ישראל ועלה מדין ועמלק ובני קדם ויחנו עליהם וישחיתו את יבול הארץ, אבל בשעה שמעמיד מכם ובכם הם מחפשים אחר מטמוניות שלכם, וכה"א ואשר אכלו שאר עמי ועורם מעליהם הפשיטו וגו' ע"כ. הוכרח לפרש כן לפי שהוקשה לו אחר שנגפו לפני אויב מה נשאר לשונא לרדות:
<b>ואם</b> עד אלה לא תשמעו לי ויספתי ליסרה. כבר אמרנו על המכות שאמר בהלה שחפת וקדחת מכלות וגו', כולם ברחמים כמו שפירשתי, לבהלה כדי שלא ירגיש וגו' כדלעיל, ולזה לא נאמר בהם מכה כמו במשנה תורה שאמר יככה ה' בשחפת ובקדחת, אלא לאיים עליהם, ולזה אמר והפקדתי עליכם ולא אמר והכיתי אתכם בבהלה וגו', אמר עתה ואם עד אלה לא תשמעו לי ויספתי ליסרה, לא נזכרה מכה כי אין הקב"ה בא בטרוניא עם בריותיו, ואין בעל הרחמים נפרע מן הנפשות תחלה, ולזה כתיב ליסרה, כאב שמייסר את בנו, זהו ויספתי, אם אני מוסיף אינו אלא ליסרה:
<b>ובזהר</b> ויספתי מאי ויספתי, אתן למריהון דדינא תוספת על תוספת דילהון כד"א לא אוסיף עוד לקלל את האדמה מאי לא אוסיף לא אתן תוספת למריהון דדינא לשיצאה עלמא אלא תוספת בגוונא דיכיל עלמא למסבל. ועוד ויספתי אתן תוספת אמאי בגין ליסרה אתכם, שבע על חטאתיכם אי קב"ה גבי ההוא דיליה לא יכיל עלמא למסבל אפילו רגע חד הה"ד אם עונות תשמר יה ה' מי יעמוד ואת אמרת שבע על חטאתיכם, אלא מה ת"ל שבע אלא הא שבע לקבליוהו ומאי איהי דא שמיטה דאיהי שבע ע"כ. זהו על חטאתיכם, בערך חטאתיכם לא בערך מי שחטאתם לו, זהו שאמר דוד ולך ה' חסד כי אתה תשלם לאיש כמעשהו כערך מעשהו לא כערכך אלא כמעשהו, ולא מעשהו אלא כמעשהו, כערך ה עשה כערך השעה וכערך ההנאה שקבל, א"כ ולך ה' חסד, וחסד גדול עושה הקב"ה עם בריותיו, זהו שאמר כאן על חטאתיכם:
<b>ושברתי</b> את גאון עוזכם. היא הגאוה שבכם שהיא גורמת לכם, או אולי יש ביניכם עשירים ואתם סומכים עליהם, וכן ארז"ל ושברתי את גאון עזכם אלו בולאות שביהודה (פירוש בולאות עשירים), וכן אמר אלו גבורים שהיו בישראל כגון יואב בן צרויה, ואחרים אומרים גאון עוזכם אלו שהן גאונם של ישראל, כגון פפוס בן יהודה ולוליינוס ואלכסנדרי וחביריו, ובגין הנהו תלתא עתירי דהוו בירושלים נקדימון בן גוריון ובן כלבא שבוע ובן ציצית הכסת חד אמר אנא זיינא לאנשי ירושלים בחיטי ובשערי כ"ב שנה, וחד אמר אנא בחמרא ומשחא ומלחא, וחד אמר בציבי כו', וגרם העון ושרפו הפריצים האוצרות מיד. עוד ושברתי את גאון עוזכם. זה בית המקדש, כן אמרו במדרש, לפי שהיו מעיזים פניהם ואומרים נעשה כך וכך, כלומר נגנוב או ננאף ונביא קרבן ויתכפר לנו והיו מתגאים בזה לכך ושברתי:
<b>ונתתי</b> את שמיכם כברזל. לא אמר ועצר את השמים ולא יהיה מטר כמו שאמר במקום אחר, כי שם אמר וחרה אף ה' בכם ועצר את השמים, אבל כאן אמר ויספתי ליסרה, לזה אמר ונתתי את שמיכם, לא שאמנע המטר מן העולם אלא שאעשה שמים אחרים על ארצכם, כדי למנוע המטר שלא ירד על ארצכם, כי המטר מארץ ישראל משתלח לכל העולם, שנאמר הנותן מטר על פני ארץ ושולח מים על פני חוצות, לזה צריך לעשות שמים אחרים, ולזה אמר שמיכם ולא אמר השמים, כפי הראוי לכם שמיכם ומים על גביהם יהיו נזחלים על פני חוצות, ולזה אמר את שמיכם את דייקא שמא תאמר אולי תתלחלח הארץ מחמת המטר היורד לחוץ, ת"ל ואת ארצכם כנחושה, שלא תקבל שום לחלוחית. ותם לריק כחכם, שתשיא בנותיך ותכניס עמהם נדוניא רבה ותמות הבת ויירש הכל הבעל, נמצא שכל מה שטרח היה לריק ולבהלה ויאכלו זרים יגיעו, כן אמר במדרש. ולא תתן ארצכם את יבולה, היא ג"כ מכלל ותם לריק, שתשכור שוורים לחרוש ופועלים לזרוע וחרש וזרע ולא הוציאה מה שהוביל לה, הלך כל מה שטרח בבהלה, וכן אמר עץ הארץ לא כמו שאמר בברכה ועץ השדה אלא עץ הארץ, עץ השדה הם אותם שגדלים בשדה ואין עליהם שומר כמו אילני סרק, אבל עץ הארץ הם אותם של גנות ופרדסים שחורשין אותם ועודרין וזומרין ושוכרין להם שומר לשמור פירותיהם, לא יתן לא ענף ולא פרי, שכן חשבום ז"ל לא יתן פריו בב' קללות, לא שייבש לגמרי, כי כבר אמרנו שאלו הז' הם ליסרה אותם לא לקללה:
<b>ואם</b> תלכו עמי קרי. כל אלו הקללות שהזכיר אינם אלא ליסר אותם כמו שאמר ויספתי ליסרה, ממה שאמר ויספתי משמע שמה שאמר קודם שהם שחפת קדחת וגו' הם ג"כ ליסרה ואינם מכות, לפי שכל האמורים יש להם רפואה ושבר ותקוה אם ישובו, אבל אם תלכו עמי קרי, לומר שאלו המכות שבאו עליכם לא באו בשביל עון אלא באו על דרך מקרה ממערכת הכוכבים, ותאמרו שפעמים נמנע המטר, ופעמים מוציאה הארץ פירות ופעמים אינה מוציאה, וכן הוא מקרי הזמן, לפי שראיתם שלא נגעה המכה אל עצמכם ואל בשרכם, כי אפילו שחפת וקדחת הם בעור הבשר מבחוץ, ובפרט עם מה שאמר בהלה להבהילו ולשעממו כדי שלא ירגיש במכה, אבל עתה ויספתי עליכם מכה, לא ליסרה, כי מי שלקה ושנה מכניסין אותו לכיפה, לזה אמר מכה, שהיא נוגעת בכם שאין לה תרופה:
והשלחתי בכם את חית השדה וגו', ואמר ואם תלכו עמי קרי, על מה שאמר ויספתי ליסרה ושברתי את גאון עוזכם וגו' ותם לריק וגו' ולא תאבו לשמוע לי, כנגד המכות הראשונות שהם שחפת קדחת וגו' שנאמר בהם ואם לא תשמעו לי, והשלחתי בכם, אמר ג' מכות כאן, גרוי חיות, גרוי שרצים, גרוי בהמות, נאמר כאן והשלחתי ונאמר להלן ושן בהמות אשלח בם והיה זה כדי שלא יאמרו מקרה הוא, כי גרוי חיות הוא דרכן לנשוך ולטרוף ולהמית, אבל לא הבהמות, ובזה ידעו שהיא מכה אלהית לא במקרה, ואמר והשלחתי ולא אמר ושלחתי כמו שאמר בדבר ושלחתי דבר, לומר שלא יהיו מושלחים לגמרי, שאם יהיו מושלחים לגמרי ממיתה את כולם ולא היה מקום למכות שאחריהם, שאמר אח"כ והלכתי אף אני עמכם בקרי, ואמר אח"כ והלכתי אף אני עמכם בחמת קרי, וכן במצרים במכת הערוב אמר הנני משליח ולא אמר משלח, לתת מקום למכה שאחריה. ונאמר לשון שלוח בחיות לפי שהקב"ה כרת ברית עמהם שלא יבאו לישוב, ונתן להם גבול במדברות שלא יעברו משם אלא ברשותו יתברך, ולזה מתענין עליהם, כדאיתא בגמרא שראו ב' דובים באשקלון והתענו עליהם, כמו שכרת ברית עם הים שנאמר אשר שמתי חול גבול לים חק עולם לא יעברנהו:
<b>ושכלה</b> אתכם. רב סעדיה גאון ז"ל פירש אתכם מכם. הוכרח לפרש כן, לפי שאם נאמר כפשוטו שתשכל כולם, מה מקום למכה שאחריה, שאמר ואכלתם בשר בניכם, כבר נשתכלו הבנים, וכן פירש והכריתה את בהמתכם, מן בהמתכם, לתת מקום למה שאמר אחר כך ואתכם אזרה בגוים, אם אין בהמות כיצד יזרו:
<b>ואם</b> באלה לא תוסרו לי והלכתם עמי קרי. לא אמר בקרי כמו שאומר אח"כ במכה שאחריה, אלא לפי שהמכה של אחר זו הוא והבאתי עליכם חרב ושלחתי דבר וגו', אלו המכות הם רגילין לבא מזמן לזמן נראים כאילו הם על דרך מקרה הזמן, אבל הבהמה שתהיה נושכת וממיתה זה לא אירע כי אם פעם אחת, כמו שאמרו ז"ל וכבר היו שנים בארץ ישראל שור נושך וממית חמור נושך וממית כו', לזה לא אמר בקרי אלא קרי, לומר שכבר אירע זה פעם במקרה ואם יארע פעם אחרת יהיה בטבע, לזה אמר והלכתי אף אני עמכם בקרי, לא קרי אלא בקרי, כמ"ש שאלו המכות שהם והבאתי עליכם חרב הם יותר רגילות מגרוי בהמות. והכיתי אתכם גם אני, לא אמר אף אני, כי הגזים ואמר והלכתי אף אני, הזכיר אף, ובמכה אמר גם אני ולא אמר אף, שהוא רחום בדין, כלומר אע"פ שהוא מכה מכה ברחמים, וכן אמר במכה שאחר זו ויסרתי אתכם אף אני, כשאמר אף לא אמר בו מכה לומר והכיתי אלא ויסרתי:
<b>והבאתי</b> עליכם, תרגום אונקלוס ואייתי עליכון דקטלין בחרבא, לא חרב ממש כדי לאיים, כמו שאמר פרשת האזינו אם שנותי ברק חרבי, שאשנן החרב כדי שיהיה לה ברק, להט כמו ברקים, כדי שיפחדו, ולא אביאנה עליכם, אלא אשיבנה לאחור, זהו ותאחז במשפט ידי, אוחז אותה שלא תבא עליכם, ואם גברה מדת הדין להשיבה לא אשיבנה עליכם, אלא אשיב נקם לצרי ולמשנאי אשלם, כן אמר כאן והבאתי עליכם חרב דקטלין בחרבא, ואם תעשה נקמה תעשה למי שעברו ברית כדי שתראו ותקחו מוסר, ותשובו ותתקבצו לעשות תשובה, זהו ונאספתם אל עריכם, בדבור לבד לומר נתקבץ כולנו יחד לעשות, ולא עשו אלא כל אחד הלך וברח לעירו, זהו אמרו אל עריכם בלשון רבים ולא אמר אל עירכם:
<b>ושלחתי</b> דבר בתוככם. לא אמר בכם אלא בתוככם, בבהמות ועבדים שביניכם, ואתם מפחדים שמא ידבק בכם, כמ"ש במשנה תורה ידבק ה' בך את הדבר, לא אמר יתן את הדבר:
<b>ונתתם</b> ביד אויב. כתיב ונתתם וקרי וניתתם, שיצאו האויבים ויאמרו לכם תנו לנו מכם ונהרגם שכן הדין שאם אמרו אנסים תנו לנו אנשים מכם ונהרגם או תנו לנו נשים מכם ונטמא אותם, שיהרגו כולם ואל ימסרו נפש אחת מישראל, וכן יטמאו כולם, וכאן מרוב הפחד מסרתם להם מה שאמרו נחשב לכם כאילו מסרתם כולכם, וכל זה מרוב הפחד שנכנס בלבבם כמו שאמר ונתתי מורך בלבבם:
<b>בשברי</b> לכם מטה לחם. מטה פירש"י ז"ל לשון משען כמו מטה עז, פירוש אשבור המשען של לחם שהוא טבעו של לחם להסעיד, שנאמר ולחם לבב אנוש יסעד, אשבור אותו הטבע שלא יסעד, ואפילו בראיה לא יראה לכם בו צורת לחם, כי בראיה נוח לו לאדם, כמו שנאמר טוב מראה עינים מהלך נפש, וכן ארז"ל בלתי אל המן עינינו, שלא היו רואים צורת לחם.
<b>ואפו</b> עשר נשים. שיתקבצו כולם מרוב הפחד בתנור אחד, וכן העיסה לא תהיה נגבלת ויתקבצו כולם לגבלה על ידי טורח שיטרחו כולם בה, ועכ"ז לא תהיה נגבלת בידיהן, אלא תפול חתיכות חתיכות, ולא תכיר האשה הלחם שלה שיתערב עם של חברתה ויצטרכו לחלקו במשקל, לפי שנשבר ונפל חתיכות חתיכות. כמו שאמר בשברי לכם, ואכלתם ולא תשבעו, כמ"ש שנשבר טבעו שלא להסעיד:
<b>ואם</b> בזאת לא תשמעו לי והלכתם עמי בקרי. לומר מקרי הזמן הוא לבא שונאים ועושים מלחמות, ופעמים בא דבר, וכן פעמים בא רעב, לא נתחדש דבר זה עלינו לבד, כמה פעמים באו אלו הצרות אינו דבר מחודש, והלכתי עמכם בחמת קרי, אף ע"פ שאינו דבר מחודש היה לכם לראות החמה והפועל שבו, שאילו באה החרב עליכם היתה הורגת, וכן הדבר היה מכלה בהם, וכן האויבים, וכן הלחם אילו לא היה נמצא כלל הייתם מתים, ומרוב הרחמנות הראיתי לכם מכת הקרי כמ"ש, ולא הראיתי החמה שבה, אבל עתה אלך עמכם בחמת קרי, אראה לכם שבמכת הרעב של בשברי לכם מטה לחם הסרתי את טבעו מלהיותו לחם שנופל כולו חתיכות ואין בו תואר לחם ואינו משביע, כדי שידעו שהיא מכה אלהית, ועדיין אתם אומרים שהיא קרי, אני אראה לכם החמה שבא ע"י מכה זו שאמרתם שהיא קרי, כדי שתדעו שהיא מכה אלהית, שמרוב הרעבון שהוא רעב של מהומה לא כשאר רעבון, שהם סובלין רעבונם עד שמתים מחמתו, אבל זה יהיה רעבון גובר עליכם שלא תוכלו לסבלו, כמו שפירש"י ז"ל רעב של מארה במעיים עד שמחמתו תאכלו בשר בניכם ובנותיכם, זהו הארס והחמה שבו, לז"א ואכלתם בוא"ו שהוא חוזר על בשברי לכם וגו'. ואמר בשר בניכם ולא אמר ואכלתם בניכם ובנותיכם, לומר שמרוב הרעבון לא תחושו לראות אם בן או בת, לא תחושו אלא אם יש בו בשר, יהיה בן או בת, ולזה הקדים הבן לומר אע"פ שהוא חביב יותר מן הבת יאכלנו ומורי זלה"ה היה אומר למה הקדים האכילה בבן ואיחרה בבת, ולמה ב' אכילות, אמר עליו השלום, בבן מרוב הרעבון לא עלה בדעתו אם הוא בן עד אחר אכילתו, ולזה ואכלתם בשר ואח"כ בניכם, אבל בבת שאינה כ"כ חביבה אע"פ שקדמה מחשבתו שהיא בתו עכ"ז לא יחוס עליה. ובמדרש אין לי אלא אבות יאכלו בנים, בנים יאכלו אבות מנין ת"ל תאכלו. וכנגד ונאספתם אל עריכם שהייתם בוטחים בהם כמגדלים ובירניות, אשמיד במותיכם שהם המגדלים והבירניות, כפירש"י ז"ל:
והכרתי את חמניכם. שהיו מעמידים ע"ז על גביהן, לפי שהם גבוהים נגד החומה כדי שתגן עליהם ותצילם, ויקשה עליהם בהכרתתם יותר מהשמדת הבמות, ויבאו לחבקם ולנשקם, כמ"ש במדרש כשהיה אליהו שוחה על תפוחי רעב, מצא אדם אחד תפוח ומוטל ברעב, אמר לו מאיזו משפחה אתה א"ל ממשפחה פלונית א"ל וכמה נשתיירו מהם א"ל אני לבד, א"ל אם אלמדך דבר אחד ותחיה א"ל הן, א"ל אמור שמע ישראל ה' אלהינו ה' אחד, אמור כן ותחיה, צווח עליו אמר לו הס כי לא להזכיר בשם ה', לא למדני אבי כן, מה עשה הוציא ע"ז מחיקו והיה מחבקה ומנשקה עד שנבקע ומת ונפל הוא ויראתו לארץ, זהו שאמר ונתתי את פגריכם על פגרי גלוליכם, הרי שהיתה חביבה עליו יראתו יותר מגופו, ולזה וגעלה נפשי אתכם. ואין די בחרבן המגדלים והבירניות אלא גם הערים שהיא ירושלים, היא העיר אשר בחרתי בה ונקראת על שמי שנאמר עיר ה' שמה, אל תקרא שמה אלא שמה, ואין אתם עושים ממנה חשבון אלא כאילו היא עירכם, לזה ונתתי את עריכם חרבה, זהו ערי קדשך היו חרבה מדבר שממה, כמו שאמר ה' שמה שהיתה מקודשת בשמו ולזה הרואה אותה קורע כמו שקורעין על ברכת ה':
<b>והשימותי</b> את מקדשיכם. בית המקדש לשכני בתוכו, להשכין שכינתי בתחתונים, ששכינה בתחתונים היא צורך גבוה, ואין אתם עושים ממנו חשבון אלא כאילו הוא לכם, גם הקרבנות אינכם מקריבין אותם לשמי אלא לעשות חפציכם, לזה והשימותי את מקדשיכם, אינו נקרא על שמי, קדושתי פרחה ממנו, לזה נכנסו בו האויבים, שנתחלל על ידיכם, ועיקר הקרבן הוא ריח ניחוח, נחת רוח שנעשה רצוני, כי הקרבן הוא לאשים, ואין אתם מבקשים הנחת שלי אלא הנחת רוח שלכם, לזה ולא אריח בריח ניחוחכם, אין לי בו נחת רוח:
<b>והשימותי</b> אני את הארץ. ארז"ל זו מדה טובה שלא ימצאו בה האויבים נחת רוח, וכדי להודיע שלא נתחללה לגמרי, שעדיין יש בה צד קדושה כדי להניח מקום לחזרתה ולבנינה במהרה בימינו, ולזה אמר והשימותי את מקדשיכם, ארז"ל אע"פ שהוא שמם בקדושתו הוא עומד, שלא אמר את מקדשיכם אשימם:
<b>ואתכם</b> אזרה, פירש"י ז"ל זו מדה קשה שבשעה שבני מדינה גולים למקום אחד רואים זה את זה ומתנחמים וישראל נזרו במזרה כאדם שמזרה שעורים בנפה ואין אחת מהם דבוקה בחברתה ע"כ. ואם יעלה בדעתכם לומר נתקבץ כלנו לעלות ולהחזיק בארצנו, ת"ל והריקותי אחריכם חרב, לא שיבאו עליכם להריגה אלא להפחידכם בשליפת חרבותם כדי שלא תחזרו, וכדי שתתקיים גזירתי, זהו שחזר ואמר והיתה ארצכם שממה ועריכם יהיו חרבה, והכל ברחמנות. עוד חזר ואמר והיתה ארצכם שממה ועריכם יהיו חרבה, אחר שאמר ונתתי את עריכם חרבה ואמר והשימותי אני את הארץ, חזר כאן לומר שמלבד שעריכם יהיו חרבה על עונותיכם, גם ראוי שיהיו חרבה כדי שהארץ תפרע חוב שאתם חייבין לה, שהשבעים שנה של גלות בבל הם מנין השמיטות שבטלו ישראל, כמו שפירש"י ז"ל והביא המנין מכוון ע"ש. וחזר ואמר אז תשבת הארץ והרצת אחר שאמר אז תרצה הארץ, לומר שאע"פ ששבתה לא שבתה כסדרן, שאלו הם רצופות, ואותם שמיטות שבטלו לא היו רצופות, עכ"ז היא תתרצה בהם, ויותר תתרצה באלו, ולזה חזר ואמר כל ימי השמה תשבת, ויותר שאין אתם עליה יש לה שבות שאין עובר ושב, מלבד שבות של החרישה והזריעה נתוסף שבות שהיא שממה מבלי עובר, זהו אשר לא שבתה בשבתותיכם כי בשבתותיכם לא היתה שובתת כי אם מחרישה וזריעה, אבל לא מבנין וסתירה וחפירת בורות שיחין ומערות ומלדוש עליה, אבל עתה שבתה מהכל, א"כ ודאי שתתרצה באלו אע"פ שהן רצופין יותר מהשמיטות של ישראל שאינן רצופין, וכל זה הוא לפי שברא הקב"ה את העולם נתן שבות לבעלי חיים יום השבת שנאמר למען ינוח שורך וחמורך ועבדך ואמתך כמוך, ונתן שבות לארץ אחר שש שנים שנאמר ושבתה הארץ שבת לה', ואמר שש שנים תזרע שדך ושש שנים תזמור כרמך וגו' ובשנה השביעית שבת שבתון יהיה לארץ שבת לה' וגו', והתנה הקב"ה עמה שש שנים תוציא פירותיה ובשנה השביעית תשבות, וצוה לישראל שישבתוה שנאמר דבר אל בני ישראל ואמרת אליהם כי תבואו אל הארץ ושבתה הארץ, והיתה שבת הארץ לכם לאכלה, כלומר אם השבתם אותה תוציא לכם לאכלה, ואם לאו לא תתן את יבולה ועץ השדה לא יתן פריו, ותקיא ותגרש אתכם ממנה על שלא קיימתם תנאה, ואני אקיים התנאי, לז"א והשימותי אני, אמר אני כלומר עלי לעשות דבר זה, שעל ידי היה ועל תנאי זה בראתיה, ושממו עליה אויביכם ג"כ כדי שתנוח ותשבות, אז תרצה הארץ וגו', שכן דרכו של הקב"ה עושה כמה נסים או כמה דברים בדבר אחד, הם היו ראוים להתגרש ולהיותם מטולטלים לפי עונם, וגם כדי שתשבות הארץ:.
<b>והנשארים</b> בכם. לפי שאמר ואתכם אזרה בגוים שמא תאמר ימצאו שם מנוח וישתקעו שם וישבו בשלום אתם ויבנו בתים, כמו שיש בזמן הזה שדרים ביניהם, ת"ל והבאתי מורך בלבבם, שלעולם הם בפחד ובדאגה ולא יהיה שלום ביניהם, אלא בארצות אויביהם לעולם הם אויבים. עוד אמר בארצות אויביהם, לומר שאפילו ירצו להמיר דתם לא ישלימו עמהם אלא אויביהם לעולם, כמו שהיו במצרים שהיו מתעבים אותם. ונסו, שלא יהיה להם שום ישוב ביניהם, ובאותה מנוסה שהם נסים יכשלו איש באחיו, ולא תהיה להם תקומה בשום ענין, ואבדתם בגוים, שלא ידעו בכם שאתם ישראל, ואכלה אתכם ארץ אויביכם, הארץ תהיה אוכלת יושביה, וכדי שלא ישמחו עליכם האויבים, לזה ואבדתם בגוים דין ברחמים, לא כמו שנאמר וישמח עליך אויב, והנשארים ימקו, מהם מה שתאכל הארץ, ומהם הם נמוקים מעט מעט, כדי שלא יכירו בהם האויבים וישמחו. ימקו בעונם, ומלבד זה הם ראוים להנמק, כפי ההולדה שהולידום אבותיהם, כפי המחשבה שחישב בשעת התשמיש והאב והאם גרמי ליה ועליהם נאמר זורו רשעים מרחם, ואומר כי בנים זרים ילדו. וכן ארז"ל נשתמש עם הנדה יום ראשון יצטרע הבן בי' שנים, ואם ביום השני יצטרע בעשרים שנה, ואם ביום ג' בשלשים, לזה בעונות אבותם ימקו, ואם תאמר אין להם להענש כי שמטתו של יעקב היתה שלימה, אין לי אלא אבות אמהות מנין, ת"ל את את את, אתים אלו אמהות, שנאמר שמה קברו את אברהם ע"כ:
<b>והארץ</b> אזכר, כלומר אע"פ שעלה לפני זכירת האבות, גם עלתה לפניו זכירת הארץ שהתניתי עמה להשביתה בז', לזה והארץ תעזב מהם ותרץ את שבתותיה והם ירצו את עונם וגו', אין זכירת הארץ כדאי להשביתם ממנה, אלא הא והא גרמה להו עונם וביטול השמיטות, לז"א יען וביען וגו'. ובתורת כהנים והארץ תעזב מהם, אמרתי להם לישראל שיהיו זורעין שש ומשמטין אחת בשביל שידעו שהארץ שלי היא והם לא עשו יעמדו ויגלו ממנה והיא תשמט מאליה עד שיתרצה לפני על השמיטין שהיא חייבת לי לכך נאמר והארץ תעזב מהם. מכאן קצת סיוע לדברינו:
<b>אף</b> גם זאת, אע"פ שיש אף יש גם,, שהגמים רבוים וכל הרבוים הם בשכינה כן אמר ברעיא מהימנא, א"כ אע"פ שיש אף יש גם שהיא זאת, שהשכינה נקראת זאת בזאת יבא אהרן, וכן אמר דוד ע"ה בזאת אני בוטח, כמ"ש שיש ט"פ אף, שכל אחת ואחת תיסר אותם מהדין שבה, וכל אחת כלולה מדין ורחמים, לא מאסתים בעונם משאר עונות שעשו, ולא געלתים על ביטול שמיטין:
<b>ובזהר</b> ואף גם זאת בהיותם, ואף כד"א אף אני, גם לרבות כנסת ישראל דאקרי זאת דלא שביק לון לעלמין בהיותם בארץ אויביהם בהיותם כחדא לא מאסתים ולא געלתים בגין דלא אתחברו בהו להפר בריתי אתם, דהא בריתי הוא עמהון ואי לא תפרוק להו הא בריתי פליג, ובגין כך להפר בריתי אתם, א"ר חייא אנא שמענא מלא חדתא דאמר ר"א לא מאסתים ולא געלתים לכלותם לא הכיתים ולא הרגתים מבעי ליה, אלא לא מאסתים ולא געלתים מאן דסני לאחרא מאוס הוא לקבליה וגעיל הוא בגיעולא לקמיה אבל הכא לא מאסתים ולא געלתים מאי טעמא בגין דחביבותא דנפשאי בינייהו ובגינה כולהו חביבין קמאי, הה"ד לכלותם לכלתם כתיב חסר, בגינה לא מאסתים בגין דאיהו רחימא דנפשאי רחימותא דילי גבייהו, לבר נש דרחים אתתא והות דרא בשוקא דבורסקי אי לא הות תמן לא הוה עייל בההוא שוק לעלמין כיון דאיהי תמן דמי בעינוי כשוקא דרוכלי דכל ריחין טבין דעלמא אשתכחו תמן, אוף הכא אף גם זאת בהיותם בארץ אויביהם דאיהו שוקא דבורסקי לא מאסתים ולא געלתים אמאי לכלתם בגין האי כלה דבגוויהו, א"ר יוסי אילו לא אתינא הכא אלא למשמע דא דיי:
<b>וזכרתי</b> להם ברית ראשונים. מאי ראשונים אם הם האבות כבר נאמר א"כ מאי ראשונים, ומאי אשר הוצאתי אותם, אלא זה הברית הוא מה שאמר הנביא זכרתי לך חסד נעוריך לכתך אחרי במדבר בארץ לא זרועה, מיד כשנתן להם רשות לצאת מיד קבלו אלהותו וידעו שלמדבר הם הולכים הם ובניהם וקטן וגדול וגם צידה לא עשו להם ובטחו על אלהותו והם הולכים ע"י עמוד הענן מקום שחונה שם חונים, ובנסוע הענן הם נוסעים, ומגמת פניהם אליו ית', אחרי ה' ילכו, זהו לכתך אחרי במדבר לא מקום זרע ותאנה ורמון, והם היו מורגלים על גנות ופרדסים שנאמר כגן ה' וגו', והניחו הכל והלכו אחרי קודם שאוריד להם המן, זהו הברית הראשונה שיש להם עלי כשהוצאתי אותם מארץ מצרים שנסעו באהבה גדולה, ובראות הקב"ה אהבתם ארז"ל ויסע מרעמסס סכתה, מהלך ק"כ מיל הוא ובאו לפי שעה מרעמסס סכתה כשש ר"ת גי' ק"ך, והיו הולכים בחשק גדול לקבל התורה שנאמר וחמושים עלו ב"י מארץ מצרים, ארז"ל לקבל התורה שנתנה לחמשים יום, זהו ברית ראשונים לקבל ברית התורה, לזה ראשונים שהם ראשונים לקבל אלהותי, אני ה' נאמן ליפרע להם החסד שיש להם עלי, שהוא שהלכו אחרי במדבר, כל זה מרוב חבתו לישראל, לומר שאע"פ שאמר כל אלו הקללות שנאמר כאן, כולם הם לטובתם של ישראל, לזה התחיל בוא"ו שהוא"ו בכללה הוא שם הרחמים, וסיים בה', לומר שחוזרת לאחור ואינה חלה עליהם, וא"ו ה"א גימ' י"ט, ר"ת יסורי"ם טובי"ם הם לישראל, כמו שארז"ל נאמר ברית במלח ונאמר ברית ביסורין, כמו שהמלח ממתק את הבשר ומקיימו כן הייסורין מקיימין את האדם, והם מ"ט קללות, מ"ט במלואו מ"ם ט"ט גימ' צ"ח, דודי צח ואדום, אע"פ שנאמר אדום הוא צח:
והרמב"ן ז"ל כתב שכל אלו הקללות על חורבן בית ראשון ואע"פ שנחרב לא ישב חרב כי אם שבעים שנה ואח"כ נבנה:
<b>אלה</b> החקים והתורות והמשפטים אשר נתן ה'. ולא אמר המקבל, ואמר החקים והמשפטים והתורות, אלא לפי שספר תורת כהנים כולו הם דברים שבינם למקום, שהוא ענין הקרבנות שהם חוקים שבינם למקום, והמשפטים שהם ענין הנגעים והעריות ג"כ הם דברים שבינם למקום, וג"כ פרשת קדושים תהיו היא התורות וענין המועדים והשמטה, כל אלו הם דברים שבינם למקום, זהו אשר נתן ה' בינו ובין בני ישראל, זהו הנתינה:
<b>ובתורת</b> כהנים אלה החוקים, אלו המדרשים, והמשפטים אלו הדינים, והתורות מלמד ששתי תורות נתנו להם ישראל, אחת בפה ואחת בכתב, אמר רבי עקיבא וכי ב' בלבד נתן להם לישראל והלא תורות הרבה נתן להם, שנאמר זאת תורת העולה, זאת תורת המנחה, זאת תורת החטאת, זאת תורת האשם, זאת תורת זבח השלמים, זאת התורה אדם כי ימות באהל, מלמד שתורות הרבה נתנו להם לישראל. והענין הוא שתנא קמא דרש מאמרו תורות מיעוט רבים שנים, בא רבי עקיבא ואמר תורה שבכתב, ושבע"פ נאמר במקום אחר כתב לך את הדברים זו תורה שבכתב, כי ע"פ הדברים האלה זו תורה שבע"פ, ועוד למה אמר בספר ת"כ שהוא ספר ויקרא ולא אמר כן בשאר ספרים, סוף ספר במדבר שאמר אלה המצות והמשפטים ותורות לא אמר, לזה בא רבי עקיבא ואמר שמה שאמר כאן והתורות הכוונה על התורות שנאמרו בספר זה, שהיא תורת העולה החטאת והמנחה וגו':
<b>דבר</b> אל בני ישראל איש כי יפליא. אמר איש ולא אמר אדם, לומר שמראה גבורות, לז"א יפליא שעושה דבר פלא שלא נדר מעות אלא נפשות, לזה בערכך נפשות, זהו איש לפי שהראה גבורה, ונאמר איש גבור חיל, ואמר בערכך לומר שהנפשות הם אצולות מתחת כסא הכבוד ואין להם ערך, אם יש להם ערך היא לפי דעתך שנדרת ואמרת ערך פלוני עלי, לז"א ואם מך הוא מערכך, מערכך הוא מך אבל מערך הקב"ה אינו מך, ולזה נסמכה פרשת ערכין לתוכחה, לומר שכל אחד ואחד מישראל הוא חביב על הקב"ה, כמ"ש ונפל ממנו רב, מי שיפול מהם אפי' הוא יחידי חשוב בעיני כרב, ואין התוכחות אלא ללבנן ולקיימן ולהיותם עומדים לפניו כל הימים, לזה אין שום ערך אפילו לבן חדש, לזה אמר ואם מבן חדש והיה ערכך, אם יש ערך הוא לפי ערכך, לפי דעתך שאמרת ערך פלוני עלי. ומה שהתחיל מבן עשרים ואח"כ מבן חמש ואח"כ מבן חודש, כי היה לו להתחיל כסדר ההולדה מבן חודש קודם ואח"כ בן חמש ואח"כ בן עשרים, אלא כמ"ש שזה הפליא לנדור, ומאחר שהפליא נדר, היותר גדול שבכולם שהוא בן עשרים, וגם התחיל מבן עשרים שמשם ואילך העילוי והגבורה, שהוא יוצא לצבא להלחם עם היצר, ולזה אין לו ערך, ואם יש לו ערך הוא כפי דעתך, כמו שארז"ל שהוא אחד מד' דברים שהקב"ה מכריז עליהם הוא בעצמו, על רווק הדר בכרך ואינו חוטא, זה אין לו ערך, ומכאן תדע הואיל והקב"ה מכריז עליו הוא בעצמו, לזה היה הערך חמשים, לומר שעולה מדרגה אחר מדרגה עד שעולה עד שער החמשים, כמו שארז"ל בן עשרים לרדוף בן שלשים לכח בן ארבעים לבינה בן חמשים לעצה, כשהגיע לבן ששים אמר בן ששים שכבר תשש כחו, ולזה נאמר ג"כ בו חמשים שקל מה שלא נאמר כן בשאר, שאמר ואם מבן חמש שנים וגו' אמר עשרים שקלים, מבן חדש ה' שקלים, לומר שצריך לשקול בכל עת משנת עשרים ועד שנת ששים שנה וללכת במאזני הצדק, ולזה נאמר בו ג"כ כסף שצריך לכסוף עצמו ולהשתוקק ולעלות לעלוי, ולזה נאמר ג"כ בשקל הקדש מה שלא נאמר בשאר שלא הזכיר בהם קדש, כי אומרו כאן בשקל הקדש הוא מיותר לפי שאחר כל השקלים אמר וכל ערכך יהיה בשקל הקדש ולמה נאמר כאן בשקל הקודש לרמוז למ"ש שסוד החמשים הוא קודש, ושקל בא"ת ב"ש כ"ו וכסף בא"ת ב"ש ע"ה מ"ה, לז"א בשקל הקודש. ואם נקבה היא והיה ערכך וגו', מבן חמש ועד בן עשרים אמר ולזכר עשרים שקלים ולנקבה עשרה, וכן מבן חדש ועד בן חמש שנים אמר והיה ערכך הזכר ה' שקלים ולנקבה ג' שקלים, וכן מבן ששים שנה לזכר ס"ו ולנקבה עשרה שקלים, לא נאמר בכולן ואם נקבה, למה בבן עשרים אמר ואם נקבה היא, אלא כמו שאמרנו שזה בן עשרים הוא ששוקל עצמו וכובש יצרו והקב"ה מכריז עליו. בעצמו, אבל בנקבה כתיב ואשה בכל אלה (קהלת ז'):
<b>ואם</b> מבן חודש ועד בן ה' שנים והיה ערכך הזכר ה' שקלים כסף, ולנקבה ערכך ג' שקלים כסף, למה חזר ואמר ולנקבה ערכך יאמר כמו שאמר בכולן ולנקבה ג' שקלים, ערכך למה. אלא בשלמא הזכר יש לו ערך עד בן י' שנים, לפי שתכלית האדם הוא כדי לעסוק בתורה ומיום שיצא מכלל נפל היה ממתין אימתי יהיה בן ה' שנים, כדי שיראה קריאתו, כמו שארז"ל בן חמש למקרא, ואומר ובשנה החמישית תאכלו את פריו להוסיף לכם תבואתו וגו', שמשם עולה למשנה ולגמרא, ולזה הערך הוא ה' שקלים כסף נגד חמשה חומשי תורה, ולזה אמר כסף מה שלא אמר כן בשאר שקלים, שהאב נכסף ומשתוקק לזה, אבל הנקבה מה ערך יש לה מבת חדש עד ה', לז"א ולנקבה ערכך יש לה ג"כ ערך, לפי שמבת חמש שנים מתחיל היופי וממתינין לה, וכל אחד נכסף לה ליקחנה לבנו, לזה אמר בה כסף, לפי שעל ידה הוא קיום המין יש לה ערך. ואם מבן ששים שנה ומעלה אם זכר, למה אמר בכולם והיה ערכך הזכר וכאן אמר אם זכר. לומר שמבן ששים שנה ומעלה כבר נתלבן ועלה במדרגת הנשמה, לזה נאמר בו ומעלה מה שלא אמר כן לא בבן עשרים ולא בבן שלשים ולא בבן חמש:
שהערך הוא לו, כבר הוא הולך ומתבטל ואין כאן ערך, לז"א אם, כלומר אם לו ערך, הוא דבר מועט שהן ט"ו שקל פחות מבן ה' שנים עד בן עשרים מערכך עשרים שקל וזה ט"ו שקל, ולנקבה עשרה שקלים קרוב לערך הזכר, ארז"ל כשמגיע לימי הזקנה האשה קרובה ליחשב כאיש, דאמרי אינשי סבא בביתא פחא בביתא סבתא בביתא סימא טבא בביתא:
<b>אלה</b> <b>המצות</b>. סיום ספר זה, לפי שפסוק זה שפסוק כשסיים התוכחה אמר אלה החקים והמשפטים והתורות, החוקים של קרבנות זה שחיטתן בצפון וזה שחיטתו בדרום, והמשפטים הם דיני העריות, והתורות הוא כמ"ש רבי עקיבא תורת העולה, תורת האשם, תורת החטאת, תורת זבח השלמים, אח"כ אמר ציווי של ערכין מבן עשרים ערך חמשים שקל, מבן חמש שנים ערכך הזכר כך וכך והנקבה כך וכך, מבן חודש ועד בן ה' שנים, וכן מבן ששים, כל זה הוא צווי שיהיה כן, לזה אמר אלה המצות:
<b>ועל</b> דרך הסוד חתם ספר זה במצות לפי שספר זה נקרא ספרא שיש בו ברייתות הרבה יותר משאר ספרים שנקראים ספרי, לפי שספר זה הוא גדול הערך וגדול ברבוי קראוהו ספרא, הספר הידוע. הרי בניהו בן יהוידע ששבחו הנביא שאמר ובניהו בן יהוידע בן איש חי מקבצאל הוא הכה את שני אריאל מואב והוא הכה את הארי בתוך הבור ביום השלג (במסכת ברכות) פירש"י ז"ל פסוק זה ופירש שם מ"ש והוא הכה את הארי בתוך הבור ביום השלג אמר דתני ספרא דבי רב ביומא דסתוא, הרי לעלוי גדול מה שא"א לשום אדם לעשות כן שבחו לבניהו בן יהוידע שהיה עושה, א"כ ספר זה הוא גדול הערך, לזה נחתם בשם הוי"ה, החקים הוא היו"ד שהיא עגולה וכמוסה ואין נראה מה שבתוכה כן החוקה אין לה טעם, והמשפטים היא ה' ראשונה דדינין מתערין מינה, והתורות הוא הוא"ו שהיא תורה שבכתב וכלול בה תורה שבע"פ, הרי שם יה"ו, ולפי שה' אחרונה היא עמם באחדות ולא באצילות, לזה הפסיק בפ' ערכין שהערך והמנין הוא בשכינה, לזה חתם בה שהיא נקראת מצוה. והבן:
<b>גימטריאות</b>
<b>אם</b> בחקותי תלכו, לומר שילכו בחקותיו של הקב"ה, מה הקב"ה מקשט כלות כו':
אם בחקותי תלכו ואת, ר"ת אבות, שילכו בחוקי האבות:
תשמרו, קרי ביה תישמרו, גם אתם תהיו נשמרים:
ונתנה הארץ יבולה, שהארץ תצמיח מתיה. יבולה, יבלה כתיב, אף ע"פ שבלו יחיו. ועץ השדה. אפי' עמי הארץ שהם כעץ יתן פריו, שנאמר ושפכתי רוחי עליכם ונבאו בניכם ובנותיכם:
והשיג לכם דיש את בציר, כמו שנעשה לאיוב שנאמר הבקר היו חורשות והאתונות רועות על ידיהם וארז"ל הטעימו הקב"ה לאיוב מעין עוה"ב. בציר ובציר ישיג את, ר"ת למפרע איוב:
ואכלתם לחמכם, זו לחמה של תורה שתהיה ההלכה פשוטה ומבוארת, ואכלתם לחמכם בגימ' זו היא תורה:
לשובע וישבתם, ר"ת וס"ת עולם, שישבו בטוחים לעוה"ב:
ונתתי שלום בארץ, השלום שבשמים שנאמר עושה שלום במרומיו יהיה בארץ, שיהיו בני אדם כמלאכים שאין ביניהם לא שנאה ולא קנאה ולא תחרות, ושכבתם ואין מחריד, שישכבו בקבר ואין מחריד, שלא ישכבו חרדים וחררים:
והשבתי חיה רעה, אלו הרשעים שיחרים אותן מן העולם, חיה רעה מן ר"ת חרם, ויעביר חרפתן וגדופן, שישעשע יונק על חר פתן, חר כתיב חרפתן:
וחרב לא תעבור בארצכם, ארז"ל אפילו חרב של שלום, וכן וחרב לא תעבור בגימ' בחרב של שלום עם ג' מלות:
וישן מפני חדש תוציאו, בזמן מלך המשיח יהיו בריה חדשה, מפני חדש, ר"ת וס"ת משיח:
ואם עד אלה, ס"ת מדה, מדה במדה:
ושברתי את גאון עוזכם, אלו הגאונים ותלמידיהם שהן מחזיקים בעוזה של תורה:
והלכתי אף אני בגימ' בתורה, ר"ל בשביל שלא שמרו התורה ודיניה:
נוקמת בגימ' ירושלים, להחריבה:
מטה לחם ואפו עשר, ר"ת למפרע עולם, לומר כל מי שהוא נותן לחם לדל הוא בן עוה"ב:
ולא אריח בריח ניחוחכם, בגימ' תלמידי חכמים אזרה בגוים, בגימ' מרדכי:
אזרה בגוים והריקותי אחריכם, ס"ת בגי' המן:
והרצת, הצרות. שימצאו לאותו הדור צרות רבות ורעות:
והבאתי מורך, מרך כתיב, מכר, שנמכרו לו, ורדף אותם קול עלה נדף, שכתב כתבים שהם כמו עלה נדף שנאמר הרצים יצאו דחופים, נדף דף נ', שנתלה על דף גבוה נ' אמה:
ורודף אין ורדף כתיב בגי' צ"ר, איש צר ואויב המן הרע:
בעון אבותם ימקו, בגימ' יוסף, בעון מכירת יוסף עשרה הרוגי מלכות נהרגו. ימקו, י' מקו:
אז יכנע לבבם הערל, ערל בגימ' יצר ברית ראשונים בגימ' משה ואהרן:
ואם גאול יגאל, זה הקב"ה שגאלם ממצרים ויגאלם לעתיד:
ואם לא יגאל את השדה, שאין ישראל וירושלים נגאלים במהרה, ואם מכר את השדה לאיש אחר, זה נ"נ, לא יגאל עוד ע"י ב"ו אלא ע"י הקב"ה, שנאמר וירא כי אין איש ותושע לי זרועי:
השדה בצאתו ביובל קודש, ס"ת למפרע שלוה, שיהיו ישראל שלוים ושקטים, לאשר קנהו זה אברהם, שנאמר ברוך אברם לאל עליון קונה שמים וארץ, וכתיב אלה תולדות השמים והארץ בהבראם, באברהם:
אך בכור, ר"ת אב זה אברהם שהוא אב ראשון, שנאמר אב המון גוים:
אך בכור בגימ' זה אברהם. אשר יבכר לה' ר"ת איל, זה יצחק שנפדה באיל:
ד"א אשר יבכר זה יעקב שנטל הבכורה מעשו:
וכל מעשר הארץ, זו א"י שהיא מעשר כל האומות, שהאומות הם ע', וא"י היא ארץ ז' עממין. העשירי, זה אברהם שהוא עשירי לנח:
לא יגאל ולא ימיר, זרעו באומה אחרת לעולם:
אלה המצות אשר צוה, בגימ' אין נביא רשאי לחדש דבר עה"מ:
<b>נשלם</b> <b>ספר</b> <b>ויקרא</b>