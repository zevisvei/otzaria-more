<h1>ראשון לציון על נ"ך</h1>
רבי חיים בן עֲטַר
<big>פירוש</big> <big>על</big> <big>שיר</big> <big>השירים</big>
<b>שיר</b> <b>השירים</b> <b>אשר</b> <b>לשלמה</b> צל"ד מה היא כונתו באו' שיר השירים שהיל"ל שיר אשר לשלמה או שירים אשר לשלמה. ועוד תיבת אשר יתירה דהיה יכול לומר שיר לשלמה ואם הכונה לומ' כי שלמה הוא האומ' השירים אלו היל"ל שיר שלמה כמו שאמר במקום אחר משלי שלמה. עוד נדקדק למה שינה הכתוב הזה מכל סדר האמו' בכל השיר הזה כי תמצא בכל השיר הזה הסדר הוא שמתחיל לדבר המלך והמלכה משיבתו שהוא התחיל לומר הנך יפה רעיתי והיא משיבה הנך יפה דודי הוא אומ' כשושנה היא משיבה כתפוח כו' משא"כ בתחילת השיר שהמלכה התחילה לומר ישקני מנשיקות פיהו:
<b>ונראה</b> לפ' והוא ע"ד אז"ל כי השיר הזה בנאו שהע"ה בראותו הזמן שישראל בגלות והמשילו הענין למלך שגירש המלכה וחשבו השכנים לו' כי לא ישוב עוד לדעתה וריחקה מלבו ועמד בן א' שילדה המלכה למלך קודם גרושין והלך אצל האב והבין ממנו שעדיין לבו עם המלכה והלך אצל האם והבין שלבה שלם עם המלך עמד וחיבר שיר א' ממה שבלב המלך על המלכה וממה שבלב המלכה על המלך כאשר ידע ממה שבלבם זה על זה וזה על זה וז"א שיר השירים פירו' שיר העשוי מהשירים ב' שירים א' האומ' ה' על כנסת ישראל על דודה ואו' אשר לשלמה ופי' מלת אשר האומר הוא והנאמר עליו והם הב' שירים האמורים וטעם שהתחיל לדבר דברי המלכה להיות כי בזה יגיד רוב חיבתה עד שאהבתה קלקלה השורה עד שתובעת בפה נשיקות פיהו והוא דבר הרמוז בדברי קדשם ז"ל באתערותא דלתתא אתערותא דלעילא והוא סוד מיין נוקבין מעוררין מיין דוכרין וזהו דוקא בתחילת התעוררות האהבה ואח"כ שנתעוררה אהבתם צריך להקדים דברי ה' ב"ה אליה כמ"ש בזוהר הקדוש דבאתרא דאית מלכא לית שבחא אלא ליה עוד נראה לומר טעם אחר שהקדים שבח המלכה למלך דתמצא דכאשר משבחת המלכ' היא אומרת שבתו של מלך וכאשר משבח המלך הוא או' שבח המלכה ולזה בחר מסדר השירים להתחיל בשבח המלך שהוא כבודו והתחיל לומר דברי המלכה כנסת יש' החביבה וסידר בשיר זה כל מה שעבר ביניהם מיום הוסדם עד סוף כל העולם והתחיל לומר ישקני:
<b>ישקני</b> מנשיקות פיהו כי טובים וכו'. לריח שמניך טובים כו' י"ל מהו תוכיות כונת המשורר באו' ישקני כו' ועוד מה הם הדודים שחביבים עליה יותר מיין ולמה חזר לשנות דיבורו מיין לשמן ומה היא כונתו באו' שמניך לשון רבים ונראה שיכוין למה שארז"ל ר"א הקפר אומר ד' מצות היו בידם של ישראל שאין כל העולם כולו כדאי להם שלא נחשדו על העריות שנאמר ויצא בן אשה ישראלית וכו' ומפורש בקבלה גן נעול אחותי כלה כו' ולא נחשדו על לה"ר דכתיב ושאלה אשה משכנתה כו' דבר זה היה בידם שנה א' ולא גילו אותו ושלא שינו את שמם שכשם שמיחסן בירידתן ראובן שמעון וכו' כך מיחסן בעליתן. ושלא שינו את לשונם שנאמר ב' אנשים עברים נצים מכאן שלא החליפו את לשונם שנאמר כי פי המדבר אלכם ע"כ והנה ידוע הוא דע"י שמירת המצות שעושין ישראל רצונו יתב' הוא מתעלה ומתרומם ובכל דבר שעושים למטה מתקנים כנגדו למעלה והוא סוד מ"ש רז"ל בפ' ועשיתם אותם אל תקרי אותם אלא אתם כמא' ז"ל בזה"ק. וכן להיפך ח"ו ע"ד צור ילדך תשי וכאן ביציאת מצרים שהאומה ישראלית תקנה עצמה באותן מצות האמורות לזה משוררת כנגד אותן התיקונים שתיקנ' למלך והכונה היא שהדבר מובן דבשומרה המצוה זהו עצמו ענין השבח והשיר שעושה דאין לך שיר ושבח לדודה כקיום התורה והמצוה ולזה אומ' ד' שירים כנגד ד' מצות ששמרה כנגד שמירת לשונה מלה"ר אמרה ישקני וכו' דתיקנה פי עליון במה שלא פגמה פיה וכנגד ברית המעור שהיא מצוה הב' אמר כי טובים דודך מיין לרמוז על עריו' שהם רמוזים ביין ע"ד אשתך כגפן פוריה ואז"ל למה נמשלה כ"י לגפן מה גפן אינה מקבלת הרכב' ממין אחר כך כ"י כו' וכן הוא ממש ענין העריות שלא יזקק א' לשאינו מינו ואמרה טובים מיין הנה ידוע הוא כי היין של יש' הנתון ביד גוי אם לא יעשה בו חותם בתוך חותם נאסר מחשש מגע גוי והנה אומה ישראלית ניתנה בתוך כור הברזל במצרים ושמרה עצמה מבלי חותם שלא נטמאה זולתי א' היתה ופרסמה הכתוב כמא' ז"ל וגם היא לא במזיד עשתה הדבר כאו' ז"ל באופן כי שמירת כ"י היא יותר מעולה מהיין וז"א כי טובים דודיך מיין. וכנגד שלא שינו את שמם אמרה לריח שמניך טובים כי תמצא שהשמן יש בו ב' דברים הא' כאשר יקלוט הריח הטוב שוב לא יפיג ריחו והב' שכל המשקין שבעולם ע"י תערובתם משקה במשקה אחר הם מתערבי' ומשתנים מכמות שהיו וכאשר יתרבה א' על חבירו יתבטל המוע' במרובה משא"כ השמן בכל אופן שתרצה לערבו באיזה משקה שיהיה ותרבה בו כמה חלקי' ממשקה אחר וחלק מועט מהשמן לא יתבטל ולא יתערב אלא יעמוד בפ"ע ולא ישתנה לא ממראה ולא מטעם וריח ולזה אמ' לריח שמניך טובים וידוע הוא מא' ז"ל בפ' טוב שם משמן טוב שמן טוב במקומו עומד ושם טוב בסוף העולם ואמר טובים לו' כי שמנו טוב משמן רוקח וטעם או' לשון רבים להיות כי ישראל הם י"ב שבטי' וכל א' וא' חשוב בפ"ע לז"א שמניך ל' רבים שכולם לא שינו את שמם. וכנגד שלא שינו לשונם אמרה שמן תורק שמך כאשר השמן הזה כשאתה מריקו תמיד לעולם הוא שמן כך ישראל אפי' יתערבו במאה אומות לא שינו לשונם והטעם שהתחיל לדבר בלשון נסתר ישקני כו' וסיים בלשון נוכח דודך כי הוא גנאי לו' בנשיקה לנוכח תשקני כו' באופן כי כל שבחה בכאן הוא על ד' דברים ששמרה במצרים ואמרה על כן עלמות אהבוך כי ידוע הוא כי קיום העולמות ושפעם הוא ע"י מעשה הצדיקי' ולז"א ע"י מע"ט האמורים עלמות תיבה זו סובלת ב' פי' עולמו' ועלמות ושניהם אהבוך ובזה ידוייקו דברי ר"א הקפר שאמר שאין כל העולם כולו כדאי להם פי' שיספיק בריא' העולם אם לא נברא אלא בשביל קיום ד' דברים אלו שקיימו ישראל שעל ידם יתקיימו כל העולמות:
<b>משכני</b> אחריך נרוצה כו'. הנה להיות כי כל האמור למעלה בענין היה כאשר היו ישראל במצרים שעדין לא נתגלית אהבת שניהם ועתה מתחלת להגדיל אהבתה בה' ית' ואומ' לו כי תמיד נפשה דבוקה בו ולא מנעה מלרדוף אחריו אלא מצד היותה טבועה בכור הברזל ומשוקעת בטיט היון כי לא היה זה והיתה בת חורין לא היתה מנחת מלרדוף אחריו כי אהבתה בו רבה ולזה אינה חסירה אלא שימשכנה מכור טבועה בו ואח"כ היא מאיליה תחפש אחריו לדעת מקומו איו וז"א משכני אחריך נרוצה וכשנדקדק בענין כן היה דהנה דרך העולם היוצא לדרך ובפרט למדבר היתכן ללכת מבלי הכין צדה לשיעור המספיק אחר אשר ידע כמה ימים יתעכב בדרך וזולת ב' ענינים אלו אין מציאו' לצאת מן הישוב ומצי' שכ"י כאשר יכלה לצאת אחרי ה' לא בקשה דבר לדעת דרך יום או יומים או שנה ולא הכינה צידה לצורך הדרך אלא רצתה אחריו מבלי לחשוב בשום דבר מרוב חשקה בו וזהו שתמצא שא"ל ה' זכרתי לך חסד נעוריך לכתך אחרי במדבר דהנה ולא תאמר שאע"פ שלא שאלה כמה שיעור הדרך ולא הכינה צידה אבל עכ"פ היה בלבה צער ח"ו לז"א הביאני המלך חדריו ר"ל שהיה בדעתה כאלו כבר נכנסה לחדרי המלך ואין דבר חסר בבית המלך והיתה שמחה בהשיגה דבר זה וז"א נגילה ונשמחה בך. עוד יאמר שתכוין לומר שאין לך שמחה בעולם אפי' בערך ההבאה לחדרי המלך לא תשמח אלא בו כי הוא העיקר באהבתה וכפ"ז יהיה פי' משכני אפילו למדבר אחריך נרוצה כי חוץ ממך לא יעכב לי דבר בעולם ומ"ש נזכירה דודיך כו' פירוש כאשר יהיה לפני היין שהוא דבר המשובח שהוא משמח ואין אני מעלה זכרונך בדעתי ובפי אני בוחרת להעלות בפי זכרון דודיך יותר טוב משתית היין ואומר משרים אהבוך כאדם החותם שמו על הענין שהוא אומר מי הם המדברי' ומי הם החביבים הללו לז"א אותם שהם מישרים שהם הצדיקים שהם הולכים במישור אוהבי ה'. או ירצה להיות שאמרה נזכירה דודיך מיין שעריבים עליה דברי דוד הוסיפה לומר כי מרוב תשוקתה בו נתאוית עוד לראותו לשמוע נתינת ה' מפיו ית' וז"א מישרים אהבוך פי' שיהיה דברך במישור אלינו שלא ע"י אמצעי ופי' א' יוצדק גם לדרך זה כי כאשר האדם חותם על הענין הוא מזכיר שמו וחניכתו להכירו מי הוא וג"כ הוא כמציאות שלפנינו תדע דברי מי הם אותם שמישרים אהבוך:
<b>שחורה</b> אני ונאוה כו' להיות כי חתמה דבריה באהבת ה' עד מעמד הר סיני עמד לנגדה מעשה הרע של העגל ויבא האו' לומר היכן היא אהבתך הלא בעודך בחופתך סרחת ושוב אין לך פה לדבר לזה היא משיבה כן לחזק דבריה כי לא אתרע אהבתה באותו מעשה וז"א שחורה אני פי' באמת כי שחורה אני אבל ונאוה כי זהו יופי ונוה שלי ע"ד או' ז"ל לא היו ישראל ראוים לאותו מעשה אלא שאם חטאו צבור אומר להם כלך אצל צבור שחטאו ועשו תשובה וקבלם ה' א"כ זהו הנוי של ישראל שכל צבור החוטאים אחריהם ימצאו מקום לחזור בתשובה ומהיכן יהיה להם זה אם לא מצד היותי שחורה או יאמר דהגם שאני שחורה ע"י העגל עכ"ז אני נאוה כי לא כל העם עשו העגל שהרי שבט לוי לא עשו העגל ועוד כל שעבדו עגל מתו מהם בחרב מהם במגפה מהם באסכרה והנשארים הדבר מובן שלא עבדוהו וז"א ונאוה או יאמר ע"ד מ"ש בזה"ק כי ערב רב הם שעשו העגל ולא ישראל ולפ"ז ז"א שחורה אני מצד שקבלתי אותם הגרים והם עשו העגל ונקרא על שם הכללות ובזה אני שחורה אבל כפי האמת נאוה אני שלא עשיתי כלום ואו' בנות ירוש' הם שרי האומות אשר הם שומרי ירוש' סביב לה כי ירוש' היא נקו' המרכז לכל העולם ושם הם שומרי החומות כל השרים של מעל' כאו' ז"ל ואו' כאהלי קדר לומר והראיה כי אני נאוה הגם שאני שחורה שהרי אחר מעשה העגל בחר ה' באהלי קדר כבני קדר שעושין אהלים לשבת ולדור בהם כך בחר ה' לדור עמנו באהלים ולהיות כי הם עשו לו יריעות לז"א כיריעות שלמה ואפילו שהטעם הכפל הוא לומר וכי כאהלי קדר הם ראויים להיות יריעות שלמה שהוא מלך שהשלום שלו אין זה אלא מצד האהבה שאני בעיניו נאוה הגם שאני שחורה וזה ל' המדרש בפ' תרומה אמר הקב"ה ראו מה אני מחבר התחתונים שאני שוכן תחת יריעות עזים ע"כ הרי דהמדרש או' בפי' דמה שעשה ה' דבר זה לשכון תחת יריעות עזים הוא מצד אהבתו לכ"י. או יאמר דתמצא אחר שנכנסו ישראל לארץ ויעבדו את הבעלים כו' וכמה אומות היו עומדים עליהם והיו ישר' נכנעים ומעלים מס וא"כ היכן היא אהבתו יתברך עם אמו [עמו] לז"א שחורה אני כו' לומר הגם שאני שחורה הריני נאוה אח"כ כשנבנה בהמ"ק וז"א בנות ירושלים לשון בנין כמו בבנות בזה היה לי הנוי והוסר השחרות כאשר הוסר באהלי קדר שנמחל עון העגל גם בבנין בהמ"ק נמחלו כל העונות שהיו להם או בנות לשון נוי כאלו אמר בנויות ירושלים ואיזהו נוי ירושלים זה בה"מ שיבנה במהרה:
<b>אל</b> תראוני שאני כו'. אחר שזכרה בנין ירושלם עמד לנגדה חרבן בית א' ובית שני לז"א אל תראוני ראייה של ביזוי שאני יש לי ב' שחרוריות שהם כנגד ב' חרבנות ותאמר לא יוסיף עוד לדעתה דעו כי עדיין אני ביופיו אלא כבן אדם שהשחיר פניו השמש ועתיד לחזור ליופיו כמקדם ואומר בני אמי כו' הם אדום בני האם רבקה ועליהם הכתוב אומר זכור ה' לבני אדום נחרו בי הם המריעים לי וחרבו הבית ולא די זה אלא שעל ידיהם נתפזרו ישראל בכל האומות ובשביל ישראל הם נשמרים כל הכרמים כאו' ז"ל כי ה' שומר האומות בשביל שלא יגיע ההיזק לישראל כי הם העיקר והיינו כרמי שלי ור"ל שלהיות כי כ"י היא המדברת לזה אם תאמר כרמי יורה שהיא מדברת על חוץ ממנה לז"א שלי פי' שעל עצמה אומרת שלא נטרה עצמה ולזה כפל באו' כרמי שלי. או יאמר להיות שכ"י יש בה רעים וטובים לזה הטובים שבהם אומרים על הכללות שהם בלתי טובים כרמי ואו' תיבת שלי לחביבים אצלה ביותר:
<b>הגידה</b> לי שאהבה כו'. אחר שזכרה זמן החרבן אשר היא בו עתה היא מעוררת אהבת עמו בדברי דודים לומר כי לא זז לבה ממנו ועליו נפשה מתמררת והוא ע"ד או' ז"ל בזוה"ק על פ' כי אינינו דעיקר יגונה הוא עליו והתחילה לדבר אליו באהבה עזה באו' הגידה לי כו' כי נפש כל איש ישראל אהבתו להקב"ה אהבת הנפש מטבעה ומזגה של הנפש וז"א שאהבה נפשי מצד עצמה וזה מרוב התלהבות הנפש באהבתו תדבר כך ויורה זה כי תגדל באהבתו עליו והנה תמצא כאשר ישבו ב' אהובים וכל אחד רוצה להראות אהבה לחברו כי אהבתו גדולה מאהבת חבירו לו וכן להפך חבירו יענה ככה בכפלים לזה קדמה היא לומר כי נפשה אהבתו ושואלתו דבר איכה תרעה איכה תרביץ וצ"ל כונת הענין וכפל המלות בשינוי לשון והנה תמצא כי יש בישראל ב' בחינות הא' בעלי חסד ועוסקין בתורה בעתים קבועים והב' הם ת"ח העוסקים בתורה תמיד ודע דאיתא בתיקו' על פסוק לא תקח האם על הבנים דמעל אינון מארי חכמתא רזי אורי' לא תקח האם מעל הבנים הנק' בנים אתם לה' אלקיכם נר שכינת' שריא עלייהו לא אעדיאת מינייהו משא"כ שאר תופסי התורה שלח תשלח כו' פי' הגם דשריאת עלייהו היא משתלחת מעלייהו אשר ע"כ כאשר נחרב בהמ"ק וגלו ישראל בין העמים או' ישראל להקב"ה איכה תרעה חוזר על בחי' ת"ח הנז' שהם בבחי' שלח תשלח ולז"א תרעה שאין ה' קובע דירתו עליהם בהחלט כאותם מארי רזין דאורייתא אלא כרועה הזה פעמים כאן פעמים כאן וכנגד בחי' הב' דלא תקח כו' אמר איכה תרביץ שיהיה רובץ לגמרי באופן כי כולם נתמעטו בסיבת החרבן ולז"א איכה יוכל לסבול מניעת ב' הענינים ואומר בצהרים לרמוז ג"כ על מ"ש כי אותם מארי תורה מאירים כצהרים ותורה אור שהוא הסוד שאו' ר"ז בגי' או"ר וזהו ג"כ ע"ד ואוהביו כצאת השמש בגבורתו ואומר שלמה אהיה כעוטיה כו' נראה שהם דברי המלך תשובתו אל דבריה דכאשר עוררה האהבה כ"כ והפליאה להגדיל אהבתה בו ומתוך דבריה כמעט אמר כי היא האוהבת אותו ביותר ממנו וגם רמזה כי הוא האדון הרחיק ממנה עד אשר שואלת איכה וכו' וזה הוא ממיעוט האהבה שבלבו עליה לזה הוכרח להשיב' דבר והתחילה לדבר אליו תשובה ממה שהפסיק' לדבר בו והוא על מ"ש איכה תרעה ענה ואמר לא יעלה בדעתך שנפרדתי ממך ח"ו ואין לי בך מרעה ומושב וזזה ידי מתוך ידך ח"ו שלמה אהיה כעוטיה ומקומי ומושבי הוא על עדרי חביריך שהם ב' כיתות שאמרה היא עליהם איכה תרעה איכה תרביץ כמ"ש לעיל לז"א מלת עדרי לשון רבים ופירו' מלת שלמה היא מלת כוללת הרבה דברים מלשון עוטה אור כשלמה ומלשון שלימות ומלשון שלומות ולכולם יכוין הכתוב כי ה' ב"ה עוטה לחביריו בשכינת עוזו ואו' מלת כעוטיה כמ"ש רז"ל על פ' עוטה אור כשלמה מלמד שנתעטף הקב"ה והאור שיצא דרך השמלה הוא האור דמעשה בראשית ולז"א כאן כי ההפרש שבין ימי שכינתו בתוכינו כאשר בהמ"ק קיים לזמן הזה הוא בעונותינו בהפסק קצת ע"ד כי אם עונותיכם וזהו כעוטיה דדומה לאותו מציאות דעוטה אור כשלמה והיה האור יוצא דרך סדין דיותר היה האור בלי הפסק ולאותו פי' דשלמה הוא מלשון שלימות הנה כי אז בימי בהמ"ק קיים היה ה' דר בתוך עמו וזהו תכלית חשקו אבל עתה אין בית לשכון בה ה' אבל עדיין יש לו מציאות באהל וזהו שלימות חפצו ית' והוא כי ה' ב"ה שוכן בתוך הצדיקים כאו' אהל שכן באדם וז"א שלמה אהיה כעוטיה לשון הסתופפות והוא מאמר הכתוב בכל המקום אשר אזכיר כו' ובזה השיב לאיכה תרעה כו' כי עדיין לא תחסר האומה מן הצדיקים וטעם שלא עשה פיסקת הכתוב בשלמה אהיה להיות כי משם מתחיל תשובת המלך הוא להעלים התחלת הדיבור והנה תמצא כי בתחילת הדיבור ביניהם לא ידברו לנכח אלא בהצנע ונסתר כי כן כאשר התחילה לדבר כ"י דברה בדרך נסתר ישקני מנשיקות פיהו ואחר שהתחילה לדבר הוסר מסוה הבושה ודיברה לו לנוכח כי טובים דודיך מיין וכן גם הוא בתחילה לא דיבר לנוכח כ"כ לזה העלים תשובתו בתוך דבריה:
<b>אם</b> לא תדעי לך כו' בזה בא האדון להודיע גם הוא רוב אהבתו שבלבו עליה להשיב כנגד מה שאמרה שאהבה נפשי בא לומר שאהבתו שבלבו גדולה מאהבתה ואו' דאצ"ל אם תהיה כ"י בעלי ידיעה באלהותו יתברך דאז ודאי שהם אהובים בעיני אלא אפילו בזמן שישראל אינם בקיאים במצות ובלי ידיעה אעפ"כ אתה בעיני היפה בנשים סלא הספיק לומר יפה בנשים שיאמר האומר שיש יפה אחרת לז"א היפה ר"ל המיוחדת ביופי וזה יכוין לומר כי הגם שיהיו ישראל עושי הרבה עבירות כל עוד שהם מובדלים מן האומות ומאמינים בתורה וטעם מניעתם מעשות הטוב מצד חסרון ההבנה הם אהובים בעיני ה' וזהו היפה בנשים כמו שהאשה שהיא יפה ותשב לפני נשים הרבה והיא משונה וניכרת מהם ביפיה כך הם ישראל כל עוד שפנייתם עם מלכם ב"ה:
<b>צאי</b> לך בעקבי הצאן כו' הכונה בזה להוכיח דבריו כי האהבה באה מצדו יתברך אשר נשאו חן בעיניו הגם בהיותם בלי ידיעה ומי יאמר זה לז"א האדון לכ"י כי יביטו ויראו מיום היותם בעולם משהתחילו להתהוו' וזהו צאי לך ובדוק בעקבי הצאן ממטה למעלה כי משהתחילו בעולם עד הנה וזהו שרמז בעקבי הצאן שהם ישראל מיום היותם בבחי' עקב עד שגדלו ונעשו חטיבה בעולם ואו' ורעי את גדיותיך כו' לומר כאשר הרועה יבקש מרעה טוב לצאן כך בקש וראה זמן שהיו ביושר דאצ"ל בזמן שהיו רעים וחטאים דפשי' דמעשיהם מוכיחים עליהם אלא אפי' בזמן ישרותם ויופיותם דהיינו משכנות הרועים אפ"ה אין אהבתם שלימה כמו שנבאר:
<b>לסוסתי</b> ברכבי פרעה כו' הכונה לומר כי הזמנים שהיו בהם ישראל שלימים עד כניסתם לארץ הם ג' זמנים והם רמוזים בכתובים כנגד זמן שעמדו על הים ואמרו שירה אמר לסוסתי ברכבי פרעה כאשר סוס ורוכבו רמה בים טעם או' לסוסתי רז"ל דרשו מה שדרשו אלא שלפי דרכינו המכוון הוא על היותה אז שלימה בעיני ה' וכנגד זמן קבלת התורה שאמרו נעשה ונשמע אמר נאוו לחייך בתורי' פי' מ"ש בפיה' בקבלת התורה ואמר תורים להיותם ב' תורות שבכתב ושבע"פ אשר ע"ז אמרו נעשה ונשמע וכמו שפי' בפ' וישמע יתרו בטעם הקדמתם לומר העשיה לשמיעה כפי הפשט וכנגד זמן שבנו המשכן אמר צוארך בחרוזים שבית ה' יתייחס אליו צואר שהוא מקום המשובח בגוף כאו' ז"ל ויפול על צוארי בנימן אחיו ואו' בחרוזים להיותו בנוי מכמה מינים מכסף וזהב והמכוון בזה כי בג' זמנים הללו תא' כי היא הגדילה אהבתה בו וז"א דמיתיך רעיתי פי' דומה אני כי בזמנים הללו תחשב שאתה רעיתי. או יא' שאני חושב בך שיש לך דימוי שאתה רעיתי וכן כאשר נאוו לחייך כו' וכן כאשר צואריך כו' ולזה משיב האדן כי כל האהבה משלו היא ולהוכיח כי שלו גדול משלה והתחיל להשיב במה שסיים כנגד צוארך בחרוזים אמר אדרבה לי הוא השבח תורי זהב נעשה לך כו' והוא ע"ד או' ז"ל על פ' משכן העדות שהוא עדות לכל העולם שהקב"ה משרה שכינתו בישראל ומחל להם במעשה העגל שמלבד השכינה בתוכם מחל להם הקב"ה כאו' ז"ל במד' אר"י סי' לכל באי עולם שאין סליחה אלא לישראל ולז"א כי אותו מעשה שהשרה שכינתו בתוכם טובה גדולה עשה בזה וז"א תורי זהב נעשה לך בזה ששכנתי עמך עם נקודות הכסף פירוש שהגם שעשית העגל לא פירשתי ממך. עוד ירצה כי אותו הממון שנתתם לבנין בהמ"ק ממני הכל לי הכסף ולי הזהב ואו' נעשה ולא אמר עשיתי לך לב' הפי' תתיישב למה שפי' כי לו יאה השבח אמר נעשה לומר כי המעשה הזה לא כבר עבר אלא תמיד הוא עושה אותו בכל דור ודור ולרמוז ג"כ על בית עולמים שיבנה בימינו כי אדרבה זה חסדו אשר יתחסד עמנו. לפי' הב' גם כן תתישב ע"ד או' ז"ל על פ' ויקחו לי תרומה שאדרבה הם הלוקחים שכל מי שנתן הכסף לבנין בהמ"ק נתברך ומצא בממונו יותר משיעורו הנה זה בא לתת ונמצא מקבל וכנגד קבלת התורה שאמרה נעשה ונשמע אמר זה היה אמת אם הייתם מקיימים מוצא שפתכם אשר לא כן היה אלא תוך חופתה זנתה כאומר ז"ל עלובה כלה כו' וז"ש עד שהמלך במסיבו כו' וכנגד זמן הג' שהוא עת שעלו מן הים ואומרו שירה אמר צרור המור כו' שעלו מן הים והיו שלימים בלי עון כאו' ז"ל על פסוק ויסע משה וכו' שהסיען מעונותיהם לז"א צרור המור כו' ואז"ל מה דרכו של צרור המור אשה נותנת אותו בין שדיה כשהיא עומדת הוא נופל פי' בכל מקום שיהיה מצוי הוא ליפול ממקום הנחתו כך ישראל הגם שאז היו שלימים תכף ומיד וילונו העם על משה כו' ואמרו במד' ר"א המודעי אומר למודים היו ישראל להיות אומרים דברי תרעומת כו' ולא על משה לבד אמרו אלא כלפי הגבו'. וז"א צרור המור וכו' באופן אין אהבתה כאהבתו יתב' בה וטעם שמדבר במקומה והוא הוא בעל הדברים לומר כי עניינים אלו אמתיים בה ובעשותה אותם היא אמירתם:
<b>אשכול</b> הכופר כו' הם דברי כנסת ישראל שאומ' שהגם שעברה כמה פעמים על דברי דודה האמת אתו אלא שהאדון הוא מכפר על הכל ואמרה דודי לי לומר מ"ש התנא שהבאתי בסמוך כי אין סליחה אלא לישראל בלבד. או ירצה לומר כנגד מ"ש צרור המור וכו' שאמרו רז"ל שהוא דבר הנופל כי אינו לה אלא אשכול הכופר מאותם אשכולות שבכרמי עין גדי המתקיימים כל השנה מחוברים באילן כי זה הוא שבח עין גדי:
<b>הנך</b> יפה רעייתי כו' הכונה בזה שהוא מרצה אותה בדברים כי תמיד היא בעיניו יפה הן בזמן שהיא משובחת במעשיה הן בזמן שמקלקלת מעשיה וז"א הנך יפה כאשר אתה רעיתי פי' שאתה עושה מעשה הריע לריעו שעושה לו רצונו וזה בזמן שישראל עושים רצונו של מקום וכנגד זמן שאינן כשרין אמר הנך יפה מטעם עיניך יונים כי לא אלמון ישראל מהצדיקים לפחות שלשים בכל דור כמא' ז"ל על פ' ואברהם היה יהיה יהי"ה בגי' שלשים והם נקראים עינים כמ"ש והיה אם מעיני העדה וכו' ולזה לא אמר רעיתי כאן לומר כי הגם שכללותה אינם בריעות עכ"ז פרט א' מהם שהם העינים מיפים אותה ובשביל זה תקרא יפה:
<b>הנך</b> יפה דודי כו' הכונה שמשבחת למלך שתמיד לא זזה אהבתה מלבו בין בהטיבו עמה ובהראות לה חיבה וידידות וז"א דודי בין במושך שבטו עליה ע"ד או' ז"ל חייב אדם לברך על הרעה כו' והמכוון בזה שבזמן שאינה נאה אלא בעיניה כו' מישר ומוכיח לחלק הכעור לה מצד זה לא תמאס ח"ו המוסר אלא אף נעים ולא תאמר דהן אמת שמקבלין היסורין באהבה אבל לא יועיל ח"ו לז"א אף ערשינו רעננה ר"ל מלבד שמקבלין היסורין בשמחה אלא שהם חוזרים בתשובה בכללותם כי כללותם יקראו ערש כי הוא מקור הנולדים ואמר רעננה בתורה ומע"ט. או יא' שתכוין לומר באו' אף ערשנו פי' ל"מ כאשר תיסר העושה רע שידע כי כן משפטו יצא מלפני המלך ויקבל אלא אף ערשנו שהיא רעננה שהם הצדיקים שאתה מייסרן ביסורין על לא חמס או בעון הדור או להרבות שכרן והם רואים עצמן ישרים ויסורין באין עליהם אעפ"י כן אף נעים ינעמו מעשיו ית' להו ויקבלו אותם בשמחה וז"א כנגד מ"ש הוא עיניך יונים:
<b>קורות</b> בתינו כו' הנה ידוע הוא כי דרך הבנין הנבנה לגדולים הוא שמסדרים מכותל לכותל קורות ומניחים חלל בין קורה לקורה במלא קורה ואח"כ מסדרים על גבם מלמעלה לוחות בהשואה בלא חלל ועליהם נותנים העפר ובנין הגג והנה עיקר הנושא כל הגג הם הקורות אבל הלוחות אינם אלא לבל יהיה מקום חלל ליפול דרך שם עפר וצרורות ולפעמים יעשה במקום הלוחות רעפים ולפעמים יעשו מהקנים ולז"א כ"י כי ביתה שהם בית יעקב בין הקורות שהם הסומכים הבית שהם עמודי עולם המעמידים הסכך שהם ארזים בין הבית שאינם כקורות והם כפי ערכם אינם לא מן הרעפים ולא מן הקנים אלא גם הם חזקים ומשובחים כברושים כי פירוש ברותים הוא ברושים והמכוון שהם חזקים באמונתו יתברך בל ימוטו ולא ירפו ממנה כלל ושלא יכנס בהם רקב ועש אלא חזקים באמונתו ית' ופי' רהיטנו הם הלוחות שעליהם בונים הגג כמ"ש ורש"י ובעל הערוך הביאו חבר לתיבה זו מהש"ס שאמרו אבני ביתו ורהיטי ביתו מעידים בו ולא פי' כלום בפי' התיבה ואני פי' מל' הנאמר בש"ס במקום אחר *) שהוא דבר המשוה הכל בהשואה כן הם ממש הלוחות של התקרה שהם בהשואה זו לפני זו לא שום א' גבוהה ורחוקה מחברתה משא"כ הקורות שהם מרוחקות זו מזו ולעשות היכר לדבריהם הוציאה בל' זה באופן שמכוון דבריה הוא כי כל ביתה חזקים באמונה וזו היא תשובה למ"ש עד שהמלך במסיבו נרדי נתן ריחו שתכף ומיד מרדה לז"א כי ח"ו היא לא מרדה לזה דקדק לומר בתינו לומר כי ישראל שהם בית יעקב לא פעלו עולה כי הערב רב הם העושים כמא' ז"ל וכונתה לומר כי למה ייחס לה דבר זה עד שהמלך כו' והיא לא עשתה לא בעוד שהמלך כו' ולא אח"כ בין הצדיקים בין ההמון והריח שנתנה הוא ריח השושנים וז"א אני חבצלת השרון כו' שלא תאמר כיון שיחסתי לי קורות וברותים הוא שאין בהם ריח לא כי אלא לענין שאין אני ממהרת לחטוא אבל לענין הבשמים יש בי בשמים נאים ולהבין כפל הפ' אני חבצלת כו' ועוד שהם דברים נגדיים אם היא שרון אינה עמקים כו' אכן תמצא כי השושנה שבשרון היא נותנת ריח ביותר משא"כ שושנת העמקום להיות שאין חום השמש מכה בה אינה נותנת ריח כל כך. גם שושנת השרון להיות השמש תמיד מחממה ממהרת ליבש משא"כ שושנת העמקים שהיא שמורה מחום השמש ולז"א כי היא יש בה ב' מדות טובות שבשרון ושבעמק שריחה נודף ביותר ואינה ממהרת ליבש והמכוון בזה כי תמיד היא מעלה שבח בתורה ומצות ביותר וכל זה הוא כנגד מ"ש נרדי נתן ריחו ואשר לזה השיב ה' ואמר כשושנה כו' הכונה שנתרצה בדבריה וא"ל ביותר שבח שאינה בעיניו ית' כשושנה והבנות שהם האומות כמין גרוע משושנה וכדומה אלא שבערכה הם נחשבות כל האומות כחוחים וכשם שחוחים אינם נחשבים לכלום אלא לאור כך האומות וזו מעלה רמה. עוד ירצה לומר להרבות מעלתה שהגם היותה בין החוחים בין האומות לא שינתה טעמה אלא שושנה נשארה אפילו היא בין החוחים ורמז לם ה' ברמז ג"כ תשובה למה שאמרה שלא פעלה אין במעשה העגל שרמז לה באו' נרדי נתן כו' אמר לה היא אמת שושנה אבל החוחים שהיו עמה שהם הערב רב מכל האומות שהיו עמהם מצדם הוא שנפגמה קצת וזהו שא"ל עד שהמלך במסיבו כו':
<b>כתפוח</b> בעצי כו' ירצה בזה לומר כי כל האומות שחוץ ממנה הם עצי יער שאין בהם ממש והגם. כי נראים שמועילים להולכים אחריהם כאשר אני מעריך אותם בערך דודי הוא דומה לתפוח בפניהם והם לעצי היער וזה אמרה כנגד מה ששבח אותה כשושנה בין החוחים. ובמס' שבת אמרו אר"ח ב"ח מ"ד כתפוח כו' למה נמשלו ישראל לתפוח לומ' לך מה התפוח פריו קודם לעליו אף ישראל הקדימו נעשה לנשמע ע"כ והקשו התוס' ב' קושיות הא' שהתפוח אינו כן כאשר עינינו רואות ואמרו שתפוח זה אתרוג והקשו עוד במ"ש כתפוח הוא על הדוד שהוא הקב"ה והניחו הדבר בתימה. ובספרי חפץ ה' יישבתי אלא דבהגיעי למקורן של דברי' ראיתי כי לא יצאתי י"ח במ"ש בענין זה, גם מה שפי' מהרש"א שדודי שאמר בכאן הוא ישראל לא ראיתי שיישב כלום, גם מה שפי' הרי"ף הן אמת כי הביא סמוכות לדרשא זו אבל לא תמצא שיאמר בלשון זכר על ישראל בכל שיר השירים אלא הוא מדבר עמה ביחוס הנקבה והיא בלשון ידיד, אכן במה שהקדמתי לך בתחלת שיר השירים כי המעש' שעושה הוא עצמו השיר והשבח כי מהמעש' נולד השיר כי הדברים בלי מעשה אינם כלום כמו שפי' בפסוק ישקני מנשיקות פיהו כו' ובזה יבא על נכון ולא קשיא דהנה ממה שמשבחת כ"י להקב"ה כתפוח נראה כי עשתה מעשה שהוא עצמו התפוח שאומרת לז"א שהקדימה נעשה פירו' דהנה ראשון שיוצא מהתפוח הוא הפרי לז"א נעשה ואח"כ הוציא העלין לזה אמרה ונשמע לז"א כ"י כתפוח כו' כן דודי פירו' אני נחשב בעיני כתפוח והוא המעשה עצמו, ולז"א ר"ח למה נמשלו ישראל לתפוח אשר בו משבחים לה' מה פעולה עשה שדומה לתפוח שאומרים כתפוח כו' כן דודי במה עשאוהו כן, אלא שקשה לי למה לא הקדים הכתוב לומר פריו מתוק לחכי קודם לבצלו חמדתי וישבתי ואז היה צודק הפירוש, ונראה שהכונה היא במה שנדקדק למה אמר חימדתי פועל יוצא ולא אמר חמדתי פועל עומד כמו ישבתי ובזה נבא אל המכוון והוא דמכונתם לומ' דלענין השמיעה שהוא הצל חימדתי לכל העולם שכולם התאוו תאוה להיות כמותי אבל ופריו שהיא העשיה שהקדמתי לא חמדתי לאחרים אלא מתוק לחכי דוק' מטעם שאין אדם שרצה לעשות הפרי שהיא קבלת התורה, או יאמר שנתכוונה לומר כנגד מ"ש לה בין החוחים שהם הערב רב שהם היו לסיבה למעשה העגל אמרה בנועם דבריה הודאה ושבח לבורא ע"ד שארז"ל שלא רצה ה' לקבל ערב רב אלא מרע"ה הוא שקבלם ולבסוף נאמר לו כי שחת עמך שקבלת אות' והטעם ע"ד מי גר אתך עליך יפול וארז"ל המתגייר בשעת מפלתן של ישראל מקבלין אותו כי הדבר מובן כי קדושה יש בו לזה אמר' עתה כ"י כי האמת הוא דעתו של הקב"ה ולא הבנים שהם מרע"ה והעומדים בסברתו כי הסברא האמיתית היא אותם שיתגיירו לשבת בצלו של הקב"ה הגם שאני היא שמחמדת לו האמונה וז"ש חימדתי בחיריק תחת החית שהגם שאני אחמדנו עכ"ז וישבתי יש לי ישוב ולא נחוש לרשע משא"כ מעשה הבנים שקבלו הערב רב שלא כהוגן עשו ואו' ופריו כו' פי' ומה גם הגר שמתגייר מעצמו מבלי שנצטרך לחמדו אלא מצד רוח ה' דבר בו וזהו ופריו מתוק לחכי:
<b>הביאני</b> אל בת היין כו' דע כי ביין יש ד' דברים הא' הוא המזון שזן את האדם, הב' השמחה שמשמח השותהו כאומרם ז"ל על פסוק ויין ישמח לבב אנוש כו' שהיין מלבד שמיסעד סעיד ג"כ משמח, הג' שהוא מבושם, והד' שמשכר את האדם והשכרות הוא מין תענוג ולזה תמצא במין השכרות הגם שמתעבת את האדם הם מתאוים לה והאמת כי הוא במציאות הגשמיות משא"כ באופן הקדושה ולזה תמצא בנבואת החוזים אשר היו משתכרים בקדושתם והם יתאוו לדבר הזה כי יש בו אופן הנאה וכנגד ד' דברים אשר ביין הם בתורה פרד"ס, הפשט הוא כנגד הנאת המאכל שסועד שיש כיוצא בו ביין, הדרש הוא כנגד השמחה כמ"ש רז"ל דברי אגדה מושכין את הלב ומשמחין אותו, הרמז הוא כנגד הריח שהוא דבר שאינו גוף אלא היולי ונרמז שם כך הוא הריח טוב הסוד הוא דבר שאמרתי בענין השכרות והוא סוד בדבר שצריך להפשיט חומריותו', ולא יהיה סמוך בכל האופנים החומריים כמעשה ________________ *)אולי צ"ל רהיטני אשר יקרה לאדם בשעת פרידת הנשמה מהגוף אשר מתטרפת דעתו של אדם זה אינו אלא דוגמא כי אופן זה של התורה המצאתו הוא כי מרוב התלהבותו בתורה עד אשר תשמט נפשו ממנו ולא ידע מה לעשות והנפש מצד עצמה מיושבת בעצמה כדרך אשר היא חושבת בו וענין זה ימצא בנכנסי' בעומק התורה ואו' ודגלו עלי אהבה נרא' שרמז מ"ש בז"ח בשעשוע שמשתעשע הקב"ה עם הצדיקים בג"ע שכאשר מתגלה ה' אליהם בפנימיות אורו ומקבץ לנשמות אליו בלי הפסק מרוב השמחה והתענוג עד שאוחזים כמין התעלפות ונושרים מהם נשמות הבאים לעולם הזה יעש"ד. לז"א ודגלו עלי אהבה כי אותו הקיבוץ שמקבצם ה' הוא שיעור האהבה אשר יאהב האדם כי תמצא במין האנושי כי יש שיאהב כסף אין לו שיעור לומר זה הוא שיעור הנכסף ולפעמים גם בערך זה יבא לידו דבר הנכסף יותר ויבוז לכסף בערך אותו דבר וכעז"ה באופן אין שיעור וגבול למה שיאהב האדם. גם תמצא שהגם שיאהב הדבר אין האהבה ההיא אמיתית כי כאשר תהיה נפסקת מערך שהיתה בעיניו הוא או' שאותה האהב' אינה בערך הדבר הראיה כי איננה לז"א לשלול כל האהבות שבעולם בין בערכם כי כלם דמיונות בין בערך שיעור האהבה כי לפעמים יאהוב האדם ג' וד' דברים ומהראוי כי שיעור האהבה מתחלק חלק לכל א' מהנאהבי' ואין כל שיעור האהבה מתקבץ בא' לז"א ודגלו עלי אהבה בין בערך הנאהב בין בערך כללות שיעור אשר יוצג כי האהב' אהבה שלימה ונ"מ לא יאהב עוד דבר זולת אותו שעשוע והמשמח בשמע אזן:
<b>סמכוני</b> באשישות כו' נראה לומר אם ירצה ה' ב"ה דע כי אז כאשר יעבור השעשוע ונשארים הנשמות מאותו רוב השעשוע מתעלפים כאמור בדברי הזוהר אז אם ימנעו מהשעשוע לחלוטין יש להם צער גדול כשעת יציא' נשמה לזה צועקים שישארו להשתעשע באופן שיהיו יכולין להביט אל האלקים כמציאות החולה שלא יוכל לאכול אלא דבר מועט והמציאות הוא שיביטו אל אורו יתבר' באשישות כמתוך אשישות כמו שתא' ע"י מסך לז"א סמכוני עשו לי סמיכה לא שלא יביטו ח"ו אלא באשישות שיוכלו להביט באופן שיוכלו לסבול והנה לפי מה שפי' לך ד' דברים ביין לזה שלל ב' מהם והם הסוד שהוא עומק הענין והדרש שהיא השמחה ולא נשארו אלא ב' הפשט שהוא האכילה והרמז שהוא הריח וזה הוא שאמרה רפדוני בתפוחים כי התפוח יש בו ריח ואוכל ואינה רוצה אלא ב' בחינות והטעם כי חולת אהבה אני ואינה יכולה לסבול אלא שיעור המחיה והריח כי חלק הסוד קשה עליה להיות חולה וגם השמח' אין לה כח הסבל אלא לשיעור זה. וחזר לומר אופן השעשוע ורוב האהבה שהיה לה עד שהיתה חולה ממנו:
<b>שמאלו</b> תחת לראשי כו' הכונה היא שאו' הסיבה שממנה הגיעה למעל' זו והיא להיות שבעולם הזה סבלה היסורי' ויד החזקה ע"ד והיה ראשיתך מצער כו' והנה
<b>יד</b> שמאל בה ה' מיסר ומוכיח לז"א כי המעלה הזאת שהשיגה הוא להיות ששמאלו של האדון ב"ה תחת לראשי פי' בתחילה בעולם ולזה זכיתי עתה וימינו תחבקני או יא' כי בשניהם המה מעשיה והכונה שהיתה לומדת תורה מתוך דוחק וצער וזה הוא או' שמאלו כו' כנגד הדוחק. וימינו שהיא התורה תחבקני. וטעם שתלה הענין בה ומהראוי היה לו לתלות הענין בו ויא' ואחבק ימינו הטעם הוא תמצא כי יש ב' בחינות לומדי התורה הא' היא שקובעים עתים לתורה והב' שלומדים כל היום עד אשר אם יבטלו זמן מה התורה תשיחהו אפי' שיחתו היא תורה ואין נפשו מתישבת עליו כל עוד שאינו לומד באהבתה ישגה תמיד וזה יורה כי התורה אינה מניחתו לחזור פנים ממנה באהבת' אותו לז"א וימינו שהיא התורה תחבקני וזה יגיד על רוב האהב' שיש לו בה עד שהיא מחזרת אחריו:
<b>השבעתי</b> אתכם בנות כו' להיות שקדם לומר ענין הצער שיש לבני עמינו מזהירם שלא ידחקו השעה הגם שיסבלו היסורין ויהיו עוסקים בתורה ויראו כי ה' מעלים עין מהם לא יעוררו האהב' כי אפ' שעדין לא רצה ה' ב"ה שתהיה הגאולה ואם תעוררו ועדין אין האהבה פי' רצונו יתברך אינו חפץ בכך כי כאשר תחפוץ האהבה הוא ירוץ צדיק ואומרו קול דודי כו' הכונה כי כאשר הבטיחנו המלך ב"ה לגאול אותנו וזה הוא אומרו קול דודי כו' כאלו כבר נתקיים הענין ובא וזה הוא אומרו הנה זה בא. ואו' דומה דודי כו' שלא תא' כי בימים אלו שעדין לא בא כי ח"ו אינו מביט אלינו לא כן הוא דומה דודי וכו' שהולך ומחזיר פניו ובעת שאנו בבתי כנסיות הוא עומד אחר כתלינו כו'<big>:</big> ת ו ש ל ב " ע איכה <big>סימן</big> <big>א'</big>
<b>איכה</b> ישבה בדד העיר כו'. צריך לדעת למה סידר הדברים על זה האופן או היה מקדים כל המעלות ואח"כ הירידות או להפך דהיינו שיאמר איכה ישבה הית' כאלמנה היתה למס העיר רבתי עם רבתי בגוים שרתי במדינות או יקדים המאוחר ויא' איכה העיר רבתי עם רבתי בגוים שרתי במדינות ישבה בדד כו'. ועוד הגע עצמך שעשה חלוקה א' כנגד חבירתה למה שינה בסוף הפ' לומר היתה למס לבסוף דהכי היל"ל היתה למס שרתי במדינות כאשר התחיל סדרו הכתוב ישבה בדד בתחי' ואח"כ העיר רבתי עם היתה כאלמנה ואחר רבתי בנוים ה"נ יא' היתה למס שרתי כו':
<b>אכן</b> הנה ידוע כי כל המגילה הזו היא במקום קינה שהיה מקונן הנביא על ירושלים ועל ישראל והתחיל לקונן על ירושלים והנה מדרך המקונן הוא לעורר הבכי ושלא להפסיק בדברים שאינם מעוררים הבכי לזה לא רצה להאריך במעלתה שביני ביני יפסק הבכי והדמע לזה היה עושה אליה וקוץ בה איכה ישבה בדד העיר רבתי וכן ע"ז הדרך וסיים בה הית' למס לעורר הבכי ג"כ בסוף גמר חלוקא אחת מהקינה כי כן דרך המקונן לעגמת נפש יסיים בדבר המכאיב וזהו הית' למס אחר כל הכבוד הזה ופי' הכתוב הוא דמקונן הנביא אוי ואבוי איכה נהיה הדבר הזה שישבה בדד העיר רבתי עם דהיינו בזמן עצמו שהיא רבתי עם היא יושבת בדד כמ"ש במדרש שקודם החרבן נסתלקה השכינה וברח דודי הגם שעדיין מלאה עם ואומ' בדד ר"ל כמצורע וירצה כי כאשר נסתלק האדון בעה"ר שלט ס"א שהיא הצרעת אח"כ נוסף יגון אחר שבניה יצאוה ונשאר' כאלמנ' דבשלמא כל עוד שהיו בניה בתוכה הגם שדודה ברח עם כל זה אפשר שלא היתה נרגשת ועכשיו שבניה יצאוה היתה כאלמנה והוכר אלמנותה ונמשך לה מזה שמה שהיתה רבתי ושרתי וכו' עתה היא מעלת מס דבהיות מציאות שלא היתה שרתי כו' הגם שלא היתה מעלת מס ועתה מעלה עם היות שהוא יגון אבל אינו כ"כ כהא דהית' שרתי ועתה היתה למס או יא' דה"ק איכה ישבה בדד איך נשארה מבלי בנים משיב המקונן עצמו ואומר היתה כאלמנה משום שהבעל אינינו והיתה כאלמנ' ברח דודה ובא שודדה והגלה בניה מחיקה וזה סיבה לזה. או יאמר דהכונה היא שהנביא נתנבא על כל הקורות ואו' איכה כו' דהיינו שברח ממנה האדון ונשארה בדד וזה היה בחרבן א' והנה תמצא כי עיקר בכייתה תמיד הוא על סילוק השכינה ע"ד אומר' ז"ל על פ' כי אינינו שהיל"ל כי אינם אלא עיקר הוא בעה"ב וע"ז עיקר בכייתה ויללתה על סילוקו ואו' רבתי עם פי' אפי' מלאה עם קודם שגלו ברח ממנה בעלה וחוזרת ובוכה על חרבן בית ב' אשר הוא חמור יותר דתמצא שעל הא' אומ' ישבה בדד ישיבה בעלמא אבל על סילוקו מבית ב' אמרה היתה כאלמנה להיות כי בית א' לא נשאר חרב אלא ע' שנה אבל בית שני מעת נסתלק זה ימים ושנים עדין הוא חרב לז"א היתה כאלמנה וכל זה עדין לא גלו ואמר העוד רבתי בגוים כו' שלא היתה עיר מלאה אוכלוסין כירושלים כאו' ז"ל במדרש איכה ואומר שרתי במדינות פי' דאין מדינה תקיפה כמותה כמ"ש רז"ל שרצה סנחריב לחזור מירושלם אחר כמה שנים שהיה במצור עליה וכה"א לא האמינו מלכי ארץ כו' הרי שהיתה במדינות ואיך נהיה הדבר הזה שבאותו זמן עצמו שהיא רבתי כו' היתה למס כמו שמצינו שהיו מעלים מס קודם החרבן כמה פעמים ולז"א היתה פי' אז בהיותה במעלה הנז' היתה למס וכ"ז עדיין לא היה הגלות אלא כשהתחיל ה' למאוס בה וסילק שכינתו ממנה היו קורותיה כנז' וע"ז בכה תבכה כו' ואח"כ או' גלתה כו' כי מקודם היתה בכה על מה שאירע לה קודם הגלות והטעם אולי ישמעו ויחוסו לחזור בתשובה ולא יגלו ולא היה לה מנחם ולז"א אין לה מנחם:
<b>בכה</b> תבכה בלילה כו'. הנה יגיד רוב צערה כי מלבד בכיתה ביום אלא שחוזרת ובוכה בלילה וזה רמז הכפל בכה תבכה שאינה נותנת פוגה לעיניה ולא תאמר שבוכה בקול בעלמא בלא דמעות כמו שעושים איזה בני אדם ולזה בוחרת לבכות בלילה שבאו בני אדם לדבר על לבה ולנחמה והוא בעצה ותחבולה לז"א ודמעתה על לחייה תמיד דמעתה נוזלת על לחייה ועדיין יאמר האו' שכונתה בבכיתה בלילה היא לבא השומע לנחמה משא"כ ביום לז"א אין לה מנחם דתלינן שהיא בוכה בלילה לנחמה ול"מ מעלמא דאין אלא אפי' מכל אוהביה אין לה. ועדיין תא' אפ' שאו' אולי ברוב הבכי שישמעו ויבאו וינחמוה או ג"כ תא' היא בלבה שמא יהיה לה מנחם הן אמת שה' יודע שאין לה מנחם אבל היא הבוכה אינה יודעת זה ולזה היא בוכה בלילה לז"א כל ריעיה וכו' וכי מן הדרך הוא שהאויב יבא לנחם א"כ בכיתה היא בכיה מרוב צער שהיא בו או יאמר דהמכוון הוא בכה תבכה בלילה שהוא זמן הגלות ע"ד שאמרו בזוהר ג' משמרות הוי הלילה כו' אין לה מנחם ר"ל מי שיעורר לבו לקום ולבכות על גלות השכינה להשיב אותה והנה יש ג' בחינות בישראל הא' הם ת"ח העובדים ה' אבל אינם לומדים כמצטרך. והב' הם ההמון העוברים על מצות ה' מבלי ידיעתם בתורה כעמי הארץ. והג' הם הרשעים העוברים על התורה ברשע. לזה כנגד הא' אמר אין לה מנחם מכל אוהביה הם אוהבים אותה באמת ע"י עסק התורה אבל לא ניחמו אותה ולא בגדו בה והב' כל ריעיה ר"ל אינם כ"כ אוהבים אלא ריעים שאינם רשעים אבל מצד שאינם לומדים בגדו בה וכנגד הג' שהם הרשעים אמר היו לה לאויבים ממש. או יא' שהכתוב מדבר בסוג א' שמתחי' הוא אוהב וכשאינו מנחם נעשה רע ולבסוף בוגד ולבסוף אויב ולזה מביא הכתוב ראיה הרי לך מי אוהב כיאודה וכאשר גלתה כבר לא גלתה עד שהיתה ענייה מד"ת ועשירה בע"ז כאשר אבאר:
<b>גלתה</b> יהודה מעוני כו'. הנה עתה מוסיף לקונן על איש יאודה ואומר שעדיין לא ידע ברעתו ואין צרה כצרת הבית ירושלם דהנה גלתה יאודה מעוני ע"ד שארז"ל מעוני של תורה ולא די זה אלא ומרוב עבודה שהיו עובדים ע"ז בשוקים וברחובות כמ"ש ויעבדו את הבעלים כו' מסיבת ב' דברים הללו גלתה דאם לא היה להם כי אם עון א' דהיינו שהיו לומדים תורה הגם שהיו עובדים ע"ז לא היו גולים אלא מצד ב' דברים אלו גלתה יאודה והבט וראה העם הזה היא ישבה בגוים דהיינו היא יאודה לגבי דידה ישבה בגוים רצו לישב ולהתישב בגוים כמי שלא הפסיד כלום מה לי הכא מה לי התם לזה בא הקב"ה ונתן לה שכרה לא מצאה מנוח כל רודפיה כו' ועדיין הם רודפים אותה ומשיגים אותה אפילו היותה בין המצרים דהיינו שהיא בצער וצרה לא הניחוה. ולפי' הב' שפי' בבכה תבכה תהיה הכונה דהגם שלקתה וצרתה של יאודה צרה עכ"ז ישבה בגוים ולא בקשה על ירושלם ובזה אין לה מנחם אלא כלם בוגדים:
<b>דרכי</b> ציון אבלות כו' עתה חזר לומר על מה היא בוכה על שדרכיה אבילות. ולפי דרכינו שמתאוננת על בגידת יאודה בה ואין לבה כלבו בא הנביא לומר ראו מה בין ירושלם ליאודה כי יאודה ישבה בגוים וניחה לה אבל ירושלם אינה יכולה להתאפק מצרתם דרכי ציון אבילות הדרכים אבלו על שאין בהם עובר ושב כל שעריה שוממין ועל שכהניה נאנחי' כו' היא מר לה שיש לה צרה בצרתם משא"כ הם שאינם מקפידים על בכייתה:
<b>היו</b> צריה לראש כו' המכוון כי הנביא מקונן ואו' בשלמא החלוקה הא' שהיו צריה לראש שפיר כי כל המיצר לישראל נעשה ראש והוא מאהבת ה' שלא יאמרו כי ביד פחות א' נפלו שונאיהם של ישראל אלא אויביה שלו למה זה משיב כי ה' דהיינו שה' עושה זה כדי שיראו וידאגו לשלם רוב פשעיה והראיה ג"כ שה' הוגה על רוב פשעיה שהרי עולליה וכו' ומה פשעם של העוללים אלא ודאי כי ה' הוגה או יאמר כי ה' היה עושה ענינים אולי תראה ותחזור וזהו היו צריה קודם שבאו לירושלם נקראים צריה ואחר שעשו רעה נקראים אויביה וז"א היו צריה כמו שמצינו בנבוכדנצר שהיה הולך וגדול ונעשה ראש והוא ע"ד מה דאיתא במדרש אך העבדתני בחטאתיך אמר ה' לא דיין לישראל שחוטאים לפני וכו' אלא שמטריחים אותי ועושים אותי כעבד שהלכתי לכבוש לפני נבוכדנצר המלכיות כדי שיפלו ביד מלך אדיר וזהו העבדתני בחטאתיך כו' באופן כי מה שהיו צריה לראש שהיו נוצחים לכל המלכיות כמו שאז"ל בתנחומא וכן אתה מוצא כשחטאו ישראל ובקש הקב"ה להגלותן אמר הקב"ה אם אני מגלה ישראל תחילה נעשים חרפה מה עשה הביא סנחריב על כל האומות כו' אמר הקב"ה יהיו ישראל רואים שהגלתי א"ה ויעשו תשובה ויראו דין שלי מה אני עושה בא"ה ויראו ממשפטי כו' ועוד שהניח להם ה' מסביב ולמה עשה ה' ככה לעורר אותה אולי תשוב וז"א כי ה' הוגה מל' הוגה פי' קורא ומודיע קודם שתתמלא סאתה ולא יהיה לה תקומה וז"א על רוב פשעיה רוב ולא כולם קודם שהיו כולם היה ה' הוגה בעודה רובם עבירות קודם רשע גמור ולא הועיל מה עשה עוד הגלה קצת מהם שומרון שהיא עולליה מלשון עוללות הלכו שבי לפני צר קודם שבא נבוכדנצר שהחריב אולי יחזרו ולא רצו עד שויצא מבת ציון כל הדרה:
<b>ויצא</b> מן בת ציון כו' זכרה ירושלם כו'. פי' שלא רצתה לשוב עד אשר הפסידה הכל ויצא כל הדרה ונוסף היגון שהלכו בלא כח כו' ואו' היו כאילים כו' פי' הם השרים היו נוהגין בעצמן מנהג האיל הזה שהולך ואוכל כל מקו' אשר יהיה בו מרעה ואינו חושש מהגזל כך היו הם לזה שילם להם ה' שהלכו בלא כח שלא הועילו להם כל מה שאכלו ונהנו מן הגזל. או יאמר שהכונ' היא שלא תאמ' שאינו קרוי הדרה אלא בזמן שהיו ישראל יושבים לבטח על אדמתם וכו' אז מקרי הדרה משא"כ כאשר היו במצור ובמצוק ברעב וכו' אין שם הדר עליהם לז"א ויצא מן בת ציון כל הדרה וזה דמיקרי הדר אפילו בזמן שהיו שריה כאילים לא מצאו מרעה וילכו בלא כח כו' דזמן היציאה עצמה היו הדרה וז"ש אח"כ זכרה ירושלים ימי עניה ומרודיה פי' אפי' ימי עניה שלא מצאו שריה מרעה וכו' אפי' הכי זכרה ונאנחה ומבקשתם מי יתן לה הימים הללו ואזיל הכתו' לשיטתיה ואח"כ זכרה ג"כ שהיה לה מימי קדם כל מחמדיה ועתה כאשר נפל עמה ביד צר לחלוטין שחקו גוים על משבתיה פירוש משבתו' ששבתו מחמודיה שהיו לה מקודם ימי עניה ומה שנשאר לה בימי ענייה ועתה בשניהם נשבתו ולז"א משבתיה ב'. א"נ או' ימי ענייה ולא אמר בימי ענייה הנה ידוע הוא דכאשר יעלה על לב האדם יגונותיו וירצה לבכות או להעלות על לבבו מכאוביו יאמד הגדול' שהיה בה ויעריך כנגד' היריד' ובזה תגדל הדאג' והמכאוב ולזה אמר' זכר' כו' ימי ענייה כל מחמדיה זה לגבי זה ובזה יגדל מכאוב' וזהו זכר' ירושלים פי' שזוכרת בפיה רעת' וטובת' שהית' בראש העולם ושהיא עתה בשפל המצבו' וזהו זכר' כו' זה עם זה ימי ענייה את ימי גדול' ואו' בנפול עמה כו' הכונ' כי בכל אותו זמן שצר אספסיינוס ועיטוס בבית שני וגם בימי נבוכדנצר המציא ה' להם תרופ' ע"י שהיו נכנעים להם והיו נשאר על אדמתם ולא היה נשרף הבית ותמצא כמה פעמים היה ירמיה ע"ה צועק ואומר למלך שיפיל עצמו לפני המלך ואין רע דכתיב ויאמר ירמיה אל צדקיהו כה אמר ה' כו' אם יצא תצא אל שרי מלך בבל וכו' ואפ"ה לא רצו וכן תמצא שאמר ריב"ז לאספסיינוס והלבנון באדיר יפול שהיה יודע בודאי שנכבשה הארץ לפניו ואילו היו משלימין לא היה עושה מה שעשה אח"כ כדמוכח מהש"ס בפי' ולז"א הנביא בנפול עמה וכו' פי' דכאשר נפל ביד נבוכדנצר שהיתה העיר כבושה ועומדת לא מצאה עוזר דאם היה לה עוזר היו עושים כדברי הנביא ולצאת ישראל אליו לא היה עושה מה שעשה אח"כ שנכנסו להיכל והיינו ראוה צרים ושמחו על שהשביתה לחלוטין ושרפוה באש דאם היה להם עוזר לא היתה באה לדבר זה:
<b>חטא</b> חטאה ירושלם וכו' כונתו להיות כי לא נגזר. גזירה מאת ה' אלא שיהיו נכנעים ישראל למלך בבל כאמור לעיל א"כ מצד שהקשו ערפם ולא השלימו לא היה ראוי שתלכד העיר אלא שהיה לה' לעשות המצא' ליפרע מהם ולמה לא היה כך ומה חטא' ירושלם בפרט זה מיהא שלא רצו להשלים דמצד זה נמשך חרבן הבית לז"א הלא תדע כי גם ירושלם יש לה חלק בחטא א' דהיינו שהיו מקיימין בה ע"ז והרי מחזקת ידי עע"ז שהיא מקום לע"ז ולהיות' היא אינה עושה כלום לזה נחשב לה לחטא בעלמא הגם שישראל מזידים לזה כפל לומר חטא חטא' לומר מה שאני מחשיב דבר זה חטא לא גוף העון כי גוף העון הוא מצד שהיו עע"ז אלא שבערך ירושל' אני קורא אותו חטא וז"א חטא' ירושלם ומהו החטא על אשר לנדה הית' דהיינו ע"ז שמטמא כנדה דהיינו שהעמידו בה צלמים ומי הם שהעמידום מכבדיה דהיינו ישראל שהם המכבדים אותה הזילזה דהא ראו ערותה פי' ראו בה ערוה שהיא ע"ז ואו' בכינוי ערותה פירוש להיות' הערוה בה תקרא בכינוי לה לזה גם היא כאשר טעמה טעם חטא תלקה דהיינו נאנחה ותשב אחור והן אמת אלו ישראל היו נכנעים למלך היה ה' מכפר ולא היה מביא הרעה לא עליהם ולא עליה משא"כ עתה בעידן ריתחא ענשי' אשוגג ואמזיד בכל אופן שיהיה בה:
<b>טומאתה</b> בשוליה לא זכרה כו' כל הכתוב הזה אין לו הבנה לכאורה אך צריך לדעת כל טוב ורע אשר יהיה יסוד הענין ממה הוא והנה תמצא כי כל סיבת כל הרעות הוא מעשה העגל דאם לא היה העגל לא היתה מיתה בעולם כאו' חרות על הלוחות וכאשר עשו העגל לקו לחזור לדמות שהיו מחטא אדה"ר שהוא גרם המיתה מצד תערובת איסור זוהמת החטא בהכרח למות להתיך הזוהמא ולהיות שהכתוב אמר קודם חטא חטאה ירושלם וכו' וחששה רה"ק לאמר מדוע ככה עשית והי"ל להענישה שם במקומ' ולא לעשות לה כ"כ ביזוי וירידה לז"א הנה העיר ירושלם יש לה ב' דברים הא' שטומאתה הידוע' מעת שחטא אדה"ר וזהו בשוליה פי' מיסוד' ומעיקר' והרי הכנעת' בצדה למות כל הנברא ונוצר ממנה ואעפ"י כן לא זכרה אחרית' ע"ד מ"ש שהע"ה וזכור את בוראיך כו' והיא לא עשתה כן לא זכרה לזה מלבד הפלא של מיתה אני מוסיף פלא אחר מחיים חייתה וזהו ותרד פלאי' שיחרב ביתה ותהיה גולה בביזוי חוץ מן הפלא של המית' ומכח זה לא מצא' לה מנחם פירוש דאין מקבלין תנחומין אלא על המתים וזאת להיות' בעלת ב' רעות לזה יבוש המנחם לנחם כי אין מנחמין על החיים. וחוזרת ואו' רה"ק דברי ירו' ראה ה' שעבר עליה כל זה וחון והטעם כי האויב הגדיל מצד ראותו זה הגדיל היותו אויב פי' דכאשר רואה שהוא עע"ז ויש לו ממשלה על שאני עובדת לך הגע עצמך שאיני עובדת עכ"ז הוא מוסיף להיות אויב ביותר וראיתי לבאר או' ז"ל במדרש קשה הוא סילוקן של צדיקים לפני מי שאמר והיה העולם מק' תוכחות חסר ב' שבמ"ת ומחרבן ב"ה דאילו בתוכחות כתי' והפלה ה' ובחרבן בה"מ כתיב ותרד פלאים אבל בסילוקן של צדיקים כתיב הנני יוסיף להפליא את העם הזה הפלא ופלא וכ"כ למה ואבדה חכמת חכמיו כו' ע"כ. וקשה מי אמר לבעל המדרש כי גדול משניהם הרי ג' המה בסילוק הצדיקי' וג' בתוכחות ובחרבן והרי הוא שוה להם ולמה אמ' קשה יותר מהם וע"ק שהנה אחר האמת הפלא האמור במ"ת הוא האמו' בחרבן בהמ"ק וא"כ לא היל"ל אלא מחרבן בהמ"ק כי א' מהב' הוא האמור במשנה תורה ועוד למה יעניש ה' אותנו בשני הפלאות כפי הדין הרי אנו כמותרין למיתה קלה וממית אותנו במיתה חמור' אחר שה' לא אמר במשנה תור' אלא הפלאה א' אך הכונ' היא ברור' לעולם אין הפלא' בעולם זולת האמור' במ"ת אלא דכאשר היו אותם מכות אחר שהיו ישראל במעלות הרמות הגם שלא הביא עליהם אלא הפלאה א' הכתוב' במ"ת אבל בערכם ירדו פלאים הא' ממה שהיו במעל' והב' ההפלא' שאמר ה' דכאשר עשה ב' התוכחות שאמר היו ב' פלאים. וגבי סילוקן של צדיקים הרי הוא מתרה מחדש הנני מוסיף וכו' שמא תאמר כמו שפי' בפלאים דבהמ"ק לז"א להפליא הפלא לומר שהוא פלא חדש יותר מכל האמור הרי דזה גדול מכולם דבתוכחות א' ודחרבן ב' ואחת מהב' היא הפלאת מ"ת וסילוק הצדיקים יש בו הפלאה חדשה והגם דבחרבן בה"מ היה סילוק הצדיקים ג"כ אפשר דלא קאמר אלא כאשר תסתתם החכמ' לחלוטין או יאמר דגם זה נתקיים בו שקודם חרבן הבית לא היו לומדים תורה ונסתתרה התור' ולא אמר פלאים אלא על זה שנוגע לחרבן בהמ"ק דוקא ולעולם גם זה היה והיינו אחר ההתרא'. ונראה לומר דעל זה דקדק הכתוב לומר הנני יוסיף ולא אמר מוסיף שיורה בודאי אלא אם לא יחזרו אז יוסיף דעד עתה עדין לא התרה עליהם על זה. או יאמר בהקשות למה ישנה הכתוב לדבר שם בל' פלאים מיעוט רבי' שנים ויא' בפי' הפלא ופלא ואם יבחר ל' קצר יאמר בכתוב זה גם כן פלאים ולמה אמר הפלא ופלא אכן המכוון הוא דהנה כאשר יהיה יותר מפלא יקרא פלאים משא"כ נבי סילוק החכמים אמר הפלא ופלא שהם ב' פלאים שלימים קשים בעיני ה' ואו' קשים בעיני ה' להיות כי בעיני בני אדם אינם כ"כ מרגישים בהם כקללות לז"א כי הם אינם מרגישים לדעת אשר יצטרכו להרגיש אליו כי בעיני ה' זו גדול מכולם:
<b>ידו</b> פרש צר כו' הכתוב הזה אין לו משמעות ומה שפירש רש"י אין הכתוב מיושב בו אפי' בדוחק ויונתן תרגום ופסק הכתוב לשנים חציו דברי הנביא וחציו דברי כנסת ישראל ולי נראה לומר דהנה כאשר יבא שודד ואויב לאדם הרי הוא מחביא מנכסיו אולי ינצל חלק מהכל וכמ"ש יעקב אבינו ע"ה והיה המחנה הנשאר לפליטה וכאדם שיאבד כל הונו ויתנחם בכל שהו הנמלט ותרבה יללתו באשר לא ישאר לו מאומה ואז הוא מרגיש בכל רעתו שהיא רעה. והנה הוא אומר עתה כי עליוה היא בית קדשינו ותפארתינו דכל תפארתה בלקיחה א' לקחו ותפסו וז"א ידו פרש צר על כל מחמדיה ביד א' לקח הכל ומהו הכלי שלקח כא' לזה חזר ואמר כי ראתה גוים כו' זהו ביאת האויב לפני ולפנים כי זהו העיקר כיון שזה השיגו ושללו הרי נטלו הכל וזה עצמו כל מחמדיה ונוסף שראתה היא שאם לא היתה רואה לא היה לבה כ"כ יתר ממקומו אבל כאשר עיניה רואות היה לה דבר זה כלקיחת כל מחמדיה. ואומר אשר צוית לא יבא בקהל לך פי' מקום אשר גזרת כי כל הקהל שהם ישר' חוץ מהכהנים דכהנים לא איקרו קהל כמ"ש בהוריות לא יבאו לך פירוש להיות ה' שם והנכנס הרי הוא נכנס לה' ועתה באו גוים הרי כל מחמדיה ידו פרש צר עליהם זה כנגד בהמ"ק וכנגד ישראל אמר כל עמה נאנחים:
<b>כל</b> עמה נאנחים וכו' כונת הכתוב היא דהנה תמצא כי השרוי בצרה לא יתאוה לאכיל' ואדרבה ימאס המאכל וכאשר ירבה עליו כאב הרעב אם ימצא כל שהוא יאכלנו אבל לחפש אחר אכילה לא יחפש וכאשר ירבה עליו הרעב יחפש אבל זה יהיה אחר שירבה כאב האכיל' יותר ממכאובו וכאשר ירבה ביותר יתן כל מאודו אפי' בעודו בצערו ובמכאובו עוד תמצא שביותר יגדל כאב הרעב למי שהיה רגיל לאכול ביותר ומתענג ירבה בו צער הרעבון לז"א הכתוב על עם ישראל כל עמה נאנחים ודרך הנאנח לא יערב לחכו אוכל ולא ירצה לאכול הגם שימצאנו והם מרוב הרעבון מבקשים לחם ולא די זה אלא נתנו מחמדיהם באוכל פי' לא בלחם אלא באוכל כי לא השיגו הלחם אלא כל מה שראוי לאכילה להשיב נפש דוקא ולז"א ראה ה' והביטה לגודל צערינו כי בשלמא אם לא היינו אוכלים לרוב טוב תאמר שצערינו אינו כ"כ גדול אבל אחר האמת הייתי זולילה ע"ד זולל שהוא אוכל ומתענג בבשר ויין ועתה אנו מבקשים אוכל להשיב נפש לז"א ראה ה' והביטה פי' ראה צערינו עתה והביטה היא למרחוק שירא' מצבם והנהגתם למה שהם עתה ויגדל בעיניו ית' צערם שאין לו קץ אולי ירחם על צערם:
<b>לא</b> אליכם כל עוברי דרך כו' המכוון שאו' יש' השרוים בדוחק ומתחננים לבא אדם לספר לו ספורות והנה דרך המספרים יגונותיהם מטבע הסיפור להמשך מעט לשומע ולזה תמצא דכאשר יספר אדם חוליו לאדם אחר יאמר לו לא תראה מזאת הרעה וכן על זה הדרך ולזה חששו שלא יבא שום אדם לשמוע מטעם הנז' והם רצו לשוח דאגתם לאחרים לזה הקדימו לומר לא אליכם פי' בואו ושמעו ולא תחושו לדביקות הרע לא אליכם ועתה יכולין אתם לבא לראות ואין אנו צריכין לספר אלא מאליהם תדע כאשר תביטו למרחוק טובה ושלוה הגדולה שהיו בה ותראו עתה צרתם וירידתם וזהו הביטו כל הבטה היא למרחוק והגם שאז"ל הבט' היא ממעל' למט' ואמת הוא גם כאן כאשר יביט בעומק מחשבות הלב כי הידיעה תתייחס אל עומק וכל מעיין יעמיק ולזה יא' כאן לשון הבטה וזהו הביטו בידיע' למרחוק וראו עתה במה שהם והשיבוני דבר האם יש מכאוב כמכאובי והנה פשי' די מצאו מכאובים כאלו אבל העיקר הוא כערך מה שהיו בו לרדת כל היריד' הלזו אין מכאוב כמכאובי ואפשר שזהו שרמז במלת עולל לכל טובה שהית' בה ורעה שבאה עליה שם כלול הכל, או אפשר לומר אשר עולל לי מקדם לטוב' אשר הוגה ה' כו' הוא הרע שהיא בו עתה או יאמר שתמיהתה היא איך ולמה הביא ה' עליה הרעה בשעת חרון אפו דהנה כל אדם בהבדל בהתכעס יגזור להרע ביותר וכאשר ישוב מהכעס לא יריע חצי הרע ממה שאמר לעשות לז"א כ"י הביטו וראו רעתה ויגונה ומהו היגון אשר עולל לי שעשה לי ה' אשר הוגה ביום חרון אפו כל מה שגזר לעשות ביום שהיה בכעס כן עשה לי וזה יורה שהביא הרעה בעודו בכעס או אפי' עבר זמן הכעס אעפ"י כן לא חיסר דבר ממה שגזר וזה דבר תימה שלא היה בעולם וזה תמצא בהבדל במלכי האדמה שאם ידינו את האדם בשעת כעסם לפני זעמם מי יעמוד וזו היא יגונה של והנה תמצא דאפי' יאמר ה' לעשות רעה בשעת המעשה יתקרר כעסו כביכול ולא יגמור לעשות כי בשעת הדיבור הוא או' נעשה כך וכך ולהיות דאותו המעשה לא יצא לפועל לא נתקרר דעתו וחוזר ואומר ונעשה עוד כך וכך באופן צריך שיאמר הרבה עד שיתקרר דעתו אבל במעשה בפועל פשיטא שבמעט מן המעט יתקרר דעתו ועתה רואה כנסת ישראל כי כל מ"ש כן עשה וזה פלא, ולדרך זה תתפ' מלת הוגה מל' דיבור ע"ד הגיון סלה וע"ד אוז"ל הוגה ה' באותיותיו שהוא לשון דיבור דהיינו מה שדיבר דיבור בעלמא בעת חרון אפו עשאו בפועל כולו וז"א אשר עולל לי מה שהוגה ה' ביום אפו ועל זה אומרת לא אליכם<big>:</big> ת ו ש ל ב " ע. <big>אסתר</big> <big>סימן</big> <big>א'</big>
<b>ויהי</b> בימי אחשורוש כו'. יכוין ע"ד אוז"ל כל מקום שנא' ויהי בימי צרה לשונאיהם של ישראל עוד דרשו רז"ל על פ' אך העבדתני בחטאתיך אמר הקב"ה ראה מה גרמו לי מעשיכם שנעשתי כביכול עבד למלכי האומות לכבוש המלכיות נבוכדנצר וכיוצא בו מהמלכיות שנפלו ישראל בידם והטעם כדי. שלא יפלו ישראל ביד מלך בזוי כו' ובזה יבא הכתוב מדוייק על נכון ויהי בימי אחשורוש ודע כי לאו קטיל קני באגמא הוא אחשורוש כו' מלך גדול הוא עז"ה ויהי צער לישר' בימי אחשורוש ולטעם זה הוא אחשורוש כו' שמלך בכיפה שאם לא היה לישראל מה שהיה בימיו לא היה משיג כל המעל' הזאת וכפי זה תהיה גדולתו סיבה בשביל הוי לישראל שלא יצטערו מפחות א' ובזה א"ש אומ' שבע ועשרים ומאה מדינה ע"ד או' ז"ל מה ראתה לשלוט על קכ"ז מדינה אלא אמר הקב"ה תבא אסתר מבנות בניה של שרה שחיתה קכ"ז שנה ותמלוך על קכ"ז מדינה ע"כ ולכאור' ק' מאי מק' מה ראתה כו' וכי כל מלך שמולך על סך קצוב של מדינות נאמר לו מה ראה. אכן להיות שהקדים הכתוב לומר לפי מה שפי' כי לסיבת ויהי שהיה בימיו צרה לישראל זה היה סיבה להיותו מלך מהודו ועד כוש א"כ למה טרח הכתוב לומר קכ"ז מדינות מה יצא לנו מזה אם היו קכ"ז או פחות או יותר לזה אמר כי גם זה הוא סיבה למה שנוגע לישראל כי נתן לו ה' גדולה שמלך בכל העולם לטעם הנז' ונתן לו חשבון זה בדיוק לעורר זכות שרה לאסתר המושיע את ישראל כי כאשר יהיה החשבון בדיוק יסייע לזכרון טוב וא"כ תראה שהכל בשביל ישראל דוקא ואו' הוא אחשורוש שמשמע שרצונו לומר אחשורוש הידוע וצל"ד היכן הוא ידוע ולאיזה ענין כתב זה וחז"ל אמרו מה שאמרו ונרא' לומר ע"ד מה שהתחלנו לפר' שבכל מקום שנא' ויהי בימי צרה היתה ואשר לזה יק' לפי האמת לא היתה צרה שכל צרה שתכלית' טוב אינה צרה וכאן היה תכלית טוב שכל האומות מנשאים היאודים וכו' ואם מצד הגלות קודם מלכות אחשורוש כבר היו בגלות האמת כי יונתן תרגם ואמר דביומוהי בטילת עבודת בית אלהנא בגין עטיתא דושתי דלא שבקת למבני בית מקדשא וס"ס לא נתחדש דבר רע בחרבן בימי אחשורוש ואם כן מה ווי היה אשר לזה סיים קרא ואמר הוא אחשורוש ותמצא שאז"ל שיותר היה שונא אחשורוש לישראל יותר מהמן ושלא תאמר שהוא המיציר והוא המרויח לבסוף לזה אמר הכתוב הוא אחשורוש שלא יצא ממנו אלא רעה ועליו אמר וי היה בימי אחשורוש שכל מה שנמשך מאחשורוש אינו אלא צרה מתחילה ועד סוף והטובה מאת ה' ב"ה היפך רצונו וטבעו של אחשורוש כאו' ז"ל במ"ש את שרביט הזהב אשר בידו יעשב"ד:
<b>בימים</b> ההם כשבת כז'. י"ל למה הוצרך לומר בימים ההם הלא מאו' כשבת המלך אחשורוש הדבר מובן שבימים ההם היה הדבר ומה גם משמעות בימים ההם מורה על הימים הידועים ולא מצינו שקדמ' ידיע' לאלו הימים ונר' לפרש שיכוין הכתוב לומר ענין א' שאמרו במדרש מאי כשבת כשנתישב' דעתו כו' דכתיב כה אמר ה' לפי מלאת לבבל ע' שנה אפקוד אתכם חשוב מ"ה של נבוכדנצר כ"ג של אויל מרודך ותרתי דידיה הרי ע' אפיק מאני דבי מקדשא ואשתמש בהו ע"כ לפי דברי המדרש ירמוזו באו' בימים ההם כשעברו ב' שנים כי פי' ימים הוא) שנה ע"ד ימים תהיה גאולתו וכן או' תשב הנער' אתנו ימים עשור ופי' ימים היא שנה וכאן אמר בימים לרמוז על ב' שנים כי אות הבי"ת תגיד ב' ימים וגם ממה שגילה אח"כ ואמ' בשנת שלש למלכו יורה ב' שנים או ירצה עז"ה בימים ההם פירו' בשנה הג' למלכו לפי חשבונו ולפ"ז יבא על נכון או' ההם כי זכורים הם במקו' אחר לפי' א' דכתי' למלאת לבבל ע' שנה ועתה נשלמו ולפי' ב' ג"כ כבר הוזכר ענין זה חשבון מלכים הראשונים והיה מה שהיה כאמור בדבריהם ולזה עשה משתה בשנת שלש למלכו פי' בתחילת שנה שלישית כשרא' ששלמו הע' בסוף ב' שנים למלכותו ולא נפקדו:
<b>בשנת</b> שלש למלכו כו'. נר' כי שיעור הכתוב כך הוא עשה משתה לכל שרים ועבדים והחיל אך בסדר ההסיב' לא הסיבו כא' לפני מלך אלא הגדולים וז"א הפרתמים ושרי המדינות לפניו כי אין ראוי למלך לישב לפניו שאר ההמון ובזה נתישב הכתוב על נכון. או יא' שכונת הכתוב היא להודיע סדר המעלות כי מעלת העבדים של אחשורוש וחיילותיו הם גדולים ממדרגת הפרתמים ושרי המדינות וכל הקודם בכתוב חשוב משל אחריו הא' שבחשיבו' הם שריו ואחריהם עבדי המלך ואחריהם חיילותיו שהם פרס ומדי ואחריהם שאר השלטונים ושרי המדינות שהם פחותים במעל' אפילו מחיל פרס ומדי ואומרו לפניו ירצה כי המשתה עשהו לפניו כי אין שיעור המשתה הנערך לפני המלך למשתה הנערך שלא בפניו ואמר כי המשתה אשר עשה לפניו בין שחוזר תיבת לפניו על המשת' בין על הקרואי' ס"ס כיון שאוכלים לפניו יהיה ביתר שאת:
<b>בהראותו</b> את עושר כו'. להיות שיש ב' גדולות בענין הא' רוב השלטונים ושריו וחיילותיו ושרי המדינות והב' העושר אשר הראה לפניהם כנגד העושר אמר את עושר וכו' וכנגד השולטנות אמר ואת יקר וכו' ורז"ל דרשו שלבש בגדי כהונה ממה שאמר הכתוב יקר תפארת וטעם אומרו ימים רבים וחזר לומר ק"פ יום אולי שהוא לא דקדק בחשבון הימים אלא שהרבה לעשות משתה ימים רבים שהיה בעיני בעל המשתה לימים רבים מבלי מספר אלא שברה"ק נודע למרדכי או ידע בבירור שהיו אותם הימים הרבים ק"פ יום ומדברי יונתן בן עוזיאל נראה שפוסק הכתוב בסכינא חריפא עז"ה את עושר כו' ימים רבים יתחזק יקרו וכבודו וזמן המשתה ק"פ יום והוכרח לזה מכח קושייתינו עצמה:
<b>ובמלאת</b> הימים האלה כו' י"ל למה הרגיש הרגשה גדולה לצד העם הנמצאים בשושן מה שלא מצינו שעשה כן לכל השרים והפרתמים עוד קשה למה הוצרך לומר עשה המלך הלא בו הוא מדבר ולא היה צריך לומר אלא עשה לכל העם והעושה מובן הוא ועוד למה דקדק לומר העם בה"א הידיעה ויותר הוא לשון מתוקן אם היה או' לכל עם הנמצאים עוד אומר הנמצאים למה הזכירם בלשון מציאה. עוד ק' או' למגדול ועד קטן יתר דבאו' לכל העם הנמצאים כו' דממילא משמע בין גדול בין קטן. ונראה לפרש בהקדים דבריהם ז"ל כי משתה זה שעשה של ז' ימים לישראל עשאו וכבר ידוע הוא כי ישראל פרושים הם ממאכל האומות והוא הרשע רצה שישראל יהנו מסעודתו כי בזה ישתקעו בגלות תחת ידו הלא ידעת דבריהם ז"ל שהבאתי בסמוך שלא נתישבה דעתו עד שראה שעברו ב' שנים ושלמו ע' שנה ולא נפקדו הראת לדעת כי לבו נוקפו על זה ואשר ע"כ היה מתחכם לבל תהיה להם ארוכה למחלתם ונתיעץ להחטיאם שיאכלו מאכלות אסורות נבילות וטריפות ולא רצה לעשות הדבר על ידי גזירה שיגזור עליהם לבא לסעוד בפת בג המלך בעל כרחם כי אז אין להם עונש וכמו שלא חטאו דמו ולזה נתיעץ ועשה משתה גדול ויקר הערך בחצר גנת ביתן המלך ונתחכם עוד שלא לומר שעשה בשביל ישר' דוקא שא"כ הלא הם ככפויים כיון שטרח והכין סעודתו אליהם מי הוא זה שלא יבא הלא ודאי שיחייב ראשו למלך ואין לך אונס גדול מזה ופטורים הם על מה שיאכלו וישתו אלא אמר סתם שיכינו סעודה לכל עם הנמצא בשושן ולהיות שדבר זה לא יספיק כדי שיבאו בני ישראל לזה החליט הענין ואמר למגדול ועד קטן לבל יאמרו מן הסתם לא יהיו קרואי סעודת המלך מהשבויים הפחותים וכאשר אמר למגדול ועד קטן הנה כלל גם הפחותים וא"ת א"כ חוזר אני ודן כי באונס עשו אחר שגזרת המלך על הכל זה אינו כי אין המלך מכריח אלא כל הרוצה לבא אל הסעודה יבא ומי שיש לו טעם מספיק כמו שתא' ישראל שיש להם מצות אלקיקם או מי שהוא חולה וכדומה אין מובן מהמלך שמכריח לזה ולדומה לו באופן כי אין אונס ונתחכם לעשות סעודה יקרת הערך שבאמצעות זה יהיו מתפתים ובאים ובעונות יצתה מחשבתו לפועל ונתחייבו כלייה לולי מרדכי שעמד לימין אביון וזהו שיעור הכתוב להיות שקדם בימי המשתה של ק"פ יום שהיו כל האומות שמחים וישראל מספידים ובוכים כמא' ז"ל ומישראל היו שם ובשביל שראו כלי בהמ"ק היו מספידים ובוכים שם ע"כ, ובראות המלך דבר זה לא נעצר כח לעשות עוד המשתה ועמד בסוף הק"ף דזולת זה עודינו במשתהו אלא לסיבה הנז' פסק במנין ק"ף יום ועשה משתה ולזה דקדק לומר עשה המלך כי הוא לבדו יודע כונת הענין בזה והרואים לא ידעו ענין וברה"ק נתגלה טעמו והודיע הכתוב שהמשתה שעשה הוא לכל העם הידוע שהוא ישראל עשאו ולזה דקדק לומר העם הידוע והם בני ישראל וחזר לומר מה מענה בפיו ואמר הנמצאים בשושן כי להיותם נמצאים הכניסם בכלל הדברים בדרך ערמה ואומרו למגדול להיות שבערך המלך לא תחשב גדולת הגדול לגדול' לזה המעיטה ואמר מי"ם המקצת מגדול לומר שכל גדול גדולתו ממועטת ובזה נתישבו כל הדקדוקים:
<b>והשתיה</b> כדת כו' נראה שיכוין למאמרם ז"ל אמ"ר לוי כך היה טכסיס אנשי פרס היה להם כוס אחד מחזיק כ"ב רביעית כו' והיו משקין בו לכל אחד ואחד ואפילו הוא מת בו ואפילו משתגע הוא שותהו אבל אחשורוש לא הכניס אותו הכוס בסעודתו אמר מי שהוא רוצה לשתות כו' כדכתיב אין אונס ע"כ ונראה כי הכוס הגדול בו היו משקין ג"כ בסעודת אחשורוש כדי שלא יראה קמצנות בסעודתו בשיתנו כוס קטן. גם לפעמים ימצא אדם שירצה לשתות בכוס זה אשר ע"כ צוה לתת בכוס זה כמשפט הנהוג ביניהם אבל הניח הרשות ביד השותים וזהו אומרו והשתיה כדת בכוס הגדול אבל אין אונס כנהוג ולהמובן מהמדרש שלא הכניס הכוס בסעודתו לא היה צריך לומר אלא והשתיה אין אונס ואפשר שהמדרש לא נתכוון לומר שלא הכניס הכוס בסעודתו כוס זה כלל אלא שלא הנהיג המנהג הרע ההוא והניח כל אדם כרצונו אבל הכוס הכניס על כל פנים כמ"ש:
<b>ותמאן</b> המלכה כו' קשה למה הוצרך לומר אשר ביד הסריסים היה די לומר ותמאן כו' לבא בדבר המלך ועוד באמת צריך לדעת למה מיאנה ושתי לבא כי לא מדת החסידות היתה בה וחז"ל אמרו מה שאמרו. והנר' דהכתוב בא לתת טעם למיאון ושתי והוא כאשר שלח אחשורוש אחריה היה השליחות על זה האופן שאמרו לושתי כה אמר המלך תבא בכתר מלכות להראות העמים והשרים את יפיה לזה הקפידה כי אין כבודה שתלך כדי שיראו פחותים מערכה שהם העמים והשרים את יפיה הן אמת אם היה אחשורוש שולח אחריה סתם וממילא היו העמים והשרים רואים לא היתה מקפדת כי אין כאן ביזוי כי הליכתה היא לכבוד המלך מש"כ עתה ששלח אחריה בפי' שתבא המלכה להראות יפיה לעמים ולשרים אין לה חרפה גדולה מזו וז"א ותמאן המלכה וכו' ר"ל להיות אותו דבר השליחות להראות יפיה היה ביד הסריסים לא היה כמוס עמו כמ"ש שמזה הקפידה ותמאן לבא. ועוד נ"ל דטעם אומרו אשר ביד הסריסי' שלא תאמר דטעם שמיאנה לבא משו' שלא נתאמת לה דברי המלך לז"א אשר ביד הסריסי' שבודאי דברי המלך הם ואפשר לומר שהביאו בידם סימן מאת המלך כדי לאמת דבריהם ובזה ידוייק מלת ביד דלכאורה לא יוצדק לומר ביד על הדיבור ובמה שכתבנו יבא על נכון:
<b>ויאמר</b> המלך לחכמים כו' י"ל למה בחר הכתו' לייחס לחכמים ליודעי העתים בכאן וחז"ל אמרו שהכתוב ירמוז על בני יששכר יודעי בינה לעתים ולדבריהם נראה כי בחר אחשורוש לשאול לבני יש' מועצותיו למלט ושתי כי יודע כי ישראל הה יראים לפסוק דינא למיתה ויצדדו למלט נפשה ממות ולזה לא בחר לשאול אלא להם ואני אומר כי טעם אומרו יודעי העתים להיות שהיה מבקש למלטה בטענ' כי יש עתים ידועים שאין למלך לצאת חוצה ואולי אותו יום ואותה שעה הוא מזמנים הידועים ואין עליה אשמת דבר ולזה דייק ואמר כדת מה לעשות במלכה ושתי כי להיותה מלכה יש לה לחוש כמלך ולז"א יודעי העתים שיבקשו בעתים אותו עת מה היה וזה מסכים ג"כ לפי' רז"ל שאמרו שהם בני יששכר שאין בכל האומות מי שיודע במערכות השמים וכסולהם כישראל דכתיב כי היא חכמתכם ובינתכם כו' ולכל הפירושים יתפרש אומרו כי כן דבר המלך לתת טעם איך ולמה שואל המלך לחכמי ישראל לז"א כי כן דבר המלך וכו' ואומרו דת ודין פירוש שכל מי שיודע דת שהוא משפט כללי או דין שיודע אפילו דין פרטי דלפעמים יצטרך אליו המלך:
<b>והקרוב</b> אליו כו' י"ל למה ידבר ממוכן הקטן שבכולם בראשונה ועוד מהו אומרו לא על המלך לבדו עותה וכו' דנראה שלא יספיק להמיתה אם עותה על המלך לבדו ואחר האמת לא תתחייב המיתה זולת בדבר הנוגע למלך וכמעט דברי ממוכן אין להם הבנה. ונראה כי החכמים היושבים לפני המלך הרגישו מדברי המלך שדעתו היא להציל את ושתי מן המיתה ולזה היה מבקש יודעי העתים ודקדק עוד לומר במלכה ושתי ודרז"ל במלכה אע"פ שאינה ושתי כו' לזה נתחכמו לדונה בדין א' שכל הדתות יסכימו על המשפט וזה יצא ראשונה מי יתחיל לגלות דעתו אם היה מתחיל לדבר הגדול שבהם אז ימצא תואנה המלך שלא דנו אותה כמשפט ומצד שהתחילו לדונה מהגדול השאר חלקו לו כבוד ולא חלקו עליו ומה גם כאשר ישאל שבדיני ישראל בדיני נפשות מתחילין מן הצד יא' כי דנוה משפט מעוקל ויענישם לזה התחיל ממוכן לדבר הקטן שבכלם ונתחכם לפסוק דינה באופן שאין מציאות לפטרה ואמר לא על המלך כו' הנה הדבר מובן מאליו שעותה על המלך והמורד במלכות חייב מיתה ולהיות דחשש ממוכן שתהיה איזו סברא דלהיותה מלכה אינו נחשב מרד כי גדול כבודה מכבודו ולז"א אחשורוש בדבריו כדת מה לעשות וכו' לזה אמר לא על כו' פי' דאם לא היה המרד אלא מצד שנגעה בכבוד המלך אז היה צד לפטור אותה מצד שהיא מלכה אלא כי על כל כו' פי' דהפסידה מלכות אחשורוש ומגיע קלון לכללות המלכות של אחשורוש וחוזר הביזוי למלך שיתבזה בפה כל העולם וז"א וכדי בזיון וקצף ואומרו מלת וקצף דהנה ידוע הוא דכאשר יגיע לאדם ביזוי וכדומה ויכול לנקום נקם ולהסיר הביזוי לא יתכעס והכעס בא כל עוד אשר לא תשיג ידו לתקן ולז"א לו וכדי בזיון וקצף שאז אין יכולת בידו להסיר הביזיון וישאר הקצף. או יאמר דאז כאשר ימשך מזה בזיון למלכות ויקצוף ג"כ על השרים למה לא יעצוהו למנוע הבזיון ולזה הם מודיעים אותו מעתה כדי שלא תשאר עליהם אשמה ובזה ג"כ נ"ט לדבריו למה טרח לבקש טעמים ודינים להמית ושתי כאמור ולא הי"ל לדונה אלא על המעשה אשר עשתה ולא על מה שמסתעף ממנו ובמה שפי' יבא על נכון כי ירא לנפשו אם לא יגלה אוזן המלך כאשר יהיה הדבר וימשך בזיון למלך ואז יקצוף המלך עליהם ויטב הדבר כו' כי מלתא בטעמא קאמר:
<b>לא</b> הגידה אסתר כו'. קשה למה ציוה מרדכי לאסתר אשר לא תגיד עמה ומולדתה ועוד למה כפל לומר עמה ומולדתה דפשיטא דכאשר לא תגיד עמה מכ"ש מולדתה דאינו נודע ונראה דב' טעמים היו למרדכי שהכריחוהו לצוות לאסתר לשלא תגיד הא' כאשר ראה שנלקחה אסתר למלכות והנה ידוע הוא שבאותו זמן היו ישראל שבוים וקלי הערך וחש מרדכי לכבוד אסתר שלא תתבזה בעיני אחשורוש מצד גריעותה להיותה מבני השביה וטעם זה לא יספיק לאחשורוש למנוע מלבא עליה ככל אשר תאוה נפשו מצד יפיה אבל לא ינשאה מצד גריעות עמה ואמרינן בכתובות דף נ"א ת"ר שבויי מלכות הרי הם כשבויים גנובי לסטות אינם כשבויים והתניא איפכא מלכות אמלכות ל"ק הא במלכות אחשורוש הא במלכות בן נצר ע"כ ופירוש רש"י שבויי מלכות נשים ששבו המלך לתשמיש מלכות אחשורוש הם כשבויים לפי שמלך גדול הוא ויודעת שלא ישאנה ובעילתו באונס ע"כ. הרי דקאמר הש"ס על אסתר שיודעת שלא ישאנה אחשורוש והטעם מצד שאינה ראויה למלכות וטעם זה לא יועיל אלא לנשואין אבל לתשמיש באיזה אופן שיהיה לא ימנע עצמו מלבא עליה ולזה צוה עליה אשר לא תגיד דאם באולי יקחנה אחשורוש לתשמיש לא תשב בשפל המצבות ומה גם לדבריהם ז"ל דאחשורוש היה שונא לישראל פשיטא שלא ימליכנה ולא ישים כתר כתר מלכות בראשה. עוד אני אומר כי מרדכי ידע נאמנה כי לא לחנם נלקחה אסתר בית המלכות כי יודע היה מרדכי ע"ה צדקות הצדקת הלזו וח"ו שהיה הקב"ה מביאה לידי מדה זו אם לא לצורך גדול כאשר היה לבסוף וכמ"ש לה ומי יודע אם לעת כזאת וכו' אשר לזה נתחכם לומר לה שלא תגיד עמה מטעם הנז'. והטעם הב' שרצה מרדכי להעלים קורבתו עם אסתר כדי שידע מכל אשר יעשה לה כמו שדרז"ל שלא יעשו לה מכשפות וכדומה ואם ידעו מולדתה וקרוב אליה האיש מרדכי אז יחדלו מלדבר לפניו דבר הנוגע לאסתר. ובזה ידוייק סמיכות הכתוב שאחר זה אומר ובכל יום ויום כו' דבמה שצוה לה אשר לא תגיד בזה היה יכול לדעת מה יעשה בה כי לא ידעו מה הוא לה כי העבדים אשר הביאו לאסתר מבית אביה להיותם מבקשים כל נערה ומקבצים ומוסרים ביד היגי והיגי לא היה יודע משפחת כל בתולה ובתולה ובזה לא נודעה בעת מלכות' מי היא באופן כי מב' טעמים אלו לא הגידה אסתר ולזה דקדק לומר עמה ומולדתה עמה ר"ל מצד פחיתות עמה אז בעיני המלך כמ"ש ומולדתה לטעם ובכל יום ויום מרדכי מתהלך וכו' ואל יק' בעיניך מא' ז"ל על פ' ובהקבץ בתולות שנית ומרדכי יושב כו' שאחשורוש נטל עצה ממרדכי באיזה מציאות ידע משפחת אסתר וא"ל אין אשה מתקנאת אלא בירך חבירתה כו' וא"כ יק' והלא הוא צוה עליה אשר לא תגיד ואיך נותן לו עצה לגלות עמה י"ל דאדרבה זו מחכמתו עשה להחליט מדעת אחשורוש כי אסתר לא מזרע היאודים היא ממה שנותן לו עצה להכריחה לגלות ומרדכי נכון לבו בטוח שאותה עצה אינה מועלת לגבי אסתר אם מהטעם שאמרו שלא תפחות בעיניו ואם שיותר טוב לאסתר שלא תזקק לאותו רשע וטעם אין אשה מתקנאת כו' לא שייך לגבי אסתר כי אדרבה רע לה תשמיש הרשע ולואי שירחיק מעליה דרכו:
<b>ומרדכי</b> לא יכרע כו'. ק' למה כתב לשון עתיד דהיה צ"ל לא כרע ולא השתחוה כי הראייה והידיעה תהיה על מה שעבר ולא על מה שעתיד אם לא תהיה נבואה. אכן נראה לומר שמרדכי ע"ה מלבד שלא היה משתחוה כדרך שהיו כלם משתחוים להמן אלא שהיה עושה המצאות להודיע כי אינו חפץ להשתחות וז"א לא יכרע ולא ישתחוה והמציאות שיכול להיות בזה הוא כי לפעמים שהיה עובר המן ומרדכי מוטה ושוחה ובעבור המן לפניו לא היה נשאר שוחה אלא יושב ביושר לומר כי לא חפץ לכרוע לו או באופן שהיה בא ועומד אצלו בשעה שהיו בני אדם כורעים ומשתחוים לו להראות לו שאינו כורע ומשתחוה לו ולזה אמר לא יכרע ולא ישתחוה:
<b>ויהי</b> כאמרם אליו כו'. ק' מהו או' ויגידו כו' וכי המן היה סומא שלא היה רואה דבר זה בעיניו ועוד מה כוונתם באמרם לראות היעמדו דברי מרדכי פשיטא שלא יעמדו נגד דברי המלך ועוד מהו אומר כי הגיד להם מה נתינת טעם הוא זה ואם הכונה היא שרצו לדעת אם מה שהגיד להם שהוא יאודי יעמדו דבריו היו שואלים לעוברים ושבים דבר זה ולא להמן ועוד מהו מלת יעמדו שאין לה משמעות ועוד למה לא נתמלא המן חימה עד עתה אחר שעברו כמה ימים ועוד נדקדק תיבת לו שנראה יתירה אכן נראה ע"ד אוז"ל שהמן הרשע היתה עוברה עמו אנדריטי אשר מצד זה חדל מרדכי מסגוד לו וכאשר ראו עבדי המלך שכל העולם היו כורעים ומשתחוים להמן ומרדכי היה מראה כי אינו חפץ לכרוע ושאלו לו מדוע כו' ובכל עת היה משיבה תשובה מספקת כאשר גילה הכתוב לבסוף שאסור ליאודים להשתחות לע"ז וגם המלך מסתמא לא גזר להמיר דתם וממילא לא עליו צוה המלך שישתחוה להמן זהו הטעם שנתן מרדכי לעבדי המלך אשר לזה נתחכמו והגידו להמן כי עשה מציאות לראות האם אמת אתו ויעמדו דבריו שטעם שאינו משתחוה הוא מצד היות הדבר נוגע לדת וז"א לראות היעמדו כו' ומה הם דברי מרדכי לז"א כי הגיד להם כו' ומטעם זה לא היה משתחוה וזה יתברר בהסיר המן האנדריטי מלפניו אם אוז ישתחוה נתברר הדבר שכדבריו כן הוא ועמדו דבריו שהטעם הוא להיות הדבר נוגע ליהדות ואם לא ישתחוה לא יעמדו דבריו ואז כאשר עשה המן המציאו' וראה כי אין מרדכי כורע ומשתחוה לו לו דייקא ולא מצד הע"ז הית' המניע' מסגוד לזה וימלא המן חימה וטעם מרדכי ששיסה בעצמו ובעם ה' את הכלב הזה הוא מטעם דחשש שמא היתה ע"ז טמונה בחיקו א"נ חקוקה בבשר המן הרשע כאו' ז"ל:
<b>ויאמר</b> המן למלך אחשורוש כו' י"ל מהו מלת ישנו דקאמר המן דנראה שמודיעו שישנם במציאות ופשיטא דאחשורוש יודע אומה ישראלית ומכירה ואם רצונו של המן לומר מפוזר ומפורד היל"ל עם המפוזר והמפורד כו' יכתב לאבדם וכו' ומה גם תמצא שלא הוצרך המן להזכיר שמם של ישראל אלא באו' ישנו עם אחד כו' הבין אחשורוש דעל ישראל קאמר ואם כן מלת ישנו אין לה משמעות. עוד למה אמר מלת אחד כיון שכל עצמו של המן הרשע אינו אלא כדי להמעיט מעלת ישראל ולבזותם ואם כן למה אמר מלת אחד שיורה על החשיבות ועל המעל' א' המיוחד והוא גם כך היפך מפוזר עוד ק' אחר שאמר מפוזר ומפורד בין העמים למה אמר בכל מדינות מלכותיך והיה די לומר אחד מהם או בין העמים לבד או בכל מדינו' מלכותיך לבד. אכן נלע"ד לו' דדברי המן כאן בחכמ' דיבר בטענ' ניצחת דהנה אז"ל בע"ז על ההוא קיסר דהוה סני ליאודאי אמר לחשיבי מלכותיה מי שעלתה לו נימא כו' א"ל קטיעא בר שלום חדא דלא יכלת להו דכתיב כי בארבע רוחות השמים כו' ועוד קראו לך מלכותא קטיעא כו' יע"ש הרי שאין מציאות למלך לאבד ישראל ממלכותו מב' הטעמים שאמר קטיעא לקיסר לזה נתחכם המן לומר כי אין מציאות לשום מלך לאבד שונאי ישראל זולת אחשורוש שהוא מלך בכיפה כאו' ז"ל וז"א ישנו עם א' שהוא מפוזר כו' שבזה יש ב' חששות למלך שלא לאבדם מטעמים הנז' ישנם עתה בכל מדינות מלכותיך ומלת בכל מדינות כו' חוזר למלת ישנו שבתחי' הדיבור לו' דהנה הנם בכל מדינות מלכותיך כלם כאחד ולז"א מלת א' לומר כלם כא' תחת מלכותו דבזה דל מהכא חששות הנז' וכפ"ז נאמר כונת פ' ויהי בימי אחשורוש חוץ ממ"ש למעל' שהוי היה להיותו מלך מהודו ועד כוש דבזה מצא המן מקום לקטרג ואומר מלת בכל להיות שרצה המן שאחשורוש יכתוב לו לכל עיר ומדינה כי אין מקום פנוי מהם לזה הודיעו באמצעות דבריו שאין לך עיר שאין בה ישראל ולזה יכתוב לכל מדינה ואו' ודתיהם שונות משום דחשש המן לטענה א' דילמא יחוש לה המלך מעשות הדבר הזה שמא מחר ימות ויאמרו המלך פלוני איבד אומה א' ועדיין יש לחוש דקרו ליה מלכות קטיעא לז"א ודתיהם שונות וכו' ואין שנאה כשנאת הדת וכל האומות שונאים אותם לעולם ואדרבה יזכרוהו לטובה על זה שאיבד אומה שנואת העמים ועוד נתן טוב טעם לחייב ישר' כפי הדין באו' ואת דתי המלך כו' (והנה דנם) דמלבד דת התורנית עוד יש דת אחרת המלכיית כמ"ש יום תגלחת בלוריותו ויום הולדת כו' שכלם הם דת המלך לשמוח בשמחתו ואלו הן נקראי' דתי המלך ואמר מלבד שדתיהם שונות גם את דתי המלך אינם עושים דאסור לישראל לשאת ולתת עמהם באותם הימים אשר לזה שורת הדין תחייב להשמיד כו' ועדיין יש מקום למלך לומר מה לי להכנס בתגר זה ולומר שלא ידברו עלי רע שב ואל תעשה עדיף ונתרחק מס"ס שיהיה בהמעטת כבוד המלכות אחר שאיני מפסיד כלום בקיומם של ישראל לז"א ולמלך אין שוה להניחם ובחלום אדבר בו בכתוב הזה דחציו אמר המן וחציו תשוב' רה"ק בזה האופן אמר המן מפוזר ומפורד בין העמים ורה"ק משיב' בכל מדינות פי' שאינם יושבי שדות ומדברות ועוד מלכותיך פי' שהם הגורמים מלכותיך וכמו שפי' בתחילת המגילה שבשביל ישראל מלך אחשורוש בכיפה. המן אמר ישנו עם ורה"ק משיבה אחד המיוחד בכל האומות. המן אמר ודתיהם דרצה להטיל מום ופגם ורה"ק משיבה ואו' שונות פי' שהם שונים וכמ"ש בגמר' שכל עוד ששונים בב"ה ובה"מ אין שום אומת יכולה להם והיינו או' רה"ק מכל עם אין מי שיוכל להם המן אמר ולמלך אין שוה פי' אין לו שום הנאה מהם משיבה רה"ק להניחם יותר טוב הוא להניחם כי אם יניחם זו היא גדולתו ומלכותו של המלך:
<b>ויאמר</b> המלך אחשורוש לאסתר כו'. י"ל מאי קאמר אחשורוש הנה בית המן כו' הלא כבר ידעה אסתר שכן הוא ועוד בסמוך שא"ל אחשורוש בשושן הבירה הרגו וכו' הלא פיו הוא המדבר אליהם והוא הנותן להם כח לעשות חיל אע"פ שי"ל שכונתו להגדיל טובו וע"ז בכל פעם היה חוזר להזכיר מה שעשו באויביהם זה דוחק ועוד מה נ"ט יש למא' ואתם כתבו כו' עם מא' כי כתב אשר נכתב כו' ואדרבה מאחר שאין להשיב כתב המלך אף האגרות ראשונות אין להשיב וזה לי ימים שאני נבוך במ"ש כי כתב כו' שמאחר שכן הוא איך יכלו היהודים לימלט מיד אויביהם הן אמת שרבים מתרצים שבאגרות ראשונות לא נכת' כי אם להיות היהודים עתידים ולא פי' לאיזה ענין ומקרא מלא רץ אחריהם במקל להשמיד להרוג ולאבד את כל היהודים עוד ק' על מי סמך מרדכי שכתב להשמיד את כל חיל עם ומדינה אשר לא כן צוה אותו המלך כי אם כתבו על היהודים כטוב בעיניכם ולא שיעשו מכת חרב והרג באומתו שזה לא יעלה על לב שיתרצה המלך לדבר זה וג"כ יק' על מרדכי מה לו ולצרה אחרי אשר מצא הצלת עמו אשר היה מבקש די לו בכך ולמה ביקש דבר שאינו צריך לו והגם דאז"ל כי כל ההרוגים שהרגו ישראל כלם מזרע עמלק עכ"ז בנוסח האגרת לא פירש אם מזרע עמלק או משאר העמי' ועוד לו יהיה שכן הוא זרע עמלק הם מהעמים שתחת ממשלת המלך פשיטא שלא יסכים לאבדם עוד ק' מי גילה סוד זה לרז"ל כי לא היו אלא מעמלק וקרא סתם קאמר וכדי לבא אל הביאור נדקדק בהא דאמ' קרא נקהלו כו' לעמוד על נפשם מהיכן בא להם ירא' נפשם מאחר שאדרבה כת' המלך בידם להשמיד ולהרוג באויביה' פשיטא שנתבטלה הגזירה ועוד ק' אחשורוש איך עשה הרעה הגדולה הזאת לאומתו והוא היה הצר הצורר לישראל ועוד איך החרישו האומות על מפלתם ולא עמדו על אחשורוש להשמידו ולא ישאירו לו משתין בקיר כי משפט מעוקל שפטם. ובזה נבא אל הביאור והוא דכאשר בקשה אסתר מאחשורוש שיעלה ארוכה לעמה השיב לה הנה בית המן כו' כונתו בזה כי לא יהיה לה עוד מורא כי אין אדם יכול לשלוח יד בישראל להיות כי כשראו העמים להמן הצורר הגדול הכותב על היהודים כו' תלו אותו על אשר שלח ידו ביהודים ואת ביתו כו' הוא סימן שרצון המלך שלא להשמיד את היהודים ואתם כתבו וכו' כל מציאות שיועיל להצלה וא"ת למה לנו כל זה ויכתוב המלך בפי' להשיב האגרות ראשונות והיה זה שלם לז"א כי כתב כו' הנה מה שבידי לעשות הוא שתליתי את המן כו' אבל להחזיר האגרות א"א ואתם בקשו איזה אופן והניחו האגרות ראשונות קיימים דכלום מה כתוב באגרות ראשונות להשמיד כו' ובאגרות שניות כתב להם להקהל ולעמוד על נפשם כשיבואו האויבים לעשות ככתוב באגרות ראשונות אז יקהלו היאודים לאבד כל חיל כו' והיינו שדייק הצרים אותם ובזה לא נתבטלו אגרות א' ובזה נבא לתרץ קו' א' דקאמר קרא כי נפל פחד היהודים עליהם דאין לו הבנה דודאי כשנמסרו בידיהם להשמידם ודאי שיפול פחדם עליהם ולא היה צריך הכתו' להודיענו זה ובמה שפי' א"ש כיון שגם הם היה להם רשות להשמיד היהודים ככתוב באגרות ראשונות לזה בא הכתוב להודיענו ואיש לא עמד בפניהם דמה' היתה זאת ובזה הותרו כל הספיקו' דמה שהקשינו מה כונת אחשורוש באו' בשושן הבירה הרגו וכו' יפו' מ"ש שאחשורוש לא עלה ברעיונו שיהרגו ישראל באומות כ"כ ומ"ש באגרות להשמיד כו' לא היתה כונתו כי אם להציל את עצמן כי הבא להרגך כו' ולכך כשרא' מספר ההרוגים אז היה מודיע לאסתר גודל החסד שעשה עמה מטעם הנותן פת לתינוק צריך להודיעו לאמו ומה שהקש' מי הכריחו למרדכי על זה במה שפי' א"ש שמוכרח היה בדבר דאין להם הצלה כי אם בזה האופן מטעם כי כתב כו' וג"כ מצד המלך לא תהיה לו אשמת דבר כי יא' נא ישראל לא עשו אלא להצל' עצמם וא"ת לפ"ז איך נתן להם אחשורוש רשות לישראל להשמיד כו' גם ביום הב' בשושן הבירה וג"כ אסתר איך מלאה לבה לשאול דבר זה וי"ל ע"ד או' ז"ל על פ' והעיר שושן צהלה ושמחה דשושן הית' רובה מישראל ונתקבצו שם מכל המדינות להשמיד לזה שאלה אסתר מאת אחשורוש שיתן להם גם למחר לעמוד על נפשם להציל עצמם דוקא והיינו דקאמר כדת היום ר"ל להציל עצמם מאויביהם מפני שרבו עליהם גם ביום הב' ואפשר לומר דחששה אסתר להיות שבשושן הוא מקום המשפט חששה לשמא יבואו האומות על ישראל ביום ט"ו ויאמרו כי הוא יום י"ד כמו שמצי' בה' עדות שא' או' בד' בחדש וא' או' בה' עדותם קיימת שזה יודע בעיבורו וזה אינו יודע והגם דגבי עידי ישראל חילק בש"ס גבי או"ה פשיטא שאינם יודעים בקביעות החדש ויבואו לטעות או ברמאות יסכימו לומר כי זה הוא יום י"ג ומה גם לדבריה' ז"ל שכל האומות היו מתקבצים בשושן הבירה יכול להיות שיהיה עם ולשון שבאו ביום י"ד ויחשבו שהוא יום י"ג ואם לא היתה אסתר שואלת דבר זה מאחשורוש אז היו ישראל כשה לפני גוזזיה כי לא נתן להם רשות מאת המלך להקהל ולעמוד על נפשם כי אם ביום י"ג ולא י"ד כי אז היו האויבים עושים כחפצם לזה שאלה ינתן גם מחר וטעם שלא חששה לזה בשאר המדינות משום דיש טעם אחר שיא' היאודים להצרים אותם ממקום שבאתם אותו היום שאתם או' שהוא י"ג בו ביום נתן רשו' מאת המלך להשמיד הצרים אותם שבו ביום שניתן רשות לעמי' להשמיד כו' ניתן רשו' ליאודים להקהל כו' משא"כ בשושן להיותה מלאה מהאומו' שבאו להציר לישראל חששה אסתר שכל א' יעשה כפי חשבונו ויאמרו האומות כי כתב שכתב המלך ליאודים להקהל הוא ביום י"ד שבחשבון ישראל ומ"ש לעמים להשמיד ביום י"ד הוא י"ד שנפל בחשבונם ואגרות המלך אינם מכחישות זו לזו ומה שהקשינו מהיכן מצאו רז"ל לומר כי ההרוגים היו מזרע עמלק במ"ש א"ש כי הרשות שניתנה ליאודים מאת המלך היא להרוג הורגיהם ומסתמא כל העמים בשמעם כל א' עמד לעצמו ומה גם בשמעם כי גדול מרדכי משא"כ זרע עמלק האויב הגדול של ישראל ונוסף כי הם גואלי דמו של המן לזה באו להרוג או ליהרג ונהרגו מה שאין כן שאר העמים שלא הכניסו עצמם בס' זה<big>:</big> ת ו ש <big>ל</big>
<big>ב</big> <big>"</big> <big>ע</big> יאושע סימן א'
<b>ויהי</b> אחרי מות משה עבד ה' וגו' משה עבדי וגו' צל"ד למה אמר תיבת ויהי שיורה על הצער מלשון ווי היה והגם דכלל זה אינו אלא באומרו ויהי בימי מכל מקום ויהי לבד ג"כ על הרוב תמצא שיורה כן וכזה אמרו רז"ל ואם כונת הכתוב לומר שעל ידי פטירת מרע"ה היה הווי הזה לא צריך קרא דפשוט הוא דכבר אמר ולא קם נביא עוד בישראל ואגב ראיתי לדקדק תיבת עוד שהיה מספיק לומר ולא קם נביא אלא הכונה לומר שלא קם ולא יקום כמשה ובזה לא תקשי לדברי רבותינו שאמרו שבקש שלמה להיות כמשה יצאת בת קול ואמרה לו וכתוב יושר דברי אמת ולא קם נביא עוד ביש' כמשה ע"כ ומאי קושי' דמה שאמ' ולא קם הוא על העבר כאו' קם עבר אבל לעתיד לא אמר שלא יהיה ובמה שפירשתי יבא על נכון וא"כ למה הוצרך לומר ויהי כיון שאין לנו תמורתו אין לך ווי כזה גם צל"ד אומרו תיבת אחרי כי תמצא מרבותינו נחלקו מהם אמרו אחרי סמוך אחר מופלג ומהם אמרו אחרי מופלג אחר סמוך בשלמא למ"ד אחרי סמוך אמרינן שיכוין הכתוב לומר דתכף ומיד סמוך למות משה דבר ה' אל יהושע אלא למ"ד אחרי מופלג צל"ד למה יכוין הכתוב להודיענו זה ומה גם צ"ל למה איחר ה' מלומר ליהושע כל האמור, עוד צל"ד מהו כונתו באומרו משרת משה דידוע הוא ואינו צריך לאומרו ומה גם שדבר זה מפורש בתורה ומשרתו יהושע בן נון נער, גם אחר האמת למה לא בחר לציינו אלא בסימן זה משרת משה, עוד צל"ד דמה היא כונתו באומרו משה עבדי מת מי לא ידע בזה ולמה הוצרך להודיע דבר הידוע לכל ישראל כמש"ה ויבכו בני ישראל את משה, ועוד נל"ד למה הוצרך ג"כ לומר משה עבדי וכבר נאמר עבד ה' כמה פעמים וכפי דרכינו בע"ה יתיישב על נכון וליישב הכתובים אציגה לפניך מ"ש במדרש וז"ל, בשעה שמת מרע"ה היה יהושע בוכה ומתאבל עליו ימי' רבים והיה צועק אבי אבי רבי רבי א"ל הקב"ה למה אתה בוכה וכי לך לבדך מת והלא גם לי מת שמיום שמת אבל לפני שנאמר ויקרא ה' אלקים צבאות כו' ולא עוד אלא שהוא מזומן לחיי עה"ב שנאמר הנך שוכב וגו' וקם וגו' ע"כ באמת תמהתי מנין מצא בעל המדרש לומר זה ומי גילה לו סוד זה ענין יהושע ותשובתו של הקב"ה אין זו אלא נבואה, אכן בעל המדרש דקדק מה שדקדקתי בעצמו ודרש דרשתו כמין חומר והוא למה שהקשתי אומרו ויהי אחרי ירצה לומר ווי היה אחרי מות משה בהפלגה שאחר שעברו ימי בכייתו עדין היתה הבכיה והיינו דחוזרת תיבת אחרי אתיבת ויהי ואומרו עבד ה' היא הסיבה להפלגת הבכי והאבל וז"א והיה צועק אבי אבי כו' כי הוא רכב ישראל ופרשיו ולא קם נביא עבד ה' כמשה ועדין לא נודע מי הוא בעלן של דברים מי הוא הבוכה ומתאבל ימים עד שאמר הכתוב ויאמר ה' אל יהושע בן נון כי הוא בעל הדבר להיות משרת משה דאם לא היה כי אם טעם דעבד ה' לא יבכ' ויתאבל יהושע יותר משאר ישראל אלא שהוא נוסף עליה שהיה משרתו וז"א בעל המאמר רבי רבי וזהו מה שכיוון הכתוב באו' לאמר פי' כי הוא יהושע צעקתו היתה שהיה אומר אוי לי על רבי אשר מצד זה היה מגדיל בכייתו ואבלותו יותר מכל ישר' באורך הימים ואו' משה עבדי מת פי' וכי לך לבדך מת והלא לי מת ואיה איפה אבקש לי עבד נאמן כמשה אם אתה לא נשאר לך אדון כמוהו גם אני לא נשאר לי עבד כמוהו והמכוון הוא דיהושע בכה בכה כי אין שבר כשברו עד שנחמו ה' כי גם הוא כביכול יגדל לו כאב חסרונו כיהושע כי הוא הבעלים ב"ה והוא דברי המאמ' והלא לי מת שהוא רמוז באומרו משה עבדי מת, ובדרך הלצה ירצה באומרו משה עבדי מת ע"ד או' ז"ל כי על החי לא יקובלו תנחומין כאשר מצינו ביעקב אע"ה אשר נתאבל ימים רבים וימאן להתנחם וגו' וכאן כאשר ראה ה' את יהושע הפליא לעשות וימאן להתנחם אמר לו מה זה יהושע ידוע תדע כי משה עבדי מת והמת יתקבל עליו תנחומין לכן התנחם ועתה קום עבור וגו', וכונת בעל המאמר באומרו והלא מיום שמת אבל לפני שנאמר ויקרא כו' קשה דכתוב זה יורה על חרבן בהמ"ק וגם מה שכתב ולא עוד אלא שמזומן וכו' ק' מה מעלה ומוריד זה לנחמו ליהושע ותו מריה דאברהם מנין יעלה על דעתינו ח"ו שיהיה להפך ופשוט הוא כי הוא בראש הקרואים ואת עצומים יחלק שלל, אכן הנה ידוע כי ב' סיבות היו לפטירת מרע"ה באו' ז"ל א' בשביל דור המדבר שיהיה להם חלק לעה"ב כדרז"ל על פסוק ויתא ראשי עם, והסיבה הב' ארז"ל כי אם היה נכנס מרע"ה לא"י והיה בונה בהמ"ק אין אומה ולשון היתה יכולה ליגע בו, עוד אמרו ז"ל על מה שכתוב מזמור לאסף וגו' קינה מ"ל ואמרו על שהשליך ה' חמתו על העצים ועל האבנים לז"א שיר ומזמור שלא השליך חמתו על ישראל וא"כ אם היה משה נכנס לא"י ובונה בהמ"ק לא היה נחרב והיה ה' שופך חמתו על ישראל ח"ו לז"א אמר ה' ליהושע כי לי יאות למבכי כי הוא גרם לי לבכות על חרבן ב"ה שישלטו בו האומות, ואומרו מיום שמת ידוע הוא שכל המחוסר בילה אין בילה מעכבתו וכאלו מעת פטירתו היתה הבכיה וה' היה מוכרח לעשות זה שלא יכלה שונאיהם של ישראל באפו ובחמתו וכנגד הסיבה האחרת לזכות את דור המדבר לעה"ב אמר ולא עוד אלא שהוא מזומן לעה"ב כי הנה ידוע שיש הפרש בין מזומן לעה"ב ליש לו חלק לעה"ב כי אומרו יש לו חלק לעה"ב זה פשוט וגם הלואי ואולי יזכה בחלקו ובאומרו מזומן לעה"ב ר"ל כי אין לו דין וחשבון כי אם ביציאת נפשו הלוך תלך לעה"ב מבלי פקפוק כי מעכשיו מוכן ומזומן לו ואיש כזה יש לאל ידו לזכות את אחרים שהם דור המדבר ולהשכילך בענין כמצטרך אערכה לעיניך מה שפי' במקרא דועבד חפשי מאדוניו דהנה תמצא דברי רז"ל דאם יבא הב"ה לעמוד בדין עם אברהם יצחק ויעקב אינם יכולין לעמוד לפניו פי' דכל אשר יעשה ה' עם הנבראים הוא מצד שהוא דן אותם בהשואה עמו לא כפי ערך גדולתו ית' שמצד הדין כל העובר על דברו אפילו בשוגג יתחייב ארבע מיתות ב"ד ואין קץ לעונשו אלא בחסדו ית' שמשלם לאיש כמעשהו לפי ערכו ואשר לזה אמרו אם יעמוד הוא בדין לפי גדולתו ית' אינן יכולין כו' ולערך זה אין אדם נכנס לעולמו אלא מצד חסדי האל וכפ"ז לאיש אשר אלה לו אין לו כח לזכות לאחרים בחינה אחרת יותר ממדריגה זו והיא מדריגת ר"ע שאחר התעצמו בשלימות בתורה ובקדושה עד שנתקנא מרע"ה ממנו ונוסף שמת מיתה משונה זה עול גדול לפי הנראה ח"ו וכפי זה הגם שיונח שבערך מלך העולם לא יצא י"ח עכ"ז ע"י המעשה א"צ להתחסד עמו ואפילו אם יעמוד ה' ב"ה עמו בדין יכול הוא לעמוד לפניו וזה הוא אומרו ועבד חפשי מאדוניו והנה כל זולת זה לא יאמר עליו מזומן לעה"ב. באופן לאיש אשר אלה לו מושך עצמו להתענג בג"ע ואחרים עמו משא"כ אם הוא צריך לרחמים על זה אמר ה' ליהושע ולא עוד אלא שהוא מזומן לחיי העה"ב ובזה כל הדור ההוא אתו עמו להתענג באור החיים והוצרך עוד לתת טעם הקב"ה ולא הספיק לו טעם הראשון כי חשש שמא יאמר יהושע בא יבא מרע"ה עד א"י ושם יקבר כאשר מת יהושע מבלי בנין בה"מ לז"א טעם ב' לזכות את דור המדבר לחיי העה"ב:
<b>עוד</b> אפשר לפרש באופן אחר וידוייקו הכתובים ע"ד אז"ל במסכת תמורה אמר רב יהודה בשעה שנכנס מרע"ה לג"ע אמר לו ליהושע כל הספקות שיש לך שאל אמר לו כלום הנחתיך והלכתי וכו' לא כך כתבת בתורה ומשרתו וכו' לא ימיש וכו' מיד תשש כחו ונשתכחו ממנו שלש מאות הלכות ונולדו לו ת"ש ספקות בקשו ישראל להורגו א"ל הקב"ה לומר לך א"א לך טרוד אותם במלחמה כו' ע"כ זו היא כונת הכתוב ויהי אחרי וכו' ווי היה כו' לפי שנשתכחו ממנו הלכות התורה משרת משה לאמר מי גרם לו שנמצא גרוע ח"ו משלש מאות הלכות מצד או' משרת משה וזהו שאמר הכתוב לאמר כשהשיב למשה וא"ל לא כך כתבת ומשרתו יהושע וגו' בזה נשתכחו ממנו ובקש מה' להודיעם לו והשיבו ה' משה עבדי מת אי אפשר לך כי תורת משה כבר פי' אין נביא יכול לקבל תורה מפי עליון זולת משה עבד ה' והוא גרם לעצמו כנז' וכאשר בקשו ישראל להורגו א"ל הי"ת לך וטורדם במלחמ' וזה הוא ועתה פי' לא תתן להם פנאי אלא תכף ומיד טרוד אותם ובזה תפטר מהם עוד תתבאר תיבת ועתה קום בדרך רמז ע"ד מה שכתב הרמב"ם בה' כבוד רבו פ"ה מה' ת"ת היה בינו ובין רבו י"ב מיל ושאל לו אדם דבר הלכה מותר להשיב כו' ע"כ. וכתבו הגהות מימיניות דוקא בנטל רשות מרבו הוא דמותר ברחוק י"ב מיל ע"כ. והנה כאן היה ירא יהושע לנהוג שררה באותו מסע כי הצדיקים במיתתם קרויים חיים והוה ליה כמורה הוראה בפני רבו לז"א הי"ת ליהושע חילוק זה דדוקא בחיים חייתו אה היה משה חי לא היית נוהג שררה שם באותו מסע והמקום כי קרוב אליו וכבפניו דמי משא"כ במציאות זה משה עבדי שאתה ירא ממנו לנהוג שררה בתחומו מת וכיון שמת ועתה קום עבור לא תאחר באומרך לפחות עד שאעבר הירדן לא אנהוג שררה כי אם מעבר הירדן והלאה לא כן אלא ועתה קום בקיומך ואין כאן חשש ונהוג את הרבנות:
<b>סי'</b> <b>ב'</b> <b>וישלח</b> יהושע בן נון מן השיטים וגו' ויאמר למלך וגו' וישלח מלך יריחו וגו' ותקח האשה את שני האנשים וגו' צל"ד מהו אומרו חרש וחז"ל אמרו שאמר להם עשו עצמיכם כחרשים שלא יסתירו דבריהם מכם ולדבריהם יר"ל דחרש האמור כאן שאינו שומע ולא מדבר ויוכר הדבר דכאשר ידברו אליהם לא יענו אותם דבר כמעשה החרשים שאל"כ במה יודע להם שהם חרש שאיני שומע דשמא אפשר שהם שומעים ובהכרח לומר דכאשר ידברו אליהם לא יענו אותם ויהיה זה חרש שאינו מדבר ולא שומע דחרש של תורה הוא אינו מדבר ולא שומע וכל זה לדברי רז"ל וכפי דרכינו ית' באופן אחר. עוד צריך לדעת מי הוא המגיד למלך יריחו ובמה ידע המגיד כי לא נביא הוא ומה גם דבסיפור מעשה האנשים אשר באו העיר לא היה שום רמז לידע ממנו ומה גם לדברי רבותינו שהב' אנשים הם פנחס וכלב פשוט הוא שיתחכמו שלא לגלות הענין ומה גם היותם חרשים כאו' ז"ל לא שומעי' ולא מדברים ואם נתחכמו מאד שראו אותם חרשים אמרו ערמה בדבר אם כן קשה על יהושע למה לא נתחכם לחוש לשמא בזה יבינו כאשר כן היה ועוד קשה מהו ששלח המלך אל רחב הוציאי האנשים וגו' וכי לא היו נכנסים אצלה אלא ב' אנשים והלא כמה וכמה גדולים ושרים הללו יוצאים והללו נכנסים ומי אנשים באנשים שאו' דבריו סתם. ועוד גם היא במה ידעה דעליהם הוא אומר ומהפ' שמשמע דכבר גילו לה הענין האנשים וידעה טעם ביאתם וזה לא יתכן להיות שיגלו לה ח"ו ויהיו מסוכנים ואת"ל שגילו לה קשה לפינחס וכלב אלא ודאי שלא גילו וכיון שכן מהיכן ידעה. ועוד את"ל שהיא ידעה בהם ממה ידעה שהמלך ידע בהם ואפשר שלא עליהם הוא אומר. ועוד אומרו ותקח האשה את ב' האנשים וגו' אימתי היה זה אם אחר שדברו אליה שלוחי המלך ואיך לא ראוהו קודם שתצפנו ואם קודם מי גלה לה כיון דלא ידעה טעם בואם אליה השלוחים ההמה ואפי' תאמר שידעה היא טעם בואם מי אמר לה שידע המלך שנכנסו לביתה ואת"ל שידעה בכל במה ידעה כי אלו השלוחים באו לזה ועוד צל"ד מה היא כונת המלך בנוסח דבור זה כי לחפור את כל הארץ ולא הספיק לומר לחפור הארץ:
<b>ונראה</b> לומר כי יהושע נתחכם בשליחות האנשי' להיות כי ידוע היה להם לעמים כי ישראל באים אליהם לירש את ארצם ולהאביד נפשותם ומזה הטעם היו נרגשים בני העיר לידע הבאים והנכנסים לעיר מאיזה עם הוא לזה נתחכם יהושע ואמר להם שיעשו עצמם חרשים שאין מדברי' ולא שומעים והטעם שמא יחקרו אותם בלשונותם ויהיו ניכרים דהגם שהיו יודעים ע' לשון עכ"ז להיות רוב דבריהם לשון הקדש ואינם רגילים בלשונות אחרים ניכרים הם וגם לא שומעין מטעם הכתוב בדברי רז"ל, והנה השני צדיקים הללו נתחכמו עוד ביותר שהלכו לבית הזונה לחזק הענין כי לא מבני ישראל המה ולזה כאשר נכנסו לעיר ועשו עצמן חרשים שלא יחקרו בני העיר מאיזה עם המה ומטעם זה נסתפק להם לבני העיר כשם דאפשר שקרה מקרה והיו ב' אנשים חרשים וכל עוד שלא ידעו אותם נפל להם הספק וכיון שנכנסו לבית רחב נתאמת להם כי ערמה היא ומרגלים המה והטעם הוא דהנה ידוע כי הנכנס לבית הזונה אינם נכנסים ב' ב' אלא א' א' כי אין דרך לעשות צרכיו זה בפני זה ואלה נכנסו ב' שמע מינה כי תחבולה עשו שבאו כחרשים והיינו ששלח מלך יריחו אל רחב הוציאי האנשים הבאים אליך אשר באו לביתך דקשה למה כפל הבאים אליך אשר באו לביתך אלא כאן שלל קושיא א' וכי לא תמצא שיבאו ב' אנשים אורחים לביתה לזה דייק לומר הבאים אליך ר"ל שבאו אליך ביחיד והראיה אשר באו לביתך פי' דהנה מסתמא רחב מלבד שהיה לה בית לצורכה היה לה בית א' מיוחד לדבר זנות ביחוד והנה האנשים באו לביתך ר"ל שלא בחרו אלא אותו מקום המיוחד. או אפשר שהיו לה ב' בתים הבא להתאכסן היה לו מקום מיוחד והבא לזנות היה בא לאותו הבית ובזה היתה יודעת מחשבתו ולעולם הבא דרך שם ביחוד הוא בא והנה האנשים באו לביתך פירוש לבית המיוחד לך וזהו הטעם דכפל הבאים אליך לזנות ומי יאמר שלזה באו אשר באו לביתיך המיוחדת לך דייקא והם נכנסו ב' ש"מ דרך ערמה עשו כל מה שעשו ואינם אלא מרגלים דאם היה האמת כן לא היו נכנסים בשניהם והם הטעם שהלכו לשם הוא דהנה הגם דבמסכת ע"ז נחלקו אמוראים חד אמר נחלף אפיתחא דע"ז וחד אמר דזנות כי היכי דנכפייה ליצרן דוקא למיחלף אפתחא אבל למיבת עם הזונה בבית הזנות פשוט הוא דשפיר קרינן ביה אל תפנו אל האללים וזאת יותר גדולה ממ"ש שהע"ה יד ליד וגו' ח"ו. אכן מצד הכרח שליחותם להעלים עצמם ביותר דשום אדם לא יחשוד בהם כי ידועים הם בני ישראל פרושים מן העריות ובראות' כי נכנסו בית זונה אין לחשוב עוד בהם מי הם האנשי' וחששו עוד הם שמא יעשו להם חקירה ודרישה באכילת דבר איסור לזה כיון שיראו אותם נכנסים לבית הזונה ובפרט למקו' הידוע לכל אין לבדוק להם וכמעשה דר"מ דאיתא בש"ס ולרחב אמרו כי באו להתאכסן אצלה ולא הגידו לה דבר ולא תקשה למה לא חששו שיראו אותם שנכנסו ב' דאפשר דתלו לומר א' גדול בהם והב' משרתו שהם בני העיר להיותם יראים מפחדם ולא יכלו לבדקם בלשונם בדקו אחריהם ובמבואיהם והכריעו מסבר' והחליטו לומר מרגלים
<b>עוד</b> טעם שבחרו ליכנס לשם כי משם ידעו מבוקשם אשר באו לרגל כי כל מקום שילכו לרגל לא יספיק להם לדעת כמצטרך כמו בית האשה הנז' כי שם יתקבצו כל הגדולים ושם ידובר עניינם יותר מכל המקומות כאשר כן היה שידעו כי נמוגו וגו' באופן מב' טעמים הללו הלכו לבית רחב ולא הגידו לה סבת בואם שמה אלא מדברי המלך ידעה והכונה כי כן הוא דסימן נתן לה בהם שנכנסו ב' לבית המיוחד לה שאין דרך ליכנס ב' כאחד לאותו מקום הנז' ולהיות כי השלוחים ששלח המלך לא הם הנכנסין לדבר עמה בחדר' בלילה כי היא היתה גדולה וחשובה וזהו שדייק אל רחב לאמר ר"ל כי לא השלוחים הם המדברים אליה אלא השלוחים ידברו אל שלוחיה היוצאים אליה אל פתח הבית ושלוחיה ידברו להם ולא חשש המלך שהיא תטמנה דפשוט הוא שתוציאם דאי אפשר שתחוס על העברים יותר מהם לזה כאשר באה אליה השפחה שלה ואמרה לה כדברים האלה שלח המלך לאמר לה אז נתחכמה והצפינה הא' ולא הניחה אלא א' להיות שאינה צריכה לצפון הב' דהגם שיכנסו פתע פתאום וימצאוהו תאמר כלום במה מסומן להם היותם ב' והרי אין כאן אלא א' כי יש לה מקום שתאמר אותם השנים הלכו להם ומצד המהירות עשתה תיקון לומר כי אין כאן אלא א' עוד תשובה לשליח המלך והלך לו ואז הצפינה אותם בשניהם במקום יותר מסותר כי חששה שמא ישובו אליה לשאול עד לזה העלתם למקום דמן הסתם לא יחפשו בו. ואומ' כי לחפור את כל הארץ משום דחשש שמא תרצה להצילם מידו מטעם כי באו בצל קורתה וצריך אתה לדעת כי רחב הית' זונה לכל מלכי הארץ דמזה ידעה כי לא קמה עוד רוח באיש וגו' ואם כן מן הסתם לא יכול לעשות המלך הפך רצונה בהיותה בעלת זרוע מצד כל המלכים לזה אמר לה הלא תדע כי דבר זה נוגע לכל מלכי הארץ ואם תעשה רעה דבר זה הוא נגד רצון כל המלכים ובדבר הזה יכולני להרע לך אם לא תרצה להוציאם כי כל המלכים יסכימו להורגך כי אתה אוייבת להם באהבתך לשונאיהם וגם אם תאמר בדעתך כי לא תחוש לדברי ותצפנם ותכחיד ממני והגם שתדע כי דבר זה גורם השחתת הארץ הלזו כי תאמר בלבבך שתלך מהעיר הזאת קודם השחתה דע כי אנה תלך ואין תפנה לעזרה כי לחפור את כל הארץ באו ולכן אין לבטוח בעצמך ואין לך לאהוב האנשים יותר מכל מאהביך, עוד יתבאר הכתוב על זה הדרך דכאשר שלח לה המלך ידע כי מהנמנע שתוציא הזונה אהובה וחשוקה מביתם ליהרג לזה נתחכם לדבר אליה על זה האופן הוציאי האנשים פי' הוציאי מביתך להיות שהיה הדבור חוץ מהבית כמו שפי' הבאים אליך פי' שאתה חושבת שבאו אליך דהיינו לדבר נשים או הם אומרים לך כי ביאתם היא לך דע לך כי לא כן הוא לא אהבתך הביאתם שאין להם רצון בך ואין ביאתם אלא לביתך לסבה אחרת וזהו אשר באו לביתך פי' שלא אליך באו אלא לביתך והטעם שבחרו ביתך הוא משום כי לחפור את כל הארץ באו וזה לא ימצאו אלא בביתך בית עובר ושב והבטלנים המודיעי' עניני העול' ומביתך ידעו הכל לזה בחרו ביתך באופן אין לך בהם אהבת נשים. עוד נראה כי להיות שחשש המלך שלא תוציאם אליו מטעם א' הוא דהנה ידוע היה להם כי בני ישראל אין מידם מציל ושמא תאמר רחב להציל עצמה יותר טוב הוא לה שתעשה עמהם טובה וישבעו לה שלא יגעו בה יד ותשב לבטח ממה שתוציאם ויהרגום דבהריגת ב' האנשים הללו אין ספק שתמלט העיר מיד ישראל ותשאר היא בסכנה לזה יותר טוב שתהיה לה נפשה לפליטה לז"א אל תדמי בנפשך להמלט מכל עמך כי האנשים הללו לא לביתך לבד באו ויכנסו אלא לכל מקום ומקו' ובכל מקום אשר תדרוך כף רגליהם כן יאמרו אליהם שלא יפגעו בהם וזהו מהנמנע אלא ודאי שמשקרים עליהם וא"כ גם אתה כא' מהם לזה אל תבטח בכזב ופחדי לנפשך והוציאם אלינו:
<b>ותאמר</b> אל האנשים ידעתי כי נתן ה' וגו' כי שמענו וגו' ואשר עשיתם וגו' ונשמע וימס לבבינו וגו', הכונה בכתובי' הללו הוא על זה האופן כי ב' ענינים היא יודעת הא' הוא אשר נתן ה' לפניכם את הארץ כאומ' ז"ל מסורת היתה ביד האמוריים שיפלו ביד בני יעקב ולז"א יעקב עכרתם אותי ואז"ל צלולה היתה החבית כו' וזו היא ידיעה אחת ועוד ידיעה ידעה כי נפלה אימתם על בני עירה וז"א עלינו ולא הם לבדם אלא וכי נמוגו כל יושבי הארץ ואם תאמרו מנין ידעתי מה שאמרתי כי נתן ה' לכם את הארץ הגם שקבלה היתה בידם שארצם יטלוה בני יעקב עדיין יש להם לומר כאשר ראו שעבר כמה זמן ולא היה זה אפשר שזה יהיה בסוף הדורות לז"א כי הוביש ה' וכו' ר"ל כאשר ראו המעשה הנפלא שעשה להם ה' כי זה הוא העם שבאה עליו המסורת עליהם וכנגד שני דברים האחרים כי נפלה אימתם וכי נמוגו כל יושבי הארץ לזה אמרה ואשר עשיתם לב' מלכי האמורי הגדולים שהיו בטוחים בהם וישמעו וימס לבבם ולא קמה וגו' ואומ' ולא קמה עוד רוח באיש כי ה' אלהיכם רצונה לומ' הגם שאמרתי לך ב' ענינים עכ"ז טעם דלא קמה עוד רוח הוא מטעם כי ה' אלקיכם אבל גבורתכם לא עשתה כ"כ פחד בכל האומות כי אפשר שיאמרו שיתקבצו כלם עליכם ולא היו מתפחדים אבל מטעם ה' אלקיכם כל העולם פחדו מכם:
<b>או</b> יאמר כי כונתה לומר תדע במה נפלה וגו' ונמוגו הוא מב' טעמים ומשני סימנים כי שמעו אשר הוביש וגו' ועוד כאשר שמענו אשר עשיתם לב' מלכי וגו' ומצד זה ונשמע וימס לבבנו וכנגד מה שהתחילה לומר כי נתן ה' אמרה כי ה' לומר כי הוא מתנתו מתנה ואין מוחה בידו בודאי כי הוא וגו' בשמים ועל הארץ וממנו הכל ובזה גלתה דעתה כי מאמנת היתה באלהותו ית' ואפשר שלזה כונה לומר כן לחששת לא תחיה כל נשמה לזה הוציאה עצמה מכללם כי היא גיורת ולישראלית תחשב באשר היא מאמנת באלהותו יתברך:
<b>ועתה</b> השבעו נא לי בה' כי עשיתי עמכם חסד וגו', קשה מהו או' השבעו לי בה' כי עשיתי עמכם חסד וכי השבועה היא שעשתה עמהם חסד השבועה היא שלא להורגה בכלל בני העיר כי מה יועיל אם ישבעו לה על החסד והדברים אין להם משמעות והיה לה לומר השבעו לי שתעשו עמי חסד והחייתם וגו' ועוד צל"ד מהו תיבת ועתה היל"ל לכן השבעו וגו' ומה באת לשלול באומרה ועתה ולא זמן אחר, ונרא' לומר בדרך דרש דטעם אומ' ועתה שהוא ע"ד אז"ל אין ועתה אלא תשו' לזה אמר' להם שלא ידינוה כמעשיה המפורסמי' שהרי היא עשתה תשו' או אומרת להם שנתגיירה ללכת בדת משה וישראל עוד יתבאר הכתוב הזה כפי הדין דהנה פסק מרן בש"ע דלא אמרינן הנשבע על דעת חבירו אינו יכול לעשות התרה דוקא בקבל הנאה ממנו אבל בלאו הכי יכול לעשות התרה שלא בפניו והנה כאן היא חששה שהגם שישבעו לה ילכו ויתירו לזה אמרה להם דהשבוע' תהיה על זה האופן דבשביל טובה שקבלו ממנה הם נשבעים לה דבזה אין לחוש עוד להתרה כנז' וז"א השבעו לי כי עשיתי עמכם חסד ועשיתם גם אתם שהוא ממש בשביל טובה שעשתה להם וכמעשה דיתרו שהשביעו למשה בשביל טובה שעשה לו דמצד זה לא עשה משה התרה קודם רצון יתרו עד שהלך אצלו והתיר כן הוא במציאות שלפנינו שבקשה שתהיה השבועה בשביל טובה שעשתה עמהם ואומ' תיבת ועתה אפשר שחששה לשמא ימסרו מודעה על שהם אנוסי' בדבר ויריאים שמא יתגלה ענינם לז"א להם ועתה פי' תכף ומיד קודם שתמסרו מודעה לבטל שבועתכם ועוד אפשר שנתכונה לומר ועתה אחר שהוכר שעשתה עמהם החסד דבשלמא אם היתה מבקשת מהם שישבעו לה בעת שלוח המלך מלאכים אל רחב להוציאם אז לא היתה חלה השבועה בשום אופן כי אנוסים המה ותנן נשבעים לאנסים וגו' ושבועתם אינה שבועה מה שאין כן אחר שעשתה עמהם חסד שלא מלבד שלא גילתה סודם אלא שהוסיפ' עוד לעשות להם כמה שמירות שאמרה למשרתי המלך כן באו וגו' ולא ידעתי אנה הלכו ועוד אמרה רדפו אחריהם זה חסד גמור שהצילתם ממש וזהו או' ועתה וגו' כי אתם רואים שעשיתי חסד והצלתי אתכם במה שהטמנתי אתכם וגם שלחתים מלבקש אתכם עוד במה שאמרתי להם רדפו אחריהם ונוסף אם תרצה לגרש אותם מביתה כל הפוגע בהם תחלה ימיתם והיא אדרבה צפנתם חדר לפנים מחדר לזה ועשיתם גם אתם וכו' ואולי לזה לא הטמינה אותם בשניהם אלא ותצפנו לא' כדי שהאחד ישמע את אשר מבקשים אחריהם ומה שתדבר האשה להאמין בחסדה ולהכיר בטובתה כדי שישבעו לה על אופן המועיל:
<b>ויאמרו</b> לה האנשים נפשינו תחתיכם וגו'. צל"ד מה היא כונתם באומרם נפשינו תחתיכם למות ועוד מה הוא אומרם אם לא תגידי את דברינו זה מהו הדבר שמורים באצבע אם לא תגידי את דברנו זה ולמה הוצרכו לומר תיבת זה. ועוד מהו שחזרו לומר והיה בתת ה' דמשמע שהוא דבר אחר. ועוד אומרם חסד ואמת שמשמעו כאו' ז"ל תמיד חסד של אמת ובכאן לא שייך דהנה היא הקדימה לעשות עמהם טובה והם פורעים טובתה, אכן נראה דכן אמרו לה על מה ששאלה להחיות את בית אביה אמרו לה הריכם עתה בסכנת מות והיא ממש החיית אותם בכל מאמצי כחה ובעצתה לזה אמרו הגם שיתחייבו מיתה בית אביה דרחב מדין לא תחיה כל נשמה הנה הם נתנו כופר נפשם ונפשות האנשים במקומם פירוש שהחיו נפשות הצדיקים והוא פדיון נפשם ואומרם אם לא תגידי את דברנו זה הכונה היא זה שאנו מגלים לך שלרגל באנו לפי שאז גילו לה שכן הוא ממה ששתקו והסכימו לדבריה וגם ממה שאומרים נפשינו תחתיכם וגו' גילו דעתם שכן הוא בבירור והגם שגם לדעתם של בני יריחו ידעום עכ"ז לא בבירור כי מי הגיד להם ועדיין יכולין להכחיש משא"כ עתה שגילו עצמם בבירור כי מרגלים המה להם והטובה השנית שאומרים והיה בתת ה' וגו' הוא דבר חדש דמלבד שיחיו את בית אביה אלא שיטיבו להם תוספת טובה שלא בקשו מהם ואו' ואמת כי לא שייך בישר' שיצטרכו לה עוד להטיב להם ולומר שאין החסד שיעשו עמה תשלום חסד שלה כי זה פרעונו הוא שגם הם יחיו בית אביה וקרוביה והטובה הזאת היא של אמת כי בערך הבטחת חיות בית אביה שהוא תשלום חסדה תקרא הטובה הב' של אמת להיות שאינה תשלום גמול באופן שהבטיחוה לעשות מה ששאלה כאומרם נפשינו תחתיכם והבטיחוה עוד להטיב לה כנז':
<b>עוד</b> נראה. כי הצדיקים הללו חששו שמא רחב כל כונתה עד שישבעו לה ותלך ותודיע את עמה ואת מולדתה באופן שלא ירגישו הם בעצמם שגילתה סודם והשבועה תועיל לה שתהיה מונחת בידה אם יכנסו ישראל לארץ תוציא אותה אליהם ויקיימוה מטעם שהם שלוחים של ישראל כמותם ותא' כי היא נתחסד' עמהם ונשבעו לה ואם יקר מקרה להם וימותו היא מה בידה לעשות להם ופשוט הוא שמפני זה לא יפטרו משבועתה לזה אמרו כי שבועתם היא דוקא ע"ז האופן נפשינו תחתיכ' נפש תחת נפש והם תהיה ההצל' כפועל שימלטו וחיתה נפשם אז שבועתם שבו' ובזה לא נשאר להם שום חששא של רמאות כי אם ימותו הם שבועה אין כאן ודקדקו לומר בתת ה' לנו את הארץ וגו' פי' שיהיו קיימים עד שובם שמא כאשר יצאו מהעיר תודיע את דרכם לבני עמה לז"א בתת ה' לנו וגו' ובזה יתפרש מה שכתוב אח"כ ויאמרו לה האנשים נקיים אנחנו משבועתך הזאת אשר השבעתנו שאין לו משמעות מהו נקיים ורש"י פירש דחוזר על אם לא תעשה תקות חוט השני והוא פשוט אלא שהכתוב לא דבר ישר שהיל"ל קודם את תקות וגו' ואח"כ יאמר נקיים אם לא תעשה ועוד למה לא אמרו לה זה עד שהורידה אותם בעד החלון ועוד למה לא נאמר בכתוב כי בעת שאמרה השבעו לי נשבעו לה:
<b>אכן</b> המכוון הוא לפי מה שפירשתי שהם היו מסופקים שמא תרמה אותם כנז' לז"א הגם שהשביעה אותם ואמרו אמן עכ"ז אין שבועתם שבועה מטעם שעדיין לא חלה השבועה לפי שהיתה על תנאי אם לא תגידי ואחר האמת אינה שבועה כל עוד שלא יתקיים התנאי לזה כאשר ראו האנשים ב' דברים שעשתה להם הוסרו להם ב' חששות שהיו להם האח' היא שמא בעיר עצמה תרמה אותם לתופשם חיים והב' שתעשה ערמה שיפגעו בהם הרודפים לזה כאשר ראו שהוציאה אותם דרך חומה ממש שלא יצאו תוך העיר הרי הוסרה חששא ראשונה וגם נתאמת כי לבה נכון בלי מרמה ועלילה וזה יגלה כי לא תערים באמצעות הרודפים ובמה שסיימה דבריה ויעצה אותם דרך אשר ילכו בה וימים אשר יחבאו שיעור הליכת הרודפים נתברר בירור גמור כי אין כאן מרמה ותחבולה וטובתה וחסדה גדול עליהם אז קיימו וקבלו עליהם השבועה מעתה בלא ספק תנאי ולזה אמרו אחר שראו ב' דברים האמורים שעשתה להם אמרו לה האנשים נקיים וזכאים אנחנו משבועתך פי' שאין לנו פקפוק אשר השבעתנו פי' כאשר השבעתנו כן הוא. או יאמר אשר השבעתנו על דעתך בלי תנאי שכבר נתברר לנו שלא תגידי ואחר שנגמר הענין להם אמרו לעשות סימן בחלון תאסף אל ביתה בית אביה ואמה וגו' להמלט עמה כי מקודם להיות הדבר בעיניהם רפוי לזה לא צוו לה לעשות עד עתה הגם שאמרו אח"כ ואם לא תגידי לא אמרו כבתחילה שתלו עיקר השבועה באם אלא אחר שגמרו הענין התנו ואם תעשה אז חל הנדר והם חששו לחששא רחוקה והיא דשמא תגלה המקום ואשר יעצתם ללכת בו או אפשר שחששו שאחר שראתה כי גמרו בדעתם השבועה בלא שום תנאי אז אין לה בית מיחוש לירא מהם ותלך ותגלה הענין לזה אמרו בסוף כל הדברים ואם תגידי כו' וכפ"ז בהכרח לומר שהיו נותנים לה הכל בכתב. עוד נראה שכונתם באמרם ואם תגידי כו' שחששו שמא או ע"י שאלה או שלא ע"י שאלה תגלה סימן התקות חוט השני וכאשר ידעו דבר זה הזולת ילך כל אחד ויעשה כמעשה הזה וכשיהיה זה מן הנמנע שיפטרו כל העושים כן מספיקא לזה אמרו לה ואם תגידי את דברינו זה פי' שאנו אומרים לך עתה לעשות חוט השני בחלון והיינו נקיים כי אין אנו מבטיחים אותך אלא על בית א' וכאשר יהיו הרבה בתים בסימן זה אין שמירה לאחת מהם ואין כאן שבועה להחיותך והשיבה אותם על כל הנשמע מדבריהם כן הוא ואמרה כן הוא פי' ותקשרי החוט ולא תגלה טעם הקשירה של החוט כדבריהם:
<b>וישובו</b> שני האנשים וגו' ויבאו אל יהושע וגומר ויאמרו אל יהושע כי נתן ה' וגו' צל"ד מה היא הכונה באו' את כל המוצאו' ואם הוא לומר שספרו לו כל המעשה שעבר עליהם לא היל"ל לשון המוצאות. ועוד למה חזר עוד לומר ויאמרו ולא כלל גם ענין זה בכלל אמירה ראשונה ונראה לומר כי יכוין לומר ענין הנפלא אשר הפליא ה' והנה יש לפעמים אשר יקרה לאדם מקרה טוב בלא מבוקש וזה מחסדי האל עליו אבל לא יגדל החסד כ"כ כמו כאשר יקרנו רע ומר וזה אדרבה יהיה לו לתרופה ותעלה והנה האנשים הללו הלכו לבית רחב ע"מ שלא יגלו עצמם אדרבה שבזה יהיו נסתרים ולא יחשדו אותם ולא יבקשם אדם כי מדרך העולם שלא יתגלה והנואף אשר עינו שמרה נשף כן אמרו האנשים ונתיעצו לעשות גם כי משם ידעו הכל כי מי הוא שיעלה בדעתו כי בני ישראל הקדושים באים לבית הזונה וכאשר ידעו אותם האנשים כי מרגלים הם הנה שמו נפשם במצודה רעה. כי איך יתכן שהזונה ההיא לא תמסרם בידם ואדרבה ידה תהיה בהם בראשונה מכמה צדדים לפי שהיא היתה יושבת ברומו של עולם וגדולי הארץ נמצאים אצלה ואיך יתכן שימלטו מידה ואעפ"כ מצד שלא הריעה להם אדרבה היא המליטה אותם ונוסף שגלתה להם פחת ופחד אשר בלב כל המלכים וגדולי הארץ וזה יגיד כי הטובה אשר אירעה להם אינה כפי הטבע דלפעמים שימצא אדם מציאה טובה או קנין טוב או אדם טוב אשר יטיב לו וזה מצא מציאה יקרא אבל מציאות זה שאדרבה הטובה וחסד הוא המבקש אותם ממקום למקום ואפילו מצאם מקרה רע ומר ממות שם הטיב להם ונהפך הרע לטוב ממש כאמור בענין לזה דקדקו לומר את כל המוצאות אותם פי' שהטובות מצאום ור"ל שהטובה בקשה עליהם ואחר שספרו לו כל זה הוסיפו לומר לו דעת עצמם כי הם ידעו במה שראו כי ודאי נתן ה' להם וגו' וזה הפך ממה שעשו המרגלים ששלח משה שאחר שספרו מה שראו חזרו עוד לומר דעת עצמם כי לא יוכלו לעלות אל הארץ והצדיקים הללו עשו בהיפך ואפשר לרמוז במה שאמרו כי נתן כו' בידינו לומר כי הם לבדם יכולים לקחת את הארץ וטעם שכפלו לומר כי נתן וגו' וגם נמוגו וגו' הם ב' ענינים האחד כי ידעו בודאי כי להם נתנה הארץ ועוד שלא יצטרכו להצטער עם יושביה כי נמוגים המה ואפי' להלחם עמהם אינן צריכין<big>:</big> ת ו ש ל ב " ע. <big>שופטים</big> <big>סימן</big> <big>י"ג</big><big>.</big>
<b>וירא</b> מלאך ה' אל האשה וגו' ועתה השמרי נא וגו' כי הנך הרה וגו' ותבא האשה ותאמר לאישה וגו' ויאמר לי הנך הרה וגו' ויעתר מנוח וגו' ויאמר מלאך ה' וגו' מכל אשר אמרתי וגו' מכל אשר יצא וגו'. קשה אומרו הנה נא מהו נא דמשמע עתה היא עקרה ולא קודם וזה יוכחש מסיפיה דקרא דולא ילדת ב' למה האריך לומר ג"כ לא ילדת למאי נ"מ ומה גם דאעיקרא דדינא כל זה מיותר מה לי עקרה או לא היתה עקרה זה אינו מעלה ומוריד לצווי זה עוד מהו אומרו והרית וגו' פשיטא דלא ילדה עד דמעברא ג' מהו מלת ועתה ומהו מלת נא דהכי הו"ל למימר ועתה השמרי ואל תשתי וגו'. ד' למה חזר לומר עוד כי הנך הרה וכבר ידעה בזה. ה' מה היא הכונה באומרו והוא יחל להושיע ואם נאמר כי בשורה קא מבשר לה שיהיה לה בן כזה אין זה מקומו אלא למעלה והכי הו"ל למימר והרית וילדת בן וגו' שהוא מקום הבשורה ולא אחר הצואה ו' למה האריכה לספר כל כך האשה לבעלה איש האלקים וכו' ומראהו וגו' ולא שאלתיהו וגו' ואת שמו לא הגיד לי ולמה תשאל לו מקומו דקאמרה ולא שאלתוהו ולמה גבי שמו אמרה לא הגיד וגבי אי מזה הוא אמרה לא שאלתיהו. ז' למה כשספרה לבעלה לא אמרה לו מה שאמר לה המלאך הנה נא את עקרה ולא ילדת וגו' ומורה לא יעלה על ראשו והוסיפה בדבריה עוד כי נזיר אלהים וגו' עד יום מותו מה שלא אמר לה המלאך אל האשה ומה גם שלא ראינו שהוסיף ולא אמר שום חידוש המלאך כאשר בא פעם ב' אל מנוח כי אם דברים הראשונים שאמר אל האשה ואדרבה הניח מלומר כל הדברים אשר אמר אל האשה. ח' למה אמר מעיקרא בדרך כלל מכל אשר אמרתי אל האשה ואחר כך פי' מכל אשר יצא מגפן היין וגו' דהיינו הך. והנראה לישב מה שהקשינו מה הוא או' נא וגו' נקדים מה שפסק מרן ז"ל בשולחנו ה' נדרים סי' רכ"ח ס"ב וז"ל נדר על דעת חבירו אין מתירין לו אלא א"כ הודיעו וכתב הט"ז דהודיעו פי' שיהיה רצונו בכך דאי להודע' מצד עצמה הגם שלא היה ממנו הנאה צריך להודיעו מפני החשד ע"כ. וכתב עוד הריב"ש סי' קס"א דההיא דגמרי' מיתרו היינו נמי שהיה למשביע ג"כ הנאה כענין דיתרו שהיתה לו הנאה ותועלת והגם דהש"ך דחה לההיא דהשבועה היתה לתועלת חבירו דלא בעינן שתהיה לתועלת כל שהיא בשביל טובה והביא ראיה לדבריו מהרא"ש והטור ונ"ל דאה"נ הגם דליכא תועלת למשביע אי איכא טובה לא מצי להתיר עד שיודיעינו ויתרצה לו לרצונו ובעינן תרתי ידיעתו ורצונו משא"כ אם לא היה לתועלת המשביע אלא מצד שהשביעו על דעתו בשביל טובה שעשה לו אז לא בעינן ברצונו אלא שיודיענו לחוד והגם שלא ירצה שיתירנו לנדרו עכ"ז בעל כרחו מתירין לו וכן נמי משמע מדברי הריב"ש דקאמר באמצע הדברים וז"ל היה לנו לומר אלא מדעת ורצון כל הקהל כו' הא ליתא שלא נאמר זה אלא במי שבשעת שבועתו נתכון לתועלת חבירו דומיא דמשה כו' ע"כ א"כ משמע מדברי הריב"ש דלענין רצונו קאמר. שמעינן מהכא דבהיכא דאיכא הטבה לנשבע והוא לתועלת המשביע לא מצי למיעבד התרה כי אם ברצונו של המשביע ולא מהני הודיעה לחוד ובזה נבא אל המכוון דהכא חשש המלאך דהגם שתאמר האשה אמן ותקבל עליה נזירות זה שלא תאכל מכל אשר יצא מגפן היין עדיין תוכל להתיר ולהנחם ולהתחרט ומעץ הגפן אכול תאכל לזה עבד מלתא דלא שייך להתיר נדר זה דהיינו דאינו נותן לה הילד היולד כי אם אדעתא דהכי וזו היא הטובה שמקבלת ונודרת ודמיא למשה ממש ומשום דהנאה זו איכא למידחי ולמימר דליכא הנאה נכרת כהא דמשה שמא תאמר האשה בעת אשר דבר אליה המלאך מעוברת הייתי ועדיין לא הוכר העובר דהיינו בתוך החדש ואפי' בתוך שלשה חדשים לא מינכר ואנן בעינן הנאה נכרת לזה אמר לה המלאך דע כי עתה עדיין אתה עקרה ואין לך הריון עד שתקבלי עליך כך וכך וזהו או' הנה נא עתה אתה עקרה ועדיין תאמר מי יאמר שכן לזה סיים ואמר ולא ילדת מימיך שתאמר כי עתה אתה מעוברת כמנהך ומימיך לא ילדת ואוקמך אחזקתך וא"כ לא היה מספיק באומרו עקרה דדילמא כבר הופקדה לזה אמר ולא ילדת ואחזקתך קיימא וזהו אומרו והרית וילדת דמחדש תתעבר. ועוד ירמוז אומרו הנה נא את עקרה לתת טעם למה הניח המלאך מלדבר זה לבעלה ודברו לאשה ואינו דרך ארץ לזה אמר לה את עקרה שהעקרות בא מצדך ולא ממנוח והטובה והנאה בך שייכא ולא במנוח דאיהו מצי למינסב אחריתי ויוליד משא"כ את שאת עקרה הגע עצמך שתנשאי לאחר מי יסיר ממך העקרות ובזה הויא הנאה והטבה כמצטרך דלא מצית למיעבד התרה. ועדיין איכא למימר דמתירין לה כאשר תתחרט כו' דאי משום טובה בהודעה לחוד סגי הגם שלא ירצה ולגבי שמיא לא בעי הודעה כי הכל גלוי וידוע ואם כן שפיר מצוה להתיר נדר זה כל עוד שלא ידענו דאית תועלת למשביעים לזה אמר בסוף דבריו כי נזיר אלקים ויש תועלת לעשות רצונו יתברך המדירה ועוד תועלת גדול שהוא יתחיל להושיע את ישראל כו' ואין לך תועלת גדולה מזו הצלת ישראל מיד האויבים ובזה לא מצית למיעבד התרה כלל כי אם מרצוני ואומר ועתה השמרי נא רמז לה דמעתה נאסר לה שתיית יין דאי לא תימא הכי דילמא לא תדע האשה זמן הריונה ותבא לידי מכשול לזה אמר לה שמעתה תשמר וזהו נא ר"ל עתה. ונראה עוד דבאותו מצב שהיה מדבר עמה המלאך היתה הטיפה במעיה עומדת או ליפסד ולהסריח או להתרקם ממנה העובר ולזה אמר לה הנה נא את עקרה שעדיין אותה הטיפה לא התחילה להתרקם וזהו והרית וגו' ואחר שאמר לה השמרי נא וגו' וקבלה אמר לה הנך הרה תוך כדי דיבור התחיל להתרקם העובר וזהו טעמא דקאמר הנך הרה ודוק. ואומרו כי נזיר אלקים יהיה הנער נראה כפי הפשט קודם כל דבר דחשש המלאך שמא תטעה האשה לאסור על עצמה כל ימיה לעולם שהרי לא תדע לה זמן לזה סיים למילתיה לומר כי הנך הרה פירוש טעמא דקאמינא לך זה הוא מטעם כי הנך וגו' לזה כל עוד שהוא במעיך אל תשתה כי קדוש שרוי בתוך מעיך אל תאכל כל טמא. ובמס' נזיר דף י"ד ע"ב איתא וז"ל ושמשון לאו נדור הוא והא כתיב כי נזיר אלקים יהיה הנער ההוא מלאך קאמר ליה פי' רש"י והכתיב כי נזיר וגו' קס"ד דמנוח קאמר להא מלתא דהוה ליה נדור כו' ע"כ באמת דברי רש"י אין להם הבנה לכאורה אנן קא חזינן דמלאך קאמר להו בהדיא והתו' כתבו וז"ל וקס"ד שהמלאך היה אומר לאביו להזהירו כשיולד כו'. פי' ואע"ג דמלאך לא אמר כי נזיר אלקים אלא אל האשה ולא אל מנוח כלל להיות כי פשיטא דלא שייך להדיר את הבן אלא אביו ולא האשה לזה לא חש לפרושי והיא תאמר למנוח משם המלאך. ולפי' התו' אתי שפיר אלא לפירוש רש"י קשה ואין לומר דרש"י ג"כ לזה יכוין כפי' התוס' דלא משמע כן מדבריו דקאמר דמנוח קאמר להא מלתא וזה פשוט והיה נראה לכאורה לומר דהא דקאמר רש"י דמנוח קאמר להא מלתא היינו כי נזיר אלקים שבפסוק האמור בדברי האשה ובזה אפשר דהכי קאמר דבתוך דברי האשה סיים בעלה ואמר כי נזיר אלקים והדירו בנזיר ודחה הש"ס דלא דהא דברי המלאך הוא דקא אמרה האשה כאשר אמר לה המלאך כי נזיר וגו' אמרה היא ג"כ. אלא דזה כיון דקא מסיים קרא כי נזיר אלקים יהיה הנער עד יום מותו לא שייך למימר דמנוח קאמר ליה משום דהא דאמרינן האיש מדיר את בנו בנזיר היינו דוקא כל עוד שהוא ברשותו ולא כשיגדיל<big>:</big> ת ו ש ל ב " ע. שמואל א' סימן י"ד.
<b>ואיש</b> ישראל נגש ביום ההוא ויואל שאול את העם וגו'. כתב הרמב"ם בהלכות שבועות שכל שבועה שאין בה הזכרת השם אינה שבועה כגון שיאמר ארור האיש לה' אבל אם לא הזכיר את ה' אינה שבועה אבל איסורא מיהא איכא וא"כ עכ"פ שבועת שאול אינה שבועה וקשה מכאן לס' הרמב"ם ואף אם הם דברי הגמ' קשיא משאול שהשביע בלא הזכרת ה'. ועוד קשה למה הוצרך שאול להשביעם אפי' בלא שבו' צריכים לעשות דבריו כמ"ש רמב"ם בה' מלכים ואדרבה יותר הם מחויבין מיתה אם יעברו על ציווי המלך משא"כ אם יעברו על השבועה שאין בו חיוב מיתה ועוד מאי דקאמר אשר יאכל לחם דמשמע לחם הוא דלא אבל שאר דברים לא אסר עליהם. וא"כ למה נהגו איסור בטעימת דבש כדאשכחן אחר זה ואין משיג ידו וגו' ועוד קשה דמדברי שאול משמע שלא השביעם אלא על האכילה וכתב הרמב"ם ז"ל הנשבע שלא יאכל ואכל פחות מכזית אינה אכילה ומדקאמר אחר זה ולא טעם העם משמע דאפילו כל שהו אסרו אליהם שהרי כתב הרמב"ם הנשבע שלא יטעום אפילו בכל שהוא חייב. ועוד קשה שהרי כתב הרמב"ם בהלכות שבועה המשביעו חבירו וקבל בלבו אינה שבועה דבעינן עד שיאמר אמן דכתיב אשר יבטא בשפתיו והכא לא קחזינן דענו אמן ואין כאן שבועה כלל:
<b>אכן</b> יש לומר שהטעם שלא הזכיר ה' בשבועה וקודם אקדים דברי הרמב"ם ודברי הכ"מ כתב הרמב"ם ז"ל וז"ל הנשבע בלא הזכרת ה' אעפ"י שאינו חייב איסורא מיהא איכא וכתב הכ"מ מנא ליה זה השתא דמוקי לשבועה האמורה בתורה בהזכרת ה' שבועה בלא הזכרה מנ"ל דאיכא אפי' איסורא ותירץ ז"ל דנפקא ליה מויואל שאול את העם שלא הזכיר את ה' ולא ירדתי לסוף דעתו של הכ"מ מאי קא מפרש בהאי קרא דמשמע מדבריו דאין אנו יכולין לומר שהשביעם בהזכרת ה' כיון שלא נאמרה בפירוש ארור האיש לה' ולפי זה ג"כ אמרינן כיון שלא נזכר בקרא ויען כל העם אמן אמרי' שלא ענו וקשיא להרמב"ם שפסק דבעינן שיענו אמן וקבלה בלב אינה קבלה מקרא דאשר יבטא ועוד להדיא שמעינן דשבועת שאול אין בה אלא איסורא בעלמא ואם עבר אינו חייב וא"כ למה חרד ה' ב"ה כל החרדה הגדולה על יונתן שעבר על השבועה כיון דליכא חיובא הן אמת דעכ"פ יונתן פטור ממיתה הוא כמו שאפרש לקמן ועוד לדבריו למה לא השביעם שאול שבועה מעליא וקושי גדול שיש לי על הכ"מ שאול בעצמו מנ"ל דשבועה בלא הזכרת ה' מהנייא ויש בה אפילו איסורא דה"מ דגמרינן מדברי קבלה דבר שאינו מפורש בתורה אבל דבר שמפורש בתורה ולא אסר אלא דוקא בהזכרת ה' אין כח בדברי קבלה לאסור יותר או להתיר. א"נ לאידך גיסא מדקא חזינן שהשביע שאול ולא הזכיר ה' איגלאי מלתא למפרע שהשבועה שחייבה עליה תורה היא אפילו בלא הזכרת ה' ושבועת שאול תוכיח שלא הזכיר בה הזכרה וחייובא הוי ולא איסורא ואין להאריך בקושיות והנכון נ"ל דטעם הרמב"ם הוא שאף שלא אסרה תורה אלא בהזכרה אסרו רבנן כדי שלא יהיו פרוצים בנדרים ושבועות כהא שכתב הרמב"ם לקמן בשבועת עמי הארץ שאף שנשבעים שבועה שאינה שבועה מחמירים עליהם להצריכם התרה כדי שלא יהיו פרוצים הכא נמי אסרו על כל העולם שבועה בלא הזכרה ולעולם דשבועת שאול בהזכרת ה' היתה ומה שלא הזכיר סמך על מה שמפורש כבר בתורה שבועה כדינה ולא הוצרך הכתוב לכתוב אלא מה שהשביעם והיינו מה שאסר עליהם בשבועה ובזה נמי יתורץ מה שהקשינו דלמה לא ענו אמן דנראה שאין כאן שבועה כלל אלא דלא הוצרך כלל למכתבה דבהכרח כשהשביעם ענו אמן דזה הוא מכלל כבוד המלך שיענו לדבריו על הן הן ועל לאו לאו וממילא שענו אמן. ומה שהוצרך להשביעם מתרי טעמי חדא כדי שלא יתחבאו בכפים ומערות ועוד דה"מ דאמרינן שהעובר על דברי המלך חייב מיתה דוקא יחידים ולא כל ישראל שודאי אף אם יגזור עליהם שלא לאכול ואכלו לא יתחייבו מיתה דלא אשכחן בדברי רז"ל אלא כל העובר על דברי מלך ולא כל ישראל ואין לומר שייסרם ויקנסם בממונם שהרי כתב הרמב"ם ז"ל וז"ל רשות יש למלך להרוג כו' אבל לא ליטול את ממונם ואם נטלו הרי זה גזל בידו וצריך להחזיר לזה הוצרך להשביעם דודאי כל ישראל לא חשידי לעבור אשבועה וא"נ יעברו ברית יחידים מהם ייסר אותם כו' ועל מה שהקשינו ששאול לא השביעם אלא על הלחם כתב הרמב"ם ז"ל הנשבע שלא לאכול ושתה חייב שהשתיה בכלל אכילה ובזה אתי שפיר כיון שהשתיה בכלל אכילה אעפ"י שלא השביעם אלא על הלחם הוי משקה בכלל ומה מאד נפלא בעיני מאמר רז"ל בגמ' וז"ל א"ר וכי לחם אכל והרי לא אכל אלא דבש ור"ל אמר וכי אכל והלא מטעם טעם לא כן א"ר חסדא המטעמת אין בה לא משום אכילה ולא משום שתיה ולא משום הפסקת תענית ואינה טעונה ברכה אמרו טעמא ויפדו העם את יונתן ולא מת:
<b>וקודם</b> כל דבר צריך לידע מאי קאמר והלא לא אכל לחם והרי שתיה בכלל אכילה וזה ברור בגמרא ועוד לסברת ר"ל למה מהדר לטעמא דמטעמת תפוק ליה משום דאין בו שיעור ועוד צריך לדבריהם לס' ר' למה קורא לשתיה אכילה אם כונתו לומר דשתיה אינה בכלל אכילה הכי הול"ל וכי לחם אכל הרי דבש שתה ומשמע מדבריו שקורא לדבש אכילה ועוד צריך לידע במאי קמיפלגי רב"י ור"ל דחד קאמר פטורא דיונתן שדבש אינו בכלל לחם וחד אמר פטורא דיונתן ממטעמת אכן נראה דאליבא דכ"ע שתייה בכלל אכילה וכתב הרמב"ם ז"ל דהנדרים והשבועות הולכים בהם אחר לשון בני אדם ועוד פירוש רש"י ורד"ק דהדבש זה אינו דבש הזב מהתמרים ושל דבורים אלא זה הדבש הזב מהקנים שקורים בערבי שוקאר והנה לא אמרינן שתיה בכלל אכילה אלא שתיה ממש אבל סוקאר שאינו כעין המשקה לא אמרינן כן דהוי בכלל אכילה לזה אמר ר' וכי לחם אכל והוה סבר דסתם לחם לחם דוקא עד שיברר או יהיה מבורר מאיזה צד שבכלל לחם כל האוכלים אבל מן הסתם הנשבע שלא יאכל לחם אינו אלא לחם דוקא לזה קאמר וכי לחם אכל והרי לא אכל אלא דבש ודבש זה שייך בו אכילה ולא שתיה ור"ל אמר דודאי כל דבר הנאכל נכלל בלחם דכן הוא לשון בני אדם. א"נ דבש האמור כאן תורת משקה עליו והכא פטורא דיהונתן הוא ממטעמת והא דלא קאמר משום דלא הוי שיעור דהא עכ"פ איסורא מיהא איכא כמו שכתב הרמב"ם ז"ל פטור אבל אסור לכתחלה לאכול פחות מכשיעור כו' לזה קאמ' מטעמת דמטעמת אפי' לכתחילה מותר כדקאמר ואין בה משום הפסקת תענית דתענית הוי כעין נדר ואפ"ה מותר וכן נמי משום ברכה דהוי לכתחילה ופטור ה"נ יהונתן דכיון דטעם דוקא אין בו חיוב א"נ טעם אחר והוא נמי תירוץ למה שהקשינו היאך שאול לא אמר להם אלא אכילה והם אסרו טעימא והוא בהקשות קושיא אחרת דמלת והעם לא טעם כו' היא מיותרת כיון דקאמר ואין משיג ידו אל פיו ולפי הפשט אמרי' דקרא מספר לנו שבח ישר' דכשהשביעם שאול אז לא טעם העם לחם ואפ"ה קבלו עליהם שלא לאכול דאי כבר אכלו אינה רבותא. אכן לפי דרכינו אמרינן דגילה לנו קרא מדחזינן שלא טעם העם אמור מעתה שהשבועה היתה ג"כ שלא לטעום וזה דוחק דאי הכי הו"ל לשאול למימר שלא לטעום. והנכון במה שכתב הרמב"ם המשביע את חבירו על דבר אחד והוסיף המושבע דבר אחר שאמר וגם כו' הרי זו שבועה וא"כ אמרינן דלעולם שאול לא השביעם אלא שלא לאכול והעם לא טעם הוסיף הטעימה בכלל השבועה. א"נ בדרך חורפא אמרי' שמלת והעם וגו' הוא מדברי שאול וה"ק ונקמתי מאויבי ובאותו זמן עדיין והעם לא טעם וא"כ אמרי' דשאול השביעם אף על הטעימה ובזה אתי שפיר דברי ר"ל שהוצרך להביא פיטור מהמטעמת דאע"גב דאמרינן הנשבע שלא לטעום חייב בכל שהו דוקא שאוכל ממש אבל הטועם פטור לזה הביא ראיה ממטעמת דאינה צריכה ברכה אעג"ב דהאוכל כל שהוא חייב בברכה ראשונה מטעמת אינה צריכה אפי' ברכה ראשונה:
<b>וטעמיה</b> דר' דלא קא' כר"ל משום דס"ל דהא דיהונתן אינו דומה למטעמת דהארת העינים אינה בטעימת הפה אלא בהטעמת האיברים דמטעמת האמורה היא גומעת ופולטת ויהונתן לא אשכחן ביה דפלט ובזה כל דבריהם מיושבים למר כדאית ליה ולמר כדאית ליה אבל צריך להקשות לפי דבריהם קושיות הנראים לעין כל. ראשונה למה לא אשתמיט חד מהני אמוראי למימ' דפיטוריה דיהונתן מקרא דויהונתן לא שמע דכיון שלא שמע השבוע' היאך יתחייב עליה והא שוגג הוא וכי תימא שאחר שהגידו לו הרי ידע והיכן דאשכחן אח"כ שאכל והגע עצמך שאכל אחר כך הרי לא קבל השבועה כמו שכתב הרמב"ם שצריך שיענה אמן ומה גם דלא אשכחן בשהגידו לו שאכל אח"כ, ועוד בין למר ובין למר שאמרו דבזה ויפדו העם את למר דאכילת דבש אינו בכלל לחם ולמר פחות מרום [משום[ מטעמת, (אמר המגיה קו' זו אחרונה תי' אותה רבינו סעדיה גאון ז"ל דבריו הובאו בתשו' הרא"ם סי' נ"ז)
<b>ויהונתן</b> לא שמע בהשביע את העם וגו' ויען איש מהעם לאמר וגו' ויעף העם ויאמר יונתן וגו' כי עתה וגו' צריך לדקדק דהשתא שלא שמע יהונתן השבועה למה נתעכב מלאכול עד ותכהינה עיניו בשלמא העם נמצאו בשבוע' אלא הוא שלא ידע שבועה כלל למה נמנע מלאכול או מלטעום אפי' טעימה, ועוד לסברת יהונתן כשאמר לו איש מהעם השבע אביך וגו' למה לא שאל על מה היתה השבו' ופתע פתאום אמר עכר אבי וגו' ושמא טעמא דשאול הוא כהא שמענים על הצרה ומי אמר ליה ליהונתן דטעם שאול הוא להרבות מכה בפלשתים שעל זה קאמר אף כי לא אכול וגו', זאת ועוד מאי כונתו דיהונתן דקאמר עכר אבי את הארץ דנר' מדבריו שרוצה לבטל שבועת אביו ואיך עלה על דעתו לומר זה אי בעית אימ' משום כבוד אביו אב"א משום כבוד מלכות דהמורד במלכו' חייב מיתה, ועוד בדברי אותו האיש מאי קאמר אותו האיש ויאמר השבע השביע אביך וגו' ויעף העם לאו רישיה סיפיה ולאו סיפיה רישיה מתחלת דבריו משמע דקמתרעם על יהונתן שעבר על השבועה וממה שמסיים ויעף העם משמע אדרבה דקמתרעם על דברי שאול ועוד מאי משלל אויביו:
<b>והנראה</b> והוא דהנה כבר כתבתי לעיל בדברי הרמב"ם שהבאתי לעיל דאין חייב המושבע בשבועה עד שיענה אמן. וכתב עוד הרמב"ם וז"ל הנשבע על דבר וגילה דעתו מאיזה טעם נשבע או מובן מדבריו או מן הענין ונתבטל הטעם נתבטלה השבועה עוד אמרינן אם תלה הדבר באיזה טעם ואיגלאי מלתא דהוי נותן טעם לפגם הוי כשבועה בטעות ואינה צריכה התרה ובזה נבא לביאור הכתובים שכונת הכתוב שאמר ויהונתן לא שמע הוא שלא קבל דהיינו שלא ענה אמן אחר השבועה ואפי' הכי כל כמה דהוה מצי לאוקומי אנפשיה דלא למיטעם מידי הוה עביד עד ותכהינה עיניו מראות אז ויטבול אותה ביערת הדבש ולעולם ידע שבוע' אביו היאך היתה וכשראה שלא היה בו כח סמך על שלא קבל את השבועה לזה בא אותו האיש מהעם ונשא ונתן בענין טעימת יונתן אמר ממ"נ אם יונתן קבל שבועה בכלל ישראל ואפי' הכי קאכיל ודאי שביקש לנו צד היתר להאיר עינינו ואף את"ל שלא היה בשעת השבועה ולא קבל אפ"ה מצד שאין גוזרין גזיר' על הצבור אלא אם כן יכולין לעמוד בה לזה אמר לו יבקש לנו צד היתר ויאמר השבע וגו' ויעף וגו' היכי נעביד למיכל אי אפשר השבע השביע למיקם אשבועתא אי אפשר משום דיועף העם ודקדק השבע השביע אביך את העם ר"ל לא מיבעיא אם הית' השבועה גם עליך שמחוייב אתה לבקש ההיתר כיון שגם אתה קבלת אלא אפי' אין השבועה אלא על העם אפ"ה צריך אתה לבקש לנו תרופה. ויאמר יונתן פי' הוה שקיל וטרי בענין אם יכול להתירו אם לא לזה אמר עכר אבי את הארץ דהיינו שנמשך מזה רעה ותשות כח לארץ והראיה ראו נא כי אורו עיני במעט דבש מכאן תראה שהאכילה לאדם גורמת לו הרבה טובה אפי' לפי שעה וא"כ עכר את העם שמנעם מלאכול אדרב' גרם רעה בזה והויא כשבועה בטעות וכי תימא סוף סוף אם היה שאול מניחם לאכול ולשתות היו כל א' עסוק בניהום כריסיה לזה ענה ואמר אף כי לא אכול אכל העם משלל אויביו פי' בשלמא אם היו צריכים כל אחד לחזר על מאכלו אמרינן כדי שלא יתעכב באכילתו ויתבטל מהמלחמה. אלא השתא במקום בעצמו שהורגים אויביהם שם יאכלו משלל אויביהם ועדיין תאמר סוף סוף אותו זמן שתעסקו בעיני האכילה יתעסקו במלחמת ה' לז"א כי עתה פי' כי עתה בזמן מועט רבת' מכת פלשתים ואם יהרגו מהפלשתים כל היום ששים רבוא אם יהיה שבעים ורעננים בשעה אחת יהרגו כפל כפלים, א"נ כונתו אלו אכלו ושתו אף שהיו מבטלים אותו זמן עתה רבתה המשל אם יהרגו אותו היום שלא אכלו ששים אלף אם היו אוכלים היו הורגים כפלי כפלים והיינו כי רבתה:
<b>ובזה</b> עבד שאול תרתי לריעותא כפי דברי יהונתן חדא שהריע לעם שעכר אותם וג"כ גרם שלא רבת' המכ' דפלשתים וכיון דשאול תלה טעמא ונקמתי מאויבי משם מצא יונתן לבטל השבועה ולא התיר הדבר בפירוש אלא שהיה נושא ונותן בענין בינו לבין עצמו וממילא מי שרוצה לסמוך ע"ז יסמוך וכיון ששמעו ישראל זה ויעפו אז ויעט העם וגו':
<b>ויעט</b> העם אל השלל וגו' ויגידו לשאול לאמר וגו' ויאמר שאול פוצו וגו' ושחטתם בזה וגו', פי' רש"י צאן ובקר ובני בקר, אומר אני זה אותו ואת בנו ולזה קראם חוטאים ורז"ל אמרו שהיו מקדישים שלמים ואוכלים לפני זריקת דמים, ואומר אני שדברי רש"י תמוהים בעיני דקרא קצווח הנה העם חוטאים לה' לאכול על הדם ודוחק הוא לאוקומי לאכול על הדם שחיטת אותו ואת בנו ועל שחיטת דם דקאמר היינו על שפיכת דם האיסור ואילו לא פי' רש"י ז"ל ולכך קראם חוטאים הייתי אומר הא והא קאמר אכן מדקאמ' ולכך קראם חוטאים משמע מדבריו דאין כונתו לומר דהא והא עבדו. ועוד קשיא לי לפי דבריו רוב העם מצאו אותו ואת בנו והכירו שהם אותו ואת בנו והגע עצמך שהכירום למה ישחטו האב והבן וכי חשודים לעבור על ד"ת בלא טעם והיו יכולין לשחוט אותם שאינם אותו ואת בנו והוא דוחק לאוקומי שלא מצאו מספיק לאם [להם[ שעי"ז הוצרכו לשחוט אותו ואת בנו ועוד קשיא לי לרש"י דהול"ל וישחטו וגו' ובני בקר שאז יהיה כמשמעו ששחטו אותו ואת בנו אבל עכשיו משמע שלקחו דוקא ולא שחטו. וגם אני לא אחשוך פי לפרש מה שנראה לי בענין זה והוא מ"ש הרמב"ם וז"ל האוכל מן הבהמה או מן החיה כשהיא מפרכסת קודם שתצא נפשה הרי זה בכלל לא תאכלו על הדם והנה ישראל מצד הרעבתנות והטורח ויגיעה כדמוכח קרא דויעט לא היו ממתיני' עד שתצא נפש הבהמה והיו אוכלים על הדם דהיינו שהיו אוכלים מבשר הבהמה קודם שתצא נפשה שהוא בכלל לא תאכלו על הדם ובזה אתי שפיר דלא קפיד אלא על הדם והואיל ואתא לידן ענין זה אביא ענין א' שנחלקו בו הרמב"ם והרמב"ן אף שלא נחלקו בפירוש והוא נוגע לעניינינו הקשה הרמב"ן למה איחר הקב"ה ציווי געולי גויים עד פ' מדין ותירץ הוא ז"ל דבגיעולי כלי סיחון ועוג לא נאסר להם כדאז"ל ובתים מלאים כל טוב אפילו קדלי חזירי אבל מלחמת מדין אינה שלהם לזה הזהירם בגיעולי גויים משמע מדבריו דבשאר גוים שאינם מז' עממין אין בהם היתר כלל כיון דמוקי לקרא דובתים מלאים בשבעה עממין ומשמע נמי דבז' עממין אפי' שלא בשעת מלחמה דשכיח התירא אפ"ה מותר. והרמב"ם כתב חלוצי צבא בשעת מלחמה מותר לאכול נבלות וטריפות ויין נסך וכתב הכ"מ דה"מ היכא דלא שכיח התירא וכתב עוד וה"מ שיש לו צער מצד הרעב אפילו אין בו סכנה דאי יש לו סכנה מאי איריא חלוצי צבא אפילו שאר עלמא. יצא לנו מזה קולא וחומרא קולא דאפי' בשאר מלחמות מותר לאכול נבילות וטריפות וחומרא דוקא בהיכא דלא שכיח התירא אבל היכא דשכיח התירא לא ודוקא בשעת מלחמה אבל שלא בשעת מלחמה לא. וק"ל לסברת הרמב"ן כיון דאיכא לאוקומי קרא בשעת מלחמה מנ"ל להתיר אפילו שלא בשעת מלחמה ואפילו בדשכיח היתירא ואפילו את"ל שגזרת הכתוב היכן מבורר זה בפי' בתורה ואפילו את"ל שמבורר הדבר במה שלא הזהיר ישראל בגיעולי סיחון ועוג קושיא לאלקינו בשלמא הרמב"ם ז"ל טעמו ונימוקו עמו כיון שהם טרודים ועסוקים להציל עשוק מיד עושקו כל מידי דאתי לידייהו אכלי דהוי כפקוח נפש ולא הצריכם. הכתוב עד שיכנסו לשערי מות אלא קודם התיר להם כל האיסורים:
<b>ועוד</b> ק"ל לסברת הרמב"ן למה לא פי' להם הכתוב חילוק שלל של סיחון ועוג כמו שפי' להם בחילוק שלל מדין ולזה י"ל דחילוק השלל חלק כחלק לכל ישראל ואין לכהנים ולוים חלק בהם משא"כ שלל מדין שאינו משבעה עממין אלא כמציאה בעלמא נתחלק שללה על פי ה' שלא כסדר חילוק השלל אבל לקושיתינו הראשונה במקומה עומדת וצריכים אנו לתת טעם לתרץ קושית הרמב"ן לסברת הרמב"ם ז"ל למה הניח צווי גיעולי גויים עד מדין לזה י"ל דלעולם במלחמת סיחון ועוג נצטוו ישראל על געולי גויים ולא הוזכרו והניח הכתוב עד מלחמת מדין שבה הוצרך נמי להזהיר על הטומאה משום דבמלחמת סיחון ועוג לא] הותר טומאה בצבור מפני שכל הצבור נטמאו וזה לס' הרמב"ם אבל לסברת הרמב"ן שקל בפלס וסבל לקושיתינו מלומר דהוזהרו ישראל ולא נכתבו בתורה והנה הכא בני ישראל סמכו אסברת הרמב"ם דבשעת מלחמה אפי' מלחמה שאינה של ז' עממין הותר להם נבילות וטריפות וכל האיסורים לזה אכלו על הדם וטעם שאול שאמר להם בגדתם סבר כסבר' הרמב"ן דדוקא במלחמת ז' עממין הותר להם נבלות וטריפות ולא בשאר מלחמות. א"נ סבר שאול כסברת הרמב"ן ז"ל דאפי' בשאר מלחמות הותר להם איסור ה"מ היכא דלא שכיח היתירא אבל הכא כיון דשכיח היתירא לא. וק"ל קושיות עצומות שהנה שבועת שאול היתה עד הערב וישראל אכלו בעוד היום דהכי מוכח קרא היום ופי' רש"י מבע"י ומדברי שאול משמע שלא הקפיד אלא על הדם או על השחיטה כמו שדקדק ושחטתם בזה ודרז"ל בזה כאן מקום השחיטה ד"א סכין בדק להם דמשמע דמעיקרא לא הוו קפדי אבדיקת סכין ולא היו יודעים מקום השחיטה והיו שוחטים ואוכלים באיסור ולזה הוא שהקפיד שאול אבל למה שעברו על השבועה לא הקפיד:
<b>לזה</b> יש להשיב ג' תירוצים חדא והוא שכתב הרמב"ם מי שנצטער על דבר ואכלו שדימה שהוא מותר מפני הצער הרי זה פטור ומהאי טעמא לא הקפיד שידע ודאי שמחמ' שהיו כל היום ברעב ובחוזק המלחמה ודאי שיצטערו ביותר ומחמ' צערם אכלו א"נ כיון דתלה להם טעמא ונקמתי מאויבי וכבר נקם אפי' עדיין לא הגיע הלילה יצאו מידי שבועה וזה קצת דוחק שודאי עדיין היו יכולים לעשות בהם מכת חרב והרג ואבדן. א"נ נ"ל דגם על חלול השבועה אמר להם בגדתם וזה יתבאר על מה שכתב הרמב"ם דאוכל נבלות וטריפות אינה אכילה והנשבע שלא לאכול ואכלם פטור לזה באו ישראל והיו אוכלים נבלות וטריפות ממ"נ אם מחמת איסור כבר פירשנו לעיל דבשעת מלחמה מותר. א"נ אמרו מוטב שיעברו עביר' אחת ואל יעברו שתי עבירות עביר' אחת אכילת נבלות וטריפות שנית עבירת שבועה ומאמר המלך ושאול לא קבל מהם זה אם למה שאמרנו דנבלות וטריפות הותרו בנשבע שלא לאכול מפני שאינה אכילה לא קבל זה מהם שאול ואמר להם בגדתם דלא דמי מה שכתב הרמב"ם לענין זה דזיל בתר טעמא דהאוכל נבלות וטריפות אינה אכילה כתב הר"ן מצד דבלאו הכי אסור ולא נשבע אלא לאסור דבר המותר וכה"ג לדידהו דסברי דבשעת מלחמה הותרו נבלות וטריפות א"כ ל"ש משאר מאכלות לז"א בגדתם ואם מה שפירשו דכונתם היא מוטב שיעברו עבירה א' ולא יעברו ב' עבירות נראה דסובר שאול דאכילת נבלות וטריפות שמה אכילה וא"כ בזה שאכלו נבלות וטריפות אדרבה הוסיפו על חטאתם פשע כיון שסב' שאול דלא כהרמב"ם אלא כהרא"ש שפסק אכילת נבלות וטריפות שמה אכילה ואת"ל שסובר כהרמב"ם עכ"פ בגידה איכא שאכלו נבלות וטריפות ובזה יותרו כל הספיקות שבכתובים על נכון:
<b>ויאמר</b> שאול נרדה אחרי פלשתים וגו' וישאל שאול באלקים וגו' כי חי ה' המושיע וגו' וילכד יהונתן ויאמר שאול אל יונתן וגו' ויגד יונתן טעום טעמתי וגו' ויען שאול וגו' ויאמר העם אל שאול היונתן וגו'. צריך לידע דשאול כשלא ענה אותו ה' למה נבהל דמשמע שלא ראה שום דבר בישראל דמשום הכי לא ענה אותו ה' והרי הוא בעצמו קאמר להם בגדתם וכל הכתובים מלאים ובני ישראל חוטאים. ועוד כשהטיל גורל ונפל ביונתן מה הוא העול שנמצא בו שטעם מדבש הלא כל ישראל אכלו מן הבשר בעוד היום ואין לומר דאכילת ישראל היתה אחר ונקמתי מאויבי ואכילת יונתן היתה קודם זה אינו חדא דודאי עדיין היה להם אויבים להרוג וא"נ כבר נתפרדה המלחמה מי יאמר דגם אכילת יונתן היתה קודם סילוק המלחמה הן אמת ממה דחזינן שהקפיד עליו ה' ודאי אמרינן דמקודם אכל אלא ק"ל בענין זה מכמה טעמי פטור יונתן אם מטעם שלא שמע בין אי אמרת לא שמע ממש בין אי אמרת לא קבל ועוד יונתן דן דין אמת וסבר כיון שלא השביע שאול אלא כדי לחזק המלחמה וראה יונתן בחוש הראות שאדרבה להיפך הוא ומטעם זה הוא שאכלו וזה פטור שדרשינן השב מידיעתו ואם כן למה יתחייב יונתן ומכמה טעמי יונתן פטור הן אמת קושיא זה לאלהינו שנפל הגורל ביונתן ועוד כיון שמהשם היה זה שנתחייב יונתן היאך מצו העם לפדותו ובפרט לדברי האמוראי' שהבאתי לעיל שפטרו אותו בטענת שהדבש אינו בכלל הלחם ולמר משום דמטעמת כו':
<b>והנראה</b> בעיני והוא על מה שהקשינו למה חרד שאול ולא תלה הדבר בישראל מצד חטאם איתא בפרקי ר"א שהיה רואה שאול בחשן כל האותיות של כל השבטים שהיו מבהיקים ובולטים ושל שבט בנימן היו שוקעים לזה לא תלה הדבר בישראל וטעמא שבא הגורל ביונתן ולמה נענש היא מה שפירשתי לעיל שהוא גרם לישר' שאכלו כלם וראה ה' שיתבז' כבוד המלך בעיני ישראל שנתבטל דיבורו לזה עבד היכירא משום כבוד ולעולם לא עבד יונתן איסורא והעם אמרו דברים אלו לשאול והראו לו זה בחוש הראות דודאי יונתן לא נתחייב ח"ו מכל הני טעמי שכתבתי לעיל ואף למה שהקפיד ה' על שדחה דברי אביו וביז' בכבוד המלך לזה אמרו אשר עשה תשוע' גדול' כיון שבאה תשוע' גדול' על ידו. א"כ אין ה' מביא תקלה ע"י בהמתן של צדיקים כו' א"נ בדרך הלצ' הנה תמצא דעכן דנפל בו הגורל א"ל יהושע שים נא כבוד ודרשו ז"ל למה הוצרך לזה כיון שנפל בו הגורל ותירצו שאמר לו עכן עשה גורל בינך ובין אנשי ביתך או בין ישראל אחר שיצא הוא ומוכרח שיפול הגורל באחד מהן לזה אמר כו' ה"נ הכא שאמרו לו העם היונתן ימות אשר וגו' ודאי שלא עליו נפל הגורל שגם הוא לא עשה עביר' והגורל בהכרח שיפול בא' ובזה ויפדו העם וגו'. או יאמר בדקדק למה לא נלכד אלא יונתן אחר שגם בני ישראל כלם לא קיימו שבועת שאול שהנה תמצא ששאול השביעם שלא לאכול עד הערב והם אכלו מבע"י דהכי מוכח הכתוב וכן פי' רש"י מבע"י ועוד שאול למה לא חרה לו על ישראל כשראם שעברו ברית ומה גם כשרא' שהקב"ה לא ענה למה נבהל דמשמ' דעד השתא לא ראה שום עול והנה רוב ישראל עברו ברית ומה גם לסברת רש"י שפי' שאכלו ושחטו אותו ואת בנו וגם לסב' רז"ל במסכת זבחים שאכלו הבשר קודם זריקת הדם שלמים ואם כן למה ליה לאהדורי בתר דבר אחר והרי שלך לפניך וקודם כל דבר אגלה סברתי בענין זה שנר' לי בטעם שאול הוא ע"ד מ"ש הרמב"ם האוכל בשר קודם שתמות הבהמ' כשהיא מפרכסת ה"ז עובר על לא תאכלו על הדם ובזה אתי שפיר שכנסם שאול אל מקום אחד כדי שכל אחד לא יוכל לאכול הבשר במהירות קודם יציאת נפש מצד הרעבתנות ומהא טעמא נמי בדק להם סכין חשש שמא מתוך המהירות לא ידקדקו באיסור נבלו' ולזה קבצם יחד על האבן הגדול' דכל אחד ישחוט עליה דאלת"ה אפילו אם יקבצם לכל ישראל אצלו זה הופך פניו לצפון וזה לדרום ושמעון לא יראה את ראובן ולא יהיו חוששים לשום דבר לזה העמיד להם על האבן דכלם שם ישחטו עליה והעמיד שומרי' אצל האבן דכל אחד ישחוט בסכין יפה כזה ולא יוכל מהר. אבל לפירוש רש"י קשה דהיה די באומרו שיכריזו לבלתי שחוט אותו ואת בנו אי נמי חשש לבלתי עשות ציווי ואמר שישחטו על האבן מאי כונתו באומרו אליהם אח"כ ושחטתם בזה ולא תאכלו על הדם דכן משמע שאין כאן אלא איסור בדיקת סכין או אכילה על הדם אבל אותו ואת בנו לא הוזכרו ומה גם דקא צווח לאכול על הדם ואפשר דרש"י סובר דשחיטת אותו ואת בנו לאכלם הוי על הדם והוא קצת דוחק ומה גם דאיך יס"ד לומר דיש כ"כ דחשידי לאכול אותו ואת בנו דאם בשביל המהירות כ"כ יש צער בגדולי' כמו בקטנים ולמה יאכלו זה ולא זה אי נמי יאכלו הקטני' כדי שימהרו לאכלם ואין לומר שהיה דבר מועט לישראל שלא היו כ"כ בהמות מספיקות ולזה היו אוכלים אותו ואת בנו ועוד ענין זה לא שייך אלא לפעמים איזה אדם שמצא בהמה וידע בבנה ושחטם ולא כל ישראל או רובם ימצאו אם ובנה ויהיו ניכרים ולא ימצאו בהמה אחרת לשחוט במקום הבן או במקום האם:
<b>והנה</b> בני ישראל סמכו על מה שכתב הרמב"ם ז"ל דפסק כפי' הר"ן דאכילת נבלות וטריפות לאו שמה אכילה לזה אף על גב שעדיין זמן הנדר אכלו ואין שמה אכילה וכי תימא סוף סוף איסורא דנבלות וטריפות איכא י"ל כי הם סמכו על מה שכתב הרמב"ם ז"ל דבשעת מלחמה מותר לחלוצי צבא לאכול נבלות וטריפות וכל דבר איסור אפילו קדלי דחזירי ועל מה שאמ' להם בגדתם י"ל דס"ל לשאול דה"מ דאמרי' אכילת נבלות וטריפות לאו שמה אכילה דוקא אי הוו אסורים קודם לזה אמרי' דמעיקרא לא היה להם בכלל היתר דאצטריך לנדור משא"כ הכא שמותרים להם והם חשבו כיון דבשעת שבוע' היו אסורים ש"ד. אי נמי טעמא של שאול דה"מ דהותר להם קדלי דחזירי אי ליכא היתירא ולזה אמר להם הא לך סכין יפה ושחוט ושכיח התירא הוא ואגב נביא קושיא אחת הקשה הרמב"ן דלמה איחר להם ה' מצות איסור גיעולי גויים עד מדין הו"ל לאזהורי במלחמת סיחון ועוג שקדמה למדין ותירץ הוא ז"ל דסיחון ועוג משבע' עממין הותר איסורם כדאשכחן ובתים מלאים כל טוב שדרז"ל אפי' קדלי דחזירי משא"כ מדין דלא הוי מז' עממין לזה הזהיר אותם ה' ב"ה על גיעולם משמע מדבריו דז' עממין אפי' שלא בשעת מלחמה ואפי' שכיח התירא שרי כה"ג דמדין ושאר מלחמות של שאר העמים יכולין אנו לו' דכלל כלל אפי' בשעת המלחמה אסורין ויכולין אנו לומר דבשע' מלחמה מיהא מותרים והאמת הוא דאפי' בשעת מלחמ' אסורין כיון דמוקי לההיא דובתים מלאים וכו' בז' עממין מנ"ל להתיר מידי בשאר אומות העולם, ואני תמיה עליו כיון דאיכא לאוקומי קרא בשעת מלחמ' מהיכן מצא להתיר אפי' שלא בשעת מלחמ' ואפי' היכא דשכיח היתירא, וקשה עליו מן הש"ס לתמר בת אשת יפת תאר ודוד לא נלחם בשבע' עממין כלל אלא בעמלק ובפלשתים וארם ועמון ומואב שאינם מז' עממין, דהרמב"ם טעמו ונימוקו עמו כיון שהם טרודים ועסוקי' להציל עשוק מיד עושקו כפקוח נפש דמחללין עליו השבת אכן הנכון בעיני אחר שנקשה קושיא אחת לסברת הרמב"ן למה לא הזהיר על טומאת מת והזאת ג' וז' במלחמת עוג וסיחון אלא ודאי שג"כ שם צוה אותם משה ולא הוזכר כשם שלא הוזכר שם חילוק השלל דמוכרח שחלקו אותו ולמה לא הוזכר כלל אלא ודאי שהוזכר שם ולא נכתב מאיזה טעם אפשר כיון שעתיד לכותבו במדין הניח עד לבסוף, אי נמי שחילוק שלל ז' עממין ודאי של כל ישראל ואין ללוים ולא לכהני' חלק וזה של מדין חדוש בו שאינו מעממי' שנתן להם ה' לזה חלק ה' חילוק חדש, ודיני גיעולי גויים ודאי שככר נאמר והיו עושים זה כהא שעושים בשעת מלחמ' מי האיש וגו' ומי האיש שאומרי' זה בכל מלחמה, ואפשר שהניח ה' לומר כאן משום שיש כאן חידוש אחר חידוש משא"כ בסיחון ועוג לזה הניח עד מדין:
<b>ונחזור</b> לענין ויתפרש בענין אחר והוא שישראל ראו שאם יאכלו דבר היתר הם עוברים ב' עבירות אחת שעוברים על מצות המלך וחייבים מיתה וב' שעוברים על השבועה לזה בחרו להם לעבור על איסור אכילה מן הבהמה בעודה מפרכסת אי נמי מנבל' ולא לעבור ב' ושאול השיב בגדתם דסובר כשאר הפוסקים דבכלל אכילה היא ואי נמי סבר כהרמב"ם ז"ל ה"מ בנשבע שלא יאכל אבל הכא דזיל בתר טעמא משום כדי שלא יתעסקו באכילה כו' אף אכילת איסור בכלל השבועה א"נ סברו דמחמת צער ש"ד הותר הנדר וכן פסק הרמב"ם דאם סבר דמחמת צער מותר ואינו חייב ופטור וטעו בזה ובזה אמר בגדתם דסוף סוף התרה בעו ומה שאכלו על הדם הוא ודאי דליכא איסורא דבשעת המלחמה הותר להם איסור ויכולין אנו לומר דעל זה נמי אמר להם בגדתם דה"מ אי לא שכיח התירא והכא שאני ודייק ושחטתם בזה כיון דיכולין לאכול ההיתר ויש להם זה ליכא למיכל איסורא. וכל זה לכאור' והנכון אצלי בסיגנון הכתובים ששאול השביעם לבלתי אכול ונתן להם טעם עד הנקמי מאויבי ובאותו זמן לא טעם העם דהיינו בסיום נקמתו מאויביו עדיין תהיה בלא אכילה ובלא טעימה דאלת"ה למה אמרו העם לא טעם דלקמן קאמר שלא וכו' דבש כו' וכמה פסוקים. ועוד למה אסרו הטעימ' אחר שכפי האמת לא אסר להם אלא שיעור אכילה שכן פסק הרמב"ם נשבע שלא יאכל ואכל פחות מכזית פטור וכי תימא לכתחילה מיהא אסור כה"ג דהוו כ"כ עייפים ודאי היו יכולים לטעום ומה גם בלאו הכי למה חרד חרדה גדולה שאול ויהונתן זה אמר מות תמות וזה אמר מות נמות כיון דמעיקרא ליכא שום איסורא ואת"ל מדלא ענה אותם ה' ב"ה קושיא לאלקינו דהרי סתם שבועת המשקין ברביעית וזה לא טעם כי אם מעט כמו שאמר הוא ודאי אין בו רביעית אלא ודאי כמו שפי' שהשבוע' היתה אפילו טעימ' ופסק הרמב"ם ז"ל אם נשבע שלא יטעום חייב בכל שהו. וכשבא יונתן וטעם ודאי שידע בשבועת אביו ומהאי טעמא לא טעם עד השתא שהוחשכו עיניו כדמשמע מדבריו ויאורו עיניו וכונת ולא שמע כו' כונתו שלא קבל דה"מ דאמרינן דחייב לקיים שבועתו אם ענה אמן אחר המשביעו אבל הכא לא ענה אמן וכי תימא הכי נמי ישר' לא ענו אמן ולמה נתחייבו לקיים שבועה אמרינן כיון דפרט הכתוב ביהונתן שלא קבל ומכיון שהם קבלו באופן המועיל דלא בא הכתוב לאשמועינן דיני שבועה האיך מתקיימין אמרינן ודאי שהיה על אופן המועיל וא"ת השתא דאתית להכי למה אצטריך קרא למיכתב דהא כולם הם דברי שאול ומן הסתם היה כך זה אינו משום דשאני הכא דפי' אכיל' ואכיל' היא כזית מן האוכל ורביעית מן המשקה דהן אמת אם לא היה במה לטעות אמרינן הכי הוא משא"כ הסתם לזה אצטריך לאמ' דברי שאול ואם מטעמים אחרים הנז' לעיל וכשראו העם יונתן טעם רצו לידע טעמו אמאי לא חשש לשבוע' לזה אמרו שמא לא ידע וטעו אחד דודאי ידע דאי לא תימא הכי למה לא שאל האיך היה הדבר הזה ומאיזה טעם עשה זה אלא ודאי ידע ואמר לו אחד מן העם מ"ט ואגב אמר לו שנמשך מזה רע. השיב יהונתן דכלום למה השביע אביו בשביל ונקמתי מאויבי ואף כו' וא"כ אדרבה אם היו אוכלים היו הורגי' ביתר שאת בשונאיהם ואלו היה יודע זה אבי לא היה אבי גוזר ואף כל העם פשטו ידיהם ואכלו וכשהגידו לשאול תרתי הגידו לו אחד שאוכל ועוד על הדם ואז אמר שאול בגדתם ולא רצה לייסרם אמר מחמת צערא הוא דעשו. ועוד היכי לעביד להרוג כל ישראל ח"ו ע"ז אי אפשר ואלו היה יודע מי הוא הגורם לזה או הראשון אשר פשט ידו לא היה מנקה אותו לזה כשראה שלא ענהו ה' אמר אמור מעתה שיש בידי יכולת ליסר. אי נמי יש על מי יתייסרו אי נמי חשש שמא בשלו הרעה שעשה צער לישראל לזה הטיל הגורל וטעמו של הקב"ה משום חילול ה' אי נמי שיראו ישראל שכל דברי שאול מסכים עליהם הקב"ה ולפי טעם ראשון מוכרח לומר שנשבע בהזכרת ה' הפך דברי הב"י<big>:</big> שמואל <big>ב'</big>
<b>ויקונן</b> המלך אל אבנר ויאמר הכמות נבל ימות אבנר ידיך לא אסורות וגו' כנפול לפני בני עולה נפלת ויוסיפו וגו' ק"ק מהו מלת אל אבנר והיל"ל על אבנר כמו שאמ' ועל יהונתן וגו' ב' מהו ענין שנקט דוד בלשונו בקינת אבנר הכמות נבל במקום שיאמר איך נפלו גבורים וכו' ג' מהו כנפול לפני בני עולה דהיה צ"ל כנפול בני עולה נפלת כמו שהתחיל לו' הכמות נבל היה ג"כ צריך לומ' כנפול בני עולה דקאי אדידיה ח"ו ולא דקאי לההורג ורד"ק פי' דחסר הכתוב לומר נבל וסמך ארישא דקרא. ולהבין זה אייתי מאי דאיתא במסכ' סנהדרין דף כ' וז"ל א"ר יהודה א"ר מפני מה נענש אבנר מפני שהיה לו למחות בשאול ולא מיחה ר' יצחק אמר מיחה ולא נענה ושניהם מקרא אחד דרשו ויקונן המלך וגו' מ"ד לא מיחה ה"ק ידיך לא אסורות כו' מ"ט לא מחית כנפול וגו' נפלת ומ"ד מיחה ולא נענה אתמוהי מתמה הכמות נבל ימות. ידיך לא אסורות ורגליך וגו' מכדי מחויי מחית מ"ט כנפול לפני בני עולה נפלת למ"ד מיחה מ"ט איענוש אמר רב נחמן בר יצחק ששיהא מלכות בית דוד שתי שנים ומחצה עכ"ל. פי' רש"י למחות בשאול בהריגת נוב עיר הכהנים ששהא מלכות כו' דמשמלך איש בושת עד שמלך דוד ב' שנים ומחצה ב' שנים לאיש בושת וחצי שנה בין מיתתו למלכות דוד כו' ע"כ ותמהו התוס' על פי' רש"י ב' תמיהות חדא למה נענש אבנר על אותה חצי שנה כו' הלא קודם מיתתו חזר אבנר ונתאמץ כו' ועוד כיון דה' שנים עברו ולא המליכו דוד למה יענש אבנר שהמליך איש בושת עכ"ל מקודם נדקדק אומרו מפני מה דמשמע דאיכא הרבה טעמים ורוצה לידע איזהו הנכון דהכי הול"ל למה נהרג אבנר דמלת מפני מה יורה על איזה צד מהצדדים. עוד צריך לידע בשלמא למאן דס"ל מיחה ולא נענה אתי שפיר הכמות נבל וגו' אלא למ"ד לא מיחה מהו הכמות נבל. ועוד דבשלמא למ"ד מיחה להיות דהכי משמע ליה קרא דמיחה מדקאמר הכמות נבל לזה קאמר דהחטא הוא שלא מיחה אלא למ"ד לא מיחה ואימא נמי ששהא מלכות בית דוד ואיכא למימר דאה"נ דגם זה חטא יחשב אלא מהני קראי מיהא לא קאמר דוד אלא לא מיחה ואה"נ דהא והא גרמי ליה ודוד נקט דעדיפא ליה וקודם צריך לדקדק לפי' רש"י שפי' לא מיחה היינו בהריגת נוב עיר הכהנים קשה דאיתא בגמ' לקמן בסנהדרין דף מ"ט על וישבו אותו מבור הסירה אמר ר' אבא בר כהנא בור וסירה גרמו ליה לאבנר שיהרג פי' בשביל צפחת מים שגזל וחתיכת בגד שחתך דוד מבגד שאול ואמר אבנר לשאול זה הבל הצפחת ע"י א' מהנערים שכח אותה בבור ומצאה דוד ועל הבגד נקרע בסירים ומצאו דוד ובזה לא מצא דוד חן בעיני שאול שאם לא היה אומר לו אבנר זה לשאול היה דוד מוצא חן בעיניו וקשה אמאי לא פי' רש"י הכא דהא דלא מיחה דקאמר הוא בענין בור וסירה וג"כ איכא רווחא דמלתא דלא הוי סבר' חדשה דברי ר' אבא ועוד דרש"י ז"ל גופיה פי' שם גבי בור וסירה שנענש בשביל שלא מיחה שהי"ל למחות בשאול ולומר ראה כמה צדיק הוא דוד שלא הרגך ולא מיחה כו' עכ"ל רש"י וא"כ איפה קשה דידיה אדידיה למה לא פירש כן הכא והיה נראה לומר דטעמו דרש"י ז"ל מדלא קא מייתי רב מהאי קרא דבור וסירה שהיא עיקר הדרשה ומוכחא מלתא מהכתוב להדיא שלא מיחה והלך לתור אחר קרא אחרינא דאדרבה סובל ב' דברים ואיכא למימר אדרבה בהיפך ש"מ דלאו הכי קאמר רב אלא על הריגת נוב עיר הכהנים שלא מיחה קאמר וזה אין בו ממש לעולם אימא לך דלא מיחה דבור וסירה קאמר ומאי דמייתי מהאי קרא משום דאיכא סתירה מזה וחשש לטעות בבר פלוגתיה לזה ישב הכתוב כשיטתיה ולעולם אקרא אחרינא סמך דבור וסירה ועלה קאי שלא מיחה אכן לתרץ זה נראה דרש"י הוכרח לפרש כן דלא מיחה בנוב כו' משום דכלום מנ"ל מעיקרא ההיא דרשה דבור וסירה כו' הוא מקרא דוישיבו אותו מבור הסירה וא"כ אי תימא דלמחות דקאמר הכא היינו בצפחת כו' ממ"נ אי דרשי לה בהכרח דלא מיחה אבנר ואדרבה מונעו מלעשות שלום עם דוד שדוחהו לבור וסירה ולא ביד דוד נפל שאול ואי לא דרשי לה לההוא דבור וסירה כלל זה צריך לומר דפשיטא דאם לא היה אומר אבנר בור וסירה לא היה נענש כי כן משמע מהענין מדברי בעל הדרשה שהוא ר' אבא דוקא על שאמר בור וסירה ואדרבה בא בעוכרי דוד ולזה נענש וכן פי' רש"י ז"ל שם וז"ל ולא למד זכות אלא אמר כשעברת על הקוצים כו' הרי' דדוקא מבור וסירה הוא שנענש אבנר וא"כ בהכרח דלא אמרינן דנענש על שלא מיחה אלא אי דרשי' בור וסירה א"כ אין כאן עונש כלל דכלום למה אמר ר' אבא לקמן בסנהדרין שנענש דוקא על בור וסירה ואם לא היה זה בעולם ולא דריש לה א"כ הוא היכן הוא העונש דלא אשכחן דאמר עונש אבנר בשביל דוד אלא ר' אבא ור' אבא לא קאמר אלא בבור וסירה ולא שלא מיחה בשאול שהיה רודף לדוד ואם כן מנ"ל לפרש שיהיה העונש בשביל שלא מיחה לחוד שלא הוזכר בדברי שום אמורא אלא ודאי דבין למר ובין למר לא סברי הכא דבשביל דוד קאמר שלא מיחה ופירש למחות בנוב כו'. וא"ת סוף סוף למה לא אמרינן שיענש על שלא מיחה בשאול על רדיפת דוד דשאני ההיא שהיה סובר שדוד מורד במלכות ואדרבה אם היה מדבר עליו יקרה לו כמעשה עיר הכהנים לזה שתק ולא יענש אלא על דבורו בהפך בור וסירה ודוק:
<b>ונראה</b> דאם לא היה אבנר מעיקרא שהמליך איש בושת לא היתה מלכות בית דוד מתעכבת והוא גרם ופירושא דסוגיא הוא באומרו רב מפני מה להיות דאיכא הרבה טעמים והם חמש הנה א' הריגת עשאל. ב' בשביל שלא מיחה ג' ששהא מלכות בית דוד. ד' בור וסירה. ה' למי ארץ לזה אמר ר' אמי מפני מה וסובר רבא דכל הנהו טעמי אית עלייהו פירכא לומר דאין ראוי למות כיון שלא גרם בסיבתו שום מיתה והריגת עשאל כדין היתה ופשיטא שלא יתחייב מיתה והראיה דבימי שלמה כשדנו ליואב טענו עליו טענת אבנר ואי תימא דבסנהדרין מאי טעמא קא תפסי ליה בהריגתו ולזה תמצא ג"כ דוד שאמר אשר עשה לשני שרי צבאות ישראל לאבנר בן נר וגו' והגם דטעין יואב על אבנר השתא לכוין אל החומש יכלת לכוין כו' אפשר שהיה יכול אבנר להשיבו אלא דקדם יואב והרגיה ועוד אי אמרינן דעתיה דאבנר דקושטא כדבריו דקאמר לעשאל כשהיה רודפו חדל לך וגו' ואיך אשא פני ליואב אחיך הרי דאשתמוטי קא משתמיט ואם היה לו שום מציאות שלא להרוג אותו כן היה עושה ועוד שהיה בורח ממנו פשיטא שהיה יכול אבנר להורגו ולא לברוח אלא לא היה רוצה להרוג עשאל ש"מ כי הרגיה לא היה מוצא בא' מאיבריו ואם כן מ"ט ימות לטעם זה. ואם משום טעמא דלמי ארץ הרי אז עדיין לא היה דוד מלך על כל ישראל ואבנר לא יענש עליו כי לא מלך היה עליו וגם לא יהיה כ"כ גדול עון ומרד זה ליהרג עליו ואם על סי' ג' שהיא בור וסירה סוף סוף לא יצא מזה רע דה' הציל את דוד מיד שאול ולמה יתחייב מיתה עליו ואם על סי' ד' ששהא מלכות בית דוד ומי יאמר לו לאבנר מעיקרא דמלתא כי כן הוא צריך להיות דאדרבה נראה לו מצוה קעביד שממליך בן שאול שממלא מקום אביו ושכן ראוי להיות והגם דכפי האמת היה הדבר הפך רצונו יתברך לא יתחייב מיתה. לזה לא בחר לו לומר אלא הא דנוב עיר הכהנים שנהרגו כמה כהנים מיתה משונה על לא חמס בכפיהם והיה יכול למחות ולא מיחה על זה נענש אבנר בודאי ונכנס לפרושי קרא הכי דדוד נמי קאמ' לה דהיינו ידיך לא אסורות ולמה לא מחית ומה שהקשינו אומרו הכמות נבל וגו' להיות שאבנר היתה הריגתו מאת ה' אבל יואב מיהא שהרגו שלא כפי הדין הרגו ולזה אמר מעיקרא ויקונן על הריגתו מיואב שהרגו שלא כפי הדין והיינו הכמות נבל ימות אבנר בערך ההורג ובערך הנהרג שהוא אבנר אמר כי מאת ה' כך נגזר על מותו דהיינו ידיך לא אסורות וגו' וכפי זה סלקא קושיתינו דלמה לא קאמר רב גם כן שמת אבנר מטעם ששהא מב"ד כי כבר אמרנו שאדרבה הא אתא למעט דלא ע"ז נענש אבנר. אסיקנא דמשום ה' דברים נענש אבנר על שלא מיחה בנוב עיר הכהנים ועל שהרג עשאל ועל ששהא מב"ד ב' שנים ומחצה ועל בור וסירה ועל שאמר למי ארץ:
<b>ובזה</b> נבא אל מכוון הכתובים דוד התחיל לקונן ממטה למעלה וסיבתו אחרונה היתה תחת למי ארץ לזה אמר ויקונן המלך אל אבנר פי' שהיה מיצר על הדברים כולם שגרמו לו המיתה הא' שהקדים עצמו וכת' ממני אבנר למלך דוד לז"א אל אבנר בהקדים שמו למלך ואמר עוד הכמות נבל וגו' על הריגת עשאל שלא נתחייב מיתה עליו כי בודאי רודף הוא כמו שפירשתי שהעיד עליו הכתוב שהיה בורח מלהורגו באופן שהרגו יואב שלא כפי הדין קודם שיתחייב בדין הרגו בידו וזה דוגמא מה שהיה רוצה דוד לעשות לנבל קודם שישמע תשובתו לולי אביגיל כמו שאמר דוד לאביגיל ברוך ה' וגו' אשר כליתני וגו' באופן מיתת נבל היתה דוגמת אבנר שהרג אותו יואב בלי גמר דין ולזה תמה ומה נבל הרשע כ"כ מנעני ה' מלהרוג אותו שלא כפי הדין ואבנר ימות מיתתו הכי דאבנר לא נתחייב מיתה ליואב והרגו שלא כדין ואמר עוד ידיך לא אסורות למר ס"ל דה"ק דוד הוי אימא דטעמא דכמות נבל ימות מצד מעשה שעשית שלא מחית בשאול אי נמי למר כדאית ליה דעדיין מתמיה ואומר מה פעלת הלא מחית ולא הועלת בעד נוב עיר הכהנים. ואומרו עוד ורגליך לא לנחושתים הוגשו וגו' ה"ק מי הכריחך וכבלך מלהחזיר לי המלכות שעכבת מלכותי כאן רמז שעכב מב"ד ואפשר שיודה רב בזה אלא לומר שהיתה סיבה למות עליה לא ולזה הזכירה דוד לנוב עיר הכהנים. וראיתי לדייק דייוק אחר דדוד ע"ה מתמיה על אבנר לא מלבד על השתי שנים ומחצה כמו שהקשו התוס' לפי' רש"י ואמרו והלא ה' שנים שנשארו ישראל בלי מלך עד שעמד אבנר והמליך בן שאול וא"כ למה יענש על שהמליך איש בושת דאפשר שאם לא היה אבנר ממליך אז איש בושת לא היו יכולין ישראל לישב עוד בלתי מלך והשתא נראה כי דוד גם על החמש קובל ואומר שמא נענשת עליהם כיון שיכול היית להחזיר לי המלכות ולא החזרת הגם דהש"ס לא קאמר אלא שתי שנים היינו אי לאו הב' שנים לא הוכר כי יש לאל יד אבנר לומר זה יהיה מלך וזה לא יהיה עד אחר שהמליך בן שאול ויצאה מחשבתו לפועל א"כ גם מעיקרא דמלתא יש למיחש ליה בכל השנים והיינו אומרו רגליך וגו' דלמא כמו שאיגלאי מלתא בב' שנים ומחצה והיה לך שלא לעכב מלכו' ואמר עוד כנפול בני עולה רצונו לומר כי גם סיבה אחרת היתה לך דהיינו בור וסירה וה"ק כשם שלמדת עלי חובה עם שאול ואדרבה דברת רע עד שנתאכזר עלי והיה רודפני והפלת אותי לפני אויבי גם אתה נפלת לפני בני עולה ודייק שפיר אומרו כנפול לפני בני עולה כאשר הפילו בדבריו לפני אויבו מדה כנגד מדה ודוד כונתו כפי זה כשם שהיה בלבו על שאול אליבא דכ"ע שהיה רודפו חנם גם רדיפה זו והריג' שהרג יואב לאבנר כרדיפת שאול שלא כפי הדין ותמצא שלא תלה לו המיתה בזה אלא חיוב מיתה<big>:</big> ישעיה
<b>אמרו</b> צדיק כי טוב כי פרי מעלליהם יאכלו. קשה מהו אומרו כי טוב פשיטא דאינו צדיק עד שהוא טוב ועוד מהו כי פרי מעלליהם וגו' דנתינת טעם זו אין לה הבנה. ואפשר לפרש דהנה ד' סוגים יש בבני אדם צדיקים גמורים ואינם גמורים ורשעים גמורים ואינם גמורים וב' סוגים ראשונים שהם צדיקים גמורים ורשעים גמורים הם בעה"ז בטוב וב' האחרים דהיינו צדיקים שאינם גמורים ורשעים שאינם גמורי' הם בעה"ז ברע להיות כי ה' חפץ בטובתם לבלתי ידח ממנו נדח משא"כ רשע גמור עליו נאמר ומשלם לשונאיו אל פניו להאבידו והצדיק גמור ג"כ לא עשה דבר שיתחיב עליו צער ויגון לזה בא הנביא ואמר כנגד ב' חלוקות שהם בעה"ז בטוב ובגדולה ואמר כנגד הצדיק אמרו צדיק כי טוב כאשר יהיה בטוב בעה"ז הוא מופת שהוא צדיק גמור. אי נמי כי טוב כשיהיה צדיק גמור וזהו כי טוב החלטי בלי תערובת רע דהיינו שאין בידו עון זהו שיאכל ויתענג בעה"ז ובעה"ב וצריך עוד תנאי אחר שה' יעשה עמו חסד שלא ילקה בעון הדור אלא כל אחד מבני דורו ילקה ויאכל פרי דרכו הרע אשר עשה ולא יסבול הוא עונם דמה תועיל צדקתו אם יסבול עונש אחרים לזה אמר כי פרי מעלליהם יאכלו:
<b>שמעו</b> שמים והאזיני ארץ וגו' ידע שור קונהו וגו'. צריך לדעת מ"ט יקרא ישעיה לשמים וארץ לכאורה יראה כי להם נוגע ליפרע מישראל דכבר הותרו ישראל מפי משה בהם כאומרו האזינו השמים לזה קרא להם יעמדו יחד מתת מזון ואם הדבר הזה הוא כונת ישעיה קשה דלא הוזכר בדבריו רמז מזה ועוד לא מצינו שהביא עליהם רעב והגם שאמ' באיכה טובים היו חללי חרב מחללי רעב הרעב ההוא לא מצד עצירת גשמים אלא מצד מצור ומצוק שהיו ישראל בו ואם לומר להם שאליהם נוגע הענין שאם לא יחזרו ישראל בתשובה יהיו נפסדים וכלים הרי כבר התוס' בע"ז דף ג' וז"ל וי"ל שקיומם הוא בקבלת התורה ובזה ג"כ נרויח קושי' במה שקטה הארץ כשקבלו ישראל את התור' א"כ צריך לדעת טעם ישעיה בזה מהו ולהבין זה צריך לדקדק מהו אומרו כי ה' דבר שאין לו הבנה והכי הול"ל שמעו וגו' דבר ה' ורבותינו אמרו שרצו להזיקו כשאמר להם שמעו והאזינו וגו' ואמרו מי הוא זה שמרעיש העולם עד שחזר ואמר לא אני כי מה אני לומר לכם אלא ה' הוא המדבר ודבריהם ז"ל אמת הם וברוח הקדש אבל אינם מוכרחים בכתוב ואולי מקום הניחו לנו רבותינו:
<b>ונראה</b> לומר דישעיה בראותו דבר חידוש ופלא דהנה ידוע הוא כי שם ההוי"ה ב"ה יורה על החסד ועל הרחמים לא זולתו וכאשר יתרעם וידבר קשות יהיה בשם אלקים צד הדין וכאשר ראה הנביא צד הרחמים דבר קשות ותרעומת צעק לומר התקבצו וראו הפלא זו וקרא לשמים וארץ וזהו אומרו כי ה' דבר פי' ה' שהוא מדת רחמים דבר דברי' קשים שאמר בנים גדלתי ורוממתי וזה היה מצד החסד כנז' והם פשעו בי פי' דקשה למה הוצרך לומר והם דדי באומרו ופשעו בי אלא המכוון דבעוד טובתו עליהם פשעו בי שלא תאמר שגדלתים באיזה זמן ואחר עבור זמן הרוממות הוא שפשעו בי לא כן הוא אלא והם בזמן עצמו שגדלתים פשעו. עוד נראה לי ע"ד מה שפירשתי בפסוק האזינו השמים וגו' דפירוש האזנה הוא דצריך להקריב האזן לשמוע אבל שמיעה סתם יורה על היותו קרוב שלא יצטרך להטות אזן כפי זה בא הכתוב על נכון דכאשר אמר שמעו שמים יורה כי היא קרובה לו יותר מהארץ ולא כן הוא אמר כי ה' דבר פי' כי לא דברי עצמו אלא דברי ה' ולגבי ה' יותר קרוב' השמים לז"א שמעו שמים ולארץ שהיא רחוקה אמ' והאזיני נשאר לדעת כפי פי' זה מ"ט קרא לשמים וארץ ונר' כי הנה ידוע כשישראל עושים רש"מ כל העולם בטוב ולהפך כל הנבראים נגרע חוקם ומזונם לזה עתה כאשר חטאו מודיע ה' לכל נוגע לו רעה שלא יאמר מהיכן באה לי הרעה זאת לזה הוא מודיע אותם טעם לקותם ואפשר שזהו עצמו שרמז ישעיה בדבריו שאמר שמים בלא ה"א כמ"ש מרע"ה השמים והארץ בלשון עילוי ומילוי שאז היו ישראל ברום המעלות עדה קדושה וטהורה ולזה אמר השמים משא"כ עתה שהיו רשעים לזה חסרו בעונות ואפשר שלזה נתן טעם ואמר כי ה' דבר פי' הוא אמר דבר זה ארץ ושמים בלא ה"א חסרים וגרועים והטעם בנים גדלתי וגו' וכפי זה ידוייק והם פשעו בי פירוש לא שמים וארץ הם מקבלים עונש זה אלא הבנים פשעו בי וגרמו גרעון לכל העולם. ואומרו בי פי' ברוממות עצמה שעשיתי להם בה פשעו בי ע"ד וכסף הרבתי להם וגו' עוד ירצה לומר פשעו פי' שלא הרשיעו בעבירות הפרטיות אלא כביכול שלחו ידיהם ומרדו בי וזה ע"י ע"ז ופי' אופני המרד והוא שתמצא הבהמות הגם שבעליהם יאכלום וישקום עכ"ז בעת מלאכ' לא יעשו אלא ע"י הכאה ובעל כרחם אכן נמצא בהם ידיעה דהיינו השור יודע קונהו שקנהו ידיעה בעלמ' והחמור הוא טפש מהשור אבל ידע האבוס כאשר יביא לו אבוסו מצד זה ירגיש וידע אבל לא תצא לו מזה לעשות דבר ועוד טעם שבשור אמר קונהו ובחמור אבוס הנה תמצא בשור אין על בעליו לתת לו לאכול אלא ירעה עד שיתפטם וזה חיותו משא"כ החמור לא יספיק לו המרעה ועל הבעלים להאכילו מהאבוס והנה אמר השור והחמור חידוש בשור הגם שאין בעליו נותנים לפניו אבוס אלא ביודעו כי זה קנהו הוא מכירו וליותר גרעון אמר חמור שדעתו מעופשת ואעפ"כ אותו הדור גרועים מהם שאין בהם לא ענין השור ולא ענין החמור כי אם היו ישראל יודעים בידיעה זו הגם דלגבי הבהמות לא תצא מזה להם דבר בערך בני אדם יצא דבר והוא דכאשר ידע קונה שהוא הקב"ה קונה שמים וארץ או הפודהו ממצרים וקנהו בזה אם כן איך תבא לו הסברא לעשות לו אלוהות ולעבוד ע"ז והרי יש לו בעלים שהוא ב"ה. גם אם היו יודעים אבוס של מי הם אוכלי' לא היו קוראים לאלוה אחר לתת להם מזונם. והנה בעל האבוס ב"ה הנותן לחם לכל בשר והנה עם בני ישראל לא הרגישו אפי' כהרגשת הבהמות. והנה צריך לדעת למה כפי הענין ישראל לא ידע עמי לא התבונן ובמלות שונות אכן המכוון הוא דתמיד תמצא בישראל ב' בחינות וא' גדול מחבירו הגדול יקרא בבחינת ישראל והב' יקרא עם לזה אמר כנגד בחינת השור שיודע קונהו ישראל שהם המובחרים לא רצו להכיר לדעת והעלימו עין מהאדון אבל יודעים האבוס ויודעים כי האדון ה' נותן לחם לכל בשר והיינו קצת ידיעה אבל עמי שהם הכת בלתי חשובים לא נתכונו לדעת אפילו זה אשר לא ישוו אפילו לחמור:
<b>הוי</b> גוי חוטא עם כבד עון זרע מריעים בנים משחיתים עזבו את ה' נאצו את קדוש ישראל נזרו אחור. הנה האדון ב"ה קרא לישראל גוי כאומרו גוי וקהל גויים וקרא אותם עם באומרו את עמי ישראל וקראם זרע קדש וקראם בנים וכל א' וא' למדריג' א' לזה עתה הפך הכל לרעה גוי חוטא ככל הגויים בית ישראל עם יקרא לרבוי עם לזה אמר במקום הרבוי היה לכובד עון וזרע קדש הרי הוא זרע מריעים וכנגד בנים אמר בנים משחיתים וכ"כ למה עזבו את ה' ונאצו קדוש ישראל לזה נזורו אחור כל אותם השמות שקרא להם נתהפכו כנז':
<b>ס'</b> <b>כ"ט</b> <b>ויאמר</b> ה' יען כי נגש העם וגו' ותהי יראתם אותי מצות אנשי' מלומדה לכן הנני יוסיף להפליא את העם וגו' ואבדה חכמת חכמיו. הוי המעמיקים מה' לסתיר עצה וגו' הכתובים הללו כולם מקשה אכן כונת הכתובים כי יש ב' מיני בני אדם אשר אין ה' חפץ בעבודתם הא' הוא ממין הפתיות והב' מחכמת האדם להרע ולזה בא ה' לקבול עליהם הא' הם בני אדם שתמצא כאשר אנו רואים בעינינו יש בני אדם בזמן הזה שמלאים עבירות כרמון וכאשר יבא החכם להזהיר אותם למונעם נקל בעיניהם המעשה ההוא הגם שיודיעם חומרו ויש בידם איזה מצות אשר הורגלו בהם ומצד ההרגל הם מתאמצים לקיימם ויוצאים מצד זה ועושים כמה עבירות ועליהם נאמר ולרשע אמר אלקים וגומר ונוסף כאשר יאמר אליהם החכם כי מצוה זו תדחה מקמי האי אינם משימין על לב והולכים בשרירות לבם לבטל החמורות ולקיים הקלות וזה מהפתיות וממיעוט מורא של הבורא ב"ה שלא יחושו לעשות רצונו. והכת הב' הם בני אדם אשר מתחכמים על מצות ה' ב"ה כהא דאמרי אם היה ה' יודע שהרבית יש בה תועלת לא היה אוסרה כי יש בה תועלת לנותן ולמקבל כלום טעמא הוא משום נשיכות אדרבה נשיקות קרינן לה אשר כנגד הב' כתות דבר הנביא כנגד כת א' אמר הנביא עליהם יען נגש העם פי' שאומר שהוא מהאנשים הנגשים אל ה' ומקיימין קצת מצות והוא אחר האמת אינו מהנגשים אל ה' וכל מעשיהם אינם ליראתי ולאהבתי כי באמת בפיהם ובשפתם כבדוני אבל לבם רחק ממני כי כאשר ידע בדבר איסור ואינו חש לו וכאשר במצוה רבה ולא ירכין אזנו לשמוע וכדומה לזה הגם שאני רואה כי הם יריאים לבטל המצות שבידם עכ"ז אותה ירא' אינה יראה פנימית אלהית אלא מצות אנשים מלומדה כמו חוק הוא לו שלמדוהו אחרים לטובתו וירא מלבטלה ליענש כמו סגולה וקמיע לכן הוא רוצה שלא לעשות רצוני הריני מסלק המודיעו דרך ה' בדרך שאדם רוצה לילך בה מוליכין אותו וישאר סומא לחלוטין עד שיאבד מהעולם בעונו והב' הוא יותר מאוס בעיני ה' לזה התחיל לדבר עליו באוי והוי ואמר הוי המעמיקי' מה' לסתיר עצה והיה וגו' פי' אותם בני אדם שמעמיקים בדעתם יותר מה' כביכול ומתחכמי' על תורת ה' שהיא כת הב' הפילוסופי' לסתיר עצה. הנה תיבה זו דלסתיר חסירה אות הה"א אם תהיה הכונה להסתיר עצה ואם תהיה הכונה לסתור הרי היא חסירה אות הוא"ו ובאמת כי הקריאה היא נקודה לסתיר בחיריק ומדחזינן דכתב קרא בהאי גוונא ש"מ דאיכא תרתי לסתיר ולסתור והכי פירושו שהם מעמיקים מה' ויש עמק טוב וזהו שמוסיף לאסור המותר שלא יכשל באיסור ויש עמק רע לסתור עצה והתורה נקראת עצה שנאמר אני עצה וגו' לזה אמר כי זה המעמיק הוא לסתור אדרבה עצה שהיא התורה והיינו באופן שכתבתי שהם מרחיקים לקבל גזירה דרבנן ויכוין גם כן לומר להסתיר להיות כי חוששים מהרואים שיחזיקו אותם כמומרים לזה עושים בצנעה בסתר לזה כתב לסתיר שאינם עושים בפרהסיא דלדעתם אין איסור אלא מחשש הרואים הם מעלימים<big>:</big> משלי <big>סימן</big> <big>א'</big>
<b>לדעת</b> חכמה ומוסר וגו' לקחת מוסר השכל וגומר לתת לפתאים ערמה וגו' ישמע חכם וגו' להבין משל ומליצה וגו' יראת ה' וגו' לפי הנראה הכתובים אין להם משמעות כי אם הוא מצוה לאדם היל"ל דע חכמה ומוסר והבן וגומ' וכן בכל הכתובים מדוע אמר לשון זה לדעת להבין ואם נא' שכונת הכתובים הוא לומר שהמשלים של שלמה הם לדעת וגומר ולקחת וגו' קשה מה הוא אומרו להבין משל ומליצה אם דבריו הן משל מי יבינם לנו שמשמעות הנשמע מהכתוב הוא שבא להבין אותנו משל ומליצה דברי חכמים ולא הבין אותנו שום משל ומליצה ועוד הכתובים מצד עצמן אין להם משמעות, ונראה שכונת שלמה המלך ע"ה כך היא שבא להודיע סדר הלימוד בידיעות חכמות הניאותים על הסדר ולה הוא אומרו לדעת וגו' פי' כי האדם צריך שידע מתחילת החכמה שלא יהיה כסיל אלא שיהיה מבקש לידע החכמה ואחריה המוסר פירוש המוסר הוא התבוננות בשכל לדבר הראוי לו ולשאינו ראוי לו וזה אינו דבר מגונה והיינו אחר שתהיה לו חכמה אז מצד החכמה יהיה המוסר ולא יהיה כבהמה, עוד יכוין לומר כי לא תהיה הידיעה בחכמה במלאכת מהמלאכות כאשר עושים האומות בחכמות העולם לתועלת נמשך אלא שתהיה החכמה למוסר לדעת תורת האדם ואחר שיהיה לו זה יעלה במעלות להבין אמרי בינה שהיא המעלה הגדולה שיבין דבר מתוך דבר ואומרו אמרי בינה פי' שהדבר אשר יתחכם ממנו האדם להבין דבר אחר מתוכו לא כל דבר ודבר יש בו זה דהיינו להוציא ממנו דברים. שלא יוסבלו אלא ענין הבינה הוא שאחר שנתחכם להוציא לאור תעלומה כל רואה יאמר שדבר זה מובן מזה ואומ' לכל ראוני שאני טהור וזה הוא אמרי בינה שהענין יורה שמובן הוא ואחר שיגיע לזה יגיע עוד למעלה רמה יותר שהמוסר שיקח ויברר לעצמו יהי' מוסר של הבנה וצדק ומשפט ומשרים:
<b>או</b> יאמר כאשר יהיה בו דבר זה לדעת חכמה וגומ' יקח לו מוסר השכל ולא יבחר אלא אל הצדק והמשפט ואם יראה בעיני העולם שהוא משפט מעוקל יעשה משרים ע"ד ועשית הישר והטוב והכל עולה לפי' אחד שלא יקח אלא דרך זה של מוסר שיש בו כל אלו המעלות ועוד יגיע עד שיתן לפתאים ערמה וגו' ודבר זה הוא ענין גדול כי יחכם אפילו לאדם פתי ועוד נוסף דאפילו חכם שיבא אצלו ישמע ממנו ויוסיף לקח והנבון שהוא יותר יוסיף ליקח יותר ממה שיודע והיינו תחבולות, להבין כו' פי' היא מעלה יותר דבשלמ' הנבון שהוא מבין הענין מתחכם יותר להוציא דבר ממנו אלא המשל ומליצה הם כספר החתום אפ"ה יגיע להבין אחר שיהיו בו כל אלו המעלות ואין לנו גדול ממנו אז ידע ויכיר יראת ה' היא העיקר וזהו יראת ה' ראשית דעת, ואומרו חכמה ומוסר אוילים בזו פי' כי בזה הוא שהתחיל לומר לדעת חכמה ומוסר שהוא מדרגה הראשונה שממנה מתחיל לעלות לכל המעלות הסדורות ולזה אמר כי האוילים כאשר יבוזו החכמה ומוסר שהיא מדרגה הראשונה א"כ אין להם דרך עליה עוד ואומרו אוילים בזו לא אותם שהם אוילים אלא המכוון הוא שבזה שהם בוזים ניכרים ונראים שהם אוילים כי לא יעשו ענין זה אלא אם הם אוילים.
<b>שמע</b> בני וג' כי לוית חן וגו' אומרו מוסר אביך יכוין על תורה שבכתב ותורת אמך על תורה שבעל פה וצל"ד מדוע תורה שבכתב יחסה למוסר ותורה שבעל פה הזכירה בלשון תורת אמך. ונראה שהטעם הוא להיות דתורה שבכתב כתוב בה אם תעשה טוב תחיה ואם לאו תמות או הכרת יכרת או ילקה ארבעים לזה הזכיר בו המוסר אבל דברי חז"ל אין בהם לא מית' ולא עונש שלא מצינו שיחוייב האדם העובר לא מיתה ולא יסורין שאין לוקין על לאו דלא תסור ולזה אמר תורת אמך וזה הוא שדייק לומר גבי תורה שבכתב שמע וגבי תורה שבע"פ אמר ואל תטוש תורת אמך דלא שייך תטוש אלא בדברי רז"ל שיאמר אני איני צריך שמירה זו שאמרו רז"ל או גזירה זו אין לחוש לה ותפול גזירת חכמים אבל לגבי תורה שבכתב אינו מזהיר אלא שמע ודי בזה ונותן נתינת טעם לתורת אמך שהם דברי רז"ל כי לוית חן הם לראשך ולזה אמ' בתחלת הספר תיבת משלי להיו' כי כל דברי שלמה כאן מדבר במשלים כמו דבר זה כי לוית חן וגו' ותורת אמך וגו':
<b>בני</b> <b>אם</b> יפתוך חטאים וגו' עתה התחיל בדברי מוסר ואמר אם יפתוך וגו' פי' כי ימצא אדם כי מצד יצרו ומזגו הרע יתאוה לעבירות לגזול כו' לתאוות המורגשות לזה אמר שהע"ה בני אם פתוייך הוא מצד העון עצמו כי יערב לך והוא מפתך אל תאבה לעצת יצרך הרע מאוס בה ולזה דקדק לומר חטאים ולא אמר חוטאים והוא ע"ד אומרם במס' ברכות פ"א אקרא דיתמו חטאים וע"ש והמכוון לומר שהחטאי' עצמן עריבותם היא המפתה אותך אל תאבה יכוין כי לא יכנס במשא ומתן בענין אם טוב ואם רע אלא בבא אליו המחשבה ירחיקה וימאוס בה כי אם יכנס במשא ומתן תתגבר בו תאות המחשבה להיותה מורגשת לזה עצה הנכונ' היא שימאוס בדבר בלי תת טעם ובזה היא עצה טובה לאדם והגם שיכתוב אחר זה אומרו אם יאמרו לכה אתנו שנראה ממנו חוטאים ולא החטאים עצמם הנה צריך אתה לדעת כי אין כונתי לומ' כי לא יסבול בנשמע אלא חטאים ולא חוטאים אלא ממה שהוציא בלשון זה דחטאים יכוין ג"כ לפירושינו ושלל במתק דבריו כל מיני הפיתויים שיבאו לאדם הן מעצמו בטבעיות החומר הן מהזולת אשר גבר בם צד הרע ומבקשי' להרבות ממונם ותחזקנה ידיהם:
<b>אם</b> יאמרו לכה אתנו וגו' נבלעם כשאול חיים וגומ' כל הון יקר וגו' גורלך תפיל וגו'. צריך לדעת מה הוא הפיתוי שאמר אם יאמרו לכה אתנו זה לא יתפתה אדם בו כי מי הוא זה שירצה ללכת לשפוך דם וכבר הזהירתו תורה לא תרצח והפיתוי יצדק שיאמרו לו אופן התר וצדדי הפתוי ולפי הכתובים אין כאן פיתוי ועוד במה מונעו שלמה שלא ישמע אליהם באו' כי רגליהם לרע וגומ' וימהרו לשפוך דם הלא זה הוא עצמו דבריהם שאמרו בפיתויים ואם יקבלו דבריהם גם במה שמונעו שלמה לא ימנע כי ידע זה ורוצה לעשותו, גם צל"ד וכי בני אדם כ"כ פתאים שיפתו הזולת בדבר מכוער שילך להרוג ועוד שיאמרו כי אותו ההרוג הוא נקי חנם והם רוצים להורגו זה אין הדעת סובלתו שיהיה אדם כזה ואם הם דברי שלמה שהוא כפי האמת נקי חנם לא בכאן היה אומר זה אלא כאשר אומר כי רגליהם לרע ירוצו וימהרו לשפוך דם שם היה אומר נקי וחנם ולא בדבריהם כי היתכן שהמפתה יאמר דברים שכנגדו הגם שיהיה אמת יכחידנו תחת לשונו ועוד מהו תיבת נארבה ותיבת נצפנה כפל הענין בתיבות שונות עוד צריך לדעת מה כונתם באומרם נבלעם כשאול חיים ותמימים כיורדי בור ולא הספיק לומר נארבה לדם וגו' עוד צריך לדעת למה כפל לומר כל הון יקר נמצא נמלא בתינו שלל ועוד מה היא הכונה בתיבת שלל שהיל"ל נמלא בתינו הון, עוד מה כונתם באומרם גורלך תפיל בתוכנו כיס אחד כו' היינו הך. אכן הרשעים הללו המפתים מתחכמים להפיל את האדם בחלק שפתימו ובחכמה גדולה וצריך אתה לדעת כי טבע העולם כי הרשע יש בו מדעת רבו שהוא היצר כי אחר האמת כן הוא שהיצה"ר מלובש בו וטבעו לבקש להחטיא את האדם ובראותו כי אין כל אדם ישוה בדעתו להרשיע מתחכם להלביש הענין של הרשע בדרך זכות ודרך מצוה והמשל בזה כי כאשר הם רוצים לבלע אדם לשלול שללו מדרך הגנבים לרדת עליו בלילה והאיש בביתו וישללו שללו ועתה הם באים להוסיף בני אדם בחברתם להיות להם לעזר וכאשר מתחילין לפתות הוא עז"ה שאומרי' למתפתה לכה עמנו בדרך שהם הולכים בו ומה תעשו כי נארבה לדם פי' להיות שהולכים לגנוב ביתו של פלוני אבל הם צדיקי' וישרים ויראים שיבואו לידי עון הרציחה לזה הם מבקשים ממנו שילך עמהם להציל נפש אחד מישראל והמציאות הוא כי אם לא ישימו לו אורב כאשר אבאר משכחת לה כי בעודם עסוקים בגניבה ירגיש הנגנב ההוא ויעמוד עליהם להציל ממונו ואז הם יהרגוהו ולזה לבל יכשלו בדמו נתייעצו לעשות לו אורב כי בראותו מתנועע לעמוד יודיע לגנבים לברוח ונמצא זה האורב מציל הנפש הזו וזהו אומרו נארבה לדם פי' לדם שלא ישפכוהו באופן כי לדבר מצוה הם מוליכים אותו לעשות זה שלא לבא בדמים באופן מי הוא שלא ירצה ללכת לפיקוח נפש ועדין יש לו לחוש על עצמו שמא כאשר יודיעם בהקיצו האיש ילכד הוא ויעמוד עליו האיש ויהרגהו בפגעו בו הוא ימיתנו לזה אמרו נצפנה פי' שגם זה האורב לא יהיה במקום ידוע לעמוד עליו הלז ויהרגהו אלא שיהיה צפון שיצפנו אותו וזהו נצפנה כי מה שיארוב יהיה צפון שלא יראנו הוא ויועיל להרגיש בהעירו וכדומה להודיע הגנבים שלא לעשות קול הברה עד שירדם וכדומה ועדין יאמר זה האיש ולמה אני מכניס עצמי בענין זה יהיה מה שיהיה לזה אמרו לנקי חנם איך ולמה לא תחוס על נפש נקי שימות חנם אם יעמוד עליהם פשיטא שיהרגוהו לזה מצוה אתה עושה. ועדין יחושו לו לומר הן אמת כי בערך הנגנב עושה בו מצוה שאם לא ילך הוא בודאי שימות וזה הוא מצילו אלא שיש ספק אחר, שמא יעמוד והוא גבור חיל ואת כלם יהרוג יחד ויכניס עצמו בסכנת נפשות ויאמר למה אני מכניס עצמי בסכנת נפשו' שמא יקום האיש ויהרוג את כלם לזה אמרו לו כי אין לו לחוש לזה כי הם גבורים וסומכים על כחם וגבורתם שאם באולי יעמוד עמהם שאין להם שום מיחוש שיערוך עמם מלחמה ויכנסו עמו בסכנת נפשות וזהו אומרו נבלעם כשאול חיים כי יש בהם כח איש את רעהו חיים בלעו בעוצם גבורתם ותמימים כיורדי בור שזה יותר הוי תוספ' גבורה שלא יצטרכו לזוז בהם אבר ולרצצם ואז יכולו להם אלא תמימי' כאדם הלוקח צפור חי בלי שיטרח עמו כך בעיניהם האנשים ההמה הגנבים באופן אין כאן חשש נפשותם ואין כאן אלא אדרבה מצוה עושה בהליכתו עמם ועדין נשאר ענין אחד גוף הגניבה של הממון של זה האיש העלוב מה היא ועוד יאמר בדעתו זה האיש המפקח מה פשעו מה חטאתו שיגנבו ממונו של זה לזה הם מפתים אותו כי יש דבר גדול בבית זה האיש וזהו כל הון יקר וכנגד חשש איסור הגניבה אמר נמצא לומר כי אין זה אלא מציאה כאשר המציאה אין לה בעלים כך זה הממון אין זה בעליו אלא הוא גזלו ובוזזו וזהו נמלא בתינו שלל פי' מה ששלל הוא כי זה האיש לא עמל בו ולא גדלו בשלמא אם היה זה האיש מרויח כדרך העולם נחוש לגניבתו משא"כ הוא זה שכל עיקר הממון הוא בידו שלל למה ימלא ביתו הוא שלל ונהפוך הוא אנחנו הוא שנמלא בתינו שלל ואין כאן שום חשש איסור, באופן כל שומע דבריהם יתפתה בחלק לשונם ונשאר עתה לדעת אחר שהם הם הגנבים והם הם הבעלי זרוע והוא אינו משמש כלום אלא שלא יבאו לידי רציחה כנז' א"כ חלקו גרוע מהם לזה אומרים כי בשכר זה שעושה יטול כאחד מהם ועושים לו טובה לבחור כרצונו אם ירצה שתהיה להם כיס אחד מה טוב ואם ירצה לחלוק הרשות בידו, או יאמר שמטיבים עמו טובה אחרת שיעשו עמו אפילו מציאה בדרך לא מלבד שיטול עמהם בשלל זה אלא אפילו ירויחו חוץ ממנו דבר מה יהיה לכללות וזה הוא כיס אחד יהיה לכולנו כל מה שינתן בכיס של אחד מהם יהיה לכולם חלק בו וזהו אפילו מציאה בדרך:
<b>בני</b> <b>אל</b> תלך בדרך אתם וגומ' כי רגליהם לרע וגומ' כי חנם מזורה הרשת וגו' והם לדמם יארובו וגו' כן אורחות כל בוצע בצע וגו' צריך לדעת למה כפל הענין במלות שונות בדרך אתם מנתיבתם שנראה כשפת יתר. ונראה שכונת הכתובים לומר לזה המתפתה לא מיבעיא שלא ישמע אליהם אלא אפי' יאמרו לך שתהיה יוצא ובא עמהם להיות בחברתם אל תלך בדרך אתם פירוש אפי' בדרך בעלמא אין לך להתלוות עמהם ולא די זה אפי' בדרך המיוחד להם שהם רגילים שם מנע רגליך ממנו שמא תפגע בהם ולזה דקדק הכתוב ואמר מנע רגליך מנתיבתם אפי' אינם בו ולזה ג"כ אמר דרך ונתיב שדרך יורה על מקום בלתי מיוחד ליחידים ובזה הוא אומ' שלא ילך עמהם ונתיב יורה על מקום מיוחד ליחידים להיותו מוגבל וקצר ובזה מזהיר שימנע רגלו מאותו נתיב אפי' אין החוטאים בו והטע' הוא כי רגליהם לרע ירוצו פי' כנגד מה שאמרו בדבריהם כי הם חסידים ומבקשים להציל נפש לבל יבואו בדמים והצדיקו עצמם לפניו דאפי' גזילה וגניבה אין כאן כאמור לא כן הוא כי האנשים החטאים האלה חשודים הם על שני דברים בין על הגזל ויודעים כי רשע מעשיהם ועושים ואו' תיבת כי רגליהם לרע ירוצו שאין לו משמעות ישר ויותר היה לשון מתוקן לומר כי הם רע יעשו או ירשיעו ומה הוא או' לרע ירוצו, אכן דע כי האדם בעשותו רשע בתמידות לרוב תמידותו בו לא יחשוב בעשותו כי רשע הוא אלא ירוץ לעשותו מבלי מחשבו' לבו והוא ע"ד או' ז"ל עבר אדם עבירה ושנה בה נעשת לו התר ומה גם בהרגילו בה כמה פעמים בבואה לידו ירוץ לעשותו בהיתר גמור וזה הוא שאמ' כי האנשים הללו לרוב רשעם נעש' בעיניהם הרע אשר ירוצו לו לעשותו התר כדברים המותרים ולזה הם אומ' לך נמלא בתינו שלל כי אין איסור מטעם הנז' וכנגד אומרם לך שהם מתחכמים להציל נפש א' דע כי האנשים הללו אין בעיניהם חשש חומר הריגת נפשות אפי' לחשוב בה אם בן מות הוא ואצ"ל לבקש אחריך להציל וכדומה כנז' וזהו אומרו וימהרו לשפוך דם:
<b>עוד</b> יכוין לומר דע שאתה מסוכן אם תלך עמהם אחר שהם כ"כ רגילים עד שרגליה' לרע ירוצו ואין נחשב בעיניהם הרע לרע גם עליך תעבור כוס תרעלתם ואף רוחך יעלעו דם ועל אותו חלק שתטול עמהם לגוזלו ממך ישפכו דמך וכל דבריהם לך ידמו כרשת לפני כל בעל כנף וזה הוא אומרו כי חנם מזורה הרשת בעיני כל בעל כנף פי' כי הבעל כנף כשרואה רשתות מלאות מזורה פירוש מלאות זורר שממלאים אותם הבעלים בזרעונים זעיר שם זעיר שם וכראות הצפור הזרעונים מעופף ויורד לאכול לשבעה ואחר האמת מה ראה בעל הרשת שפרש רשתו ומלאה חטים או שעורים לא לחנם אלא לצוד לעוף הבא לאכול הגרעינים והכתוב מדבר בתמיהה כי חנם פי' וכי חנם לא היא כן הוא ממש פיתוי האנשים הרשעי' הללו שאומרי' לך כ"כ הבטחות טובות והם כמזורה הרשת כי לא יעלה על דעתך כי לטובתך מכוונים, וכפי זה יתמה הרואה אם הם לטובת זה האיש לא יכוונו להטיב גם לטובת המתיעצים עליו לא כן יכוונו כאמור כי לא ירחמו עליו אחר האמת מה היא כונתם לז"א כי טעמם שמפתים אותך לא לחששת אותו האיש אשר באו לביתו לשלול שללו כמות שהם אומרים אלא לחששת נפשם וזה הוא שדקדק הכתוב לומר והם פירוש טעמם האמיתי הוא לדמם יארובו דהיינו שהם יראים לנפשם ומבקשים להם עזר וסיוע שיראים שמא יהרגם הנגנב לא כמו שהם אמרו כי אין להם חשש עצמם נבלעם חיים לא כי אלא יראים על דמם לזה עושים אורב להיות להם להצלה ומה שאמרו שלא תירא שמא יעמוד האיש עליך ויהרוג אותך כי ישימו לך מצפון שלא ימצאך להורגך לא כן הוא כי לא לך הם יצפנו אלא לעצמם יבקשו לצפון וזה הוא יצפנו לנפשותם ואותך ישימו למקרה ופגע אם יעמוד האיש לך לבדך ימצאך ויהרגך מטעם זה מבקשים ללכת עמהם ואו' כן אורחות וגו' פי' כנגד מה שאמרו כי אותו ממון שהם הולכים עליו לגוזלו גנוב הוא אתו ולזה אין עליהם איסו' גזל דע שאפילו לדבריהם גם בממון הזה הבצוע הבוצע אותו מעלה עליו הכתוב כהורגו לבעליו ולזה כפל התיבות בוצע בצע שבצע חברו אפילו במציאות זה נפש בעליו יקח ולזה ג"כ דקדק לו' כן פי' כמו הבוצע ממון התר הוי כנוטל נפש בעליו כן הנוטל ממון שחברו בא לו באיסור כנוטל נפש בעליו ולזה תמצא שאומר הש"ס בתר גנבא גנוב וטעמ' טעים ופיר' רז"ל שהדבר בתמיהא:
<b>או</b> יאמר שהכונה היא כנגד מה שאמרו כי הממון גזול ביד האיש ההוא דע כי לא כן הוא וזה תמצא שכן דרכם כשרוצים לבצוע הם ממציאים התר על זה ואומרים אין זה הממון כי אם גנוב הוא בצוע הוא וזהו שאמר הכתוב כן אורחות כל בוצע שאומר על זה שבוצע כי הוא מעיקרו בצע ואחר האמת תדע כי לא ממון יחשב להם אלא דם שפכו כי את נפש בעליו יקח:
<b>ובדרך</b> רמז ירמוז את נפש בעליו יקח פי' אחר שאומרים שהוא בצע הם מוצאים טעם נכון שיקחו הם הממון ההוא מטעם כי בעל הראשון נפשו ורצונו הוא שיקחו אותו האנשים הבוצעים הללו וכיון שהממון המשל הוא של ראובן ובא פשחור וגזלו ממנו והללו צדקיה בן כנענה וחבריו באים לגזול מפשחור ואומרים אמדינן דעתיה דראובן הנגזל כי ירצה שנקח אנחנו הממון ולא יזכה בו פשחור להיותו אויב לו שהוא המפריד ושולל זכותו של ראובן ממנו וכיון שכן אין חשש איסור בעולם וז"א את נפש בעליו יקח כי מה שתאוה נפשו של בעליו של הממון הוא שזה יקחנו ודקדק לומר אורחות כל בוצע בצע לומר כי להיות שמעיקר' אמר על החוטאים הנז' שמבקשים להדיחו כי רגליהם לרע ירוצו כי לא יבקשו לחשוב בענין אם רע אם טוב אלא ירוצו וגו' לז"א כי דבר זה דבוצע בצע כנז' כן אורחות כולם על הרוב זה דרכם שירוצו למצוא פתח לבצוע ולזה גם אלו ימצא בפיהם טעם זה כי אין בצע זה בצע להם ויבקשו טעמים ועילות כי ממון זה לא בצדק וגו' באופן כולם בפיהם טעם זה ואשר לזה הם מפתים אותך לומר כי אין רע ולא כן הוא כנז' לזה אל תלך בדרך אתם וגו':
<b>חכמות</b> בחוץ תרונה וגו' בראש הומיות תקרא וגו' עד מתי פתיי' וגו' תשובו לתוכח' הנה אחר שסידר דבר הנוגע לבן דעת ושמרו מלכת את כסילים עתה חזר לעורר מי שיצא מדרך השכל אולי ישוב מדרכו הרעה והמשיל הענין במשל נחמד והוא כי הנה שמירת האדם בעולם הוא בשבתו בביתו ולא יצא חוצה והוא ע"ד לך עמי בא בחדריך וסגור דלתך בעדך כי זאת היא השמירה המעולה שיכול האדם לעשות לעצמו ולמטה משמירה זו בצאתו חוצה מהבית אינו שמור כל כך ועדין הוא נשמר להיותו תוך העיר ולמטה מזה בצאתו מן העיר יפרוש כפיו אל ה' להצילו מפחד ופחת כמו שמצינו יעקב אבינו שהוצרך לתפלה בשלחו בנימין מיראה ופחד פן יקראנו אסון בדרך אבל כל עוד שיודע הדרך אשר הוא הולך בה עדין יכול להאמין בעצמו כי בן קיימא הוא וכאשר יתעה מהדרך ולא ידע אנה יפנה לעזרה הרי הוא אבוד בלי מאבד כי לא ידע דרך בא בו והנה האדם שרוצה לעשות שמירה לעצמו יבקש השמירה המעולה שבכולם ואותה יבחר לעשות אם יהיה בן דעת והוא לשבת בחדר שמור מכל רע ואם זה האדם אויל הוא ולא ידע דרך ישב בה אם המצא ימצא לו אהוב או אב לבן הוא יהיה לו לעינים ובראותו כי הוציא עצמו ממדריגה א' מאותם חלוקות של השמירה ימנעהו ויורהו ויאמר לו כי עתה הוא מסוכן ביותר ממה שהי' עד אשר יראנו שטעה בדרך והרי הוא אבוד לפעמים יחדל האהוב ממנו בראותו כי קרא לו והוכיחו ולא שמע אליו תיסרהו רעתו ולפעמים אם תהיה האהבה תקועה ומרובה בלבו עליו ישוטט במדברות ובציות אולי ימצאהו והנה טועה ולא הוא לבד אלא ישכיר בני אדם הולכי מדברות אולי ימצאוהו להשיבו ויקבע להם שכר כפול וכל זה מרוב אהבתו וכאשר תגדל אולת אדם שהגם שהמצא ימצא לאחד ממבוקשיו וימצאהו איש והנה תועה וירצה להשיבו אל אביו אל הדרך ישכון אור אל עיר מושב ולא חפץ האדם הטועה מב' סיבות שיטעוהו הא' שיאמר ומי יאמין לזה האומר כי הוא יודע דרך המגיע לישוב ושמא אף הוא מן הטועים ולזה לא יטה אזן לשמוע דבריו או מטעם אחר כי הטועה עייף ויגע וכשיאמר לו שצריך להגיע לישוב מהלך יום או יומים ואומר כי אינו יכול לילך מרוב היגיעה שיצטרך וישב שם במקומו ויבחר באותו מרגוע המועט שתכליתו רע גמור מלטרוח מעט ויהיה התכלית חיים טובים וכראות האיש המבקש את האיש המבוקש כי לא חפץ בחיים אחר שהטעים לו הדברים אז חזר בפחי נפש כי נמצא אלא שלא רצה לבא עמו ואז עכ"פ נוטל חצי שכר על טורחו. והנה האהוב הגדול בשומעו כי אחר שנאבד נמצא ולא הטה אזנו אחר אשר ראה כל הרעה אשר מצאתו מחסרון קבלת מוסר האהוב ועצתו ואף אחרי אובדו שלח לבקשו ולא שמע נתמלא חמה עליו ונתאכזר ביותר ושמח לאידו ולאיבודו, והנה צריך אתה לדעת כי יותר מהשמירה שצריך האדם לגופו כפלי כפלים צריך לנשמתו ובדרך כלל נאמר כי הגוף אינו קבוע לו היזק כי יש אדם שאין לו שונאים ולא רודפים מה שא"כ הנשמה הרודף עומד לנגדה וחרבו שלופה בידו מבקש המיתה, והנה הד' חלוקות הנז' ישנם בשמירת הנשמה והאהוב הגדול הוא ית"ש רם ונשא אשר אהב אותנו דכתיב אהבתי אתכם אמר ה' וקראנו בנים ואשר לזה הוא ממציא לנו שמירה היותר מעולה מכל השמירות לבל יוזק אדם ממנו בחמלת ה' על הבן החביב, והנה הבית אשר יהיה האדם שומר הנשמה מאויביה הוא בית המדרש ותמצא ד' חלוקות בבני אדם כת אחת היותר שמורה היא היושבת בשבת תחכמוני בבית המדרש יומם ולילה אל יצא איש מפתח ביתו וזאת היא הכת השמורה מכל רע כי אין לה מקום שתתיירא ממנו הנשמ' כי היצר אינו נכנס לשם והגם כי לפעמים יתעסקו בצורך מחייתם אתם עמם בית מדרשם כאשר ספרו לי על חד בדרא ה"ה הרב משה אלשיך ז"ל כי באותו זמן שהיה מתעסק בצרכי הגוף למצוא טרף באותן שעות חבר פי' על התורה כולה כי ידיו היו עסקניו' ומחשבותיו חכמניות בתורה הנה זה האיש הוא שמור ומשומר. ויש כת ב' בתיהם בית תורה וקדושה אבל לא כל היום אלא חלק מהיום בבה"מ וחלק מהיום במשא ומתן אבל לא ככת הראשונה שלא היו טורחים אלא שיעור מחייתם אלא כאשר תשיג ידו לא ימנע מלטרוח ועוד שנותן לו טעם כי הוא יזקין ויחלה או למקרים המתהוים יקדים להכין לו וזה ידמה לאותו שהמעיט השמירה בגוף בצאתו מהבית חוצה ונפחתה השמירה ממה שהיתה לו אבל עכ"פ כיון שדעתו לחזור למקומו והרי הוא כיוצא לשוק להכין צרכיו וחוזר לבית כן הוא האדם הזה עדיין שמור. ויש כת אחרת אשר יפרקו עול התורה בלהטיהם אחר ממון עה"ז ולפעמים ישארו ימים מבלי ראות בה"מ ותלהט אותם תאותם עד אשר יסובבו מעיר לעיר דרך המדבר ודרך ימים ונהרות עד אשר ישכח מלבם בתיהם בה"מ והנה עתה כביר מצאה ידו של האויב הוא היצה"ר מצא מקום לקום עליו והכהו כי אין לו שמירה והנה אם זה האיש עכ"פ תהיה דעתו לחזור לבה"מ וישמור דרך החיים בשובו בשלו' הרי הוא נמלט הגם שהיה בסכנת נפשו' ודומה למי שניצול ממות ממש וזה ידמה לאותה הכת שיצאו מחוץ לעיר דבשובו צריך להודות לה' הגומל לחייבין טובות והכת הד' הוא אשר מצאתו הסכנה וקם עליו והכהו והחטיאו ונתאנה תאונת העבירות ועשה ככל אות נפשו והנה הוא מת ואבוד כי הרשעים בחייהם קרוים מתים כי בפגעו בו היצר באדם הוא ממיתו ובזה פירשתי משרז"ל אם פגע בך מנוול זה משכהו לבית המדרש אם אבן הוא נימוח ואם ברזל מתפוצץ וצל"ד אמאי אמר לשון פגיעה ונראה דיכוין לומר ע"ד או' לך ופגע בו שהוא לשון הריגה כי כאשר יפגע היצר באדם בפגעו בו ימיתהו והחידוש שמודיעין אותנו הוא לא מבעיא קודם שיפגע היצר באדם שהתורה תשמרהו אלא אפי' אחר שפגע יש כח בתורה להתישו וטעם אומרו אם אבן הוא נימוח ואם ברזל מתפוצץ להיות כי יש בני אדם שיצרם נתקשה כאבן ויש שהרבו להתעיב עלילה עד שנעשה כברזל לז"א שעכ"פ בהביאו אל בה"מ יעשה בו פעולה בין אם הוא כאבן בהביאו אל בה"מ יהיה נימוח לחלוטין והגם שיהיה קשה כברזל הגם שלא יהיה נימוח יהיה מתפוצץ ויוסר כחו שעכ"פ יעשה בו פעולה הבה"מ:
<b>ואחרי</b> ראותך המשל והנמשל אשכילך אופני האדם והכשלו מעט מעט בהדרגת הגרעת השמירה מעט מעט עד אובדו כי מעת אשר בא לעולם מתחכמי' יולדיו להוליכו אל הבית אשר ישמר בו שמירה מעולה היא בית הספר ואם ישאר שם בבית ה' כל ימי חייו לחזות בנועם ה' הנה הוא שמור מכל פחד האויב ובצאתו מהבית חוצ' הרי נפחת מהשמירה והתחיל האויב לפתותו על סדר הזה באו' עד מתי תשאר מעונה בחוסר כל והלא התנא אמר אם אין קמח אין תורה ומה יהיה תכלית היגיעה הזו וחי בהם תן חלק לתורה וגם לקיום גופך להתענג בתענוגות בני אדם אשר יצר ה' וברא בעולמו והכל למצוא כח לעסוק בתורה:
<b>גם</b> צריך אתה לדעת כי מחר יבא לידי חולי ונמצא מת לכן התאזר ותן חלק להרויח בו ולכנוס הון וכאשר ישמע דבריו בזה הרי נתרחק מהשמירה וכל עצתו של היצר לא זהו תכליתה אלא לחזק בו כחות הגופניות ולהגביר בו החומר ואחר זאת כאשר מתגבר בו ליחות הגוף והדבר מובן כי יחלש כח הרוחני ואשכילך בענין כי האומן אשר ירצה לעשות מלאכתו קודם עשותה יכין כלי המלאכה וכאשר יהיו לו כלי המלאכ' ימהר יחישה מעשהו כי אומן בלי כלים כאלו אינו והנה היצה"ר קודם כל דבר יכין כלי אומנות וכלי אומנותו הם תגבורת כלים הגופניים גוף האדם אשר יעשה מלאכה בהמה וכל עוד שגם הנשמה כליה חזקי' שהם איבריה לא יוכר כח לכלי הגוף אם יעלה לשמים כח הנשמה מתישתו ולזה תמצא שהצדיקים כמו ר"א ברבי שמעון שאמרו בגמרא דלפום מכליה גריס וצריך לדקדק דהיל"ל לפום גירסיה אכיל אלא הכונה היא שאם יתגבר כח הגוף יש כח בנשמה להתיש כחו ואם היה אומ' לפום גירסיה אכיל יובן הדבר שאם ח"ו יוסיף אוכל הרי מתגבר הגוף ולא היא שהצדיקים גופם מסור ביד נשמתם באופן כי כל עוד שהנשמה גוברת על הגוף הרי יצה"ר אומן בלי כלים ואשר לזה כל עוד שהאדם בבית מדרשו אין מקום להכין צרכי כלים עד אשר יצא מהבית אז הנשמה כלי מלחמתה מונחים בקרן זוית ומתחיל האומן להכין צרכיו שהם הכלים שהוא הגוף ועכ"ז אין כאן סכנה כי אם ישמור עצמו ביותר ולפום מכליה גריס יותר ממה שהיה רגיל הרי הוא שמור בחוץ כבפנים אבל אם לא יעשה שמירה לעצמו על אופן הנז' ויתנהג כמו שהיה מקודם הרי הוא אבוד שהרי כלי אומנות יצה"ר הוכנו וכלי הנשמה הוכחשו וחזקת אומן עושה אומנותו לפתותו לעבוד עבודתו נכריה ללכת בדרך לא טוב והרי הוא כאשר הגיע לו לדבר לו כדברי' האלה הרי הוא נתון בסכנ' גדולה והרי הוא דומה ליוצא לדרך במקום סכנה כי גלי ים המחשבות שאומר לו יצה"ר המו עליו והרי הוא מסוכן וכאשר שלח ידו ושמע לעצתו וטעם טעם חטא הרי הוא אבוד מאליו ומעצמו סר צלו יתב' מעליו ונעשה אבדה גמורה והרי הוא הרוג ועומד דוגמא לאשר נאבד לו דרך ואינו יודע לאיזה מקום ילך כן הוא הפושט ידו וטועם תבשיל יצה"ר רחל"ץ והרי הוא מלובש סטרא אחרא וטעה מדרך הטוב, ובחמלת ה' עליו באהבתו אותו וציוה לצדיקים להוכיחו ולהורותו דרך ילך בה לעשות הטוב והישר ולהחזירו למוטב כאו' הוכח תוכיח וגו'. וראיתי לפרש תיבת הוכח תוכיח וגו' ולא תשא עליו חטא והגם שכבר פירשתי במקומו נראה לפרש באופן אחר והוא דהנה תמצא שכתוב בזוהר הקדוש כי בעשות האדם דבר עביר' נפשו מתלבשת מלבוש טומאה כאומ' הסירו הבגדים הצואים וגו' ולזה להיותו האדם העובר עבירה נפשו מלובשת מסוה הטומאה לזה מצוה האדון לחברו הרואהו לגלות מעליו אותו המלבוש הרע שתהיה נכחית אל מקורה והוא ג"כ מלשון גילוי ובירור מלשון הוכחה ובזה ידוייק טעם הכפל וכה יאמ' הוכיח אם אתה תעשה מצות ההוכחה בזה תוכיח את עמיתך ותתגלה נשמתו מאותו חשך שמונעה מלהראו' ואו' ולא תשא עליו חטא לדרך זה כמין חומר דכשלא יוכיחנו ישאר במשא בגדים הצואים הנקראים חטא ובזה אם תוכיחנו לא תשא עליו חטא והגם שמשא החטא נתון ועומד עליו א"כ למה אומ' ולא תשא שיורה שהוא הנותן עליו המשא להיות כי יכול להסירו מעליו כאשר הוא מניח מלהסירו מעליו מעלה עליו הכתוב כאלו הוא נושאו עליו וזהו ולא תשא. או יאמר ע"ד אומ' חכמי האמת כי האדם בחטאו גורם שתתערב נפשו בב' טומאות מבית ומחוץ וכאשר יש בדור מוכיח ואינו מוכיחו אז המוכיח מתלבש באותה טומאה חיצונית על אשר לא הוכיחו ובטל המעשה בפנימית וכפ"ז יבא כמין חומר או' ולא תשא עליו חטא ונכון. באופן דע"י יכול לחיות אם יקבל תוכחתו משא"כ אם אמר יאמר ומי יאמ' כי זה המוכיח בפיהו נכונה ולפעמים יפותה מיצרו ויאמר לו זה הדרך ארוכה יותר מדאי כי אין בו כח לקבל דברי המוכיח וזה ידמה במשל לכאשר יאמר לו האדם לטועה במדבר יש מהלך יום או יומים לקחת דרך ישכון אור ומעצלות יאמר כי לא יוכל ללכת וישב שם עד מות והחכם מתרה בו דע לך כי יכול נוכל להלוך מעט מעט ותחיה ולא תמות ג"כ במציאות שלנו תרבה להוכיח ותאמר לו דע כי יש בך כח לעשות דברי ה' מעט מעט עד אשר תשיג ידך בטהרתך ותצא מאפלה לאור גדול ומאן ימאן בהתעצלו ה"ז יושב בשמים ישחק עליו ולפ"ז יתבארו הכתובים ע"נ חכמו' בחוץ התורה תקרא חכמות להיותה כוללת כל החכמות תקרא חכמות גם כי היא מתחכמת לדבר דבריה לפי כל אחד כבחינת ידיעתו. ואו' בחוץ תרונה וגו' לומר כנגד ב' בחינות שבבני אדם שלא נשמרו כמ"ש במשל שהטו אזנם מחשבת היצר עד שיצאו מדרך השכל והם אותם שיצאו את העיר ואת אשר טעו בדרך ולא מצאו מסילתם לבא אל הישוב. ולהיות כי הב' כתות הם העיקרים שצריכים שמירה מעולה לבל יעבדו לזה התחיל לדבר עליהם כי אליהם התורה צועקת כנגד אותה הכת שיצאה חוץ לעיר שהם אותם ששמעו אל פיתוי היצר שישגיחו אל הגוף לעדנו אמר חכמות בחוץ תרונה אמר לשון רינה כי ד"ת הם ערבים לאוזן שומעת ולזה תמצא בדבריהם ז"ל רינה דאורייתא כי הם ערבים ומשמחים הלב לזה נק' בשם רינה והתורה מתרה בו. וכנגד כת האחרת שיצאו וטעו בדרך והרי הם אבודים אמ' ברחובות תתן קולה כי מי שלא מצא מסילת הדרך הנה הוא הולך ברחוב כי אבדה לו הדרך ולזה היא נותנה בקולה והוא ע"ד אומ' קרא בגרון אל תחשוך כשופר הרם קולך והגד לעמי פשעם שזה האדם צריך למוכיחים להביאו אל הדרך הנכון להראותו דרך ילך בו וזהו תתן קולה כי כמעט הוא אבוד. וכנגד ב' כתות האחרות האמורים במשל שהם בתוך המשמר או בביתם או תוך העיר גם לאלו תקרא שהיושב בבית לבל יצא והיוצא אל חוץ מהבית אל יתעכב מלשוב אל ביתו וזהו או' בראש הומיות תקרא דבמדר' אמרו בויקרא רבה כל מי שהומה ומהמה על הממון וכו' כל מי שהומה על התורה כו' והנה התורה אינה מנחת אותו עד שיכשל אלא בראש הומיות כאשר יתחיל להיות הומה קוראה לו שישוב אל דרך הנאות וזה כנגד כת הראשונה שעדיין לא יצאה חוץ מהבית ולא שמעה דברי היצר כלל אלא שחושבת לעשות וזהו הומיה לזה התורה קוראה אליה לבל תצא כאשר אבאר וכנגד הכת האחר' שיצא' מהבית והרי היא בחוצות העיר אמר בפתחי שערים אמריה תאמר דכששמע לעצת היצר ויצא ממקום המשומר הרי הוא בסכנה לזה צועקת עליו ואומר' לו ב' אמירות אמירה א' שהיא יראה עליו שבצאתו לרחוב העיר ימשך לצאת חוץ לעיר ועוד אומרת לו על השער אשר יצא ממנו לשוב אליו וזהו בפתחי שערים ואחר שסידר ד' כתות סדר מה אומרת התורה לכל כת וסדרן כסדר אשר המשלתי אותם כנגד כת הא' תמצא בשיתחיל התינוק לדבר מוליכין אותו לבית הספר וכל זמן שהוא קטן אין לו דעת עד שיתחיל לבא בגבורת אנשים אם היה דעתן ונכנס בחשק התורה הרי ידיעתו ידיעה נכונה ואם הוא התחיל לפקח צרכי גופו והומה לממון והיינו בראש הומיות תקרא יש הומה כו' החכמה קוראה לו ואומרת עד מתי פתיים תאהבו פתי שהנער כל ימי נערותו יקרא פתי ולזה כאשר התחילו ליכנס לו מוחין דדעת ואעפ"כ בוחר בנפסד ומתאוה לו אומרת לו עד מתי אני אמרתי דכאשר יוסר ממך טפשות דקטנות תתחכם עד מתי תאהבו פתי וכאשר לא שמעו ויצאו לפקח צורכי שעה והניחו חיי עולם שהוא במשל שיצאו מהבית אמר' לו תוספת מוסר ולצים לצון חמדו להם תקרא להם לצים ע"ד או' שנים שיושבים ואין ביניהם ד"ת ה"ז מושב לצים לז"א ולצים וכו' ואומ' חמדו להם כי כבר הוציאו תאותם לפועל וחמדו עה"ז וכנגד הכת האחרת שיצאו מחוץ לעיר דהיינו שהתחילו להתאוות עבירות הרמוזה בתחילת הענין חכמות בחוץ תרונה ומה אומרת וכסילים ישנאו דעת דתמצא שהעושה עבירות לא ישא ויתן בענין בחושבו מתיקות העבירה וירחיק בדעתו כל הדעות הרעות הנמשכות ממנה ולזה התורה צועקת עליו בחושבו העבירה ולא עשה, וכנגד כת הד' שנטה אחרי היצר ועבר עבירות והרי הוא אבוד הרמוז ברחובות תתן קולה מה אומרת תשובו לתוכחתי כי זה האיש לבדו ובנקל יחזור אלא צריך אחר להוכיחו ככתוב במשל ומי הוא המדריכו מאיבוד הדרך הם התוכחות מהזולת וז"א תשובו לתוכחתי שיאהוב תוכחת מוסר ואומרו אביעה לכם רוחי דע כי אמרו רז"ל כי בלכת האדם בדרך רע נפש האדם שהוא רוח הקדושה הניתנת בו היא נישבת ביד הקליפה ואשר לזה נפשו מתטמטמת והיא כדבר נתון תוך דבר אחר בבגדו דס"א בה וטח מראות עיני הנשמה וזה סוד כי אם עונותיכם היו מבדילים ביניכם ובין אלקיכם כי העון נעש' כמסך מבדיל בין הנשמה ובין ראות פני אדוניה ובבא האדם לשמוע התוכחות מפי החכם הוא משבר כח הקליפה הדבוקה בנשמה בכח ד"ת וזהו אביעה לכם רוחי פי' הרוח אשר נתן ה' בך אביעה אותה שלא תשאר טמונה תוך הס"א דע"י התוכחו' תגלה ותראה קדושת רוח ה' כאשר נתנה ופי' מלת אביעה מלשון נבעו מצפוניו. ואו' אודיעה דברי אתכם הוא ע"ד ומגלין לו רזי תורה כי הנה האדם בהכעיסו לבוראו ויצא מדרך הטוב אין לו תורה והרי היא לפניו כחזון הסתום משא"כ בהיותו ירא שמים תאיר הנשמה אורה אז תבין תורת ה' וזהו אודיעה דברי שהיא התורה כאו' וידבר אלקים את כל הדברים וגו' כל זה אם ישמע לתוכחת וכנגד אם לא ישמע כמו המעשה של הפתי שלא שמע דברי המוכיח מטעמים האמורים לעיל או שלא האמין בדבריו או שיתרשל בעבודת ה' אמ' יען קראתי וגו' גם אני וגו' שהוא באופן המשל הנז"ל:
<b>יען</b> קראתי וגו' ותפרעו כל עצתי גם אני באדכם אשחק וגו' בבא כשואה וגו' אז יקראונני ולא אענה וגו'. דהנה האדם אשר לא ירגיש במדה אחת אשר ימדוד לו קונו ושנה לו במדה אחרת אולי ירגיש לדעת מעשהו ותמצא שארז"ל אקרא דורגז ושחק ואין נחת רגזתי בימי פרעה ושחקתי בימי שלמה ואין נחת הכונה שבין כאשר ה' מטיב לאדם הוא מרשיע וישמן ויבעט בין כאשר מכהו במכת עוני ויסורין הוא גונב ונשבע לשקר ופורק עול המצות ולזה אמר הנביא דברי ה' כי לא הועיל לו כביכול להחזירם למוטב בין ברוגז בין בשחוק ואין נחת שלא הועיל שיעשו לו נחת רוח בשום אופן לזה אומר יען קראתי מלשון עילוי ע"ד קריאי העדה קראתי ועשיתי אתכם מלכים ותמאנו לעשות רצוני נטיתי ידי הוא ע"ד הנה יד ה' הויה וגו' וע"ד יד ה' היתה בם נגעה בם יד ה' ואין מקשיב באופן לא הועלתי באחת מהנה וטעם שאמר קראתי ותמאנו וגבי נטיתי ידי מלת ואין מקשיב דתמצא דכאשר יהיה האדם בטוב יש לאל ידו לעשות תורה משא"כ כשיהיה ביסורין ובפרט יסורי עוני יתעצל בעבודת ה' אז לא יטה אזנו אפי' לשמוע את אשר יצונו ה' כי יעסוק בנגעי עצמו לזה אמר אצל נסיון העושר אמ' ותמאנו כי יכול יוכל אלא מאן לעשות ואצל נסיון העוני אמר ואין מקשיב שלא הטה אזן אפילו לשמוע כי אם רודף אחר צרכיו ודקדק לומר נטיתי ידי פירו' שלא הביא יסורין עליו שלא יוכל שאת אלא שיעור שיכנע בהם וזהו נטיתי ידי ולא נגע אלא הטיה קצת ואפילו הכי ואין מקשיב. וגם באומרו קראתי פי' לא שנתן עושר וכבוד אלא דבר המספיק אל האדם ואפשר דיתפרש מלת קראתי הוא מלשון הזמנה שהכין והזמין להאדם כל צרכיו בנחת ואעפ"כ ותמאנו באופן נתן עושר וריש ולא הועיל והוסיף עוד לומר דמלבד שלא עשו טובה אלא עברו על מל"ת וזהו או' ותפרעו כל עצתי ואחרון הכביד הוא ותוכחתי לא אביתם פירו' דלא היו רוצים לשמוע תוכחות מוסר דאם היה אומר הכתוב לא שמעתם תבין שהכונ' היא לשון קבלה או לא העמידו מוכיח להוכיחם לז"א לא אביתם שלא היו רוצים שיוכיחום בני אדם ע"ד וישנאו בשער מוכיח וזהו פי' לא אביתם ובזה ננעלו לפניו שערי תשובה כיון דמוכיח רחקתם לכן גם אני באדכם אשחק שזהו הרמוז במשל אשר האדם הוא תועה בדרך לא טוב וימצאהו איש והנה תועה וירצה להדריכו בדרך ישכון אור וימאן כי ישמח האיש המדריכו ולא רצה בראותו כי לא יחוס על עצמו כן כשהאדם הרשיע ויבא אליו המוכיח להאיר לו ולא ירצה לזה ישמח ה' העושו יגש חרבו כי הוא מאבד עצמו לדעת ואומרו באדכם אשחק פי' כאשר אני רואה אידכם שיבא אליכם אשמח ואו' אלעג בבא פחדכם פי' מלבד שתקראן אותו רעות רבות וצרות אלא גם קול פחדם אשר לסיבת יראתם לא יהיה מונע עצמו מעשות רע דרך משל שמא יעני וכיוצא יבא לו והכונה דמלבד האד שיבא להם מצד פשעם אלא גם אותו הפחד שפחד יבואהו. או אפשר שאד עצמו שיהיה להם יהיה מפחדכם אשר פחדתם כנז' ופירו' ראשון עיקר ממה שסיים דבריו ואמר בבא כשואה וגו' ואו' אז יקראונני פי' להיות כי האדון ית"ש הגם כי המעשה אשר יעשה האדם יתחייב כפי הטבע לשמוח לאידו עם כל זה הוא אב הרחמי' הגם שישמח על העתיד לבא אבל כאשר תבא הרעה לא ישמח ולא ישחק באבדן מעשה ידיו אלא כאשר יקראוהו לא ימצא להם ויחזיר פניו שלא כמנהגו אשר משגיח על בוראיו לטוב וזהו שדקדק לומר אז יקראונני פירוש כשיבואו עליהם ימי הרעה ימי השילום ויקראו לה' מצרה להם לא יענה והנה תמצא דבכתוב הזה רומז כי יגולו רחמיו אליהם כי תחיל' אמר ולא יענם פי' הגם שתגיע אליו התפלה מרוב מאוס בהם לא יענם אבל בתוספת לשחר לפניו אז לא יוכל לסבול אלא לא ימנע ה' מלענות בעת צרתם כי קרוב ה' לכל קוראיו. או יאמר דהכונה היא דשני דברים הוא או' הא' כי כאשר יקראו מצרה להם לא יענם ועוד דבראותם שאינם נענים הם יבקשו לעשות רצונו יתב' וללכת בדרכיו אולי ישוב ה' מחרון אפו ולא ימצאונני פי' לא ימצא להם לעשות מצות או יהיו עניים ואין בידם להטיב או אביא עליהם רעה שלא יוכלו למצוא אותי פי' לעשות רצוני ותאמר איך ולמה מנהג בלא רחמנות ח"ו לז"א תחת כי שנאו דעת:
<b>או</b> אפשר דיכוין לומר כי יש להם ב' רעות א' בעה"ז והאחרת בעה"ב כנגד עה"ז אמר יקראונני וגו' וכנגד עה"ב אמר ישחרונני ולא ימצאונני דהנה תמצא כי עיקר עה"ב הוא הקבלת פני שכינה ולזה אמר כי לא ימצא להם שלא יהנו מזיו השכינה וטעם או' שני נוני"ן לומר שיעשו קריאה אחר קריאה ולא יענם ואו' ימצאונני להיות כי המלך הנאהב ב"ה ימצא לאוהביו בעולם העליון בשני מקומות בג"ע התחתון ובג"ע העליון לז"א כי לאנשים ההמה לא ימצא להם בשום מקום תחת וגומר:
<b>תחת</b> כי שנאו דעת וגו' לא אבו לעצתי וגו' ויאכלו מפרי דרכם וגו' כנגד הד' זמנים שבהם האמור במשל כאשר האדם מניח חיי עולם שהיא התורה ויוצא לעסוק בחיי שעה אמר שנאו דעת כי כאשר האדם יצא מדבר לדבר אחר הוא מצד מואסו באותו דבר הרחיקו מעליו והנה להיות כי הדעת שהיא ידיעת חכמת התורה אין חיוב כ"כ על כל אדם ויאמר וכי מחוייב אני לדעת דעת עליון לרדת לעמקי חכמת התורה ואשר לזה התחיל בענין זה לומר כי מזה התחיל במרד ומזה יעלה אל האמור וכנגד צאתו מבית מדרשו ופרק העול אמר ויראת ה' לא בחרו דהיינו לא הלך בדרך ישר לקבוע עתים לתורה דאם היה הולך בדרך ישר הגם ששנא דעת התורה עכ"ז יהיה פטור מצד שהוא קובע עתים לתורה וירא שמים לז"א ויראת ה' לא בחרו דהיינו שלא הלכו בדרך ישר לקבוע עתים לתורה ולתת חלק ה' ביראתו יתברך וכנגד אשר הרשיעו אמר לא אבו לעצתי שמרדו בה' ולא אבו בדרכיו הלוך וכנגד הרשעים שאבדו דרך ואינם חפצים לשמוע קול מוסר אמר ניאצו כל תוכחתי. ואומר ויאכלו מפרי דרכם פי' לא תאמר כי הרעה אשר תבא אליהם היא ממני אלא מפרי דרכם דהנה תמצא שארז"ל כי ע"י חטא האדם נוצר ממעשהו מלאך רע ואותו מלאך הוא המייסרו וההוא יקרא פרי דרכם כי מדרכיו נוצר הפרי. ואומרו וממועצותיהם ישבעו הכונה היא דהנה תדע כי הרשע בהתמידו ברשע ירבה להרשיע מבלי ידיעתו לרוב פריצותו בענין איסור ומיעוט יראת העונש ירבה להרשיע ואשר לזה תמצא שצוה הנביא יעזוב רשע דרכו ר"ל כי דרך הרשע כולה באיסור דאפילו דבר שאינו בעיניו רע יעזבנו ואחר ידע כי רע הוא ולז"א ויאכלו מפרי דרכם לא מעונותיהם שהם יודעים בהם אלא אפילו דרך שהוא בעיניהם כי איננו עון עלה כולו קמשונים ומאותם פירות אשר יולדו מדרכם יאכלו כי גם השוגג יוליד מקטרג ולזה תמצא כי אמר הנביא לדוד גם ה' העביר חטאתך שהוא אותו מקטרג וזהו סוד הקרבן הבא על השוגג הוא לשרוף בלהב המזבח החטא ההוא וכפ"ז ידוייק תיבת פרי. וכנגד העבירות שעושה האדם בדעתו הפשוט אמ' וממועצותיהם ישבעו כי זה לו לתשלום למיכל לשבעה וגם במציאות עון המזיד לא ישנו כל המזידים ולז"א כי משובת פתיים וגו':
<b>כי</b> משובת פתיים וגו' ושומע לי ישכון בטח וגו'. כונת הכתוב דהנה תמצא ב' מיני רשעים בעולם יש מרשיע מחמת הבהמייות כי לא ישגיח באופן העבירה אלא תכף יעבור כפי תאותו ויש מין אחר אשר ידע לשקול בפלס אופני העביר' כו' ואעפ"כ לא ימנע מעשות' וכאשר יעשה מצוה לא יראה אפילו בטוב שראה בעשותו העבירה ומצד זה הוא נמשך לעבירה יותר בראותו דרך רשעים צלחה לז"א כי משובת פתיים תהרגם יורה כי ההריגה אינה אלא לגוף משא"כ יש תוחלת תיקון ע"י גלגול וכדומה ושלות כסילים היא יותר שיידע רבונו ומצד שרואה דרכו צלחה מתהלך בה הרי זה מין ולא ימצא ממנו כלום וכאומר ז"ל שנה ופירש כו' ולא מוכחינן ליה דכ"ש דפקר טפי רחל"ץ וטעם שקוראהו כסיל להיותו משולל מדעת האמיתי. ואומר ושומע לי הכונה דאפילו אחר זה אם ישמע לשוב אל ה' ירחמהו בעה"ז ישכון בטח ושאנן בעה"ב מפחד רעה שהיא גהינם הכונה שלא תהיה טובתו לאבדו מעה"ב אלא ושאנן בראותו טוב שלא יגיעהו רעה ממנו להעה"ב:
<b>בני</b> אם תקח אמרי וגומ' להקשיב לחכמה וגומ' כי אם לבינה וגו' אם תבקשנה וגו' אז תבין וגו' כי ה' יתן חכמה וגו' יצפון לישרים וגו'. הכונה היא דאחר שאמר חכמות בחוץ וגו' שהתורה היא מכרזת על האדם כל ימיו ואף אחרי צאתו לתרבות רעה עתה הם דברי שלמה שמזהיר לאדם לשמוע מה שאמרה לו החכמה וזהו אם תקח אמרי וזהו שסיים להקשיב לחכמה אזנך כי התורה תקרא חכמה וחכמות ואפשר דהטעם דלעיל קראה חכמות מלבד מה שפירשתי יש טעם נוסף כי להיות שלכמה כתות דברה תורה לז"א חכמות דלכל אחד מזהרת אופן חכמה אחת משא"כ כאן מצוה א' הוא מצוה לכולם שישמעו לתורה ועוד מצוה דברים אחרים הנאותים לו כאשר יבאר באו' תקח ותצפון דלמה שנוגע לדבר החכמה אמר לקיחה שיקח בממון כל הון ביתו יתן אבל דברי שלמה אינם בחיוב כ"כ אלא תצפון כאשר תמצאם לא תזלזל בהם הלא תצפנם ויהיו בעיניך לדבר יקר:
<b>או</b> יאמר שהכונה ע"ד מה שכתוב והיה אם שמוע תשמע וגו' בודאי תשמור חקי ה' כאומרם במדרש משל לרופא שריפא כל תחלואי איש ברטיה א' שמעו ותחי נפשכם ולז"א בני אם תקח אמרי ותשמע דברי תורה בודאי שתצפון מצותי שהתורה תהיה מעשה אותך לקיים המצות ואו' ומצותי בתוספת וא"ו להיות שעושה מצוה גם בקיחת אמרי נועם ת"ת לזה כתב בתוספת וא"ו לומר כי ב' בידו או יאמר ע"ד אומרם ז"ל תורה בעידנא דעסיק בה אגנא ומצלא שלא יבא לידי עון אשר חטא לז"א בני אם תקח אמרי דע כי לא אמרי לבד אתה לוקח אלא גם המצות תצפון אתך פירו' לא תבא לידך עבירה ותעשנה ולא תבא לידך מצוה ותמנע מעשותה אלא הכל תהיה מקיים:
<b>או</b> יאמר בני אם תקח אמרי אם תרצה ללמוד תורה ותקח לך התורה ליקוחין ותרצה שתתקיים בידך ומצותי תצפון אתך ב' מצות הא' היא שלא תלמוד להתיהר. והב' שלא תלמוד לקנטר בהרחיק ממך ב' דברים הללו תקח אמרי ותזכה בהם. או יאמר בני אם תקח אמרי ע"ד אומרם ז"ל הלומד ע"מ ללמד מספיקין בידו ללמוד וללמד והלומד ע"מ לעשות מספיקין בידו ללמוד וללמד לשמור ולעשו' לז"א כי כאשר תקח התורה תהיה ע"מ לעשות וז"א תקח אמרי תהיה ע"מ ומצותי תצפון אתך. עוד ירצה לומר בני אתה ובתנאי אם תקח אמרי ופי' מלת אם הוא תנאי למלת בני תדע אימתי אתה בני אם תקח אמרי והנה יכוין הכתוב לומר קיחה ומצפון על התורה והמצות ולז"א אם תקח אמרי ומצותי כי תיבת מצותי תסוב למעלה וגם תיבת אמרי תסוב למטה שתחזור עליו תצפון ופי' זה ע"ד מה שגילו דעתם ז"ל בפסוק את כספך לא תתן וגומר ועכ"פ אתה צריך לתת טוב טעם למה קבע בפשטיות הנשמע לתורה קיחה ולמצות צפינה ונראה כי המצות לא יצטרך לקחת מהזולת אלא אשר יעשה מהמצות כי ידועים המצות ולא יצטרך לחכם גדול להודיעו אבל התורה היא דבר בלתי גבול לידיעת' כי מה שתדע עוד יש לאלו"ק מלין לז"א קח אבל המצות שידועות לו יצפון פי' שישמרם:
<b>או</b> יאמר כי הנה תמצא כי דברי שלמה הם ב' בחינות הא' הם דברי חכמות אשר החכם ידע אמיתותם והב' הוא צווי בלתי הכרח מהחכמה. לז"א בני אם תקח אמרי כנגד דברים אשר יקובלו מצד עצמן כאשר יקח אותם יספיק לו שהוא לבדו יצפנם וכנגד המצות שאינו מכריח בדבר חכמה לעשותם אמר ומצותי תצפון אתך ויעבור זמן אז תדע אמיתות דברי כאשר הוא מפרש בסיום דבריו להקשיב לחכמה אזנך זה כנגד אם תקח אמרי וכנגד מצותי תצפון אתך אמר תטה לבך לתבונה והנה תמצא כי הרבה כתות שומעים דברי החכם אבל לא ראי זה כראי זה הא' הולך ושומע ומבין שטחיות הדברים אבל אינו מעמיק בענין לדעת היוצא ממנו אלא מכניס בזו ומוציא בזו. ויש כת אחרת שמדקדקים לדעת המכוון היוצא מהמאמר וילביש הענין בו ויאמר אלה הם מעשי וזה יקרא תבונה וכת הג' יש תן לחכם ויחכם עוד שיותר ממה שתצוה אליו ויתחכם ענין מתוך ענין ויאמר בשומעו המוסר והתוכחות מה אני יושב ומצפה עד יום מותו ואז על כתף יסבלוהו קדרה בליעה מאיסו' משערין בכולה לאיסור ואנה יוליך את חרפתו ותמצא כנגד ג' דברים הללו יש ג' עבירות באדם כי יש עבירות אשר יעשה האדם ויספיק לו הטבילה ויש ע"י הגעלה ויש ע"י ליבון האש. והם אלו הטבילה היא במים ארבעים סאה וזה יועיל לכאשר יחשוב האדם מחשבות רעות אשר לא תעשנה צריך לטבול במים להעביר המחשבה העולה על רוחו ולזה היתה עולה באה לזה יטבול במים ויעביר טומאתו ממנו. ויש דברים אחרים שצריכין הגעלה והם באכול האדם דבר איסור שהגוף בלוע מאיסור כקדרה הבלועה מאיסור זה צריך הגעלה וההגעלה היא התענית שע"י התענית מרתיח כל הגוף ומזיע ופולט האיסור וזהו יותר טוב לו ולא תבקע כריסו כאשר לא תוכל לסבול גיעוליה בקבר ותשפוך לו על פניו ואם יגעיל הרי פלט האיסור. ויש דברים שבלועים ביבש באור והם צריכין ליבון ואלו הם המוציא ש"ז והכועס והמרחיק דברי רז"ל שלא להאמין בהם וכל זה חוטא באש כי הזרע והחימום הוא אש יוצא מגופו וכן הכעס כנגד אלו צריך ללבן והליבון הוא עסק התורה בתמידות ביגיעה שהיא אש ע"י אש התורה תוציא בליעת האיסור שנבלע בגוף האדם בעבירה. והנה תמצא כי כל זה הוא תיקון לג' יסודות שבגוף שהם אר"מ אבל עפר אודיעך קושט אמרי אמת שדינו כדין האיסורין דהלכה רווחת אין כלי חרס יוצא מידי דופייו לעולם ולזה לא עלתה לאדם הראשון כאשר חטא ובלע כלי חרס שלו איסור אין לו תקוה אלא לשוב לכבשן האש מוצאו שנתבשל בו והוא לשוב אל הארץ אשר לוקח ממנה ותמצא כי יש צדיקים אשר הרבו ללבן גופם בתורה עד שהוציאו דופיו ממנו ואלו נרמזים דתמצא דכלי זכוכית הם מן העפר ואף להם נתנו חכמים שיעור כי שבירתם זו היא טהרתן שלא יועיל להם כמה וכמה ולזה מרע"ה לא הועילה לו רוב תורתו ונפטר והוכרח לשבירה האמת כי שבירתו אינה חשובה שבירה כלל כי כבר הוא מהותך מדופיו אשר בלע בימי אדם ולזה שמעתי מת"ח א' משם המפרשים אמתני' דמיום שמת רבי בטלה זכוכית לבנה היא זכות הגוף כך שמעתי. וכפי דברינו יתבאר פי' הענין כמין חומר כי למה לא יראו להמשיל הענין אלא לזכוכית הלבנה אלא לומר כי כולם התנאים הקדושים ע"ה היו הם וכיוצא בהם שימצא גופו מלובן ולא יצטרך למיתה שהיא השבירה אלא מצד שיסודו בעפר וכבר אמרה תורה שאין כלי חרס יוצא מידי דופיו אלא בהחזירו אל כבשן האש וכלי זכוכית הם חרס ואו' מלת לבנה פי' גם ימצאון צדיקים וכמעשה דרב אחאי בר יאשיה שהגם שהיה בקבר היה כשוכב בעפר למה זה דומה לכלי חרס הנכנס לתנור ואין בו מה יאכל התנור הרי הוא כמות שהיה ואם כן הרי רב אחאי שהיה אחר הצדיק הנז' ואיך אומר בטלה זכוכית לבנה לז"א זכוכית לבנה שכל רואיה יגיד כי אינה עפר כלל לרוב זכותה כלל וזה ישיגנו ברוב עסק התורה והקדושה שלא יצטרך למיתה אלולי חטא אדה"ר והגם שימות אין מיתתו נקרא מיתה אלא שכיבה ואפשר לרמוז זה בקרא דכתיב זאת התורה אדם כי ימות באהל פי' כי מועלת התורה ללבן ולזכך האדם כאשר מועלת המיתה לגוף לעכלו זאת התורה היא עושה כמו אדם כי ימות וגו' ואשר לזה מצא שהע"ה להעמיק בענין הנדבר אליו וזה כתבתי כנגד ההמון וכנגד אמיתות הענין שהוא מדבר בעוסקי התורה יצונו לטרוח בתורה להשיג עמקה לא לשטחיות הדברים אלא החכמה והתבוננות בה ולהוציא דבר מתוך דבר כי זהו עיקר הידיעה שנצטוינו עליה דכתיב וידעת היום והשבות אל לבבך וגו' כי כל העוסק בתורה בלי טורח לרדת לעמקה הרי זה ככוסס חטים מבלי דעת ואחר עשות מלאכות הנעשות בחיטים יטעם כצפיחית בדבש וזה העוסק בתורה צריך להתיש כחו ולהעמיק לדעת עומק דבריה וזה נקרא תבונה ואחר שירד לעומק הענין יולדו לו עניינים רבים וזה נקרא בינה שהוא דבר מתוך דבר באופן כי צריך האדם להבחין ולדעת כל הנדבר אליו מחכמה ואחר שידע עומק הענין אז כמה עניינים יסתעפו לו דבר מתוך דבר ולז"א שהע"ה להקשיב ויטב [ויטה לב לתבונה היא להבחין עומק הענין לא כמצות אנשים מלומדה וטעם שאני מבקש ממך להבין הענין היטב כי תאמר אם ארצה לקבל דבר חכמה בשמעי למה אטרח לתבונה יהיה באיזה אופן שיהיה בשלמא אם תצוה על הבינה שהיא הגדולה שאני מבין דבר מתוך דבר הנאמר טוב אבל אם אין לי להבין אלא הענין עצמו למה נצטער להעמיק בו אם ארצה לקבלו לז"א כי אם לבינה תקרא ותרצה להשיג לבינה אם תרצה להשיג לה צריך אתה להשיג התבונה קודם ואחר שתהיה מעמיק בענין ליודעו משם תעלה להשיג התבונה מפתחי הבינה היא התבונה באופן כי התבונה הוא עומק הדבר וטעמו ויסודו והבינה הוא מה שיצא מזה וזהו דבר מתוך דבר וכנגד ב' דברים הללו אמר אם תבקשנה ככסף וכמטמונים תחפשנה והנה תמצא כי הכסף הרוב ימצא כפי הטבע אם ירכוב אניות ולפחות בהשתדלות מלאכה וכדומה אבל המטמון לא כל אדם יטרח וישיג לז"א כנגד התבונה שהוא להבין הענין בעצם יהיה כביקוש כסף והבינה כמטמונות ומי ישיג למציאותו ואחר שיהיו לך דברים הללו חכמה ותבונה ובינה אז תבין יראת ה' ודעת אלקים תמצא הכונה היא שתמצא כשישיג האדם לחכמה ותבונה הרי הוא יודע יראת ה' ב"ה אבל לא ידע אלא הנמצא כתוב אבל מה שאין לו מקרא מנין ידע אבל כאשר יגיע למעל' הבינה אז ידע דעת אלקים ממש פי' מה שבדעתו שלא נתפרש בתורה מבינת האדם בתורה ידע כל נעלם ולזה דקדק לומר מלת תמצא כדבר שהוא אבוד מעיני אדם והוא מצוי כפי האמת שכל מה שיש בעולם וכל החכמות וכל המושכלות כולם בתורה וכן ארז"ל יודע היה בצלאל לצרף אותיות שבהם נבראו שמים וארץ והכל מהתורה אלא שמהעדר דבר אמנם אחר שתעשה כל הכתוב אז תמצא דעת אלקים וזהו ומגלין לו רזי תורה וחזר לתת טוב טעם כי יבין יראת ה' ודעת אלקים והוא שכתוב כי ה' יתן חכמה מפיו דעת ותבונה הכונה כי כאשר נתן ה' התורה לישראל הנקרא חכמה הכל נת' בין החכמה בין התבונה בין הדעת שהוא פנימיות התורה אבל מה שנתן נגלה שהוא תורה שבכתב שיכול כל אדם להשיג והן מפורש בתורה אבל דברים האחרים שאני אומר לך לא נתנם בכתיב' אלא מפיו הלכ' למשה מסיני והכל רמוז בתורה וחזר לתת טעם למה עשה ה' ככה ולא בא הכל מפורש לז"א יצפון לישרים כו' פי' כדי שתהא מתשת כחו של אדם להבינה וע"י זה יוסר חלאת פשעיו ופי' לישרים היינו תדע באיזה אופן יהיו נעשים ישרים בלי עיקום חלאת פשעים ע"י תושיה וזהו דוקא למי שיש לו תחלואים בנפשו אמנם להולכי תום מגן הוא שאינם צריכין לטרוח להבינה שאין להם מונע והוא ע"ד אומרו כי שמש ומגן ה' וגו':
<b>או</b> יאמר מגן הוא להולכי תום כי מי שאינו צריך להתיש כחו כי הולך בתום אפ"ה יש לו שכר גדול להיות לו למגן. או יאמר יצפון לישרים פי' כי כונת ה' ב"ה שדעת ותבונה אמרם למשה והם בתורה בדרך נסתר הטעם הוא שלא יבינו אלא הישרים ולא הרשעים שאינם ראויים סודות התורה ואם היה הכל גלוי היו יודעים אותו אפילו הרשעים בלי יגיעה משא"כ עתה אין יכולין להבינה הרשעים עד שיתישו כחם ואז מתכפר עונם ומבינים ומזה נמשך שעשו רז"ל סייגים שלא יכשל האדם בעיקר התורה או יאמר מגן כו' כי כאשר ילך האדם בתום לא יכשל בעומק התורה עד שיתיש כחו בדעת עליון אז יבין אבל קודם שטחיות הדברים יעמדו לפניו למגן פי' כמגן. ונשאר לידע כפי מ"ש שהחכמה תקדם ואח"כ התבונה ואח"כ ישיג לבינה א"כ הול"ל מפיו כו' תבונה ובינה ונראה כי הבינה בעת יצטרך האדם להבין דבר מחבירו תקרא בינה ואחר שהבין הדבר ההוא תקרא דעת וזהו ודעת אלקים תמצא ולז"א מפיו דעת וכו' כי הוא יתברך בעל דבר בערכו לא יקרא אותו דבר בינה אלא בערך המוציאו מתוך דבר וטעם או' תבונה אחר או' דעת שיורה כי היא יותר גדולה ולא היא כונת הכתוב כך היא מפיו דעת שלא נתן בנגלה ולא זה בלבד נתן בהעלם אלא אפי' התבונה מפיו נאמרה כי כן תמצא כי תורה שבע"פ לא נאמרה בפי' אלא מפיו יתברך ונמסרה מפה אל פה ולא ניתנה לכתיבה. עוד ירצה לומר יצפון לישרים ע"ד אומ' ז"ל למשמאילים בה עושר וכבוד למימינים בה אורך ימים עולם שכולו ארוך והכונה כי מי שעוסק בתורה בכל כחו כימין הזה שהוא כח האדם זוכה לאורך ימים ומי שעוסק ביד כהה בלי טורח יזכה בעה"ז לעושר וכבוד והנה תמצא כמה ת"ח שעוסקים בתורה וטורחים ויגעים בה בעומקה ובפירושה ולא יגעו ולא יעפו ומתישים כחם בה מרוב אהבתם ויש כת אחרת שלומדי' מהתענג ומרוך בלי טורח ויגיעה כפורע חובו ומבקשים אולי לא ימצא להם מעורר מדני' להקשות ולפלפל כי יגעים ובורחי' מלשמוע דברי טרחא וקוראי' לזה המעיין וטורח כי הוא מבלבל מי יתן אפה וידעו כמה תתבלבל נשמתם בגיהנם וכאשר יהי' ניכוים בחופת חבריהם היגיעים לז"א כנגד המיימינים יצפון לישרים תושיה שיצפון להם זכותם לעולם שכולו ארוך ודיקדק לומר לישרים כי יש מתישים כחם בה ואין עולה להם כגון שלומדים לקנטר ובאים בעקיפו' שלא בדרך ישר לז"א שתהיה תורתם ישרה ויעמיקו בתור' בפלפול ישר זהו שאומר עליו יצפון. וכנגד כת המשמאלים תהיה להם למגן בעה"ז בשמאלה עושר וכבוד וזהו מגן להולכי תום שאינם רוצים להתחכם אלא ללמוד התורה בתמימות תם מה הוא אומר בלי חכמה ודעת ועיקר התורה היא החכמה שכן הוא אומ' אני חכמה שיסודותיה בנויה על החכמ' וכפי פירו' זה מקרא דיצפון לישרים אינו קשור עם מה שלמעלה ממנו אלא הודעה כי צריך לחכמה ולתבונה וזולת זה אפי' שכר עה"ז אין לו וכן תמצא שארז"ל גם בלא דעת נפש לא טוב שצריך לדעת חכמת התורה וכן בזוהר דבעיא למנדע כו'
<b>לנצור</b> ארחות משפט ודרך חסידיו ישמור. הכונה כי מלבד אשר צוה על מה שנוגע אל נותן התורה באו' להקשיב לחכמה אמר עוד כנגד המעשה לעצור כי תהיה הכונה בכל האמור לב' עניינים על החכמה ועל המעשה שהוא לנצור והוסיף לומר ודרך חסידיו ישמור לומר כי האדם אשר יכנס בחצר בית המלך הפנימית לעשות ככל הכתוב צריך להתנהג לפנים משורת הדין כמנהג החסידים כי אורחות משפט הוא מה ששורת הדין נותנת ודרך חסידיו הוא ע"ד למען תלך ואמר ארחות לשון רבים ודרך לשון יחיד להיות כי ארחות משפט ירבו מלמנות מינים ממינים משפטי ה' אבל דרך חסידים הוא דרך א' כולל לעשות תמיד לפנים משורת הדין ואו' מלת חסידיו דהיל"ל חסידים אלא הכונה היא חסידיו של המשפט אותם המתחסדים במשפט שאינם מדקדקים לעשותו בדיוק והולכים בדרך טובים וזהו חסידיו וטעם הענין להודיעך מה מדת חסידות הוא או' כי הרבה מיני חסידות יש לז"א כי הוא מדבר בענין שהוא בו דהכונה היא דבאותו משפט ישמור דרך המתחסדים בו ודוק או יאמר כי אומרו לנצור ארחות כי יכוין לומר כי הדרך שיביאהו להיות נשפט עליו ישמרהו שלא יכנס בשופטי' ובזה כאשר יהיה לא אפשר שינולח מהיצר דכאשר ירחיק עצמו מכל דבר שיצטרך לדון אם כדין עושה אם לאו אם כן בבא אליו רשע שהוא היצר בהכרח שיצטרך להחטיאו להמציא לו טעם לבא אל העבירה וכאשר יקח לו דרך כי ארחות משפט ינצרם שלא לבא בהם א"כ גירא בעיניה דשטנא. ואו' ודרך חסידיו ישמור פירש דכאשר יראה דרך חסידות לא יאמר כי דבר זה אינו חמור כ"כ כשאר איסורין אלא יעשה לו שמירה הגם שאינו אלא דרך חסידו' עכ"ז לא תשמע לדברי היצר המפתה אותך להקל בהם באו' כי אין זה מעיקרי התורה ואם יקל בזה יבא להקל בעיניו אפילו בעיקרי הדת ואחר שיהיה לך זה שתעשה כל הכתוב לעיל בין בעסק התורה והידיעה בין במעשה אז תבין צדק ומשפט ומשרים וגו' והנה צריך אתה לדעת כי מהו שצריך האדם להקדים הוא המשפט ואח"כ הצדק ע"ד או' עשיתי משפט וצדק ואם כן הי"ל להקדים משפט ולכתוב צדק עם משרים. אכן הכונה היא לומר כי אחר שישמור משפט ודרך חסידיו ולא יכשל בהם ויתן לב עליהם אז יבין מהו הצדק שהוא לפנים משורת הדין ומה הוא המשפט וכפ"ז להיות שכל עצמו לא בא אלא להסיר לו שלא יטענו כי זה הדבר אינו אלא צדק לזה הקדים להזכירה ועיקר קושיתו עתה לא חלה לזה לא הקדים בהכרח המשפט. כי למה יקדימנו בכתוב אם הטעות הוא אחר האמת בו שיחזור צדק כנז' ואו' ומשרים כל מעגל טוב הכונה שאחר שידע ויהיה בר דעת אין לחוש לו הרי הוא יודע כי כל המישרים שהם מעשים שלפנים משורת הדין הם כל מעגל טוב ולזה לא אמר וכל מעגל טוב לומר שהמישרים הם כל מעגל טוב:
<b>כי</b> תבא חכמה בלבך וגו' מזמה תשמור עליך וגו' להצילך מדרך רע וגו' העוזבי' ארחות יושר וגו' השמחים לעשות רע וגו' אשר אורחותיהם וגו' הן עתה יאמר שלמה ע"ה כל טובות הנמשכים לאדם בעשותו כל האמור שכאשר תבא חכמה בלב האדם פי' שיהיה לב חכם לימינו שהיא התורה שכל מחשבותיו הם בתורה עד שתאמר שהחכמה שהיא התורה בלבו וזה ימשך מרוב התמידיות זה חשק בתורה והוא ע"ד או' דהע"ה חשבתי דרכי ואשיבה רגלי אל עדותיך פי' כי רגליו היו מוליכין אותו לת"ת מה שלא חשב כן דרשו חז"ל וכפ"ז יבא ק"ו מכ"ש ללב בן דעת שתשכון בו התורה ולז"א כי כאשר תבא החכמה בלבו ועוד ודעת לנפשך ינעם פי' הנה תמצא כי כל עוד אשר נפשו של אדם לא תתאוה לכל דבר דעה הרי הוא מוסגר ביד היצר ותתאוה אל הכסילות וכאשר תתאוה הנפש אל הדעת יצאה מתחת יד הקליפה ולז"א ודעת לנפשך ינעם כאשר תגיע לגדר זה. או יאמר כי מבטיחו שכאשר יעשה כל הכתוב יגיע לגדר זה אשר תאוה נפשו לדעת ובהגיעו למעלה זו לא ירא ולא יפחד מב' דברים לא מיראת העון שמא יכשל או יכשילהו אחרים ולא מיראת שום דבר רע בעה"ז כי היא תגין עליו ותצילהו. וז"ש מזמה תשמור עליך שלא תבא לידי זנות ולהיות שתוקף היצר הוא בזנות לזה בחר מכל העבירות הזמה ואמר כי התורה תשמור אותו לבל יכשל וזה אם נפרש מזמה מהזמה אבל אם נפרש כי פי' מזמה היא התורה תקרא מזמה כמו שפי' רש"י במסכת ע"ז אעפ"כ צריך לתת טוב טעם ודעת מדוע לא בחר ליחס לתורה אלא בכינוי זה לדרוש ממנה ב' דברים כנז' והאמת דפשיטות הדברים יורה כי מזמה היא על התורה כמו שתרגם יונתן וכפי זה יתבארו הכתובים ע"נ כי התורה תעשה לומר ב' דברים והיינו תשמור עליך ותנצרכה כאשר הוא מבאר דבריו מה היא השמירה ומה היא הנצירה וקודם נדקדק פי' הכתוב הזה כי תמצא שעון הזנות הוא ברעיון כאשר תאוה נפשו ולז"א מלת מזמה פי' כי מחשבה הקדושה שיש בך תרחיק מחשבת הטומאה וזהו תשמור עליך לבלתי תכנס בך מחשבה זרה דדבר ערוה כאשר הוא גומר דבריו בפסוקים שאחר זה ואמר תבונה תנצרכה לומר שלא ירא מרעות יעברוהו ורשעים יזיקוהו כי אחר שהגיע לתבונה היא תצילהו מראות ברע וזהו תנצרכה כי אחר שיודע להעמיק בענין לדעת תוכיותיו הרי שמור ועומד וחזר לבאר דבריו מאיזה דבר הוא אומר שתהיה לו שמירה והתחיל מדבר שסיים בו שהוא תבונה תנצרכה ואמר להצילך מדרך רע שלא תעשה ענין שיצא לך ממנו רע. או יאמר כי זה מההשגחה כי ה' ב"ה ישמרהו אלא עיקר דבריו הוא שישמרהו מאיש מדבר תהפוכו' להיות כי בני אדם הם בעלי בחירה ורצון ואין מידם מציל לז"א כי הוא בתבונתו תצילהו מאיש מדבר תהפוכות כי יבא אליו ויראה כי הוא אדם טוב והוא מתהפך. או יאמר תהפוכות מהופך ועומד כי לא בפיו כלבו וזה יקרא איש תהפוכות ומי ידענו לשמור ממנו תבונה תנצרכה מאדם כזה וכנגד או' מזמה תשמור עליך אמר להצילך מאשה זרה מנכריה וגו' שלא תפול בפח שלה כי התורה תשמור עליך ממנה. או יאמר דכונת הכתוב להיות שהאדם יש בו ב' עניינים העיקרים אשר בהם יזכה ובהם יאבד והם ברית הלשון וברית המעור ובכלל זה הם רעות השכליות בדיעות ובדיבור ורעות הגופניות מטבע חומר האדם כאשר אבאר וכנגד הב' אמר להצילך מדרך רע כי תמצא כי המוציא שז"ל נקרא רע כאו' ז"ל על קרא דויהי ער כו' פי' שלא יכשל בדרך הרע שלא יבא לידי קרי ח"ו והוא הנק' דרך רע ועוד להצילך מאיש כו' פי' מהיות אתה איש מדבר תהפוכות פי' כי אמרו ז"ל כי גהינם נקרא תהפוכות בסוד להט החרב המתהפכת וכל המדבר לשון הרע וכדומה שוחה עמוקה פה זרות והנה ארז"ל כי לשון הרע הוא מדברים שאין אדם שניצול מאבקה בכל יום לז"א להצילך מהיות כך וכך ותיב' להצילך מושכת כל הכתוב ואו' העוזבים כו' דקשה כמו שהתחיל לדבר בלשון יחיד הול"ל להשלים לשון יחיד פי' להצילך גם מאותם העוזבים ואות המ"ם דמדרך ומ"ם דמאיש תשמש גם למילת העוזבים וכאלו אמר מהעוזבים או יאמר דהכתובים הללו יגידו ענין גדול אשר נתנבא עליו שלמה הע"ה והנה תמצא שארז"ל ששלמה עשה אזנים לתורה וכמו שכתוב בזוהר חדש וז"ל עיר קטנה ואנשים בה מעט דא אורייתא ומשום דאנשים בה מעט היא קטנה ובא אליה חכם דא שלמה מלכא ומילט העיר בחכמתו מיד האפיקורסים ומינים וע"ש באורך באופן כי שלמה בא לשמור נגדיות התורה. או יאמר כי יכוין כי הנה הרשעים הנז' מלבד מעשה הרע שהמציאו תורה חדשה כוזבת מדעתם לכמה אומות שטעו אחריהם וזאת הדת הכוזבת בחרו בה הם וההולכים אחריהם ושמחים בה להיות שמתרת להם כמה איסורין חלב ודם עריות וכיוצא ומלבד זה אלא שיש להם שמחה בהתהפך איש ישראל לדתם וזהו השמחי' בתהפוכות רע פירוש באותם המתהפכים לעשות רע כאשר עינינו רואות בשתי הדתו' כי זו היא שמחתם ואשר לזה אמר להצילך מדרך רע שיש בהם ב' דברים שצריכין שמירה הא' היא פיתוי התר העבירות והפיתוי אשר יתפתה האדם בראותו כי ישמחו לו ויטיבו לו ומצד זה יתפתה ושיעור הכתובים כפ"ז כן הוא כי כאשר תעשה כל הכתו' ותשיג חכמת התורה היא תורה אותך כל הכתוב ובזה תתרחק וזוהי ההצלה עצמה כי כאשר תהיה בך התבונה היא תנצרכה מדרך רע ומאיש מדבר וכו' ובאיזה אופן תהיה הנצירה כאשר תדע מצד תבונתך כי הם עוזבים ארחות יושר על אופן הנז' ושמחים לעשות רע כמו שפי' דזו היא ההצלה דממילא תמאוס ברע בראותך אותו בהם ובראותך אורחותיהם עקשים וגו' פשיטא שתתרחק מהם מכל אופנים שתהיה דתם לא תבחר בה אשר אורחותיהם עקשים פירוש כנגד דבר איסור והלכות עריות אמר השמחים וגו' וכנגד מה שנוגע בדתיהם בענין דיני ממונו' וטוען ונטען וכל הדינים אמר אשר אורחותיהם וגו':
<b>להצילך</b> מאשה זרה וגו' העזבת אלוף נעוריה וגומ' כי שחה אל מות ביתה וגו' כל באיה לא וגו'. הכתובים מוסבים למעלה כנגד מה שאמר מזמה תשמור אמר שהשמי' היא מאשה זרה מנכריה וגו' הכונה היא כפשיטו' הנשמע והנה תמצא שיש ב' מיני זונות הא' היא המופקרת לכל וזוהי רעתה היותה זונה הב' שאינה זונה אבל היא עתה נתנה עיניה בזה האיש ואפשר שתמאוס באחרים זולתו אבל בו חשקה והיא לא נכריה שה' ב"ה גזר שתהיה לו נכריה מצד היותה בעול' בעל אמר כי מב' סוגים הללו תצילך התורה שלא תפול באחת מהנה וטעם או' בנכריה אמריה החליקה ולא אמר כן בזרה דתמצא דאשה זרה היא תופשת ביד וידועה לכל לז"א סתם להצילך ממנה אבל הנכריה אינה זרה כאחרת ולזה לבד נשאה עיניה ודקדק לומר אמריה החליקה דאפי' לזה אינה תובעת בפי' אלא התחלת הרשע היא עושה והוא שמדברת לו בחלק לשונה דברי אהבה וריצוי לבא אל מכוון העבירה. או יאמר דהכונה היא שכל המחלקת לשונה תקרא נכריה ושיעור הכתוב כן הוא מנכריה ומי היא אשר תקרא נכריה אותה שאמריה החליקה ואו' העוזבת מתחיל ממה שסיים שהיא הנכריה לו ואמר שהיא עושה ב' דברים רעים הא' העוזבת אלוף נעוריה שמזנה תחת בעלה ודבר זה הוא זר מאד דאפי' אם לא היתה מצווית עליו אעפ"כ מצד אלוף נעוריה שלא תבגוד בו יחוייב הדבר להיות גנאי מאד ואומ' תיבת עוזבת לרמוז כי זאת הנכריה בעשותה המעשה המכוער היא נאסרת על בעלה שכן הוא הדין אסורה לבעל לז"א העוזבת שהיא עזבתו לחלוטין וגם לא עמד בפניה איסור שאסר עליה ב"ה וז"א ואת ברית אלהיה שכחה. או יאמר דכאשר היא עוזבת אלוף נעוריה אשר היא מיוחדת לו פשיטא דמכ"ש שמה שיחדה ה' לו לעם סגולה בליקוחין מכ"ש שתשכח כי ה' ב"ה עם ישראל כמציאות הזה הוא שישראל יש לו בהם ליקוחין כדין כי יקח אשה שאמ' רשב"י ע"ה דרכו של איש לחזר על אשה ואין דרכה של אשה לחזר על איש כן יחוייב הדין כי אדונינו הוא יחזר על אבידתו עמו ונחלתו באופן כי האשה אשר בגדה באיש נעוריה גם ברית אלהיה הפרה בריתו אחר שכתבתי זה מצאתי מדרש בפ' נשא וז"ל איש איש כי תשטה אשתו שמועלת וכופרת בשנים באשה של מעלה ובאשה של מטה ע"כ וכפ"ז הם עצמן דברי שלמה שפי' כאן העוזבת אלוף נעוריה גם ברית אלהיה וגו' ופירש לנו ד"ת וכל זה כנגד האשה הלזו אשר התחילה לזנות במה שמחלקת אמריה ואפשר לומר כי כל הכתוב מדבר באופן אחר ורצונו לומר להצילך מאשה זרה ולא זו אף זו שהתחילה להחליק לשונה להיות זרה וכנגד אותה שהתחילה להחליק לשונה אמר העוזבת לא אמר שעזבה כבר אלא עוזבת פי' עתה היא רוצה לעזוב גם או' שכחה פירוש היא רוצה לשכוח ואו' כי שחה וגו' פי' כי זאת אשר אמריה החליקה היא שוחה אל מות פירוש מטה את עצמה אל מות ואל רפאים מעגלותיה פירוש המעגל שהיא הולכת בו הוא הילוך ודרך אל רפאים הגם שעדיין לא עשתה מעשה אלא אמריה החליק' חלק לשונה סימן לכל זה. או יאמר דמ"ש כי שחה יכוין על אשה זרה שאמר בתחילה ודקדק לומ' כי שחה כבר אל מות ביתה כבר זרה היא ואו' מלת כי שחה המכוון הוא כי המות יתיחס אליו עומק הן בבחי' הגוף שיורד אל תחתית הארץ הן בבחי' הנשמה אל תחתית שאול לז"א כי ההולך אל בית הזרה הלזו ידוע ידע כי יותר עמוקה ממות וזהו כי שחה אל מות אפי' אל שיעור המות שחה היא ביתה ואל רפאים מעגלותיה על אופן הנז' וזהו בדרך משל והמכוון בזה כי הנה ההולך לגהינם בכל יום הוא מתכפר מפשעיו ועולה ברוב הזמן משא"כ זאת בכל יום יוסיף להשתקע ובזה יותר שחה ביתה כו' ואל רפאים מעגלותיה פי' לא מלבד ביתה אלא אפילו ההולכים בדרך להתקרב אל ביתה אותם המעגלות דומות אל הרפאים פי' הורגיו וחוזר לתת טעם מדוע יקרא למעגלות רפאים להיות כי בודאי הבאים אצלה לא ישובון כי כאשר דרכו מעגלותיה דע כי בודאי שלא ישובון כאשר יפגע ההורג לאיש שלא ינצל ממנו כן דרך הזה ידמה אל רפאים כי כאשר האדם ישים לדרך פעמיו ויתחיל לשים מגמת פניו אל העביר' אין נמלט ובודאי שלא ישוב בתשובה מדרך הזה ולא ישיג בדעתו לדעת אור החיים לימלט ממנה להיות שנכנסת בו רוח רעה ומפנה מלבו אורחות חיים ולא ישיג לדעתה ואמר תיבת ישיגו כונתו היא לומר דהגם כי זה האדם יחשוב בדעתו לשוב לא ישיג כאדם שמקוה לדבר וטורח עליו ולא ישיגנו והטע' כל עוד שהיא בדעתו וזהו שאמר באיה פי' שעדיין בדעתו לא פינה ממנו מחשבת זאת האשה הזרה מהנמנע שיוצדק בדעתו להשיג אורחות חיים ואמר אורחות לשון רבים הכונה שלא ישיג מכולם אפי' אחד שכולם רחוקות ממנו משום דהוי כטובל ושרץ בידו אין לו טהרה עולמית עד יפנה טומאת החטא ואז ונחה עליו רוח ה' והיא תורינו אורח חיים:
<b>למען</b> תלך בדרך טובים וגו' כי ישרים ישכנו ארץ וגומר ורשעים מארץ יכרתו וגומ' הכתובים הללו זולת מה שפירשתי אין להם משמעות כי מה קשר ושייכות יש לפסוק דלמען תלך עם פסוק לא ישיגו אורחות חיים זה אין לו הבנה אכן הכתוב הזה נמשך עם מה שכתוב למעל' כי תשא חכמה בלבך מזמה תשמור עליך וגו' להצילך וגומ' מרעות השכליות בדעות ובדבור כאמור לעיל, עוד להצילך מרעות הנמשכות מטבע הגוף כאמו' עוד מלבד שלא תעשה רעו' אלא שבאמצעות ידיעתך בתורה הוא התורה תדריכך למען תלך בדרך חסידות וזהו למען תלך בדרך טובים וכן תמצא בש"ס דמפרש קרא בלפנים משורת הדין וצריך לדעת מה היא כונת הכתוב שכפל הענין במלות שונות טובים וישרי' דרך ואורחות והליכה ושמירה ולמה אמר בתחלה לשון יחיד דרך ובסוף אמר לשון רבים אורחות. ונראה כי שלמה המע"ה יכוין לומר להאדם כי ירגיל עצמו להיות טוב החלטי לכל ולא יפלס להטיב לפעמים ולפעמים לא אלא טוב לכל ואפילו להמשיך רע ממנו לזולת כפי הדין והאמת אתו אפ"ה ירחיק שלא ימשך ממנו אלא טוב וזהו לפנים משורת הדין ולז"א לשון יחיד דרך טובים שאין נמשך רע מהם וענין זה נכלל בקרא דוהלכת בדרכיו טוב ה' לכל כאשר עינינו רואות טובו ית' לכל ואמר מלת דרך להיות מלת דרך יורה על דבר שדרכו בו רבים והוא דרך ידוע לכל וכן הוא דרך הטוב שכל הנבראים ימשך להם ממנו טוב ולא רע הוא דרך כללי וידוע מחול לרודפך ולא תרדוף אדם ואומרו ואורחות צדיקים תשמור הכונה היא דמה שאמרתי לך שתלך בדרך טובים הוא אחר שאורחות צדיקים תשמור פירוש אחר שתעשה אורח צדיקים שהוא דבר שכפי הדין דרך משל כי יהיה ריב בין אנשים וכל א' תובע עלבונו כפי דעתו ויאמר אחד מהם כאשר ירצה לותר בחלקו לומ' הרי הוא מקיים למען תלך בדרך טובים שמחל בעלבונו כפי דעתו שנעלב הוא ויוצא מזה שלפי דעת שכנגדו שהוא הנעלב ואינו רוצה למחול ולא יאמר זה האדם הרי יצאתי ידי חובת למען תלך בדרך טובים דאפשר דאפילו אורחות צדיקים עדין לא שמר דאם יהיה כפי האמת שהא' הוא הנעלב הרי זה שחושב בדעתו שקיים למען תלך בדרך טובים הרי הוא הולך בדרך רשעים אלא אימתי הוא מקיים דרך טובים אחר שישמור אורחות צדיקים וידע כי בודאי הוא הנעלב אז יקיים דרך טובים וימחול לו או יותר לו תביעתו ותמצא שמלת צדיקים יורה על ההולכים על שור' הדין ולא לפנים משורת הדין וכן אמרו במס' חולין יע"ש, והנה תמצא בבני אדם שיש בהם ערמה דכאשר יולד בינם ובין הזולת הפרש ממון או דברי עלבון ויצעקו הנעלבים משכנגדם וכאשר יראו שרוצים לבא לפני אמצעי לגלות הנעלב מעלבונו יתחכמו להצדיק עצמם וישארו בחזק' נעלבי' ע"ד הזה שיאמרו בדרך שברון לבב ובתמהון עינים כמי שלא מצא מי יציל עלבונו הריני מוותר מחלקי ומוותר ומוחל ובכלל עלבוני אני מוסיף לומר כי אני הוא שהעלבתי שכנגדי כדבריו כן הוא ומידי דהוה שהוא נעלב בגוף הענין וסובל גם סובל להודות כי הוא עולב וזה מצד צדקו ואדם כזה הוא רע ובליעל צריך כל אדם להתפלל לה' שיצילהו מגשת אליו ולפעמים יולד באדם מחסרון ידיעתו כי הוא נעלב ויעשה כאמור אשר לזה חשש שלמה המע"ה ואמר שעיקר צואתו שאומר למען תלך בדרך טובים לא שיעשה בדרך ערמה ותחבולה כאמור אלא אחר שיודע מי אומר ויצדיקו הצדיק אז אם יוותר ויהיה טוב הוא המקיים דברי שלמה ע"ה ואמר אורחות להיות. כי לענין בירור הדבר בין אנשים אין הענין ברור כ"כ ולזה יקרא אורחות כמו שפירשתי. או אמר בלשון רבים להיותו מתחלק במשפטים ובאופנים ובדרכי' הרבה כאשר ישפט כפי הדין משא"כ דרך הטוב הוא דרך אחד כללי להטיב לכל לז"א דרך. ואמר תלך ותשמור להיות ההליכה בדרך טובים אינה אלא לפנים משורת הדין מה שא"כ אורחות צדיקים היא בהכרח חיובי מחייב ולז"א לשון שמירה שהוא חייב בה וכמו שפי' שיעור הכתו' ונתן טעם לזה לבל ידאג האדם וירע בעיניו במחילתו בהנוגע לו בכבודו ובעלבונו לזה הוא מנחם אותו אם בבחינת צער הנוגע לו אמר שלא יחוש כי יש להתענג בטובה צפונה וז"א כי ישרים וגו' כאשר אבאר בס"ד וכנגד כי יחם לבבו על אותו רשע אשר עלבו והלך בשלם אומר לו ורשעים מארץ יכרתו וגו' כאשר אבאר. עוד ירצה באומרו ואורחות צדיקים תשמור פי' שיהיו אורחותיו צדיקי' לא של צדיקים אלא האורחות עצמם הם צדיקים והמכוון שלא יקח לו דרך שיביאהו לרעות אלא דרך שלא ימשך לו ממנו אלא צדק ולזה שינה לומר לשון רבים שתחזור מלת צדיקי' על האורחות ושיעור הכתוב כך הוא דהגם שאמרתי שתלך בדרך טובי' ותמיד יהיו מעשך שתמחול בחלקך אפילו הכי אנכי מצוך שלא תלך בדרכים שיביאוך לידי דבר שתצטרך למחול ולוותר לא כן אלא מעיקרא תלך בדרך צדק שלא תצטרך כו' ואם תצטרך אז תלך בדרך טובים באופן צריך לעשות ב' דברים ותהי זאת נחמתך כי ישרים ישכנו ארץ הנה תמצא שאל"ף קמ"ץ לרמוז לארץ העליונה למעלה. דע כי יש ב' ג"ע שלמעלה צרור החיים ועל זה אמרו בזוהר ויקרא דוהיה מידי חדש בחדשו ומידי שבת בשבתו אבל ותמימים שהם העושים לפנים משורת הדין יהיו שם תמיד לעולם ועד וזה יותר לזה אנכי מצוך למען תלך וגו' וכנגד הרשעים אמר כי גם בהם יש ב' סוגים הא' הם רשעי' מצד תוקף יצרם והב' הם רשעים מצד גבהות הלב שבהם בה' בגדו ואלו הם המינים ומורדים ופושעי ישראל והמבזים לומדי תורה. והנה יש רשעים כמה וכמה ואפ"ה לעת"ל יש תקוה להם כדאיתא במדרש כי לעת"ל כאשר יעמוד זרובבל ויאמר קדיש ויענו כולם אמן ואפי' רשעי גהינם יענו בקול גדול ואז הקב"ה שואל בהם ומתמלא עליהם רחמים ואומ' מה אעשה להם אחר שיצרם גרם להם כו' ע"כ הרי שיש מין רשעים שמתעכבי' בגהינם עד אותו זמן אפ"ה אז מתמלא ה' עליהם רחמי' ומוציאם מגהינם ומרפא אותם ומכניםם לג"ע כמו שמסיים שם המדרש ויש רשעים אחרים שאין להם תקומה ולא יראו לעולם עדן. וההפרש שבין רשעים לרשעים הוא שיש רשעים שמחמת תוקף יצרם עוברים דברי ה' ב"ה ויש רשעים דבשאט בנפש' בוגדים בה' והענף הזה הוא רמוז במילת אפיקורוסים שמנו חז"ל. כת הראשונ' יש להם תקוה שישיגו ג"ע אלקים בתכלית הענין כאמור במדרש שהבאתי וכת האחרת אין להם תקוה ותוחלת כל עיקר ולז"א הכתוב כנגד ב' סוגים הללו ורשעים מארץ יכרתו זה כנגד כת הראשונה פי' שיהיו נכרתים מארץ העליונה אבל זה אינו אלא בעולם אחר דהיינו עד אותו עולם שיתחדש כאמור בדברי המדרש הנז' אבל הבוגדים שהם כנגד הכת הב' שהם כנגד האפיקורוסים אין להם תקוה לחלוטין. ותוכיות הענין הוא לומר דאל ירע בעיניך הצדיק כשיהיו עולבים אותך ותהיה טוב לרעים ולטובים לך ותהי זאת נחמתך כי ישרים וגו' כנגד מה שירע לך מאשר אליך הרי בזה אתה מרויח טוב ביותר לעולם הקיים כמ"ש לעיל. וכנגד מה שירע לך מצד ראותך תוקף הרשע וזדונו ואשר שולל שללך ומבזה אותך בשאט בנפש וידאג לבך ממנו אל תדאג על זה כאשר תדע שהרשעים מארץ יכרתו ובוגדים ימחו ממנה אין צער ועונש גדול מזה להם אוי ואבוי להם ואתה אשריך בזה תהיה מרוצה תמיד ולא תקוץ מהם:
<b>סי'</b> <b>ג'</b> <b>בני</b> תורתי אל תשכח וגו' כי אורך ימים וגו'. פי' הלא אמרתי לך בתחילת הענין כי ד' בחינות בבני אדם אשר אמר שלמה כי כנגד כלם החכמ' מדברת והא' הוא המובחר שבכלם הוא האמור בפ' הקודמת אשר ישיג לבינה ולתבונה וילך בדרך טובים וזה מבחר האנושי בבעלי התלמוד והתנאים הראשונים ע"ה. והבחי' הב' היא אשר יתעסק האדם ג"כ במלאכ' צרכי הגוף וכנגדו או' עתה דברי מוסר וחכמ' שלא יטה מרצונו יתב' וז"ש בני תורתי אל תשכח פי' לא תתגרה ברוב עסקיך ומה גם בהטיבך ותצליח אל תשכח תורתי וקבע עתים לתורה. או יאמר דמלבד דתקבע עתים לתורה יומם ולילה אלא אפילו בעת משאך ומתנך בענייני העוה"ז תהיה תורתי זכורה בין עיניך שהרי אם באותו זמן שהוא עסוק ישכח הגם שיקבע עתים לתורה עכ"ז יאמר עליו ששכח אלא בודאי שצריך שלא ישכח אפי' בעת משא ומתן דעתו ולבו שם כל הימי' ואמר ומצותי יצור לבך ר"ל דתמצא הרבה בני אדם עושים המצות אבל יש שיעשו אותם מחמדת הלב ויש שיעשו אותם מצד עול המצות אשר נתחייבו מהבורא יעשו ויכריחו את לבם לעשות ולז"א שעיקר אשר יצוה הוא שהלב יתאוה מרצון במצות ה' ב"ה לא שאתה תכריח לבך אלא לבך יכריחך ויאמר לך קום עשה ב' דברים הללו הם עיקרי העבודה לזה כללם ואמרם לזה האיש אשר הוא מתעסק בעסקי העה"ז שיהיו לכללי העבוד' ובחוסרו א' מהנה ידע כי אינו כן עבודת הקדש ואו' כי אורך ימים כו' הנה יא' האדם להיות כי יודע הלב שלא יאהב דבר בלי הרגשת טוביותיו ומה בידו לעשות ללבו לערוב לו מצות ה' הוא דבר שאין ביד האדם לז"א נ"ט שבזה לבך יתאוה כי אם תעשה כן אורך ימים כו' פי' שיאריך ימיך ויהיו הימים שלך שנים של חיים כי יש שנים שאינם של חיים אלה חיי צער לז"א שנות חיים ואפש' עוד לומר כי מלת שנות הוא מלשון משנה פי' יוכפלו חיים כירו' אם יהיה בטוב בשנה הזאת שנה אחרת עוד יהיה בטוב בכפלים וכן ע"ז הדרך שנה אחר שנה ולא תחוש בראותך כן כי כן יקרא לך רע מצד הפלגת החסד לא כן הוא שלא יארע לך שום תקלה וז"א ושלם לפי תוספת הטוב' תהיה הוספת השלם כדי שתתקיים הטובה ובאמרך דברים אלו אל לבך פשי' שיצור מצותי, עוד ירצה לומר כי אורך ימים ע"ד עולם שכולו ארוך ואו' ושנות חיים פי' כפל החיים שתהיה חי אפילו אחר מיתה דהיינו שלא יהיה זמן שתקרא בו מת כלל אלא תמיד תקרא חי ולאיש אשר אלה לו הגם שיהיה ברע לא יקפיד ולז"א ושלום יוסיפו לך יוסיפו להטיב לך בעוה"ז כי העיקר הוא עה"ב אלא שיוסיפו לך שתהיה בטוב בעה"ז:
<b>חסד</b> ואמת אל יעזבוך וגו'. הנה, אחר אשר צוהו בענין התורה והמצות שהם דברים שבין אדם למקום חזר לצוותו עוד על הנהגת האדם עם חבירו ואמר ב' דברים הללו אל יעזבוך שהם חסד ואמת וקשה שהיל"ל אל תעזבם הנה ארז"ל על פ' שם האיש אשר עשיתי עמו כו' עשה עמי לא נאמר אלא עשיתי עמו מכאן שיותר עושה העני עם בעה"ב וכו' לז"א אל יעזבוך שלא תגרום שיעזבוך בעזבך אותם עוד ארז"ל כי טעם בריאת העולם הוא לסיבה שה' ב"ה ירחם ויחון על עמו לז"א שלא תגרום שחסד ואמת שהוא מקור הרחמים יעזבוך להיותם מוכנים לכל אדם מאת ב"ה לזה מצוה לו שלא יעזבו אותו. עוד ירצה כי תמצא דלפעמים יחשוב בדעתו כי הוא עושה חסד ואמת עם שכנגדו ובערך שכנגדו לא כן הוא לזה אם יהיה או' חסד ואמת אל תעזבם הרי ממשילך אתה ודעתך כי לפי ידיעתך אל תעזבם וכאשר תאמר לא עזבתים נבין הדבר לז"א לא כן אנכי מצוך אלא חסד ואמת שהם הנק' על קו היושר חסד ואמת הם לא יעזבוך אתה צריך לבקש לדעת' מה הם ואופניהם ועליהם אנכי מצוך אל יעזבוך. עוד ירצה לו' כי מרוב שתהיה רגיל בעשייתם עד אשר תעשה אותם מבלי חושבך בהם לעשותם ונראים כי הם אשר אינם עוזבים אותך ורודפים אחריך עד דכאשר תבא לך מחשבה להיפך ולא תוכל עשוהו אחר שהוטבע בך אין לעשו' זולתם דאם תצטרך בכל פעם לחשוב לעשו' לפעמי' תטעה מהם לז"א אל יעזבוך כו' וא"ת ובמה יהיה הדבר הזה שהם לא יעזבוך לז"א קשרם על גרגרותיך כאשר אבאר בס"ד ומזה יולד בך שלא לעשות זולתם ואומרו חסד ואמת הכונה כי לפעמים יעשה חסד וימשך לו ממנו עון גדול כמ"ש בגמ' דאסור ליתן פת לעני שאין אתה יודע אם יטול ידיו אם לאו וזה אסור לתת לו והרי בא לעשות חסד ואינו אלא עון לז"א ואמת שצריך לדעת איזהו מקום החסד שיסכים עליו הקב"ה אז יאמ' שכיון לו' שלא לגנוב ולגזול ולהתחסד בו והוא שאמר ובוצע ברך כו' אלא חסד ואמת שיעש' חסד מממון שהוא אמת בלי גזל שיהיה משאו ומתנו באמונה ואז יעלה לו לרצון חסדו לפני ה' וכן אמר בזוהר כי מי שעושה צדקה מגזל אדרבה מזכיר חובו לפני ה' וטוב הוא לו שלא לעשותו או יא' שר"ל דכאשר יתחסד עם אדם לא תהיה כונתו לשום תכלית האנושי או להגיע לו טוב ממנה אלא תהיה כונתו לאמת שאינו מצפה לתשלום גמול לקיים מצות ה'. או יא' שר"ל שישתדל באותם מצות הנקראים חסד של אמת והם חסד שעושין עם המתים כאו' ז"ל כי כל החסדים אשר יעשה איש את ריעהו הלב לא יעכב כי יאמר לא תדע מה ילד יום ונהפוך הוא משא"כ חסד שעושין עם המתים שאינו מחכה לתשלומיו והלב יתעצל לכן מצאוהו אל יעזבהו ואמר קשרם על גרגרותיך וכו' ירצה דתמצא דיש ב' ענינים אשר יכריחו את האדם על מניעת האמור או לסיבת תאות הגופניות וזה נחלק לב' ענינים הא' הוא ההכרח דיחוס על עצמו וירע בעיניו לתת או לוותר משלו וכדומה כי יאמר אפס כי לא יהיה בך אביון וזה ימנעהו גם מהתחסד מממונו ומבוא אל האמת עם רעיהו כאשר יראה כי יצטרך להוציא מכיסו והב' כי ייחם לבבו להתענג בתאוות הגופניות ירע בעיניו להוציא ממנו על צד החסד ואמת כאשר יעמוד בעיניו מניעת תענוגיו ויש ענין אחר בענין דבר הנוגע לכבוד האדם ורצונו חוץ מדבר הנאכל והנרגש שהוא הממון אשר יש הרבה מצות תלויות בזה וסדר הנהגת האדם עם חבירו באונאת דברים ובזיונות וכדומה לז"א כנגד ענין הא' אמ' קשרם על גרגרותיך כו' פי' ב' גרגרות האמורים כאשר תבא לך המניע' מהם קשור קשר של קיימא על חסד ואמת להקדימם קודם עריבות אשר יערב לחכך. ואפשר שיכוין לו' שיקשור גרגרותיו בלי תת להם עד אשר יקדים חסד ואמת, וכנגד מה שנוגע לדבר שאינו ממון אמר כתבם על לוח לבך כי כללות ענין זה הוא דבר המסור ללב לז"א כתבם על לוח לבך. עוד ירצה לו' כי במ"ש קשרם כו' יכלול הכל ומה שחזר לו' כתבם כו' לומר שהלב מעיקרו לא יחשוב זולתם כלל לא שתחשוב לעשו' היפך ותצטרך לסתור מחשבותיך אלא (הלב) כתוב על לבך שלא תעשה זולתם ובזה אתה מקיים חסד ואמת אל יעזבוך שיולד בך כאלו כך הוא טבעך דאם לא יהיה טבע האדם ומזגו עד"ז הרי עזבוהו והוא מצוה אותו אל יעזבוך:
<b>ומצא</b> חן ושכל טוב וכו' בטח אל ה' וכו' בכל דרכיך דעהו כו', הנה תמצא יש בני אדם בעולם שהם בעלי חכמה וכל חכמתם היא למצוא חן בעיני בני אדם וכאשר יצטרך למצוא חן בעיני אדם לא יעמוד בעיניו אם לא ידקדק בעבירה ויצדד לה צדדין להתיר ויש כת אחרת אשר תתלהב לשמור שכל טוב בעיני ה' והגם שימשך לו שלא ימצא חן בעיני ב"א לזה בא שהע"ה וצוה לב' כתות הנז' שיבקשו לעשות שתיהן בעיני ה' ואדם שאין לזלזל בא' מהן כלו' אם יבא לפניו ענין א' וא"א להשיג שתיהן מצד איזה ב"א שאינן שלמי' בדעתן באותו הענין ותא' הכת הא' יותר טוב להיות מוצא חן ושכל טוב בעיני אדם מעשות הפך זה וזה אין לו תיקון אח"כ אם לא אמצאנו עתה ויהיה בעיני ב"א כאין מש"כ בדבר הנוגע לה' יכול לתקן עבירות שבין אדם למקום גם יחשוב שאפשר ימשך לו רע אם לא ימצא חן ושכל טוב בעיני זה האדם ויחשוב עוד שכאשר ימצא חן בעיני אדם משם ימשך לו לעשו' הרבה ענינים שיתרצה בהם השי"ת או ג"כ תבא כת הב' ותא' הן אמת שצויתני למצוא חן בעיני ב"א והרי אני איני יכול לקיים שניהם ונמשך לי מזה שנאה מב"א מצד רצונו ית' באיזה מהן אבחר לז"א כנגד כת א' שתדחה שכל טוב בעיני ה' מלפני ב"א, ולז"א בטח אל ה' אל תבטח באנוש ותזלזל בפרט א' מפרטי מצות ה' ח"ו והגם שתא' בדעתך והריני ג"כ איני עוקר כונתי מה' והעיקר הוא ה' לז"א בטח אל ה' בכל לבך שלא תבטח באדם אפי' בחלק מלבך אלא כל הלב ואל בינתך וגו' והגם שאתה או' כי גם היוצא מהאדם כולו לה' אל תשען על אותה בינה לעבור את פי ה', וכנגד כת הב' החוששת לשנאת הבריות ומניעת החן לז"א עשה והצלח בכל דרכיך דעהו כו' לא תחוש על ב"א נגד רצונו ית' אבל תהי' כונתך כולה לשמים דוקא והוא יישר כו' פי' הוא יתן לך חן בעיני אדם עד שידעו אורחותיך ישרים, או' יא' בכל דרכיך פי' אם תהיה מתנהג בטוב בענין א' ובענין אחר לא כן אז לא תמצא חן בעיני אדם כאשר תהיה פנייתך כולה לה' והטעם הוא כי ה' אינו מיישר אורחותיך אלא כאשר בכל דרכיך דעהו ע"ד דע את אלקי אביך ועבדהו אז יישר אורחותיך בעיני כלם:
<b>אל</b> תהי חכם כו' רפאות תהי כו' כבד את ה' כו' וימלאו כו' ק' מה קשר יש לחכם בעיניו עם ירא את ה' אכן הכונה היא דכאשר יבא לידו ספק איסור לא יורה להתיר מדעתו ואצ"ל אם תהיה איזו סברא הפך דעתו שלא יסמוך על דעתו להתיר והטעם שמא לא כן האמת אותך ואם היה הענין בינך לבין כיוצא בך טוב תסמוך על דעתך אבל לפי הנמשך לך מן הענין תרחיק עצמך מכמה ספקות שלא תבא לזה וז"א ירא את ה' וסור מרע פי' סור מהענין מצד חששת שלא לבא אל הרע באופן שאם דעתך תורה לך כי אין רע אל תאמן דשמא לא כן או יא' שר"ל שכאשר ירגיש בדעתו כי הוא חכם לא יסמוך על דעתו בזה אלא יחשוב עצמו תמיד בשפלות והיוצא. מזה שיהי' בלבו מורא החכמים וז"א את ה' ע"ד מה שדרשו ז"ל גבי את ה' אלקיך תירא ולהיות שיש לחוש שיצא מזה ענין אחר רע והוא שיתנהג במדת ההמון אחר שאינו מחשיב עצמו לת"ח לז"א וסור מרע פי' כל ענין רע תתנהג כחכם לסור מהרע באופן נותנים עליו חומרי ת"ח וחומרי ע"ה לענין ההכנעה לפני ת"ח וכבר אמרתי לך דכל ענין זה. מדבר במי שאינו לומד תמיד אלא קובע עתים לתורה כמו שהתחיל לו' תורתי אל תשכח וכמש"ל, והגם שנניח שידבר דרך כלל לכל חכמי לב וקבע דבר זה בזה האדם אשר לא יעשה כל ימיו קדש משום דלזה יש לחוש יותר היותו מרוחק קצת מחכמת התורה וקרוב להיות מודח מיצרו אחר האמת הוא צווי כללי לכל יתבאר הכתוב ע"ז האופן דהנה קי"ל דיש דברים שאמרה תורה שיעבור ואל יהרג וחי בהם אמר רחמנא ואם לא יעבור ה"ז מתחייב בנפשי עכ"ז כל זה דוקא באדם דעלמא אבל באדם גדול בתורה יהרג ואל יעבו' וכאותו מעשה דר' אבא דא"ל אכול נבלה ואי לא קטילנא לך וא"ל אי בעית למקטל קטול. לז"א אל תהי חכם בעיניך דהגם שיהיה חכם גדול יבקש ענוה ויפחות עצמו מערכו ומשום שיבין השומע דלכל דבר הוא או' אל תהי חכם ואפי' יבא לידו כאותו מעשה דר' אבא שצריך ליהרג ואל יעבור שלא יחשיב עצמו חכם לדבר זה לז"א ירא את ה' כו' פי' רק לדבר הזה צריך לחשוב עצמך מה שאתה כי בהיותך ת"ח תסור מרע פי' אפי' אותו רע שאין אדם מצווה ליהרג עליו אתה תסור ממנו באופן כי לא יפטר מחומרי החכם לתת המשרה על שכמו ואו' רפאות תהי כו' פי' כי תורתך אשר תלמוד אם תתנהג בה על צד האמור בענין תהיה לך רפאות בעה"ז ולעת"ל תהיה לך שיקוי לעצמותיך כי ארז"ל כי עצם הנשאר מהאדם בלי ריקוב מוריד ה' עליו טל מלמעלה ועושהו כעיסה וממנו הוא נוצר וז"א ושיקוי לעצמותיך כי התו' היא המחיה כאו' ז"ל כל העוסק בטל תורה טל תורה מחייהו. ואו' כבד את ה' ירצה דהגם שישמור כל האמור עדין יתחייב לעשות כי כמו שכל גופו משועבד לאדון גם נכסיו יד עבד כיד רבו ולז"א כבד את ה' מהונך פירו' מממוניך ולא משיריים אלא מראשית כו' ואו' וימלאו כו' להיות שאמ' מתחלה כי עסק התורה רפאות כו' פי' כי ימציא לך ה' לקיום המין דהיינו לחם לאכול כרפואה שהוא דבר המוכרח ואם תרצה להתעשר בסגול' אחרת והוא במה שכבד ה' מהונו ומראשית כו' ובזה וימלאו כו' או יכוין לדבר כנגד החכם וכנגד ההדיוט דכאשר ירצה להתעשר ואין לו תורה יעשה מהונו ללומדים ואז ימלאו כו':
<b>מוסר</b> ה' בני כו' כי את אשר כו'. צריך לדעת מה קשר יש לענין שמקודם שמדבר בטוב לומר עליו מוסר ה' כו' אכן הנה להיות דמקודם אמר כי בעשותך כל האמור יהיה בהשקט ויעדיף הטוב עליו חשש שהע"ה כי כאשר יראה כי כן עשה ולא הגיעתו טובה מכל האמור או אחר שיהיה בטוב יהפך עליו הגלגל כאשר אירע לאיוב מצד זה יכחיש ויבעט מלהאמין בכל דבריו לז"א בחכמה כי אם יראה האדם כי ה' לא הטיב לו או נהפך עליו הגלגל וירד מנכסיו לא מצד זה תחזור לאחוריך לז"א מוסר כו' דהגם שלא יהיה לו כלום וכונת הכתובים דהנה תמצא דהגם שיהיה האדם שלם בכל מדות טובות ואין רע ממנו אעפ"כ לב' סיבות יעבדוהו בלהות. הא' אם ירצה ה' להרבות שכרו ולהוסיף לו רב טוב לעה"ב וכמעשה ראב"ש והב' שירצה ה' לדעת את אשר עם לבבו האם אהבתו עם קונו תלויה בדבר או אינה בטיל' עולמית ולזה יצר לו לבחון מה שברעיונו האמיתי והנה ב' אלו יהיו לאדם אפי' יהיה צדיק גמור ואדרבה צדיק גמור הוא שיבחן כאו' ה' צדיק יבחן, וכנגד ב' אלו אמר שהע"ה מוסר ה' כו' איזהו מוסר שאני אומר לך דע כי יש מוסר הרחמי' שעושהו שם ההויה שהוא רחמים ועונש מוסר זה אינו רע כי אם טוב אל תמאס בו ותרצה לפרוץ גדר לפקור ח"ו במה שיראה בעיניך שאינו כהוגן זה כנגד להרבות שכרו. וכנגד לבחון ולהוכיח מהו אם תלויה בדבר אמר ואל תקוץ כו' וטעם לזה אף זו טובה מכלל הטובות שאמרתי לך והרצון שתשיג מה' הוא דבר זה כי דבר זה דההוכחה היא עיקר האמונה והנה קודם ההוכחה מי יאמר שאתה אוהב אהבה תלויה בדבר בטל דבר כו' ובהכרח להוכיח את האהב' שיש לך עמ הוא להיותו ה' ב"ה בוראך ויוצרך מבטן או מצד טובו עליך וזה פירו' את אשר יאהב ה' יוכיח אם הוא יאהב כפי האמת ה' א. טובתו שעליו לזה אל תקוץ בתוכחתו שהו כפי האמת וכמעשה דאיוב והנה ההוכחה הזו אינה אלא באדם שכמות זה שהוא ברב טוב וחסדו וכנגד המוסר שהוא לתוספת טובה אמר וכאב את בן ירצה ולא בן שלא ירצה ע"ד ואוהבו שחרו מוסר ולזה אל תמאס כי הוא לטובתך:
<b>אשרי</b> אדם מצא כו' כי טוב סחרה כו'. הנה סמך ענין זה לקודם לומר ע"ד מה שארז"ל ג' מתנות נתן ה' לישראל וכלם ע"י יסורין התורה וא"י ועוה"ב. לזה אחר שאמר כי את אשר יאהב כו' פי' דבזה תשיג חכמת התור' וכן ארז"ל על פ' אדם כי ימות באהל אין תורה מתקיימת אלא במי שממית עצמו עליה באופן כי ע"י יסורין ישיג אדם התורה ולכן לא ימאס ביסורין כי הבן אשר ירצה בו האדון לגלות לו חכמת התור' לזה הוא מיסר ומוכיח להשיגנו האושר הזה ולז"א אשרי אדם וכו' דהנה החכמה היא מתת ה' כאו' וה' נתן חכמה לשלמה כי אינה אלא בתורת מציאה ואומרו ואדם יפיק תבונה פי' אחר שימצא החכמה הדבר בידו אם יטרח ימצא תבונה וזה נ"ל מוכרח שאם נא' שהתבונה אינה ביד האדם אלא צריכה לינתן למה לא נתנה ה' לשלמה אלא ודאי שמהחכמה יפיק תבונה ויכוין עוד לומ' כי לא ידאג האדם בחסרונו טובה מהעה"ז כי אין בו ממש כי עיקר האושר הוא זה ובזה לא יחשיב דאגות עוה"ז ויש כאן מקום לדקדק למה לא אמר אשרי אדם שמצא חכמה, אכן הכונה שאם היה או' כך היתה הכונה שיש לאדם אושר אם מצא חכמה וגם יש מקום לומר שיש לו אושר באיזה דבר טוב אחר אלא שזה שמצא חכמ' יש לו אושר כא' האושרים ולהיות שיש כמה אושרי' ובאיזה אושר הוא אומר לזה מורה באצבע שמצא חכמה וכפ"ז זה אושר א' מכלל האושרים שיש בעולם לז"א מצא חכמה פי' אין אושר בעולם אלא מצא חכמה האושר של האדם הוא מצא חכמה ולא זולתה שלא תמצא לומר אשרי זולת אם מצא חכמה ולזה תמצא שיסדר כל האושרים אשר יתאוו להם בני אדם ואמר כי הוא טובה מהם וז"א כי טוב. סחרה כו' וכל הכתובים אין להם משמעות, והכונה הנה תמצא שהאדם יתאוה למשא ומתן מצד אשר יוליד ממנו הריוח ולז"א כי יותר טוב סחר התורה מסחר כסף והמשל בזה כבר אמרוהו רז"ל דתמצא ב' תלמידים זה יודע סדר זרעים וזה סדר מועד הם מחליפי' כל א' בידו שלו ושל חבירו הרי סחרה טוב מסחר כסף שמרויח בכפלים ולא תאמ' מה אני מדמה ריוח של הכסף לריוח זה לז"א אדרבה לזה שהיא התורה יותר טובה מחרוץ. או יאמ' דמלבד אשר תרויח בה בעשותך סחורה כנז' אלא אפי' בפני עצמך כאשר תשתדל בה תמצא פרי תבוא' ואמ' מחרוץ הנה ההפרש שבין הכסף לזהב הוא כי הכסף מסתמא לא ימצא בו ריוח זולת בהלבישו בסחורה משא"כ הזהב אם תמתין עליו יעשה פירות כי הוא יתעלה בזמנים ידועים בשומא. ולזה תמצא שארז"ל כי הזהב יחשב פירי ולז"א בין מה שיכול להתהוות מהכסף שהוא הסחור' בין מה שיתהוה מהזהב טובה היא משניהם זה כנגד צד המוסיף פי' לגבי בהיות שירצה האדם דבר אשר יש בו ברכת המוסיף וכנגד העילוי אמר יותר מעולית היא מפנינים וארז"ל יש לך אדם גדול ככה"ג והחכם גדול ממנו וכל חפציך לא ישוו כלום בה פי' ר"ל כל דבר אשר תחפוץ אותו מאיזה אופן שיהיה או מצד גדולה או רצון או עריבות הענין הכל לגבי התורה לא ישוה כלום. עוד נר' לפרש דהנה תמצא ד' סוגים בבני אדם אשר יתאוו תאוה הא' הוא אשר יבחר שיהיה לו משא ומתן בכסף כמו שתא' מלאכת השולחני ולא בשאר הפרקמטיאות ויש בני אדם שיש להם טירחא קצת בזה ויבחר לקנות זהב ולמוכרו בשעת היוקר לזה ירוץ לבו לעשות תמיד ויש מין ג' אשר יתאוו לקנות אבנים טובות וזהו הגם היותם מבלי עריבות נרגש אלא להתאוות חשק הסגולות ומה שהם. ויש בני אדם אשר יערב להם דברים אחרים לז"א דע כי כל החלוקות האמורים כלם יש בתורה הבחינות עצמם ביתר שאת כנגד הבוחר סחר כסף משאר פרקמטיאות אמר כי טוב סחרה מסחר כסף וכנגד המשתכר בזהב אמר ומחרוץ וכנגד הבוחר באבן יקרה אמר יקרה היא מפנינים וכנגד כללות החפצי' אמר וכל חפציך כו' והנה תמצא כי בתורה יש בה ד' בחינות והם בעלי משנה בעלי תלמוד בעלי הלכות בעלי קבלה וכנגדם אמר ד' דברים הללו:
<b>אורך</b> ימים בימינה כו' דרכיה דרכי נועם כו' עץ חיים כו' הכונה היא כאשר יהיה האדם עוסק בתורה רוב היום ואיזה שעות ביום עוסק במחית הנפש לצרכיו יכול לזכות בעוה"ב ובעה"ז והנה ארז"ל דבר זה כתוב בתורה כו' כי העוסק בתורה נכסיו מצליחים כו' וז"א אורך ימים כו' וק' מהו ימין התו' ומהו שמאלה ורז"ל אמרו מ"ש אכן ידועה הוא כי הימין הוא תוקף האדם באשר יעשה כל כחו ורוב ימיו בתורה היא שומרתו ומגדלתו לעולם שכולו ארוך ובשמאלה פי' גם אותו המעט שהוא זמן האדם שהוא ממציא בו טרפו ומזונו ימצא בו עושר וכבוד כי יצלחו נכסיו ואו' בשמאלה להיות כי הימין צריך לשמאל דאם לא יהיה לו מזון הרי אין לו הכנה לתורה באופן יקראו שלה בשניהם בין הימין בין השמאל והנה התורה תמיד תקרא בבחי' ימין ולזה פירשתי כי צד התוקף שיעשה האדם הוא לתורה וחלק קטן לעבודת הגוף ואו' דרכיה וכו' פי' תמצא כי בלמוד האדם בתורה לפעמים יכוין אל האמת ולפעמים יכשל בהלכה ומה גם לארז"ל אין אדם עומד על ד"ת אא"כ נכשל בהן תחי' ותבא הס' לו' כי כאשר יטול שכר על האמת כן להפכו יענש אם למד הפך האמת לז"א דרכיה כו' פי' דרכיה שהם הדרכים האמיתיים דרכי נועם ע"ד לחזות בנועם ה' וכל נתיבותיה אפי' הנתיב שאינו דרך וכמו כן תמצא שאמר הכתוב נתיב לא ידעו עיט שאי' דרך ולא נודע זה יורה על שאינו אמת אעפ"כ לא תירא לא יהיה לך כי אם לשלום וזהו וכל נתיבותיה שלום שאדרבה תטול שכר וכאותו מעשה שאדם א' היה בכל יום מברך אלו ואלו נשרפי' כו' ומנעו ת"ח וצערוהו בחלום על שמנעו כי כל אשר יכוין לבו לרצונו ית' ה' יסיר המעקשים למישור וכל זה ללומדים אבל למחזיקים. עץ חיים והנה ארז"ל על פ' כי בצל החכמה כו' שכל המחזיק ידי ת"ח יזכה לשבת בצלם אומר אני כי מה שזוכים המחזיקים אינו אלא בשני דברים הא' היא שיזכה לקום בתחיית המתים והב' היא לשבת בג"ע התחתון בצל אותו הת"ח אבל לחזות בנועם ה' לא יזכה ע"ה אלא בעל תורה ועוד אמרו המקובלים כי ג"ע העליון הוא לבחינת הנשמה ומי שאינו לומד תורה אין לו נשמה אלא נפש ורוח ולזה לא יזכה אלא בג"ע התחתון שיש שם צל אילנות שבגן וזהוא שרמז בכאן עץ חיים היא כו' פירו' שארז"ל תנא עץ חיים מהלך ת"ק שנה ותחתיו ידורו נפשות הצדיקים גם המחזיקים תהיה להם עץ חיים ובכלל זה ג"כ בתחיה היא תחייהו אבל לחזות בנעם ה' קאמר דרכיה דרכי נועם אין מבלעדי העוסק ואומרו ותומכיה כו' ק' דמן הראוי היל"ל מאושרים שתיבת תומכיה הוא ל' רבים והכונה דהנה יש ב' בחי' בבני אדם יש שלוקח לו ת"ח א' בחור וכל מחסורו עליו עד ישיג שלימותו כמו שעושים בערי המערב וכן שמענו שעושים כן בערי אשכנז ואלו הם הנקראים מחזיקים באמת ויש שאינו עושה אלא מסייע מעט לזה ומעט לזה באלו הב' כיתות א' מהם הוא הנקרא מאושר הגם שאינו אלא תומך מכלל התומכים ישיג לזה המחזיק כיון שהוא השלים פרנסתו שהיה האחרון שבתומכים ולפשט הכתוב נ"ל לומר והוא שמדבר על החכם עצמו ותמצא שיש ב' כיתות בלומדים יש שאינם טורחים אלא לקיים מ"ש בתורה ויש שמוסיפין על שמירות וגדרים לרצות הבורא במצות נאות וקדושו' וזהו הזהירות ולז"א עץ חיים היא כו' פי' לקיים הנמצא כתוב ואותם שתומכים אותה לתורה עצמה מוסיף לה תמוכות וגדרים כאמור מאושר זה יש לו אושר יותר מאותם שמחזיקים בה שאינם מחזיקים אלא במה שבה אבל אינו מוסיף גדרים לאיסורים ויפוי למעשים טובים:
<b>ח'</b> בחכמה יסד ארץ כו' י"ל למה בארץ אמר יסד ובשמים אמר כונן גם למה בארץ אמר לשון עבר יסד כבר ובשמים אמר ל' הווה היל"ל ל' הווה בשניהם או ל' עבר בשניהם ונראה כי להיות כי הרקיע מסבב בגלגליו וכמעשה שהובא בש"ס ברבה בב"ח משא"כ הארץ אשר היא מיוסדת ואינת מתנועעת לז"א יסד ארץ ובשמים אינה כן ולזה לא אמר בה יסד ואמר כונן להיות שאינה מיוסדת ובכל יום מתהפך מציאות קביעות' הנה הוא כמו שבאותה שעה הוא כונן אותה ואמר בתבונה להיות שהשמים הקבועים בה כמה גלגלים וכלם מסבבים וכל כפי תנועתו ולזה צריך סיבוב הרקיע בתבונה שיהיה מכוון לכל הגלגלים הגם שהם משונים שיהיה כל דבור על אופניו בזמנו ובמקומו והיא התבונה אשר עשה ה' שתהיה הליכתו לרגל הגלגלי' כל א' כפי הערכתו מערכת השמים. או יא' בשנדקדק למה אמ' בחכמה יסד ארץ ולא אמר יסד ארץ בחכמה כי כן הוא לשון המתוקן ונראה כי יכוין לו' כי מי שידע החכמה והתבונה ידע גם הוא לעשות כמעשה ה' כמו שאז"ל יודע היה בצלאל לצרף האותיות שבהם נבראו שמים וארץ ולז"א כי בחכמה יסדה לארץ ולזה היודע החכמה ההיא גם הוא יסד ארץ ונשאר לדעת למה בסיום הכתוב שינה ולא אמר בתבונה כונן שמים. ונראה כי טעם שידבר הכתוב ע"ז האופן להיות כי האדון ב"ה הוא אחד ודעתו וידיעתו הכל א' דבשלמא האדם המורכב יש אשר ימצא בו חכמה ולא תבונה אבל ה' הוא וחכמתו ותבונתו כא' הם לז"א בחכמה יסד ארץ כונן שמים כי שניהם בחכמה יסד ארץ וכונן שמים בתבונה הרי שבשניהם היו בלא פירוד אלא שלארץ הסמיך החכמה ונ"מ למי שיהיה לו חכמה יועיל לו לבראת הארץ ומי שיש לו תבונה יועיל לשמים וכל זה לערך האדם אבל מצד העליון לא תהיה זו בלא זו ולא יצטרך להכינה ולהמציאה אלא הנה היא תמצא ואם היה אומ' בחכמה יסד ארץ בתבונה כונן שמים הגם שתוכל לפרש בחכמה יסד ארץ יסד ארץ בתבונה עכ"ז בערך השמים לא יש אלא צד התבונה ולערך ה' ב"ה ישנם בנמצא והמציאות האחר שיא' יסד ארץ בחכמה בתבונה כונן שמים שאז יתפ' על נכון הכונה שאמרתי כבר פי' לך שנתכון הכתו' לומ' שעם שיהיה החכמה יכול לבראת וזה לא היה נשמע אם היה או' יסד ארץ בחכמה כמו שפי' ולא תקשה ואחר שבארץ היתה התבונה א"כ מה בין זה לזה כי המכוון הוא שהתבונ' הית' אבל לא הוצרך לה אלא מטעם שלא לו' במלך ב"ה חכמה ותבונה אופן הנעשה במין האינושי לזה דיבר הכתוב ע"ז האופן:
<b>בדעתו</b> תהומות כו' חזר לו' דגם שאמרתי לך יסד ארץ שיורה על דבר המיוסד עכ"ז כאשר עלה בדעתו יהרס היסוד וזה הוא אומר בדעתו פי' ברצונו תהומות שעליהם הארץ מיוסדת נבקעו וזה היה במי המבול והשמים הגם שהיא מסבבת תמיד לא תמצא שיהיה זמן שלא יהיה הטל כאומר ז"ל טל לא מיעצר ולא יהיה זמן שע"י הסיבוב ישתנה הזמן של בוקר אחד ולא ירד הטל וז"א ירעפו טל תמיד:
<b>אל</b> תמנע טוב כו' צל"ד אם הבעלים של הטוב הוא אומר והמכוון הוא שלא יגזול מהם טובם ק' לא היל"ל לשון מנועה אלא לשון גזל ועוד סיפיה דקרא אין לו משמעו' והפשט הוא אל תמנע טוב ממי שהוא ראוי להטיב לו ממנו ולפי מ"ש בפ' אם כסף תלוה כו' בא הפי' ע"נ שהטוב שיש בידך העני הוא הבעלים שלו ולפ"ז יבא הפ' ע"נ בהיות כו' פי' ומי יאמר לי שהוא בעליו לז"א בהיות כו' פי' כשתראה שיש לך ביותר ממה שאתה צריך ויש לאל ידך להטיב א"כ למה נתן לך ה' המותר וזה ראיה שאינו שלך הטוב ההוא אלא השואל הצריך הוא הבעלים שלו עוד נ"ל לו' כי ירמוז הכתוב ענין גדול דע כי חלק הנשמה הטהור הנתונה באדם יקרא טוב וכאשר תבא אל האדם ויחטא והיה הטוב ההוא נרמס ונשתת מזה להיות כי הטוב ההוא הוא חלק אלוק ממעל כאו' ז"ל בהרבה מקומות לזה כאשר נפגם האם יכול לדעת שיחזור למקומו מן הנמנע כי לא יגורך רע כתי' לז"א אל תמנע כו' אותו חלק הטוב אל תגרום שיהיה נמנע מצרור בצרור החיים שהוא בעליו ב"ה באופן לפחות שיחזור למקומו וא"ת ואם כבר מנעתי אותו מה בידי לעשות לז"א דע לך כי בהיות לאל ידך לעשות פי' לתקן אם כבר מנעת חזור ותקן או יא' דכן הוא שיעור הכתוב אל תמנע כו' פי' לפחות תנה לו כמו שנתנה לך ואם תמצא לאל ידך לא מלבד שלא תרחיקה אלא תוסיף לה תיקון ע"ד מ"ש בזה"ק בפ' ועשיתם אותם יע"ש וז"א בהיות לאל כו' ותמצא הכנה וכח לא יספיק לך ליתנה לו כמו שנתנה לך אלא אז לעשות להאירה:
<b>אל</b> תאמר לרעך כו' פי' ריעך הוא הקב"ה שלא יא' אדם אם לא למדתי היום אלמוד למחר אלא שכל יום ילמוד ביומו ואו' לך ושוב להיות כי ה' כל מקום שד"ת נזכרים שם הוא וכאשר אינם נזכרים הולך הוא אל עולם העליון לז"א אל תאמר וכו' כי ד"ת הבעלים שלהם הוא ה' ואו' ויש אחד כי ד"ת לא ימנע העדרם ואפילו האדם עסוק הרי נא' בפיך ובלבבך לעשותו:
<b>אל</b> תחרוש על ריעך כו' הכונה כי כאשר יבא אל האדם עת הלימוד והנה איש עומד לנגדו לומר לו כי הזדמן לפניו ריוח גדול יעמוד וילך להרויח כי הריוח הלזה לא ימצא בכל עת ויעמוד מהספ' ויבטל קביעותו וכבר אמרתי כי כל ריעך שבכאן הוא ה' ב"ה לז"א אל תחרוש כו' ותא' כי אם תשב עמו בבה"מ לא ימצי' לך טרף חוקך ח"ו והוא יושב לבטח אתך פי' כבר הבטיחך כל העוסק בתו' נכסיו מוצלחים כו' ובאותה הבטחה אתם יושבי' ללמוד וכשאתה מבטל לימודך אתה חורש רעה כי לא כדבריו ח"ו הוא ולז"א אח"ך אל תריב עם אדם כו' פי' אל תקדים לעשות עמו מריבה עד שתראה אם לא גמלך רעה אז תריב כן הדבר הזה ולמה תחרוש רעה בטח בה' שיזמין לך פרנסתך:
<b>אל</b> תריב עם אדם כו' ק' איך יעלה על הדעת שיריב אדם עם חבירו חנם ועוד למה הוצרך לומר אם לא גמלך רעה הדבר מובן מאליו שחנם הוא שלא יריב אבל אם גמלו רעה יריב. וע"ק איך נותן יד לפשוע שהרי ארז"ל לעולם יהא אדם מן הנעלבים כו' וכאן מתיר לבני אדם לריב ריבם. ועוד אומ' חנם תי' חנם יתירה ונר' בדקדק עוד או' תיבת גמלך שהיל"ל אם לא עשה לך רעה. אכן תמצא שביאר דבריו שהע"ה במקום אחר ואמר משיב רעה כו' כי אדם העושה לחבירו טובה ומהראוי הוא להשיב לו טובה ביותר ממה שעשה לו והוא אדרבה גמלו רעה לז"א לא תמוש כו' וזה הוא מכוון דבריו בכאן שאו' אל תריב עם אדם חנם פי' כשיש חנם א' המשל אם עשית לו טוב והוא לא שילם לך הטוב שצריך לשלם או אם לא עשית לו טוב מימיך והוא עושה לך רע שיש חנם לצד א' שאינו חייב לך כלום אם לא שגמלך במקום הטובה שחייב להשיב שישלם לך רעה שהוא ב' ענייני' לא מלבד שלא שילם לך טובה תחת טובתך אלא אדרבה השיב רעה אז לך יאות לנקום נקם:
<b>סי'</b> <b>ד'</b> <b>שמעו</b> בנים מוסר כו' צל"ד כונת הכתובים מה היא וע"ק או' לקח טוב ואו' נתתי נר' שהם תיבות סותרות ורז"ל דרשו מ"ש וע"ק איך חוזר בו במתנתו תוך כדי דיבור שאו' תורתי אל תעזובו א"כ לא נתנה לנו אך המכוון כי דברי ה' שהוא האב כפשטיות הדברים הם למוסר שהוא מיסר אומה ישראלית איך אינכם יודעים בטוב שנתתי לכם כי הוא טוב ואיך אתם עוזבי' אותו וכשתדייק הדברי' תמצא בהם ידיעה ובינה וז"א והקשיבו לדעת בינה וירצה כי כאשר יהיה האדם אוהב התורה ויקנה אותה ותטיב בעיניו או' נתתי לכם אבל כאשר עוזבה אז נק' תורתי וז"א תורתי אל תעזובו. עוד נראה באו' כי לקח טוב כי הגם אם היתה נלקחת בשווייה בכל מה שיתן בה אעפ"י כן טובה היא ואני נתתי אותה בחנם וזה שיעור הכתוב כי לקח טוב פי' הגם שהיה בא לידכם בתורת לקח הוא טוב ואני נתתיו לכם ואו' תורתי להוסיף ענין אחר בגדולת התורה הנה ארז"ל כי ה' ב"ה קיים התורה קודם שנתנה וז"א תורתי פי' תורה שאני מקיים כמו שתאמר תורת האדם. או יא' שאפי' היה בא לכם בתורת מקח כל אשר יותן בו יקר' שם מתנה עליו כי אין ערוך אליו ומכ"ש אחר האמת שלא לקחת אותה וז"א תורתי פי' עדיין היא תורתי עוד ירצה כי ה' נתן ענין שיש בו מתנה ולקח כי הענין שבו הוא קונה אותה היא בעצמ' הלקיחה כאשר האדם עוסק בתור' הוא קונה אותה ואחר האמת לא נתן כלום כי כאשר יהיה דומה לענין זה בענייני העולם הלקיחה שיקח הדבר אינו פירעון ואינו נקרא אלא מתנה וכאן יקרא מכר וזה שאמר הכתוב לבסוף תורתי אל תעזובו זה הוא הקנין שבו תקרא לקח וכאשר יהיה זה לא תורתי נקראת אלא תורתכם כי נתתי אותה לכם:
<b>כי</b> כן הייתי לאבי כו' ויורני ויאמר לי כו'. י"ל מה היא הכונה בפ' זה אם ר"ל שהיה לו אב ולא היה יתום כאשר יאמר שדיבר אליו האב הדבר מובן שאביו חי ואם נאמר שהיה קטן פי' בעודו בבה"מ אשר יקרא בן קטן שזו היא הכונה באומר רך ויחיד לפני אמי לאיזה ענין מועילים הדברים ונראה כי אחר שאמר דברי האב נתחכם ואמר כי זה מאהבה כמשפט האב לבן החביב וז"א כי בן הייתי לאבי פי' הנה מדרגת שהע"ה עם אביו הוא ממש דומה למציאות שלנו עם ה' ב"ה כי דוד היה מלך ואב לשלמה כאשר ה' הוא מלכנו אבינו והנה ראינו דברי ה' שהוא מיסר ומוכיח ואין אנו יודעים אם הוא לצד האהבה והגדולה או לפחיתות ולמיעוט הנאהב ואתה יודע כי כאשר יתנהג ה' במדרגת אב ובנו יותר מעלה וחיבה מאשר יתנהג במדת מלך ועבד לז"א טעם למה שהתחיל לדבר שמעו בנים כו' ותאמר ומי יא' כי במדרגה זו אנו נידונים עמו לז"א כי בן הייתי כו' פי' שלא היה מתנהג דוד עם שלמה כמשפט המלך עם בנו אלא כמשפט אב לבן ואין ביניהם מלכות. עוד ירצה לו' להיות כי דוד נשבע כי שלמה ימלוך אחריו הנה הראה כי הוא הבן לו שהורישו מלכותו יותר מכל הבנים וזה יורה על אהבתו אותו ואמר רך ויחיד ר"ל קטן ואין לאמו זולתו ובזה יתוסף בו אהב' על אהבתו כל עוד שלא מתה אמו אלא בחייה כי הנה ידוע כי כאשר תמות אם האדם תתמעט רחמנות האב ואשת אביו תתאכזר עליו משא"כ בעוד אמו בחיים לז"א רך ויחיד כו' הנה הוא מועטר בכל כלי הרחמים ואמר ויורני כו' הראת לדעת כי אין זה אלא מאהב' וחיבה ואו' יתמך דברי לבך ר"ל שתמיד יהיה לבך תומך דברי והמכוון בזה הוא כי אם יעלים עין ולא יהיה תמיד לבו ועיניו שם כל הימים הדברים יאבדו ממנו לז"א יתמוך ל' יחיד כאילו אמר יתמך לבך דברי דאל"כ היל"ל יתמכו דברי וטעם אומרו יתמוך דברי ולא אמר יתמוך לבך דברי לרמוז ג"כ כי כאשר יתמוך לבך דברי גם דברי יתמכו לבך ואומ' שמור מצותי וחיה ר"ל מלבד שישמור המצות אלא נוסף שיעשה אותם לשם מצוה לחיות בהם ולזה לא אמר ותחיה:
<b>קנה</b> חכמה כו' ירצה כי הוא או' הטוביות הנמשכו' כאשר יתמוך דברי לבך בתחי' קנין החכמה וקנין הבינה אל תשכח כו' דכאשר תתמיד בדביקות האל תשכיל ותבין נפלאות וז"א קנה חכמה ועוד כאשר לא תעזוב אותה תמשך לך טובה א' כאשר תהיה עמך תשמור אותך וכאשר תתמיד שלא תעזוב אותה אלא שתהיה בתוספ' אהבה אז ותרצך שהיא יותר מהשמיר'.
<b>טוב</b> שכן קרוב כו' יתבאר ע"ד מ"ש בזה"ק פרש' אחרי מות וז"ל תנא ההיא מלה דלא אתעדי לעלמין אקרי רע כד"א רעך ורע אביך כו' והוא רזא דאר"ש אי' עלאה רעיה איקרי ואי' תתאה אקרי אחות ע"כ והנה ידוע כי או"א אקרו אחים דלא מתפרשי לעלמין משא"כ זו"ן אין כל השעות שוות לפעמים קרוב לפעמים רחוק ולז"א טוב הוא זווגה עלא' להיותם תמיד בקורבה דלא מתפרשין מאותם שהם אחים ולפעמים הם מתרחקים וזהו ג"כ או' שבת אחים גם יחד והמכוון דשהע"ה אמר שיר זה על היום שיהיה ה' אחד כו' שיהיו זו"ן כמשפט או"א ולז"א מה טוב דהנה ידוע דזווג זו"ן בהיותו מציאות הזווג הטוב להיות שהם כמין שב"א משא"כ או"א כמין ציר"י ותדע דבתחי' המחשב' עלה בדעתו ית' שיהיו כל הספי' במציאות הזה אימא למטה מאבא אלא שלא יכלו הכלים לסבול ונשתברו וז"א מה טוב אבל מצד אחר בעת שלפעמים מתרחיק ז"א מנוקביה אינו בהחלט שהרי אמ' טוב שכן כו' לז"א ומה נעים מעלה אחרת כאשר יהיו בכה"ג שבת אחים שהם זו"ן כאמור בזוהר זו מעלה א' כי נקראים אחים והמעל' הב' היא גם יחד דלא מתפרשין לעלמין שהוא יום ביאת הגואל עוד יא' כי תמצא כי יש ב' בחינות בקורבת הנבראים הא' הם הקרובים מצד המשפחה כגון האחים וכדומה דלהיות שמי שילד זה ילד זה ויש קורבה אחרת מצד הנשמו' שהם משורש א' לז"א אותו השכן הקרוב בשורש הנשמות מאח שהוא אחיו מאביו והם רחוקים ממקור נשמותיהם:
<b>דברי</b> אגור בן יקה כו' ירצה דידוע הוא כי שהע"ה קנה כל הקניינים המעולי' שבעולם כמ"ש בס' קהלת ועכשיו בא לומר שראה כל מה שנמשך ממנו ואליו וקרא עצמו על שם המאורע אגור שאגר כל דבר יקר בן הוא ל' בינה שהיה מקור הבינה נפתח בלבו יקא הוא ל' קיא שיחזור ויקיא הכל שארז"ל שגם החכמה לא נשארה לו ואמר (הוא) המשא לתרץ מהיכן ידע שיקיא הכל לז"א המשא ל' נבואה ע"ד משא דבר ה' וברה"ק קרא לעצמו יקא וע"ז אמ' לאיתיאל ר"ל איתי אל ששרתה עליו רה"ק וידוע כי כל השורה עליו רה"ק הוא כמעט מתיש כל גופו ומעש' שאול יוכיח לז"א ואוכל פי' שיכולתי לסבול ואו' כי בער כו' לומר כי אני בער מצד היותי איש מום קבוע בערך העליונים ושמ"ת הרי כבר קדמוך נביאים אחרים לז"א ולא בינת אדם לי שאני קטן מהקדומי' ותמה עוד אחר שלא למדתי חכמה מהיכא תיתי שדעת קדושים אדע. או יא' דה"ק אדם שיש בו ב' דברי' החכמה והנבואה ואיני יודע במה יבחור וז"א אגור בן יקה המשא ת"י*) פי' העיקר היה הנבואה וש"ת והכי ארז"ל חכם עדיף מנביא לז"א לאיתיאל כו' ר"ל מצד שה' מדבר עמי משא"כ בחכם ואמר פעם ב' לאיתיאל לומר שגם החכם ה' עמו ע"ד בכל המקום אשר אזכיר כו' לז"א ב"פ לאיתיאל לומ' שיש לו מעלת החכם שה' עמו ועוד נוסף שמדבר עמו א"נ אף שהנבואה לפעמים תבא אל הנביא ולפעמים לא מה שאין כן החכמה אמ' כי לא שייך דבר זה אלא לאיתיאל ואוכל ר"ל שאני יכול להשרות השכינה עלי בכל עת ואוכל ואו' כי בער כו' לו' כי מצד החכמ' עדין נשאר אני בגריעו' כי איש אני ועוד שאיני יכול להשיג מה שיש בלב אדם וז"א ולא בינת אדם לי אבל בנבואה היא מעולה דאפי' לא אתחכם וז"א ולא למדתי חכמ' אפ"ה דעת קדושי' אדע חדא שהם לפני כיוצא בי ועוד הרי הם אומרים דבר דאפשר להבין אלא שלא השגתי אלא אפי' דעת קדושים פי' דעת דבר שהוא בנעלם ובעליו נעלמים ע"י הנבואה אני יודע כאשר יתגלה עליו רוח אלקים קדישין והפליא לומר שיכול להשיג לדעת דבר שלא שזפתו עין וז"א מי עלה שמים וירד להודיע מה יש שם כאשר מגידים מנביאים וכן מי אסף רוחו כו' דהיינו כל מעשה הנביאים שלא היו יכולין להשיג ע"י חכמה אלא ע"י נבואה:
<b>כל</b> אמרת אלוה צרופה כו' הנה ארז"ל שמצוה לשמוע דברי חכמים אפילו שיאמרו דבר שאינו מיושב לדעת השומע ולהיפך מאדם שאינו הגון הגם שהפי' מיושב אסור לשומעו כמ"ש בפ"ק דע"ז כשנתפס ר"א למינות כו' א"ל ר' שמא דבר מינות בא לידך והנאך כו' א"ל עקיבא הזכרתני כו' לא תבא אתנן זונה וכו' יע"ש ולפי שתאמר איך נאמין לחכם כאשר יאמ' לו דבר שהוא מיושב ושמא הוא שקר ראייה לזה שנענש ר"א על ששמע דבר שהיה מיושב בפ' לז"א כל אמרת כו' ר"ל אין לך דבר שיצא מפי ה' שאינו מצורף בלא סיגים שמא תא' במה נדע כי לא נכשל בפי' שהוא שקר ויבא גם הוא מצורף לז"א מגן הוא לחוסי' בו פי' שלא יטעום פי' זר ויבא מיושב אלא שיא' דברים אמיתיים ולזה תמצא שארז"ל על פ' כי מלאך ה' צבאות הוא וכו' אם הרב דומה למלאך ה' צבאות אז ותורה יבקשו מפיהו פירוש בודאי שתהיה תורתו אמיתית וזה כאשר יהיה המפרש חוסה בו כי ה' יתן חכמה. ואו' אל תוסף על דבריו וכו' דע כי האדם יש בו רמ"ח איברים ושס"ה גידים כנגד רמ"ח מ"ע ושס"ה מצות לא תעשה לזה אם יבא האדם ויוסיף מצוה אחת יוכיח בעצמו ויראה כי חשבון האיברים והגידין חסרין וימצא שקרן לזה אל תוסף אין לך אלא מה שמנו חז"ל תרי"ג מצות או יא' או' כל אמרת אלוה כו' פי' כל מה שאמר ה' כאשר יהיה הכל בכללות אז היא צרופה שהיא תורה שאין בה סיגים אבל אם תחסר אחת מהנה אין כאן תורה ולזה תמצא שמי שרוצה להתגייר זולת מצוה אחת אין מקבלין אותו והטעם כי תורתו סיגים ואינה צרופה ואם תאמר א"כ מה יעשה מי שאינו יכול לקיים כל התורה לז"א מגן הוא כו' פי' מי שאינו מקיים מצד כי לא מצאה ידו אז ה' מגן לו כאלו קיים כל אמרת ה' ותמצא שארז"ל כי כל מצוה כלולה מכל התורה כלה וכאשר זה אינו מקיים קצת מהמצות כאלו לא קיים שום מצוה ומי שלא מצאה ידו לקיים אז מגן ה' הוא לו ויעזרהו לקייים:
*) דקבל נביותא ת ו ש ל ב " ע