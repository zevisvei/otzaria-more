<h1>מחנה חיים יורה דעה חלק ב</h1>
סופר, חיים בן מרדכי אפרים פישל
<b>הקדמת</b> <b>המחבר</b>
יתברך העוזר וישתבח המושיע הוא הבורא שמים וארץ שרפי' עומדים ממעל לו וחיות הקודש מנשאים כסא כבודו וכל צבא מרום יזמרו וישוררו תקפו תפארתו וגדולתו ובגדולתו משגיח ממכון שבתו במעמקים על הארץ לעמוד לימין העזוב והרצוץ עוזר דלים ומושיע עזובים סומך חלושים ותומך מדוכאים עיני כל אליו ישברו ובטובו נותן ומשפיע ומשביע לכל חי רצון.
אני הגבר האביון החלוש והמדוכה אחד כתוך רבבי רבבות ישראל אשר אביו ואמו עזבוהו ולא נשאר לו אלא ליתן עיניו ביושב השמים ועליו השלכתי מבטחי מנעורי והוא הגדיל חסדו עלי מעודי עד היום הזה מה אומר ואדבר ואספר מרב טוב אשר גמל עלי אגידה ואדברה עצמו מספר כי צרות רבות סבבוני רעות גדולות הקיפוני כמה וכמה פעמים לא האמנתי בחיי וכרגע באפו חיים ברצונו מן המיצר קראתי יה ויענני מה אשיב לד' על כל תגמולוהי עלי ד' הגדלת חסדך עמי אם גם ככל נשימה אהללך ובכל רגש ורגש אשבחך ובכל הבטה והבטה אשתוממך אין די עולה ועל אחת מאלף אשר היטבת עמדי קטנתי מכל החסדים אשר עשית עמדי ולא ידעתי להודות לך רק בזאת שאגיד זרועך לדור לדעת שכל קויך לא יבושו ולא יכלמו לנצח כל החוסים בך.
עת לדבר להודיע לכל רואי שמש אם ימצא שאני חולק בספרי על גדולי חקרי לב כסברא אל תדמו בנפשכם שלא נשאתי פני איש חלילה נהפוך הוא קטן כגדול נחשב בעיני לראש שבטי ישראל והבוחן לבבות הוא יודע אשר עמלתי כדבריהם עד שנחלת שפרה עלי לבוא לגלות דעתי שלבי אומר לי שמקום הניחו לי מן השמים והא לכם זרע אמונים דברי פי איש אלקים הרמב"ן ז"ל בהקדמה על ספר המצות לרמב"ם שכתב וז"ל והנני עם חפצי וחשקי להיות לראשונים תלמיד. לקיים דבריהם ולהעמיד. לעשות אותם לצוארי רביד ועל ידי צמיד. לא אהי' להם חמור נושא ספרים תמיד. אבאר דרכם. ואדע ערכם אך כאשר לא יכילו רעיוני. אדון לפניהם בקרקע אשפוט למראה עיני. ובהלכה ברורה. לא אשא פנים לתורה. כי ה' יתן חכמה בכל הזמנים ובכל הימים. לא ימנע טוב מהולכים כתמים עכ"ל. ראה נא אחי הדברים ישינים יוצאים מפי חכם הרזים שלא נאה להיות חמור נושא ספרים תמיד זאת נחלת אדם מאל להיות תלמיד להקודמים לעמול להעמיד דבריהם האלה לשפוט למראה עיניו בהלכה ברורה ולא לישא פנים בתורה כי ד' לא ימנע טוב להולכי תמים ויתן חכמה בכל הזמנים ובכל הימים כמאמר חכז"ל (יגעתי ומצאתי תאמין) מי שמייגע עצמו למצוא האמת ואומר מצאתי תאמין כי ד' יתן חכמה דעות ותבונה בכל עת ובכל זמן ולכל אדם השוחר טוב ומבקש רצון מד'.
ואחלה נא פני כל איש שאל יחשדוני שתכלית הדפסת ספרי בעכור להרבות כבוד ביתי ח"ו אמרתי לגלות לעיני כל בני עמי שלא נעלם ממני דברי חכז"ל שאמרו וכל הרודף אחר הכבוד הכבוד בורח ממנו וכל הבורח מן הכבוד הכבוד רודף אחריו) והדבר יפלא אם דעת לנבון נקל שנכון הדבר שהאיש הרודף אחר הכבוד ישולם לו מדה כנגד מדה שהכבוד יברח ממנו. אמנם נפלאת מאוד למה תהי' כזאת שאם המצא תמצא איש הבורח מן הכבוד ירדוף הכבוד אחריו לכבדו הלא לא חפין האיש ביקרו:
אך פשר הדבר ימצא כי עין בעין נראה בספר חסידים מרבינו יהודה חסיד ז"ל באות פ"ד שכ' וז"ל אל תשמח לכך אם יכבדוך כי לפי הכבוד והנאה שיש לו לאדם בעוה"ז על מעשיו מנכין לו מזכיותיו בעוה"ב עכ"ל הזהב על כן המשכיל באורח חיים למעלה בורח מלקבל כבוד על מעשיו אבל אם כן איפה גם יצרו מתגבר עליו ועומד לימינו לשטנו וישלח אחריו לאחוז בו ולכבדו כדי למנוע ממנו אור בהיר בשחקים שכר עוה"ב ועל כן אמרו חכמים בטעמא שאיש אמונים הבורח מן הכבוד הכבוד רודף אחריו וירחק עצמו מן קבלות הכבוד כמטחוי קשת והבן.
ואספר מחסדי ד' כי זה שנתים ימים שנשאתי לבי לשמים לעזרני להוציא לאור ספרי מ"ח ח"כ על או"ח ויו"ד ביחד ורבות מחשבות בלב איש מאת ד' היתה זאת שלא עלה כידי אז להדפיס רק על או"ח והאל גמר עלי חסדו למלאות משאלותי כהיום להוציא לאור על היו"ד מספר התשובות יחדיו של או"ח ויו"ד עולים כמספר "מחנה" ואצלתי לי בזה שיהי' המחנה בעזה"י שומר בעדי לתת לי חיים וברכה עד עולם.
ועתה באתי להזכיר המתנדבים כעת לברכה שהאנשים האלה קיימו מה שקבלו לעזרני בכספם להיות לאל ידי להוציא לאור ספרי על היו"ד הלא המה איש ואיש בשמו הטוב לברכה.
ואלו הם הנקובים בשמותיהם:
הקצין ר' סענדר קראו יהונתן וויינבערגער, חיים צבי קרא, ניסן קעסטענבוים, יואל בראנד, יהושע אליעזר פרידר, ברוך מייזלס, משה ווייס, יחזקאל קליין, חיים כ"ץ, יעקב צבי בארנשטיין, אשר צבי אויסלענדעד, פנחס ווייס, בנימין פריעדמאן, משה קרוים, שמואל זנוויל מערמעלשטיין שאול ווייס, יעקב גאטטעסמאן.
האנשים האלה עזרו כאיש אחד העשיר הגדול לא העדיף והעשיר הקטן לא החסיר נתנו שוה בשוה עד שמגיע להדפיס בישועת ד' הספר ואליכם המתנדבים בעמי אתן תודה לאלפים ואקרא בקול הודאה לאמור ישלם ד' לכם פעלכם ותהי' מעם ד' אלקי' ישראל משכורתכם שלימה ובל"נ אחלק איזה מאות מספרי הנ"ל לעניי לומדי תורה ולבתי מדרשים שיהי' שמכם וזכרכם במקהלות ישראל תאות נפש.
ואבוא היום בזכות אבותי ה"ה אבי אדמ"ו הצ' מהו' מרדכי אפרים הנקרא בפי כל ר' פישל סופר ז"ל בן הצדיק ר' זוסמאן סופר ז"ל ואמי מורתי הצדקת לאה בת החשוב וירא אלקים מכבד התורה כבוד ר' יהודה לאשברין זכרונם לברכה ובזכות רבותי גאוני ארץ ומוסדי דור ה"ה הגאון בעל חת"ם סופר והגאון בעל שערי תורה והגאון בעל אמרי א"ש זכרונם לברכה, לפניך מלך מלכי המלכים הקב"ה ברוך הוא וברוך שמו ברוב כריעות וברוב השתחויות אברך ממקור לבב לשמחה במעונו ברוך אתה ד' למדני חוקיך שהחיינו וקימנו והגיענו לזמן הזה אתן הודאה לך על העבר שהטבת עמדי זה הרבה שנים להוציא לאור ספרי פלס, ומחנה, ומחברת שערי חיים ואומר שכח לאלף על אשר אתה מטיב עמי כהיום לדפוס ספרי הנ"ל על היו"ד ואתפלל לחסדיך על העתיד שתזכה אותי להפיץ מעיינותי חוצה הן בחריפות והן באגדה כאשר הוא עם לבבי אמן ואמן.
וזכור אזכיר שבר גדול אשר קראנו על פי ד' שמתו עלי ר"ל חמשה בנות ובן אחד הילדה שרה והילדה ריזל והילדה רבקה מלכה והילדה צירל בלומה וגם בתי הגדולה שחיתה נקראת על שם אמי לאה וגם בני הילד מאיר שלמה זכרונם לפני מכניע לבי לא עליכם עבדי ד' יקרה אתכם כאלה ולא מאלה וגם אותי ישמור ד' מכל צרה יגון ואנחה וישמחנו כימות עניתנו לבלה בטוב ימים לעולם אמן.
ושפתי לא אכלה עד שאני תפלה לד' שיגמור בעדי ללמוד וללמד לשמור ולעשות ולקיים כל דברי תורתיך וצא ימושו תורתיך ומצותיך מפי ומפי זרעי ומפי זרע זרעי עד עולם. יום ה' ב' דר"ח תמוז יום היא"צ של אבי הצדיק ז"ל התברכו לפ"ק. הק' חיים בלאדאמ"ו הצדיק המפורסם מחו' מרדכי אפרים סופר זצ"ל. חונה פק"ק מונקאטש והגליל.
רבות בנות עשו חיל ואת עלית על כולנה היא זוגתי החכמת והצנועה הרבנית מ' בריינדל תי' אשר היא עזרי מעם ד' וישולם לה פעלה בעולם הזה שתזכה להיות עמי בהצלחה ונזכה יחד לגדל בנינו לתורה ועבודה והצלחה ותהי' משכורתה שלימה מעם ד' צבאות לאחר זקנה ושיבה בעולם הבא בעלה המעתיר בעדה למחיה חיים בחסד.
אמר המחבר להודיע לעיני בני עמי כי בקשתי מי"ג הרב הגאון מה"ר שלמה גאנצפריד נ"י ראב"ד דק"ק אונגוואר, שישים עינו לטובה על ספרי שלא יהי' כקורא להגיה הדפוס רק כקורא להגיע אשר יאמר בספר ואשר יהי' בידי להצדיק אצדיק ואם אראה ששגיתי אדפיס בסוף ספרי שלא יצא ח"ו מידי דבר שלא כדת הלכה, והגאון הנ"ל עשה כן ושלח לי כמה השגות ובפרט בהל' ס"ת, אבל אני בעוה"ר נחלתי ולא יכולתי בקיץ הזה לשים עיני לטובה על דבריו. לכן אתן תודה ברבים ובל"נ כאשר יזכני ד' להוציא לאור שאר השגות אשר שלחו לי גדולי חקרי לב ולמודי ד' על ספרי ואשר מצא ידי להצדיקני או להודות להם דברים שאמרתי המה שגגות השכל או העלם ידיעה, אזכור גם לטובה השגות הרב הגאון הנ"ל. דברי אוהבו ואוהב כל דורש בצדק ולומד לאמת, פה מרחץ קארלסבאד. יום ח"י תמוז תרל"ג הק' חיים סופר
<b>מחנה</b> <b>חיים</b>
<b>סימן</b> <b>א</b> הרבני המופלג מורג חרוץ בעל פיפיות לחקור שפעת נעימות ורב ברכות עלי ראש גבר אברך בתורת ראשונים ולפלפל על דיני אחרונים כמהו' ר' אהרן טעננענבוים בישוב טאמאר.
<b>שאלתו</b> עם פלפולו הגדול מענין לענין בדברים הנוגעים להלכות גדולות קבלתי ואני מוטרד מאוד ושמתי עינו ולבי רק על הדבר הנוגע לדינא כעת יעזרהו אלקים להיות אמץ לבו בגבורים לעמוד בפרץ דברי הכותב לכבוד תורת אלקים ולומדיה.
<b>שאלה</b> הנה זה לא כביר קבע אחד מיוחד בין פושעי ישראל דירתו פה והנה העם מספר ממנו דברים רבים אשר לא יעשה אך אין לדיין אלא מה שעיניו רואות ועד היום לא ראינו כי אם שהוא מחלל שבת בפרהסי' על ידי שעובד חורש וזורע בבהמותיו כמו בחול וגם אותו בעצמו ראינו איך פעם ש"ק לעת מנחה כאשר עמדנו לפני בהכ"נ עבר לפנינו כאשר בא מן השדה ומטה בכפו וגם פעם הראה לעיני כל שנושא צרור כספו בידו והנה אשאל את פה קדוש הדרגנ"י מה דינו של האי גברא אם יש לדונו למומר לכל התורה אשר מגעו עושה יין נסך כי המכשלה רבה והעם אינו נזהר ממנו לשתות עמו יחדיו וגם יש לקצין אחד דפה יין במרתף שלו אם מוכרח ליקח אותו משם או לא עכ"ל.
<b>תשובה</b> הדבר צריך תלמוד בירור גדול מאוד ובכל זאת טוב עשה כבוד מעלתו נ"י ששם עיניו בו כי לא דבר קטן להתחבר עם מחלל שבת בפרהסי' והראני ד' אחרי ימים רבים שהוצאתי לאור עולם ספרי "שערי חיים" מצאתי מרגליות טובה שגאון קדוש חכם צבי בתשובותיו סי' ל"ח כתב על ששאלוהו יראי ד' ראו שיש פריצי בני ישראל אשר עושים חטאים גדולים בפרהסי' ובאים לבהכ"נ להתפלל ולעלות לתורה אשר אין דעת יראי ד' יוכלו לסבול זאת וחפצו שקהל יסכימו שכל איש אשר עושה חטאים בפרהסי' לא יבוא בקהל ד' ואין שומע להם על כן שאלו היראים אם מותר לעבור החרם אשר הי' שם שלא לעשות מנין להתפלל ויעשו להם מנין בפני עצמם שלא לראות בעמל ישראל והשיב להם הגאון ח"צ ז"ל וז"ל ואם יטעון טוען והא קיי"ל דמותר להתפלל עם העבריינים כל זמן שלא נידום בפירש תשובתו, דעד כאן לא אמרי' הכי אלא בעובר לפרקים אבל העושים ביד רמה בשאט בנפש ופורקים מעליהם עול מצות אפי' מצוה אחת קלה הרי הוא מאותן שאין להם חלק לעו"ה כמ"ש הרמב"ם בה' תשובה וכ' בריש חולין שהעובר על מצוה אחת שחייב עליה מיתה אף שאין בידינו לדונו עתה מחרימין אותי חרם עונם והנה הבועל ארמית בפרהסי' אף שאין דנין אותו בב"ד מ"מ על כל ביאה וביאה קנאין פוגעין בו עד שמפני זה דיני שיהרג ואל יעבור ואם העלם יעלימו עם הארץ את עיניהם גדול עונם מנשוא וביחוד המחלל שבת בפרהסי' שהוא כנכרי גמור כדאמרי' בעירובין דף ס"ט ובשחיטת חולין דף ה' ופסקוה הפוסקים ז"ל אין לך חילל השם וכיבוי מאור הדת גדול מזה וכל העומד ונמצא שם באותו פרק באותו מקום ואינו מוחה ילכד בעוונו ובחבלי חטאתו יתמק ואם רוח טהרה עברה על מקצת אנשים בקנאם קנאת ד' צבאות לצאת מן המקום ההוא בל יסופו בעוונם עליהם תבא ברכת טוב אלא שאין לנו לפסוק דין שיש עליו עוררין כי אם בידיעת דברי שני הצדדין ומה שדברתי עד הנה להיות מילתא דאיסורא וכבוד שם הגדול הגבור והנורא שהדבר מצוה וחובה על כל אשר בשם ישראל נקרא אשר על כן הנני גוזר בתוקף גזרתי על כל הבא להסתייע בפסקי זה ובו ימצא עזרה שיראה קונדרסי זה לצד שכנגדו ויתרה בצד שכנגדו בפני ב' עדים כשרים שיעמוד עמו לפני ב"ד שוה וממוצע נשני הצדדים בין בעיר ההיא בין בעיר אחרת ויסדרו ב' הצדדין לפני ב"ד טענותיהם מפיהם או מפי כתבם והב"ד ידונו ביניהם עפ"י דין תורתינו הקדושה ואם ח"ו אנשי קהל יתנו כתף סוררת לבלתי בא לפני אלקים אלו הדיינין מה שלא יקווה מאנשים שרוצים להיות בשם קהל קדוש מכונים למעול מעל בד' יתברך ובתורתו ימרודו לעשות להם כונים הרי הרשות נתונה ביד כל איש אשר נגע השם בלבו להפרד ולצאת מן הקהל ההוא להתפלל בעשרה במקום אשר יבחר והשומע לתורת ד' ישכן שאנן ויהי' כזית רענן פי הדובר לכבוד ה' יתברך ותורתו הקדושה עכ"ל. הלכות גדולות שנה לדעת חיוב כל בר ישראל לנהוג כדת עם הרשעים העושים ביד רמה ובשאט נפש נגד רצון ד' שישו בני מעי כי זכיתי לעשות ככתוב בעז"ה.
<b>ואחרי</b> שהודעתי לו כזה אבוא לחקור בדברי מעלתו נ"י שכתב וז"ל מה דמחלל שבת בפרהסי' על ידי שעובד בבהמותיו בזה נולד לי ספק אם על ידי זה נעשה מומר היות שעכ"פ אינו מחלל שבת בגופו עכ"ל.
<b>הנה</b> הרמב"ם בספר המצות שורש י"ד השיג על בעל הלכות שמונה המחלל שבת בכלל חייבי סקילה וגם מינה אח"כ לא תעשה כל מלאכה וצעק עליו שזה לא יתכן להמנות העונש והזהרה לשתים והרמב"ן שם אות ב' האריך להצדיק הבעל הלכות דלא תעשה כל מלאכה הוא הלאו דמחמר אחרי בהמתו דלא עבוד מעשה בגופו לא בא חטאת בשוגג ולא סקילה במזיד והוה רק לאו אבל בודאי אם האדם חורש בבהמתו מלאכת עצמו היא ובהמה עמו כגרזן ביד החוצב בו דעביד בגופו מעשה שאפילו למאן דאמר לאו שניתן לאזהרת ב"ד לוקין עליו אבל במחמר פטור וכ' וז"ל ופטרוהו ג"כ ממלקות אפי' למ"ד לוקין עליו משום דא"כ לכתוב קרא לא תעשה כל מלאכה ובהמתך אתה למה לי הוא ניהו דכי עביד מלאכה מחייב בבהמתו לא מחייב שאין המלאכה עם בהמתו חשובה כמו שעושה הוא אותה להתחייב עליה מלקות אבל היא נחשבת כמלאכת בנך ובתך עבדך ואמתך שמוזהר עליהם בלאו ואינו לוקה שאין מלקות במעשה אחרים וזה דבר ברור עכ"ל
<b>ולפ"ז</b> חכז"ל אמרו מנסך יין ומחלל שבת בפרהסיא מה ניסך הוא במעשה בגופו באיסור דאורייתא ה"ה המחלל שבת בגופו דומי' דניסך עיין גיטין דף נ"ב ברש"י שם ומה מנסך דבר שחייב במזיד סקילה ה"ה בשבת אם מחלל בדבר שחייב עליו סקילה אבל מחמר אחר בהמתו לא הוה מחלל שבת דומי' דמנסך לע"ז משני טעמים דלא עביד מעשה בגופו וגם אין עליו במזיד חיוב מיתה שיהי' מומר לכל התורה כולה ואי דהולך וכלי מחרישה בידו אז בודאי הוא מחלל בגופו ואם שבהמותיו עובדים בשבת והוא אינו מחמר אחריהם אז בודאי לא הוה מחלל שבת רק עובר על עשה שמחויב בעשה שבהמותיו יניחו ויעיין בריטב"א בע"ז ט"ו דהוה עשה שבגופו שיניחו בהמותיו אבל עכ"פ לא הוה בזה מחלל שבת בגופו רק שלא שמר שבת בעשה דשביתה כנ"ל ע"ד בעז"ה (ומצאתי בפרמ"ג בפתיחה לה' שבת שמסופק אם הוה מחלל שבת במחמר ככופר בכל התורה כולה).
<b>ומצאתי</b> בתב"ש סי' ב' ס"ק כ"ו דדייק מדנקט הגמ' מנסך יין ולא אמרו סתם מומר לע"ז משמע דדווקא באיסור דאורייתא דומי' דניסך יעו"ש א"כ אני מוסיף דומי' דניסך דהוה חיוב סקילה ועבד מעשה בגופו ה"ה מחלל שבת בפרהסי' דווקא בחיוב סקילה ועבד מעשה בגופו אבל במחמר דליכא סקילה ולא עביד מעשה בגופו רק פועל שבהמתו יעבוד והוא עובר עשה של למען ינוח שורך בשב ואל תעשה או ל"ת של לא תעשה מלאכה ע"י בהמותיו בזה לא הוה מומר לכל התורה וכן משמע מרש"י חולין דף ה' שכ' וז"ל האי תנא חמירא ליה שבת כע"ז דהעובד ע"ז כופר בהקב"ה והמחלל שבת כופר במעשיו ומעיד שקר שלא שבת הקב"ה במעשה בראשית עכ"ל דבשלומא אם מחלל בגופו במלאכה שחייב סקילה אז כופר במעשיו ומעיד שלא שבת הקב"ה במעשה בראשית אבל אם משמר שבת בגופו רק שלא נתן נייחא לבהמתו עכ"פ מעיד בשביתת גופו שהקב"ה נח ממעשה בראשית אינו דומה לעובד ע"ז ככופר בהקב"ה ודוק.
<b>אך</b> כל זה בעובר לתאבון להרויח ממון אבל בבועט דרך אפיקורס שמראה באצבע שלא מאמין במצוה זו אז בודאי גם בבועט מצות שביתת בהמתו הוה מומר להכעיס והרי הוא כגוי דבר זה גילה התב"ש בסי' ב' סס"ק ח"י והביא ראי' מכ"מ שכ' שמבעט במצות מילה הוה אפיקורס הגם שהוא מבעט בשב ואל תעשה ומכ"ש במצות עשה דשביתת בהמתו שהוא אביזרייהו דשבת שכל הכופר בה כופר בכל התורה כולה דדרך אפיקורסת שאני ואפשר לחלק בשלומא אם מבעט במצות אתרוג ולולב או מבעט במצות מילה א"כ יש ביעט במצוה זו לגמרי אבל אם מבעט במצות שביתות בהמתו בשבת אבל משמר העשה בגופו א"כ לא ביעט בכל המ"ע ודוק.
<b>הן</b> אמת שהדבר שאמרתי שצריך להיות מחלל שבת במעשה יפלא הלא חזינן בגמ' דמדמה מומר לערלות למומר אוכל נבילות דפריך האי מומר ה"ד אי מומר לדבר אחד היינו מומר לערלות וקשה הא מומר לערלות הוה בשב ואל תעשה ואוכל נבילות הוא בקום ועשה ועכ"ח דשווין הם דאל"כ מאי הקשה הגמ' נימא דאשמעינן מתחילה מומר לערלות דהוא שוא"ת ואח"כ אשמעי' אפי' מומר בקו"ע שוחט אלא פשיטא לענין מומר ליכא חילוק אי בקו"ע או בשוא"ת וכן מצאתי תל"י בח"צ סי' מ"ג שהוכיח כן יעו"ש וא"כ לענין מומר לחלל שבת ג"כ לא יהי' חילוק אם עובר בקו"ע או בשוא"ת ודוק.
<b>שוב</b> ראיתי דנכון הדבר דכיון דאמרי' מומר לדבר אחד לא הוה מומר לכל תורה כולה רק בשבת וע"ז שם יפעל עבירה אחת להיות מומר לכל תורה א"כ צריך דווקא עבירת מיתה אשר עבר בקום ועשה דאל"כ לא הוה מומר לכל התורה אבל בברייתא דחקרי' אם הדין שמומר לנבילות אי מותר לשחוט אז שפיר פריך האי מומר ה"ד דמה לי עבירות ערלות או עבירות נבילות אבל באמת דאמרי' מומר לדבר אחד לא הוה מומר כלל אפי' אם אוכל נבילות מותר לשחוט רק שני עבירות החמורות שבת וע"ז אשר כל המודה בע"ז או כופר בבריאת שמים וארץ הוא כופר בכל התורה אז אמרי' חומר של אותן עבירות וגם עושה האיסור מיתה בידים הוא דווקא הוציא הקב"ה למעט מתיבת מכם ודוק.
<b>וידע</b> מעלתו נ"י כפי מה שהעלה הר"ן ביומא פ' יוכ"פ דעשרה פעמים לאכול נבילה הגם דהוה רק עבירות לאו שקול כעבירת סקילה פ"א ולכן מותר לשחוט לחולה בשבת ולא להאכילו י' פעמים נבילה ועיין במג"א סי' שכ"ח ועיין במ"ל פ"ד הל' ב' מהל' ריבית ובספרי מ"ח סי' פ"ה אם יעבור בגופו כמה פעמים איסור עשה בשבת כגון שישא משא כבד בחצר מוקף עיין רמב"ן בתורה פ' אמור דביאר דיש עשה דשבתון בלי עשיית מלאכה הגם שעשה קיל ממלאכת שבת בכל זאת מי שטורח גופו בשבת במדידות תבואה ושקלות פירות וכדומה ועובר זה כמה פעמים יהי' נחשב כמחלל שבת באיסור סקילה פעם אחד דהוה מומר לכל תורה כולה.
<b>אך</b> הדרנא בי דהנה כפי הדין מפורש דחשוד על הקל לא חשוד על החמור וחשוד על החמור חשוד על הקל למה לא מחלקים הפוסקים דאם חשוד לעבור הלאו יו"ד פעמים הוא חשוד על החמור פ"א או בהיפוך אם חשוד על החמור בפ"א לא חשוד לעבור על הקל י' פעמים דנימא הגם שאכל כזית חלב לא יאכל עשרים זתים נבילה או בהיפוך מדידענו שאכל עשרים זתים נבילה חשוד לאכול כזית חלב מזה לא הוה שתקו כל הפוסקים.
<b>לכן</b> חלקי אמרה נפשי בשלומא בחולה שיש בו סכנה אשר אמרה התורה וחי בהם ולא שימות בהם וע"כ יהי' נדחה איסור אחד לגבו ואנו הב"ד שוקלין בדעת להאכל לו איסור קל ולא איסור חמור דהדין הוא מאכילין לו קל קל תחילה אז חידשו הראשונים דאנו שוקלין בדעת תורה שמותר לו לשחוט בשבת הגם דהוא איסור סקילה יען דלא יודחה האיסור רק פ"א ולא יודחה איסור לאו הוא אכילת נבילה עשרה פעמים אבל אם איש עובר עבירה אשר יהי' עי"ז עבריין וענש יענש על כי חטא נפשו כי עבר פי ד' אז יש לנו כלל גדול הגם כי ראינו שהאיש הזה חוטא נפשו באיסור קל אפי' מאה פעמים שאין פחד אלקים לנגד עיניו לאכול נבילות בכל זאת פחד אלקים לנגד עיניו שלא לאכול חלב אשר העניש ד' על חלב כרת וכן אם ראינו שאדם אוכל חלב ואין פחד אלקים לנגד עיניו הגם שפי ד' יעניש על עבירה הזה כרת אז חשוד הוא לקל אשר האיסורי' שלהם רק בעונש קל מלקות מי שאוכל חלב חשוד לעבור כל איסורי לאו ואוכל אפי' מאה זתים נבילה או חזיר דהא אין פחד אלקים לנגד עיניו על עונש חמור וכ"ש על הקל ולכן לא חלקו הפוסקים בדין חשוד רק בין קל וחמור באיכות העבירות ולא דברו מקל וחמור בכמות העבירות בין אם חטא פעם אחד או הרבה דאפי' אכל אלף זיתים נבילה אינו חשוד לאכול חלב פ"א והבן זה ובעז"ה הוא נכון וברור בשכל.
<b>ומצאתי</b> במגן אבות מהגאון מהר"ם בנעט בסוגי' דשוחט בשבת שנתקשה על תוס' ד"ה שחיטתו שהקשה הלא לר"מ מומר לדבר אחד חשוד לכל התורה איך השחיטה כשירה והקשה הנ"ל למה לא הקשה בלא"ה הלא חשוד לדבר חמור חשוד לקל ותי' בסברת הרא"ש עשרה זיתים נבילה חמור כמו איסור סקילה דשחיטה ולא הוה חמור נגד קל יעוי"ש ולדעתי דבריו אינם מכוונים דדווקא אם אנו הב"ד חוקרים להתיר לחולה מכח פקוח נפש אז שוה להתיר בעבור פקוח נפש פ"א איסור חמור כמו להתיר בעבור פקוח נפש עשרה פעמים אכילת נבילה אבל בודאי מי שחשוד לאכול עשרה פעמים נבילה שעובר עבירות לאו של נבילה עשרה פעמים בכל זאת אינו חשוד לעבור עבירות אכילת חלב אפי' רק פ"א ומי שחשוד שעבר אכילת חלב פ"א הוא חשוד אפי' על אכילת נבילה אפי' מאה פעמים דאזלי' בתר העבירה באיכות ולא נחשב כמות העבירה כלל ודוק.
<b>וגוף</b> הקושי' שהקשה למה לא הקשה תוס' אם חשוד על החמור ששוחט בשבת הוא חשוד על הקל היינו נבילות יפלא בעיני דהב"י בסי' קי"ט הביא דדווקא במין איסור אחד אמרי' החשוד באותו איסור החמור חשוד על הקל אבל בשני מיני איסורין אפי' מן החמור על הקל לא חשוד כאשר הביא הרמב"ן ראי' דמומר לערלות אינו חשוד על השחיטה יעו"ש כי מתוק וא"כ הגם דחשוד על החמור לחלל שבת אינו חשוד על נבילה דזה היה איסור פעולה ונבילה הוה איסורי אכילה והקשה תוס' רק לר"מ דסובר חשוד לדבר אחד חשוד לכל התורה ודוק (ובזה פלפלתי לתרץ קושי' התב"ש דלמא לתאבון איירי כגון שרוצה לאכול בשר יעיין בראש יוסף שפי' כן דאז הוה באותו איסור שעושה להנאת גופו כמבואר בהרי"ט אלגזי בכורות פ"ד שהוכיח כן מדברי הרמב"ן בהלכות דכל סיג הנאת גוף סיג איסור אחד חשוב יעו"ש כי מתוק ונשאר הקושי' חשוד לדבר חמור חשוד לקל אך אין דרכי בזה ודל"ב).
<b>ולפ"ז</b> אפי' אם עובר בעשה דשביתה מאה פעמים עכ"פ לא הוה כאיסור מלאכה פ"א דנימא שיהי' כופר בכל התורה דדוקא במלאכה בפעולה שחייב עליו סקילה כמו מנסך נעשה כופר בכל תורה כולה ודוק ובפרט לפי דברי רש"י שהבאתי שהטעם במחלל שבת שכופר בזה שהקב"ה לא שבת במעשה בראשית א"כ אם שומר נפשו לעשות מלאכה בידים אשר עליו חיוב מיתה הרי מכיר במעשה של הקב"ה ששבת ממלאכה ביום השבת ודוק.
<b>ראיתי</b> בסוף מכתבו לפי דברי הגאון מרן חת"ס ח"ו סי' פ"ג דכ' דלכך בעינן בשבת בפרהסי' יען דבספרי ילפי' ששבת הוה כע"ז מדסמך פ' מקושש לפ' ע"ז ואין לך בו אלא חידושו דווקא בפרהסי' הוה עכ"ד אדמ"ו ז"ל וא"כ אמרינן דווקא עושה מעשה בגופו כמו במקושש ויפה דובר מעלתו נ"י וה"ה במחלל בעשה דשבת שעמל וטורח בגופו בסידר עצים ואבנים בחצר מוקף ג"כ לא הוה ככופר בכל התורה דדווקא דומי' דמקושש דעשה איסור חיוב סקילה בגופו כ"ש למעלה ודוק. **(ולענ"ד מדכתיב בסוף פ' בהר לא תעשו לכם אלילים ופסל ומצבה לא תקימו לכם ואבן משכית לא תתן בארצכם להשתחות עליה כי אני ד' אלקיכם את שבתותי תשמרו ומקדשי תיראו אני ד' הרי הוקש שבת לע"ז ועיין ברש"י שם שמביא דברי תורת כהנים שלא יאמר הואיל ורבי עובד ע"ז אף אני כמותו הואיל ורבי מחלל שבת אף אני כמותו לכך נאמרו מקראות הללו יעו"ש ועיין ברמב"ן וז"ל ופירושה הזכיר הכתוב ע"ז ושבת וכו' וה"ה לכל המצות אבל הזכיר אלה שהן אבות ויש גורסים הזהיר רמזו שכל המצות בכלל השבת עכ"ל.)**
<b>סוף</b> דבר הגם דתב"ש בס"ק כ"ו מחדש דווקא שלא הוה מחלל שבת אם עובר איסור דרבנן לדעתי אפי' מחמר אחר בהמתו או אם יעמול גופו ואפי' שניהם יחד דעובר על עשה דשבתון וגם על עשה למען ינוח שורך וחמורך דביאר הריטב"א בע"ז דף ט"ו בד"ה מי דמי דצריך לעשות שמירה מעולה בבהמתן אעפ"כ לא הוה בזה מחלל שבת בפרהסי' להיות מומר לכל תורה כולה אבל דרך ביעוט שמבזה המצוה פורק עול אז הוה אפיקורס כמבואר בתב"ש אפי' לולב אינו נוטל וגם בזה יש לפקפק דשם הוא כופר במצוה אחת לגמרי אבל כאן הלא הוא מקיים העשה בזה שלא עושה מלאכה ודוק.
<b>ומה</b> שהעיר להפך בזכות של עובר הנ"ל וכו' וז"ל אם עכ"פ יש לצרף בנידן האיש שלא נתחזק באחד מהם ג"פ או דלמא אינו צריך ג"פ ואף בפעם אחד הוה מומר וכל זה הוא פלפול בפוסקים ואינו יודע על מי לסמוך עכ"ל.
<b>הנה</b> האריכו הפוסקים אי מומר דווקא ג' פעמים ולכאורה הקשתי א"כ איך שייך מומר לערלות דהוא דווקא שאינו מל עצמו ואי אפשר לעבור רק פ"א וכל ימיו יוכל לקיים את העשה ולא משכחת ג' פעמים לעבור וצע"ג
<b>ונ"ל</b> דמבואר בחולין דף מ"א התרה בו וקבל עליו התראה אין לך מומר גדול מזה וא"כ אם התרה בי שחייב כרת בכל יום שמשהה א"כ נעשה מומר הגם שסוף כל סוף אינו עובר רק עבירה אחת עכ"פ בהתראה נעשה מומר בפ"א ודוק.
<b>אך</b> יש להקשות מאי הקשה הגמ' האי מומר ה"ד אי מומר לשאר עבירות היינו מומר לערלות דלמא בערלות עדיין יש בידו למול ולתקן כמו בלאו שניתק לעשה אם מתקן בסוף נעקר העבירה עיין בכ"מ ובמגדול עוז בפ"א מהל' מילה דבר מתוק א"כ כיון שלא נגמר העבירה א"כ לא נחשד לנבילה דאין בידו לתקן אם יעבור אבל אם כבר עבר עבירה אשר אין בידו לתקן חשיד נמי על נבילה קמ"ל וצ"ע.
<b>אמנם</b> יש לתרץ דאיירי דאמרו לו אופן דיוכל להיות נימול ולא ירגיש יסורים והוא משיב דמצוה זו אינו חשיב אצלו לעשות אפי' בלי יסורים והוה מבעט במצוה והגם ששאר מבעט במצוה הוה אפיקורס זה דווקא אם הי' מבעט עד שעברה המצוה כגון שביעט בנטילת לולב והנחת תפילין וישיבת סוכה עד שעבר הזמן אבל אם נשאר עוד לתקן היה מבעט בערלות כמו עובר לתאבון בעבירה עוברת וזו שהחכים רש"י וכ' מימר לערלות מבעט ונתקשה הכ"מ בפ"ד מהל' שחיטות דא"כ הוה אפיקורס ולפמ"ש לק"מ דהא יש בידו לתקן הוה האי ביעט רק כעובר לתאבון ודוק.
<b>וזה</b> לי עשרים שנה כתבתי לאחי הגאון ר' יעקב שלום זצ"ל ליישב סתירת מג"א אשר נתקשה בו מחה"ש בסי' תמ"ד דכתב מג"א שם בס"ק י"א וז"ל עשה דתשביתו חמור טפי דכל שעתא עובר עליו משא"כ במילה עכ"ל והקשה המחה"ש בסימן רמ"ט ס"ק ה' כתב המג"א דמותר לעשות מילה שלא בזמנה בערב שבת וז"ל מילה אעפ"י שעבר זמנו כגון שהי' חולה בשמיני נקרא זמנו קבוע דכל שעתא ושעתא זמנו הוא עכ"ל א"כ מבואר דגם במילה הוה כל שעתא עבירה וצ"ע.
<b>ואמרתי</b> באריכות וכאן אקצר דעשה דתשביתו ובל יראה עובר בכל רגע ורגע דיש חמץ בביתו ועובר למשל אלף פעמים בכל יום אבל מילה החיוב עליו בכל יום לקיים המצוה דאם מת ולא עשה לא עבר רק עשה ואם מקיים בסוף נמצא שלא עבר כלל רק שלא קיים המצוה בזמנה והשהה עצמו לצאת מהחיוב אשר חל עליו בכל יום לקיים אותו מצוה אשר לא עשה אתמול ויש לי מטעמים בעז"ה דמילה הוה כל ימי חייו תשלומי יום ח' אבל חמץ הוה כל שעה וכל היום בפני עצמו, ועיין רוקח בה' לולב והוא דבר חדש מאוד והארכתי בבירור לשון מג"א ודוק.
<b>ובאמת</b> נ"ל יען דחיוב על האב למול את בנו ביום השמיני ואפי' גם לאחר שמיני עד י"ג שנים כמבואר ביו"ד וא"כ משכחת מומר לערלות ג' פעמים שלא מל עצמו ולא מניח לבניו למול אותם אפי' ע"י שליח והוה מומר ג' פעמים על מ"ע של מילה ומה שלא מניח למול את בניו הוה מבעט הגם שעושה שלא לצער בניו מ"מ הוה צער חוץ לגופו ובכל זאת שהוה מבעט עי"כ אפיקורס לא הוה דהא לולא בעבור בניו אשר מרגיש גם הוא הי' מל אותם ודוק.
<b>ומה</b> שנתקשה למה לא נעשה ככופר בכל התורה אפי' אם עבר איסור דרבנן הלא פסקי' כהך בעירובין דף ס"ט לק"מ דמה שנוגע לענין שבת הוה מומר באותו דבר אבל לא לכל תורה נעשה מומר אם חילל באיסור דרבנן וכן מביאר בספר מגן אבות במתני' השוחט בשבת בד"ה אע"פ ודוק.
<b>גם</b> מה שהקשה מעלתו נ"י אי ילפי' מחלל שבת דהוקש לע"ז א"כ גם בפ"א נעשה מומר דהא התם פ"א הוא ש"מ דאף בפ"א נעשה מומר עכ"ל שגה ברואה הגם דמקושש הי' חייב מיתה אבל אם הי' שוחט הי' שחיטתו כשרה וראי' לזה דיש שיטות דגם בע"ז בעינן ג"פ כמבואר באחרוני' וא"כ קשה ממקושש ועיין בכור שור חולין ה' אי צריך בע"ז גם בפרהסי' וק"ל.
<b>רק</b> כבר חקרתי אם התרה בו במחלל שבת ובע"ז אז לכ"ע נעשה מומר ע"י שקבל התראה והתיר עצמו למיתה כמבואר בחולין מ"א התיר עצמו למיתה אין לך מומר גדיל מזה א"כ די אפי' בפ"א ובמקושש הי' התראה שלא יחלל שבת שחייב מיתה עכ"פ הגם שלא נודע איזה מיתה עכ"פ התיר עצמו למיתה ומצאתי תל"י שהמגן אבות חקר בזה שאם התרה בו די בפ"א להיות מומר יעו"ש בד"ה גם שהמתיק בזה פי' רש"י מתחייב בנפשו כרת שקאי על יוכ"פ דאל"כ סקילה בשבת א"כ הוה בפ"א מומר דפח"ח מתוק כדבש
<b>וידע</b> מה שהפליא התב"ש להביא ראי' מתוס' דף י"ד דגם בלתאבון היה מומר היינו דחקר אולי כמו דיש חילוק לרוב ראשונים דבשבת צריך לחלל בפרהסי' ובע"ז אפי' צנעה גם מחלקין בע"ז די אם הודה בע"ז אפי' פ"א אבל בשבת דווקא ג"פ כמו כן יש לחנק בע"ז הוה מומר אפי' לתאבון אבל בשבת לא הוה מומר אם חילל לתאבון לכן הוכיח מקו' התוס' דגם בשבת הוה מומר לתאבון כמו דהוה מומר לתאבון בע"ז אבל הגמ' שפיר מדחה דברי רב ענן דסובר מומר לע"ז מותר לשחוט נדחה מכח מכם להוציא לנסך יין א"כ אין מגמ' ראי' לדברי תב"ש כאשר העיר מעלתו ודוק.
<b>ועתה</b> אשים קנצי למלין ולא אשיב על פלפולו אם נעשה מומר בפ"א או ג"פ כי אני מוטרד גדול וגם חלוש מאוד ובודאי העובר עבירה הזה ישלש חטאיו ועונותיו ובכל זאת אין אני רואה לדונו ככופר בכל התורה להיות מנסך ולא אפונה שבמהרה ישמע ליצה"ר אשר היום אומר לו עשה כך ולמחר יאמר לו עשה כך עד שיאמר לו לך עבוד ע"ז אמרו חכז"ל ויחלל שבת בגופו בפרהסי' ואז נודע דינו.
<b>ובכל</b> זאת אני אומר שמורגלא בפומי מה שאמרו חכז"ל לא חרבה ירושלים אלא על שהעמידו דיניהם על דין תורה" הכוונה אמת אין לדיין אלא מה שעיניו רואות וצריך לדון עפ"י יסודי תורה ולא כאשר יבין בשכלו מי שהעיז כך בפרהסי' מה הוא עושה בצנעה וא"כ הרב או דיין הממונה צריך לשים יד לפה ורואה כבלע את הקודש איך משורש נחש יצא אפעה חמד רשע לצד מרעי' ומהפכים צדיקים להיות רשעים ח"ו אבל בעלי בתים אשר ברך ד' אותם בעושר וכבוד מה להם לשקול במשקול הזהב אם בדין תורה הדבר ברור כאחותך שאסורה לך הלא המה צריכין לדון עפ"י שכלם ויראת ד' אשר בקרבם להתרחק מאנשים אשר העיזו פניהם לפרוק עול לחלל שבת הן בגדרים וסיגות או איסורי דרבנן או מצות עשה ראוי' להם שלא להתחבר לרשעים ולפועלי און בכל אשר יכולו לעשות ויען שבדור החרבן העמידו דבריהם על דין התורה לשאול אם מחלל שבת כזה עושה יי"נ אי שחיטתו כשירה או ראוי' לצרפו למנין עפ"י דין תורה לכן חרבה ירושלים כנלע"ד בנועם אמרי חכז"ל דברי הדש"ת. הק' חיים סופר
<b>סימן</b> <b>ב</b> שפע רב ממעונה אלקי קדם העומד על המשמר עדת ה' החרדים על דבר ה' המאור הגדול בתורה ידיו רב לו בפלפול וסברא ובקיאות כבוד הרב ר' יודא ליב לעווינגער נ"י מורה במקהלות ק"ק באיא יע"א.
<b>ימים</b> רבים עברו אשר קבלתי מכתבו אשר בו יצא להשיג על דברי פרמ"ג אשר הבאתי במחברתי "שערי חיים" שאסור לחלל שבת בעבור חולה המחלל שבת בפרהסי' והחזקתי את ידי בו בשער כ"א ולא יכולתי אז לעיין כי טרדותי רבו עד למעלה וכעת בא לפני שאלה לדינא בענין הנ"ל פקדתי מכתבו וחפשתי באמתחתי ואחזתיו ולא ארפנו עוד ואשיב לכבודו נ"י כפי אשר תשיג ידי בעזה"י.
<b>ואעתיק</b> דברי מעלתו נ"י שהתפלא במכתבו בקו' גדולה על מרן החתם סופר ז"ל שכתב וז"ל מ"ש אדוננו רבינו בח"ס ח"ר מאה"ע סי' כ"ב וז"ל אף דמומר לחלל שבת מומר לכל התורה ואינו בכלל בן ברית אבל אינו חשוד לשאר עבירות אפי' קל ממנו עפ"י דעת הב"י סי' ב' (ט"ס צ"ל סי' קי"ט) דדוקא בענין אחד כאחאב שהי' מומר לע"ז אי לאו דאינו בר זביחה לא הי' חשוד לאכול נבילות עכ"ל וזה מה שכתבתי כבר על מה שהביא ראי' מב"י היינו לדעת תשובת הרמב"ן אבל הטור שם כתב להיפוך דהוא חשוד לדבר קל אפי' לדבר אחר וכ"ש כאן ועיין רש"י חולין ד' ע"ב אחאב וסיעתו דעע"ז ובנבילה לא אשכחן דפקרי ואיכא למימר יצרא דע"ז תקיף עלי' והיינו רק לרב ענן ולא קיי"ל כותי' ותדע דבש"ס אסיק דראית ר"ע מדלא הוי מפליג נפשי' מיני' פי' משום חשד אע"ג דמומר לע"ז לא הוה מומר לכל התורה ולדברי אדמ"ו ל"ש חשד אפי' הוי מומר לכל התורה ומה ראי' לר"ע כיון דבאמת לאו חשוד הוא ולדידן דלא קיי"ל כר"ע מוכח דהוה חשוד לכל דבר אף שמוחזק לישראל לכל דבר רק עע"ז עכ"ל.
<b>ונלע"ד</b> לבאר בעזה"י דדברי מרן חתם סופר נפלאת מאוד (א) מבואר בתוספתא בכורות פ"ג חשוד לע"ז חשוד להתורה (ב) מבואר ברש"י בעירובין דף ס"ט עובד ע"ז מחלל שבת בפרהסיא חשוד לכל מילי (ג) מדברי תשובת רמב"ן הובא בב"י סי' קי"ט דמביא ראי' רק ממומר לערלות כשר לשחיטה אבל למנסך ולחלל שבת גם רמב"ן מודה וגם מעלתו נ"י הרגיש בזה (ד) מדברי תשובת רשב"א הובא בב"י סי' קי"ט בקצב שנשבע שלא לצחוק מבואר דבע"ז ושבת חשוד על הנבילות (ה) וכן משמע ממרדכי כתובות וקידושין דמטעם מומר חשוד לשאר כל התורה דאם נטמע בין הגוים תיפוק לי' דחשוד בפועל על כל התורה וגם מעלתו נ"י הרגיש בזה ויעויין בביאורי הגר"א מווילנא בא"ע סי' ז' ויעיין במהרי"ק סי' ק"ס ובפרמ"ג יו"ד סי' ב' ודברי מרן חת"ס פלאים לפום רהיטא.
<b>אמנם</b> דבר גדול דיבר הנביא ואבאר בעזה"י דבריו בודאי האיש העושה זאת ח"ו לעבוד ע"ז או לחלל שבת בפרהסי' הוא חשוד כלל התורה דמהכ"ת נאמין לו עדות אפי' באיסורא דע"א נאמן הוא אינו נאמן דהא דאנו סומכין על איש או אשה אשר יאמרו על חתיכה שמותרת הוא מטעם דלא יעבור המעיד על לפ"ע לא תתן מכשול דחזקה א"א חוטא ולא לו וה"ה אם יאמר שחתיכה זו אסורה נאמן דמהכ"ת יפסיד לחבירו הלא אלקים יבוא במשפט עמו על כל הנעלם ועיין פנ"י גיטין דף ב' דראוי יותר להאמין להתיר מלאסור דלהתיר יש סברא אין אדם חוטא ולא לו אבל לאסור דלמא לצעורי' קמכוין יעו"ש בהסברת תוס' או דילפי' מושחט את בן הבקר דע"א נאמן דסמכי' על חזקת כשרות שארית ישראל לא יעשה עולה ולא ימעל להכשיל חבירו או להזיק לחבירו וכדומה אבל איש אשר עובד ע"ז או מחלל שבת בפרהסי' חשוד הוא לכל עבירות שבעולם דמאן דנפל בגדולות שבעבירות מכ"ש בקטנות זה הוא מסברה חיצונה.
<b>ונוסף</b> עוד כיון דילפי' מקרא בהוריות ח' אשר רמז עליו רש"י עירובין דף ס"ט דבעבודת ע"ז כפר בכל התורה דכיון דלא מאמין בראש דבריו מכ"ש בסוף דבריו של הקב"ה או כיון דעובר על ראש דבריו לתאוותיו מכ"ש בסוף דבריו ובפרט דרכו של יצה"ר היום אומר לו עשה כך ועשה כך ולמחר אומר לו עשה כך ועשה כך ולבסוף אומר לו לך ועבוד ע"ז אמרו חכז"ל שכך דרכו של יצה"ר א"כ בוודאי עבר האיש העובד ע"ז או המחלל שבת בפרהסי' כמה וכמה עבירות קלות ואח"כ חמורות עד שנפל ברשת היצה"ר שאומר לו לך ועבוד ע"ז או לך ותחלל שבת בפרהסי' לכפור במעשה בראשית אשר פתח הקב"ה אנכי ד' אשר הוצאתיך מארץ מצרים ואמר לא יהי' לך אלהים אחרים ועיין ברמב"ן בתורה שמיציאת מצרים נגלה האמונה במעשה בראשית מתוק מדבש ומי שעובד ע"ז או כופר במעשה בראשית בלתי ספק חשוד לכל תרי"ג מצות.
<b>אך</b> כל זה אם עודנו מחזיק ברשעתו שעובד ע"ז או מחלל שבת בפרהסי' אבל אם שב וחוזר בתשובה שלימה התוודה על עוונותיו ואשמיו וקבל עליו להיות ישראל כשר ולעמוד במקום שבעלי תשובה עומדין אין צדיקים גמורים יכולים לעמוד ואומר עבירה זו לא עשיתי אז יש הבדל אם ידענו למשל שעבר החמורה באותו סוג שאכל חלב מחליטין אנן שאכל גם נבילה וטריפה אם בעל א"א בוודאי בעל גם נדה וחייבי לאוין או אם עשה מלאכה בשבת בוודאי עביד גם ביו"ט [ואם שלא בא לידו אבל אם הי' בא לידו והתאווה תאווה לא הי' פורש מפחד ד'] אבל בסוג עבירות אחרות נאמן עכשיו כאשר שב להיות בעל תשובה לאמור הגם דעבר עבירה חמורה וחילל שבת בכל זאת לא אכל טריפות כי הלא כללא כייל הרמב"ן דאפי' חשוד על החמור בסוג עבירות אכילה אינו חשוד אפי' על עבירה הקלה בסוג אחר וא"כ הגם שכל זמן שהי' עובד ע"ז וחילל שבת בפרהסי' לא הי' לי נאמנות כלל כגוי גמור ולא הוה בר עדות אפי' על איסורין כגוי שאינו בן ברית אבל משחזר בתשובה נאמן על עצמו שלא עבר אפי' עבירה הקלה מסוג עבירות אשר לא ידענו שעבר ודו"ק.
<b>היוצא</b> מזה דהמחלל שבת בפרהסי' בוודאי חשוד הוא בעינינו שמכשיל לישראל כשם שגוי אינו בר עדות אפי' באיסורין וחשוד להכשיל לישראל כך המחלל שבת ועובד ע"ז חשוד להכשיל דהאיש העובד ע"ז ומחלל שבת לא יחוש על לפני עור לא תתן מכשול וגם הלא הוא כגוי גמור דמומר לעבוד ע"ז או לחלל שבת אינו בין ברית ואינו בר עדות אפי' אם יאמר לאסור אין לו נאמנות אבל להיות אנן סהדי שעבר שאר עבירות אז מחלקי' על הקל באותו סוג העבירה שעבר על החמור בודאי עבר על הקל אבל בסוג אחר אפשר דלא עבר עבירה כלל וק"ל.
<b>ומעתה</b> שם בא"ע סימן כ"ב דן השואל יען האשה שנדרה להמיר ידענו עכ"פ שחללה שבת בפרהסי' ותהי' אסורה לכהן משום זונה הגם שהיא אומרת שלא זינתה ואומרת ברי לי שאני מותרת לכהן הגם שחזרה בתשובה ומתנהגת כבת ישראלית הכשרים ע"ז השיב שפיר אדמ"ו ז"ל הגם שהיתה מומרת לכל התורה אעפ"כ אינה חשודה שזינתה ונאמנת עכשיו שלא זינתה אז והביא ראי' דהא אחאב עבד ע"ז ואעפ"כ לא הי' אוכל נבילות יען דע"ז לא הוה עבירה מסוג אכילה ולרב ענן הי' גם בר זביחה ואנן דפסקינן דלא כרב ענן דמומר לע"ז אינו בר זביחה ולא בר עדות אבל עכ"פ חזינן דעובד ע"ז לא חשוד שעובר על נבילה וה"ה המחללת שבת בפרהסי' אין אנן סהדי דזינתה ודוק.
<b>והוסיף</b> אדמ"ו ז"ל בטעם לשבח יען דראינו דאחאב או שאר מחללי שבת או עע"ז נשארו בתוך ישראל ונזהרו מכל עבירות ושמרו כל המצות הגם דעון ע"ז וחילול שבת פועל דלא הוה בן ברית ולא בר עדות עכ"פ חשוד לא הוה על שאר עבירות דהא עין בעין נראה דהוא שומר כל התורה ומהכ"ת לחוש שהוא עובר בצנעה על שאר עבירות ואמרי' בהיפוך כשם שלא בוש לעבור לעיני כל רואי שמש עבירות החמורות מהכ"ת הי' בוש לעבור על הקלות אלא פשיטא דהוא שומר באמת כל התורה ודו"ק.
<b>רק</b> מדברי הגהת מרדכי הקדושים משמע דאנן סהדי שזנתה יען דעבדה ע"ז ואעתיק לשונו בסי' רפ"ו וז"ל אשת איש שהמירה כמו כן אסורה לבעלה ואע"פ דליכא עדים שראו כמכחול בשפופרת ואמר שמואל במנאפים עד שיראו כמכחול בשפופרת אפ"ה מיתסרי בלא עדים דקיי"ל במס' יומא יצר ע"ז נטרד והלך לו שמע מינה דאין המרות האידנא בין דאיש בין דאשה לשם ע"ז ויצר דעבירה עדיין קיים ויש מקשקשים בדבר ואין ממש בדבריהם עכ"ל הרי מבואר דאנן סהדי דזינתה יען דעבדה ע"ז אך לק"מ דהלא ביאר יען דיצה"ר דע"ז בטל א"כ המירה רק בעבור זנות ע"כ אנן סהדי דזינתה אבל אם הי' יצה"ר דע"ז בעולם אין אנן סהדי דזינתה הגם דעבדה ע"ז דאין עריות מסוג עבירה דע"ז ודוק.
<b>והביא</b> אדמ"ו דברי הגהת מרדכי דכתובות סי' תקס"ח שרמז הח"מ סי' ז' וכתב וז"ל ומ"ש תרה"ד דבהמירה לבדה נאסרה לבעלה ותי' היינו מומרים שבזמנינו שמתטמע בין הגוים ופורק עול כל התורה והרי הוא כגוי ממש אבל ישראל כאחאב דעובד ע"ז ונשאר בין ישראלים ומכ"ש מחלל שבת נהי דהוה מומר לכל התורה חשוד לא הוה עכ"ל והשיג עליו מעלתו נ"י דבח"מ כתב וז"ל דברי מקילין תמוהין דקי"ל מומר לע"ז הוה מומר לכל התורה וא"כ בודאי הפקירה עצמה וכו' וכ"ש זאת שיצאה מן הכלל לגמרי האי וודאי כעדים דמי עכ"ל משמע דבאמת אפילו מוחזק בשארי דתי ישראל דאל"כ תיפוק לי' דהוה מומר לכל עבירות אם מתערב בגוים וכל מעשיו כגוים דאז הוה ממש מומר לכל התורה עכ"ל מעלתו ויפה הקשה דלאיזה תכלית הביא דמומר לע"ז הוה מומר לכל התורה וצע"ג.
<b>ונ"ל</b> דמרן חת"ס ז"ל כתב ומ"ש תרה"ד דבהמירה חשודה לכל ומייתי לי' ח"מ סי' ז' ס"ק כ' עכ"ל באמת הח"מ לא הביא דברי תרה"ד אבל התרה"ד כתב וז"ל ואע"ג דמסיק התם דהיכי דנשתמדה לבדה אסורה דהוה כמו עדים איכא למימר דה"מ כשנשתמדה ברצון והפקירה עצמה לעבור על כל עבירות שבתורה אי לא דבעלה משמרתה הוי וודאי זנוי זנאי אבל זאת נאנסה ע"י נפשות וכאשר מצאה יד לברוח נמלטה ודאי כה"ג לאו כעדים דמי עכ"ל הרי שפתיו ברור מללו כהבנות אדמ"ו ז"ל דווקא שנשתמדה ברצון והפקירה עצמה לעבור על כל עבירות שבתורה א"כ יפה הביא בשם תרה"ד אבל לשון חלקת מחוקק וכן בביאורי הגאון מווילנא בא"ע מבו' דמכח ע"ז אמרי' דזנתה אבל דברי תה"ד כמרן ז"ל.
<b>ועתה</b> אבוא ליישב קו' מעלתו נ"י הא בוודאי מרן ז"ל מודה דכל זמן שהאיש עובד ע"ז או מחלל שבת דהוה מומר לכל התורה הוא חשוד על כל איסורין להכשיל אחרים דמאן דלא חש על עבודת ע"ז וחילול שבת בפרהסי' אינו חש להכשיל אחרים דאיסור לפני עור הוא איסור קל רק לרב ענן דסובר דעובד ע"ז לא הוה מומר לכל התורה ומביא ראי' דיהושפט לא הוה פליג מיני' משום חשד כלל יען דע"ז אינו מסוג נבילה וא"כ אפי' חשוד לדבר חמור אינו חשוד לדבר קל מסוג איסור אחר אבל למסקנא דגמ' דמומר לע"ז ושבת הוה מומר לכל התורה א"כ לא הוה בן ברית ולא בר עדות כגוי גמור וא"כ בוודאי חשוד להכשיל כל איש וגם חשוד הוא אולי עבר על כל עבירות שבעולם אבל אם נעשה בעל תשובה ואומר שלא עבר אותן עבירות נאמן דלא הוה חשוד שנימא אנן סהדי שעובר כל העבירות שבעולם וביותר אם אנו מכירין עובד ע"ז ומחלל שבת שהוא נזהר אפי' בצנעה מכל שאר עבירות רק יצרא דע"ז [דהוא עכשיו בזמנינו יצרא דעריות כמבואר במרדכי] גבר עלי' או יצרא דחילול שבת גבר עליו ומשאר עבירות נזהר אפי' בצנעה עיין בכורות דף ל' הא בצנעה פי' רש"י שנוהג בביתו דלא שייך דלא עשה אלא מלפנים יעו"ש והגם דלא הוה בר עדות כגוי אבל חשוד לא הוה דהא מצינו דיהושפט לא הוה מפליג מיני' דאחאב כלל דהי' יודע בו שעובד ע"ז ונזהר בשאר עבירות רק לרב ענן הו' בר זביחה ובר עדות ואנן פסקי' דהוה מומר לכל התורה ולא הוה בר עדות אפי' באיסורין אבל ליכא חזקה דהוא חשוד ודוק ועיין פרמ"ג יו"ד סי' ב' והבן].
<b>ויראה</b> אשר מצאתי בחלק השישי סי' פ"ג בחתם סופר וז"ל גי"ה הגיעני וראיתי תקפה עליך משנתך כאשר תראה בהעתק חי' ספ"ב דגיטין ומשם תראה ג"כ כי אין המומר לע"ז ושבת חשוד לכל התורה רק הוא מומר לכל התורה שאינו בן ברית אבל איננו חשוד לעבור על כל התורה כל שאינו מאותו סוג ואחאב הי' מומר לע"ז ונהי ששחיטתו פסולה שאינו בר זביחה אבל אינו חשוד לאכול נבילות אבל אינו נאמן להעיד כי אינו בר עדות והפוסקים מיירי במומרים שבזמנינו שמתטמעים בין הגוים והם ודאי עוברים על כל התורה אבל מי שהוא בין ישראלים ונוהג כמנהגיהם רק הוא מומר לע"ז או לחלל שבת נהי שהוא מומר לכל התורה מ"מ אינו חשוד לכל התורה וכן החשוד אינו מומר וק"ל עכ"ל הרי שפתיו ברור מללו שאינו נאמן להעיד אבל אינו חשוד לעבור על כל התורה כל שאינו מאותו מין ועל כן אם ראינו בעינינו ששומר עצמו מלעשות עבירות ועושה המצות הגם שמחלל שבת בפרהסי' עכ"פ הוחזק שעושה שאר מצות רק שאינו נאמן להעיד כמו גוי ששומר כל הדת ישראל שאינו בר עדות וא"כ אם חוזר אח"כ ונעשה בעל תשובה נאמנת להעיד על עצמה שלא זנתה כנלפענ"ד.
<b>הן</b> אמת כי במהרי"ק סי' ק"ס האריך דמומרת לע"ז בפ"א לא חשודה בזנות והביא דברי תוס' בחולין דף ט"ו בשוחט בשבת דאי אפשר לומר דחשוד על נבילות נעשה בפ"א רק דאיירי באחרים רואים ואז הוה מומר לכל התורה לא הוי בר זביחה זה אי אפשר דהא תוס' הקשה גם לר"מ דסובר חשוד לדבר אחד חשוד לכל התורה ומאי הקשה תוס' אי איירי באחרים רואים אותו הא בוודאי כשר לר"מ ועוד הקשה איך שייך לומר אפי' באחרים רואים שחיטתו כשירה הא אעפ"י שחטא ישראל הוא והוא דסובר דמומר הוה בר זביחה] ועמד אח"כ על חקירה דלמא יש חילוק בין מומר לע"ז בלבד דלא חשוד לכל איסורי תורה ובין מומר לע"ז הכופר בכל הדת והשיב דזה אינו דא"כ מנ"ל לגמ' דמכם קאי למומר לנסך יין בלבד דלמא קאי על מומר לכל התורה כולה אלא ע"כ כיון דילפי' בהוריות דמודה בע"ז כופר בכל התורה הוה כאלו חזינן דכפר בכל התורה והביא ראי' מר"ג שהתיר מומר בכל הדת דיליף מכהני בית חוניו דמותרין לדוכן ואם יש הבדל הא כהני בית חוניו הי' שומרים כל התורה ועוד הביא ראיות סוף דבר המעיין במהרי"ק יראה שסובר שמומר לע"ז בלבד הוה ככופר בכל התורה וסובר דאם היתה מומרת בפעולה או בג"פ אז חשוד על כל תורה דלא כאדמ"ו חת"ס ז"ל
<b>אך</b> בסוף דבריו כתב עוד וז"ל אלא בוודאי התיר רבינו שמשון משום דאין האשה נאמנת על בעלה בלא עדים אלא ע"י קינוי וסתירה וכל היכא דלא ידעי' בבירור שזנתה לא מתסרי והתם נמי כיון דלא מפקרי נשייהו לא חשוב ידיעה בבירור ואע"ג דפשיטא דהרבה פעמים נתיחדה עם הגוים וגם הפקירה עצמה לעבור על כל המצות שבתורה אפ"ה סמכי' עלה מאי דאמרה השתא לא נטמאתי כיון שעשתה תשובה וכו' וה"נ לש"נ וכ"ש הוא שהרי לא עשאה מעשה רק דבורא בעלמא וגם חזרה בה תיכף מחמת הסגירה כמבואר בשאלה עכ"ל הרי סברה חדשה יען דנעשית בעל תשובה א"כ מעיקרא לא היתה מרשעת גמורה כמבואר שם וג"כ נכון תשובת אדמ"ו ז"ל דשם בנידן שאלתו ג"כ חזרה בתשובה ודוק.
<b>וראי'</b> לדברי דגם אדמ"ו ז"ל מודה דכל זמן שהוא מחלל שבת חשוד הוא לכל עבירות דהרי בח"מ סי' קצ"ה כתב וז"ל והרי הוא מובדל מקהל ישראל ונידון כיוצא מן הדת ואיננו לא ישראל ולא נוצרי ולא תוגר ע"כ אסור לשום ישראל לאכול בביתו וכו' וסיים כללא דמלתא כאלו נמחה שמו מישראל עכ"ל ובאות ב' שם כתב וזה לשונו הרי הוא מופרש ומובדל מעדת ישראל ואין לו דת כלל ופסול לעדות ולשבועה ולכל דבר ושחיטתו אסורה וכל מאכליו ומשקיו בחזקת איסור כי אבד נאמנות שלו עכ"ל הרי בעצמו ביאר שכל מאכליו ומשקיו בחזקת איסור שאבד נאמנות שלו והא לפי דבריו מחלל שבת אינו חשוד אלא פשיטא היינו אם חזר בתשובה ונעשה ישראל אז נאמן שלא עבר על עבירה זאת אבל כל זמן שהוא מחלל שבת חשוד הוא לכל עבירות שבתורה ודלא כאשר הבין מעלתו נ"י דבריו ודו"ק.
<b>ומעתה</b> יראה מעלתו נ"י שסיים פשיטא דלדברי רבינו ז"ל בישראל כשר מותר לחלל שבת עליו ולהצילו וכ"כ הרמב"ם פ"ד מהל' רוצח הי"ב במומר לתאבון בעושה עבירות להנאת עצמו מצוה להצילו ואסור לעמוד על דמו עכ"ל ולפ"ז איכא חילוק גם במחללי שבת אם להכעיס או בלתאבון ומחזיק בדת ישראל לכל דברים על כן חכמים הזהרו בדבריכם עכ"ל.
<b>ואני</b> אומר תל"י הזהרתי בדברי וכתבתי בשערי חיים שם באותיות מרובעות וז"ל המחלל שבת ועומד במרדו ונחלה ונפל למשכב חולה שיש בו סכנה אסור לבר ישראל הן איש הן אשה לחלל שבת בעבורו עכ"ל דברור בעיני אם הוא בשכלו ואינו מתחרט לשוב לאמור אם אקום מחלי זה לא אחלל שבת להנאתי או לפרנסתי שאין מחללין עליו את השבת דהוא כגוי גמור כמבואר ברמב"ם פ"ל מהל' שבת וז"ל אבל המחלל שבת בפרהסי' הרי הוא כעובד עבודת כוכבים ומזלות ושניהם כעכו"ם לכל דבריהם עכ"ל וכן בפי' משניות חולין דף ח"י כתב וז"ל לפי שעוקר בידינו הוא ג"כ המחלל שבת בפרהסי' הרי הוא כעכו"ם לכל דבריו עכ"ל וכיון שהוא כעכו"ם לכל דבריו פשיטא כשם שאין לחלל שבת על עכו"ם ה"ה על המחלל שבת בפרהסי' ומה שהביא ראי' מפ"ד הל' רוצח הי"ב תמה אני על מעלתו נ"י הכי ראוי' לעשות שלא להעתיק יפה הלא הרמב"ם כתב וז"ל אבל ישראל בעל עבירות שאינו עומד ברשעו תמיד אלא עושה עבירות להנאת עצמו כגון אוכל נבילות לתאבון מצוה להצילו ואסור לעמוד על דמו עכ"ל הרי שדייק בלשונו הזהב אוכל נבילות לתאבון ולא נקט מחלל שבת לתאבון כי מחלל שבת לתאבון הרי הוא כגוי גמור כי הוא כופר בכל התורה ואין מצוה להצילו ומותר לעמוד על דמו ואסור להחזיר לו אבידה כמבואר ברמב"ם פי"א מהל' גזילה ובח"מ סי' רס"ו דאין חילוק בין להכעיס או לתאבון ובין אם בשאר מנהגי ישראל או לא כיון שעומד במרדו ודו"ק.
<b>עוד</b> יצא מעלתו נ"י להקשות אי אין מחללין שבת על מחלל שבת בפרהסי' לתאבון א"כ למה לא נקט בגמ' דבעבור שבת יהרג ואל יעבור כיון דלא שייך בזה וחי בהם דהלא הרמב"ם כתב בכל המצות יעבור ואל יהרג דכתיב וחי בהם וא"כ כיון דבשבת לא שייך וחי בהם דמותר רק לחלל שבת אחד בעבור לשמור שבתות הרבה כמו שהסברתי בספרי דברי פרמ"ג א"כ גם שבת בכלל יהרג ואל יעבור עכ"פ פלא איך שגה ברואה כל כך בוודאי מי שמחלל שבת בפרהסי' במזיד הוא כופר במעשה בראשית עיין רש"י חולין דף ה' ובהה"מ פ"ל מהל' שבת אז מחלל שבת הוה כגוי ואין לחלל שבת בעבורו בעבור לשמור מצוה אחרת אשר מחזיק בה אבל המחלל שבת באונס ובכפי' של שונאי הדת אז בודאי לא הוה כופר בכל התורה ואפי' לא מסר נפשו בעבור ע"ז לא הוה כגוי רק דלא קיים מ"ע של קידוש השם אבל הוא ישראל מעלי' ובע"ז וגילוי עריות ורציחה חידש הקב"ה שיהרג ואל יעבור אפי' בכפי' אשר השונא מבקש להרגו אבל בשבת לא צריך למסור נפשו דחי בהם ולא שימות בהם אבל מחלל במזיד לתאוותו ולא מקיים להיות מן ושמרו בני ישראל את השבת אז בודאי אין מחללין עליו את השבת כיון שהוא מחלל שבת בפרהסי' ודו"ק.
<b>וגם</b> זאת ראיתי במכתבו שכתב כל זמן דלא בטלו יצה"ר אז מומר לע"ז לא הוה מומר לכל התורה כפי' רש"י דיצה"ר דע"ז תקפו אבל משבטלו ליצה"ר דע"ז וכל עובד ע"ז אז ע"כ הפקירא ניחא לי' כמ"ש המרדכי בהג"ה כתובות סי' רפ"ו א"כ הוה מומר לכל התורה כולה כפי אשר האריך במכתבו וקשה דלמא המיר רק בעבור זנות דגם בעריות אמרינן יצה"ר דזנות תקיף לי' כמבואר בתוס' סנהדרין דף כ"ו ע"ב בד"ה החשוד על עריות כשר לעדות באר היטב.
<b>ולסיומא</b> דמילתא אעתיק לשון הרמב"ם פ"ב דע"ז הל' ה' שכתב וז"ל ישראל שעבד עכו"ם הרי הוא כעכו"ם לכל דבריו ואינו כישראל שעובר עבירה שיש בה סקילה ומומר לעכו"ם הרי הוא מומר לכל התורה כולה עכ"ל ועיין בהרה"מ שם שנתקשה בלשונו שכפל הדבר במילין שונים וצע"ג רק מתחילה ביאר דדינו כעכו"ם לכל דבריו ואינו כישראל שעובר עבירה שיש בה סקילה דאעפ"י שחטא ישראל הוא אבל זה הוא כגוי גמור רק אפשר לומר ניהי דלא הוה בר ישראל ואינו בן ברית ובר עדות אבל לומר באמת שכופר בכל המצות וחשוד בכל עבירות לא הוה דעובד לעכו"ם לא הוה חשוד קמ"ל דמומר לעכו"ם מומר לכל התורה והבן זה מאוד בעזה"י.
<b>ואגב</b> גררא אזכור לו פלא במרדכי סי' רפ"ו שהבאתי לשונו למעלה שכתב וז"ל ואע"ג דליכא עדים שראו כמכחול בשפופרת ואמר שמואל במנאפים עד שיראו במנאפים כמכחול בשפופרת עכ"ל והוא תרי פליאות דמדכר דכירי אינשי (א) מה שהקשה אע"ג דליכא עדים שראו כמכחול בשפופרת הא לא קי"ל הכי דצריך עדים כמכחול בשפופרת (ב) הא שמואל לא אמר רק במנאפים כדרך המנאפים ולא צריך מכחול בשפופרת עיין מכות סוף פרק ראשון ואיך העתיק דשמואל אמר עד שיראה כמכחול בשפופרת וצע"ג.
<b>אמנם</b> בתשובה אחת יש לי דבר חדש כפי מה שחידש הנב"י בח"ב א"ע סי' ר"ג דיש שני מקומות במקום ביאה (א) שפת הרחם אשר המה שפתיו חלק הירכים (ב) מקום צוואר הרחם אשר הוא חלק המקור יעו"ש כי דבר ד' בפיו אמת א"כ חדשתי הגם דלא צריכין עדים לראות כמכחול בשפופרת בחלק המקור שפת הרחם עכ"פ צריכין עדים לראות כמכחול בשפופרת במקום שפיות שהוא פי הביאה כמו [אכלה ומחתה פיה ואמרה לא פעלתי און] והארכתי בזה בדבר חדש הנ"ל ששפיות נקראו כריסה של אשה בזה יש ליישב דברי מרדכי מאוד עד שייראו כדרך המנאפים היינו אבר האיש כמכחול בשפופרת בשפיות עכ"פ ועיין ברא"ש ביבמות בשם בה"ג לאסור אשה על בעלה צריך כמכחול בשפופרת א"כ יש לו חבר בדברי הגהת מרדכי ואין כאן מקומו להאריך כי דברי מרדכי פלאים כעת.
<b>ולא</b> אוכל לכחד תחת לשוני שגוף דברי תשובת רמב"ן דחשוד על סוג עבירה אינו חשוד על סוג עבירה אחרת וראי' דמומר לערלות מותר לשחיטה הקשיתי עליו דלמא בערלות שאני שיוכל לתקן כל ימיו יעיין ברמב"ם פי"א ממילה אם מל בסוף ימיו מהני אבל נבילות שאכל אי אפשר לתקן וכעת מצאתי קו' בספר דגול מרבבה ופלא שלא הודפס אצל הש"ע בתוך הגהותיו ושם בתשובה הסברתי דלכך נקט רש"י מבעט והכ"מ הקשה בפ"ד משחיטה א"כ הוה מין ותרצתי דבר שיכול לתקן הוה מבעט כלתאבון דבידו לתקן עוד ולא הוה ביעוט אבל על רמב"ן נשאר קו' הנ"ל וגם הרמב"ן בהל' בכורות פ"ד דף ל' הביא דלולא דיצה"ר דעריות גבר הוה חשד דהניח לנסך יין משמע דחשוד מעריות על נסך לולא דיצה"ר תקיף על עריות וכבר העיר שם במהרי"ט דרמב"ן סותר עצמו לתשובתו והדחיק עצמו דכל הנאת גוף לסוג אחד נחשב ואולי חזר בו רמב"ן דאין ראי' ממומר לעריות דבידו לתקן עוד ויעיין בתב"ש סי' ב' ובפרמ"ג סי' ב' ס"ק י"ז וז"ל ודע למאן דסבר פ"א לא נעשה מומר או למאן דסבר באותו שחיטה לא נעשה מומר הי' נראה לכאורה מ"מ בעינן אחרים רואים אותו דחשוד לדבר חמור חשוד לדבר הקל ואם חשוד לשבת כ"ש לשאר עבירות ולא מהימן עכ"ל א"כ הרי הדבר ברור כמ"ש בעזה"י ועל יתר פלפולו על לפר שערי חיים שם אין פנאי כעת דברי הדש"ת. הק' חיים סופר
<b>סימן</b> <b>ג</b> שאלה אל כבוד נשיא אלקים מבחר גבורי ישראל מלומדי מלחמות ה' צבאות הפותח שערי תורה לדופקי בתשובה טוב לקויו ידרשוהו וישאלהו בדבר ד' מה לעשות ה"ה נזר ועטרה גאון ישראל אדונינו כקש"ת כמו' חיים סופר נ"י אב"ד ור"מ דק"ק מונקאטש.
<b>שומרי</b> דת קהל ד' ישאו עיניהם לאדמ"ו עיני העדה משתחוים מול ארון הקודש לשמוע דבר ד' אחת ישאלו ואותה יבקשו נא יאיר רבינו עיניהם בהלכה למעשה בדבר גדול העומד ברומו של עולם.
<b>הנה</b> זה שש שנים אשר נבנתה פה מקוה ישראל בסוד חכמי ונבוני דייני העיר והוחזקה בהיתר והי' למקוה ישראל המטהר כל טמאי נדה אשר הלכו שמה אך מאז נבנתה נמסרה המקוה ביד איש המפורסם לחלל שבת אולם דייני העיר הושיבו שמה אשה אשר עד עתה לא נשמע עליה שמץ פסול בדבר הזה ועל בעל המקוה לשלם שכרה וכאשר אמרה לנו אשה הנ"ל על ידי' תתחמם המקוה בכל עת הצורך והיא גם היא תנקה אותה בעת אשר מימי' סרוחים או בלתי נקיים בסייעת בעל המקוה אשר רק שואב מים והנה אשה הנ"ל ביום אשר תקרא אל המקוה בערב היא באה ואחר טבילת הנשים היא שבה לביתה. והנה זה תואר המקוה יש ב' מקואות סמוכות זו אצל זו ויש בהם מי גשמים ארבעים סאה האחת בה ילכו לטבילה והאחת היא למשמרת הנקרא "רעזערף" למען בעת אשר מי מקוה הטבילה סרוחים או בלתי נקיים אז המה ילכו החוצה ומי מקוה אשר עומדת למשמרת יזולו דרך חור אל מקוה אשר לטבילה עומדת ואם לא נותרה במקוה המשמרת מ' סאה אז צריכים להמשיך בתוכה מי גשמים למען יעמדו למשמרת המקוה אשר לטבילה עומדת היא תתחמם תמיד ובטרם שנתחמם ישאבו ממנו מים הקרים ורק שיעור המקוה תשאר בקרבה אם מעט ישאבו ממנה אז צריכים מים חמים רבים להחם מקוה הטבילה ואם רב ישאבו ממנה אז ימעטו מים החמים כי מעט מים החמים יש כדי צורך החום להחם המעט וכאשר ירבון הנותרים במקוה הטבילה כן צריכים עצים להרבות האש להחם המקוה העומדת לטבילה וכן יפרצו ההוצאות על העצים והעצים דמיהם יקרים פה מאוד ויען שאם תעמוד המים במקוה העומדת למשמרת זמן רב אז המה סרוחים שאל בעל מקוה להדיין מהו' שאול פריעדענטהאל מה לעשות ואמר אליו שיוסף עליהם מים רבים ולא יפסלו מי מ' סאה בזאת וגם הריח רע יתבטל עי"ז. מכל הנ"ל נשמע כי בעל המקוה אשר שכר אותה ומקבל שכר מכל אשה בעבור החימום צריך להיות איש ירא ה' ולא יחוש למלאכה רבה ולהוצאות מרובות וא"כ איפה במה נדע אם איש הלז אשר הוא מפורסם לחלל שבת אם קורא את אשה הנ"ל בכל עת הצורך או בכל עת שצריך לנקות המקוה ובפרט כי המקוה אינה מתחממת רק פעם או שתים בשבוע וא"כ אף שהאשה הנ"ל אומרה שהוא תחמם את המקוה בכל פעם והיא תנקה אותה והוא רק שואב מים בכל זאת לבינו נקפה אולי באשר שהמקוה אינה נתחממת בכל יום והאשה הנ"ל אינה שם תמיד והמקוה אינה נעולה בפני בעל המקוה אולי ינקה את המקוה העומדת לטבילה בתוכה וימלאנה מים שאובים ולא במי הרעזערף אשר פעמים סרוחים ועל הרעזערף גופא יש לחוש שיסיר מתוכה מים הסרוחים וימלאנה מים שאובים אולם גם זאת לדעת שבעל המקוה עוסק תמיד במלאכת "וואטטע מאכען" ואינו פנוי בכל יום מה נאמר ומה נדבר אנחנו שרידי עם ד' אשר לעם א' היינו מקדם וקהלה אחת עם אנשי קהלה בעלי חדשים אשר הבימה למעלה ובקאהר בחרו ובחדשות לא שערום אבותינו וגם קבלו עליהם גזירת הקאנגרעסס כמה קשה הי' עלינו פרידתינו מהם צרות רבות ובהלות תסמר שערות ראשינו אם אמרנו נספרם ברוך ד' אשר הצילנו מידם יש לנו בהכ"נ כשר ושוחט כשר ומו"ץ רצוננו לעשות כפי תוה"ק המסורה לנו מאבותינו הקדושים עפ"י שו"ע.
<b>פעמים</b> רבים נדברנו יחד גם אודות המקוה הנ"ל ונאמר כיון שהמקוה הוחזקה בהיתר והדיינים אשר על פיהם נגמרה ונעשה המקוה (המה הדיינים הזקנים אשר אצל כת אחרת ולא אצלינו) כיון שהם אינם מפרסמים שאין להאמין לבעל המקוה ולמנוע מלטבול בתוכה וגם שמענו ונדע כי הדיין הנ"ל הולך בכל עש"ק לטבול בתוכה אך עתה נתעוררנו ע"י תלמיד אדמ"ו ה"ה הרבני המופלג חו"ש מהו' פנחס כ"ץ שטיינער נ"ו מפאקש וצעק אלינו בצעקה גדולה ומרה שכפי הפשוט ביו"ד סי' ר"א סעיף ד' בש"ך שם שהמקוה שהיא של עכו"ם ומקבל ממנה שכר אין להאמינה עלי' היכא שיש לו הנאה במה שעושה שלא כהוגן וגם גלוי וידוע שכל המחלל שבת בפרהסי' דינו כעכו"ם ופירסום היינו בפני יו"ד או במקום שידע שיתפרסם כמו שהביא הפרמ"ג ביו"ד סי' ב' וא"כ סר נאמנות בעל המקוה הנ"ל וקיימו כל החששות הנ"ל ע"כ צעק אלינו תלמיד אדמ"ו הנ"ל שנשאל שאלה ממאור הגולה פסק הלכה.
<b>והנה</b> המקוה נתונה לבעל המקוה בשכירות מראשי כת עדת אחרת דפה ולא נוכל אנחנו למשול בה ובנפשינו ובלבינו לבנות לנו מקוה בע"ה אשר תהי' תחת ממשלתינו ואז נמסר אותה לאיש ירא וחרד על דבר ד' אבל במה נעבוד את ד' עד באנו אל מחוז חפצינו כי לזה צריך כסף רב ומקום להבית אשר בתוכה רצוף המקוה ובפרט בימי החורף קשה לבנות וגם יש טירחא רבה מאוד לנשינו ללכת אל עיר אחרת לטבילה כי בריחוק מקום מקוה כשירה אנו יושבים פה ואחרון הכביד קשה מאוד לנו על מקוה שהי' לנו עד עתה בחזקת כשרות ונשינו הלכו שמה לטבילה להוציא לעז עלינו ועל כל אשר לנו כי ע"פ הנ"ל גם לא נוכל לומר עתה איתרע יען שזה ברור שבשנה או שתים כבר הושאבה המקוה לגמרי אשר לטבילה עומדת ואיך נוכל לומר העמד מקוה על חזקתה עד עתה הלא נהפוך הוא בכל פעם שתשאב ונקתה המקוה צריכה להיותה מקבלת מים מחדש ממקוה העומדת למשמרת ואם כן יש ספק אם יש כאן חזקה על כן מאוד נפלה פנינו אחזונו מורא וזאת נשוב אל לבינו נשאלה לאדונינו מאור הגולה הוא יוציא לאור דברינו הוא יאמר ויהי הוא יצוה ויעמוד וכפי אשר ישים ד' בפיו נשמע ונעשה והנה באשר שמענו כי כמה נשים אשר דבר ד' נגעה בלבם ימנעו מלטבול במקוה עד כי יאירו אלינו דבריו הקדושים כי א"א לילך בקור הגדול הזה למרחקים וגם יש בהן נשים אשר אינן בקו הבריאה על כן נחלה נא פני אדמ"ו ימחול לבשרנו על ידי טעלעגראף אם כשר או פסול להגיד לבית יעקב מה יעשו עד כי יצהירו אלינו שורותיו הקדושים א"ד שומרי דת המיחלים ומשתוקקים לתשובתו הרמתה מול שמש צדקתו. הק' מרדכי ענגעלמאן רה"ק, הק' הרש הערמאן הסופר
<b>תשובה</b> אבאר בעז"ה מקור הדברים אשר על שרשם שלחתי טעלעגראף **(וז"ל בטעלעגראף, קיינע צייגצן פעכטער אייגענהענדיג מלאכה דאורייתא געטהאן אונד אין אנדערע עבירות מוחזק בכשרות איזט מקוה כשר עכ"ל.)** שאם הפעכטער לא עשה מלאכה דאורייתא בידיו ממש ונוהג בדת יהדות כסתם ישראל מקוה כשירה וכפי אשר שם ד' בפי אשמר לדבר בעז"ה.
<b>הנה</b> לכאורה יפה התעורר תלמידי נ"י כיון שמחלל שבת בפרהסי' הוה כגוי לכל דבריו חוץ אם קידש אשה חוששין לקדושיו כמבואר בתב"ש סי' ב' סק"ל וז"ל ודע שמה שכ' בפנים בסי' זה כמה פעמים הרי הוא כגוי לשחיטה אין הכוונה לאפוקי שאר מילי אלא לאפוקי לענין קדושין כמ"ש בא"ע והא דנקט שחיטה משום דבהא קאי עכ"ל וא"כ כיון דמבואר בש"ע יו"ד סי' ר"א בט"ז ובש"ך דיש לחוש בגוי שמלא במים שאובים ה"ה בישראל המחלל שבת בפרהסי' דהוה כגוי וחשדינן לי' שמלא במים שאובים להנאתו לקבל שכר הקצוב כמובן.
<b>אך</b> כד דייקת הדבר צריך התבוננת רב ואעתיק דברי אדמ"ו חת"ס ח"ר א"ע סי' כ"ב שכ' בד"ה הנה וז"ל הנה אמת מומר לחלל שבתות הוא מומר לכל התורה כולה אבל אינו חשוד לכל התורה כולה ואין המומר הזה בכלל בן ברית ולא בר שחיטה אבל מ"מ אינו חשוד לשאר עבירות אפי' קיל ממנו עפ"י דעת הרב"י ביו"ד סי' ב' [צ"ל קי"ט] דווקא בענין א' כגון אם נחשד לאכול דבר חמור נחשד לאכול דבר קל ממנו אבל נחשד לעשות מלאכה בשבת אינו נחשד לאכול איסור קל ואחאב שהי' מומר לע"ז אי לאו דאינו בר זביחה ושחיטתו פסולה אבל חשוד לא הי' לאכול נבילות עכ"ל.
<b>ודברי</b> אדמ"ו ז"ל המה נפלאים בעיני מאוד שמחליט שמומר לע"ז או לחלל שבת בפרהסי' אינם חשודים כלל אפי' לאיסור קל שאוכל נבילות דמומר אינו חשוד והוא פלא גדול בכמה קושיות (א) הרי מבואר בתוספתא פ"ג דבכורות וז"ל חשוד על השביעית חשוד על המעשרות חשוד על המעשרות אינו חשוד על השביעית חשוד ע"ז וע"ז חשוד על הטהרות ישראל החשוד על הטהרות אין חשוד לא על המעשרות ולא על השבועות חשוד על עבודה זרה חשוד על כל המצות שבתורה ולא למפרע אלא מכאן ולהבא שנאמר מן היום אשר צוה ד' והלאה לדורותיכם עכ"ל הרי מבואר כאן כמה מינים אשר המה חשודים וסיימה התוספתא דחשוד על ע"ז חשוד על כל המצות ולדברי אדמ"ו ז"ל חשוד על ע"ז אינו חשוד אפי' על נבילות והוא פלא הלא הבדק הבית בסוף סי' קי"ט רמז על התוספתא וצע"ג.
<b>(</b><b>ב</b><b>)</b> <b>הלא</b> בעירובין דף ס"ט איתא בגמ' אי כרבנן האמרו חשוד לדבר אחד לא הוה חשוד לכל התורה כולה עד דהוה מומר לע"ז וכ' רש"י בד"ה עד דהוה מומר לע"ז וז"ל דההוא ודאי חשוד לכל מילי דאמר מר חמורה ע"ז שכל המודה בה כופר בכל התורה כולה דכתיב וכי תשגו ולא תעשו את כל המצות האלה ובע"ז משתעי קרא בהוריות עכ"ל הרי מבואר דמומר לע"ז חשוד לכל מילי יען דמודה בע"ז כופר בכל תורה כולה ולדברי אדמ"ו ז"ל מומר לע"ז אינו חשוד אפי' על איסור קל כגון נבילות וצע"ג.
<b>(</b><b>ג</b><b>)</b> <b>היותר</b> פלא הלא מקור ראי' אדמ"ו ז"ל הוא מתשובת רמב"ן שמביא ב"י סי' קי"ט ורמב"ן הביא רק ראי' ממומר לערלות דכשר לשחיטה אבל עובד ע"ז ומחלל שבת בפרהסי' גם רמב"ן מודה דחשוד לכל התורה דהרי כ' וז"ל ומה שאמרת החשוד על דבר קל אם הוא חשוד לדבר חמור ואפי' על הקל ממנו אינו חשוד דמומר לערלות אינו מומר אצל שחיטה ולא אמרו מומר לד"א מומר לכל התורה כולה אלא במומר ליי"נ ולחלל שבת בפרהסי' כדאיתא פ"ק דחולין עכ"ל הרי דגם הרמב"ן מודה דמחלל שבת ועובד ע"ז חשוד לכל תורה כולה ומה שביאר הב"י בהבנת הרמב"ן דצריך להיות החמור בסוג אחד היינו בשאר איסורין אבל המודה בע"ז או מחלל שבת בפרהסי' בודאי הוא חשוד לכל איסורין שבעולם וצריך עיון גדול
<b>(</b>ד
) <b>הלא</b> הב"י בסי' קי"ט מביא דברי תשובת הרשב"א על הקצב שנשבע שלא לצחוק ועבר על השבועה אי נאמן למכור בשר והשיב אפי' עבר על השבועה במזיד נאמן דמומר לד"א לא הוה מומר לכל תורה כולה חוץ מע"ז ומחלל שבת בפרהסי' יעו"ש וא"כ משמע בעובד ע"ז ומחלל שבת בפרהסי' הוא חשוד לכל תורה אם הי' הקצב מחלל שבת בפרהסי' הי' אסור למכור בשר כשר ולפי דברי אדמ"ו ז"ל קשה הא הנחשד לעשות מלאכה בשבת אינו נחשד לאכול נבילות וצ"ע.
<b>אמנם</b> עמוקים דברי אדמ"ו ז"ל שאנו חושדים להאיש קל הדעת שלא יפחד מלעשות און יען שראינו בהאיש שהעושה עבירה חמורה וגדולה ואינו חושש על העבירה החמורה איך יחוש על הקל ור"מ דאומר חשוד לד"א חשוד לכל התורה סובר מי שהוא קל הדעת ועובר על עבירה אחת חיישי' פן הוא עובר כל עבירות לתאותיו וחמדותיו דמה לי איסור חמור או איסור קל הלא הכל מפי ד' צוה לנו עיין יבמות דף קי"ט מה לי איסור לאו או איסור כרת ורבנן פליגי דרק אם חשוד על עבירה חמורה הוא חשוד על עבירה קלה ממנו אבל החשוד על הקל אינו חשוד על החמור דהחוטא שוקל העונשים של עבירות לכן הגם שהוא עובר עבירה שהיא בעונש קל ישמור עצמו מן החמורה והוסיף הרמב"ן דחמור על הקל פועל דווקא באותו סוג מעריות חמורות על הקלות ומאכילות חמורות על הקלות ומן מלאכות חמורות על הקלות אבל מסוג אכילה לא נחשד על העריות או על המלאכות שבת וכדומה.
<b>והנה</b> העובד ע"ז ומחלל שבת בפרהסי' הוה מומר לכל התורה דמי שאינו מאמין בראש המצות ע"ז ושבת הוא כגוי [אפי' אם ישמור כל המצות הוא מחמת רגילות או מטעם שכל אנושי] ואינו בר עדות ולא בן ברית ולא בר זביחה אלא הרי הוא כגוי ששומר כל המצות אעפ"כ אינו נאמן להעיד אפי' באיסורין ועובד ע"ז ומחלל שבת בפרהסי' נעשה גוי גמור [חוץ לקדושין] אבל אינו חשוד לנו שעובר על כל תרי"ג מצות שנימא מדעובר על עבירה חמורה בודאי עובר על הקלה שנימא אנן סהדי כשם שהוא נעשה מומר כופר בכל תרי"ג מצות כך בודאי הוא עובר על כל תרי"ג מצות ונחזיק למחלל שבת ועובד ע"ז שעבר על כל עבירה שבא לידו כשם שאנו מחזיקים אותו למומר על כל תרי"ג מצות ולא הוה עוד בן ברית ובר עדות ובר זביחה דהא יצא מכלל ישראל ונעשה כגוי ויהי' ברור בעינינו שעובד ע"ז ומחלל שבת עובר כל עבירות זה אינו דנהפוך הוא הגם שנעשה מומר לכל התורה בכל זאת לא חשוד לעבור רק אותן עבירות שהם בסוג אחד מכלל החמור על הקל אם מחלל שבת בודאי מחלל יוכ"פ ויו"ט בכל מלאכה אבל אין עובד ע"ז ומחלל שבת חשודים על עריות ונדה או אכילת נבילות וטריפות דהם סוג אכילה והוא חשוד על חילול שבת או עבודת ע"ז והא ראי' דאחאב עבד ע"ז ואעפ"כ שמר עצמו וכל ביתו שלא לאכול נבילות וע"כ דיהושפט ידע הגם שעובד ע"ז הוא שומר כל שאר מצות ולא הוה משמר עצמו יהושפט מכל דבר וע"כ הגם דעובד ע"ז בכל זאת אין חזקה דעובר על שאר עבירות והגם דהגמ' חולין ה' פוסק דלא כרב ענן דהוה עכ"פ מומר לכל התורה וא"כ אינו בר זביחה ובר עדות אפי' להיות עד על איסור נבילה וממילא אין מחלל שבת ועובד ע"ז נאמן להעיד כמו שגוי לא הוה בר עדות אפי' לאיסור אבל עכ"פ אין אנן סהדי דמחלל שבת ועע"ז עבר על כל שס"ה ל"ת שבתורה וא"כ אם נעשה אח"כ בעל תשובה ונעשה בן ברית ובר עדות סמכי' עליו אם אומר דלא עבר שום עבירה רק ע"ז או חילול שבת ודוק.
<b>ולפ"ז</b> גם אדמ"ו הגאון ז"ל מודה דעובר ע"ז או מחלל שבת בפרהסי' אנו חושדים אותו כשם שהוא עובר עבירות הנ"ל הוא עובר כל עבירות רק אם ראינו אותו נוהג בשאר המצות אעפ"כ אנו מחליטין מי שחשוד לחלל שבת הוא מחלל גם יוכ"פ ויו"ט במלאכה אבל בשאר עבירות כל התורה אין אנו מחליטין שעובר אותן כיון דבעינינו ראינו שמשמר אותם ואעפ"כ אינו נאמן להעיד שהבשר הזה הוא כשר דהא לא היה בר ישראל שראוי להעיד כללא דמילתא מסתמא אמרי' מי שחשוד לעבוד ע"ז או לחלל שבת בפרהסי' הוא ג"כ עובר כל עבירות רק אם נראה בעינים דהוא שומר המצות כולם אז יש חילוק העבירות הקלות באותו סוג אנו מחליטין שבודאי עבר אותם דחשוד על החמור חשוד על הקל באותו סוג אבל עבירות שאינו מאותו סוג אין אנו מחליטין שעובר אותם ונ"מ אם שב בתשובה גמורה נאמן לומר שלא עבר אותן עבירות שאינם בסוגו ודוק.
<b>היוצא</b> מזה אם ראינו מחלל שבת או עע"ז אמרינן בודאי לא בפ"א בא לעבור עבירות חמורות כאלה אשר עשה אותם נעשה מומר לכל התורה אלא בודאי הוא חשוד שעבר כל העבירות מקודם כחכז"ל דרכו של יצה"ר היום אומר לו עשה כך ועשה כך ולמחר אומר לו עשה כך ולבסוף אומר לו לך עבוד ע"ז א"כ מסוף דבר שעע"ז ומחלל שבת בפרהסי' אנו חושדים אותו שהוא איש שעובר כל תרי"ג מצות כולם וחשוד על כל עבירות אבל אם עין בעין נראה שהוא נזהר בשאר כל המצות אז באותן עבירות אשר הם בסוג עבירה החמור מאכילה לאכילה ממלאכה למלאכה הוה חשיד בודאי מי שעובד בשבת עובד ביו"ט מי שבועל אשת איש בועל חייבי לאוין ונדה ומי שאוכל חלב אוכל נבילה על זה אנן סהדי אבל בשאר עבירות נהי דעע"ז ומחלל שבת הוה מומר שאינו בר עדות אפי' על איסורין אבל כאשר שב לד' נאמן שלא עבר אותן עבירות שאינו מסוגו יען דהלא ראה ראינו ששמר שאר כל המצות חוץ מע"ז וחילל שבת ודוק.
<b>ומעתה</b> אדמ"ו ז"ל דן האשה אשר רוצית להמיר וחללה שבת בפרהסי' אם נאמר להחליט שזנתה ולא נאמין לה שלא זינתה אז שפיר כ' אדמ"ו ז"ל ראי' מאחאב דעבד ע"ז ואעפ"כ לא הי' חשוד על נבילות יען דידע יהושפט דאחאב שומר כל המצות חוץ מע"ז וממילא כל מחלל שבת בפרהסי' אנו מחליטין שמחלל יו"ט דהוא קל כנגד חמור בסוג מלאכה שחשוד בה אבל אין אנו מחליטין אם מחללת האשה שבת שזנתה הגם כל זמן שהיתה מחללת שבת היינו חושדים אותה אולי גם זנתה ועוברת כל איסורין אבל עכ"פ עכשיו שהיא בעלת תשובה ואומרת ברי לא שלא זנתה נאמנת אבל אותן שממירי' בזמנינו ומקבלים לצאת מן כלל ישראל ח"ו אז בודאי האשה המשתמדת בלי בעלה אנן סהדי שזנתה דיצרא דע"ז בטל ונשתמדה רק בעבור זנות כמבואר בהגהת מרדכי כתובות סי' רפ"ו ובחלקת מחוקק סי' ז' ודוק
<b>ואם</b> כן מיושבים כל הקושי' על תשובת מר"ן ז"ל בודאי מי שחשוד לע"ז חשוד שעובר כל עבירות כיון דעין בעין נראה שעובר בראש עבירות בודאי עובר כל עבירות כמבואר בתוספתא וברש"י עירובין דף ס"ט ובתשובת רמב"ן ורשב"א כמבואר בקושי' אבל דבר אלקים אמת בפי אדמ"ו ז"ל דנחליט דהוא עובר שאר עבירות הוא דווקא מחמור על הקל באותו סוג עצמו אבל אם אינו מאותו סוג אפי' מן החמור במלאכה אינו חשוד על הקל באיסור אכילה וא"כ אם חללה שבת וגם רוצית להמירה ונעשית בעלת תשובה ואומרת ברי לי שלא זניתי מותרת לכהן וכן במחלל שבת בפרהסי' אם ידענו ששומר עצמו בביתו בצנעה ונבילות וטריפות וכדומה הגם שאינו בר עדות דהוה כגוי עכ"פ אינו חשוד שנחליט שעובר עבירות כנדה ונבילה ודוק.
<b>ומצאתי</b> ראי' שגם אדמ"ו ז"ל מודה דמן הסתם המחלל שבת חשוד לכל עבירות רק אם ידענו ביה דנזהר משאר עבירות אז אין אנו אומרים דעובר רק באותו סוג מן החמור על הקל דמצאתי בחת"ס חלק שישי סי' פ"ג שכ' וז"ל גי"ה הגיעני וראיתי תקפה עליך משנתך כאשר תראה בהעתק חידושי ספ"ב דגיטין ומשם תראה ג"כ כי אין המומר לע"ז ושבת חשוד לכל התורה רק הוא מומר לכל התורה שאינו בן ברית אבל אינו חשוד לעבור כל התורה כל שאיני מאותו מין ואחאב הי' מומר לע"ז ונהי ששחיטתו פסולה שאינו בר זביחה אבל אינו חשוד לאכול נבילות אבל אינו נאמן להעיד כי אינו בר עדות והפוסקים איירי ממומרים שבזמנינו שמתטמעי' בין הגוים והם ודאי עוברים על כל התורה אבל מי שהוא בין בני ישראל ונוהג כמנהגיהם רק מומר לע"ז או לחלל שבת נהי שהוא מומר לכל התורה מ"מ אינו חשוד לכל התורה וכן החשוד אינו מומר עכ"ל הרי שדייק שאינו נאמן להעיד היינו אפי' באיסורין כי אינו בר עדות דהוה כגוי דמומר לחלל שבת הוה מומר לכל תורה ועכ"פ אם ראינו שהוא בין בני ישראל ונוהג כמנהגם שנשמר מכל עבירות אינו חשוד לכל התורה שנאמר אנן סהדי יען שמחלל שבת או עע"ז הוא בודאי בועל עריות או אינו שומר נדה או אוכל טריפות דהא עין בעין נראה שנזהר מכל העבירות מהכ"ת דאנן סהדי שעובר אבל אנן סהדי דמחלל שבת מחלל יו"ט ואנן סהדי שבועל עריות בועל איסור ל"ת ומי שאוכל חלב אוכל נבילה דמי שאינו חש באותו סוג לחמור אינו חש להקל באותו סוג כנלע"ד.
<b>והארכתי</b> במקו"א דכל שהאיש העובד ע"ז או מחלל שבת בפרהסיא חשוד הוא לעבור על כל עבירות שבתורה אפי' אם נוהג לפנינו בשאר מצות כישראל כשר וא"כ בנידן שאלתינו אפי' אם הפעכטער מתנהג כישראל יהי' נחשד על המקוה לכאורה.
<b>ועלה</b> בדעתי נהי דמחלל שבת הוא כופר בכל התורה כולה ונחשד שאינו שומר אחת מכל מצות ד' אשר צוה על הר סיני אבל עכ"פ לא נחשד להיות רשע דחמס להיותו גונב ממון חבירו כי על גניבה וגזילה גם בי"נ מצווה והגם דאמרו חכז"ל ראה ויתר גוים ראה הקב"ה שלא שמרו ב"נ שבע מצות שלהם מ"מ זרע ישראל אשר נשא ידו לחלל שבת ונעשה רע לשמים וחשוד לעבור כל מצות ד' אשר צוה ד' ביד משה בהר סיני אבל עכ"פ אינו חשוד לעבור על ז' מצות אשר צוה ד' לאדם הראשון.
<b>והא</b> לך לשון הרמב"ם פ"ב מה' עכו"ם הל' ד' וז"ל מצות עכו"ם כנגד כל המצות כולן הוא שנאמר וכי תשגו ולא תעשו את כל המצות וכו' ומפי השמועה למדו שבעכו"ם הכתוב מדבר הא למדת שכל המודה בעכו"ם כופר בכל התורה כולה ובכל מה שנצטוו הנביאים מאדם עד סוף העולם שנאמר מן היום אשר צוה ד' והלאה לדורותיכם וכל הכופר בעכו"ם מודה בכל התורה כולה ובכל הנביאים ובכל מה שנצטוו הנביאים מאדם ועד סוף העולם והוא עיקר כל המצות כולם עכ"ל הרי שביאר שהעובד עכו"ם כופר גם במצות שאדם הראשון מצווה בה דהא אדם נצטווה בע"ז כחכז"ל ויצו ד' אלקים את אדם אין צו אלא ע"ז א"כ המודה בע"ז כופר גם בז' מצות שנצטווה אדם הראשון ולכן כתיב מן היום אשר צוה ד' והלאה לדורותיכם שגם מאדם התחיל ד' לצוות על ז' מצות אבל המחלל שבת בפרהסי' אפשר לומר דלא חשוד על גזל ושאר מצות שנצטוו ב"נ וא"כ בנידן שאלתינו דהוא לוקח תשלומין בעד טבילות כל אשה אשר היא משלמת דווקא בעד מקוה כשירה עפ"י חקי תורה ואם הוא שפך מים שאובים א"כ הוא גונב ממון אשר לוקח בעד הטבילה בשלומא חשוד למכור נבילות למשל יען כי הבשר טוב אם הוא נתנבל בשחיטה כמו אם נשחט בלי פגימה אבל במקוה נודע שאין משלמין בעד תענוג רק כדי לטבול ולטהר מטומאת נדה במקוה כשירה עפ"י תורה וקבלת חכז"ל ועל גניבה לא חשוד.
<b>אך</b> מה אעשה הלא הרמב"ם פ' ל' ה' ט"ו כ' וז"ל השבת ועכו"ם כל אחת משתיהם שקולה כנגד כל שאר מצות התורה והשבת היא האות שבין הקב"ה ובינינו לעולם לפיכך כל העובר על שאר המצות הרי הוא בכלל רשעי ישראל אבל המחלל שבת בפרהסי' הרי הוא כעובד עכו"ם ושניהם כעכו"ם לכל דבריהם עכ"ל הרי שהשוה הרמב"ם שבת לעכו"ם ששבת שקול כנגד כל שאר מצות התורה והלא הז' מצות של בני נח ג"כ כתובים בתורה ועיין ברה"מ שם וז"ל והכופר בהחידוש כופר בכל התורה כולה ועיין רמב"ן על פ' אנכי ד' אלקיך אשר הוצאתיך מארץ מצרים ודוק.
<b>ואוסיף</b> דבר להבין ששבת שקול כע"ז יען דמחלל כופר בהקב"ה כמ"ש הרמב"ן בתורה בפסוק לא תרצח וז"ל ולא אמר על המחלל שבת עונש הכרת או עונש אחר זולתו ולא הזכיר זולתו שכר על השומר שבת מחללו מפני שהשבת נכלל בשתים מצות הראשונות כי השומר שבת מעיד על מעשה בראשית ומודה במצות אנכי והמחללו מכחיש במעשה בראשית ומודה בקדמות העולם להכחיש במצות אנכי והנה הוא בכלל אל קנא פוקד ובכלל ועושה חסד לאלפים עכ"ל הרי מבואר דמחלל שבת הוא כופר באדון העולם וממילא אין לו תורה ומצות כלל ואין לו אמונה כאשר האריך על פ' אנכי בפ' ואתחנן בד"ה וטעם על כן צוך לעשות את יום השבת ודוק.
<b>המורם</b> מזה דעובד עכו"ם ומחלל שבת בפרהסי' הוא חשוד אפי' על ז' מצות אשר צוה ד' את האדם וא"כ נדע דאסור לב"נ השומר ז' מצות שלו כדי להיות לו עוה"ב כמבואר ברמב"ם הל' מלכי' לסמוך על ישראל המחלל שבת יש לגוי נחוש שהמחלל שבת יתן לו אבמה"ח וכדומה והוא דין חדש מאוד ועכ"פ עדיין נשאר החשש כאשר התעורר תלמודי החרוץ נ"י פן המחלל שבת הפעכטער המקוה שפך שאובים בתוך מי המקוה כדי שהי' לו ריוח.
<b>והרהרתי</b> הגם דמחלל שבת מומר לכל התירה וחשוד לכל עבירות שבתורה אבל אינו חשוד להיות מחטיא רבים כאשר מצינו באחר שיצא לתרבות רעה וחילל שבת בפרהסי' אעפ"כ אמר לר' מאיר עד כאן תחום שבת שב מאחרי הרי שאינו חשוד להחטיא רבים אבל באמת שאני אחר עם ר' מאיר ואין מכאן ראי' וק"ל.
<b>והי'</b> בדעתי להאריך בדברי רמב"ן בתורה בפ' לא יהי' לך אלקים אחרים על פני שיש ג' מינים עובדי ע"ז (א) מי שעובדים למלאכי שמים (ב) מי שעובדים לכוכבים ומזלות וצבאם (ג) מי שעובדים השדים והרוחות ועיין רמב"ם פ"א מעכו"ם ובמורה נבוכים שהאריך בזה ולחקור אם יש הבדל בעובדים הללו להיות כופר בתורה כולה או לא ולבאר בזה מאיזה מין עבד אחאב ע"ז ועל כן הי' עבד ע"ז ולא הי' חשוד על אכילת נבילות ועבור כן נדחה ראי' רב ענן הגם דיהושפט אכל אצל אחאב אעפ"כ פסקינן דמומר לע"ז הוה כופר בכל התורה כולה ואינו בר זביחה ולדעת למה השלטי גבורים בריש חולין והמהרי"ק שורש ק"ס דסוברים דמהני עומד על גביו דאעפ"י שחטא ישראל הוא והוה בר זביחה דלא כרמב"ם שסובר דנפסק שם ישראל ממנו אבל הזמן בוגד בי כעת.
<b>וטרם</b> אשים עיני נכתוב שערי היתר בנידן שאלתינו אמרתי להעיר עיין בב"י ובד"מ דמהרי"ק סובר דע"א נאמן להעיד על המקוה שנעשה בכשרות זה דוקא אם בידו לעשות בהכשר ומביא ראי' מיבמות דף פ"ח מטבל דכנגד חזקת איסור נאמן ע"א אם הוא בידו אבל אינו בידו אינו נאמן והר"ש בר צמח חולק דנאמן ע"א אפילו אינו בידו ומביא ראיה מחולין דף י' ורמ"א סעיף ד' מכריע כמהרי"ק ודלא כהרשב"ץ.
<b>ולכאורה</b> דעת המהרי"ק נפלאת כשם שפסק הרמב"ם איסור עצמו בע"א יוחזק קודם המעשה הוא הדין כאן שע"א מעיד שהכינוס מים הללו המה מקוה טהרה ולא מעיד עכשיו כנגד חזקה בשלומא בטבל צריך להיות בידו דהא ע"א אומר הגם שהי' על התבואה חזקת איסור מעיקרא כבר הלך האיסור א"כ צריך להיות בידו לתקן אבל כאן הוא מעיד על כינוס מים שהם לפנינו בספק אם יש להם כח טהרה או לא ומהכ"ת לא יהי' ע"א נאמן לומר שהמה מקוה טהרה וצריך עיון גדול.
<b>ואין</b> לחלק במ"ש במקו"א הבדל בשלומא אם ע"א אומר חתיכה זו הוא חלב בא לומר שלא יקח איש לאכול אותו אז אם עובר איש ילקה אם התרה בו דע"א לא בא למלקות אבל אם ע"א אומר גט זה כשר מיד הוא בא נגד חזקת אשת איש דאל"כ שתכלית עדותו לכרות אישות בגט זה לאיזה תכלית הוא מעיד שהוא נכתב לשמה של אשה וא"כ ה"ה כאן לאיזה תכלית היא מעיד שזה המקוה כשירה אלא להתיר בו חזקת טומאה על כן צריך להיות בידו ודוק.
<b>אך</b> זה אינו דנ"מ דמעיד שאם יגע איש טמא במים הללו לא יתטמאו דמקוה לא מקבלת טומאה עיין רמב"ם בפי' משניות במקוואות וגם נ"מ לטבילת ידים וגם נ"מ שיטהר אדם עצמו בו ברגל או לטבילת כלים דרבנן או טבילת בעל קרי דרבנן וכדומה ודברי תוספתא שהובא בב"י דרוב מקוואות בחוצה לארץ פסולים יע"ש אינו ענין לכאן דשם היה החשש שלא נעשה אלא למרחץ ע"י עכו"ם אבל בנידן ידוע כגון דמהרי"ק מהכ"ת לא הי' נאמן ע"א להעיד שהוא כשירה] ואפשר דסובר המהרי"ק כיון דעכ"פ דאם נחזיק המקוה מים הנ"ל למקוה כשירה תהי' ג"כ לטהר אשה נדה א"כ מיד אנו דנים שמעיד נגד דבר שהוא בחזקת איסור וצריך להיות בידו דהא יש נשים נדות בעולם עכ"פ יש להרשב"ץ פנים בהלכה בעז"ה.
<b>בארתי</b> זה יען דמהרי"ק שורש קס"א הביא דברי המרדכי פ"ק דחולין שכ' וז"ל אפי' הוא משומד לע"ז אי מחלל שבת במזיד פ"א ואין מפקיר עצמו לכפור ולעשות בפרהסי' נראה דההוא לא מיקרי משומד לאסור שחיטתו בדיעבד ודאמר ר"ל וכו' משמע דתרתי בעינן שלא עבר אלא פ"א וגם שלא יעשנה בפרהסי' ותי' בסוף דבריו וז"ל ועוד דנראה לומר שגם המרדכי עצמו מודה הכא דיש להקל דדווקא התם שבהמה בחזקת איסור אבמה"ח עומדת וודאי יש לילך אחר המחמיר כיון דמספקא לן כמאן נעבד בשני תירוצים כדפי' לעיל דאין לנו להוציא רק מחזקת איסור מס' אבל הכא אדרבה שאשה זו בחזקת היתר לבעלה עומדת מס' אל תאסרנה והיינו טעמא שהקילו חכמים בשבוייה עכ"ל ונ"ל לענין אם ניחש שלא יהי' לו נאמנות בהכשר מקוה לא דמי לזביחת בהמה שבא השוחט לומר לסלק חזקת איסור אשר הי' על הבהמה אבל כאן דמעיד על המקוה טרם שאנו דנים שנסתלק חזקת איסור מן האשה והבן זה.
<b>וראי'</b> לזה דאל"כ לא יהי' ע"א נאמן להעיד על סכין שהוא בלא פגימות כדי שישחט אחר בו מי שיוכל לשחוט ואינו בקי בבדיקת הסכין דנאמר יען דהבודק הסכין אינו שוחט שלא בקי במעשה שחיטה והשוחט אינו מרגיש בפגימה לא מהני בדיקת הסכין מע"א יען דנוגע לחזקת איסור אלא פשיטא יען דמעיד טרם שנעשה הסתלקות חזקת איסור נאמן או שקרבן זה היא בלי מום שישחט בשבת ודוק.
<b>ומצאתי</b> בתורת גיטין להגאון מליסא בחידושיו דף ב' בד"ה בתוס' ד"ה הוה דבר שבערוה שכ' וז"ל וכמו כן ל"ק מהא דאיתחזק איסור לחוד דהא וודאי אם יעיד אחד שבמקוה זה יש בה מ' סאה ואח"כ יטבול בו הטמא בוודאי יהי' טהור אף שמוציאין על ידי ע"א הטמא מחזקת טומאה מ"מ כיון דבשעת הגדה על המקוה לא הוציאו עדיין שום דבר מחזקתה עכ"ל ודבריו נפלאים הכי נעלם ח"ו מגאון ישראל דברי מהרי"ק המובאים בש"ע יו"ד סי' ר"א סעיף ד' דע"א אינו נאמן להעיד שהמקוה כשירה חוץ אם היה בידו לתקן דהוה ע"א נגד חזקה דאינו נאמן וא"כ איך יהיה נאמן ע"א שיש במקוה מ' סאה הלא אין בידו לתקנו דהא מדמה שם שיהי' נאמן ע"א להעיד על הגט שהוא לשמה יען דהוא מעיד רק שהגט זה ראוי לגרש כמו שע"א מעיד במקוה זה ראוי' לטבול א"כ עכ"ח איירי דאין בידו להכשיר המקוה כמו שאין ביד העד לעשות הגט לשמה וצריך עיון גדול.
<b>ואין</b> לתרץ דדווקא נקט שאמר העד שבמקוה זה יש בה מ' סאה דנאמן דהוה מילתא דיוכל להתגלות אם ימדוד איש אחריו ועיין בש"ע יו"ד סי' קכ"ז דהוה כשלח ואחוה אבל בעובדא דמהרי"ק וברמ"א דאנו דנים הגם דיש בודאי מ' סאה רק דהוה ס' אם נעשה בהכשר וא"א לעמוד עליו ולברר שם חידשו המהרי"ק והרמ"א דאינו נאמן חוץ אם הי' בידו ודוק אך זה אינו דא"כ בגט דאיירי דא"א לברר כגון שהסופר הוא במד"ה וכדומה ואעפ"כ נאמן השליח שהוא לשמה ועכ"ח דגם במקוה אם א"א לברר אעפ"כ ע"א נאמן כאשר האריך הגאון שם בסברה דבשעה שמעיד עדיין לא נגרע חזקת א"א או חזקת טמא דמעיד רק שזה חפץ ראוי' לגרש בו וזה מקוה ראוי' לטבול בו כאשר הסברתי תלי"ת למעלה דברי רשב"ץ א"כ דברי הרמ"א ומהרי"ק סותרים דברי הגאון מליסא וצע"ג.
<b>שוב</b> התבוננתי דלכאורה יש ראי' להגאון מליסא מירושלמי פ"ב דיומא וז"ל אמר ע"א נולד איש פלוני בשבת מלין אותו על פיו עכ"ל וקשה הא שבת הוה איתחזק איסורא דהוה קביע וקיימא עיין תוס' חולין דף ק"א א"כ איך מלין עפ"י ע"א אלא פשיטא כיון דאמר שהתינוק זה ראוי' להיות שבת נדחה במילתו אבל עכ"פ אין מעיד נגד סתירת חזקה כמו בטבל שאמר שכבר הלך חזקת טבל נאמן ע"א לסמוך על פיו לסלק חזקת איסור אח"כ וכאן דלא הוה ביד העד לעשות דיהי' הזמן של התינוק ואעפ"כ נאמן ולמה לא יהי' ע"א נאמן בעובדא דמהרי"ק שהמקוה כשר אעפ"י שלא הי' בידו לתקן וצריך עיון גדול.
<b>אמנם</b> כבר הארכתי במקו"א דשאני מילה דהוא פרט יוצא מן הכלל שהעד אינו רוצה לעקור חזקת שבת רק שיש פרט יוצא מן הכלל דמלאכת מילה ביום השמיני דוחה שבת א"כ לא מעיד כלל לסלק חזקת איסור של שבת נהפוך הוא כבוד השבת במקומו עומד רק גדולה מילה שדוחה שבת בפרט זה שיהי' נעשה התינוק מהול אבל לסלק לגמרי חזקת אשת איש ע"י גט או חזקת טמא ע"י המקוה צדקו דברי מהרי"ק ורמ"א מה לי אם יהיה נאמן ע"א לומר שכבר סלקו לחזקת אבמה"ח או לומר גט זה כשר ויסולק בו חזקת אשת איש דאל"כ מאי נ"מ שגט זה נכתב לשם גירושין של אשה זו או מאי נ"מ שמקוה זו בהכשר נעשה אם לא בעבור לטבול אפי' הטמא וא"כ אין ע"א נאמן אלא א"כ הי' בידו ודוק.
<b>ויש</b> לי הערה בזה למה ביבמות דף ע"ז אמרי' ת"ח שבא ואמר כך קבלני צריך להיות מילתא דאפשר לגלוי אם הוא נוגע עיין תוס' שם משמע אם אינו נוגע אינו נאמן הגם שהוא המעשה שבא לפניו ונאמן ע"א נגד מה שנתחזק איסור וצריך עיון.
<b>וכד</b> דייקת לק"מ דדומה להך תשובת מיימונית ה' אישות סי' ג' הגם דאין דבר שבערוה פחות משנים ה"מ אם לפי העדות מודה העד דהי' כאן פ"א חזקת איסור כגון בגט להתיר אישות או בטבל להתיר הכרי אבל אם לפי דברי העד לא התחיל הדבר שבערוה נאמן כגון שאומר השליח שרצה לומר הרי את מקודשת לראובן טעה ואמר הרי את מקודשת לי יעו"ש וה"ה בדרש עמון ולא עמונית מואב ולא מואבית א"כ לא התחזק איסור בהך גוף מעולם אבל ביבמות דף מ"ז אם בא ואמר נתגיירתי בב"ד של פלוני לא מהני אפי' אפשר לגלוי יען שלפי דבריו מודה דהי' כאן חזקת גוי ולא מהני אפי' אפשר לגלוי אם הוא נוגע ואפי' אינו נוגע אינו נאמן רק אם לפי דבריו עוקר שלא הי' כאן מעולם חזקת איסור ועיין בנב"י ח"ר א"ע סי' כ"ז ויש לפלפל עליו ועיין ט"ז א"ח סי' תצ"ח ועיין רמב"ם בה' בכורות ואכ"מ להאריך.
<b>ולא</b> אכחד שהדבר צריך ביאור רחובות כי בודאי יש לחלק דע"א מי שהוא אומן על הדבר כגון הסופר שנאמן שתפילין או המזוזות כשרים הגם שיש חזקת חיוב הבית או חזקת חיוב הגוף על מצות תפילין או מגילת סוטה זו היא לפני האשה הזאת הגם שהי' בחזקת ודאי אסורה לבעלה עיין תוס' סוטה דף כ"ח וה"ה ת"ח שמורה שאלה בחזקת איסור או המורה בחזקת בכור וכדומה ששם יש נאמנות מכח שהוא אומן או פקוד על זה דיש חזקה אין אומן מרע אומנתו כמו קפילא אין מרע אומנתו ולא לחנם נקט הגמ' ביבמות דף ע"ז ת"ח שמורה הלכה ולא אמרו מי שאמר דבר הלכה ועיין בשב שמעתתא שמעתא ו' פ' ז' דיש חזקה דסופר עושה כפי חזקת אומנתו יעו"ש.
<b>היוצא</b> מזה דשאני שוכר מקוה שנכנס בחיובו לעשות כפי אשר יוגד לו מפי הדיינים יש לחקור חזקה אין שוכר מקוה מרע אומנתו לעבור פי הדיינים ול"ד לתשובת הרא"ש דהגוי הוא אדון המקוה ויעשה בשביל הרווחת ממון אבל שוכר מקוה אשר נכנס בחיובו להיות עבד מורים ושופטים בעיר הוא טוב יותר מגוי אדון בעל המקוה ודוק.
<b>ועתה</b> אסדר על האותיות מה שנראה לי להלכה בעז"ה (א) הגם דמחלל שבת בפרהסי' הוא מומר לכל התורה וגם חשוד לכל התורה הוא דווקא אם עשה מלאכה דאורייתא בידיו אשר מחויב עליו מיתת ב"ד דהא בגמ' חולין דף ה' ברייתא מכם להוציא מומר המנסך יין לע"ז ומחלל שבת בפרהסי' וכשם שעל ניסוך יין לע"ז הוא איסור דאורייתא וחיוב עליו מיתת ב"ד דהוא אחד מד' עבודות ועיין בגמ' סנהדרין דף ס"א וברמב"ם ה' ע"ז ה"ה מחלל שבת בפרהסי' דווקא במלאכה דאוריי' שחייב עליו מיתה וכן הסכים התב"ש סי' ב' דלא כבית הלל יעו"ש.
<b>ולולא</b> דמסתפינא דיצעקו עלי בבי מדרשא אמרתי לחדש דבר חדש מאוד דמבואר בגמ' פ"ד מיתות וברמב"ם פ"ג מהל' ע"ז ה' ג' דארבע עבודות שהי' בפנים לפני הקב"ה אם עשה אחת מהם לע"ז אפי' אין עבודתה של ע"ז באחת מאלו עבודות אעפ"כ חייב מיתה היינו השתחוי' זביחה קטירה וניסך אבל שאר עבודות שעשה לפני ע"ז אינו חייב אלא אם דרכה בכך שעובדים אותה בזו וילפינן זה ממקראות התורה ועיין בכ"מ ובלח"מ ובמגדול עוז והוא כלל גדול מאוד.
<b>ולפ"ז</b> אני אומר דבר חדש לכך נקט הברייתא חוץ מן המומר למנסך יין שניסך יין הוא איסור חיוב מיתה אם ניסך לע"ז הן אם דרכה בכך או לא דכתיב ישתו יין נסיכם א"כ אין לחוטא העובד פתחון פה לאמור שאינו מורד בד' ואינו כופר בתורה דהא אפי' אין דרך ע"ז אשר עובד בניסך אעפ"כ הוא חיוב מיתה דכתיב זובח לאלהים יחרם ריקן כל עבודת רק לשם ד' ועיין ברמב"ן שם בתורה וה"ה המחלל שבת דווקא בדבר אשר ברור שהיא מלאכה דאורייתא שחייב עליו מיתה כגון שחיטה ובנין ואריגה וכדומה אשר השכל גוזר שהמה בכלל לא תעשה כל מלאכה כי במלאכה כזה אינו שובת הגוף ואינו נח כמובן אבל העושה מלאכה שאין השכל גוזר שתהי' מלאכה שאין הגוף שובת בו רק המקובל לנו מאבותינו ורבותינו שהוה בכלל מלאכה כגון שלא יצא החייט במחט בבגדו או אם יצא בטבעת שאין עליו חותם הגם שהדין דין אמת אם עובר בהתראה חייב מיתה עכ"פ אם איש עובר בזה ושומר עצמו בלעשות מלאכות בשבת אשר נדמו בעיני השכל למלאכה אז בדעתו אינו כופר במעשה בראשית ולא הוה מומר וחשוד לכל תורה כולה.
<b>ואין</b> להשיב מגמ' עירובין דף ס"ט האי דנפק בחומרתא דמדושא כיון דחזי' לר"י נשיאה כסיי' אמר כגון זה מבטל רשות ופי' רש"י בד"ה בחומרתא שני פרושים או חותם של מין אחר או בשמים יעו"ש ומשמע לולא דכסי' לפני הנשיא הוה מחלל שבת בפרהסי' הגם דנשמר משאר מלאכות שאני התם לענין מבטל רשות שהוא באותו דבר דאפי' איסור דרבנן אשר עובר הוה מחלל שבת בפרהסי' לענין שלא מהני ביטול רשות ועיין בתב"ש סי' ב' ועיין במגן אבות בסוגי' דשוחט בשבת מהגאון מהר"ם בנעט שפי' ג"כ דלאותו דבר מהני איסור דרבנן יעו"ש אבל אכתי יוכל להיות דאין מחלל שבת בפרהסי' ככופר בכל התורה רק אם עובר מלאכה אשר נודע לכל דהעושה זאת אינו שובת והבן.
<b>ומצאתי</b> ראי' גדולה בדבר תוס' עירובין דף ס"ט בד"ה היוצא שכ' בשם ר"י וז"ל ומפרש ר"י דהכא לאו מטעם מומר קאמר דמומר לא שייך אלא באדם הרגיל לחלל שבתות ואינו נזהר כלל אבל הכא לא ברגיל איירי אלא במיקרי בעלמא אירע כך שהוציא שהי' דחוק לפי שעה עכ"ל דבר גדול גילה הרי שאין מחלל שבת מומר לכל התורה דווקא אלא באדם הרגיל לחלל שבתות ואינו נזהר כלל אלא כל מלאכה שבא לידו הוא עובר שלא נמצא מלאכות אשר הוא נזהר מהם אז הוא כופר במעשה בראשית והוה מומר לכל התורה אבל אם נזהר מכח שבת שבשום אופן לא יבער אש ולא יארוג ולא יחצוב בהר אבן ולא יחפור באדמה משום שבת רק ימצאו מלאכות אשר נקלו בעיניו שלא ידמו לו שהם מלאכות אשר על ידם יהי' נקרא האדם אינו שובת אז לא הוה כופר בכל התורה דאיך שייך לומר שכופר בבריאת שמים וארץ עיין רש"י חולין וברמב"ן בתורה פסוק אנכי ד' אלקיך אם הוא שובת בעבור שבת בכל מלאכות עבודה אשר השכל אנושי סובר שבהם הזהיר הקב"ה והבן זה [ויש לדונו כדין המכחיש דברי רבותינו].
<b>ובזה</b> יובן הברייתא בחולין ה' דנקטו חוץ מן המומר המנסך יין ומחלל שבת בפרהסי' ולא נקטו גם בשבת איזה מלאכה והי' להם לומר ועובד מלאכה בפרהסי' בשבת וצ"ע אלא עכ"ח דווקא אם הוא מחלל שבת בפרהסי' לגמרי שלא נזהר אפי' מאיזה מלאכה שבא תחת ידו ועושה יום השבת כיום החול לגמרי אבל אם משמר עצמו ממלאכות חמורות המקובלות לו הגם שעובר על כמה מלאכות דברים המקובלים בידינו שגם הם בכלל מלאכות אז אינו מחלל שבת לגמרי ודוק.
<b>אך</b> מלשון הרמב"ם פ"ג מע"ק ה' ד' שכ' וז"ל ישראל שהוא מומר לע"ז או מחלל שבת בפרהסי' אין מקבלים ממנו קרבן כלל עכ"ל וכ' עוד בפ' ג' משגגות ה' ז' וז"ל כבר בארנו בה' מעשה קרבנות שהמומר לע"ז או לחלל שבתות בפרהסי' אין מקבלים ממנו קרבן כלל עכ"ל הרי שכ' סתם מומר לע"ז או חלל שבת והשוה אותם משמע מדלא פרט לנסך יין משמע דלא צריך דווקא דבר שדומה לניסך אבל אין הכרח בזה דאולי כללא כייל דצריך מומר גמור בע"ז וכן בחילל שבת ודוק.
<b>רק</b> כיון דכל הפוסקים כתבו סתמא מחלל שבת בפרהסי' ולא העירו בזה סברו יען דשבת חמור א"כ היה בסברא עכ"פ דחשוד על דבר חמור חשוד על דבר קל ושבת חמור וממילא הוא חשוד על כל התורה אפי' אם נזהר ממקצת מלאכות החמורות בעיניו עכ"פ גם הקלות בעיניו המה חמורות לענין שיהי' חשוד על כל התורה ועיין בש"ך יו"ד סי' קי"ט חמור בעצמו וחמור בעיני הבריות.
<b>בכל</b> זאת נ"ל להכריע באמת מומר לחלל שבת אף על פי שנזהר בכל התורה הוה מומר לכל התורה שלא להיות בר עדות ובן ברית אבל להיות גם חשוד על כל איסורין יש לחלק אם מחלל שבת בכל מלאכה שבא לידו ועושה שבת כיום חול אז הוה חשוד לכל התורה דהוה כגוי אבל אם נזהר בכמה מלאכות עבודה בעבור שבת ועובר במלאכות אשר לא נדמו בעיניו שבזה יהי' נחשב שאינו שובת אז מומר הוה לכל התורה אבל אינו חשוד לכל איסורין כנלע"ד רק להערה בעלמא להיות סניף בנידן דידן אם נזהר בכל המצות ונשמר מכל עבירות גם בשבת עצמו הוא נזהר שלא מבער אש ומשמר עצמו מכמה מלאכות אז אינו חשוד לכל התורה ובפרט להיות מחטיא רבים ודוק.
<b>(</b><b>ב</b><b>)</b> <b>אפי'</b> אם הוא מחלל שבת באיזה מלאכה שבא לידו צריך עכ"פ שהוא בעצמו מחלל בידיו דומי' דמנסך שהוא מנסך בידיו ועובד בגופו לע"ז ולא אם מניח אחרים לעבוד בביתו דהא אין שליח לדבר עבירה ובפרט בשבת דעכ"פ גופו נח עיין בבית מאיר סי' ה' על תשובת פנ"י דלחומרא יש שליחות בשאר עבירות בשבת לא שייך זה דמשלח נח בגופו יעו"ש ומכ"ש כיון שגופו נח א"כ אינו כופר במעשה בראשית אלא מודה בו ומשמר עצמו מלעשות מלאכה מה שנותן ליהודים לעשות מלאכה הוא מסייע ידי עוברי עבירה ועובר על לפני עור אם לא ימצאו לעבוד אצל גוי אבל עכ"פ מי שעובר על לפני עור בשבת לא הוה כופר בכל התורה כולה דמה לי שהוא על לפ"ע באיסור נבילה או באיסור שבת או באיסור ריבית.
<b>וגם</b> אם עובר בידים לעשות מלאכה דאורייתא דווקא שעובר ביד רמה לעיני כל רואי שמש ולא יבוש מלעבור לפני אדם חשוב דאלו פוסק ממלאכתו לפני אדם גדול וחשוב בישראל א"כ לא הוה בפרהסי' כמבואר בעירובין דף ס"ט כסיי' לפני ר"י נשיאה הוה מחלל שבת בצנעה והטעם דצריך בפרהסי' כ' אדמ"ו חת"ס ח"ו סי' פ"ג דילפינן מחלל שבת הוה כופר בכל התורה ממקושש דסמכה התורה פ' מקושש לפ' ע"ז ושם במקושש הי' בהתראה כמבואר בספרי שמשה העמיד שומרים והמה התרו בו יעו"ש וא"כ כיון שהתרו בו אין לך מומר גדול מזה עיין חולין דף מ"א וכן כ' הגאון מהר"ם בנעט במגן אבות בסוגי' דשוחט בשבת אם התרה בו שנים הוה בפרהסי' יעו"ש אבל בלא התראה צריך י' אנשים או לכל הפחות במקום מגולה שיהי' נודע לכל אדם וכעובדא דמהרי"ק סי' ק"ס דומה דאסתר הוה בפרהסי' דהכל יודעים למה היא נקראת בערב והבן זה
<b>וא"כ</b> בנידן דידן רחוק שהעיז האיש לעשות מלאכה דאוריי' שחייב עליו מיתה לפני י' אנשים וגם שיעיז לעשות ביד רמה לפני חשובים שבעיר וא"כ הוא לא יחשב כגוי גמור והגם שהוא חשוד לעבור לתאוותו על איסור חמור עכ"פ לא חשוד על הגזל לגזול מנשים הממון ולהחטיא רבים אשר יש בידו לעשות בהיתר להוסיף מים במקוה רעזערף עד שיהי' אח"כ גם מקוה השנית כשירה רק אם חשוד לעבור גם שאר עבירות דאורייתא אז הוי חשוד על כל עבירות כאשר ביאר התב"ש אם עובר ג' עבירות שונות אז הוא מומר לכל התורה יעו"ש בסי' ב' כי נעימים מדברותו אבל אם מוחזק בכשרות בשאר עבירות אז אין לחוש שעשה באיסור מה שיכול להרויח בהיתר ודוק.
<b>(</b><b>ג</b><b>)</b> <b>הרהרתי</b> עוד היתר בדבר דלו יהי' שמחלל שבת בפרהסי' חשוד לכל תורה כולה בכל זאת בנידן שאלתינו אימת הדיינים עליו שהמה אדוניו בכל דבר הנוגע לנפשות בדת ואמונה ראה שתשובת הרא"ש כלל ל"ב סי' ח' שחקר באשה שלא קדשה שם שמים והמירה אם הבעל יכול לגרשה בלא כתובה כ' וז"ל דווקא דת משה ויהודית דקתני במתני' אבל אכלה חלב ונבילה חלב ודם אפי' למ"ד מומר לד"א מומר לכל התורה כולה אינה חשודה על אלו שאימת בעלה עליה כדאמרי' גבי עבד אימת רבו עליו ולא מגרש לה אלא בכתובתה עכ"ל א"כ ה"ה בנידן שאלתינו אימת הדיינים וכן יראים ושלמים עליו ואין חשש שיכשול ויפסול את המקוה כי יהי' עונשו גדול מאוד אבל שם בגוי בש"ע סו' ר"א שהוא אדון המקוה ואין אימת אחרים עליו ודוק.
<b>ואוסף</b> דכאן מתיירא ג"כ מפני האשה אשר משמשת את הנשים הרגילה במקוה ובקל תוכל להכיר אם הוא החליף מי המקוה ותגידה להדיינים שעשה מבלעדיה ומתיירא לנפשו פן יהי' לבוז ויבא לחרפה בקהל ועדה שהוא כירבעם בן נבט חוטא ומחטיא רבים הכי לא ימצאו גם בכת החדשה אנשים השולחים נשותיהם לטבול שם ופחד כל הראשים עליו וק"ל.
<b>(</b><b>ד</b><b>)</b> <b>ואחזה</b> גם זאת שיש כאן אוקמי מקוה על חזקתה דהי' לאסיפת מים הנמצאים בים המקוה חזקת כשרות שהם ראוים לטבילה והגם שבכל יום שואבים משם היינו יתרון המים אשר עודפים על מ' סאה ואם יבואו אח"כ מים שאובים כולם נעשים כשרים מכח זריעה והשקה עיין רש"י ביצה דף ח"י ובש"מ שם א"כ אמרינן כאן נמצא כאן הי' והגם שידענו שבתוך שנתים הושאבה המקוה העומדת לטבילה לגמרי עכ"פ אז בודאי היתה גם האשה שם וירא הפעכטער להביא מים שאובים וליתן בתוכה ולעבור פי הדיינים ומסתמא בא מהרעזערף אשר נעשה לכך ומהכ"ת ליקח ממקום אחר הלא מים כשרים לפניו בהרעזערף [ועיין רשב"א במשמרת הבית אם נמצא שם סכין בדוק לפני אוכל נבילות ששחט אמרינן כאן נמצא כאן הי' בודאי הי' הסכין גם אז כאשר הלך האוכל נבילות לתאבון לשחוט בדוק ושחט בו דהי' ההיתר לפניו] ובודאי עשה הפעכטער כן שיבואו המים מהרעזערף ולא דמי לתשובת הרא"ש שהובא בש"ע הל' מקוואות ודין הט"ז והש"ך דחיישי' דהטיל שאובים לתוך המקוה דאל"כ לא יהי' לו מקוה כלל ויפסיד שכירתו אבל בנידן דידן דבכל אופן יהי' לו שכרו ע"י מקוה הרעזערף מהכ"ת לחוש שעשה שלא כדת בודאי עשה כאשר צוה עליו שיבואו מים מהרעזערף ודוק.
<b>ואוסף</b> נופך הלא אפי' בגוי לא חיישי' שעושה רק כדי להרויח או להנאת גופו עיין ש"ך בהל' מקואות שם ס"ק ט"ז וא"כ בשלומא בנידן תשובת הרא"ם שהי' חסרון מים וירא שלא יכולו לטבול או אם יהי' אינם נקיים לא ילכו הנשים אלא במקוה אחרת אבל בנידן שאלתינו דאין מקוה אחרת באותו מקום ולא יוכלו הנשים לטבול אלא אצלו אפי' אם אינם נקיים כי בנות ישראל הכשרות סובלים הכל רק אעפ"כ עליו על הפעכטער מוטל לנקות המקוה כפי חיובו דאל"כ יטלו ממנו ראשי העדה המקוה א"כ מהכ"ת לעשות יותר מאשר יוכלו בני הקהלה לתבוע מעליו ליקח מהרעזרף הגם כי מי הרעזערף ג"כ אינם יפים מאוד מה יוכל לעשות ומי יבקש יותר וחשש הפסד לא יוכל לבוא לו אבל בדין השו"ע אם יהי' חסרים לא יהי' לו מקוה כלל ויפסיד ודוק.
<b>(</b><b>ה</b><b>)</b> <b>וגם</b> זאת יסוד גדול להכשיר המקוה הלא עיין בב"י ובש"ע סי' ר"א סעיף נ"ב וסעיף נ' אם יש נקב כשפופרת הנאד יוכל להכשיר המקוה כולה שאוב ממקוה העומדת בצדה אפי' נסתם אח"כ נשארת השאובה בהכשרה רק רבינו ירוחם חושש אם נסתם הנקב עיין ש"ך שם לחוש לכתחילה עיין באדמ"ו חת"ס ז"ל יו"ד סי' רי"ב דמעיד דגאוני דורות שלפניו עשו כן ולא חשו לדעת רבינו ירוחם כלל יעו"ש וא"כ אפי' היתה כולה שאובה ופתח הנקב להיות השקה מן הרעזערף ג"כ כשר בדיעבד ועיין ט"ז שם ודוק.
<b>(</b><b>ו</b><b>)</b> <b>ועלה</b> בלבי שיש לצרף עוד הלא מבואר בבית יוסף תלי' בשפחת עכו"ם שמלחה והדיחה שעשתה כהרגילה ובפר אם יש שם נערה היודעת או אפי' השפחה תאמין בלבה שהנערה יודעת מירתת ממנה וא"כ מהכ"ת לומר שהפטכטער לא עשה כהרגלו וגם לא ירא מפני האשה אשר רגילה לבא שהיא תרגיש בדבר אז כאשר נקה המקוה לגמרי אם לקח המים מהרעזערף אשר המה גם כן סרוחים קצת דאל"כ שהי' יפים מהכ"ת לא יקח מהרעזערף ועכ"ח דגם הם הי' סרוחים במקצת ויכולה האשה לרגוש בדבר וא"כ יש הוכחה שלא לקח אלא מהרעזערף וכיון דלעשות מקוה היכא שיש בידו נאמן ע"א עיין מהרי"ק שורש קט"ו הובא ברמ"א בש"ע וכל מקום שע"א נאמן מהני אפי' הוכחה עיין ט"ז יו"ד סי' צ"ח סק"ב ופי' בחו"ד היינו אם מהני ע"א בלי הגדה בב"ד מהני הוכחה או מסל"ת יעו"ש כי מתוק והלא תיקון מקוה לא צריך ב"ד דהא בארץ ישראל סמכי' על רוב מצוין אצל מקואות עושין בכשרות עיין בב"י בזה ועכ"ח דע"א נאמן אם יש בידו לתקן כמו דנאמן ע"א ברוב המצוין אצל שחיטות או רוב מצוין אצל ניקר הגיד עיין ברא"ש פ' גיד הנשה בשם הראב"ד ויש גדולי פוסקים דכולו שאוב דרבנן עיין בב"י סי' ר"א בשם חבל ראשונים והמחבר בכללן דסוברים [כן[ וא"כ יש לסמוך על הוכחה דעשה המקוה כהוגן שעשה כפי הרגיל ליקח מהרעזערף וגם ירא בעבור האשה שתרגיש אם החליף המים ועיין היטב בש"ך סי' ר"א ס"ק רמ"ט יען שהי' שם מקוה כשר ודוק.
<b>סוף</b> דבר הכל נשמע שאין להוציא לעז ולחוש שהבנים בני נדות אשר נולדו מן הנשים אשר טבלו שם עד עתה וממילא המקוה גם כשירה בעתיד דאין כאן חשש כלל ומקוה הנ"ל בחזקת כשרותה להיות למשמרת טהרת בנות ישראל כנלע"ד להלכה למעשה [ועיין ט"ז יו"ד סי' ח"י ובתב"ש ובכתובות דף כ"ג לא תצא מהתירה הראשון]. הק' חיים סופר
<b>סימן</b> <b>ד</b> יהי' ד' עמו ויעל במעלות גבוהות תרומות ה"ה תלמידי חביב לי כבוד הרהמ"ג הצדיק הרב ר' עמרם ישי נ"י אב"ד דק"ק סערענטש
<b>אחד"ש</b> שאלות רבות קבלתי ממך ולא אוכל למלאות מבוקשתך רק בעבור השוחט אשר כתבת פעמים את אלקים אני ירא שלא להשיב בקוצר שאין אני רואה שום צד להסיר אותו מאומנתו אם הולך בדרך תמים ותאמין לי שהי' לי לכתוב תשובה ארוכה אבל יהי' כדבר שפתים לתכלית הנרצה.
<b>שאלה</b> שוחט אחד שהלוה מעות בריבית קצוצה לישראל ותירץ עמו שהמעות היא של בתו אשת איש שנסע לאמעריקא ובתו הנ"ל היא מאוכלי שולחן אבי' הנ"ל והטראטע נכתב על שם השוחט אבי' ומעתה השאלה אם לפסלו ולהעבירו כי עובר על לאו דאורייתא עכ"ל.
<b>תשובה</b> כפי הנראה לא הלוה אלא פעם אחד א"כ הוא עבר עבירה אחת אשר אינה בענין שחיטה וא"כ אפי' לדעת הרמב"ם לא צריך בדיקת הסכין דדווקא במועד נפסל כאשר מבואר הדבר בתב"ש סי' ב' ס"ק ו' כי לשאר פוסקים אפי' רגיל בא' מהעבירות נשאר בכשרותו לשחיטה ולרמב"ם עכ"פ ברגיל ומועד לאחת משאר עבירות וצריך עכ"פ ג' פעמים וזה ברור.
<b>ובזה</b> אמרתי מכבר לתרץ קושי' הפרישה אשר מובא בט"ז סי' ב' למה כשר אם מצא גדייו ותרנגוליו שחוטים במקום רוב גנבי ישראל הא עכ"פ חשוד על הגניבה יעו"ש ואמרתי שהוא פלא דשאני התם מי יימר שגנבם איש שגנב ג' פעמים דלמא מי שלא גנב ג' פעמים א"כ יש ס"ס הלא דלמא מי שהתחיל ללמוד עצמו להיות גנב גנבם ושחטם ואת"ל גנב שמורגל לגנוב גנבם שחטם אעפ"כ יכול להיות ששחט שפיר ודוק.
<b>אך</b> פן ואולי יצאו עליו ג' שטרות הנקראים טראטע אז יש לדון עליו וראיתי בשאלתך כי כתוב על השטר מצד השני בזה הלשון "עפ"י היתר עיסקא כדת" והשוחט אמר כי ראה מגדולי יראים אבל לא דבר עם הלוה מאומה וכתבת אתה תלמידי נ"י וז"ל לפענ"ד אין תי' זה כלום אעפ"י שאמר השוחט שראה כך מגדולי היראים ואפי' אם אמת ה"מ שכתב כך בידיעת הלוה בשעת הלואה אבל כיון שלא דיבר מהיתר אין זה כלום לדעתי העני' עכ"ל.
<b>לדעתי</b> יש לחקור דדבר גדול מה שכתב על השטר מאחריו "עפ"י היתר עיסקא כדת" דהא בוודאי [עיין יו"ד סי' קס"ב וקס"ט ובסמ"ע ח"מ סי' ס"ד ובתומי' שם ס"ק כ"ט] אי לא הי' כתוב על השטר מאחריו עפ"י היתר עיסקא הי' נאמן השוחט שנעשה על צד היתר עיסקא דאל"כ שנתרצה לוה לעשות עמו היתר עיסקא לא הי' מלוה לו עיין תומים דלא כסמ"ע ונאמן מכח חזקה לא שביק התירא ועושה איסורא והגם דלא יוכל להוציא בחזקה הנ"ל ממון אבל עכ"פ חזקת כשרות שלו לא אבד ואין בירור שעביד איסורא רק הוא הודה בעצמו שלא ידע הלוה ממה שכ' אחורי שטר א"כ הי' שוגג בדין דאל"כ עדיין יש חזקה שלא הי' שבק היתר ועשה איסור ומהכ"ת לפסול אותו משחיטה ועיין מג"א סי' שי"ח ועיין יו"ד סי' צ"ט ודוק (ועיין יו"ד בש"ך סי' ק"ס ס"ק ל"ג] ועל חקירת התומים היכא אפשר להוציא ממון עפ"י חזקה נ"ל דהוא חזקה דאתי מכח הסברא דסמכי' על זה ואפי' לעשות משפחה ישראלית ומפנויה אשת איש הארכתי בזה במקו"א בעז"ה.
<b>ואוסף</b> טעם לשבח בעז"ה דמהני מה שכתב בשטר מאחריו דאדמ"ו חת"ס ז"ל כתב בח"ב בא"ע סי' נ"א בד"ה ועוד וז"ל ועוד מאן לימא לן דנכשלים בריבית דאורייתא ומעולם לא שמעתי תיבת ריבית יוצא מפיהם אלא רווחים והיינו עיסקא ליתן לו חלקו בריוח אם לא ירויח לא יתן לו אלא שאינו מקבל עליו הפסד ואינו נותן לו שכר עמלו ומזונו ומ"מ איסור דאורייתא ליכא עכ"ל תמצית הדברים כי סתם ישראל אינו מזכיר ריבית אלא ריוח היינו עיסקא דליכא איסור דאורייתא ומכ"ש אם נכתב על השטר הלואה מאחוריו עפ"י היתר עיסקא כדת הרי גילה בפי' שחלילה אין הוא מלוה על ריבית רק על עיסקא א"כ ליכא איסור דאורייתא עכ"פ ומוסיף כדת היינו שאפי' איסור ריבית דרבנן לא יבקש ליקח רק ריוח מהעיסקא ועכ"פ מכח איסור דרבנן בודאי גם הרמב"ם מידה דלא נפסל לשחיטה דחשוד על איסור דרבנן לא חשוד שיעביר איסור דאורייתא בעבור הנאת ממון ודוק.
<b>ואצרף</b> עוד שערי היתר אשר חקרת (א) יען כי המעות הי' של בתו הגדילה והיא רק שליח (ב) כי בתי שלחה איתו להלוות והשטר הי' נכתב על שמו [ולדעתי נהפוך הוא כי אז הי' המעות שלי והוא הלוה ללוה עיין חו"ד סי' ק"ס ס"ק ח'] חוץ אם נאמר דבתו צותה כך ואין זה ברור (ג) כי המעות המה של בני' אשר יש לבתו א"כ הוה הוא אפטרופוס ולפמ"ש הוה רק איסור דרבנן כדברי אדמ"ו ז"ל ומותר להלוות מעות עזובים ונטושים מאביהם שהוא באמעריקא על ריבית דרבנן אבל חלילה לעשות כן די שהתירו ביתומים ממש ואפטרופוס ב"ד ודל"ב.
<b>סוף</b> דבר הכל נשמע אין אני ריאה שום צד לאסור השוחט ולהסיר אותו מאומנתו רק יקבל בת"כ שלא יעשה כזה עוד מה לו להכניס עצמו הלא יכולה בתו לעשות היתר עיסקא בהיתר ולכל הפחות הוא לא יתערב עצמו בנכסין שלה אם יש בו רק סרך איסור דרבנן אבל אין לחוש כלל על שחיטתו אם הוא הולך בדרך טובים כראוי לשוחט אשר אומנתו בחזקת היתר דברי המקצר במקום שאין צריך להאריך הד"ש. הק' חיים סופר
<b>סימן</b> <b>ה</b> שלום וכ"ט לי"נ הרב הגאון הגדול המפורסם בעולם הרב ר' משה שיק נ"י אב"ד ור"מ דק"ק חוסט יע"א.
<b>בחורף</b> העבר קבלתי מכתבי רצוף אהבה כי שם עיניי לטובה על ספרי שערי חיים והראה שני אותיות כי העריך פלפול נגד דין חדש אשר הבאתי בשם פרמ"ג שאין לחלל שבת על מומר לחלל שבתות בפרהסי' וגם העיר פלפול בדיני תוכחה וטרם שמתי עייני בי נעלם מכתבו ממני וכעת מצאתי את שאהבה נפשי מכתבי מונח בתוך ספר וקבלתי עלי בל"נ שמיד אחר יו"ט לעיין בי כמסת הפנאי ואשר נראה בעוני להצדיק דברי הפרמ"ג אעריך לפני הדר"ג נ"י בעז"ה.
<b>(</b><b>א</b><b>)</b> <b>מה</b> שחקר הדר"ג נ"י דלשיטת רב שלום גאון אשר הובא בש"מ בב"מ דף ע"א דקדישיו קדושין ואסור להלות לו בריבית וכ' וז"ל דאמר שמא יתחרט ויעשה תשובה לפיכך אסור עכ"ל וכ' הדר"ג נ"י דנראה מדבריו דנעשה בכה"ג ישראל למפרע ולדעתו גם לענין ריבית אסיר ליקח ממנו וזה לא קיי"ל יעו"ש ג"כ טעמו עכ"ל במכתבי ואני אומר אפי' לדברי הגאון מודה דלא מחללין עליו שבת דכלל גדול שמא מת לא חיישינן שמא ימות חיישינן כמבואר בגיטין דף כ"ח ואפי' בדבר אשר בודאי יבא כמו מיתה אעפ"כ כל זמן שנוכל לומר חי אמרינן דעכ"פ עדיין לא מת ורק אם כבר נודע שמת ומסופקים על הזמן חידש הט"ז סי' שצ"ז יען דאדם עלול למיתה אז אמרינן דכבר מת יעו"ש וא"כ שפיר דחיישינן שמא יעשה תשובה ויהיה ישראל למפרע וחיישינן על קדושין שלו וגם מצרכינן גט וחליצה דשמא יהי' נעשה בעל תשובה רגע אחת עכ"פ קודם מותו אבל לחלל שבת אם הוא חולה דנימא להקל דכבר הוא שב בלבו ומותר לחלל שבת כדי שישמור שבתות הרבה או שיש מצוה וחי בהם אמרי' עדיין הוא בחזקתו ראשונה שלא שב והוא בכלל באבוד רשעים רנה מוטב לו שימות ואפי' אם ישוב אח"כ ויהי' צדיק למפרע לא ימצא עון לבר ישראל שלא חילל שבת בעבורו כי אז ביום השבת לא הי' קם בעדת צדיקים ולא הופקד ישראל עליו להחיותו ויען דנקרא אח לענין חליצה ממילא אסור ממנו ריבית ודוק.
<b>ורואה</b> אני ק"ו אם במיתה שסוף כל אדם למות אוקמי' אותו בחזקת חי כ"ש ברשע שהוא מוחזק ברשעו עבר אדם עבירה פעמים ושלש נעשה לו כהיתר ומעט מזעיר מצא איש אשר העיז פניו לחלל שבת בפרהסי' שישוב שנימא שחולה רשע הזה כבר הוא שב בלבו רשעים עד פתחו של גיהנם אינם חוזרים בתשובה וצורם לבלות שאול לזבול להם בפן ואולי בשעת יציאת נשמתם אז חוזרים ולא בשעת מחלתם הגם שיש סכנה בו ואסור ישראל לחלל שבת בעבורו ודוק.
<b>ובזה</b> אני משיב על אשר מביא ממרן חת"ס ז"ל ביו"ד סי' שמ"א שכ' שבוודאי חזר בו האיש אשר תועבה נמצא על צווארו ולפמ"ש נכון דברי אדמ"ו ז"ל שם שכבר נמצא מת אמרי' בודאי סמוך למיתתו חזר בלבו בתשובה שכ' שם וז"ל ובשעה שבטלו כל תאוותיו סמוך למיתתו ויודע שעתיד לעמוד בדין חוזר ומתחרט עכ"ל הרי שדן יען שכבר מת אמרי' שסמוך למיתתו התחרט כאשר ראה שיש דין וחשבון בשאול אבל בודאי הגם שמחלתו מסוכן עכ"פ לא אמרינן שחזר בשעת סכנה דאוקמי' לרשע בחזקתו דעדיין לא שב רק חיישינן שמא ישוב עכ"פ קודם מותו ודוק ואם לחלל עליו בשעת גסיסה אז שייך חקירת שבות יעקב דאין מחללין שבת על גוסס.
<b>ועוד</b> אני חושב דשאני התם שדן על שתלוי' לו בצווארו שהמיר דתו וכפר באלקי ישראל אז שפיר הביא אדמ"ו ז"ל ראי' מריב"ש והחליט שקודם מותו בודאי התחרט על שכפר באלקי אבותיו אבל המחללי שבת אשר לא יאמינו בתורה שבע"פ שיש ל"ט אבות מלאכות לזה אין חזקה שמתחרט דבעינינו ראינו שחילל שבת נעשה להם כהיתר אבל נצח ישראל לא ישקר להאמין בלבו באל אחר כמובן.
<b>(</b><b>ב</b><b>)</b> <b>יצא</b> הדר"ג נ"י לחקור היתר חדש דתוס' בפסחים הקשה דנתבטל מלאכות שבת אי אמרי' הואיל ותירצו דחולה שיש בו סכנה לא שכיח וא"כ כאן דיש לפנינו חולה שיש בו סכנה ושכיח דיהרהרו בתשובה א"כ אמרינן הואיל אי שב השתא נמי שרי מן התורה דפח"ח בכח דהיתירא ואמרתי לרמז בקצור מ"ש בחידושי זה כמה שנים דלמה בחרו תוס' להקשות שיתבטל מלאכות שבת ולא הקשו בקיצר א"כ נתבטל כל שמירת שבת עשה דשבתון וחדשתי דבר בעז"ה דהואיל לא יפעול רק זאת דאין חייב על ל"ת מלאכה יען דראוי' לחולה שיש בו סכנה אבל עכ"פ עשה דשבתון ביטל דעכ"פ לא שבת ואם היתר דהואיל פועל שלא חייב על חיוב מלאכה עכ"פ שביתות שבת מעכב דלא יכול לעשות מלאכות בעבור דלמא יבא חולה שיש בו סכנה והקשה תוס' א"כ בטלת כל מלאכות שבת והארכתי בזה דהלאו לא עבר אם ראוי' אח"כ לחולה אבל העשה עובר עד שיש היתר חולה לפניו כאשר ביאר החו"ד דברי רמב"ם מגמ' סוטה דלא יקשה עליו מגמ' מנ"ל דאזלינן בתר רובא ודל"ב ועכ"פ אין ראוי לחלל שבת בעבור מחלל שבת בפרהסי' והאמת כאשר הדר"ג נ"י אומר אם שבת דחוי' לא שייך הואיל ותלי"ת גם אני הארכתי במקו"א בזה.
<b>(</b><b>ג</b><b>)</b> <b>עוד</b> כ' דר"ג וז"ל אמנם אכתי כיון דקיי"ל אין הולכין בפ"נ אחר הרוב א"כ אפי' איכא רק מועט המהרהרין בתשובה בעת הסכנה הא אמרי' וחי בהם ורשאין לפקח בעבורם עכ"ל ולדעתי הא יש לו חזקת רשע שלא מינטר שבת וגם איכא רוב דלא מהרהרין בתשובה אפי' בעת הסכנה ואיכא רוב וחזקה דלא נהי' מחללין שבת בעבורו דמנ"ל דרשע זה שהוחזק לפנינו הוא מן מיעוט המהרהרין ולא נימא דהוא מן הרוב דאינם מהרהרין ונשאר בחזקתו יעיין במחה"ש סי' שכ"ט ויעיין בט"ז יו"ד סי' ק"א איסורא ברובא איתא] ולכל הפחות אם הוא החולה בדעת מיושבת שאין רשאין לחלל שבת בעבורו עד שישאל לו אם חוזר בתשובה דכל היכא דאיכא לברורי מבררין המועט כנגד הרוב ומכ"ש שיש לחוש שהוא מן הרוב אשר אינם מהרהרין בתשובה ומעשה בכל יום אם פושעי ישראל מחלל שבת בפרהסי' מסוכן שמחללין שבת בעבורו אפי' ע"י עובדי עבדי ד' בלי התעוררת תשובה ואפי' אם נימא דהרוב מהרהרין בתשובה הלא יש חזקה כנגד הרוב ויעיין במחה"ש בסי' ח' ובאדמ"ו חת"ס יו"ד סי' קע"ה דבחזקה נגד הרוב צריך לברר מכ"ש דהמהרהרין הם מעוטים ודוק.
<b>(</b><b>ד</b><b>)</b> <b>עוד</b> יצא לחלוק על פרמ"ג וכ' וגדולה מזו מצינו שמותר לחלל שבת בעבור תינוק הנמצא בעיר שרוב גוים אשר לא שייך בו שישמור שבתות הרבה כאשר העיר מרן סי' רמ"ה והאריך בזה אמרתי להעתיק מחדושי אשר נפלאים לי דברי אדמ"ו מרן ז"ל שכ' שהב"ד מתירין לתינוק הנ"ל לחלל שבת ולדעתי חקור דבר.
<b>ראיתי</b> קושי' בחת"ס יו"ד סי' רמ"ה ברוב עכו"ם מפקחים הגל וקשה הא אם ישאל הב"ד מתירין לו לחלל שבת דאזלי' בתר רוב עכו"ם דתינוק הנמצא הוא עכו"ם וא"כ איך מפקחים עליו את הגל הא כתיב ושמרו בני ישראל לעשות את השבת לדורותם כדי שישמור שבתות הרבה מותר לחלל השבת עליו ואצל תינוק הנמצא מי יודע אם ישמור שבת אחת מכ"ש שבתות הרבה וצע"ג.
<b>ונלע"ד</b> ליישב בעז"ה ואוסיף קושי' הא בודאי לא ישמור שבת דהא עפ"י רוב העיר הוא עכו"ם וגוי ששבת חייב מיתה וא"כ לא יכול לשמור שבת ואיך מפקחין עליו את הגל וצע"ג.
<b>אמנם</b> נ"ל לחדש דכבר העיר הפרמ"ג והגאון מהר"ש לאנדוי בנב"י מהד"ת א"ע סי' מ"ב דהך דין דאחרי רבים הוא ממחודשי דינים אשר נתן הקב"ה לבני ישראל אבל הגוי לא יוכל לסמוך להקל לילך אחרי הרוב רק צריך לחוש למעוטא ולכן בני קטורה חייבין למול הגם שנתערבו בגוים יעו"ש.
<b>ואם</b> כנים הדברים נ"ל בתינוק הנמצא ברוב העיר עכו"ם מותר לישראל להאכילו נבילות וכל איסורי אכילה ואין עוברים בזה איסור דהא בישראל יש חק התורה אחרי רבים להטות ואין הב"ד מצווין להפרישו יען דעפ"י רוב התינוק הנמצא הוא עכו"ם ובישראל הולכים אחר הרוב אבל התינוק הנמצא כאשר יגדל הוא בעצמו מחויב לחוש על המיעוט שמא הוא ישראל ואסור לו לאכול נבילות או לחלל שבת ומחויב בכל מצות כישראל ממילא אסור לישראל לסייע לו לעבור על אחד מן המצות ולא שייך גוי ששבת חייב מיתה דהוא שובת בתורת בן ישראל ולא בתורת גוי כמו במחצה ומחצה דצריך לשבות שבת מכח ס' וה"ה ברוב עכו"ם צריך לשבות וא"כ שפיר מחללין עליו שבת דהא צריך לשמור שבתות הרבה דאין בב"נ דין אחרי רבים.
<b>ובזה</b> יובן לי דברי רש"י ביומא דף פ"ה בד"ה להאכילו נבילות וז"ל עד שיגדל ויקבל עליו גירות עכ"ל ולכאורה פלא מי הגיד לרש"י שיתגייר הלא הוא כעכו"ם לכל דבר ומותר ליתן לו נבילות אפי' משיגדיל.
<b>אך</b> רמז רש"י דמשהגדיל אסור לו לאכול עוד נבילות דהא צריך לחוש שמא הוא ישראל וא"כ גם ישראל אסור להושיט לו עוד נבילות אבל עד שיגדיל דמותר לו לאכול ועל הב"ד אין מוטל מצוה להפרישו מכח קטן אוכל נבילות מצווין להפרישו דהא עפ"י רוב הוא גוי אבל משיגדיל ונעשה בן י"ג שנים שהגיע הזמן שאם הוא ישראל אסור לו לאכול נבילות א"כ צריך לחוש לעצמו על המיעוט ואסור לאכול נבילות וגם אין להאכילו נבילות הגם שעפ"י רוב הוא גוי דהלא אין ב"נ יוכל לילך בתר רוב ודוק.
<b>ובחקירה</b> הנ"ל יומתק לי דברי הרמב"ם פט"ו מה' א"ב ה' כ"ו שכ' הטבילוהו ב"ד לשם גירות או שטבל משהגדיל הרי הוא כשאר אסופים הנמצאים בערי ישראל עכ"ל ורהמ"ג כ' שדבריו פשוטים שגר קטן מטבילין על דעת ב"ד והוא פלא.
<b>ולפמ"ש</b> חידש גדול הוא הגם שפי' בפ"י מה' מלכים הגדילו יכולים למחות יען דאין זה זכות גמור כמבו' בכתובות דף י"א דדלמא ניחא לי' בהפקירא אבל כאן אפי' אם נמצא בעיר שרוב גוים יצרוך לשמור כל התורה מכח המיעוט א"כ בודאי זכות הוא לו הגירות ואפי' אם הגדיל אין יכול למחות ודוק.
<b>סוף</b> דבר נבוך אני מאוד מנ"ל למרן החת"ס ז"ל שאם בא לשאול לב"ד שמתירין לו לחלל שבת ולאכול טרפות כמו שהערותי למעלה בעז"ה רק זה נלע"ד דפטור מכל מ"ע שיש על כל בר ישראל דאין חיוב עשה אפי' אם ס' דאורייתא לחומרא רק אם הוא בודאי בר ישראל שנכנס בסוג חיוב מצוה ומצוה אבל ס' אם הוא בר ישראל ויש עוד רוב דהוא עכו"ם הוא פטור ממצות והארכתי בזה בסוגי' דמצות צריכות כוונה דהבדל בין לעבור עבירה או שצריך לעשות קום ועשה לקיים מעשה מצוה ואכ"מ להאריך כעת. דברי ידידו הדש"ת הק' חיים סופר
<b>מכתב</b> שני:
אחד"ש אודיעהו שלא יאמן כי יסופר רוב טרדותי ובש"ק העבר הסתכלתי בדברים אשר כתבתי להדר"ג נ"י בשבוע העבר וראיתי ששכחתי מלכתוב הרהורי דברים באשר העירותי על דברי חת"ס ז"ל אשר פשיטא לי' שב"ד מתירין לנמצא ברוב העיר עכו"ם לחלל שבת ואני חקרתי דרק עד י"ג שנים מותר להאכילו נבילות אבל אח"כ צריך הוא לחוש למיעוט דאין הולכין אחר הרוב רק בישראל ושכחתי להודיע אשר הרהרתי עוד ואסדר אותם עתה בעז"ה.
<b>לכאורה</b> אפשר לחלק דשאני מצות הנהוגים בו בתורת ב"נ כגון מילה בבני קטורה או אבמה"ח אם אמרינן הלא זה מצוה בתורת ב"נ ודין אחרי רבים לא חידש התורה בו ונשאר באיסורו בתורת ב"נ אבל שבת דהוא מצוה אשר חידש הקב"ה בישראל א"כ איך נאמר דלא אזלי' בו בתר רוב בב"נ דממנ"פ בתורת ב"נ אינה מצווה בו רק אני מסופקים שיתחייב בו בתורת בן ישראל ואזלינן בתר רוב דהוא ב"נ וממילא לא נצטווה בשמירת שבת אמנם באמת נ"ל כיון דגילה הש"מ בב"מ דף ו' דרוב גופא הוה רק ס' רק התורה התירה ס' כזה אשר הרוב נוטה לצד אחד אזלי' אחר צד ספק אשר הוא עפ"י רוב כנרמז בלשון גמ' בחולין מנ"ל דאזלינן בתר רובא דיש לפנינו ב' צדדים רק אנו אזלי' בתר הצד אשר הוא עפ"י רוב וא"כ רק בישראל מי שהוא בוודאי מזרע ישראל ונולד לו ס' בפרט אחד ממצות ד' אשר לא תעשינה גילתה התורה אחרי רבים להטות אשר מסנהדרין ילפי' אבל איש אשר הוא מסופק אם הוא ישראל או עכו"ם ונימא דהרוב יכריע שהוא עכו"ם ויהי' נבדל מעדת ישראל ופטור מכל המצות איך נימא דדין חדש אשר הבדיל ד' לעדת ישראל יסייע לאיש הזה להיות עכו"ם אשר אצלו לא מכריע הרוב כלל ונשאר הרוב כס' השקול וחייב במצות שבת ובכל מצות אשר לא תעשינה ומוזהר לחומרא כמו שפסק הרמב"ם דבני ישמעאל מחויבים מס' למול רק אינם מחויבים מיתה מס' ויעיין במ"ל ה' מלכים ודוק.
<b>עוד</b> הרהרתי דמרן חת"ס ז"ל לשיטתו אזיל שביו"ד סי' ע' בד"ה ראיתי הכריע הגם דב"נ נהרג בדיין אחד אבל בשלשה דיינים ושנים מזכי' פטור דשייך בב"נ אחרי רבים להטות יעו"ש.
<b>אך</b> נלע"ד דשאני התם דבודאי בטל דעת אחד כנגד שנים בין לזכות ובין לחוב אותו דמהכ"ת ניזל בתר המיעוט דיעות ונשבוק הרוב דיעות והלא הדיינים הם המחייבים או המזכים ועפ"י הכרעתם הוא מחויב או מזוכה וכך פסק להם הדין תורה אשר ציוה לב"נ על הדיינים כפי אשר ירשיעון אותו הדיינים כן יהי' חייב או זכאי כפי אשר יצא מפי דייניו אם יחייבו השנים הוא מחויב מיתה דהא אפי' על פי אחד הוא נהרג רק אם יש שלשה אז יהי' כאשר ידונו הרוב בין לחיוב ובין לזכות כפי אשר יצא מפיהם כן יהי' לו אבל לילך בתר רוב להתיר לו דבר אסור או לפטור אותו ממצוה אשר עליו לא אזלי' בתר רוב דדלמא הוא באמת מן המיעוט אשר הוזהר אבל בדיינים בלי אשר יצא מפי דייניו ושופטיו הוא באמת פטור ממיתה וא"כ אם שנים מזכים הוא פטור ואם שנים מחייבים אז המיעוט בטל ובודאי יכולים שנים לחייב אותו דאפי' אחד יכול לחייב אותו אבל בישראל דצריך דווקא ב"ד כ"ג למיתה ואעפ"כ אזלינן בתר הרוב ודוק.
<b>ובזה</b> ישבתי מה שהראה לי למדן אחר זה ח"י שנים סתירה בדברי מרן ז"ל דבסי' י"ט בד"ה ועדיין כ' מרן דטע"כ אסור לב"נ דאחרי רבים להטות לא כתוב בב"נ וא"כ אפי' באלף לא בטל יעו"ש הרי דמרן החליט דאחרי רבים לא שייך בב"נ ובסי' ע' כ' דדין אחרי רבים הוא יותר בב"נ וצע"ג.
<b>ולפמ"ש</b> דשאני ביטול דהוא להתיר איסור הנאסר כבר אבל כאן לחדש על הב"נ זכות או חיוב אז בודאי מהכ"ת דלא נאמר דהאמת עם השנים ייתר מאשר הוא עם האחד ואזלי' בתר רוב דיעות וממילא שנים מזכים לא בא עליו החיוב ואם שנים מחייבים בא עליו חיוב ודוק. והי' לי עוד הערות אבל לא באתי אלא להשלים מה שמנעוני הטרדות ובל"נ אכתוב להדר"ג נ"י על יתרון הדברים דברי הדש"ת. הק' חיים סופר
<b>סימן</b> <b>ו</b> את חג השבועות יחוג בשמחת התורה ובשמחת הגוף ה"ה הרב הגאון המפורסם בעולם הרב ר' משה נ"י אב"ד ור"מ דק"ק חוסט יע"א.
<b>אחד"ש</b> אמרתי בתחילת החורף אשר הודעתי מחשבותי בשני מכתבים זה אחר זה ושני ימים אח"כ קבלתי מכתבו השנית וראיתי לתכלית אין דבר חוצץ והנחתי האגרת כדי שלא להפסיק מן הדבר אשר עסקתי בו אבל זה איזה שבועות מצאתי פרמ"ג נאה הנוגע בהערה אשר העיר הדר"ג נ"י אי ספק אסור לבן נח או לא שמתי לבבי לגלות זה וגם להודיע מה שעלה במחשבה לפני לפלפל על מכתבו אבל רק בקצירת אומר.
<b>(</b><b>א</b><b>)</b> <b>יצא</b> הדר"ג נ"י על מה שחדשתי בתינוק הנמצא ברוב גוים דהוא אסור לחלל שבת דבב"נ לא חידשה התורה דיוכל לסמוך על הרוב והתפלא עלי א"כ בכל דורות מלפנים אשר הרבה בנות ישראל נתערבו בגוים ובניהם הם ישראלים עפ"י דין תורה ואסורים במלאכה וא"כ כל הגוים אסורים במלאכה מכח מיעוט הנ"ל והלכה רווחת בישראל דעושין מלאכה ע"י גוים עכ"ד.
<b>מאוד</b> נפלאתי עליו הלא אנחנו בני ישראל המצווים לו לעשות מלאכה אזלינן בתר רוב דהרוב הנולדים באומות אינם מבנות ישראלים הנבלעים בגוים וא"כ אין אנו עושים איסור כלל במה שמצוים אותו לעשות מלאכה ואין לחוש על לפני עור לא תתן מכשול דהא אנן דאזלינן בתר רוב א"כ אין אנו מכשילים אותו דכל דפריש מרובא פריש ולגוים אשר אנו מצוים להם לעשות מלאכה אין להם שום ספק אולי הם ישראלים שיחושו אי מותרים לעשות מלאכה בשבת אבל בתינוק המושלך ויש ספק לפניו אם הוא גוי או ישראל אז צריך הוא לשמור שלא יעשה מלאכה הגם שמותר לנו לצות לו לעשות מלאכה ואין לנו לחוש שנעבור אנחנו על לפני עור כנלפע"ד [ומ"ש במכתבו וז"ל וממילא אסור לישראל לסייע לו לעבור על אחד מן המצות עכ"ל וגם מ"ש בד"ה ובזה י"ל וגם אין להאכילו נבילות עכ"ל זה אינו דמצדינו מותר להאכילו דאין לומר כיון שהתינוק אין רשאי לסמוך על הרוב א"כ ממילא אנו עוברים על לפני עור דעכ"פ אנו נותנין מכשול למי שהוא עור בדבר ועושה מה שהוא אסור לעשות דכבר בארתי בספרי מ"ח סי' מ"ז דאין לאו דלפני עור רק אם בודאי מכשול ולא בספק ק"ו דאם יש רוב שאינו מכשול רק בב"נ שאינו רשאי לסמוך על הרוב ודו"ק].
<b>אמנם</b> מה שמחלק בסברה הגם דלא אזלינן בב"נ בתר רוב היינו במצות שלו אבל לא במצות אשר הם רק מצות ישראל דבישראל הוה הדין דאזלינן בתר רוב ולא צריך לחוש על מצות אשר יהי' מחויב בו בתורת ישראל דהא ע"פ הרוב הוא גוי תלי"ת טרם שקבלתי מכתבו הודעתי להדר"ג נ"י שיש לפקפק בזה רק הערותי לבאר בדברי הש"מ דרוב אינו וודאי.
<b>וראיתי</b> מה שהודעתי במכתבי השני שלמדן אחד הראה לי סתירה במרן ז"ל והדר"ג נ"י הביא במכתבו שאחי הרהמ"ג הצדיק ר' יעקב שלום ז"ל הקשה לו סתירה הנ"ל שמחתי בו מאוד כי בוודאי גם אני מפיו שמעתי ולא זכרתי שמו וגם התי' שכתבתי הוא בדרך שדרך כבודו לחלק בין רוב דיינים ובין רוב שהוא חק מחקי התורה להתיר האיסור והדר"ג נ"י אומר דרוב הוא סברה עפ"י אומדנא ובישראל דאין ממיתין עפ"י אומדנא רק בתורת ב"ד של ג' ואעפ"כ בטל האחד בשנים אז הוא מכח דאזלינן בתר רוב אבל בב"נ נהרג עפ"י רוב מכח אומדנא דהא אפי' בדיין אחד נהרג וממילא לא צריך דאחד יתבטל ברוב ובישראל דצריך ג' אפי' אחד אמר איני יודע לא מהני ואם מתנגד לרוב הוא בטל וע"כ מכח דין דאזלינן בתר רובא עכ"ד ואני נבוך בזה דהלא משכחת לה שאחד המתנגד הוא חכם חריף ובקי ויורד לעומק הדבר יותר וכמעשה דר"א ור' יהושע] רק הוא חק התורה לילך בתר רוב כי אלקים נצב בעדת אל ועיין רמב"ן פ' שופטים בטעם הרגו אין נהרגין וגם לא מצאתי מפורש אם ב"נ יכולין להרוג ע"פ אומדנא חוץ באומדנא דשייך בו אנן סהדי דגם ב"נ צריך עדות רק דסגי בע"א אבל עכ"פ צריך להיות בתורת עדות רק בכל מקום דפטור בישראל מכח נקי וצדיק ועיין ברמב"ם ס' המצות סי' ר"צ שם בב"נ מחויב אבל אומדנא בלי עדות אנן סהדי כלל מנ"ל רק דהאמין התורה כנגדו ע"א או קרוב וכדמות ראי' מדברי רש"י פ' נח וירד ד' לראות את העיר וז"ל לא הוצרך לכך אלא בא ללמד לדיינים שלא ירשיעון את הנדון עד שיראו ויבינו במדרש רבי תנחומא עכ"ל והלא דור הפלגה בני נח היו משמע עד שיראו ויבינו ולא שיבינו בלבד מכח אומדנא וק"ל.
<b>(</b><b>ב</b><b>)</b> <b>הדר"ג</b> נ"י הקשה על הב"ש סי' ד' ס"ק כ"ו שהביא הפוסקים שאפי' באשה פרוצה ביותר אמרינן רוב בעילות אחר הבעל וליכא חשש ממזרות א"כ קשה מיבמות דף צ"ח דאמר רבא הא דאמרו רבנן אין אב למצרי משום דשטופי זמה אלא אפקורה אפקרי' רחמנא לזרעי' וקשה הא אעפ"כ רוב בעילות אחר הבעל והוה אח מאביו ותי' הדר"ג וז"ל ונ"ל דגם זה בכלל לא תימא שם עכ"ל.
<b>ונלע"ד</b> ליישב דבגמרא שם אמרו לא תימא דשטופי בזמה דלא ידוע וכתב רש"י בגרסתו וז"ל לא תימא משום דשטופי זמה הוא ולא ידעינן אבוה מני עכ"ל ולכאורה יפלא מאי נ"מ אם הפי' שאב של המצרי הי' שטוף בזמה מה הי' חסר לן אם הי' מפרש דהאם היא שטופה בזימה ולא ידעינן ממי היא נתעברה אך החכים רש"י דשטופי זמה הוא היינו הבעל שהוא האב הוא שטוף בזמה עם נשים אחרות וגם היא שטופה בזמה עם אנשים אחרים ולא דמי לאשת ישראל שפרוצה ביותר הגם שהיא פרוצה הבעל שלה אינו פרוץ ומשתוקק רק לאשתו וא"כ יש רוב בעילות מבעל אבל במצרי הבעל שטוף בזמה וגם היא שטופה שזמה וא"כ בוודאי ליכא רוב בעילות מבעל כי מים גנובים ימתקו להם רוב בעילות בעלה בנשים אחרות ורוב בעילותיהם באנשים אחרים וזה שאמר רבא דס"ד משום דשטופי בזמה שניהם שטופים בזמה דלא ידוע ודוק.
<b>ובזה</b> יש ליישב מה שרצה הדר"ג נ"י להביא ראי' דספק מותר לב"נ דאל"כ הלא דין דאין אבות למצרי אמרינן אפי' לקולא וקשה לו דהם שטופי זמה אבל מידי ספיקא לא נפקא אלא ע"כ ספק דאורייתא משרי שרי לב"נ עכ"ד ולפמ"ש נכון דבמצרי הבעל שטוף בזמה וגם האם שטופה בזמה א"כ בוודאי אמרי' רוב בעילות הוו מן האנשים אחרים ובעלה אחרים לאו אביו של הילד כי הוא נוצר מרוב בעילות של אנשים אחרים ולא הוה ספק השקול וראי' לדברי דיעיין ברש"י בד"ה הא דאמר רבנן שפי' אפי' ליכא למימר כקטן שנולד דמי כגון שלידתו בקדושה וא"כ הם עכשיו ישראלים ויקשה בודאי ניחוש לספיקא ולמה אין חולצין הא ספק דאורייתא הוא אלא פשיטא דשטופי זמה הוה הפי' דיש רוב בעילות מאנשים אחרים ודוק אך בעיקר הקושי' נ"ל דמה דאמרי' אין אבות למצרי אפי' להקל היינו באמת דמוכח משני אחין תואמים דרחמנא אפקרי' לזרעי' וק"ל].
<b>ולכאורה</b> קשה א"כ איך ילפינן בסנהדרין דף נ"ח על כן יעזוב איש את אביו זה אשת אביו וקשה הא יש דשטופי זמה כנגדו דלאו אביו לק"מ דרש"י כתב בפי' בדף צ"ח אם היו חבושים בבית אסורים אז הוה וודאי אביו ואי לאו דאפקרי' לזרעי' הוה ודאי אבוה וא"כ משכחת אשת אביו כגון שהי' חבושים יחד דהוה וודאי רוב בעילות מאיש אחר דהיא וגם בעלה שניהם שטופי זימה וק"ל.
<b>ואין</b> להביא ראי' מדברי רש"י הנ"ל דאזלינן בב"נ בתר רוב דהא בחולין דף י"א אמרינן אפי' חבושין אין אפטרופס לעריות וע"כ דאזלינן בתר רוב דשאני התם כיון דעכשיו הם ישראלים דנולדו בקדושה א"כ יש עליהם הדין לילך בתר רוב ודוק.
<b>וראיתי</b> שהדר"ג נ"י התפלא על הנב"י מהד"ת שנתקשה הגאון מהר"ש אי לא אזלינן בתר רוב בב"נ א"כ אשת אביו או אחות אביו היכא משכחת דלמא לאו אבוה ותי' הגאון דלחומרא אזלינן בתר רוב גם בב"נ והקשה כיון דלא אזלינן בתר רוב איך יהרג בשביל ספק אלא ע"כ דאזלינן גם בב"נ בתר רוב וצע"ג.
<b>ונ"ל</b> דבוודאי משכחת לה בשהי' חבוש בבית אסורים רק בישראל דכתיב והצילו העדה שמצוה לחפש בזכות אז הי' אומרים לולא דגילתה התירה דאזלינן בתר רוב היינו מחפשים זכות אין אפטרופס לעריות אבל בב"נ דאין מצוה להצילו אז בחבוש בבית אסורים הורגין אותו אפילו אי לא אזלינן בתר רוב דחשש אין אפטרופס לעריות לא נחשב למיעוט כלל ובב"נ לא כתיב והצילו העדה ודוק.
<b>(</b><b>ג</b><b>)</b> <b>כתב</b> הדר"ג נ"י וז"ל גוף הסברה דבב"נ לא אזלינן בתר רובא כתבתי במקומו דאינו ברור לי דהרי מנ"ל בגוי ספיקא אסור וא"כ אפי' לא אזלינן בתר רוב מותר מצד ספיקא לא מבעי' לרמב"ם דספק מן התורה מותר ואפי' איקבע איסורא דמודה הרמב"ם היינו ממה שצוה ד' אשם תלוי וזה רק לישראל נאמר ומנ"ל בגוי עכ"ל.
<b>על</b> החקירה הנ"ל העיר אותי אחי החשוב הרב המפורסם מה' זוסמאן נ"י אב"ד האללאש זה רבות בשנים וחקרתי לפשוט מן התורה פ' לך לך דכתיב "ויקרא פרעה לאברם ויאמר מה זאת עשית לי למה לא הגדת לי כי אשתך היא למה אמרת אחותי היא ואקח אותה לי לאשה ועתה הנה אשתך קח ולך" ועיין רמב"ן שם שפי' שהאשים פרעה לאברהם בשני האשמות (א) למה לא גילה לאזניו בשעה שעבדיו באו לקחת אותה הי' לו להגיד לפרעה כי היא אשתו (ב) למה אמר אברהם אח"כ לשריו ועבדיו כי היא אחותו ועיין שם.
<b>ואמרתי</b> שפרעה החכים בדיבורו שהוא הי' מסופק אם היא אשתו או אחותו ויש פנים לאמור שספק איסור שרי לב"נ רק דאם אברהם יודע בה שהיא אשתו א"כ הי' צריך לגלות לאזניו שלא יכשל באשת רעהו ולו יהי' שהדין שספק איסור אסור לב"נ והי' החיוב עליו להפריש עצמו מספק איסור אשת איש אך במה שאמרת אחותך ולא הזכרת כי היא אשתך גרמת לחטוא כי איך יעלה על דעת שהוא אשת איש מאדם אחר ונוסעת עמך מבלי מבעלה אם לא אמרת אחותך היא הייתי צריך לחשוב שהיא אשתך שדרך העולם שאיש עם אשה נוסעים ביחד.
<b>אך</b> באמת שפרעה הי' חוטא שלא שאל לאברהם אם הוא אשתו או אשת איש מעלמא דלו יהיה שספק מותר לבן נח אבל היכא דאיכא לברורי מבררין ועד אחד נאמן באיסורין לברר במקום שיש ספק וכיון שלקחו לאשתו ולא שאלו אותו אם היא אשת איש וראה שאין יראת אלקים בו לחוש על הספק איסור הגם דאיכא לברורי הוסיף הוא לאמור שהיא אחותי ולא גילה שהיא גם אשתו שבמקום סכנה מותר להיות שב ואל תעשה עכ"פ הגם שפרעה יטעה בו והבן.
<b>אך</b> הדבר מבואר ברמב"ם שספק אסור לב"נ שהרי בפ"י מהלכות מלכים הל' ח' כתב וז"ל אמרו חכמים שבני קטורה שהם זרעו של אברהם שבאו אחר ישמעאל ויצחק חייבים במילה והואיל ונתערבו היום בני ישמעאל בבני קטורה יתחייבו הכל במילה בשמיני ואין נהרגין עליהם עכ"ל וכתב בכ"מ דעל ז' מצות אשכחן דנהרגין ולא על ח' מצות והמ"ל פליג דאולי לאומה אחת יש ח' מצות רק לכלל בני נח יש רק ז' מצות ותי' יען דע"י התערובות הכל חייבים מספק ואין נהרגין מספק ועיי"ש וא"כ כאן דיש ספק על כל אחד אם הוא מבני קטורה ויש הספק אם נכנס כלל בחיוב המצוה הנ"ל ואעפ"כ אמרינן בב"נ שמחויב לעשות מעשה מילה מכח ספק מכ"ש בספק עריות או אבר מן החי אסור לעשות מעשה אשר יש עלי' ספק חיוב מיתה ולפי דברי כ"מ משמע דבשבע מצות נהרג על הספק דאל"כ לא הי' צריך להשיב ולא אשכחן ח' מצות וק"ל.
<b>ומצאתי</b> בפרמ"ג בפתיחה בסדר הנהגת הנשאל עם השואל אות מ"ב שכתב וז"ל אמנם ליתן אחד מהם לב"נ זה ואחד לב"נ אחר יש לומר אף שנתערב חד בחד מותר ליתן להם כל אחד בפ"ע דספק תורה למ"ד מדרבנן אסור א"כ לב"נ משרי שרי ואף למ"ד ספק מן התורה אסור היינו מקרא ושניהם ממקרא אחד למדוה הר"מ ז"ל ורבותינו הצרפתים כמבואר בתה"א מקרא דספק ממזר משא"כ בב"נ אפשר דכי אסרה תורה בוודאי איסור ולא בספק איסור ואף למ"ש הש"ך בק"י דחד בחד כגופו של איסור ואיקבע איסורא מ"מ י"ל לגבי ב"נ שרי' וכ"ש אם ספק לו אם זה הוא אבר מן החי אי לאו דאפשר שרי לב"נ וצ"ע עכ"ל ופלא שלא העיר מדברי הרמב"ם ומכ"ש באתחזק איסורא.
<b>והראה</b> לי הרבני החשוב מה' ר' דוד כ"ץ מפה במרן חת"ס ז"ל חלק ששי סי' כ"ה בד"ה ואני אומר מחליט ג"כ שספק איסור לא נאסר לב"נ אפי' באתחזק איסורא יעי"ש ופלא בעיני שלא העור מדברי הרמב"ם בהל' מלכים שהבאתי למעלה ואקוה שהדר"ג נ"י יברר הדבר ויודיעני.
<b>(</b><b>ד</b><b>)</b> <b>ועל</b> מה שחדשתי דהואיל בשבת פוטר רק דלא חייב על לא תעשה מלאכה יען דראוי' לחולה שיש בו סכנה אבל על העשה דשבתון לא מהני דעכ"פ לא שבת ובעבור זה הקשה תוס' בטלת כל מלאכת שבת והקשה הדר"ג נ"י א"כ גם ביו"ט כן ותקשה גם לרבה משום ערב תבשילין מתירין איסור דאורייתא עכ"ד ארמיז בקיצור כי הארכתי דעל העשה אמרינן מתוך ביו"ט דכל שמירת עשה אחת היא אבל על הל"ת לא סברי מתיך דהם אזהרות חלוקות אבל בשבת לא שייך מתוך כלל ימחול לעיין בעירובין ובילקוט פ' ויקהל בשם מכילתא על פסוק כל העושה בו מלאכה יומת ויעיין יבמות דף נ"ד ואבני מלואים ובטו"א ר"ה דף כ"ק ובספרי מחנה חיים סי' ק"ב ודל"ב.
<b>ויען</b> כי מצאתי בפנקס שלי תשובה קטנה אשר כתבתי זה כעשר שנים הנוגע לענין אם דנין בב"נ אוקמי אחזקה אמרתי להעתיקה והדר"ג נ"י ישים עינו עליו לטובה.
<b>שאלה</b> נכרי שנתגייר ובאותו זמן ילדה לו פרתו בכור רק שיש ספק אי נולד איזה רגעים קודם גירתו או איזה רגעים אח"כ ובא כהן אחד להחזיק בולד בתורת בכור אי הגר יכול להוציאו מידו או לא.
<b>תשובה</b> הנה בספק בכור ישראל יש פלוגתא דרבוותא הרמב"ם פוסק תקפו כהן אין מוציאין מידו והרא"ש חולק דמוציאין והוא פלוגתא בש"ע סי' שט"ו מהמחבר ורמ"א ועיי"ש וראיתי בתוך פלפולו של מהרי"ט אלגזי בפ"ג שחידש דבר שהתפלא על הגמרא סוף חולין דף קל"ד דנקט בפטר חמור ספק להקל בגר ולא אמרו ג"כ בבכור בהמה טהורה להקל שלא צריך ליתן לכהן רק שיוכל למכור לכהן כמו שאמרו בירושלמי בחלה ותירץ דבר חדש דגם החולקים על רמב"ם דתקפו כהן מוציאין מידו היינו דכל זמן שהיתה הבהמה מעוברת היתה היא וולדה ממון של בעלים והשתא נולד ספק אי נתקדש הולד בלידה אמרינן אוקי ממונא בחזקת מרא קמא דהא בפדיון פ"ח בספק מודה גם הרמב"ם דמוציאין מידו כאשר הסביר הרשב"א דשה הי' לו קודם פדיון חזקת מרא קמא וה"ה סוברים החולקים בספק בכור בהמה יש ג"כ חזקת מרא קמא דבמעי אמו הי' חולין וכל זה בישראל אבל בגר ליכא לדון על חזקת מרא קמא כאשר גילה הא"ז בכתובות דף ט"ו רוב נכרים נכרי לנזיקין וצריך לשלם דאין לגוי חזקת הממון יעיי"ש וא"כ לא שייך לומר בספק נולד קודם גירות דאוקי הולד אחזקת מ"ק דאין לחקור על חזקת ממון דאז כשהי' גוי ליכא לו חזקת ממון וא"כ הוה הדין לכ"ע דאין מוציאין מיד כהן ולכן לא נקטו בגמרא בספק בכור בהמה טהורה לפטור אבל בשה שפודה את החמור שהי' ממונו אחר הגירות איכא חזקת מרא קמא והוה הדין תקפו כהן מוציאין מידו יעיי"ש דפח"ח.
<b>ולע"ד</b> אחרי נשיקות מרגליות גדולת תורתו לאלף נ"ל דלא נכון לדינא דהנה דברי א"ז המה מחוסרי תבלין הדעת להבין מאי הוא זה שאין לגוי חזקת ממון הלא גוי יורש אביו דבר תורה.
<b>ונ"ל</b> דבכל ממון שביד בעליו יש לדון שתי חזקות (א) חזקת מרא קמא הוא דבר הנלמד מנגע דחדשה התורה הגם שאפשר שנשתנה הדבר מאשר הי' בתחילה מ"מ עד שלא נודע בבירור שנעשה השתנות אמרי' דנשאר על כנו כאשר הי' בתחילה וה"ה בממון זה החפץ הי' מתחילה של ראובן וספק אם איבד זכיותיו אמרי' אוקי ממונא על חזקה ועיין במהרי"ק שורש ע"ב ובע"ז ח"מ סי' ע"ה (ב) חזקת תפיסה מי שאוחז בממון בהיתר והוא תחת ידו ומוחזק בו צריך האיש אשר יבקש להוציאו מידו ולהחזיק בו ראי' או בירור שחבירו צריך ליתן החפץ לו ולרשותו וזה נקרא חזקת רשות מכח תפיסה בהיתר והמוציא מחבירו עליו הראי' לברר שיוכל להוציא החפץ מרשות אחר ודו"ק.
<b>והבדל</b> יבואר חזקת מרא קמא הוא חק מחקי התורה עיין רמב"ם בפי' המשנה בפ"א ממקואות דמצד הסברה יהי' ספק השקול דלמא נשתנה רק התורה חידשה הלכה שיהי' נשאר הדבר בידינו לודאי לומר כמו שהי' בתמונה ראשונה או בכח הראשון כן הוא גם עכשיו וכיון שעשאה תורה וודאי אז פסקי' אין הולכין בממון אחר הרוב יען דרוב לא הוה וודאי עיין במפרשים אבל חזקת תפיסה לא ילפינן מקרא רק הוא סברה מהכ"ת יוכל איש לקחת חפץ מיד רעהו בלי ראי' או הוכחה אבל עכ"פ מהני רוב כנגד חזקת תפיסה דהא יש לתובע רוב המסייע לדבריו הוא הוכחה כמובן וכן מצאתי במהרי"ט דאזלינן כנגד חזקת תפיסה בתר רובא אפי' אי לא אזלינן בתר רובא כנגד ממון וע"ש כי נעים.
<b>והנה</b> התורה חידשה אוקי מלתא אחזקה לבני ישראל אבל לא עשה כן לכל גוי לחדש אצלם אוקי מלתא אחזקה אבל חזקת תפיסה שהיא סברה הוא מהני בגוי כמו אצל ישראל (דהא גזל גוי אסור וא"כ יש איסור לישראל להוציא מידו בלי ראי'] רק מהני רוב להוציא מידו וזה חידש הא"ז בכתובות כיון דהוא מרוב נכרים והוה ע"י הרוב גוי לא שייך אצלו חזקת ממון היינו שם חזקת מרא קמא דתורה לא חידשה חזקת נגע רק בישראל ונשאר רק חזקת תפיסה וכנגדה מהני רוב לחייבו לשלם ודו"ק.
<b>וא"כ</b> בגר שנתגייר והוא עכשיו ישראל ונתחדש אצלו דאוקי ממונא על חזקתו וא"כ הוה ודאי ממון שלו כמו שהי' ולד שלו במעי אמו ואם יתקפנו כהן מוציאין מידו והבן.
<b>ואין</b> לומר אוקמי הבהמה אחזקת מעוברת ואח"כ ילדה כמבואר בתוס' בב"מ דף ק' דברגע שנתגייר בא לו הכח בתורת ישראל דנימא בכל חפצים שלו אוקמי אחזקת קמא ואמרינן דאח"כ ילדה זה אינו דהלא אנו מסופקים אם היתה בהמתו עוד מעוברת בשעה שנכנס לשם ישראל ובגוי לא אמרינן אוקמי על חזקת מעוברת דגם זה רק מכח דילפינן מנגע אוקמי אחזקה כנלפע"ד.
<b>וראי'</b> לדבר דלא כמהרי"ט דבש"ע סי' שי"ח הובא דין ספק בכור בהמה טהורה בגר ובסוף הסי' הביא הרמ"א בכל ספיקות המבוארים בסי' אמרינן תקפו כהן מוציאין מידו וקאי גם על ספק בכור של גר ודו"ק.
<b>והך</b> חקירה אי אמרינן אוקמי אחזקה בב"נ הוא ספק עצום אם מותר ליתן ספק אבר מן החי לב"נ וכן בעריות דידי' אם אנו דנין בו אוקמי אחזקת אשת איש דעל ספק אין הורגין כמבואר במ"ל בפ"י מהל' מלכים ואם נולד ספק אם ב"נ שלח אשתו מביתו שזה גירושין שלו אם חבירו חייב עלי' מיתה אם בעל אותה וכדומה בכל ז' מצות ויש לדון על חזקה קמייתא דברי הדש"ת. הק' חיים סופר
<b>ואיידי</b> דאיירי אכתוב קושי' אשר הקשתי זה רבות בשנים בסוגי' זו ביבמות דף צ"ח דאמר רבא הא דאין אב למצרי משום דשטופי בזימה פי' רש"י הי' חבושי' בבית אסורים ונולד בקדושה יש שאר אב יעו"ש למה לא פי' רש"י כגון אם מצרי בא על אשת ישראל באונס שיש לה חזקת כשרות שלא זינתה עם אחר ברצון והי' לה בנים ונשאו נשים וממזר זוקק את אשת אחיו ליבום אבל אם למצרי אין חייס אז בכל אופן אין כאן אחוה מן האב ויעי' תוס' כתובות דף ג' ובתוס' סנהדרין דף נ"ו בד"ה הורתו ועיין בנמ"י ביבמות שם ועיין בב"ש בסי' קנ"ו וקנ"ז וצ"ע.
<b>סימן</b> <b>ז</b> נעימות ד' עלי ראש גבר הרב הגאון המפורסם בעולם כבוד הרב ר' משה נ"י אב"ד ור"מ דק"ק חוסט יע"א.
<b>מכתבו</b> הגיע כאשר הייתי בק"ק האלמין להיות לסנדקאות אצל בן בני הנקרא מנחם יהודה למז"ט ד' יזכני לגדל אותו על ברכי לתורה ועבודה ולהיות כאנשים הנקרא אחריהם לטובה ויאמר הדר"ג נ"י אמן וכעת אמרתי לשום עיני לטובה על מכתבו הארוך והנעים וד' יעזרנו להעמידני בקרן אורה ותורה לראות באמת.
<b>(</b><b>א</b><b>)</b> <b>הדר"ג</b> נ"י יצא לתרץ הקושיא אשר הקשתי על דבריו וכפי אשר הבאתי גם הפרמ"ג ומרן חת"ס ז"ל סוברים דבב"נ ס' איסור להקל והי' לנפלאת בעיני א"כ למה פסק הרמב"ם דבני קטורה מחויבים למול מספק דהלא נתערבו בהם בני ישמעאל ואעפ"כ מחויבים למול את עצמם וצע"ג ועל זה תי' פר"מ נ"י וז"ל ולענ"ד אדרבה מהתם יש ראי' לדברי בפ"ד דמס' ידים מ"ד דפליגא ר"ג ור"י בגר עמוני הקשה התי"ט מ"ט דר"ג ולי נראה דתוס' ביבמות דף ע"ו ע"ב בד"ה מנימין כ' דגם מהיושבים שם מעיקרא נשארו ועל כל אחד יש לומר כאן נמצא וכאן הי' והרמב"ם דייק בלשונו דבני ישמעאל נתערבו בבני קטורה ותוס' בשבת מ"ב ע"ב ד"ה נותן כ' מלשון חמים לתוך צונן משמע דהם מרובים וה"נ משמע לי מלשון הרמב"ם וזה נ"ל טעמא דר"ג משום כאן נמצא ור"י ס"ל כיון דנתגייר וכקטן שנולד דמי אין לך פי' גדול מזו ובתוס' חדשים הקשה דנגזר שם משום שמא יקח מן הקבוע ודבריו קשי' קצת יעו"ש ולענ"ד דגר לעולם חשוב פירש דכנולד דמי ושוב בא ר"ג מכח ס"ס דשמא כבר שבו וספק לא נגלה וכעין שכ' התוס' יבמות שם עכ"פ מלשון הרמב"ם דדייק שבני ישמעאל נתערבו בבני קטורה נראה דמבני קטורה נשארו במקומן ואיכא חזקה דכאן נמצא א"כ דייק הרמב"ם כן דדוקא בכה"ג אלא דלענין הריגה פליגא מ"ל וכ"מ לדעת הכ"מ אפי' הורגין על חזקה זו אלא משום דמילה אינה משבע מצות עכ"ל.
<b>נפלאת</b> בעיני דעל הקושי' איך אמרו סנהדרין לאחשרוש זיל לגבי עמון ומואב דיתבו אדוכתייהו והלא כבר החריבו נבוכדנצר שהי' קודם אחשרוש כתבו בתוס' וז"ל וי"ל במילתא בעלמא הוא דאוקמי' כי לא מואבים הי' אותם שנתיישבו שם אלא שאר אומות ושמא גם ממואב הי' מעורב בהם והי' קורין להם מואבים כמו בימי חכמים שהי' קורין ליהודה גר עמוני עכ"ל נראה הבנתם בודאי הוא דסנחריב עשה הגלת שלומים ואח"כ בלבל נבוכדנצר כל האומות דסנחריב הגלה והוציא כל בני העיר והכניסם לעיר או למדינה אחרת אבל לא עירב אומה בתוך אומה ונבוכדנצר עשה תערובות אומה באומה כמבואר בתוס' שם מקודם אבל בודאי דלא נשארה משום אומה במקומה רק דנבוכדנצר בלבל האומות א"כ אפשר שבתוך אותן התערובות שבאו אח"כ לארץ מואב הי' בתוכם גם ממואבים ונקראו כל היושבים בארץ מואבים כמו שקראו חכמי הגמ' יהודי גר עמוני הגם מי יודע אם הוא מעמון רק יען שהי' יושב בארץ בני עמון כנלע"ד ברור אבל הדר"ג נ"י כ' וז"ל דגם מהיושבים שם מעיקרא נשארו ועל כל אחד יש לומר כאן הי' עכ"ל לא ידעתי היכן מצא בתוס' שנשארו שם מואבים מעיקרא הלא תוס' כתבו רק שמא גם ממואב הי' מעורב בתוך הבאים לארץ מואב דאל"כ דנשארו שם מעיקרא מואבים הי' להם לומר דקורין להם מואבים על אותן שנשארו שם והי' להם לסיים כמו שקורא ר"ג ליהודה גר עמוני ואוסר אותו יען שנשארו עמונים אלא פשיטא דלא נשארו כלל מעמון ומואב ודוק.
<b>וכן</b> כתב הרמב"ם פי"ב מא"ב ה' כ"ה וז"ל כשעלה סנחריב מלך אשור בלבל כל האומות וערבם זה בזה והגלה אותם ממקומם ואלו מצרים שבארץ מצרים אנשים אחרים הם וכן האדומים שבשדה אדום עכ"ל לא כ' רוב שבארץ מצרים אנשים אחרים הם אלא בבטוח שהגלה הכל הגלת שלומים וממילא לא שייך לחקור כאן נמצא כאן הי' והוא איש מואב או בן קטורה כמובן דהא ידעי' דבודאי נעקר משם וס' אם שב בתוך הבאים מארץ או לא כמובן.
<b>אמנם</b> בלא"ה פליאה בעוני איך שייך לדון כאן נמצא כאן היה הלא ידענו שממקומות אחרות הביא סנחריב ונבוכדנצר לארץ מואב ולארץ עמון ורוב הדרים בארצות ההמה לא מבני עמון ומואב המה וכיון דידענו דרוב אנשים אשר בתוכם אינם מבני מואב ועמון איך אפשר לומר כאן נמצא כאן הי' הלא ידענו שנמצא כאן רוב אנשים אשר לא הי' כאן ואמרי' על כל אחד דהוא מן הרוב אשר נמצאים כאן ולא הי' כאן מעיקרא אי אזלי' בב"נ בת"ר ודוק.
<b>ואוסיף</b> עוד לחלק דבשלומא אי ידעי' מי הוא זה שמצינו כאן שייך לומר כאן נמצא זה כאן הי' אותו האיש או החפץ עיין במלחמות ובר"ן ביבמות פט"ו ביצחק ריש גלותא [וברשב"א משמרת הבית בנמצא סכין בדוק לפני אוכל נבילות לתאבון] ובמג"א סי' תס"ז (סקי"ח] ובכתובות ובב"ב וברמב"ן (דף כ"ג] ובגיטין אבל אם לא ידענו מי הוא הנמצא אם הוא מואבי או איש אחר איך נחליט כאן נמצא כאן הי' והוא מואבי הלא לא ידענו מי הוא זה הנמצא אם הוא מהרוב אשר נמצאו משאר האומות או מהמיעוט מואבים.
<b>ועוד</b> דכאן נמצא כאן הי' שייך לדון בדור ההוא אשר בלבל נבוכדנצר אבל אבל אחרי דור דורים אשר אנו דנין על הנולדים דור מדור איך נאמר יען שפגענו האיש אשר רוצה לגייר עצמו או חוקר אי צריך למול עצמו נאמר כאן נמצא שהוא נולד מן האיש אשר נשאר שם מעיקרא ודוק.
<b>ומה</b> שתי' דברי רמב"ם דכ' שנתערבו בני ישמעאל בבני קטורה ונסתייע מדברי תוס' שבת דף מ"ב לא ידעתי אם הדר"ג נ"י לומד מזה דרמב"ם סובר דבני קטורה הם הרוב ומיעט בני ישמעאל דנתערבו בהם א"כ קשה על דברי מ"ל שכ' דאין ממיתין משום ספק הלא עפ"י הרוב אזלינן בב"נ בתר רוב ומחויבים מיתה אם לא קיימו העשה מן הבנת מ"ל וק"ל ומסוף דברי פר"מ נ"י שכ' מטעם כאן נמצא כאן הי' מחויבים למול משמע דלא נשארו הרוב מבני קטורה במקומן וכן משמע מהרמב"ם פי"ב מה' א"ב ה' כ"ה שכ' וז"ל ואשור בלבל כל האומות וערבם זה בזה עכ"ל משמע דבני קטורה ג"כ נתבלבלו כמו השאר אומות ומטעם כאן נמצא כאן הי' יהי' מחויבים למול קשה לי כמש"ל וק"ל.
<b>וראיתי</b> שמסביר טעמא דר' יהושע משום דגר שנתגייר כקטן שנולד דמי ואמרי' דפריש מרוב ומיושב בזה קושי' תוס' חדשים דנגזר שמא יקח מן הקבוע דשאני גר דהוה לעולם פריש עכ"ד ובדעתי לפלפל על דבריו מדברי ט"ז סי' ק"א ס"ק י"ד כ' על דברי הש"ע דאין תולין לומר דאיסור שראוי' להתכבד נחתכה וז"ל ואע"ג דבכל דוכתי תולין ברוב יראה דהכא איכא למימר אדרבה כל שנשתנה מקדמותו מן הרוב הוא והוה כמו כל דפריש מרובה קא פריש עכ"ל והגר שמשתנה אמרי' מרובה קא פריש דרוב אינם מואבים ועמונים דגר נשתנה בנחתך ערלתו [דנקיבות לא נאסרו] וא"כ בלאו טעמא דגר שנתגייר כקטן שנולד דמי ההשתנות יפעל דנימא דפרוש מהרוב ואפי' אם רוב עמונים יתגיירו אמרי' בכל אחד דפירש ואיסורא במיעט נשאר ואולי דווקא אם נחתכה חתיכה ואין ראוי' עוד לכבד זה נקרא השתנות אבל נחתך הערלה לא נקרא השתנות הגם דנקרא ע"י גירות כקטן שנולד] דאין לומר יען דגירות נעשה ברצון אדם אז לא אמרי' איסורא נשאר במיעוט וכל דפריש מרובה קא פריש דבכל הזבחים ברוצח שנתערב משמע דאפי' באדם שייך כן וגם מסוף דברי ט"ז שכ' וז"ל אבל אין לומר הטעם דכל קבוע כמחצה על מחצה דכאן יש לפניך שני קבועות אחד חלק הנחתך והשני שנשאר שלא נחתך וא"כ טפי הי' לומר שהאיסור בחלק שנחתך כי חלק זה הרוב נגד קבוע השני עכ"ל משמע דגם הנחתכים אינם רוב דשייך הטעם דכל קבוע כמחצה על מחצה דמי וא"כ לפי הבנת הדר"ג נ"י דנשארו שם מן המואבים מעיקרא א"כ הוה כל קבוע כמחצה על מחצה והי' יכול לתרץ דברי הרמב"ם דכל קבוע כמחצה על מחצה ובאיקבע איסור ספק אסור רק לפי דברי פרמ"ג ומרן ז"ל משמע אפי' באיקבע איסור ס' מותר לב"נ וצריך לומר משום כאן נמצא כאן הי' וה"ה הגר ודאי ממואב רק לק"מ דקבוע שאינו ניכר הוה רק קבוע דרבנן וצריך לומר כאן נמצא כאן הי' ואפי' אי באיקבע איסור לב"נ אבל קבוע דאורייתא אין כאן ואזלינן בתר רוב ופטורין למול עצמן אבל עכ"פ אליבא דר"י שפיר יש לומר דסובר כל דפריש מרובא קא פריש דרוב אינם מואבים ולא צריך לטעם דגר שנתגייר כקטן שנולד דמי ודוק.
<b>ואיידי</b> דאיירי ארמז כי חקרתי במקו"א אי אמרינן בב"נ כל קבוע כמחצה על מחצה דמי בשבע מצות שלהם כגון בנשים פנוי' אחת וט' נשים נשואות ובעל אחת מי נימא דקבוע חידוש הוא כאשר חידש הר"ן בחולין אשר רמז הש"ך בק"י ואין בו אלא חידושו בישראל נאמר בוארב לו וקם עליו אבל בב"נ בודאי הוה כרוב ואזלינן בתר רוב וחייב או נימא הגם שדין קבוע חידש כיון דאמרי' להקל קבוע כמו בלהחמיר אז אמר' דין קבוע אפי' בב"נ ואמרתי אז אי רוב הוה רק ס' כדברי ש"מ א"כ מסתבר דקבוע היה גם בב"נ דהלא לולא דגילה הכתוב לילך בתר רוב הוה כל רוב רק ס' וקבוע גילה התורה דיהי' נשאר על סברה וה"ה בב"נ אבל אי רוב הוה כודאי אז הוה קבוע חידש ובישראל נאמר ול בב"נ ולפני איזה חדשים מצאתי בקצו"ח סימן רצ"ב שחידש בגזלה שאסור לב"נ אז אם הגוי לקח מקבוע הוה כאלו ישראל לקח משם יען דאיסור גזילה שייך גם בב"נ יעו"ש רק שם הנ"מ לישראל ובגזילה הוה כאלו ישראל לקחו ממקום קביעות יען דשם גזילה הוה אסור לב"נ אבל אי דין קבוע מהני לב"נ עצמו לא מצאתי מבורר כעת.
<b>(</b><b>ב</b><b>)</b> <b>מה</b> שהעלתי דיש ליישב קושי' נב"י איך חייב ב"נ על אשת אביו דלמא לאו אביו הוא אי לא אזלי' בב"נ בתר רוב ואמרתי דמשכחת כשהי' חבוש בבית אסורים והתפלא הדר"ג נ"י הא אמרי' בסנהדרין דף נ"ח כל שבישראל ממיתין בב"נ מוזהרין ובישראל ממיתין אף בלא חבושין בבית אסורים עכ"ד דבריו נפלאת בעיני שם קאי על סוג עריות לדעת איזה עריות אשר יש בהם מיתות ב"ד לישראל חייב ב"נ ג"כ על אותן שמות עריות לאפוקי עריות שיש בישראל כרת נא נאסרו לב"נ אבל באמת באותן עריות שנאסר ב"נ כמו שהומת עליהם ישראל יש הבדל בישראל די להחליט שהמה עריות עפ"י הרוב ובב"נ דלא חדשה תורה הרוב צריך בירור ודוק.
<b>גם</b> יצא להביא ראי' דאזלי' בב"נ בתר רוב יען דמחייב על העובר וקשה דלמא נפל הי' הגם דב"נ חייב על טריפה שהרג אבל על נפל בודאי פטור אלא בודאי דאזלי' בב"נ בתר רוב עכ"ד.
<b>נלע"ד</b> הגם דיש מיעוט נפלים היינו מחמת הרבה סיבות פעם מחמת העבודה ופעם מחמת לידה וכדומה אבל בוודאי האשה אשר תרגיש העובר ולא יבואו סיבות חיצוניות לפעול עלי' הוה דבר מיעוטא דמיעוטא שתלד נפל וראי' לזה מדברי נמ"י בריש פ' החולץ דלר"ל דסובר חליצה מעוברת לא הוה חליצה דהגם דהפילה לא אמרי' איגלאי מילתא למפרע יען דחיישי' דבשעת חליצה הי' ולד מעלי' בקירבה רק אח"כ בא גורם מאיזה סיבה ופעל שיהי' הולד נפל יעו"ש וא"כ אם נראה מן הולד שהי' ראוי לצאת ולהיות ולד אז חייב הב"נ על העוברין כי כל עובר אשר יש לו כל איבריו על תיקונו ראוי להוליד ואת"ל שהי' נעשה ממנו נפל טרם שיולד אבל עכשיו הוא עובר מעלי' ועל זה חייב כנלע"ד.
<b>ובלא"ה</b> לא הבנתי כיון שתורה גילה שופך דם האדם באדם דמו ישפך א"כ גילה התורה שחייב זה ואין כאן לדון על מיעוט ורוב דהא התורה חייבה על שפיכות דם כזה אבל במקום דמשכחת ודאי לא אזלי' בתר רוב דתורה לא דיברה בב"נ אלא בודאי וק"ל.
<b>ועל</b> מה שחקרתי אי אזלינן בב"נ בתר חזקה קמייתא פלפל הדר"ג נ"י דלכאורה מוכח דס' אסור לב"נ דדרשי' מן אכל תאכל ולא אבר מן החי שמפרש רש"י מה שעומד לאכילה תאכל ודברה תורה בודאי מה שעומד לאכילה אבל ס' אסור ותי' דבלא"ה הקשה תוס' הא בשר הי' אסור לאדם ומשני כגון שמתה מאלי' מותרת אבל אבמה"ח אפילו נפל מאליו אסור יעו"ש עכ"פ אם מצא אבר וס' אם ע"י אדם נתלש [ולדעתי ה"ה אם מעצמו נתלש מן החי] אסור דהי' לו חזקת איסור כיון דבודאי הי' לו חזקת איסור אבל לב"נ שהותר לו לשחוט לא הי' לו חזקת איסור ויהי' הס' מותר וכל זה אם בחיי' לאו לאיברים עומדת אבל אם בחיי' לאיברים עומדת גם לב"נ הי' לבהמה חזקת איסור ומיושב בזה דברי רא"מ שהקשה עליו המהרש"א רק הרא"מ קאי אי בהמה לאו לאיברים עומדת והותר הס' והי' ס"ד דהותר כולו אבל הגמ' קאי אי לאיברים עומדת ואז ס' אסור ולא צריך קרא לאסור לב"נ והאריך בזה דבזה תלי' אי ס' איסור מותר לב"נ או אסור לו וממילא ידעי' דגם בב"נ אזלי' בתר חזקה.
<b>ולדעתי</b> יש לחקור בדבר אי הי' לב"נ רשאי להקריב שלמים יעיין בזבחים דף קי"ו דיש פלוגתא אי הבל הקריב שלמים דכתיב והבל הקריב גם הוא מבכורות צאנו ומחלביהן א"כ כיון דהותר לו לשחוט קרבן לד' הי' הבשר מותר לו דהשחיטה הי' אסור לו להרוג בהמה כדי לאכול בשר תאוה אבל אם שחט שלמים לד' ממילא הותר לו הבשר לאכול א"כ לא שייך חזקת איסור דהא ראוי' כל בהמה וחי' שישחט אותה לד' ויאכל הבשר כמו אם מתה מאלי' מותר כן הי' מותר אם שחט הבהמה או החיה לקרבן לד' ועיין רמב"ן בתורה שם שנגלה שרק המעשה השחיטה הי' האיסור ולנח הותר להרוג ולאכול בשר תאוה אבל בשר קדשים הותר אפי' לאדם ודוק.
<b>שוב</b> התבוננתי א"כ מאי הקשה הגמ' בדף נ"ט מאין הי' הבשר שמלאכים הי' צולין לאדם והוצרך לומר שירד בשר מן השמים ולא משני היינו בשר שהקריב לקרבן אך דנודע דקודם החטא לא הקריב והצליות הבשר הי' קודם החטא ודוק והא לא קשה על הגמ' דלמא מבשר בהמה שמתה מאלי' דמסתברא דמלאכים לא הי' צולין דבר שעליו טומאת נבילה הגם שלא נצטוה אדם על טומאה וק"ל רק מתוס' דף נ"ו שהקשה למה לי לאסור אבמה"ח הלא בשר הי' אסור לאדם ותי' כגון שמתה מאלי' מותרת לו למה לא תירצו כגון אם יקריב קרבן שלמים שאז הבשר מותר לאדם ואעפ"כ אם תלש האבר אחר רוב השחיטה ועדיין הרי היא כחי' לכל דברי' אז אסור לו משום אבמה"ח מזה משמע דאפי' אם הקריב שלמים הי' הבשר אסור לו הגם שהקריב לד' רק החלב הבשר נשאר באיסור ודוק.
<b>אך</b> מצאתי ברבה בראשית פ' ט"ז וז"ל אכל תאכל אמר רבי יעקב דכפר חנן מתי יתכשר לאכילה משתשחט רמז לו על אבמה"ח עכ"ל וכ' שם בידי משה וז"ל אף שלא נצטוה אדם הראשון על השחיטה לפי שנאסר לו בשר תאוה רק מבשר קדשים ובקדשים כ"ע מודים דבעי' שחיטה וכוונת המדרש במה שהזכיר שחיטה להורות שנאסר לאדם בשר תאוה עכ"ל הרי מבואר שמותר הי' לאדם לאכול בשר קדשים ומדברי תוס' לא משמע כן ודוק.
<b>ובלא</b> זה יפלא בעיני איך שייך להזכיר כאן חזקת איסור הלא סוף כל בהמה הי' בידי אדם למות ומיתה מתרת את בשרה לאכול יעיין יבמות דף ל"א אשה זו בחזקת היתר לשוק עומדת יעיין רש"י שם וא"כ היתה הבהמה עומדת להיות בשרה מותרת לאחר זמן דהא בודאי תמות ועיין ט"ז יו"ד בה' אבילות דמדמה מיתה לשטר העומד ליפרע ומדחזי' השתא מת אמרי' שכבר מת יעו"ש א"כ אי מצינן אבר או בשר ולא ידענו אם בא מן בהמה החי או מן בהמה המתה יותר מסתבר לומר דס' מותר דמהכ"ת לחוש שנחתך מחיים ונעשית איסור עולם שאין לו היתר עוד הלא היתה לכל בהמה חזקה להיתר שתעשה היתר לאחר זמן ובודאי הך אבר בא מבהמות אשר מתו מעצמם בסוף והשיגו האיברים ההיתר כנלע"ד.
<b>וגם</b> זה מסתבר הגם דאסור לאדם להרוג או לשחוט בהמה וחי' היינו לשפוך דמה ארצה אבל להאכילה קורט של חילתית או שאר דבר לגרום לה שתמות מעצמה לא ידעתי איסור בזה לאדם וא"כ יש בידו לגרום מיתה לבהמה ולאכול בשרה ואין כאן חזקת איסור ומה לי שחסר נחירה או שחסר להאכילה דבר הממית אותה בחיי' והכל נכלל בתי' התוס' דבמתה מאלי' מותר כי רק לשפוך דם בהמה הי' אסור כנלע"ד (ויעיין ברמב"ן בתורה].
<b>וחקרתי</b> ג"כ על קושי' התוס' שהקשה למה צריך קרא לאסור אבמה"ח הלא אכילת בשר אסור ותי' במתה מאלי' מותר ולמה לא תירצו אם עבר והרג מהני מעשיו ומותר לו הבשר אבל אם תלש מן החי ואכל חייב מיתה אבל על איסור בשר בודאי אין חייב עליו מיתה דא"כ יהי' ח' מצות לאדם הראשון וזה לא מצינו ונ"מ אם רשאי לדיין להרגו על אבמה"ח ובפרט למ"ד דאי לאיסורא כ' רחמנא וצע"ג.
<b>ועלה</b> בדעתי כיון דיש איסור במה שהרג הבהמה אז כל מלתא דאמר רחמנא ל"ת לא מהני לו מעשיו בשלומא אם מתה מאלי' ג"כ הבשר מותר אז לא שייך כ"מ דא"ר ל"ת לא מהני כסברת התוס' בצורם אוזן דהא יהי' נחשב כנעשה מאליו הי' ג"כ מותר אבל אי מתה מאלי' אסור גם כן א"כ מעשיו באיסור לא מהני לו [ומשום ה"ט הסביר הנתיבות דגוי נהרג על גזילה ולא קנה אותה יען דאי עביד לא מהני יעיין שם סי' רצ"ב] אך רחוק מהשכל דעכ"פ לא הוה אבמה"ח שיהי' עליו מיתה רק איסור יש על האדם ואין חייב מיתה על הריגת בהמה ומכ"ש אם אדם הרג את הבהמה שיהי' איש אחר חיוב מיתה אם אכל מהבשר וא"כ צריך קרא שחייב מיתה על אבמה"ח וצע"ג.
<b>ומצאתי</b> בפרשת דרכים דרוש א' שמסתפק אם ב"נ בא על אמו וחייב מיתה אי קנה אותה בבעילתו להיות אשת איש משמע דקנין איסור לא מהני אצלו הגם שא"א לתקן האיסור דבכל אופן חייב מיתה על הבעילה רק שהביא שם דברי קמאי דער ואונן שנתחייבו מיתה על בעילה שלא כדרך לא קנו לתמר יעו"ש רק שם צריך קנין אבל כאן הגם שהריגה לבהמה עשה איסור עכ"פ אבמה"ח לא הוה אם הורג הבהמה ודוק.
<b>ולפ"ז</b> הגם שאסור לו להרוג בהמה אבל על אכילת בשר שלה לא שייך לדון חזקת איסור דעבירה שעשה עשה אבל הבשר מותר לו דאין כאן איסור רובץ על גוף הבשר ובפרט לאדם אחר אשר לא עבר העבירה הוה כאלו מתה מאלי' כנלע"ד לפלפל בדבריו.
<b>והלום</b> ראיתי במכתבו שהשיג עלי שאני מחזיק דס' אסור לב"נ וגם דלא אזלינן בב"נ בתר רוב א"כ יהי' כל ב"נ מחויב למול את עצמו מס' דדלמא מבני קטורה הוא וא"כ למה כ' בש"ע סי' רס"ג ביו"ד שלא למול לגוי אם לא יחפץ לגייר ואמאי הא מחויב הוא במילה דרוב לא פוטר אותו עכ"ד.
<b>ידידי</b> הגאון נ"י מה אשיב על זה (א) הא יש כאן רוב דלא נתחייב כלל בסוג מצוה זאת דאפי' אם ס' דאורייתא לחומרא היינו אם נכנס בסוג החיוב עכ"פ וס' רק אם מעשה זה או חתיכה זו אסורה עליו אבל בס' אם נכנס אדם בכלל סוג מצוה הזאת לכ"ע ס' מותר וכבר כתבתי בזה בספרי מחנה חיים סי' צ"ג בד"ה ואודיעך יעו"ש וה"ה אי אפי' ס' אסור לב"נ ולא אזלינן בתר רוב היינו אם הגוף בודאי נצטוה באיסור הנ"ל כגון ס' אבמה"ח או ס' אשת איש וכדומה דעכ"פ נכנס בחיוב איסור ודאי וגם ס' אסור וגם רוב לא מהני לי' אבל אם יש רוב שגופו לא נכנס בחיוב סוג הנ"ל לכ"ע גם ב"נ פטור ודוק.
<b>(</b><b>ב</b><b>)</b> <b>יש</b> לי בזה חקירה נאותה אפי' אי בישראל הדין מצות אין צריכות כונה ובפרט במילה דסתמא לשמה קאי דא"א למול בפעם שנית יעיין תוס' זבחים דף ב' ובטו"א בחגיגה היינו בישראל שלבו לשמים ומהני בו כפי' הגם דכתיב בקרבן לרצונו כמבואר ברמב"ם דיצרו מעכבו וכאשר כופין ליצה"ר לבו כפוף לעשות רצון אביו שבשמים אז יש לומר דמצוה אין צריך כוונה דסתמא לבו יחפץ במצוה אבל בב"נ אין מקיים מ"ע רק ברצון ובמחשבה שמכווין לעשות המצוה לשם הקב"ה ואז אם מקיים ז' מצות יש לו חלק לעוה"ב ויעיין ברמב"ם ה' מלכים פ"ח ה' י"א וז"ל וכל המקבל ז' מצות ונזהר לעשותן הר"ז מחסידי או"ה והוא שקבל אותן ויעשה אותם מפני שצוה בהן הקב"ה בתורה עכ"ל הרי שפתיו ברור מללו שצריך לכוין לשם מצוה בשעת עשי' וא"כ כיון שלא בא להתגייר ולא מכוין לקיים מצות מילה בתורת ס' בני קטורה רק מבקש למול עצמו מפני רפואה או למעט תאותו אין כאן סרך קיום מצוה כלל ודוק.
<b>(</b><b>ג</b><b>)</b> <b>אטו</b> אם הוא מחויב למול עצמו מס' קיום מצוה יש עלינו חיוב לעזור לו לזה הכי יש ערבות שלו עלינו לעזור לו לקיים ס' מצוה ובפרט ליתן חתם בדמות חתם ברית קודש במקום ס' לטעם הלבוש או לטעם הש"ך שמכווין לרפואה א"כ יש היפך כוונה דלא מהני אפי' בישראל אבל אם ישאל לת"ח ישראל אם מחויב למול עצמי לשם מצוה באמת אפשר דמותר ודוק.
<b>(</b><b>ד</b><b>)</b> <b>ועוד</b> דבישראל דאזלי' בתר רוב א"כ המוהל יעשה איסור עפ"י רוב שנותן חתם ברית קדש שלא במקום המקודש למצוה זו או שמרפא ועושה איסור עפ"י רוב והגם שגוי מחויב אפי' אם רוב מנגדו אבל איך יעשה ישראל חטא עפ"י רוב אין אומרים לישראל חטא בודאי לזכות ב"נ מס' ודוק. והנה על יתר דבריו אשיב אי"ה פעם אחר כי יש לי הערות רבות לפלפל ולחקור בעז"ה רק אעתיק כי מצאתי מציאה גדולה לאדמ"ו מרן חת"ס סי' קע"ז אות ד' שכ' וז"ל ודבר פלא שלהי יומא למאי דקיי"ל תינוק הנמצא בעיר שרובה נכרים הרי הוא נכרי להאכילו נבילות ומכ"ש שיחלל שבתות ואינו צריך לשמור שבתות הרבה ואפ"ה לפקוח הגל מחללין עליו שבת אפי' לכשיגדל ואינו שומר דת ישראל ואלו ישראל גמור כיוצא בו המחלל שבת בפרהסי' אין מחללין עליו שבת וזה מחללין עליו עכ"ל והרי תינוק הנמצא דמחלל שבת לא שייך בו להכעיס דהא מותר לחלל שבת והדומה לו ומחלל שבת בפרהסי' אפי' רק לתאבון אסור לחלל בעבורי שבת הרי שאדמ"ו מרן ז"ל כ' כפרמ"ג שאסור לחלל שבת על מי שמחלל שבת בפרהסי' אפי' לתאבון ודוק. דברי הדש"ת ד' יצווה עליו ברכתו עם זקנה ושיבה טובה אמן. אוהבו הק' חיים סופר
<b>סימן</b> <b>ח</b> שלומים אלף לי"נ הרב הגאון המפורסם בתורתו ויראתו וצדקתו ה"ה הרב ר' משה נ"י אב"ד ור"מ דק"ק חוסט יע"א.
<b>אחד"ש</b> אודיעהו כי מכתבו הגיענו כאשר הייתי במרחץ ומפני טרדות שונות לא יכלתי אז להשיב וכעת שמתי ללבי להשיב כאשר עם לבבי ורק האמת והצדק אבקש ואבוא מעט באריכות כפי הענין אשר לפני בעז"ה.
<b>(</b><b>א</b><b>)</b> <b>הנה</b> במכתבי הקודם אמרתי עם הספר בהבנת תוס' יבמות שכ' וז"ל ושמא גם ממואב הי' מעורב בהם והי' קורין להם מואבים כמו בימי חכמים שהי' קורין ליהודה גר עמוני עכ"ל הכוונה במה שהקדימו וז"ל כי לא הי' מואבים אותם שנתיישבו שם אלא שאר אומות עכ"ל הרי ששאר אומות באו בארץ מואב ואפשר שגם מבני מואב אשר בלבל נבוכדנצר באו בתוך הבאים בתערובות האומות אך א"כ קשה איך אמרו זיל לגבי מואב הלא אין נשאר שם אנשי מואב ולא ניכרים אנשי מואב על זה כתבו שקורין אותם אנשי מואב יען שישבו בארץ מואב כמו שקורין יהודה גר עמוני יען שבא מארץ בני עמון והדר"ג נ"י השיב במכתבו וז"ל ובמח"כ אישתמיט לי' אז דברי הר"ש במס' ידים פ"ד מ"ד שמשם מקור התוס' וז"ל א"נ מדלת הארץ השאיר וכו' והרמב"ן בחידושי יבמות ביאר בארוכה דנהי דמקצת אומות הגלה לגמרי אבל עמון ומואב לא הגלה אלא מקצתן וכיוצא בזה כ' שם הרשב"א בחידושיו וזה נראה דרך הישר ליישב כל הבלבולים של הבלבול ההוא וזה נ"ל דעת הרמב"ם שכ' בספי"ב מא"ב שסנחריב בלבל כל האומות וערבם זה בזה והגלה אותם ממקומם ואיפכא הוה ני' למימר הגלם וערבם וגם לשון זה בזה נראה כרמב"ן דבזה שוים כל האומות ההם שערבם זה בזה שהגלה מקצתם ויש אומות שהגלה אותם ממקומם לגמרי כנ"ל כוונתו עכ"ל היוצא מדבריו שהר"ש עם תוס' ורמב"ן ורמב"ם שפה אחת ודברים אחדים, ובלבבי המה פירושים נפרדים ואבאר אותם בעז"ה ואסדר אותם בקיצר.
<b>א</b><b>.</b> <b>בתוס'</b> סוטה דף ט' בד"ה מנימין מבואר דעת ר"ת ליישב קושי' הגדולה מן מנימין המצרי הלא סנחריב בלבל כל העולם ותי' ר"ת דסנחריב עשה בלבול האומות כי הוא לא השאיר מדלת הארץ במקומם רק העביר כל אומה לארץ ומבלבלן אבל נבוכדנצר שהניח מדלת הארץ במקומם לא חשוב בלבול רק חשוב חרבן ולמצרים ולמואב לא עשה סנחריב כיבוש ובלבול רק שיטף ועבר כמבואר בפסוק אבל שאר האומות כולם הי' מעביר לארץ ומבלבלם וחרבן דנבוכדנצר לא חשוב בלבול וא"כ נשאר מצרים באיסורו דהא סנחרב לא בלבלו וחרבן דנבוכדנצר לא חשוב בלבול יעו"ש ולפ"ז בני קטורה דלא מבואר בפ' שלא בלבנם סנחרב בודאי לא נשאר מהם פרסה דלת הארץ במקומם דהא אמר מי באלה ארץ אשר הציל ארצו מידי כמבואר בתוס' הנ"ל ודוק.
<b>אך</b> קשה על שיטת ר"ת א"כ איך אמר ירמי' הנביא בחרבן נבוכדנצר מדוע ירש מלכם את גד ועמו בעריו ישב משמע שבאותו שעה הי' בני עמון בארצם ושם בפ' נאמר ואשיב את שבות בני עמון א"כ ע"כ לא בלבלם סנחרב ואם בלבלם ע"כ שבו קודם שהחריבם נבוכדנצר וא"כ יהי' בני עמון אסור לבוא בקהל דהא חרבן נבוכדנצר לא חשוב בלבול לר"ת כמבואר הקו' בתוס' יבמות דף ע"ו והר"ש בפ"ד דידים תי' דשם בארץ אחרת קראו בני עמון שמות הערים כבארצם הקודם רק לפ"ז למה הוצרך ר' יהושע לומר שעמון לא שבו לו יהי' ששבו הלא שבו לארצם אשר נגלו משם ויהודה גר עמוני בא מארץ בני עמון על כן כ' הר"ש וז"ל ולדברי ר"ת הא דכתיב ואחרי כן אשוב את שבות בני עמון לא כמו שעשו [צ"ל שהיו] בימי נבוכדנצר אלא כמו שהי' קודם שהגלם סנחרב עכ"ל הכוונה למה הוצרך ר"י לומר דעדיין לא שבו לו יהי' ששבו אל ארצם אבל אל ארץ עמון הניכר לנו לא שבו ויהודה גר עמוני בא מארץ עמון ממש המוזכר בתורה ומותר לבוא בקהל אפי' אם שבו בני עמון לארצם ע"ז כ' הר"ש דהנביא הבטיח שישובו לארצם כמו שהי' קודם שגלו ע"י סנחרב והוצרך ר"י לומר דעדיין לא שבו אל ארצם ממש כנלע"ד.
<b>ב</b><b>.</b> <b>אמנם</b> הר"ש שם הקשה קושי' רבות דמשמע דבימי נבוכדנצר הי' בני עמון בארצם סמוך לא"י יעו"ש ועל כן בחר לעצמו דרך אחר וכ' וז"ל לכך נראה דנבוכדנצר עשה בלבול עכ"ל תמצית פרושו סנחרב עשה בלבול ולא החריב אלא עשה הגלת שלומים מחליף האומות ומעבירן ממקומן אבל נבוכדנצר מחריב ומבלבל עכ"ל ולפי דבריו הי' בני עמון ומואב בארצם בימי נבוכדנצר כי שבו למקומן בימי חזקי' רק אח"כ עשה נבוכדנצר בלבול וגם חרבן רק קשה איך אמרו חכמים שאחשורוש ישאל בעמון ומואב הא נבוכדנצר בלבל אותם והחריבם ע"ז תירץ הר"ש ג' תירוצים (א) או מילתא בעלמא אוקמי' לאחשורש (ב) א"נ עמד טעמם בם יותר משאר אומות לפי שלא בטלו בימי סנחרב כאחריני עכ"ל דהא אחר הגלת שלומים של סנחרב שבו לארצם הגם שבלבל והחריב אותם אח"כ נבוכדנצר נשאר יתרם מבשאר אומות (ג) וכ' עוד וז"ל אי נמי מדלת הארץ השאיר ונתבטלו בשאר אומות שהביא עליהם עכ"ל הכוונה נבוכדנצר הביא עליהם משאר אומות והניח דלת העם ועל כן מסיים הר"ש וז"ל ובימי נבוכדנצר ואחשורוש שהי' הדבר חדש הי' ידועים אבל בימי ר' יהושע בטלי להו ברובא עכ"ל ואי הפי' שסנחרב השאיר מדלת העם א"כ הי' זמן מרובה ולא הוה דבר חדש אלא עכ"ח הפי' נבוכדנצר השאיר מדלת העם א"כ הי' בזמן אחשורוש ניכרין מי הי' מן מואב ובהם התיעץ דישבו על ארצם ממש שמגלות סנחרב שבו ונבוכדנצר השאיר אותם מדלת העם והאריך הר"ש דא"א לפרש דלא השאיר נבוכדנצר מדלת העם רק הגוי' הבאים וישבו בארץ מואב נקראים מואבים דא"כ למה יקראו אותם מואבים הלא ישבו בערי ישראל אשר לקחו מיד סיחון אלא פשיטא דנשארו שם ממואב ממש דשבו מגלות סנחרב ונבוכדנצר השאיר מדלת העם רק מרש"י ישעי' משמע דסנחרב החריב מואב יעו"ש כך נלע"ד לבאר שיטת הר"ש.
<b>היוצא</b> לפי' הר"ש דסנחרב לא החריב כלל רק החליף האומות ממקום למקום ועמון ומואב שבו לארצם ממש אח"כ בא נבוכדנצר והחריב ובלבל כל האומות וגם עמון ומואב רק השאיר דלת העם ממואבים ומעמונים ממש ובהם התיעץ אח"כ אחשורוש רק בימי ר' יהושע כבר נתבטלו בשאר אומות שהביא עליהם נבוכדנצר.
<b>ג</b><b>.</b> <b>והרי</b> בתוס' ביבמות דרך גם כן דסנחרב לא היה מחריב אלא מעביר אותם לערים הגלת שלומים ולא הניח מדלת הארץ לערבב בהם מאומות אחרות אבל נבוכדנצר בלבל והחריב [והקדימו לכתוב בלבול ואח"כ החריב והר"ש כ' החריב ובלבול דתוס' סברו דמתחילה הביא מאומות אחרות ובלבל אותם ואח"כ שלחם בתערובות אל ארץ אחרת וכן שלח אח"כ בני תערובות ממשפחות הרבה אל ארץ מואב והר"ש סובר בהיפך דהניח מדלת הארץ וגרש הרוב אצל שאר אומות ואח"כ הביא משאר אומות אנשים ונשים והתערבו עם הדלת העם אשר הניח והי' מתחילה החרבן ואח"כ הבלבול ודוק] ועל הקושי' מאחשורוש תי' הר"י מילתא בעלמא הוא דאוקמי' כי לא מואבים הי' אותם שנתישבו שם אלא שאר אומות ושמא גם ממואב הי' מעורב בהם עכ"ל הכוונה כי מתחילה שלח המואבים ואח"כ באו תערובות משפחות לארץ מואב ושמא גם ממואב הי' בתוך תערובות אשר באו כי לא הניח מדלת הארץ במואב ועל כן מסיים התוס' וז"ל והי' קורין להם מואבים כמו בימי חכמים הי' קורין ליהודה גר עמוני עכ"ל ולא כתבו שהי' קורין לדלת העם אשר הניח נבוכדנצר בארצם מואבים כמו שפי' הר"ש יען דתוס' לא סברו דהניח מדלת העם בארצם רק אפשר שבאו גם מבני מואב בתוך התערובות ותי' עוד דהי' ס' אם שבו או לא שבו ואעפ"י שהגלם נבוכדנצר מ"מ לפי שלא גלו בימי סנחרב כשאר אומות אמרו לנבוכדנצר שעמד טעמם בם עכ"ל יען כיון דחידש הר"י דעיקר על הבלבול נבוכדנצר סמכי' א"כ אפשר לומר שלא גלו כלל בימי סנחרב כדעת ר"ת וא"כ אמרו שלא פג טעמם ודוק.
<b>המורם</b> מזה דתוס' סברו דנבוכדנצר לא השאיר מדלת העם רק בלבלם והחריבם ורק בני תערובות בא לארץ עמון ומואב ואפשר שהי' בבני התערובות גם מבני מואב אבל איש לא הכירם ומה שאמרו לאחשורוש לך לבני עמון ומואב היינו דקוראם עמון ומואב על שם שישבו בארצות האלה ועוד דאולי שבו לגלות נבוכדנצר לבד לא גרם להפג טעמם כנלע"ד.
<b>ד</b><b>.</b> <b>והרמב"ן</b> דרך בדרך אחר שסנחרב עשה שני דברים מקצת אומות הגלה הגלת שלומים ומקצת הניח מדלת העם והביא מן האומות שגרש מארצם לערבם בדלת העם שהניח אבל נבוכדנצר הרג ואיבד והניח דלת העם בכל מקום ולא עשה נבוכדנצר בלבול רק חרבן ועמון ומואב לא שלח סנחרב בגולה רק החריב בם והביא משאר אומות באותן מקומות שהחריב ולכן כל הבא מעמון ומואב אמרי' כל דפריש מרובא פרש דרוב הדרים שם המה משאר עממין והי' ביד אחשורוש לבדוק במוחזקים וליקח עצה מהם ור"ג ור"י שניהם סוברים דמה שהבטיח הנביא שישוב עמון מגלות היינו ליקט אחד אל אחד כמו בבני ישראל ויהי' אסורים לבא בקהל ור"ג סובר שכבר שבו ור"י פליג דלא שבו מגלות נבוכדנצר ומצרים דנתן הנביא קצבה לגלות שלו נלקטו אחד לאחד ונשארו באיסורן ור"ע סובר דנבוכדנצר הגלה אותם מבולבלים וג"כ כך שבו הלכך הן עמין ומואב או מצרים כולן מותרין אפי' אם שבו דהא מבולבלים הם יעו"ש אבל עכ"פ שכפל הרמב"ן וז"ל הרגן והשאיר עכ"ל וכבר ידוע כי השאיר הוה מיעוט ויעיין רשב"א אלו טריפות אם נשתייר סלע] וכן כ' וז"ל הרי נשארו מקצתן שלא גלי כלל עכ"ל וכן כ' אח"כ וז"ל ורובן מאותן עממין יכל דפריש מרובא פריש עכ"ל וכן כ' וז"ל כלומר יש בכאן מן הקרובים לעיקר ארץ מואב החריבו שנשארו במקצת הארץ עכ"ל עכ"פ ברור אפי' לרמב"ן השאיר סנחרב או נבוכדנצר רק דלת הארץ המה המיעוט כמובן.
<b>ומעתה</b> מאוד יפלא בעיני איך עלה על דעת הדר"ג נ"י שכ' במכתב הקודם וז"ל דרמב"ם דייק בלשוני דבני ישמעאל נתערבו בבני קטורה ותוס' בשבת מ"ב ע"ב ד"ה נותן כ' מלשון חמין לתוך צונן משמע דהם מרובים וה"נ משמע לי מלשון הרמב"ם עכ"ל דבריו נפלאים בעיני הלא לכ"ע לכל השיטות שבארתי לא נשארו משום אומה רוב רק דלת הארץ ואיך יכתב הרמב"ם שבני ישמעאל נתערבו בבני קטורה ועכ"ח דבני קטורה הי' המרובים חוץ שנאמר דבני קטורה לא התערבו רק עם בני ישמעאל והי' כך שנשארו בני קטורה יותר מבני ישמעאל והוא נפלאת מאוד הלא הרמב"ם מתיר אפי' מצרי לביא בקהל מיד וכן מכל האומות ועכ"ח דאחר נבוכדנצר בודאי נתבלבלו כל האומות יחד שאפילו המצרים ועמון ומואב מותרים לבוא בקהל ואם יהי' משכחת דבני קטורה שמרו יחוסם שישארו הרוב בני קטורה ה"ה יכול להיות שמצרים או אדום שמרו יחוסם שישארו הרוב ולא מבעי' לשיטת ר"ת שכ' בפירוש שחוץ מואב בלבל סנחריב הכל ולא מבעי' לתוס' אשר הלשון מורה באצבע שרק אפשר ששבו בתוך בני התערובות גם ממואב ונקראים מואבים כמו יהודה גר עמוני כמו שבארתי במכתב הקודם אלא אפי' להר"ש ורמב"ן שחקרו שאו סנחרב השאיר דלת העם ממואב ועמון או נבוכדנצר השאיר מהם דלת העם אבל מאין ידע הרמב"ם שגם מבני קטורה נשארו במקומן כלל דלמא בני קטורה גלו ונתבלבלו כולם הרי סנחרב בלבל מקצת האומות לרמב"ן וגם נבוכדנצר בלבל האומות עד שלא ימצא מצרי ואדומי ומואבי ועמוני שיהי' ניכר יחוסם ולמה בני קטורה יהי' ניכרים שלא נתבלבלו והוא פלא בעיני.
<b>הן</b> אמת שגוף קושי' שג"א ונב"י הי' נראה לי לתרץ דכמו שבני ישראל ביחוסן ע"י ששמרו ברית קודש ומסרו גופם ונפשם להחזיק במצות מילה גם בגלות אפשר שבני קטורה שמרו ג"כ מצות מילה ועי"כ לא הי' אפשר שיתערבו בשאר אומות כי מעצמם נלקטו אחת לאחת ע"י ברית אשר נתנו בבשרם וא"כ בודאי מי שבא להתגייר משאר אומות לא חיישי' שמא הוא מצרי או אדומי או מואבי ועמוני כי כולם לא נצטוו במצות מילה וא"כ נתערבו ונתבלבלו באומות אבל בני קטורה שאחזו במצות מילה לא נתערבו בשאר אומות רק בני ישמעאל הגם שלא נצטוו מן התורה במצות מילה כמבואר ברמב"ם ה' מלכים אעפ"כ אחזו במנהג ישמעאל ומלו בניהם ועי"כ נתערבו בבני קטורה ודוק.
<b>אך</b> מדלא ניחא לגאונים לתרץ כן עכ"ח משום דסברו דהי' הרבה אומות שמלו עצמן כחכז"ל בע"ז דף כ"ז ערבי מהול גבעוני מהול יעיין רש"י שם ויעיין נדרים הנודר מנמולים **(הגה וכדומה לי שלמדתי בגמ' או במדרש שיואב מל בני אדום בעכ"ח, וכעת לא ידעתי מקומו אי' הוא:)** וא"כ יוכל להיות שנתערבו בני קטורה בשאר אומות הנמולים אך המ"ל בפ"ו מה' מלכים הביא בשם הרא"ם דערבי וגבעוני מהול יען שהמה מבני קטורה וא"כ ל"ק קושי' שג"א אך לפי הבנת הגאונים נשאר הקושי' על הרמב"ם וביותר לומר כדברי הדר"ג נ"י שנשארו בני קטורה רוב ובני ישמעאל מיעוט שנתערב בהם הארכתי מעט כי לדעתי קיצר הדר"ג נ"י שכלל כל המפורשים בכלל פי' אחד כנלע"ד.
<b>ומה</b> שרצה הדר"ג נ"י להביא ראי' מלשון הרמב"ם פי"ב שכ' וז"ל כשעלה סנחרב מלך אשור בלבל כל האומות וערבם זה בזה והגלה אותם ממקומם עכ"ל ומדקדק למה לא כ' בהיפך והגלה איתם וערבם זה בזה אלא שמרמז כדברי רמב"ן שכל אומות בלבול שעירב אותם שעכ"פ הביא אחרים מאנשי המקום שיתבלבנו רק מקצת אומות הגלה אותם לגמרי עכ"ד בלבבי נהפוך היא דהרמב"ם מרמז שב' דברים עשה סנחרב (א) מתחילה עשה בלבול האומות שערבב זה בזה שהחליף מקצת אדומים בעמון ומקצת עמון באדום עד שנתבלבלו יחד (ב) אחר שכבר נתבלבלו ונתערבו תערובות משפחות החליף כל אומה כל בני תערובות יחד ממדינה למדינה אחרת ולא נשאר שם אומה אפי' עם התערובות במקומם רק עשה הגלת שלומים לכן כ' הרמב"ם בלבל כל האומות ונתערבו זה בזה ואחר כך הגלה אותם ממקומם שלא יהי' לשום אומה שנתערבו בתוך העם אשר יושבים מקדם עלי' שום היכר אלא הלכו בגולה בתערובות יחד ממדינה למדינה שאפי' אם מצרים שבו אחר מ' שנים אעפ"כ מותרים יען שהלכו בגולה ממצרים אומה אחרת אשר באו לשם ולכן מביא הרמב"ם מיד וז"ל ואלו מצרים שבארץ מצרים עתה אנשים אחרים הם עכ"ד שיהי' מותר אפי' מצרי ודוק.
<b>(</b><b>ב</b><b>)</b> <b>גם</b> יצא הדר"ג נ"י לחזק דבריו יען שנשארו מבני קטורה א"כ הוה כאן קבוע שאינו ניכר עכ"פ ואמרי' על כל אחד כאן נמצא כאן הי' וכאשר פלפלתי על דבריו באגרת הקודם רק בא להוסיף וז"ל ועכשיו נראה לי עוד דהרי מצות מילה גם על הב"ד נאמר ואי בני קטורה נצטוו במילה נאמר כל הפרשה גם עליהם ואי ב"ד שבעירם או אם יד ישראל מושל וב"ד עליהם הם מחויבים וכיון דממנ"פ בחד הם עוברים על מ"ע ותרתי דסתרי בחד גברא לכ"ע ספיקא אסורה בכיוצא בזה בפר"ח סי' ק"י ואפי' אינו בחד גברא אלא דבא לשאול עליו ועל חבירו דקיי"ל בס' להחמיר אפי' מדרבנן ונהי דכ' התוס' פסחים י' דזה מדרבנן מ"מ כיון דסברא הוא אפשר גם בב"נ ראוי לאסור בכה"ג עכ"ל טרם כל מה דפשיטא לי' דב"ד של ישראל מחויבים למול אותם אם בני קטורה מחויבים במצות מילה דבר זה פלא בעיני הכי ב"ד של ישראל ב"ד על ב"נ לכוף אותם לקיים מצות שלהם הכי יש ערבות על בני ישראל בעבור ב"נ ומי שם להם בכח ב"ד על האומות יעיין ילקוט פ' שופטים על פ' שופטים ושוטרים תתן לך וז"ל ולא לאומות העולם עכ"ל שלא ימנו בני ישראל שופטים ושוטרים על או"ה וא"כ למה יהי' חיוב על ב"ד ישראל לכוף אותם לקיים מצות מילה או שאר ז' מצות שלהם וכבר תמהתי במקו"א שרמב"ן בתורה התקשה על הרמב"ם אם ב"נ נהרג בעבור שלא עשה משפט בהעובר על ז' מצות א"כ למה חרה יעקב על שמעון ולוי הלא הי' זריזים למצוה יעו"ש ונפלאתי הלא המה הי' גרים בארץ ולא ישבו להשתקע וגרו מחוץ לעיר ולא הי' להם חירות לסחור בעיר וא"כ מי שם להם שופטים בארץ על עיר שכם וב"נ מחויבים מאותו עיר לשפוט בהם ולכן חרה יעקב בהם ויש לי פלפול במקו"א ויעיין באדמ"ו חת"ס ז"ל יו"ד סי' קצ"ה שהתפלא על הש"ך מי שם אפי' לב"ד הגדול על קטני או"ה יעו"ש ודברי מ"ל פ"י מה' מלכים שחקר אי בני קטורה מחויבים למול במשוך ערלתם כ' דלא מצא אי חכז"ל עשו סיגים לב"נ משמע שיכולים לעשות להם סיגים הוא פלא בעיני כאשר הערותי בספרי מ"ח סי' צ"א אות ג'.
<b>אמנם</b> מצאתי הדבר מבואר במהרש"א סנהדרין נ"ט הובא במ"ל פ"י מה' מלכים שכ' בפי' אי ב"נ מצווים על המילה א"כ בזמן שידינו תקיף עליהם הי' לכוף אותם למול את עצמם יעו"ש משמע לכאורה דב"ד של ישראל מצווים על ב"נ שישמרו את ז' מצות והוא פלא בעיני וגם לפי דבריו משמע רק שהב"ד יכופו אותם שימולו עצמם ולא שהב"ד ימול אותם וא"כ עכ"פ אין כאן מ"ע על הב"ד כמו שיש מ"ע על הב"ד שימולו בני ישראל ולא שייך מ"ש הדר"ג נ"י וז"ל וכיון דממנ"פ בחד הם עוברים על המ"ע עכ"ל שאפי' אם יכופו אותם שימולו עצמם לא קיימו הב"ד בזה מ"ע וגם אם יש ב"ד מב"נ ג"כ אין מקיימי' מ"ע של מילה רק שדנו שלא יעברו אנשי עירם על מ"ע שלהם כמו שידונו שלא יגזלו ולא ינאפו ולא ירצחו ולא שייך לדון דהוה תרתי דסתרי דכיון שלא ידעו איש אשר עובר על מ"ע שלו כנלע"ד בעז"ה.
<b>ויאמר</b> נא הדר"ג נ"י אם ידע ב"ד שאחד גזל וחל עליהם לשפוט שפוט הכי יצוו לכל אחד לשוב מס' כי יש עליהם לדון נהפוך הוא שכל זמן שלא ידע הב"ד בבירור מי גזל אין חל עליהם חיוב לעשות משפט וה"ה כאן שלא ידעו על מי יש חיוב למול עצמו ומבלעדי זה הי' לי להשיב א"כ אטו הו"א שמכח ס' זה שיש על הב"ד חיוב לקיים מ"ע איצטרך לאשמעי' שבני קטורה לא נהרגין אם לא מלו עצמם הי' די לאשמעי' שבני קטורה מחויבים למול עצמן ויעיין ר"ן ובמ"ל ה' מגילה בס' מוקף חומה ודוק ומה שנפלא בעיני על המהרש"א וביותר על דברי הדר"ג נ"י הלא אמרינן בע"ז דף ב' ראה ויתר גוים שהתיר שבע מצות שלהן ופנ"י בתשובה יו"ד סי' ה' הבין שאפי' לפני עור ליכא בישראל המכשילם ואדמ"ו מרן חת"ס בח"מ סי' קפ"ה השיג עליו דצריך ללמדם ז' מצות רק אינם מקבלים שכר אבל עונש יש להם וכדבריו מבואר בפי' ברש"י דף י' ופלא שלא הביאם אבל מהכ"ת שיכוף ישראל אותם לקיימם יעיין ברש"י דף ו' שכ' וז"ל וניהו דאמרן עמד והתירן מיהו אל יעברו על ידיך עכ"ל אבל בודאי שישראל לא יכוף אותם כיון דלא מקיים מצוה ולא מקבלים שכר הלא אפי' בישראל גדול חקר הדג"מ ביו"ד סי' קנ"א דאין הב"ד מצווין להפרישו רק שוגג או קטן אוכל נבילות דהוה ג"כ מזיד שלו שוגג מצווין להפרישו ולא מצינו שב"ד כופין רק במצוה שאינו עושה יעיין כתובות דף פ"ו ע"ב שאינו נוטל והוא מטעם ערבות או שיש צווי על הב"ד להקים התורה יעיין ברמב"ן פ' ארור האיש אשר לא יקום וגו' אבל מנ"ל שהב"ד יכוף לב"נ שיקיים המצות ובפרט אחר שראה ויתר גוים וצע"ג על המהרש"א ודברי הדר"ג נ"י נפלאים לי ביותר שחשב שיש מ"ע על הב"ד ואם לא ימולו יהי' נחשב שעברו הב"ד מ"ע והוא פלא בעיני ויותר נפלאת בעיני דלא מצינו גם בישראל שהב"ד כופין על מ"ע רק מ"ע עוברת כגון סוכה לולב תפילין אבל אם ישראל גדול לא מל עצמו אשר יוכל לקיים העשה אפי' בסוף ימיו יעיין רמב"ם וראב"ד וכ"מ בפ"א מה' מילה ולא מצאתי שהב"ד יכופו אותו בנעוריו לקיים המ"ע של מילה וביותר בבני קטורה ואי הקושי' שימולו הקטנים בודאי קשה איך מצינו שמוטל על הב"ד למול קטני או"ה וצע"ג.
<b>(</b><b>ג</b><b>)</b> <b>ומה</b> שהתפלא על תי' שלי אודות חקירת הדר"ג נ"י אי לא אזלי' בב"נ בתר רוב וגם ספק יהיה לחומרא א"כ צריך כל גוי למול את עצמו ולמה לא מלינן גוי שבא למול עצמו אפי' שלא לשם גירות ואמרתי הגם שס' דאוריי' לחומרא אם בודאי נכנס בסוג החיוב האיסור רק בא הס' על חפץ אחד השיב במכתבו וז"ל ותמיהני וכי שכח דברי עצמו שכ' ראי' מהרמב"ם ה' מלכים דבני קטורה צריכים להמול מוכח דבב"נ אין הולכים אחר הרוב וס' להחמיר והרי גם שם הוא ס' אם נכנס בסוג החיוב עכ"ל.
<b>מאוד</b> נפלאתי עליו בוודאי בלי הקדמה שסנחרב בלבל האומות רק שנתערבו בני ישמעאל בבני קטורה א"כ הוה בני קטורה הרוב או עכ"פ מחצה על מחצה א"כ יש כאן איקבע איסורא וס' דאורייתא לחומרא באיקבע איסורא אפי' בב"נ כמו בישראל אם נתערב בן כהן עם בן ישראל ששניהם מחויבים לשמור עצמם מטומאת מת ויעיין יבמות דף צ"ט וה"ה בן קטורה עם בן ישמעאל שנתערבו שחייבו שניהם למול עצמם מכח איקבע החיוב אם נתבלבלו האומות וכל דפריש מרובא קפריש ואינו מן בני קטורה יעיין רמב"ם פי' משניות פ"ד דידים יעו"ש ויש כאן רוב דלא נכנס בסוג החיוב הזה אז בודאי דכל גוי פטור מלמול את עצמו ויעיין מכתב שלי ויראה הדר"ג נ"י שכתבתי וז"ל אבל אם יש רוב שגופו לא נכנס בחיוב בסוג הנ"ל לכ"ע גם ב"נ פטור עכ"ל הכי יש קביעת במקומו אשר נולד שם הגוי דנאמר דס' איקבע איסורא לחומרא מאי איכפת לי' שיש בעולם מיעוט שמחייבים במילה דלמא הם במדינה אחרת או בעיר אחרת או במשפחה אחרת דכל דפריש מרובה קפריש ויש כאן רוב דלא נכנס בסוג החיוב ודוק.
<b>וראיתי</b> שהשיב על גוף הסברה דחדשתי הבדל אם הוא עכ"פ בסוג החיוב או אם ס' אם נכנס כלל בסוג החיוב והקשה הדר"ג נ"י א"כ מאי פריך הגמ' חולין קל"ד מן ס' לקט על משנה בס' פרה ושנשחטה קודם שנתגייר הלא כאן ס' אם נכנס בסוג החיוב עכ"ד.
<b>הנה</b> אין הדמיון שוה ממש כי יש לי בזה אריכות דברים במקו"א שיש שלשה אופנים (א) אם כבר הוא מחויב בחיוב עריות או טריפות או גזל רק נולד ס' אם התפשט סוג החיוב על גוף זה או מעשה זה (ב) אם יש ס' אם גם עכשיו שבא המעשה לפנינו הוא נכנס בסוג חיוב הנ"ל כגון בטומטם ס' איש ובא לחיוב מ"ע של זמן גרמא או לאו וה"ה בס' אם התינוק כבר נכנס בשנת י"ד או הוא בשנת י"ג או אם האיש העומד לפנינו הוא בר ישראל שמחויב במצות או הוא ב"נ ופטור ממצות שהוה הס' אם הוא כבר נכנס בסוג החיוב או גם עכשיו הוא פטור (ג) אם הגברא כעת כבר בא בסוג חיוב מצוה שכבר הוא כעת גדול או כעת הוא בודאי גר רק אנו דנים על חיוב אשר נולד בזמן שהי' ס' אם כבר נכנס אז בחיובו או לא והגמ' דחולין בפרה הוא ממדרגה ג' שכבר הוא גר ועכשיו כבר בא בסוג החיוב ואני אמרתי הסברה בס' אם גם עכשיו ס' אם נכנס בסוג החיוב ויש לי הערות נאותות תלי"ת שם בחולין ואי"ה אם יהי' לי פנאי אעתיק אותם להדר"ג נ"י כי חקרתי שם על קושי' שלו ויעיין בב"ש סי' קי"ז אי אזלינן בתר שעה שנולד הס' או בתר שעה שנודע הס' ולאדם גדול כמותו די ברמז בעלמא כעת.
<b>(</b><b>ד</b><b>)</b> <b>ומה</b> שהערותי על קושי' שלו שימול ישראל כל גוי הרוצה למול לרפואה וחקרתי מאי מצוה יש אם הגוי אינו מתכווין לשם מצוה דעיקר קיום מצוה שלו אם יעשה לשם שמים וכ' הדר"ג נ"י וז"ל הוא תמוה וכי המצוה שיכווין במי שנעשה בו החיוב שיכווין העושה למ"ד בעי כוונה ואפי' טבילה למ"ד בעי כוונה אמרי' בחולין דף ל"א דאי כוונה חברתה מהני ובלא"ה אפי' לר"י דס"ל בעלמא מצות צריכות כוונה אמר בע"ז דף כ"ז היכן מצינו מילה לשמה עכ"ל מאוד נפלאת על הדר"ג הכי יהיה נעלם ממנו מרגליות אשר גילה מרן חת"ס ז"ל ביו"ד סי' ש' דיבמות דף מ"ו סובר ר"י דצריך מילה לשמה ובע"ז סובר דלא בעי לשמה והוא קושי' יעב"ץ ותי' מרן ז"ל דביבמות הוא בגר שיעשה במילה גר בודאי צריך מילה לשמה אבל בע"ז הוא בבן ישראל הוה מצות מילה כאכילת מצה ולא צריך כוונת המוהל אבל כוונת הנימול תלי' אם מצות צריך כוונה צריך הנימול לכוון לקיום המצוה יעו"ש דפח"ח והבאתי ראי' מדברי רש"י פ' לך לך פ' ט"ז שכ' וז"ל להודיעך שהי' בן י"ג שנה כשנמול ולא עכב עכ"ל וקשה דלמא עכב ישמעאל רק אברהם מל אותו בעכ"ח אלא פשיטא דלא מהני מילה בגדול אם אינו מכווין למצוה דלא מהני כוונת המוהל בלא כוונת הנימול ודוק וא"כ נכונים דברי בעז"ה בישראל מהני אפי' כפיי' למצוה דלבו דבוק לשמים אבל בב"נ בודאי לא מהני אם הנימול אינו מכווין לקיים מצות ד' ומאי מהני כוונת המוהל ומאי שאטי' דר"י מע"ז לכאן שנאמר בגוי דמהני כוונת המוהל אם הנימול לא מכווין ומכ"ש שיש לו היפך כוונה אפי' באשה חולין דף ל"א לא מהני היפך כוונה ומכ"ש בגוי בודאי אין כאן סרך קיום מצוה ודוק.
<b>וביותר</b> אוסיף להפליא על הדר"ג נ"י מה שהביא בשם ספר מלא הרועים אשר לא זכיתי לספר הנ"ל לראות בו] שהקשה אטו אם יהי' לאב מחשבה לחתוך בהרתו יהי' נפקע המצוה יען שאמר כוונה הפכיות א"כ למה לי קרא בשבת דף קל"ג עכ"ל בער אנכי מהבין הכי שם בשבת דף קל"ג הוה הפי' שהאב לא יחפץ לקיים גם מצות מילה רק הפי' שהאב מכווין גם לקוץ בהרתו שיהי' טהור אבל היפוך מחשבה שלא יהי' יקיים בו מצות מילה לא הבנתי מעולם וגם לו יהי' שהפי' שיש היפוך כוונה של אב כנגד מצותו אבל מ"ע של הב"ד נשאר עכ"פ דכיון דהאב יש לו היפוך כוונה הוה כמי שאין האב בכאן ויעיין תב"ש ופרמ"ג ובחכ"א סי' כ"ח ביו"ד אבל כאן אטו יש מ"ע על הב"ד לקיים מ"ע בבני קטורה הלא הבאתי דברי מהרש"א שחי' רק שהב"ד יכופו לב"נ אבל אין מ"ע על ב"ד של ישראל למול בני קטורה ואין מקיימין מ"ע של מילה ומ"ע של דינים בגוי שהוא עכ"פ ס' בן קטורה ויש רוב שפריש מרובא שאינם בני קטורה ובפרט שראה ויתר גוים ובפרט במצות מילה שיש זמן לקיים אפי' בישראל כל זמן ימי חייו ויעיין בה' מילה בלשון רמב"ם שחיוב רק על בני ישראל או עבדו של ישראל סוף דבר דברי הדר"ג נ"י נפלאים בעיני מאוד.
<b>(</b><b>ה</b><b>)</b> <b>עוד</b> יצא הדר"ג נ"י להשיג עלי וז"ל ומ"ש פר"מ נ"י לענין חזקת איסור אמ"ה דתלי' אי רשאי לאכול בשר שלמים כל הפלפול ההוא לא אדע הרי כל בהמה אפי' שרשאים לזבוח בחי' היא עומדת בחזקת איסור למ"ד לאיברים עומדת בחזקת איסור אמה"ח ולאידך מ"ד בחזקת איסור שאינו זבוח עכ"ל.
<b>הנה</b> מראשית אחקור על דבריו שחקר אי בהמה בחיי' לאו לאיברים עומדת א"כ לא הי' חזקת איסור לב"נ וס' מותר כפי המבואר במכתבו הקודם שהביא הלח"מ פ"ה מה' מ"א דרמב"ם סובר כן וס' מותר באבמה"ח לב"נ עכ"ד ולכאורה הא יש עכ"פ חזקת איסור שאינו נחירה מה לי שבישראל בזביחה תלי' מלתא ויש חזקת שאינו זבוח או בב"נ בנחירה תלי' מילתא ויש חזקת שאינה נחירה יעיין בחולי' דף ל"ג וצ"ע.
<b>ונ"ל</b> דבשלמא בישראל כתוב וזבחת דהוה איסור עשה מה שאתה זובח אתה אוכל ומה שאינו זובח אי אתה אוכל אז שייך לומר דהוה חזקת שאינו זבוח אבל בב"נ הגם שצריך נחירה היינו לתקן שאסור לו לאכול הבשר עם הנפש ומתקן שלא יהי' בו חיות אז לא שייך לומר דיש חזקת איסור שאינו זבוח דלא מצינו בב"נ שיהי' עשה לנחור שנאמר מה שאינו נוחר אינו אוכל וא"כ ה"ה אם זובח קרבן לד' אשר מתיר לו הבשר עכ"פ לא הוה עשה שאינו זבוח גבו וא"כ מה שכתבתי אם משכחת שיזבח לד' ויאכל בשר א"כ לא שייך שהבשר הוה בחזקת איסור עד שידע שמת מעצמה הבהמה אבל אי אפי' בשר קרבן אסור א"כ כל בשר עומד בחזקת איסור דהא אין בידו למצוא להתיר הבשר לו ודוק.
<b>הן</b> אמת שזה רבות בשנים חקרתי דלו יהי' שלא צריך בעוף שחיטה רק נחירה אבל בודאי עכ"פ צריך שינחור בסימנים ויקח משם החיות ויהי' הנחירה במקום פעולת השחיטה ויעיין חולין דף י"ז דהותר להם במדבר בשר נחירה היינו דווקא אם נחרו בסימנים שלקחו החיות ממקום סימנים וא"כ הוה הנחירה כמו שחיטה ויהי' ג"כ חזקה חזקת איסור שאינו נחור אפי' אם אין שחיטה לעוף מן התורה אבל עכ"פ נחירה נעילת החיות ממקום הסימנים אבל בב"נ שמותר אפי' מתה מאלי' וה"ה אפי' אם המית מכח מכה בפטיש על הלב וכדומה וכן מצאתי אח"כ בראש יוסף בדף צ"א שהעיר בתוס' בהבדל זה ומסתבר אפי' אם ב"נ הי' צריך בקרבן נחירה ממקום סימנים עכ"פ חזקת איסור שאינו זבוח לא שייך גבו דלא הוה מצוה עליו וא"כ יפה הערותי שאם הי' מותר לב"נ בשר קרבן אז לא הוה הבשר בחזקת איסור אבל אי גם בשר קרבן אסור לו א"כ הי' כל בשר בחזקת איסור הגם אם בחיי' לאו לאיברים עומדת כנלע"ד והי' לי לפלפל בדברי פרמ"ג בפתוחה לה' שחיטה אבל אכ"מ.
<b>(</b><b>ו</b><b>)</b> <b>גם</b> על מה שחקרתי באדם אם הרג בהמה אי הבשר מותר דאם עבוד מהני והי' צריך קרא דאם חתך אבר אסור לו לאכול ומיושב קושי' התוס' וכ' הדר"ג נ"י וז"ל זה אינו מובן האיסור על האכילה נאמר אפי' נימא טעמא דקרא משום איסור הריגה מ"מ בודאי אם עבר אסרה התורה לאכלו דהרי דייקי' מקרא בסנהדרין נ"ט דחיות השדה אסורה לכם לאכלה ומאי ענין זה אי מהני ותוס' הקשו איך אפשר דקרא בא לאסור אבמה"ח כיון דבלא"ה הי' אסור איך אפשר להעמיד זה בקרא אפי' לא נהרג עליו הקרא מיירי מאכל תאכל עכ"ל מאוד נפלאתי על הדר"ג נ"י איך מצא בסנהדרין דחית השדה אסורה לכם לאכילה הלא בסנהדרין מצינו רק דר"י אמר דלאדם לא הותר לו בשר באכילה דקב"ה לא התיר לו בשר באכילה דכתיב בו ולחית הארץ דנתן הקב"ה עשבים ואילנות ואת כל ירק עשב האדם וחיות קבלו יחד מתנה אחת שהופקר להם עשבים ואילנות וירק עשב אבל לא נתן הקב"ה החית הארץ לכם לבני אדם עד שבא נח שנתן לו הקב"ה כל חית הארץ כמו ירק העשב וא"כ כיון שלא ניתן לאדם חית הארץ ממילא לא הותר לו הבשר באכילה שלא הפקיר הקב"ה אצלו חית הארץ רק הפקיר אצלו עשבים ואילנות וכן כ' רש"י בד"ה כירק עשב וז"ל שהפקרתי לאדם הראשון עכ"ל וכן כ' רש"י בדף נ"ו ע"ב בד"ה מכל עץ הגן ולא גזל וז"ל מדאיצטריך למישרי לי' ולהפקיר לו עצי הגן ש"מ שאינו מופקר לו נאסר לו עכ"ל רמז יען כי לד' הארץ ומלאה ומה דלא הפקיר הקב"ה בפי' ממילא נשאר לו באיסורו כי הכל לד' ולכן כיון דלא מצינו שנתן הקב"ה ביד אדם חיות הארץ ממילא נשאר באיסורו ולכן דייק ר"י לאמור אדם הראשון לא הותר לו בשר באכילה ולא אמר שלאדם נאסר בשר באכילה כי ר"י דייק רק זאת דלא מצינו דאמר הקב"ה דחית הארץ לכם רק בנח מצינו נתתי לכם את כל ויעיין רמב"ן בתורה בפ' ולכל חית הארץ דחולק על פי' רש"י וביאר פי' אחר דלאדם נתן הקב"ה פרי העץ וכל עשב זורע זרע ולחית הארץ ולעוף השמים נתן ירק עשב ולא השוו אדם עם החיה במאכל יחד וא"כ עולה יפה הפסוקים דכתיב בפס' כ"ט לכם יהיה לאכלה לאדם ואח"כ בפס' ל' כתיב ולכל חית הארץ ירק עשב לאכלה וסיים וז"ל אך הבשר לא הורשו בו עד בני נח כדעת רבותינו והוא פשוטו של מקרא עכ"ל הרי מבואר דירק לא הותר לאדם הראשון והאריך שם בטעם הדבר כי להם נפש מרגשת והוא צער בעלי חיים רק לנח אשר הציל אותם במבול הותר לו להמית אותם ולאכלם יעו"ש ובעבור זה הקשה בגמ' הא כתיב באדם ורדו בדגת הים משמע שנותן לו ברשותו לאכלה ומשני האי למלאכה אבל לא הופקר אצלו לעשות בהם כאות נפשו וכן בעוף השמים למלאכה ולא שנותנו ברשותו שהופקרו אצלו וא"כ נהי דלא הותרה להמית ולאכול אבל אם עבר והמית מנין שהבשר אסור לאכול כמו שמותר הבשר אם מתה הבהמה מעצמה דאז לא נקראת חית הארץ והוה כירק עשב או פרי עץ דגם הבשר הוה גדולי קרקע גדולו מן הארץ כנודע בש"ס ה"ה אם עבר והמית אותה מותר לאכול הבשר ודברי התוס' בדף נ"ו ג"כ כך דלא הותר לאדם בשר לאכילה היינו להמית ולאכול אבל מתה מאלי' מותר דהא לא מצינו שאדם הראשון הי' אסור לאכול בשר אם מונח לפניו בשר לאכול רק לא הותר בשר באכילה היינו הבעלי חיים נקראו בשר ויעיין רש"י בפס' כי השחית כל בשר דרכו על הארץ ודוק.
<b>ולא</b> באתי להשיב על עיקר המכתב אשר האריך בעיקר הדבר הנוגע למומר המחלל שבת וגם על מכתב הקדום אני צריך להשיב ובל"נ אעריך לפני הדר"ג נ"י מכתב אי"ה כעת באתי להסיר מעלי השגותיו אשר שם מכתבי הקדום כמטרה לחצי שכלו ובקיאתו הדש"ת אוהבו. הק' חיים סופר
<b>מכתב</b> שני:
אחד"ש אמרתי לקיים מוצא שפתי להשיב גם על הערות הדר"ג נ"י במכתב אשר שלח לי בקיץ העבר ואעריך מחשבותי לפניו כאשר עם לבבי בעז"ה.
<b>(</b><b>א</b><b>)</b> <b>הנה</b> הערותי שם מאי דפשיטא לי' להדר"ג נ"י דבב"נ הורגים על אומדנא ובאתי לפקפק הגם דבן נח נהרג בע"א אבל עכ"פ שם עדות צריך להיות רק בישראל חדשה התורה דצריך להיות עדות מפי שני עדים ובב"נ די בעדות ע"א אבל באומדנא לא נהרג ב"נ והבאתי ראי' ממדרש תנחומא על פסוק וירד ד' לראות את העיר ע"ז כ' הדר"ג נ"י וז"ל הנה לדעתי בוודאי מועיל בב"נ אומדנא דמוכח דכן כ' הט"ז בסי' צ"ח סק"א היכא דלא בעינן עדות אלא ע"א הה"ד דסגי בשאר הוכחה וכן מוכח דהרי בע"א חששו שאומר בדדמי כדאיתא ר"פ האשה רבה וא"כ בב"נ דסגי בע"א עכ"ח אפי' באומדנא סגי עכ"ל.
<b>ולע"ד</b> דדברי ט"ז אמורים יען דבאיסור מהני אפי' אם תעיד אשה אשר היא אינה בגדר עדות כלל דילפי' מן ועמדו שני אנשים או מדכתיב עדים ועיין רמב"ם ה' עדות עכ"פ אשה אינה בר עדות ואעפ"כ נאמנות באיסורין או דילפי' מן וספרה לה או דאל"כ אין אדם סועד אצל חבירו יעיין רש"י ותוס' ורמב"ן בריש גיטין ורש"י חולין א"כ נגלה דבאיסורין לא צריך כח עדות רק לדעת אמיתיות הדבר וה"ה מסיח לפי תומו אבל בדבר דצריך שם עדות דדווקא איש יוכל לחייב חבירו באמרי פיו אשר מעיד עליו ולא אשה כמבואר ברמב"ם בפ"ט מה' מלכים ה' י"ג וז"ל אבל לא בעדות אשה ולא תדון אשה להם עכ"ל א"כ נתמעטו נשים להיות עדים בב"נ א"כ צריך שם עדות בדבר ולא מהני אומדנא דהא דמהני בב"נ ע"א היינו שהקב"ה הבדיל שבישראל יהי' כח עדות לחייב חבירו עפ"י שנים עדים ולא יקום ע"א באיש לכל עון ולכל חטאת ובב"נ סגי בע"א אבל עכ"פ צריך להיות איש ולא אשה כמו בישראל שהקב"ה מבקש עכ"פ להיות עדות בב"נ ואומדנא והוכחה לא מהני אפי' בב"נ והט"ז כ' שם בסי' צ"ח וז"ל הא דאמרינן בהגוזל אין מסל"ת נאמן במילי דאורייתא היינו דבעי עדות דוקא משא"כ באו"ה שפיר מהני דבזה לא בעינן עדות גמורה אלא באם יש לנו הוכחה סגי עכ"ל רמז דבאיסור לא צריך עדות גמורה אפי' מע"א אשר יהי' עליו תורת עד ומהני מסל"ת אבל בדבר דבעי עדות אפי' עדות שם ע"א אז לא מהני מסל"ת שוב מצאתי בחו"ד שם שהעיר הבדל אחר אם צריך להעיד בב"ד אז לא מהני מסל"ת ובאיסורין דלא צריך הגדה בב"ד מהני מסל"ת יעו"ש ולדעתי הבדל שלי נכון בהבנת לשון ט"ז אבל פי' החו"ד נכון בגמ' מאוד ויצרפו שניהם דבאיסורין נאמן אפי' אשה וגם לא צריך הגדה בב"ד וא"כ בב"נ דצריך להעיד לפני ב"ד דיין שלו הוה בית דינו וגם צריך המעיד להיות איש ולא אשה א"כ לא מהני אומדנא כנלע"ד נכון.
<b>ומה</b> שהסביר דעכ"ח מהני אומדנא דהא בע"א י"ל דאומר בדדמי כמבואר בפ' האשה ביבמות פלא בעיני דווקא בע"א במלחמה חיישי' דאומר בדדמי דנדמה לו שנהרג יעיין שם בתוס' ד"ה טעמא אבל בודאי בעלמא לא שייך דע"א אומר בדדמי ויעוין פנ"י ר"ה דף כ"ב דמדינא ע"א נאמן בקידש החודש ולא הי' חיישינן שאומר בדדמי ואולי בקידש החודש אין חשש דעכ"פ יהי' אח"כ מקודש מכח אתם אפי' מוטעים ודוק] ועוד בשלומא שם סומך העד דאשה דייקת אבל בב"נ יודע שהדיין ישפוט שפוט על פיו א"כ דייק שפיר ולא יאמר בדדמי יעיין בתוס' גיטין דף ס"ו דיבורא אמרו ועוד קשה לי אי ע"א אומר בדדמי א"כ למה הצריכה התורה לאמור לא יקום ע"א באיש לכל עון יעיין רש"י זה מיתה ותיפק לי' דע"א אומר בדדמי והכתיב נקי וצדיק אל תהרוג ואיך ימיתו בי"ד איש על פי ע"א הלא יוכלו להצדיקו שהוא נקי וצדיק שע"א אמר בדדמי אלא פשיטא דע"א בעלמא אין חשש בדדמי רק גז"ה דצריך שנים ובאיסורין די בע"א ובב"נ הוה לענין מיתה כמו לענין איסורין אבל דווקא עדות ולא אומדנא ועוד אי שייך בע"א בדדמי א"כ למה פסק הרמב"ם בשגגות דאיסור בע"א יוחזק אפי' אי יצמיח מלקות ומיתה אח"כ וקשה דלמא אמר בדדמי בשלומא אי ע"א אומר אמת רק דלענין מלקות ומיתה צריך שני עדים אבל עכ"פ כיון שהוחזק האיסור חייב העובר אח"כ אבל אי שייך בדדמי א"כ הגם שהתרו בו בהעובר וקבל התראה ודין הב"ד לזכות דע"א אמר בדדמי ולא הי' זה האיסור שע"א טעה בדבר אלא עכ"ח ע"א אינו אומר בעלמא בדדמי ודוק [ופנ"י בקו"א בטעם התראה לא מספיק לתרץ זה יעו"ש].
<b>(</b><b>ב</b><b>)</b> <b>עוד</b> האריך קצת בפלוגתת רמב"ם ורמב"ן אי הקב"ה נתן לבני נח דינים ידועים או רק שביקש שיעשו לעצמם נמוסים עפ"י שכל אנושי כמבואר ברמב"ן פ' וישלח וסיים וז"ל מ"מ גם לרמב"ן נראה לי דגם באומדנא הי' יכולין לדון ממקרא מדאמר יהודה הוציאוה ותשרף ונהי שנודע לו שהיא הרה אוני באמבטי עיברה ויעיין ברמב"ן שם וגם כיון שנידן בדיין אחד וחכז"ל אמרו דאדם אחד אומר בדדמי אפי' לענין עד כ"ש לענין דבר הדיינים ובודאי החיוב עליהם לחקור ולראות במילתא דאיכא לברורי כיון דאסור להם להטות משפט והיינו דכתוב וירד ד' לראות ללמד לדיינים כנלע"ד וגם בב"ק אמרו גוים דדייני בגיתי וכו' בלא עדים שם דף קי"ד ע"א עכ"ל דבריו נפלאים בעיני שהביא ראי' מדאמר יהודה הוציאוה ותשרף ואי לא אזלינן בתר אומדנא נהי דהיא מעוברת דלמא נתעברה באמבטי הא מבואר בתורה "ויהי כמשלש חדשים ויגד ליהודה לאמור זנתה תמר כלתך וגם הנה הרה לזנונים ויאמר יהודה הוציאוה ותשרף" מבואר דשני דברים הוגד ליהודה (א) דזנתה כלתו שנבעלת לאיש זר (ב) וגם עוד זאת שהיא הרה לזנונים שהרי כריסה בין שניה ואלו לא הי' עדים שנבעלה רק הוכחה יען דהיא מעוברת א"כ הי' די שכ' ויגד ליהודה תמר כלתך הרה לזנונים ומדכתיב זנתה תמר כלתך וגם הנה הרה לזנונים משמע שיש עדות שנבעלת וגם זאת שנתעברה מזנות ותרגם אונקלס כ' וז"ל זניאת תמר כלתך ואף היא מעדיא מזנותא עכ"ל מבואר דשני דברים הוגד ליהודה וברבה בפסוק הנ"ל וז"ל וגם הנה הרה לזנונים אלא מלמד שהיתה מטפחת על כריסה ואומרת מלכים אני מעוברת גואלים אני מעוברת עכ"ל ופי' במתנות כהונה הגם דאחר ג' חדשים ניכר היינו להאשה אבל לאחרים אינו ניכר יע"ש וא"כ הגידה בפה שנתעברה מאיש אשר מזרעו יבא גואלים ומלכים ואי באמבטי מנא ידעה ממי נתעברה הלא לא היתה בבית יהודה שרחצה אחריו ואי מאיש זר נתעברה מנא ידעה שיהי' גואלים ואולי באמבטי נתעברה לא הי' תואמים בבטנה דעיין יבמות דף צ"ח דטפה אחת נחלקת לשתים נולד תואמים ולדעתי זה דווקא אם נבעלת ובשעת יורה כחץ נחלקת לשתים אבל באמבטי תתעבר רק באחד] סוף דבר הפסוק ביאר בפי' שזנתה ואולי ראו אותה אנשים מרחוק כאשר נבלעת אשר הכירו שהוא תמר ולא הכירו שבועל הוא יהודה או בב"נ נאמן לעשות עצמו רשע יעיין רש"י כתובות דף כ' דאאמע"ר הוא מכח חזקת כשרות וכאן דאיתרע חזקה דהרי כריסה בין שניה נאמנת דנתעברה מאיש ודבורה מברר הרעותא שאנו רואים או אולי נבדקת בבית אבי' ונמצאת בפתח פתוח דרוסת איש ואי באמבטי הי' נשאר לה בתולים כמבואר בחגיגה דף ט"ז בכה"ג שנשא בתולה ונמצאת מעוברת ותמר היתה בתולה יעיין יבמות דף ל"ד וא"כ נבדקה ונמצאת פתח פתוח ואם ישוב דלמא מוכת עץ א"כ יהי' תרי מעוטין דלמא מוכת עץ ודלמא באמבטי נתעברה ע"ז לא דנין לכף זכות דאל"כ יקשה בלא"ה דלמא נאנסה ואונס רחמנא פטרי' אפי' בב"נ יעיין לח"מ ה' מלכים ועכ"ח דאונס לא שכיח וגם שאשה תתעבר בביאה ראשונה ג"כ לא שכיח עיין נב"י ח"ר סי' כ"ב ועכ"ח דנאנסה ב' פעמים זה בודאי לא שכיח [ואולי בעבור זה הוגד ליהודה "וגם הנה הרה לזנונים" תרי בעילות עכ"פ דלא ידעו שמעכה ביד] ואקוה שדי במה שרמזתי בקיצור.
<b>ועלה</b> בדעתו להביא ראי' לדברי הדר"ג נ"י דמהני אומדנא בב"נ מפ' וישב דאמרו השבטים "אשר ימצא אתו מעבדיך ומת וגם אנחנו נהי' לאדני לעבדים" ואח"כ כאשר נמצא הגביע אמר האיש אשר על ביתו "גם עתה כדבריכם כן הוא אשר ימצא אתו יהי' לי עבד ואתם תהיו נקיים" יעיין רש"י ורמב"ן שם והלא באמת לא הי' אחד מהם גנב כי הכל הי' ערמה מיוסף וא"כ איך יהי' כולם עבדים או האיש אשר נמצא אתו הלא אין עדות אלא אומדן הדעת שאכלו בבית המלך ונמצא הגביע באמתחתו השכל אומר שהוא הגנב רק אם הגיד לאחיו אין על זה אומדנא לכן פטר אותם וביקש בנימין לעבד תחת מיתה עיין רמב"ן ומוכח דמהני אומדנא בב"נ ואין לומר דאיש אשר על ביתו דבר באלמות א"כ היה ליהודה לטעון זה אח"כ כאשר טען אח"כ כפי' חכז"ל ברבה שם שאמר וז"ל בנמוסנו כתיב ואם אין לו ונמכר בגניבתו וזה יש לו לשלם עכ"ל ה"ה הי' יכול לטעון דבנמוסי ב"נ צריך עדות ולא אומדנא [וממדרש הנ"ל יש ראי' לרמב"ם הגם דיש דינים לב"נ אבל הכל כפי אשר ישימו נמוסים דאל"כ כל נמוסי ב"נ שווים בכל העולם ולרמב"ן צריך לומר דיהודה טען שהם בני אבות יצאו מדיני ב"נ ויש להם נמוסים אחרים כי האבות שמרו התורה ופלא בעיני הלא ב"נ נהרג על הגזל וא"כ איך אמר יוסף שבנימין יהי' לו עבד הלא מחויב מיתה ועכ"ח זה דווקא אם יגזול מידו דבר יעיין ריש סנהדרין אבל שלא בפניו או אם אין עד בדבר רק אומדנא אז לא ימות רק יש נמוסי מדינה והשבטים שאמרו אז שיומת דברו רק בתורת הוכחה כי הלא אמרו ג"כ שהמה יהי' עבדים יעיין רמב"ן] ואולי דגם זה נרמז בדברי יהודה דהכל אומדנות אבל יוכל להיות שבנימין נקי כפים ודוק ויעיין ברש"י יבמות דף מ"ז דמשמע דב"נ יוכל לעשות לעצמו דין להרוג מי שבא על שדהו ולקט שכחה וכדומה והוא פלא בעיני והארכתי במקו"א שצריך דווקא עד ודיין ולא להיות בעצמו עד ודיין כי לא שבקת חי ואכמ"ל.
<b>ולא</b> מצאתי מפורש אם בב"נ הי' דין הזמה דאחרונים יהי' נאמנים להזים ראשונים דהזמה חידש הוא ובישראל נאמר דאחרונים נאמנים אבל בב"נ סמכינן על הסברא מאי חזית דסמכית על אחרונים יותר מעל ראשונים א"כ מסתבר דלא נהרג שום נפש כי גם איש הנידן נפטר דהא יש עדות מכחשת וכפי סברת הטור בח"מ סי' ל"ח דאחרונים על גופם של ראשונים מעידים יהי' הדין ג"כ בב"נ שיומתו הראשונים רק להמית איש כאשר זמם גם זה חידש בישראל דווקא אבל בב"נ פטור דהא לא חטא עדיין וק"ל.
<b>(</b><b>ג</b><b>)</b> <b>על</b> מה שהערותי דאחרי רבים לא הוה סברה רק גז"ה דלפעמים היחיד חריף טפי ואעפ"כ גזרה התורה אחרי רבים להטות הביא הדר"ג נ"י דברי רמב"ן ור"ן הובא בב"י א"ח סי' תרי"ח דגדול בחכמה מהני והעיר בזה שני פליאות (א) הפרמ"ג בהקדמה ליו"ד אות ה' הביא דברי הש"ך ביו"ד סי' רמ"ב דאחרי רבים הוא דאורייתא דאזלי' בתר הרוב אבל לילך בתר גדול בחכמה נגד הקטן הוא רק מדרבנן יעו"ש והוא פלא דהא ביוכ"פ אזלינן בתר הגדול בחכמה אפי' אם הוא אומר שלא להאכילו והקטן אומר להאכיל וסמכי' על הגדול בחכמה לענין נפשות (ב) עוד הקשה על דברי הג"מ והכ"מ בפ"א מה' ממרים דכתבו דרמב"ם הבין דריב"ק בע"ז דף ז' פליג דלא אזלי' כלל בתר רוב חכמה והקשה הא כ' הרמב"ם פ"ב משביתות עשור דין ח' מקצתן אומרים כך מקצתן כך אזלינן בתר בקיאים והרמב"ן דימה דין זה הרי מבואר דגם הרמב"ם סובר לילך בתר רוב חכמה וצע"ג.
<b>ונלע"ד</b> ליישב כי זה רבות בשנים עמדתי בחקירה שבחו"מ העיר הרמ"א בסי' כ"ה איך יהי' הדין אם בב"ד יהי' אחד מזכה ושנים מחייבים אבל השנים לא מחייבים מטעם אחד רק משני טעמים אם מהני להיות כח רוב מי נימא דהרוב צריך להיות מטעם אחד או נימא כיון שעכ"פ הסכימו לחייב ויעיין בש"ך שהאריך וכן בסי' רמ"ב העיר באיסור והיתר אי הרוב צריך להיות מטעם אחד והביא דברי אגור דמשמע בדאורייתא צריכים להיות מטעם אחד ובדיני חולה שיש בו סכנה הן לענין שבת או לענין יוכ"פ לא מצאתי שיהי' חילוק אם יש ג' רופאים ואחד אומר צריך ושנים אומרים אין צריך רק השנים אינם שווין בטעמם כי אחד יאמר שגוף המחלה אין בו סכנה ואחד אומר שיש לרפאות בדבר העומד לפניו בלי חילול שבת והשני אומר דיתרפא דווקא בדבר שצריך עליו לחלל שבת או שיחלקו שזה אומר שיש לו מחלה זה ועי"כ יוכל לבא לסכנה והשני אומר בהיפוך שמחלה זה אינה מסוכנת רק יש לו מחלה אחרת שתביאהו לסכנה והשני אומר בהיפוך שמחלה זה אינה מסוכנת אשר ירא חבירו ועומד בדבריו שיש שם מחלה אחרת מסוכנת וכדומה מהו לילך אחר הרוב בכה"ג לחלל שבת ויוכ"פ והי' לפלא גדול בעיני.
<b>ואמרתי</b> בזה והוא דכח להורות באו"ה או לשפוט שפוט בממון הוא המקור בב"ד הגדול שבירושלים שמשם יצאה הוראה בעולם ובכח סמיכות שלהם הבשילו אשכלות תלמידי חכמים בכל גבולות הארץ כי מציון תצא תורה ודבר ד' מירושלים ואם יפלא דבר בין דם לדם בין דין לדין דברי ריבות הן באיסור והיתר או בממון או בטומאה וטהרה ונעשה מחלוקה הי' עולה הדבר מב"ד לב"ד עד שהובא הדבר לב"ד הגדול בירושלים ומי שהורה כנגד אשר פסקו הלכה בב"ד הגדול נעשה זקן ממרא כנודע ומבואר בפ"ג מה' ממרים הסדר ודווקא אם הי' ת"ח יוכל להיות זקן ממרא אבל מי שלא הגיע להוראה פטור יעו"ש וא"כ תחילת הדין כסוף הדין כשם שבסנהדרין גופא לא הוה הבדל בין גדול בחכמה ובין שאר סנהדרין גורל אחד לכולם כל איש ואיש יחשב לדעה אחת כי ד' עומד עליהם ויהב חכמה לחכימין שישיגו כולם דעת ד' אם להיות מחייבים או מזכין כמבואר ברמב"ן בתורה בטעם אשר אחכז"ל כאשר זמם ולא כאשר עשה שביאר שד' לא הי' נותן מכשול לפניהם יעו"ש דפח"ח וא"כ הקטן בחכמה יוכל להיות גדול ביראה אשר עין ד' דורש עליו תמיד ורגלי חסידיו ישמור כולם שווים לטובה קטן וגדול שם הוא וכן בכל ב"ד במאזנים לעלות ואין הבדל בין גדול בחכמה לקטן בחכמה כי ד' יתן חכמה מפיו דעת ותבונה לקטן כמו לגדול אם יורה וידון לשם שמים כמו שיהי' לבסוף אם יגדל המחלוקה ויבא לפני ב"ד הגדול אין הבדל בין השופטים שם בין הגדול בחכמה להקטן בחכמה כך הי' מתחילתו בכל ב"ד הן בב"ד העיר הן בב"ד השבט או בב"ד העזרה ויעיין רמב"ן פ' שופטים בפסוק לא תסור מדבריהם ימין או שמאל שסיים וז"ל אפי' יהי' בעיניך כמחליף הימין בשמאל וכ"ש שיש לך לחשוב שהם אומרים על ימין שהוא ימין כי הרוח השם על משרתי מקדשו ולא יעזוב את חסידיו לעולם ישמרו מן הטעות ומן המכשול עכ"ל הזהב והגם שדבריו שם מפורש יוצאים על הב"ד הגדול מ"מ בכל שאר ב"ד אלקים נצב להיות עמהם בדבר המשפט והוראה וישמר רגלם מלכד ויעיין רמב"ן פ' וירא על פס' כי ידעתיו שפי' הפסוק עין ד' אל יראיו שדבר גדול דיבר על אופניו [יעיין מד"ר פ' וירא הר המורי' שמשם יצאה הוראה לעולם].
<b>ולפ"ז</b> היה מסתבר כיון שעפ"י ד' יצאו להורות או לדון שיצרכו כל הדיינים להיות אחד שכולם יחייבו ויזכו או לאסור או לטמא ולטהר כפי חק התורה כמה דיינים שצריכין להיות הן במשפט שדי בשלשה והן בכ"ג או בע"א צריכין הדיינים שיסכימו על הדין יחד רק הקב"ה חידש אחרי רבים להטות שהמיעוט יטו אחרי הרבים ואין רשאים להורות אפי' לעצמן כנגד אשר נגמר עפ"י הרוב וממילא נגמר המשפט עפ"י כולם כי המיעוט צריכין להטות עם הרוב ויצא הדין מפי כל הדיינים אשר צריכין לגמור את הדין [ומ"ש הרמב"ן דלא די שיתבטל דעתו אלא גם הוא צריך לבטל דעתו האיסור נתהפך להיתר ואם נודע שטעו מה שהוא אין צריך לשלם חלקו שאני התם שנודע שטעו ודוק] ואז יש לחקור אולי המיעוט צריכין לבטל דעתם וגם יתבטל דעתם אם הרוב מסכים עכ"פ מטעם אחד אבל אם חלוקים בטעמם אין כאן רוב שיבטל המיעוט דעתו וגם לא נתבטל דעתו או נאמר כיון שעכ"פ לתכלית הדבר הרוב אומרים כאחד יתבטל תכלית המיעוט זה פלוגתת הפוסקים אם הרוב צריכין להיות שווים בטעמם או לא ויעיין בנב"י מהד"ת ח"מ סי' ג'].
<b>וכל</b> זה בדיני או"ה או משפטי ממון או לטומאה וטהרה או להרוג או לזכות נפש אשר נוגע לב"ד הגדול לפסוק בו אם יתרבו המחלוקת ויגיע הדבר אליהם בזה הדבר תלוי' בכמות הדיינים ולא באיכות הדיינים כי ד' גזר שהדבר הזה יופסק בכח דיינים או בכח ב"ד קטן או בכח ב"ד גדול ואם יופחת מסכום הדיינים לא מהני דהא בב"ד של ג' אם יאמר אחד פטור מהני השנים המחייבים ואם ישבו רק שנים ויסכימו יחדיו לחייב לא מהני וכן אם השלישי אומר איני יודע לא מהני הגם אם אמר פטור מהני השנים המחייבים יען וביען אם אמר אינו יודע אין לו כח דיין דהא אין שופט כלל הן לפטור או לחיוב וחסר כח ב"ד ועל כן יש לחקור שעכ"פ הרוב יסכימו מטעם אחד אבל בחולה בשבת וביוכ"פ אטו אם יש כאן ג' רופאים וא' יאמר איני יודע לא נסמוך על השנים המסכימים לדעה אחת הלא משפט הרופאים אינו תלוי בב"ד הגדול אשר יסכימו בעין ד' אל יראיו ואם יאמר רופא א' שאינו מבטל דעתו אעפ"כ נשמע אל השנים שאומרים שהחולה אינו צריך לאכול ביוכ"פ או לחלל עליו השבת או בהיפוך אם השנים יאמרו צריך והשלישי יאמר אינו צריך מי יאמר לו שיבטל דעתו הלא השכל אנושי גוזר ששנים נאמנים יותר והם מכוונים יותר שיש בו סכנה או לא מאשר מכווין האחד וה"ה אם השנים אומרים משני טעמים שיש כאן סכנה לא חיישי' על השלישי שיאמר שאין כאן סכנה דעת השליש נדחה ולא נצרך להיות בטל והרוב נאמנים שיש לחוש אצל אדם זה לסכנה מה לי אם מטעם מחלה זו או ממחלה אחרת עכ"פ צריך לבשל לפניו ולא להאכילו מאשר נמצא מאכל בריאים ולכן לא הזכירו הפוסקים בשבת ויכ"פ מחקירה הנ"ל אי השנים צריכין להסכים מטעם אחד או לא ודוק.
<b>ועתה</b> אבוא ליישב שני קושי' הדר"ג נ"י הר"ן והרמב"ן חידשו דינם רק ביוכ"פ או שבת ברופאים דשם מסתבר דגדול בחכמה מהני לר"ן אפי' כנגד רוב ולרמב"ן עכ"פ גדול כנגד קטן דשם לא תלה הדבר בשם כח ב"ד ולא תלוי סוף כוחתם בכח ב"ד הגדול שם אין מעלה בחכמה יתירה יען שיקבלו כח והשגה מאת ד' מן השמים אבל חכמת שכל אנושי רוח הוא ברופא להשכיל ולהכיר בהחולה אשר יחסר לו לכן מהני חכמת הגדול נגד חכמת הקטן כי הקטן נדחה כאינו בעולם ולא צריך שיבטל דעתו או שיתבטל דעתו כלל אבל בכל הדברים אשר יגיע בכח ב"ד הגדול ויעיין פרושים שונים ברמב"ן וברש"י פ' שופטים בפסוק דברי ריבות בין דם לדם בין דין לדין ובין נגע לנגע אשר יהי' דברי ריבות יעו"ש היטב] אז צדקו דברי הש"ך ופרמ"ג שאין הבדל בין הגדול לחכמה ובין הקטן בחכמה וכן צדקו דברי הכ"מ והג"מ דהרמב"ם סובר בכל הדברים הנוגעים שתבא לב"ד הגדול כמבואר שם בפ"א מה' ממרים אין הבדל אם אחד גדול בחכמה אבל בה' שביתות עשור ברופאים גם הרמב"ם סובר דאזלינן בתר בקיאות ודוק ונכון אשר התפלא הדר"ג נ"י דבתוספתא לא נזכר דריב"ק הולך אחרי הגדול בחכמה דלענין דברים הנוגעים בכח ב"ד הגדול קטן וגדול שם הוא בכח אחד כי ד' יתן חכמה ולא יכשלו עבדיו משרתיו עושי רצונו גורל אחד להם כולם שווים לטובה כנלע"ד בעז"ה.
<b>והסתכלתי</b> בדברי רמב"ן אשר הביא ב"י א"ח סי' תרח"י שכ' וז"ל ואע"ג דליתא הכא בדין סנהדרין התם דיינים הם וכולם צריכין לאותו דין ומדינא לא הי' ראוי להיות דין עד שיסכימו כל הצריכין לדעת אחד אלא דרחמנא אמר אחרי רבים להטות אבל הכא שומעין לחכם והשני אינו ראוי להיות נשאל בפני מי שגדול ממנו בחכמה עכ"ל רמז בדבריו הבדל דבאו"ה או בממון צריך כח ב"ד וכל המרבה דיינים ומורים כדי שיבא מכשורא טוב ועכ"פ מדינא הי' ראוי שיסיכמו כל הדיינים ודייק לדעת אחד לא כ' לפסק או להלכה או לגמר אחד אלא גם לדעת אחד מטעם אחד יפסיקו כולם רק רחמנא אמר אחרי רבים להטות אבל הכא שומעין לחכם והשני אינו ראוי להיות נשאל כלל ולא צריך ביטולו דנדחה כנגד החכם כנלע"ד.
<b>(</b><b>ד</b><b>)</b> <b>ומה</b> שנסתפק הדר"ג נ"י אם בב"נ שדי בדיין אחד אבל אם ישבו ג' ושנים מחייבים ואחד גדול בחכמה מכריע לפוטרו או בהיפוך דשנים פוטרין והחכם מכריע לחיוב אי לא נאמר בב"נ שגדול בחכמה מכריע את הרבים שלא מצא גלוי לדין זה בב"נ עכ"ד.
<b>עלה</b> בדעתו להביא ראי' מן המדרש פ' וישב שאמרו מי שמתחיל במצוה ואינו גומרה קובר את אשתו ובניו מיהודה על שלא נשא ליוסף על כתיפו יעו"ש ולכאורה אחיו היו רבים ומה יכול לעשות אלו הי' יהודה רוצה להוליכו לאביו לא הי' מניחין כי המה הרוב ודנו אותו לרודף כנודע אלא יען יהודה הי' גבר באחיו גדול בחכמה ואם הי' פוטר אותו בדין הי' מהני דעתו יותר מהרוב ומוכח דגדול בחכמה מהני רק כפי דברי רש"י פ' ויחי שמעון ולוי אחים הביא חשבון דראובן ויהודה הי' רוצים להצילו ובני שפחות היו אוהבים אותו ויששכר וזבולון לא הי' מדברים כנגד אחיהם הגדולים א"כ הי' ליהודה חכמה ומנין ודוק.
<b>ומצאתי</b> ברבה פ' וירא פ' ולוט ישב בשער סדום וז"ל ישב כתיב אותו יום מינוהו ארכי דיינים חמשה ראשי דיינים הי' בסדום קץ שקר ורב שקר רב מסטירין ורב נבל וקלא פנדר לוט הי' ארכי הדיינים שבכולן בשעה שהי' אומר להם דברים שהם ערבים להם הם אומרים לו גש הלאה סק לעיל ובשעה שהי' אומר להם דברים שאינם ערבים להם הי' אומרים לו האחד בא לגור וישפוט שפוט עכ"ל משמע הגם שלוט הי' גדול שבהם יעיין במתנות כהונה אעפ"כ כיון שהרוב אינם מסכימין ואמרו לו אחד בא לגור וישפוט שפוט רק אין למדין מסדום אולי גם בזה חטאו שלא שמעו לגדול מהם בחכמה ודוק.
<b>אך</b> בסברה נ"ל דבשלומא בישראל דנתן הקב"ה תורה דינים להוראה כאשר כתובה לפניו במרום כחכז"ל כל דיין שדן דין אמת לאמתו נעשה שותף להקב"ה אם מכווין הדין כאשר הוא כתוב במרום ויעיין ברש"י כן בנות צלפחד דוברות כך כתובה לפני במרום ויעיין דבר נפלא בדרשת הר"ן ההבדל בין משפט סנהדרין ובין משפט המלך כי המלך אשר במשפט יעמיד ארץ אין תלוי לכוון כאשר הוא האמת לאמיתו למעלה אבל כח סנהדרין הוא בהשערת האמת לפני הקב"ה יעו"ש אז יש לחקור דגדול בחכמה יהי' כחו יפה מן הקטן בחכמה ולכן אי אמרינן כרמב"ן דהקב"ה נתן לב"נ נמי גוף הדינים א"כ מסתבר דגדול בחכמה עדיף בב"נ אבל אי כרמב"ם שהדינים יהי' כפי הנמוסים שלהם אז בודאי מסתבר מה לי שזה גדול בחכמה הלא בודאי נתקן הנמוסים לילך בתר רוב דיעות כנלע"ד.
<b>וטרם</b> אשים קנצי למלין אעתיק דבר אשר כתבתי בחדושי הנוגעים בענינים הנ"ל על דברי התומים בת"כ סי' קכ"ג קכ"ד שכתבתי וז"ל ראיתי בתומים סי' קכ"ג קכ"ד בת"כ שהעיר על מה דהחליטו דיכול לומר קים לי אפי' כמיעוט הפוסקים במקום שמרובים חולקין מטעם דאין הולכין בממון אחר הרוב והקשה איך שייך בדינים אהבאה"ר א"כ הא דתנן שנים מזכין ואחד אומר חייב או זכאי וכן להיפך וקשה אמאי הא אהבאה"ר ועקרת מ"ש בתורה אחרי רבים להטות וזה רובא דאיתא קמן דשני פוסקים מזכין ואחד מחייב והוה כדיינים ובזו ודאי דהולכין אחר הרוב ותי' התומים דשאני ב"ד כי השנים הם עיקר הב"ד כי היחיד בטל כנגדם ולאלו השנים ליכא להם ס' דברור להם שפלוני חייב והם המוציאין ממון אבל לפסוק עפ"י רוב הפוסקים והדיינים לא ידעו להכריע לבטל מיעוט הפוסקים אז יכול המוחזק לומר קים לי כי כל הב"ד לא יוכלו לומר ברור שהוא חייב דהא רואין המיעוט הפוטרין אשר גם אצלם לא ברור שפלוני חייב ופי' זה דברי תוס' בב"ק דף כ"ז יעויין שם.
<b>ולענ"ד</b> ליישב גוף הקושי' בשלומא אם ישבו ג' דיינים ושנים מחייבים אז היחיד מחויב לבטל דעתו כנגד השנים שהם רוב דהא הוא חי ויושב בדין לשפוט שפוט ומוכרח לכוף ראשו כאגמון לקבל עפ"י חקי התורה דעת הרבים ולגמור עמם לגמור הדין שיצא מפי שלשתן פלוני חייב וזה שרמזו בתוס' וז"ל וי"ל גבי דיינים שאני דחשוב מיעט דידהו כמו שאינו עכ"ל דהא הוא בעצמו מחויב לעשות כאשר יאמרו הרוב היושב עמם א"כ בסוף בשעת גמר דין ליכא מיעוט בעולם וזה שסיימו תוס' וז"ל ול"ל התם אוקי ממונא בחזקת מרא דהא הב"ד מפקינן מיני' עכ"ל ונלחץ התומים שהשנים הם עיקרי הב"ד יעו"ש ואני אומר הבנה אחרת בשעה שמוציאין ממון היינו בגמר דין אז כל הב"ד שלשתן יחדיו מוציאין ממון דהא היחיד מסכים עמהם לקיים אחרי רבים להטות וא"כ לא נשאר מיעוט אבל בלרדי' זבין אז יש מיעוט לפני הב"ד ואיך ילכו אחרי הרוב לחייב אם יש מיעוט לזכות דהגמר דין יהי' רק עפ"י רוב אתה האיש חייב ואין הולכין בממון אחר הרוב דלא משכחת שם גמר דין בלי רוב דאטו יבטל המיעוט עצמו לגבי הרוב הלא עולם כמנהגו נוהג ויש כאן מיעוט נגד הרוב.
<b>ולפ"ז</b> כל זה בשלשה דיינים שישבו לשפוט אז היחיד צריך לכוף כאגמן ראשו בשעת גמר דין וא"כ לא נשאר מיעוט בעולם שיאמר קים לי כיחיד דהלא היחיד מחייבו בסוף ולא עשה עול בזה דמחייבו דמצוה כך עליו שגם הוא יהי' מחייב וא"כ סוף כל סוף יצא האיש חייב מפי כל הב"ד ג' דיינים יחד אבל אם הב"ד רוצים לפסוק עפ"י סופרים וספרים אשר לא ישבו עמם לדון עכשיו לא מבעי' אם כבר מתו אשר במתים חפשי ואין מצוה על היחיד לבטל דעתו בעבור דעת רבים החולקים עליו אלא אפי' הוא חי אין צריך לבטל דעתו כי הוא אינו יושב בדין לשפוט שפוט ויכול לעמוד על דעתו שאפי' כל חכמי ישראל חולקים עליו הוא משער שהצדק עמו ואיך יפסקו הב"ד כפי דעת רוב המחברים הלא יש גם דעת מיעוט המחברים אשר אין מבטלים דעתם וא"כ יוכל המוחזק לומר קים לי כהמיעוט ודוק. דברי ידידו הדש"ת הק' חיים סופר [א"ה הגאון י"נ נ"י השיב לי עוד פלפול ארוך ועוד חזון למועד אי"ה].
<b>סימן</b> <b>ט</b> חיים וברכה לראש גבר בעמו כבוד הרבני המופלא החרוץ ממשפחה חשובה ומגזע תורה כבוד מו"ה ר' ישראל ראטטענבורג נ"י בישוב געלע.
<b>מוצא</b> שפתי אשמור אשר הבטחתי לשום עיני לטובה על הפליאה על הגאון אדמ"ו בחתם סופר יו"ד סי' י"ז אשר יצא שם להצדיק דברי פרמ"ג על חקירה אי צריך ז' ימים מעל"ע והביא ראי' מקו' הגמ' שבת דף קל"ו מימהל היכא מהלינן וצועק העולם על השגיאה הזאת איך נעלם מפרמ"ג דבאדם צריך ל' יום לצאת מחשש נפל ותירץ אדמ"ו דכוונת פרמ"ג כן דהעולם מקשין מאי פריך בגמ' הא לא שהה ספיקא מימהל היכי מהלינן דלמא לא שהה הוה רוב דלאו נפלים רק לענין ממון לפדות בנו צריך בירור דאינו נפל דאין הולכין בממון אחר הרוב אבל למהול בשבת הוה רק איסור אז אזלינן בתר רוב דלאו נפלים ותי' אדמ"ו ז"ל דבאמת כמו שבהמה יוצא בח' ימים מחשש נפל ה"ה באדם אבל אז הוה רק רוב דרוב נפלים לא יחי' ח' ימים ובקרבן שהוא איסור אזלינן בתר רוב אבל לענין פדיון דהוא ממון צריך ל' יום דאחר ל' יום ליכא שום חשש נפל דאין נפל חי ל' יום ופריך הגמ' הא לא שהה היינו בתוך ז' לא הוה אפי' רוב א"כ מימהל היכי מהלינן הא הוה ספק והוכיח הפרמ"ג שפיר דא"כ בעינן מעל"ע עכ"ד אדמ"ו בחכמה להצדיק גאון ישראל פרמ"ג.
<b>ובמכתבו</b> יצא כ"ת נ"י להתפלא על קושי' העולם ועל כבוד אדמ"ו ז"ל וז"ל ואני אומר אחר מכ"ה כי נורא הוא שלתקן טעות צריך לטעות הרבה הרי מה שאמר רשב"ג שצריך ל' יום הוא רק לענין איסור דהיינו אם לא חי ל' יום צריכה חליצה אבל לענין לפדות את הבן אפי' ידוע שכלו לו חדשיו אפ"ה צריך להמתין ל' יום מגזירת הכתוב ופדויו מבן חודש תפדה וצע"ג עכ"ל.
<b>ונלפע"ד</b> לבאר דברי אדמ"ו ולהצדיק קו' העולם ולא אכחד תחת לשוני כי היטב חרה לי על שמדבר גדולות נגד קו' עולם ואדמ"ו שטעו בדבר שתינוקות בבית רבן ידעו נבלה הוא בישראל לכתוב בגובה אפו שלתקן טעות אחד צריך לטעות הרבה ויטה אוזן וישמע בעזהי"ת.
<b>טרם</b> כל אגיד לו שדבר זה אשר העיר אדמ"ו הקדוש ז"ל שאדם ובהמה שווין בטבע בחיות הנפל שרוב נפלים לא יחיו ח' ימים ומיעוט יחיו עד ל' יום ואחר ל' יום יצא מתורת נפל לגמרי שאין נפל חי ל' יום לדעתי דבר זה מתורת רשב"א למדנו דכתב ביבמות דף ל"ו בד"ה ה"ג וז"ל ה"ג מת בתוך שלושים ועמדה ונתקדשה כלומר כל בתוך שלושים ואפי' תוך שמונה דבדיעבד קיי"ל כרבנן דלא חיישינן לנפל ובמקצת הלכות רבינו אלפסי גירסא אחרת בשם בעל הלכות גדולות מת ביום שלושים ואף ר"ח ז"ל כן גורס ואינה מחוורת דמאי שנא ביום שלושים הא קיי"ל יום שלושים כלפני שלושים ועוד הא קיי"ל כרבנן דלא חיישי כלל עכ"ל.
<b>ולכאורה</b> השתוממתי על המראה מה שכתב כל בתוך שלושים ואפי' תוך שמונה מאי רבותא יש אצל אדם בין בתוך שמונה או בתוך ל' הלא אדם אינו יוצא מתורת נפל אלא בל' ימים ואין הבדל בין תינוק של יום אחד או בן י"ד ימים וגם מאי דמסיים הרשב"א דבדיעבד קיי"ל כרבנן דלא חיישינן לנפל משמע אי פסקינן בדיעבד כר"ג הי' הבדל בין בתוך שמונה או בתוך שלושים יום וכך היה לו לרשב"א לומר ה"ג בתוך שלושים דבדיעבד קיי"ל כרבנן וכל בתוך שלושים ה"ה אפי' תוך שבעה אבל כפי לשונו משמע הא דצריך לומר דקיי"ל בדיעבד כרבנן הוא רק להתיר אפי' תוך שמונה וצע"ג וגם מה שסותר גירסת ר"ח דיום ל' כלפני ל' וסיים ועוד דבדיעבד קיי"ל כרבנן דלא חיישינן כלל עכ"ל הוא פלא דהי' לו להפך הקו' מתחילה יקשה הא קיי"ל בדיעבד כרבנן ועוד אפי' אי לא קיי"ל רק כרשב"ג הא יום ל' כלפני ל' וצע"ג.
<b>אמנם</b> הכל במשקל הצדק דיש לומר דרשב"ג מודה דטבע אדם עם טבע הבהמה חד הוא לאחר ח' ימים יש רוב לומר שאינו נפל דרוב נפלים לא יחיו ח' ימים אפי' באדם רק שנשאר מיעוט ולענין פדיון להוציא ממון לא אזלינן בתר רוב אלא עד לאחר ל' יום ובבהמה לקרבן דהוא איסור די בח' ימים ה"ה ביבמה אם נתקדשה לכהן אם חי הולד ח' ימים יש כאן רוב דלא הוה נפל ואין מוציאין האשה מתחת בעלה אבל בישראל דליכא הפסד אמרינן דתחלוץ לחוש על המיעוט דנפלים אשר יחיו ח' ימים ולכן גרסו הגאונים עמדה ונתקדשה ביום ל' הגם דיום ל' כלפני ל' עכ"פ לא הוה כלפני שמונה ואם ינקוט ונתקדשה בתוך ל' יהי' משמע אפי' תוך שמונה דבכלל תוך ל' הוה אפי' בן יום אחד דהכל הוה בכלל תוך ל' לכן התחכמו לגרוס ביום שלושים הגם דהוה כלפני ל' עכ"פ ידענו דלא הוה אפילו תוך שמונה ודו"ק.
<b>לכן</b> התחכם הרשב"א וכתב שטוב לגרוס בתוך שלושים ובאמת אפי' תוך שמונה דהכל הוה בתוך וזה שדייק וז"ל כל בתוך ל' ואפי' בתוך שמונה הגם שלרשב"ג יש הבדל בין תוך שמונה ובין תוך שאר ימים אבל הא קיי"ל בדיעבד כרבנן דלא חיישינן לנפל ולכן כשסותר גירסת רב אלפס ור"ח הקדים הקו' מה לי יום ל' הא יום ל' כלפני ל' וכי תשיב לאשמועינן לאפוקי תוך שמונה ע"ז סיים ועוד הא קיי"ל כרבנן דלא חיישי לנפל כלל וא"כ מה לי תוך שמונה או תוך ל' ודוק
<b>ובזה</b> הי' מקום ליישב פליאת התב"ש למה פסקינן בא"ע אם נתקדשה לכהן סמכי' בדיעבד על רבנן וביו"ד לענין עגל שנשחט בתוך ח' אסרינן הבשר הגם שהוא דיעבד וצע"ג דשם סמכי' רק אם מת בתוך ל' אבל עכ"פ הי' חי שמונה ימים אבל בבהמה דנשחט קודם ח' ימים אז אמרי' הלכה כרשב"ג דהוה ספק דאורייתא והגמ' ביבמות ובשבת לא אמרו דסמכי' באשת כהן על רבנן רק אם מת בתוך ל' דאז גם רשב"ג מודה דיש רוב לסייע דלא הוה נפל רק מדרבנן אסרינן עוד בעבור מיעוט נפלים דחיו גם ח' ימים אז כאן שהוא גם לר"ג איסור דרבנן אזלינן לקולא לסמוך בדיעבד על דרבנן ודוק אך באמת לא חלקו הפוסקים לבאר שדווקא אם חי הולד ח' סמכינן באשת כהן משמע דבכל אופן סמכי' בדיעבד על רבנן וכמבואר בדברי הרשב"א שהבאתי עכ"פ דברי אדמ"ו ז"ל קיימים מאוד ובפרט לגירסת רש"י הובא בתוס' יבמות דף ל' וגרסת רב אלפס ור"ח כמו שבארתי בעזהי"ת נכון דבריו אפי' לדינא והוא הערה חדשה על סי' קס"ד שיש הבדל בין מת תוך שמונה או תוך ל' בשאר ימים אחר ח' לפי גרסת שלשה עמודי עולם רש"י ורב אלפס ור"ח וק"ל.
<b>ואחר</b> שהקדמתי לעשות מטעמים לדברי אדמ"ו ז"ל אבא לברר כל דבריו בעזה"י הנה בבכורות דף מ"ט ע"א במתני' בד"ה מת תוך ל' יחזור וז"ל דנפל הוה ולא מחייב בפדיון עד לאחר ל' עכ"ל (וכן כ' רש"י בדף מ"ח בד"ה אם לכהן נתן וז"ל איגלאי מילתא למפרע דנפל הוה ושלא כדין שקל עכ"ל] ובתוס' בד"ה מת וז"ל ובקונטרס פי' משום דנפל הוא ובחנם פי' כן דאפי' קי"ל בי' שכלו לו חדשיו בבן חדש תלה רחמנא עכ"ל ולכאורה דברי רש"י מופלאים מאוד כמובן וצריך עיון גדול
<b>ונלפע"ד</b> לבאר בעזה"י הנה המ"ל בפ"ג מהל' אסורי מזבח הל' ח' חקר חקירה אי מותר להקריב בהמה בתוך ח' על מזבח אי ידעינן דכלו חדשיו דמדברי רשב"ג בשבת דף קל"ו משמע דטעמא דקרא הוא דתורה חושש דלמא הולד הוא נפל ולכן ירצה רק מיום השמיני והלאה דאל"כ דהוה גזה"כ היכן יליף מזה דאחר ל' הוא יוצא מחשש נפל להתיר אפי' נולד בחודש ח' אלא ע"כ דאסור בתוך ח' הוא מחשש נפל ואחר ח' יוצא הולד מחשש נפל וא"כ בכלו לו חדשיו יהי' מותר להקרבה בתוך ח' ותי' דבאמת התורה חושש על נפל ובעבור זה הצריכה להמתין ח' אפי' אם כלו חדשיו כדי שלא תחלוק בין בהמה לבהמה וממילא אפי' כלו חדשיו אסור בהקרבה וכן הוא בפדיון התורה חששה בעבור דלמא הוה הולד נפל רק לא חלקה התורה ואפי' ברור דכלו חדשיו אעפ"כ פטור מפדיון עד אחר ל' יום שלא תחלוק בין ולד לולד ייע"ש שהאריך.
<b>אך</b> הדבר צריך תבלין הדעת למה יחיש התורה במצות פדיון דלמא הולד נפל הלא רוב ולדות בני קיימא נינהו ומהכ"ת לעכב המצוה ל' יום שיש לחוש שבינתים ימות הולד או האב ויתבטל המצוה [בשלומא בקרבן דאפשר ליקח לקרבן ולד שכבר חי ח' ימים ולכן לא ירצה להקדישו בתוך ח' שלא יבא לידי קדושת קרבן או חומרא דגבוה שאני או דבתוך ח' הוה ספק נפל וליכא רוב שאינם נפלים] לכל הפחות יהי' מצות פדיון אחר ח' ימים שאז יש רוב לסייע מי שחי ח' ומים לא הוה נפל וכי תימא אין הולכין בממון אחר הרוב הלא כאן אין אנו דנין על ממון רק על חיוב מצוה שעפ"י רוב בא על האב לקיים מצוה וממילא נגרר הממון לפטור אותו ממצותו אשר מוטל עליו וצע"ג.
<b>ולהבין</b> זה נקדים הקדמה אחת דהשכל גוזר דהגם אי אמרינן שאפי' בתוך ל' אין לחוש על הולד שהוא נפל דאזלינן בתר רוב ולדות שאינם נפלים כל זה אם הוא חי לפנינו אבל אם מת בתוך שלושים אמרינן בהיפוך רוב ולדות שאינם נפלים יעמדו חי לכל הפחות חודש ימים וזה שמת בתוך ל' הוא עפ"י רוב ממיעוט נפלים אשר לא יוכלון לחיות ל' יום ולכל הפחות ספק השקול אם הוא נפל ותלי' אם הוא כוודאי נפל או ספק נפל בפלוגתא של ר"ן ור' יונה בחלה ומת ודוק בזה כי קצרתי.
<b>ואחר</b> ימים מצאתי תל"י ראי' לדברי בדברי תוס' מנחות דף ל"ז שכתבו וז"ל מיהו הא איכא לשנוי דנהרג איצטריך לי' דהו"א דוקא מת מעצמו דמוכח מילתא דנפל היא עכ"ל הרי ברור מללו דעי"ז שמת בתוך ל' יש הוכחה שהי' נפל וברוך ה' אשר הנחני בדרך הישר.
<b>ומעתה</b> אני אומר סברה ישרה בעזהי"ת הא דאזלינן בתר רוב במצוה אפי' אם יש בה סרך ממון הוא דוקא אם יש לפנינו לדון על ב' כוחות כח הרוב וכח המיעוט ואם אנו חוששים על כח המיעוט יהי' בטל המצוה אשר בא מכח הרוב למשל בזה קו' הפלאה בכתובות אי לא אזלינן בממון בתר רוב למה צריך פדיון ניחוש דלמא זנתה האם של כהן או של ולד יעי"ש שאז אם נחוש למיעוט יתבטל המצוה אשר וממון נגרר ממילא מכח פריעת מצוה אשר על הגברא אבל כאן אם לפדות הולד קודם ל' יום דיבורר ממנ"פ או חיוב ודאי או פטור ודאי דאם יחי' נ' יום ידעינן דלאו נפל הוא ואם ימות בתוך נ' יהי' הוכחה דהוא מן הנפלים אשר באר שלא יחיו ל' יום אז אפי' למ"ד דאזלינן בממון אחר הרוב היינו שאל"כ יבטל כח הרוב מכח המיעוט אבל כאן שיבורר או חיוב ודאי או פטור ודאי [דלו יהי' שהוא רק ספק נפל ג"כ יש פטור ודאי והבן] אז בודאי לא אזלינן בתר רוב ומשהינן המצוה עד שיבורר הדבר ומכ"ש למ"ד דאין הולכין בממון אחר הרוב אפי' בעלמא הגם שיבטל מכח המיעוט כח הרוב ודוק.
<b>ואם</b> כנים הדברים יש לחדש דבר דעכ"פ שעה שנולד הולד מחויב האב בפדיון ונכנס הילד בחיוב פדיון רק המעשה פדיון קבע הקב"ה לאחר שלשים יען שיש מיעוט נפלים ושוב לא חלקה התורה שאפי' בידעינן דכלו לו חדשיו יהי' ג"כ מעשה הפדיון אח"כ אבל הבדל יש בין סתם ולד שמת בתוך ל' ובין ונד שכלו נו חדשיו שמת בתוך נ' דבשלומא בסתם ולד אם מת בתוך ל' יש רוב לסייע דהוא הי' נפל ופטור האב מלפדות אותו אחר ל' אבל בולד שכנו לו חדשיו אשר ידעי' דלא הי' נפל מחויב האב אחר ל' יום לפדותו דהגם שמת הלא בפדיון אינו צריך הולד להיות חי בשעת פדיון דהא במת לאחר נ' קודם הפדיון צריך האב לפדותו אחר מיתה (ועיי"ש בתוס' בכורות דף מ"ט שנסתפקו אם לא יברך אפי' שהחיינו על המצוה) וה"ה בכלו לו חדשיו ומת בתוך ל' יום צריך האב לפדותו דבשעת נידה נכנס בחיוב פדיון רק המעשה פדיון יהי' אח"כ ודוק ומיושב קושי' התוס' דקרא מגלה שהפדיון יהי' אחר ל' יום אבל אי ידעי' שלא הי' הולד נפל הי' צריך האב לפדותו אחר מותו רק מדמת בתוך ל' אנו מחליטין דנפל הוא ודוק ומה שסיים רש"י עוד וז"ל ואין מחויב בפדיון עד אחר ל' יבואר אי"ה].
<b>ובזה</b> יהל אור להבין דברי רש"י בב"ק דף י"א ע"ב אר"א בכור שנטרף אין פודין אותו וכתב רש"י וז"ל מת בתוך ל' לא איצטריך לן למימר דכתיב ופדויו מבן חודש תפדה אבל השתא איצטריך לאשמועינן דלא אמרי' אי לא איקטיל הוה חי ולא נפל הוא וליפרקי' עכ"ל כוונת רש"י במת מעצמו בתוך ל' דיש הוכחה שהוא נפל ולא הי' יכול להתקיים חודש ימים א"כ פטור מלפדות דתורה הקפידה שיהי' ולד הראוי להיות בן חודש אבל נהרג דאין הוכחה מזה שאינו חי עתה א"כ הי' מסתבר לומר מסתמא הי' מן הרוב ולדות שאינם נפלים וא"כ אחר ל' יום יבוא על אביו החיוב לפדות בנו המת דמשעת לידה חל חיוב פדיון רק שישהה ל' על מעשה הפדיון קמ"ל כיון דלא כלו לו חדשיו וגם לא נשאר בחיותו עד לאחר נ' גילה התורה אך פדה תפדה דבנהרג פטור מפדיון דלא אזלינן בממון בתר רוב או שהוא גזה"כ ודוק.
<b>ובמ"ש</b> אבא לירד להבנת תוס' בלשונם הצח בב"ק בדף הנ"ל בכור שנטרף שהביאו פי' רש"י וכתב וז"ל משמע קצת דאם קי"ל בגוי' דכלו לו חדשיו וחי הי' חייב לפדותו וקשה בפרק יש בכור דף מ"ט אמר גבי פודה בנו תוך ל' יום ונתאכלו המעות לאחר זמן אין בנו פדוי ואמאי הא איגלאי מלתא למפרע דלא נפל הוה אלא ודאי גזה"כ הוא מופדויו מבן חדש תפדה דאפי' קי"ל שכלו חדשיו צריך ל' יום עכ"ל כוונת תוס' כך הוא דמשמע מרש"י אלו הוה האי בכור שנטרף ולד שכלו לו חדשיו דליכא חשש שהוא נפל אז הי' צריך לפדותו עכשיו לאחר ל' עכ"פ וזה שכתבו משמע קצת דאם קי"ל בגוי' דכלו לו חדשיו [אם האי שנטרף הי' ולד שכלו לו חדשיו] וחי הי' [היינו אלו לא נטרף בודאי חי הי'] חייב לפדותו היינו שאביו מחויב לאחר ל' לעשות פדיון ודוק. אבל אין לפרש כוונת התוס' [אלו קי"ל בגוי שכלו לו חדשיו ועומד לפנינו חי [הי' חייב לפדותו] היינו שהי' חיוב לפדותו בתוך ל' אפי' דאי הכוונה כך הי' לתוס' לכתוב משמע בולד דקי"ל שכלו לו חדשיו וחי חייב האב לפדותו ומדכתבו אלו קי"ל בגוי' משמע שקאי אי ולד שנטרף הי' כלו לו חדשיו וגם מדכתבו וחי הי' משמע שבאמת אינו חי רק מדכלו לו חדשיו ידעי' אלו לא נטרף חי הי' ודוק אבל מעולם לא עלה בדעת התוס' דלרש"י חייב לפדות ולד שכלו לו חדשיו בתוך ל' דזה אין משמע מרש"י דכוונת רש"י רק דס"ד הגם דנטרף עכ"פ אי לא נטרף הי' חי ומחויב עכשיו לעשות פדיון אחר ל' יום אבל בתוך ל' יום לא יעשה פדיון דהא כתוב ופדויו מבן חדש תפדה וק"ל.
<b>ויובן</b> לי בזה מה שהי' לפלא בעיני על קו' תוס' שהבאתי למעלה שהקשה מהא דאמרי' אם נתעכלו המעות לא מהני הפדיון אשר עשה האב על לאחר ל' יום אלא וודאי גזה"כ הוא מפדויו מבן חודש תפדה והוא מוקשה מאוד למה הזכירו בעלי תוס' שני קו' לאחד הלא מן הקרא בלבד יש קו' דתורה אמרה ופדויו מבן חודש אפי' כלו לו חדשיו ובמנחות דף ל"ז ע"ב הקשו תוס' זה לקו' בפני עצמה וקו' מבכורות ג"כ קו' לעצמה וכאן משמע מכח גמ' דבכורות קשה מקרא וצע"ג ועוד קשה לי למה הקשה תוס' מפלוגתא דרב ושמואל דאם פדה על לאחר ל' ונתעכלו המעות ולא הקשה בקיצור אפי' פדה בתוך ל' יום אם נשאר חי ל' יום נימא דמהני הפדיון דאיגלאי מילתא למפרע דלא הי' נפל ויהי' הקושי' חזקה אבל מנתעכלו המעות ופדה על לאחר שלושים יש רעש שם בין הפוסקים אי הלכה כרב וצע"ג עוד קשה לי כי שם מסיים תוס' וז"ל ועוד דאסיק הגמ' אך חלק הא כיון שנהרג תוך ל' יום מפדויו מבן חודש נפקא עכ"ל והוא פלא מה הוסיפו בזה הלא כבר נכלל בקו' ראשונה דמפדויו מבן חודש גזה"כ אפי' כלו לו חדשיו וצע"ג.
<b>אך</b> כוונתם עמוקה בעז"ה מתחילה הקדימו משמע קצת אם היו כלו לו חדשיו לבכור שנטרף הי' חייב לפדותו כתבו משמע קצת דאפשר באמת גם רש"י מודה מדכתיב אך פדה תפדה אפילו נהרג דיש רוב לסייע דהיה בן קיימא אעפ"כ פטור יען דתורה מקפיד על בן חודש דווקא אפי' אם בבטח ידעי' דלא הוה נפל אך יותר נוטה דעת בלשון רש"י דקרא אשמועינן שפטור מכח דאין הולכין בממון אחר רוב דכיון דלא נשאר חי פטרה התורה מטעם נפל וא"כ בכלו לו חדשיו חייב לפדותו, אבל לא רצו להקשות מהפודה בתוך ל' יום דכ"ע מודה דלא מהני דפשיטא דגם לשיטת רש"י לא מהני דהא כתיב ופדויו מבן חודש דתורה מקפיד שהפדיון יהי' אחר חודש מלידה רק סובר רש"י דאם הולד אינו נפל ומת בתוך ל' צריך האב לפדותו אחר ל' לכן באו בחכמה להקשות אבל אם עשה הפדיון על לאחר ל' יום יהי' מהני עכ"פ לשיטת רש"י דחל החיוב מיד רק התורה הקפידה שהפדיון יהי' אחר חודש מלידה והא איגלאי מלתא למפרע שולד הי' בן קיימא אשר חל עליו מיד אחר הלידה החיוב שיהי' נפדה אבל הרגישו בעצמם דלמא גם רש"י סובר דאפי' החיוב לא חל כלל עד אחר ל' יום רק אם הי' הולד ראוי להיות בן חודש אז צריך פדיון אחר שעברו ל' יום לכן הקשה עוד קו' חזקה התורה אמרה מבן חודש תפדה משמע שהולד נפדה צריך להיות בן חודש ואם לא הי' חי רק ימים עכ"פ לא השיג להיות בן חודש וא"כ למה לי למעט בכור שנהרג מאך תיפוק לי' מבן חודש ממועט ולכן בבכורות דף מ"ט לא הקשה תוס' רק זה דכתיב מבן חודש תפדה ואם תשוב דתורה לא הקפידה על הולד שיהי' בן חודש רק שיהי' ראוי לבן חודש שלא יהי' נפל א"כ נשאר קו' ראשונה הא בבכור אם נתעכל המעות מאי הוה הא איגלאי מילתא דהי' ראוי' לבן חודש וא"כ מסתבר דחל החיוב מיד רק מעשה הפדיון יהי' אח"כ ודו"ק ורש"י חולק וסובר דמפדויו מבן חודש גילה התורה אפי' כלו חדשיו צריך להיות הפדיון אחר ל' יום אבל לא בתוך ל' דלא חל חיוב פדיון בתוך ל' אבל אפי' מת בתוך ל' צריך פדיון אח"כ דעכ"פ הי' הולד ראוי' להיות בר חודש אבל הפודה תוך הזמן לא מהני דאז הוא בר ימים ולא בר חודש אלא אפי' אם פדאו על לאחר זמן לא מהני דעכ"פ לא הי' יכול לפדותו מעכשיו כי קודם שנקרא הולד שהוא בן חודש מלידה לא חל עליו פדיון כנלפע"ד לבאר והארכתי בזה ולא באתי רק להעיר ללבב אבל ידעתי גם ידעתי שצריך באר רחובות אך הזמן בוגד בי.
<b>ומצאתי</b> בש"מ בב"ק דף י"א בד"ה בכור שנטרף וז"ל כתב התוס' משמע קצת דאם אית לן וכו' הא דאמרו קצת משום דהו"א דוקא היכי שנטרף דינו דלא יכול למפדיי' אבל היכי דחי דיכול לפדותו לא יפדנו עד שיכלו לו ל' יום עוד כתבו בתוס' ועוד דאסיק תלמודא וכו' מפדויו מבן חודש נפקא וא"ת היינו קו' קמייתא שהקשה בתוס' וי"ל דהכא פירושו א"ת ופדויו מבן חודש היינו דווקא אם חי הוא אז יפדנו לאחר ל' אבל נהרג דתו ליכא פדיי' יפדנו בתוך ל' להכי איצטריך אך משו"ה מקשי' תוס' מפדויו מבן חודש נפקא כיון שהתורה נתנה שיעור ל' לפדי' להוציא מכלל נפל א"כ ממילא היכי דנהרג דאיכא ספיקא וא"ת הו"א דחייב כי רובן אינם נפלים וי"ל דאין הולכין בממון אחר הרוב מיהו קשי' לי נימא משום דמצוה הו"א דהולכין בממון אחר הרוב לקיים עשה דפדויו עכ"ל תלמידי הר"ר ישראל ז"ל עכ"ל.
<b>ראה</b> בעיניך שהבינו בדברי תוס' כפי' אשר דחיתי למעלה שהם הבינו במחשבות תוס' שלרש"י יש לפדות בכור שכלו לו חדשיו והוא עומד חי לפדות בתוך ל' ועפר אני תחת כפת רגלי תלמידי ישראל לדעתי לא כן הוא אך שמחתי שחקרו ששני קושיות תוס' נראה כקושיא אחת וגם חקרו אי נימא דמכח רוב יהי' חייב במצות פדיי' הגם שאין הולכים בממון אחר רוב לקיים מצות עשה וב"ה שהנחני בדרך הישר.
<b>עד</b> עתה הארכתי לשעשע בדברי תורה אבל סוף דבר דשיטת רש"י דצריך ל' יום מחמת חשש נפל אבל תוס' חולק דהוה גזה"כ ולכאורה הרגישו בעצמן א"כ מנ"ל למילף מפסוק זה כל ששהה ל' יום באדם אינו נפל וצע"ג ובחידושי רשב"א בב"ק תי' קושי' וז"ל י"ל דוודאי אי נפל הי' לא הוה מחייבו התורה לפדותו ומ"מ אפי' קי"ל בי' דאינו נפל אינו בר פדי' מגזה"כ עכ"ל וא"כ שפיר הא דיליף רשב"ג דאחר שלושי' לא הוה נפל אבל הא דהוה ספק נפל בתוך ל' אי אפשר למילף מהתם דלמא כל ולד הוא בחזקת בר קיימא ואעפ"כ גזה"כ שלא לפדות אותו בתוך ל' וע"כ מה דאמרי' הא לא שהה ספיקא זה לא הוה ילפותא מקרא רק מסברה וכן מצאתי בפרמ"ג במשבצות זהב ס"ק ג' שהביא דברי תוס' בב"ק וכתב וז"ל והא דיליף מהתם יראה לי דרשב"ג יליף מהתם כל ששהה ודאי יצא מספק נפל דתורה סתמא אמרה אפי' דלא ידוע דכלו נו חדשיו וכן בבכור הא לא שהה ספיקא הוה לאו מהתם יליף אלא מסברה עכ"ל הזהב וכן כתב אדמ"ו ז"ל שם בסי' י"ז מסברה דנפשו וז"ל אלא מסברה החמיר רשב"ג וחשש לספק נפל כל שלא ברירא לן שיצא מספק נפל עכ"ל וזה ברור ולשיטת תוס' הנ"ל דרשב"ג יליף מסברה בוודאי לא הקשה העולם דהא מסברה אמר דהוה ספק בלא שהה כמובן אבל לשיטת רש"י דכתב בשבת דף קל"ה בד"ה מבן חודש וז"ל מדתלי בהכי ש"מ עכשיו נתברר שהוא בן קיימא ולא קודם לכן עכ"ל ובד"ה הא לא שהה ל' יום באדם ובבהמה ח' ימים ספיקא הוה הש"ס פריך עלי' עכ"ל נגלה מבואר דהבין שגם מה דלא שהה ספיקא הוה ילפי' ג"כ מן פסיק הנ"ל דקודם לכן הוה חשש נפל דרש"י לשיטתו סובר כן בבכורות ובב"ק ועל זה מקשי' העולם דלמא לא שהה הוה רוב ומנ"ל למילף מקרא הא לא שהה ספיקא ועל זה עולה תירץ אדמ"ו ז"ל יפה מאוד דברי המדבר לכבוד התורה ולומדי'. הק' חיים סופר
<b>סימן</b> <b>י</b> שפע רב וכ"ט לראש הנכבד המופלג מורג חרוץ בתורה כמו"ה ר' ישראל רט"ב נ"י.
<b>מכתבו</b> קבלתי בנידן אשר בא לפניו ששחטו עגל ונאכל הבשר ואח"כ נתגלה הדבר שלא הי' רק בן ד' ימים אם נאסרו הכלים או אם יש להתירם אחר מעל"ע שיהיה נטל"פ או לא והביא בכורי תורה אשר הגו רעיוניו וטרם אבוא לפסק אשתעשע באמרותיו לראות אם כדת וכדין השיג על גדולי מורים ואבאר אחת לאחת בעזה"י.
<b>(</b><b>א</b><b>)</b> <b>כתב</b> וז"ל עיינתי בשבת קל"ה בגמ' הגי' רשב"ג וביבמות דף פ' בגמ' אמר ר' אבוה והמעיין שם יראה שכך פי' הברייתא בן ז' מחללין עליו את השבת היינו אפי' יש ריעותא בשערו ובצפורניו בן ח' או ספק בן ח' אין מחללין עליו את השבת אפילו אין ריעותא בשערו ובצפרניו אבל רבי פליג ומיקל וס"ל בין ס' בן ח' ובין וודאי בן ח' אם נגמרו שערו וצפרניו מחללין עליו את השבת אבל זה אצ"ל שרבי ס"ל שאפי' וודאי בן ז' צריך להיות נגמר שערו וצפרניו ופליג בתרתי יותר טוב למעט במחלוקת ואפי' את"ל שרבי ס"ל כן אבל בזה וודאי לא קיי"ל כרבי אפי' אי קיי"ל כרבא תוספאה רק בזה קיי"ל כרבי שאמרי' בבן ח' שנגמרו שעוצ"פ אשתרי' וכ"כ הרא"ש בפי' בשבת פ' ראד"מ וא"כ דברי ט"ז יו"ד רס"ו אחר מכת"ה לא ניתן לכתוב ולא עיין ברא"ש עכ"ל.
<b>ראשית</b> אסדר לפניו פי' הברייתא באופן אחר תמצית דברי הטו"ז מה שחידש בהבנת הטור הוא דהבדל אשר בין וודאי בן ז' ובין וודאי בן ח' הוא כך דמי שאינו בקי לדעת מה הוא נגמרו שערו וצפרניו למשל שלא ראה בן ח' מימיו לדעת הבדל בין נגמרו או לא אז בוודאי בן ז' רשאי לימול את הולד כיון שנדמה לו שלם בשערו וצפרניו די אבל בבן ח' צריך איש בקי מבין לראות שנגמרו שערו וצפרניו וימצא שיש בהולד השלימות והסברא מתוק מדבש כאשר אבאר בעזה"י.
<b>נחזי</b> אנן כבר מסרו לנו חכמי הש"ס כלל גדול בכ"מ אשר אנו רוצים לילך אחר הרוב להחזיק דחפץ שאנו דנין עליו היא בוודאי כמו הרוב ממינו צריך להיות שלא ימצא בו חסרון מן המעלות או סימנים אשר נמצא ברוב כמו דאמרי' בכתובות פ"ב רוב נשים בתולות נשאות רק רוב הנשים בתולות נשאות יש להן קול וזו דאין לה קול איתרע לה רובא או ביבמות דף ל"ז רוב נשים יולדות לט' רק רוב נשים היולדות לט' ניכר עוברה לג' וזו דלא ניכר איתרע לה רובא וכן חידש הריב"ש בסי' תע"ד מי שלא הביא ב' שערות לי"ג שנים ויש ס' אי הביא בשנת עשרים השתי שערות קודם סימני הסריסות או אח"כ באו השערות לא שייך לחקור דנכריע דשערות קדמו דרוב אנשים לאו סריסים רק נשאר ס' סריס יען דרוב שאינם סריסים מביאים לשנת י"ג וזה שלא הביא בשנת י"ג איתרע רובא וכן חידש התב"ש בסי' ל"א אם נמצא מים במוח ולא ידעי' אי הקיף או לא דלא שייך עוד לחקור עליה שהיא מן רוב בהמות כשרות יען דעכ"פ יש בה רעותא שנמצא מים במוח מה שלא נמצא בשאר בהמות הכשירות ודבר זה יסוד מוסד מאוד.
<b>ולפ"ז</b> יש לחקור לכאורה הלא רוב נשים יולדות לט' ומיעוט יולדות לז' א"כ נימא שולד זה הי' ראוי להיות נוצר בט' רק עפ"י סיבה יצא מקודם בחודש ז' והוי נפל [ועיין בילקוט בראשית על פסוק וייצר ד' אלקים ופי' נפלא בבית מאיר בתשובותיו סי' יו"ד דמי שנוצר להיות נולד לט' אז גם אם יצא בז' הוי וודאי נפל רק אם תחלת יצירתו הי' להיות נולד לז' היא הוי בר קיימא והוא אמת] דהלא דאזלי' בתר רוב נשים דיולדות לט' ומיעוט לז' א"כ בוודאי הי' ולד ראוי להיות נולד רק יצא מקודם והוי נפל רק אם נראה בעינינו דחי ח' ימים לרשב"ג או אם נראה לבקי שנגמר שערו וצפרניו לרבי אז ידעי' בזה דע"כ שהולד הזה הוא מן המיעוט נשים שיולדות לז' אבל אם לא שהה ח' ימים לרשב"ג או דלא נמצא בקי לראות שנגמרו שעריו וצפורניו דאין לנו הוכחה דהוא מן המיעוט שיולדות לז' אז נימא שהוא מן הרוב הנולדים לט' וא"כ הוי נפל מכח רוב וצע"ג ודוחק בעיני לומר יען דע"כ יצא מן הרוב דלא מולידין רק בחודש ט' דהא נולד בז' א"כ הוי גוף הלידה הוכחה שהוא מן המיעוט דאל"כ למה נולד בחודש השביעי אלא בוודאי יען שהוא בן ז' מתחלת היצירה דז"א דהלא לידה של עכשיו יש לתלות בכמה סיבות חיצוניות עיין נמ"י ריש פ' החולץ דלא אמרינן מדעכשיו נפל מעיקרא נמי נפל וא"כ נימא עכ"פ שהי' עד עכשיו בהריון בכלל הריון של רוב נשים ודוק.
<b>אמנם</b> לק"מ דהנה יש לנו רוב אחר רוב נשים ולד מעלי' יולדות פי' מן כל נשים הנעשות מעוברות בין שמולידות לט' ובין שמולידין לז' מן כולם ביחד אשר יולדות יהי' רוב ולדות בני קיימא וכיון שאנו מחזיקים שגם מן אותן המיעוט שיולדות לז' נשאר רוב ולדות שלהם בני קיימא א"כ זה שנולד לז' אמרי' דהוא וודאי בן קיימא דרוב ולדות הנולדים לז' הויין בני קיימים כמו שרוב ולדות הנולדים לט' הויין בני קיימא והגם שאשה יצאה מן הרוב נשים שמולידין לט' עכ"פ הולד לא יצא מן הרוב ולדות של הנשים המעוברות הויין בני קיימא ולכן הגם שאין לנו הוכחה שהוא בן קיימא דלא דלא שהה עדיין ח' ימים וגם לא בקיאים בסימני שערו וצפורניו אעפי"כ אזלי' בתר רוב ולדות ואמרי' שבוודאי יחי' ובוודאי נגמרו שוצ"פ ואם יהי' כאן מי שבקי בסימנים ימצא כל הסימנים ודוק.
<b>אך</b> כ"ז אם אין אנו בקיאים לדעת אם נגמרו הסימנים עכ"פ אין אנו יודעים ריעותא בולד זה דבעינינו נדמה לנו עכ"פ שנגמרו סימנים אבל אם אנו בקיאים בהכרת סימנים ובעינינו נראה שלא נגמרו שערו וצפרניו אז אמרי' בהיפך רוב נשים מן אותו המיעוט היולדות לז' יש לולד גמר סימנים כמו שיש לרוב ולדות הנולדים לט' ולכך לא נגמרו לו עדיין השערות והצפרנים והוי נפל דהלא יצא מן רוב היולדות לט' חדשים וגם יצא מן רוב הולדות שבין הנולדים לט' ובין הנולדים לז' יש לרוב ולדות גמר סימנים וזה שאין לו הסימנים וגם נולד לז' חדשים יצא משני אופני הרוב והוי וודאי נפל ודוק.
<b>אבל</b> אם אין אנו בקיאים לראות בו ריעותא סמכי' דהוא מן רוב ולדות שהם בני קיימא וע"כ הוא מן מיעוט שיולדות לז' ואמרי' שבוודאי נגמרו שערו וצפרניו דהא עכ"פ נולד לז' חדשים אבל בבן ח' וודאי שהוא עפ"י הטבע נפל וודאי רק אם אנו בקיאים לדעת מה זה שנגמרו שערו וצפרניו ואנו רואים שנגמרו בו הסימנים אז יש הוכחה שהוא בן קיימא ואמרי' אשתהי אבל כ"ז שאין הוכחה לפנינו נשאר הריעותא דרוב ולדות אינם משתהים בבטן אמם והגם אי משתהים ימתינו לצאת עד ט' וזה שנולד בח' הוי נפל עפ"י רוב והבן זה כי דין של טו"ז הוא עומד חי לפנינו עפ"י סברא בעזה"י ועי' דוגמת סברא בש"ך ביו"ד סי' מ"ח ס"ק כ"ג בהבנת תשו' רשב"א ודוק.
<b>ומה</b> שחידש הטו"ז הוא דוקא בבן ז' אבל בבן ט' היינו בסתם ולדות שלא פירש הבעל מן האשה אחר בעילה אחת הגם דראינו שלא נגמרו שערו וצפרניו מלין אותו הגם דאיכא רעותא דרוב ולדות יש להם גמר שערות וצפרנים וזה אין לו כיון דרוב ולדות בני קיימא נינהו ומיעוט יש אעפ"י שלא נגמר שערו וצפורניו אעפ"כ הויין בני קיימא טוב לומר שהוא ממיעוט הנ"ל מאשר נאמר דהוא מן מיעוט נפלים ואת"ל שמיעוט נפלים הוי מיעוט דשכיח כמבואר בתו' נדה דף י"ד ומיעוט דלא גמרו שערות וצפורניו ויהי' בן קיימא לא שכיח עכ"פ לענין מילה מלין אותו ממנ"פ וק"ל. [ומצאתי אח"כ בריב"ש סי' תמ"ו שכ' הא דסמכי' בדיעבד על הרבנן בסתם ולדות כגון בכהן היינו אם נגמרו סימניו אבל בלא נגמרו אמרי' דרוב ילדים נגמרו סימניהם והא דלא נגמר איתרע לי' רובא עיי"ש וב"ה שכוונתי לדעתו ונ"ל דדוקא אם בקיאים ויודעים בטח דלא נגמרו הסימנים אבל אם אין אנו בקיאים להכיר או דלא הסתכלו בו לדעת אם נגמרו אז סמכינן על הרוב ואמרינן דוודאי הי' נגמרו].
<b>ומעתה</b> אבוא לבאר פי' הברייתא לשי' הט"ז בן ז' מחללין עליו את השבת אפי' אם לא ידעי' שנגמרו סימניו כיון שלא ידענו עכ"פ בבטח שלא נגמרו סימניו מחללין עליו את השבת דאי ידענו דלא נגמרו סימניו אז לכ"ע אין מחללין עליו את השבת דיצא מן רוב נשים שיולדות וגם מן רוב וולדות הנולדים בין לז' ובין לט' דנגמרו סימניהם ואמרי' דולד זה הי' ראוי להיות נוצר לט' ויצא מקודם דהוי נפל] בן ח' אין מחללין עליו את השבת לרבנן אפי' אם ידענו נו בסימנים דגמרו ולרבי אם לא ידענו דנגמרו סימניו הוי נפל אבל אם מכירין שנגמרו סימניו אמרי' אשתהי' ס' בן ז' ס' בן ח' אין מחללין היינו בדלא ידעי' דנגמרו סימניו דאם ידעי' דנגמרו אז בוודאי יש מסימנים הוכחה דהוי בר ז' אבל יען דלא ידעי' אם נגמרו סימניו או לא אין מחללין עליו את השבת וכ"ז אי לא אמרי' מהלינן אותו ממנ"פ אבל אי אמרי' מהלינן אותו ממנ"פ אז ס' בן ז' וס' בן ח' מהלינן אותו אפי' אם בבטח לא נגמרו סימניו.
<b>והמעיין</b> היטב בטור יראה שאיירי איזה בן ח' ששערו לקוי ואין צפרניו שלמים וע"ז כ' וז"ל אם הוא ס' בן ז' ס' בן ח' מהלינן אותו ממנ"פ עכ"ל וזה שפירש הטו"ז מה שהקשה לו להב"י הלא בס' בן ז' וס' בן ח' מתיר אפי' ידענו בבטח דלא גמרו מכ"ש בנולד בז' דמהלינן אפי' בוודאי לא נגמרו סימנים על זה תירץ דמתחלה ביאר הטור לכל הפוסקים ואח"כ הביא פלוגתא ודוק.
<b>וראה</b> זה מצאתי בב"י סי' רס"ו שתי' דברי הרא"ש שפסק שס' בן ז' או בן ח' אין מהלינן בלא נגמר שערו וצפרניו ונתקשה הטור הא יש למול אותו בממנ"פ אי חי שפיר קמהיל ואם לאו מחתך בשר בעלמא ותי' הב"י דר"א סובר דסימנים לאו כלום כדס"ד בגמ' ביבמות אז צריך לתרץ דמהלינן בממנ"פ אבל באמת דידענו חילוק בין גמרו ל"ק קו' הגמ' מימהל היכא מהלינן דבגמרו הוא מהלינן וכ' וז"ל ואע"ג דלצאת לגמרי מתורת נפל לא סגי בגמרו שעוצ"פ עד שישהה ל' יום כרשב"ג מ"מ מאחר ששערו וצפרניו מוכיחין עליו דבן קיימא הוא מחזקינן לי' ברוב הנולדים שהם בני קיימא ומלי' לי' כמו שאנו סומכין בכמה דברים על הרוב וכי לא גמרו כיון דלית לי' שום הוכחה איתרע לי' רובא ולא מהלי' לי' ואע"ג דאי ס' הוא אין כאן איסור תורה שהרי מחתך בשר בעלמא הוא לא רצו חכמים להתיר טלטול במקום שקרוב לוודאי שאינו בן קיימא עכ"ל ולכאורה דבריו נפלאים בעיני מאוד (א) הלא לר"ג ע"כ הוי ס' כמבואר בגמ' הא לא שהה ס' הוי ומבואר ברמב"ם פ"ד מה' מ"א דבשחט עגל קודם ח' הוי ס' נבילה רק דאין לוקין מס' וכן בה' אבות הטומאה ועיין במ"ל פ"ג מה' איסורי מזבח וע"כ יען דשכיח נפלים לא סמכינן על הרוב וצע"ג (ב) ועוד מה שכ' וז"ל כמו שאנו סומכין בכמה דברים על הרוב עכ"ל הוא פלא ביותר אי סמכינן דרוב ולדות הם בני קיימא א"כ למה צריך כאן עוד הוכחה משעריו וצפרניו הלא בכ"מ סמכינן על רוב בלי הוכחה וצע"ג (ג) ומ"ש עוד וז"ל וכי לא גמרו דל"ל שום הוכחה איתרע רובא עכ"ל הוא פלא אטו יען דנאבד הוכחה איתרע רובא למה לא אמר בקיצור בשלומא בגמרו סימנים דליכא ריעותא עכ"פ אזלינן בתר רוב ולדות אבל בלא גמרו דאיכא ריעותא אז אמרינן רוב ולדות יש להם גמר סימנים והא דלא גמרו איתרע לי' רובא אבל מדלית לי' הוכחה בלא רוב שהוא בן קיימא איתרע לי' רובא הוא פלא וצריך עיון גדול.
<b>ונלע"ד</b> דכוונת הב"י הוא כך דבוודאי רוב בני קיימא לא מתים בקוצר הזמן רק ישיגו שנות דור ודור אבל מיעוט בני קיימא מתים אפי' בקוצר ימים כנודע מעתה אם הולד מת ואנו חוקרים הגם שמת במספר ימים אעפי"כ נחזיק אותו שהי' בן קיימא והי' ראוי לחיות וסובר רבי דשעוצ"פ מעידים ע"ז ורשב"ג פליג דרק אם חי ל' באדם ובבהמה ח' ימים אז אעפ"י שמת אמרינן שהי' בר קיימא אבל מת קודם זמן זה הוי ס' נפל דמה שנמצא שנגמרו שעוצ"פ אינם עדות שהי' בן קיימא כיון שלא נשאר חי אבל אם אנו חוקרים על ולד אשר עומד לפנינו חי היחיה כשנות אדם או כשנות בהמה או לא אז בוודאי אמרינן כיון שנגמרו סימניו יחיה כשנות דור ודור דהלא רוב ולדות אשר להם סימנים הנ"ל נשארו בני קיימין וחיו שנים רבות וג"ז יחיה שנים רבות כמובן.
<b>ולפ"ז</b> בשלומא ביבמה דאנו חוקרים הגם שמת הולד בתוך ל' יום תהי' היבמה מותרת בלי חליצה אז לרשב"ג לא מהני סימני שעוצ"פ דדוקא אם שהה ל' יום מחזקי' דלא הוי נפל הגם שמת מיד אחר ל' יום ויליף מפדיון שציוה התורה לפדות מבן חודש ואפי' מת הולד אח"כ קודם שנפדה אעפ"כ צריך האב לפדות אותו עיין בכורות דף מ"ט וע"כ דל' יום הוא מופת שהי' בן קיימא וה"ה בבהמה דהקפידה התורה שלא ירצה קודם יום השמיני אפי' אם עלה ירד עיין תו' זבחים דף י"ב ואם יהי' בו חשש נפל בלא"ה הי' יודעים דאם עלה ירד מכח ס' נפל דהא לרשב"ג הוי אפי' אכלו ארי' או נפל מן הגג ס' וה"ה נשחט הוי ס' אלא ע"כ אחר ז' ימים יצא מס' נפל ובזה מדוייק למה אמר רשב"ג דכתיב מיום השמיני והלאה ולא הביא ראשית הקרא דרק ז' ימים יהי' תחת אמו ועיין ברש"י שבת דף קל"ו ד"ה הוי אכלינן מיני' ולפמ"ש נכון דמפסוק ומיום השמיני ילפי' דבלילה אם עלה ירד וע"כ דאי לאו קרא לא הוי ירד וע"כ דליכא בו ס' נפל אחר יום שמיני ודוק וכן הוא הסברא בשלומא אם מת מקודם אמרי' בהיפוך רוב ולדות שהם בני קיימא יחיו שנים רבות והא דמת בקוצר ימים הי' מן מיעוט הנפלים דשכיח והוי ס' נפל ודוק.
<b>וא"כ</b> במילה דאנו דנין אם לחלל שבת דלמא נפל הוא אמרי' אם יש לו סימנים הנגמרים יש לנו הוכחה שהוא בר קיימא ואמרי' בוודאי יחי' שנות דור ודור דאזלי' בתר רוב ולדות שהם בני קיימא ולא חוששים שימות בתוך ל' ונגלה עפ"י הרוב דהי' מן מיעוט נפלים דאמרי' בהיפוך דסמכי' על רוב ולדות שנשארים חיים וג"ז לא ימות הלא דאזלי' בתר רוב בהמות כשרות ולא בדקי' אחר ח"י טריפות בבהמה אשר אנו שוחטים הגם שאפשר שנמצא בו אח"כ מעשה טריפות אשר נדע שהיתה הבהמה הנ"ל מן המיעוט אעפי"כ אזלי' בתר רובא וסמכי' דלא נמצא בה טריפות ה"ה כאן אזלינן בתר רוב ולדות בני קיימא אשר יחיו ולא ימותו עד הגיעו לקץ הימים וכ"ז אם יש סימנים שהוא בן קיימא אבל בלי סימנים אמרי' בהיפוך שהוא ממיעוט נפלים ודלמא ימות קודם ל' ונדע שהי' נפל דלא הי' לו סימנים של בן קיימא וגם מת בקוצר ימים כמו נפל אשת.
<b>ואוסיף</b> עוד דוודאי רוב ילדים אשר לא גמרו סימנים לא יחי' שנים רבות הגם שאינם נפלים בכ"ז לא הויין בר קיימין ועיין רש"י יבמות דף פ' דרבי כר' אבוה הגם שנגמרו סימניו אין עושין מעשה עד עשרים ולתו' עכ"פ עד ל' יום אבל בלא סימנים בוודאי לא יחי' שנים רבות הגם אם יחי' ל' יום ונדע דלא נפל הוא עכ"פ בתוך ל' ולא נגמרו סימנים חיישי' שלא יחי' ל' יום אפי' דעכ"פ אינו בר קיימא לשנים רבות כמו רוב שנים ולא מהלינן אותו ודוק.
<b>רק</b> לפ"ז ק' מאי מקשה הגמ' הא לא שהה ס' הוי מימהל היכא מהלינן ק' בוודאי אם כבר מת הולד ולא שהה ל' יום אז סובר רשב"ג דהוי ס' נפל דהא חזינן דמת ולא חי כשאר ולדות אבל לענין מילה דהולד חי לפנינו אז אמרי' דוודאי יחי' שבעים שנה ושפיר אזלינן בתר רוב ולדות דבני קיימא נינהו אפי' לרשב"ג ושפיר קא מהלינן וצע"ג.
<b>אמנם</b> יש ליישב אם אמרי' דנגמרו שעוצ"פ מהני לסימנים שנאמר בנולד בחודש ח' אעפי"כ יהי' עכ"פ ס' נפל דמכח סימנים אמרי' דלמא אשתהי' אז ידעינן דשעוצ"פ הויין סימנים דולד בר קיימא אבל אי אמרי' דבן ח' הוי וודאי נפל אעפ"י שיש לו סימני שערות וצפרנים א"כ חזינן דהנך סימנים לאו כלום נינהו דהא המה נמצאו אפי' בוודאי נפל ולא אמרי' מכוחם דאשתהי הולד וא"ל לסמוך על רוב ולדות דהם בני קיימין דהא מיעוט נפלים שכיח ובין נגמר סימנים או לא נגמרו הכל בכלל מיעוט אחד אבל אם נגמר סימנים הוי סימן על קיימת הולד א"כ נקט מיעוט המפילות דרוב נפלים הי' מן הולדות שלא נגמרו סימנים ואין כולם מן הולדות שנגמרו סימניהם א"כ ר' אדא סבר כדס"ד ביבמות דף פ' דאפי' נגמרו סימנים הוי וודאי נפל א"כ ק' מימהל היכא מהלינן הגם דנגמרו סימנים הא המה לא מעלים ולא מורידים והוי ולד שנגמרו סימניו וקא חי לפנינו ס' נפל ובזה יובנו דברי הב"י מאוד מאוד והגם שעדיין נשאר לעיין בכ"ז הערה הנ"ל נראה בשכל ודעת.
<b>ועדיין</b> פש לבאר קו' הטו"ז שהקשה על הב"י איך מתיר בנולד בוודאי לז' אם לא נגמרו סימניו הא רבי אמר איזה בן ח' כל שלא גמרו סימניו משמע דמה שלא נגמר הסימנים הוא הוכחה דהוי בן ח' והוא פלא גדול דלמא קאי רבי על וודאי בן ח' או ס' בן ח' אז מה שלא נגמרו הסימנים הוא אות דהוא בן ח' אבל בן ז' מותר אפי' בלא גמרו שערות וצפרנים ומנ"ל לטו"ז דבן ז' שלא גמרו סימניו לא נקרא בן ז' אלא בן ח' וצע"ג.
<b>ונ"ל</b> דהכריח פירושו מן לשון תוספתא דתני רבי אומר סימניו מוכיחים [או סימניו ניכרין] בו צפורניו ושערו שלא נגמרו וכדרך בן ח' באדם נפל כך בן ח' בבהמה גסה ובן ד' בדקה נפל עכ"ל והשתוממתי על המראה א"כ היכא דייקא בגמ' ביבמות הא גמרו אמרי' האי בר ז' הוא ואשתהי' וא"כ גם בבהמה כן אם נגמרו הסימנים אמרי' בר ז' הוא ואשתהי דהא רבי אמר כדרך בבן אדם בבהמה נפל משמע ג"כ הא מה שבאדם אינו נפל גם בבהמה אינו נפל וזה א"א (א) הא בנדה דף כ"ד הוי אבעי' דלא אפשטי' אי בהמה גסה יולדת לז' וא"כ אפי' נגמרו הוי נפל דא"א לומר אשתהי' הא בהמה גסה אינה יולדת לשבעה [ועיין בתב"ש סימן י"ג שכ' בפי' כן דבהמה דאינה יולדת לז' לא שייך לומר אשתהי' ללדת דהלא אינה יולדת לז' כלל] והי' לרבא משם לפשוט מרבי דיולדת לז' (ב) הלא כ' ג"כ וד' לדקה ואם נימא הא נגמרו מותר יהי' בן ד' לדקה מותר מכח הסימנים וזה א"א דהא פשיטא לגמ' בנדה דף הנ"ל דג' לדקה בוודאי אינו חי והוי נפל גמור וא"כ א"א לומר אשתהי' וא"כ איך אפשר לדייק הא גמרו אמרינן האי בר ז' ואשתהי' והגם שדברי הגמ' מוכרחים דגמרו מהני דהלא רבי אמר רק יען דסימנים מוכיחים דלא גמרו משמע הא גמרו לא הוי נפל עכ"פ אין פי' לדברי תוספתא דאמר רבי כדרך שבן ח' באדם נפל כך בבהמה ק' לאיזה תכלית השמיע זאת ודוחק בעיני דתוספתא בא להשמיע רק זאת שגם בגסה בח' או בדקה בד' הוי נפל דא"א לולד לחיות אם נולד בחדשים הנ"ל אבל לדעת איזה בן ח' שיש להכיר בסימניו ע"ז לא אמרי' כשם כמו באדם רק אצלם הוי סימן אם כלו להם חדשיו אבל שערות וצפרנים לא מועילים כלל בבהמה להוציא מחזקתה יען דלא מוכחת בהם אשתהי'] וצע"ג.
<b>לכן</b> הבין הטו"ז פי' חדש בתוספתא דת"ק אמר דבן ח' הוי וודאי שלא כלו לו חדשיו הא בן ז' או בן ט' סתמא אמרי' דלא הוי נפל וודאי אפי' לא גמרו סימניו ופליג רבי דכל שלא גמרו לו סימניו הוי הוכחה דלא הוי בר ז' או בר ט' אלא בר ח' היינו נפל וודאי כמו שבר ח' הוי נפל וודאי ור' אבוה דאמר אין עושין בו מעשה לא איירי בוודאי בן ח' אלא בסתם תינוק ולא גמרו לו שערות וצפרנים ואעפי"כ אינו מחזיק אותו לוודאי נפל דהוא סובר דלא הוי ודאי נפל חוץ בודאי בן שמונה ולא גמרו ופריך הגמ' הא גמרו הוי אמרי' אשתהי' אלא הא דעביד כרבה תוספאה דאמרינן אשתהי' כרבי עביד ומשני גם ר"ג סובר אשתהי' ופי' זה הובא ברמב"ן בחידושיו ביבמות דף פ' ומביא ראי' מירושלמי פ' נושאין על אנוסה עי"ש כי קלסוהו וא"כ מובן התוספתא שגם בסתם ולד בגסה בס' בן ח' או בס' בן ד' בדקה ג"כ אמרי' סימנים מוכיחים דהוי בן ח' לגסה ובן ד' לדקה דלא חי הא גמרו אמרי' דהוי בן ט' לגסה ובן ה' לדקה ודוק וא"כ שפיר הקשה הטו"ז מאי מהני ז' חדשים הא לרבי סימנים מוכיחים דלא הוי בר קיימא אלא הוא נפל ודוק.
<b>ובזה</b> מיושבין דברי הרא"ש אשר הביא כ"ת נ"י והאמין שנעלמו מעיני הטו"ז והוא א"א דהב"י הביאו בסי' רס"ו והאריך בהם ליישב קו' הטור על הרא"ש רק הט"ז הבין דגם דברי הרא"ש כן דכל הברייתא איירי בדלא ידעי' שגמרו לו סימניו כגון שא"א להכיר אי גמרו או שאינו בקי כלל בגמר סימניו אבל אם מכיר שגמרו אפי' בן ח' וודאי מהלינן דאמרינן אשתהי' אבל אם בבטח דלא גמרו אז אפי' בן ז' לא מהלינן ודוק.
<b>ובחקירת</b> הטו"ז יש ליישב סתירת רשב"א דביבמות דף ל"ו פסק דבסתם ולדות היינו ס' בן ח' או בן ט' אפי' לא גמרו הסימנים סמכי' בדיעבד אם נשאת לכהן כרבנן ובדף פ' פסק דבלא גמרו אפי' נשאת לכהן תצא וכבר הרגיש בזה הבית מאיר בסי' קנ"ו והניח דעתו שרשב"א חזר בדף פ' ממ"ש בדף ל"ו ולדברי טו"ז מיושבים בדף ל"ו איירי דלא ידעי' דגמרו אבל גם לא ידעי' דלא גמרו אבל בדף פ' איירי דידעי' דלא גמרו אז בוודאי אפי' בדיעבד אסורה לכהן ודוק הארכתי בפרט זה להראות לו שלא למלל גדולות על עמוד המקובל לפוסק אבל קצרתי מאוד בהערות הנ"ל כי המה צריכים עוד חיפוש בנרות השכל אם הם בני קיימא.
<b>ופלא</b> בעיני רק זאת מתוספתא הנ"ל משמע דיש היכר סימנים גם בבהמה ולא נזכר בזה לא בגמ' ולא בפוסקים בה' מילה באדם סמך הרמב"ם על סימנין בלבד וכ' הכ"מ דסובר דרשב"ג מודה לרבי ועיין בנמ"י יבמות אי גמרו מהני לרשב"ג בלבד ואולי הוא טוב יותר מל' יום ועיין בא"ע ובד"מ וביו"ד לענין בהמה לא נזכר כלל מסימנים בבהמה וכן ברמב"ם לא נזכר מזה וכ"כ בדג"מ בסי' ט"ו דבא"ע דסמכינן בדיעבד על רבנן ובבהמה אסרי' הבשר אפי' דיעבד ותי' דשאני אדם דיש סימן בשעוצ"פ וברמב"ן בשבת דף קל"ו האריך אם רשב"ג קאי על וודאי בן ח' וכ' וז"ל ואי ק"ל כיון דרשב"ג בבן ח' קאמר היכי אמרינן בגמ' בפשיטא ממהל היכי מהלינן מאן אמרה דבן ח' וודאי נימול לח' אעפ"י שגמרו סימנים דהא לת"ק דרשב"ג וודאי לא מהלינן לי' אפשר לומר מעשים הי' להם בכל יום שמלין אותו מכיון שנגמרו סימניהם אעפ"י שאין יודעין אם כלו חדשיהם או שיודעין שלא כלו וכן כולה שמעתא דעגל שנולד כולן בנולדים לח' חדשים בסימנים גמורים מיתוקמי דבלא סימנים לכ"ע ס' נפל אלא קס"ד בסימנים גמורים הן ומ"ה לרבי היינו רבנן ולד מעלי' נינהו עכ"ל הרי מבואר דיש סימני שערות וצפרנים בבהמה כמו באדם וכן השכל מסתבר וא"כ הוא נקודה נפלאה למה שתק הרמב"ם וכל הפוסקים בזה וצע"ג כעת.
<b>(</b><b>ב</b><b>)</b> <b>יצא</b> כ"ת נ"י שדברי תו' בשבת דף קל"ה מוקשים במ"ש עכשיו מותר לטלטל כל תינוק שאין אנו בקיאים אם כלו כמו ס' בן ח' או בן ט' וכ' מעלתו וז"ל לא ידעתי מה חילוק יש בין זמן הגמ' ובין זה"ז הלא גם בזמן הגמ' לא הי' יודעים שהוא בן ח' וודאי אא"כ שלא בא על אשתו אלא פ"א ופירש ואם לא הי' כן הי' ס' בן ז' או בן ח' עד כאן לשונו.
<b>ונלע"ד</b> בעזה"י גם אני טרחתי הרבה להבין דבריהם זה זמן כביר דלכאורה הי' לתו' לסיים וכולם כמו ס' בן ז' או בן ח' ותו' סיימו וכולם ס' בן ח' או בן ט' וזה פלא הלא יודעים בבטח שהיא בתוך חודש ח' וא"א להיות בחודש ט' שעדיין לא עבר ח' חדשים מטבילתה ורק יש ס' אולי הוא בר ז' חדשים וצע"ג עוד יש לדקדק מתחילה התחיל התו' רק מטלטול וז"ל עכשיו מותר לטלטל כל תינוקת ואח"כ כ' אשה פעמים מתעברת סמוך לטבילתה וכו' וכ' וז"ל ומותר למולו ממנ"פ עכ"ל הזכירו רק מילה ולא טלטול ואח"כ כ' וז"ל אפי' הוא וודאי בן ח' וכו' וסיימו וז"ל אפ"ה נראה לר"י דמותר לטלטל ולמולו בשבת עכ"ל הזכירו טלטול ומילה יחד וצע"ג עוד פלא שכ' וז"ל כגון שלא בעל אשתו אלא פ"א ופירש וילדה לסוף ח' עכ"ל תיבות שלא בעל אשתו אלא פ"א הוא מחוסר הבנה כך הי' להם לכתוב כגון שבעל ופירש מיד וילדה לסוף ח' וצע"ג.
<b>אמנם</b> מאוד עמקו מחשבותם דהנה רוב נשים הורגלו בטבעם להיות מסולקים מדם נדה אם הן מעוברות וזה סימנם יען שלא בא האורח בזמנו ידעו שנתעברו בחודש הזה רק לא ידעו איזה לילה ויש מן הנשים אשר יש להם סימנים במיחוש הראש וכדומה אבל לרוב נשים יש רק סימן סילוק הדמים ומזמן שנפסק האורח יספרו חדשי הריון אבל לרוב הוא זה אם יתעברו מיד אחר טבילה ונשאר זמן רב עד זמן הוסת וכבר נקלט הזרע והתחיל יצירת הולד אז נעשה סילוק הדם אבל אם האשה מתעברת סמוך לזמן הוסת שגם לא נקלט או לא הסריח הזרע ולא התחיל כח הצורה אז עדיין בא אורח בזמנו רק במעט דמים או שהדם דיהה עכ"פ היא נעשה נדה בדמה עיין ביפה מראה על הגדת ירושלמי פ"ד מיבמות וברבה פ' י"ד ופ' כ' על בראשית] ועיין בריב"ש סי' תמ"ו שהחזיק שכלו לו חדשיו הוי דוקא ט' חדשים שלמין דחז"ל אמרו יולדת לט' אינה יולדת למקוטעין והגם שאנו רואין שיולדות למקוטעין היינו מיום שהלכה לטבול אך מי יעיד לנו שלא נתעברה מטבילה הקודמת רק ראתה אורח בזמנו שעד שלש חדשים אין ראשה כבד עליה ועיין תשו' נפלאה בשו"ת עבודת הגרשוני סי' כ"א על מעשה בשפחות קלאפטרא שהובא בנדה שכ' שלא חיישי' שבא האורח אם היא נעשה מעוברת עכ"פ גוזר השכל כמו שכתבתי שאם לא נעשה יצירת הולד או הסריח הזרע בוודאי לא פועל הסתלקות הדם כנלענ"ד.
<b>וא"כ</b> אשה שנבעלת מבעלה כ"פ אחרי ימי נדותה בכל עת שטבלה ובעל הבעל אותה רק פ"א ונתעברה בסוף וילדה בחודש ח' מטבילתה יוכל להיות שהולד הוא בן ט' הגם שלא עבר רק ז' וחצי חודש מטבילתה וכדומה דלמא נתעברה בחודש מקודם אחר טבילה בחודש שלפני' ואעפי"כ בא לה אורח וסתה בזמנו וזה שרמז התו' שבזמן הגמ' הי' הנשים בקיאים לדעת אם המה מעוברות או לא וידעו לספור ירחים אבל בזה"ז אין אנו בקיאין ויש אפשרות הגם שילדה בחודש ח' וודאי אעפי"כ הולד הוא בן ט' דהיא מספרת מחודש שפסק הוסת אבל באמת כבר היתה מעוברת וסמכי' על רוב נשים יולדות ולד מעלי' והוא בן ט' ומותר לטלטלו אפי' שלא לצורך מילה וגם למול שהוא מלאכה דאורייתא יען דיש על מצות מילה ממנ"פ והוסיפו אפי' אם א"א לתלות בזה כגון שנשא אשה ובעל רק בעילה אחת ופירש ולא בעל אותה מעולם נמצא שאין לתלות שהולד הוא בן ט' כי הוא וודאי בן ח' והלא בן ח' אינו חי בכ"מ מותר לטלטלו לצורך מילה דאמרינן אשתהי והוא בר ז' וכ"ז לצורך מילה אבל לטלטול בעלמא אסור ודוק.
<b>ובזה</b> מיושבים לי שדברי ר"י בתו' שבת דף קל"ה אינם סותרים לדברי ר"י בתו' יבמות דף פ' ע"א דשם קאי על וודאי בן ח' שלא בעל מעולם אלא פעם אחד שאסור לטלטול בעלמא אסור ודוק.
<b>(</b><b>ג</b><b>)</b> <b>יצא</b> כ"ת נ"י לדון אחרי רעש התב"ש ודג"מ בסי' י"ג אם נמצא האם טרפה אם הולד אשר נמצא בתוכו מותר בשחיטת עצמו אחר שיהוי ח' ימים שהתיר הש"ך בפשוט והתב"ש צוח צעקה גדולה דח' ימים מהני רק אחר לידה שרוב ולדות הנולדין המה בני קיימא אבל בנמצא במעי אמו דליכא לידה אז אין ח' ימים מוציאין מחשש נפל והשיג עליו כ"ת נ"י הלא בסי' ט"ו דפסק המחבר דמהני כלו חדשיו ול"צ ח' ימים ורמ"א לא השיג שם לכתוב דאין אנו נוהגין כמו שהשיג בסי' י"ג ע"כ דשם אין אנו מחמירין יען דהוי גם לידה אבל כאן דלא הוי לידה אנו מחמירין הגם שבקיאין לחשוב ט' חדשים אבל להוסיף עוד חומרא שלא יהי' מהני ח' ימים זה לא נחמיר דהלא אנו בקיאים עכ"ד.
<b>ולע"ד</b> לא עיין יפה בזה נהפוך הוא דשם הוי לידה א"כ א"כ יש רוב ולדות בני קיימא ואנן פסקינן כרבנן רק דמחמרינן כרשב"ג היינו בלא ידעינן דכלו לו חדשיו אבל בידעינן הגם שאין אנו בקיאים דאולי התעיף עיניו ועלה עלי' זכר בתוך חדשים ראשונים עכ"פ אין כאן איסור דאורייתא דהא נולד ויש רוב שהוא בר קיימא ולמה נחוש על חשש בעלמא על איסור דרבנן שמחמירים כרשב"ג אבל כאן בלא לידה דיש ס' איסור דאורייתא אולי הוא בר ח' ולא נשאר לסמוך רק יען שהוא בר ט' אז אמרינן אין אנו בקיאים אולי עלה עליה זכר בחדשים הראשונים נמצא פוגע באיסור דאורייתא ודוק ומצאתי אח"כ שתב"ש בסי' ט"ו ביאר כן והשיג על המג"א בה' יו"ט סי' תצ"ח שכ' בעגל שנולד ביו"ט דלא מהני כלו לו חדשיו דאין אנו בקיאים עיין שם.
<b>וראיתי</b> לכ"ת נ"י שהשיג גם על הדג"מ אשר השיג על תב"ש שסובר דגם לרשב"ג לא מהני שיהוי רק בצירוף לידה יען דרוב הנולדים בר קיימין והשיג עליו הלא רשב"ג מתיר בשיהוי אפי' בוודאי בן ח' ואטו רוב הנולדין בחודש ח' בר קיימא נינהו אלא וודאי דסובר רשב"ג דא"א להיות בשום אופן ל' באדם וח' בבהמה וכ' כ"ת נ"י זה דוקא בלא נגמרו שערות וצפרניו אבל אם נגמרו הסימנים בוודאי בני קיימא נינהו עכ"ד.
<b>ונ"ל</b> דזה אינו אמת דהלא רשב"ג מתיר בשהה ל' יום אפי' לא נגמרו שעריו וצפרניו ומתחלה סובר הרשב"א ביבמות דף פ' דלרשב"ג תרתי בעי נגמרו סימניו וגם שיהוי ל' יום אבל אח"כ כ' וז"ל ואפשר נמי דרשב"ג נמי אף בלא גמר סימניו נמי מחזקינן לי' בבן קיימא אלו שהה ל' יום דאיהו עיקר טעמא לא תלי אלא בשיהוי וכל ששהה קאמר לומר דכולם כיון ששהו ל' יום נפקו מתורת נפל דאין נפל מתקיים ל' יום וכן נ"ל עיקר דהא רשב"ג לא הזכיר כלל גמר סימנים אלא שיהוי ל' יום משמע אפי' לא נגמר סימנים רק שהה ל' יום יוצא מחשש נפל דאין נפל חי ל' יום וה"ה נשמע לבהמה ג"כ בכל אופן דחי ח' ימים נפק מתורת נפל ודברי דג"מ מבוארים ברשב"א דהא רשב"ג משוה ל' יום באדם עם ח' יום בבהמה ודוק עוד נפלא בעיני על כ"ת נ"י הלא הדג"מ גילה דעתו בסי' ט"ו דלא משכחת גמר סימנים בבהמה רק באדם וא"כ דליכא גמר סימנים בבהמה ואעפי"כ מהני שיהוי ח' ימים בבהמה אפי' וודאי נולד בחודש ח' וע"כ דמהני שיהוי אפי' ליכא רוב נולדים אינם נפלים ודוק [וא"א לומר דכל ששהה מרבה אפי' אם קורעה לבטן האם ונוטלין הולד דמהני ג"כ ל' יום באדם וח' בבהמה דלא כתב"ש ז"א דלקרבן פסול כל בהמה אשר לא נולד והוא יליף ח' בבהמה מן מיום השמיני והלאה ירצה וע"כ בלידה איירי וא"כ נשמע רק שתורה סמכה על ל' יום באדם וח' בבהמה בלידה דוקא דגם לפדיון הבן צריך לידה ברחם עיין גמ' וש"ע בה' פדיון ויש ראי' מכאן לתב"ש ודוק].
<b>עוד</b> השיג על הדג"מ שכ' והגם דרבנן דפליגי על רשב"ג דלא מהני ל' יום באדם וח' בבהמה גם אינהו מודים דרוב נפלים לא יחיו וכ' כ"ת נ"י וז"ל אגב שיטפי' כ"כ ח' בבהמה הרי לרבנן מותר לשוחטו בתוך ח' ימים עכ"ל לא ידע מה הוא סח רבנן מתירין בסתם ולדות אבל בנולד ח' אסרו אפי' אם שהה ח' ימים בבהמה לא ידעתי איך שגה ברואה ר"ל.
<b>ומה</b> שיצא לתרץ דברי הרי"ף שפסק ס' בן ז' או בן ח' אין מהלינן שנתקשה הרשב"א הא הגמ' אסיק דמהלינן ממנ"פ וכ' כ"ת נ"י דלכאורה אי ס' דאורייתא לקולא א"כ לו יהיה בלא שהה הוי ס' מאי הוי הלא ס' לקולא וכ"ז בס' בבן ט' חדשים רק דלא כלו ויש לחוש על בן ח' אבל ס' בן ז' או בן ח' יש ס"ס לאיסור א' דלמא הוי בן ח' ואת"ל בן ז' דלמא לא כלו לו חדשיו דהיה ראוי להיות נולד בז' ולכן רק בס' בן ז' או בן ח' פסק הרי"ף לאיסור אבל בסתם ולדות מהלינן מכח ס' לקולא וכ"ת הא מדרבנן עכ"פ אסור שאני הכא שהתורה התירה למול בשמונה ואין כח ביד חכמים לאסור מה שתורה התירה כסברת הטו"ז בסי' קי"ז.
<b>לא</b> ידעתי להשיב כי חבילות השגות יש לי בזה (א) הלא אי לא אמרי' ממנ"פ רק אמרי' לו יהי' שהוא נפל יש בו חיות לענין חבורה ועיין רמב"ן שבת בזה א"כ הלא היום שבת בוודאי ואנו עושים מלאכה וודאי ביום שבת רק יש ס' אי יש כאן מצוה אשר לנגדה הודחה או הותרה שבת וא"כ מי שמע כזאת האיש אשר נכנס מן שעת לילה בחיוב היום של איסור מלאכה יחלל שבת על ס' מצוה הלא במתני' תנן לפעמים נימול התינוק לתשעה ולעשרה אם נולד בה"ש דלא ידעינן אם אנו עושים מצות מילה של יום השמיני ולכ"ת נ"י יהיה ס' להקל ועיין תו' כריתות דף י"ז אפי' ביה"ש במוצאי שבת הוי קביעות איסור (ב) א"כ מאי מקשה הגמ' מימהל היכא מהלי' הלא ס' דאורייתא לקולא ואם המקשן לא ידע מזה דס' תורה להקל א"כ יתרץ לו התרצן האמת דס' תורה להקל (ג) מ"ש דכאן לא יוכלו רבנן לאסור דתורה התורה בפי' ביום השמיני ימול לא ידע מה הוא סח דלמא התירה התורה רק בידעינן שכלו לו חדשיו או עפ"י שני מוהלים דהויין שנים שעשו מלאכה עיין תשו' רמ"א סי' ס"ו דלא כב"י בה' מילה הלא הרשב"א מקשה על הרי"ף רק זאת דאנו נוהגין למול אבל לא שנעלם מהם פסוק בתורה (ד) הט"ז חידש זאת אם רבנן יעשו גזירה חדשה על דברים ידועים להיתר כמו בשמא יתקן כלי שיר אבל אם עשו כלל בכל ס' דאורייתא שמותר מן התורה לסמוך על צד קולא והם אומרים לחוש על צד ס' איסור שבו אז לא מחדשים לעשות גזירה בעבור משמרת רק שחששו על צד איסור דאורייתא שבו פן נוגע עכשיו באיסור דאורייתא אבל לא לעשות משמרת לתורה אז לא שייך מה שחידש הט"ז עיין בט"ז בח"מ וביו"ד ובא"ח שחידש זאת ג' פעמים ויראה כן והארכתי בזה במקו"א (ה) מה שאומר בס' בן ז' וס' בן ח' הוי ס"ס לאיסור דלמא הוי בן ח' או אפי' בן ז' דלמא לא כלו לו חדשיו זה שיבוש דהכל חד ס' לא כלו לו חדשיו ומה לי אם הוא בר ז' ללידה וזמנו הוי לט' או שנולד לח' וזמנו הוא לט' ס"ס הוי ס' נפל דדלמא לא כלו לו חדשיו ודוק.
<b>והפלא</b> שהתפלא איך עבדינן תרתי דסתרי אם מת בתוך ל' שהיא אינה מתאבלת והבעל אינה מגרשה הלא המה שני הפכים בנושא אחד וצע"ג.
<b>ונלע"ד</b> ליישב דכל אבילות הוא מכח מרירות אשר חל בשעת מיתה אבל בולד שהוא נפל ליכא מרירות בלב אבות כך קבלו חז"ל כנודע וא"כ כיון דמיעוט הנפלים הוי מיעוט דשכיח כמבואר בתו' נדה דף מ"ד א"כ שוב ליכא מרירות דאבות תולין במיעוט המצוי אבל עכ"פ הכהן אשר זכה באשתו הולך אחר הרוב ואינו עושה עבירה אם יבעול אותה כי הוא תולה דהי' זרע קיימא ולא צריכה חליצה כנלע"ד.
<b>עד</b> כה שעשעתי להראות לו בעזר השי"ת שלא ידחה גדולי מורים בדבריו כי המה עזים וחזקים כשחל וכנמר אבל אני מודה לפני כבודו נ"י כי ידעתי גם ידעתי שלא זכיתי עד עתה לירד בתוך עומק ענין הנ"ל כמעט לא ידעתי סוגי' אשר יהי' בה מבוכה גדולה כמו בענין ס' נפל כל ראשונים יגיעים ואחרונם ייעפו אולי אזכה בפעם אחר לברר הסוגי' לעמוד על בינת ראשונים וחכמת אחרונים ולא באתי רק לפרש אשר בלבי לחזק ולפלפל כעת עם כ"ת נ"י אבל אין דבר ברור בידי ואי"ה אכתוב לו עוד.
<b>אך</b> בנידון הכלים אשר בשלו בהם את הבשר אם מהני שיהוי כ"ד שעות או הוי כשאר ס' טריפות שנתבשל דלא מהני שיהוי מעל"ע נ"ל אם ראו שהי' לו שערות וצפרנים כמו שאר עגלים אחר ח' ימים וגם הלך ועמד שהי' בריא לפי ראות עיני אדם אז לרוב שיטות רק איסור דרבנן וכפי הגאונים אשר הובא בב"י מותר לשחוט אפי' ביומו וכבר האריך התב"ש סי' ט"ו להוציא לאור צדקתן דאינהו לא אכלו אבל לא אמרו שהבשר טרפה וכן מביא שם בכרם שלמה שמהרש"ל בסוף ספרו לב"ק מביא הדברים אשר בין בני בבל ובני א"י והוא א' מהם שבא"י אוכלים ולד הנולד אפי' ביומו וכן האריך בחכמת אדם בתשובותיו סי' ח' להצדיק הגאונים ובצירוף שיטת הרמב"ן אשר הבאתי דגם בבהמה יש סימנים בשערות וצפרנים [ועיין ברה"מ בה' יבום פ"ב] יש לסמוך עכ"פ על הכלים בשיהוי מעל"ע דאינהו מיכל אכלו ואנן לא נסמוך עכ"פ על נטל"פ כנלענ"ד. הדש"ת הק' חיים סופר
<b>סימן</b> <b>יא</b>
<b>שאלה</b> ששחט פרה בחודש ט' לעיבורה ונמצאת נבילה בשחיטתה וקרעו לבטן והוציאו לולדה בריא וחי ואחר עשרה ימים שחטו לולד ונמכר הבשר במקולין וכאשר בא השמועה לזקן אחד צעק ככרוכיא שגם הוא הי' קצב בימי נעוריו ואירע לו כזה ואסרו הלומדים שבעירו לבשר מאי לחוש לדבריו ולקבלתו ולאסור הכלים של בעלי בתים או לא.
<b>תשובה</b> הוא זקן שקנה חכמה מלומדי ד' לאסור הבשר למכור אותו אבל לאסור הכלים של בעלי בתים תלי' באשלי רברבי כאשר נחקור על שורש הדין בעזהי"ת.
<b>הנה</b> ביו"ד סי' י"ג סעיף ז' כתב המחבר אם שחטה לבהמה ונתנבלה ונמצא בה בן ט' חי יש לו לעובר תקנה בשחיטת עצמו והגיה הרמ"א וז"ל עכשיו אין להתיר שום ולד הנמצא בבהמה אם האם טריפה ולא מהני לו שחיטת עצמו דחיישי' שמא אינו בן ט' עכ"ל וכתב הש"ך ס"ק י"א וז"ל אבל וודאי כשימתין עד תחלת ח' ללידתו שאז יצא מספק נפל כדלקמן סי' ט"ו ואפי' היתה אמו טריפה ניתר בשחיטת עצמו וכ"כ בפרישה סי"ב עכ"ל ובתבואת שור הביא בשם הפרישה אפי' אם וודאי הוא בן ח' ג"כ מהני שיהה ח' ימים דע"כ האי בר ז' הוא אלא דאישתהי עד ח' וממה שכתב הטור בן ח' אסור לק"מ דאם חי ח' ימים לא הוה בר ח' אלא בר ז' עכ"ד פרישה אך הוא השיג עליהם הא בנדה דף כ"ד הוה ספק אי בהמה גסה ילדה לז' וא"כ לא שייך להתיר בנמצא אפי' בן ח' מכח דאמרי' דהוא בר ז' ואשתהי הלא לא נפשט שם אי בהמה גסה יולדות לז' וכי תימא דגמ' מספקא רק אם יולדות לז' אבל אפשר דנגמר בה הוולד לז' זה אי אפשר לומר דהא באדם דיולדות לז' אעפ"כ יש פלוגתא ביבמות דף פ' אי אמרינן אשתהי ובבהמה דיש ספק אם יולדות לז' יהי' אשתהי פשיטא עכ"ד וכן מצאתי בפלתי שהשיג בזה על הש"ך.
<b>ונלע"ד</b> לחקור בעזהי"ת דלכאורה פלא בעיני עי' גמרא יבמות דף פ' דאמרו דרבא תוספאה עבד כרבי דאמר אשתהי הלא יש להבדיל ביניהם דשם בבן ח' אמר רבי סברת אשתהי דהגם דרוב נשים יולדות לתשעה עכ"פ לא מצינו שרוב ולדות נגמרים בצורתם לתשעה דווקא דאפשר רוב ולדות נגמרים בצורתם לז' ובכל זאת לא יולדות עד תשעה רק מיעוט יולדות גם לשבעה שמיד שנגמר צורת הולד יפתח הרחם ויצא וזה הולד שיצא בחודש ח' הוא משונה דלו יהי' שנגמר צורתו בז' הי' לו לצאת בז' או להשהות עד ט' וזה יצא בחודש ח' לא עשה לא כרוב ולא כמיעוט אז סובר הת"ק שהוא וודאי נפל ורבי ורשב"ג סוברים כיון דנגמר בשערו ובצפרניו או שחי ל' יום ע"כ הוא אישתהי ובאמת הי' ראוי' להשהות עד חודש ט' כדרך רוב נשים שיולדות לט' הגם שנגמר צורת הולד לז' רק ע"פ סיבה חיצונות יצא באמצע השהיי' אבל כיון שרוב נשים יולדות לתשעה וזו ילדה לי"ב חדשים והא אשתהי כנגד רוב היולדות בחודש הט' לזה כ"ע מודים דלא אמרינן אשתהי דרוב נשים יולדות לתשעה ולא משהין הולד יתר על זמן תשעה חדשים בקרבם וא"כ אפי' כרבי וכרשב"ג לא עביד וצע"ג.
<b>ולכאורה</b> יש ראי' לזה שחדשתי דמה שנגמר צורת הולד לז' לא הוה רק מיעוט דאפשר רוב ולדות נגמרו צורתם בז' חדשים דאל"כ דרוב ולדות נגמרו צורתם בחודש ט' ואז יצאו מיד ומיעוט נגמר צורתם בחודש ז' והמה יצאו מרחם בחודש ז' מדנקטו חכז"ל תמיד רוב נשים יולדות לט' ומיעוט לז' למה נקטו על הנשים שיולדות ולא נקטו על הולדות שאנו דנין אם הוא בר שבעה לראשון או בן ט' לאחרון ונימא רוב ולדות נגמרו צורתם בט' ומיעוט בז' ואז ממילא ידעינן שרוב יולדות לט' ומיעוט יולדות לז' אלא פשיטא דרק על הלידה יש רוב דלו יהי' שנגמר צורת הולד בז' אעפ"כ לא הוה לידה אלא לט' ודוק.
<b>ואוסיף</b> נופך על הקו' דלמא דווקא סובר אישתהי בבן ז' יען כי דרך רוב נשים להשהות הולדות בבטן עד חודש ט' או הגם אם נגמר צורת הולד בז' משתהי' יותר חודש או חדשים עד ט' אבל דנאמר אישתהי אחר חודש ט' שיש רוב על הלידה גופה אז לכ"ע לא אמרינן אשתהי דאזלינן בתר הטבע שכל הנשים יולדות לתשעה לכל הפחות ואיך נאמר אישתהי על ג' חדשים אחר זמן הטבע וצע"ג.
<b>ונ"ל</b> דגמ' מדמה בשלומא לת"ק דלא מהני סימן גמרו שעריו וצפרניו וגם שלושים יום הגם דרוב ולדות בני קיימא נינהו מסייע דולד מעלי' הוא אעפ"כ הוה וודאי נפל דסובר שאין שום ולד שוהה במעי אמו ה"ה דלא מהני באשה שילדה לי"ב חודש דנאמר אשתהי הגם שהי' לה חזקת היתר לבעלה וחזקת כשרות וצדקת לסייע דבוודאי לא זנתה ברצון (ואונס לא שכיח דיש לו קול) אעפ"כ לא אמרינן אשתהי אבל לרבי ורשב"ג דסוברים דאמרינן אישתהי מחמת רוב וולדות בני קיימין ה"ה מצרפין חזקת כשרות וחזקת צדקת דאשה ואמרי' אישתהי שלא לעשות אותה לזונה ולולד לממזר ודוק [עיין רמב"ן יבמות דף פ' בחידושיו].
<b>היוצא</b> מזה דדוקא בנולד לח' באדם פליגו דיש תרתי לריעותא דהלא רוב יולדות לט' אפי' נגמר צורתם בז' ומיעוט יולדות עכ"פ לז' וזה ששינה את טעמו ויצא בח' אז אמרו רבנן דהוה נפל אבל בנמצא במעי טריפה ולד הוה וודאי ספק אולי נגמר בז' רק שרוצה לשהויי במעי אמו עד ט' ובתוך כך שחטו לאמו ומהני שיהה ח' ימים ודוק ובגמ' בכורות לא איבעי להו רק אם יולדות ג"כ לז' כמו אשה שיש מיעוט מן הוולדות שנגמרו צורתם בז' ויצאו מרחם אמם אבל בוודאי יש הרבה ולדות שנגמרו צורתם בז' ולא יצאו עד ט' וא"כ אם ראינו שחי ח' ימים אחר שנשחט האם א"כ בע"כ בן ז' הוא ואישתהי ודוק ומכ"ש אי לא יולדות לז' ודרך הבהמה להשהות הולד עד ט' אז בוודאי אם נשחט האם תלינן דאישתהי דלא שייך לומר וכי בן ז' הוא למה לא ילדה לז' דאין דרך בהמה לצאת לז' הגם שנגמר הולד לז' אלא אפילו אם יולדות לז' אז לא אמרי' אישתהי אם יולדות לח' אליבא דת"ק כמו באדם אבל בנמצא במעי אמו בוודאי אמרינן אישתהי ומכ"ש לדינא דפסקינן כרשב"ג ורבי דאמרי' גם באדם אישתהי הגם שיולדות לז' וה"ה בבהמה אפי' בנולד לח' אבל בנמצא במעי אמו לכ"ע אמרי' אישתהי ודוק.
<b>ומה</b> שהביא התב"ש ראי' דלא אמרי' בבהמה אישתהי דאל"כ קשה בחולין דף ע"ג דמתיר ר"מ בנמצא בן ח' חי ששחיטת אמו מתירו אבל בן ט' צריך שחיטת עצמו וקשה הא ר"מ חייש למעוטא וא"כ ניחוש דלמא בן שבעה הוא ואישתהי בשלומא הא דלא פשט רבא דבהמה אינה יולדות לז' מדר"מ הנ"ל לק"מ די"ל דה"ה בן שבעה אוסר ונקטו פלוגתא לאשמעי' כח דרבנן דלא תימא בבן ז' המה מתירין דרוב נולדים לט' וס"ל דבן ז' הוה נפל לכן אשמועינן אפי' בבן ט' המה מתירין במעי אמו אבל לדברי פרישה דאמרי' משתהי בבהמה קשה מדר"מ ותירץ דהוה מיעוטא דמיעוטא דרוב נולדים לט' וממיעוט דנולדים לז' מיעוט מהם משתהים יעו"ש ולפמ"ש דאפשר רוב ולדות נגמרו בז' רק רוב לא נולדים עד ט' א"כ הדרה הקו' לדוכתא למה לא חייש ר"מ על זה אולי בר ז' הוא ובאמת הי' רוצה להשהות עד ט' ובתוך כך נשחטה האם וצע"ג.
<b>ולע"ד</b> נראה לי דלק"מ דטעמא דר"מ דאמר בן ט' צריך שחיטת עצמו פי' רש"י שם דסובר חדשים בלבד גרמו ורבנן סוברים חדשים וגם אוירא גרמו יעו"ש וא"כ בשלומא בבן ט' דאז דרך הבהמה לצאת בין אם נגמרה אז או אם נגמרה מקודם ואין לו עוד זמן להשהות בבהמה ולא חסר רק אויר לצאת מרחם ולבא באויר עולם אז כיון שאין לו עוד להשהות בתוך האם לכן חדשים בלבד גרמו אבל בן ז' דרך להשהות בבטן האם להשלים עצמו בכח עוד שני חדשים דרוב נולדים לט' הגם אם נגמרו בז' אז בודאי נחשב כלא ולד והוה בכלל כל בבהמה תאכלו אפי' לר"מ ודוק.
<b>והוסיף</b> הגאון בעל תב"ש לחדש דבר הא דמהני לרשב"ג ח' בבהמה הוא רק בסתם ולדות אבל בבן ח' וודאי לא מהני שיהה אפילו נולד דאל"כ למה לא פשט רבא דבהמה יולדות לז' מדרשב"ג דמותרת בנולד לח' וע"כ דאשתהי ונגמר בז' ונתקשה למה שתקו הפוסקים בסי' ט"ו מלהזכיר זה דח' ימים לא מהני בבהמה רק בסתם ולדות וצריך עיון גדול.
<b>ולפמ"ש</b> לק"מ דגמ' הי' מסופק אי גם בהמה יולדות לז' אם נגמר הולד כמו באשה שיולדות לפעמים בחודש השביעי והוה בחזקת שאינו נפל או נאמר הגם דנגמר צורת הולד לשבעה בבהמה כמו באדם בכל זאת לא יהי' מיעוט אשר יולדים לשבעה ואפי' נולד בשבעה הוה בחזקת נפל כמו בן ח' באשה אבל בוודאי נגמר לפעמים צורת הולד לשבעה ואפשר גם רוב ולדות נגמרים לשבעה רק טבע הבהמה להשהות הולד בבטן עד ט' ואם נולד לח' אז הוא בחזקת נפל חוץ אם נגלה דשהה ח' ימים ורשב"ג קאי על בהמה אפי' וודאי נולד לח' ודוק ונ"ל מדנקט רש"י ביבמות דף פ' ובנדה דף מ"ד כל מקום שמביא הגמ' דברי רשב"ג כל ששהה ל' יום באדם אינו נפל וכתב רש"י וז"ל באדם דאלו בבהמה איירי בוודאי בן ח' דאל"כ ע"כ הוצרך לנקוט באדם ולמה צריך רש"י לומר יען דמהני בבהמה ח' ימים אפילו אם יהי' גם בבהמה ל' יום היינו בסתם וולד ובאדם אפי' בוודאי בן ח' אלא ע"כ דלא כתב"ש ודוק.
<b>ולכאורה</b> עלה בדעתי להביא ראי' לדברי תב"ש דבוודאי בן ח' בבהמה לא מהני שיהוי ח' ימים דשם בנדה דף כ"ד ע"א הביא הגמ' הברייתא דיש בעוברין שהן אסורין בן ל' לדקה ובן ח' לגסה הימנו ולמטה אסור יצא מי שיש לו שני גבין ושני שדראות ואמרי' בגמ' רב מתרץ לטעמי' יש בעוברין שהן אסורין בד"א בשיצא לאויר העולם אבל במעי אמן שרי' חוץ שני גבין ושני שדראות אפילו במעי אמן אסור יעו"ש וע"כ איירי בשהה ח' ימים דאל"כ מאי יש בעוברין שהן אסורין הלא כל ולדות אסורין עד ח' ימים אפי' ספק בן ט' אלא בוודאי דאשמועינן הברייתא אפי' חי ח' ימים אסורין משום נפל וקשה למה באמת אסורין נימא דבן שבעה הוא ואישתהי אלא פשיטא בבהמה לא אמרינן אישתהי כדברי תבואת שור.
<b>ואחר</b> העיון זה אינו קושי' דבסתם ולדות לרבנן מותר לכתחלה ולרשב"ג רק איסור דרבנן וברייתא רוצה להשמיע דיהי' וודאי נפל ולוקין על נבילה אם לא חי ח' ימים ודוק.
<b>נהפוך</b> הוא לכאורה ע"כ איירי הברייתא בלא שהה ח' ימים דאם אפי' בחי הולד ח' ימים ואעפ"כ הוה וודאי נבילה חשה א"כ מופשט דבהמה אינה יולדות לשבעה דאם ילדה א"כ נימא דאישתהי דהא הי' חי ח' ימים אלא ע"כ דבהמה אינה יולדות לשבעה ומאי מספקא לי' לרבא הא התב"ש סובר כן דאישתהי תלי' אי אמרינן יולדות לשבעה וצע"ג.
<b>לק"מ</b> דרבא מסופק מדאוסר הברייתא בן ח' אי איירי אפילו בשהה ח' ימים וממילא נשמע דלא יולדות דאל"כ נימא אישתהי או נימא דברייתא בדלא שהה ח' ימים אבל באמת בשהה מהני וע"כ דיולדות לז' ורצה לפשוט מהימנו ולמטה ומשני דקאי אדקה ואחר שהקדימה הגמ' דהלכתא כרב ופי' הברייתא הוה ה"מ בשלא יצא לאויר העולם ודלא כשמואל שפי' ה"מ בדלא כלו חדשיו נסתפק רבא אי בהמה יולדת לשבעה ודוק דתב"ש חידש אי אינה יולדות לשבעה ליכא למימר אישתהי אבל זה יוכל להיות דאמרינן יולדות לז' ואעפ"כ לא אמרינן אישתהי דמדלא ילדה לז' כמועט ולא לט' כרוב רק ילדה בחודש ח' אמרינן דהוא נפל וודאי כרבנן דתוספתא פרק במה בהמה דסבר דאשה יולדת לז' ולט' אבל יולדת בחודש ח' הוה וודאי נפל דלא אמרי' אישתהי חודש אחד וילדה בחודש ח' ודוק.
<b>ואולי</b> רמז רבא דנקט הרי אמרו אשה יולדת לט' ויולדת לז' בהמה יולדת לט' יולדת לז' או לא ילדה ולכאורה יפלא למה נקט הרי אמרו בעינינו אנו רואים דאשה יולדת לט' ויולדת לז' וכן הי' לו לומר אמר רבא אשה יולדת לט' ובהמה יולדת לט' בהמה נמי יולדת לז' כמו אשה דיולדת לז' או לא ילדה וצ"ע רק רבא סמך על רבנן בתוספתא דאשה יולדת רק בט' או בז' אבל אם יולדת בח' הוה וודאי נפל דלא אמרי' אישתהי ולא מהני שיהוי ח' ימים או אם נגמרו שערות וצפרנים ושאל רבא א"כ יש לדון בבהמה אי יולדת נז' אי לא ילדה הגם דלא שכיח דבהמה תלד לז' אעפ"כ אם יולדת אם הוה ולד או נפל אבל לרשב"ג דסובר בפירוש דמהני ח' ימים בבהמה אפי' נולד בוודאי בחודש ח' אז בוודאי אמרינן בהמה יולדת לז' ודוק.
<b>ועלה</b> בדעתי ליישב גוף הקו' אפי' איירי בשהה ח' ימים אעפ"כ אין לפשוט מברייתא דלא יולדת לז' דהא רב מפרש ה"מ בשלא יצא לאויר העולם אבל יצא לאויר העולם אסור ולכאורה קשה למה לא אמר בקיצור ה"מ בשלא נולד אסור מאי זה דמפרש יצא לאויר העולם וצע"ג אך הכוונה בנשחטה האם ונמצאת טריפה שאז נקרא הולד יצא לאויר העולם דהא צריך שחיטת עצמו עיין תוס' חולין דף ע"ד ע"א בד"ה ואז כיון שחסר הלידה אין לסמוך על שישהה ח' ימים להוציא מחזקת נפל ודו"ק אבל כבר אמרתי דדבר זה רחוק משכל דנמצא בבטן אמו אמרי' אישתהי אפי' לרבנן ואפי' אי בהמה לא יולדת לשבעה ומכ"ש לרשב"ג דלא כתב"ש ודוק.
<b>ונ"ל</b> להביא ראי' דמהני ח' ימים בבהמה אפי' ידוע שבוודאי נולד בחודש ח' דבנדה שם בדף הנ"ל אמרו שמואל מתרץ לטעמי' בן ז' לדקה בן ח' לגסה הימנו ולמטה אסור בד"א בשלא כלו לו חדשיו אבל כלו לו חדשיו מותר יצא מי שיש לו שני גבין ושני שדראות אפי' כלו לו חדשיו אסור יעו"ש ולכאורה יפלא בכל מקום בש"ס אשר הגמ' מפרש במה דברים אמורים הוא בסיגנון שבא לפרש להתיר חלק ממה שאוסר מתחלה וכמו דמפרש התוס' לרב בד"א בשיצא לאויר העולם אסור בן ד' לדקה ובן ח' לגסה אבל בבטן האם מותר אפי' בן ד' או בן ח' אשר נאמר בתחלה לאיסור אבל בפי' שמואל בברייתא בד"א בדלא כלו לו חדשיו שהכוונה שהוא בן ד' או בן ח' אבל כלו חדשיו היינו שהוא בן ה' לדקה ובן ט' לגסה א"כ אין זה מסוג אשר נאמר בברייתא לאיסור וצע"ג.
<b>אמנם</b> באמת הברייתא חידש דבר דאפי' בן ח' לגסה וחי ח' ימים אמרינן מדשהה כל כך ע"כ הוא בן ז' רק אשתהי בבטן האם אעפ"י שכלו לו חדשיו כשהי' בן ז' נמצא אעפ"י שהוא בבטח בן ח' חדשים אעפי"כ מותר דמדחי ח' ימים ע"כ כבר כלו לו חדשיו בז' חדשים רק אשתהי ומוכח דמהני שיהה ח' ימים בבן ח' ודלא כתב"ש מדשמואל נשמע לרב ודוק.
<b>וא"כ</b> נשמע דלשמואל פשיטא לי' דבהמה יולדות לז' מדאמרי' דמהני ח' ימים וע"כ דאמרינן אישתהי ומוכח דיולדת לז' ומדשמואל נשמע לרב דאטו יחלקו במציאות וממילא לדינא שבקי' מאי דמסופק לי' לרבא אליבא דרב ופשיטא היא אליבא דשמואל דיולדת לז' ודוק.
<b>ומה</b> שהעיר התב"ש דלא מהני שיהה ח' ימים רק אחר לידה דיש רוב הנולדים בני קיימא נינהו אבל בנמצא במעי אמו דליכא לידה לא סמכינן על שיהוי דח' ימים יעו"ש שהאריך בער אנכי מהבין הלא איירי דידעינן שכלו לו חדשיו שלא עלה עלי' זכר זה ט' חדשים רק לא סמכינן על ידיעתנו דחיישי' דלמא עלה עלי' זכר ולא ידענו וא"כ מהכ"ת שלא נסמוך על רוב נפלים דלא יחי' ח' ימים בבהמה והגם שמיעוט נפלים חיים ח' ימים בבהמה ושלושים באדם בעבור זה חושש רבי לשיטת רש"י ורבנן לשיטת התוס' ביבמות דף פ' שצריך עשרים שנה היינו אם נולד בוודאי בחודש ח' אז אמרינן מנ"ל ליזול בתר מיעוטא דנגמר צורתם בז' ויולדת לח' דלמא הוא בן ח' ואעפ"כ הוא חי שלושים יום באדם דרוב הנגמר צורתם בז' עושים אחת משתיים או יוצאים מאם לז' או שוהים עד ט' אבל לא יוצאים בחודש ח' אבל כאן דלא ידעינן אם הולד בן ח' נהפוך הוא עפ"י רוב הוא וודאי בן ט' רק דלא סמכינן על ידיעתינו דכלו לו חדשיו א"כ אזלינן בתר רוב נפלים דלא חיים שמונה ימים ובפרט כאן דלא יצאה כלל רק נמצא בבטן אם וחי ח' ימים מהכ"ת לחוש שהוא ממיעוט נפלים דחיים ח' ימים ודוק שוב מצאתי שכבר העיר הדג"מ בסי' י"ג על התב"ש בזה דגם רבנן פליגו רק דרוב נולדים בח' הוו נפלים הוה כנגד רוב נפלים אינם חיים אבל כאן דספק בן ט' מודים והרואה יבין מה שיש הוספה בדברי על דבריו ועיין בתב"ש סי' ט"ו ס"ק ט"ז ודו"ק.
<b>סוף</b> דבר הכל נשמע הגם שמתחלה יש לחוש על דברי תב"ש כאשר העיד הזקן שאסרו לו למכור הבשר אבל בנידן שכבר נמכר הבשר אין לאסור הכלים כנלפע"ד. הק' חיים סופר
<b>ואיידי</b> דאיירי לא אמנע מלכתוב שיש לי פליאה נשגבה על דברי רמב"ם פ"ד מה' מ"א ה' ד' כתב וז"ל אסור לאכול מן בהמה שנולדה עד ליל שמיני שכל שלא שהה שמונה ימים בבהמה הרי זה כנפל ואין לוקין עליו ואם נודע לו שכלו לו חדשיו בבטן ואח"כ נולד שהם ט' חדשים לבהמה גסה וה' לדקה הר"ז מותר ביום שנולד עכ"ל ולכאורה תיבות "ואח"כ נולד" שכתב רבינו הוא בלי הבין דמה לי שנולד הלא משכחת שלא נולד כגון שקרעו לבטן אמו ולקחו לולד אעפ"כ מותר לשוחטו מיד וצע"ג.
<b>ונלפע"ד</b> דרמב"ם סובר דדוקא אם כלו חדשיו וגם נולד אז יצא מידי נפל אבל כלו חדשיו בלבד לא יצא מידי נפל יען שלא נעשה לידה דיש ב' אופנים נפל כאשר אבאר בעזהי"ת ואלה (א) שהוא שלם ברוח ונפש והי' ראוי להיות חי וקיים בעולם רק לא נשלם לו צורת גופו שע"י סיבות נעשה לידה קודם תשלום צורת הגוף ויצא לאויר העולם טרם שנגמר (ב) שנשלם בצורת גופו ותוארו שלם באיבריו וכוחותיו רק ד' לא שם משטרו בארץ לקבל נפש רוח ונשמה להיות חי וקיים רק במעי אמו יהי' ניזן וכאשר יצא לאויר עולם ימות [נפל אשת בל חזה שמש] ועיין תוס' נדה דף כ"ד ע"ב שהי' להם גירסא בגמ' מי שהוא ראוי לבריאת נשמה ולא גרסו לבריאת שמונה ובכלו לו חדשיו יש עוד חשש דלמא לא ניתן משטרו בארץ להיות בר קיימא רק אם חי שמונה ימים בבהמה אז ידעינן דראוי עוד לחיות בעבור זה פליג רשב"ג דלא מהני גמר סימנים דדלמא לא הוה ולד אשר יש לו מועד מיועד בבית כל חי וכלו לו חדשיו ג"כ לא מהני אם ליכא לידה דלמא אין לולד בית מועד בבית כל חי רק בשתים יש לו היתר כלו לו חדשיו בבטן ואח"כ נולד אז מותר או נולד ושהה ח' ימים ג"כ מותר לכן הקפיד הרמב"ם וכתב שכלו לו חדשיו בבטן ואח"כ נולד אז מותר באותו יום אבל בנמצא במעי אמו צריך שישהה ח' ימים דלא הי' כאן לידה ובן פקועה שנטרפה אמו דמותר בשחיטת עצמו הוא דווקא אם שהה ח' ימים ומה דבעי ר' הושעיא בפושט ידו לתוך האם ושחט אם מהני שחיטה היינו אם מהני שחיטה בבטן האם הוה רק ספק נבילה ואם לא מהני שחיטה בבטן אם הוה וודאי נבילה כנלפע"ד להערה בעלמא ועיין רמב"ן נדה בחידושיו בדף מ"ג שיש סמך לזה].
<b>סימן</b> <b>יב</b> בהרים קול שופר יעלה כתיבה וחתימה טובה לאלתר לחיים טובים לאחי המפורסם המאה"ג בתורה ויראה כבוד הרב ר' זוסמאן נ"י אבדק"ק האללאש יע"א.
<b>מכתבך</b> קבלתי כי אתה שוקד על ספרי מחנה חיים לטובה וחצי קשת שכלך הגיעוני ואת אשר יש לאל ידי להצדיק לא אעלים ממך בעזה"י.
<b>(</b><b>א</b><b>)</b> <b>הנה</b> בספרי מחנה חיים נפלאתי על הרשב"א שחידש דכל חזקה לא מהני רק לאדם או לב"ד שאינו יודע בעצמו האמת אבל מי שיודע בעצמו האמת לא יפעול כל חזקות שיפרוש מן הדבר אשר מותר נו הובא בפנ"י כתובות והקשתי בסי' י"א בד"ה איידי א"כ זכרי' בן הקצב שנשבע המעון הזה שלא זזה אשתו מן ידיו ואעפ"כ אמר לו אין אדם מעיד לעצמו והי' בוכה וממסה מטתו ולפ"ד הרשב"א ק' הלא הוא והיא יודעין שמותרין זה בזה וצע"ג וכתבת וז"ל פלא עליך כהן יש חיוב על הב"ד לקדשו בע"כ ולא מהני ברי שלו רק לו ולא לב"ד עכ"ל.
<b>אהובי</b> אחי נ"י לפום רהיטא יפה הקשות אבל לא עיינת בשורש הדברים הנה הרשב"א חידש זה על קו' התו' הא תרי ותרי הוי ס' דרבנן אבל מדאורייתא אוקמי אחזקת א"א וא"כ נשאר הקו' מאי מהני שניסת לאחד מהעדים וגם אומרת ברי לי הא יש חזקה כנגדה עיין כתובות דף כ"ב בתו' בד"ה הבא ע"ז תי' הר"ן ורשב"א כפי הבנת הפנ"י דכיון דהעד והאשה טוענים ברי אז מהני לעצמן עכ"פ ולא צריכין לפרוש זמ"ז בניסת ואח"כ באו עדים עיי"ש ועיין ביבמות דף פ"ח שהקשה הגמ' על ר' מנחם בר"י מהא דתני דפנו היכי דמי אילימא דלא ניסת לאחד מעדיה ולא קאמרה ברי צריכא למימר דדפנו אלא לאו דנסת להעד ואומרת ברי לי קתני דפנו ומתרץ הגמרא איסור כהונה שאני ואיבעית אימא מאי דפנו בעדים ואבע"א כשבאו עדים ואח"כ ניסת ור' מנחם בר"י הוא ע"כ סוגי' דגמ' ראה בעיניך דבחד תי' מחדש הגמ' דבכהונה אמרה תורה וקדשתו דפנו שלא יהי' מהני ברי שלהם אבל באידך שני תירוצים אמרו אפי' באיסור כהונה מהני ברי שלהם רק דפנו הוי הפי' דפנו בעדים פירש"י לבקש עדים אחרים שיכולים להכחיש הראשונים או דפנו אם באו עדים ואח"כ ניסת אבל ברי לי מהני אפי' באיסור כהונה וא"כ הך מעשה דר' זכריה בן הקצב שהוא משנה מפורשת בפ"ב דכתובות ומבואר במדרש שם דהי' ממסה במטתו ובוכה וקרא על עצמו יגעתי באנחתי וק' למה לא מהני ברי שלהם לעצמן הלא הי' לה חזקת היתר לבעלה ועכשיו יודעין בעצמן שלא יהי' בבעילתן חטא ועון א"כ נאמנים לעצמן ודוק.
<b>ועוד</b> הלא הך דרש וקדשתו דפנו לאו דכ"ע דהוי מצוה דאורייתא עיין בפ"י כתובות דף כ"ב ע"ב בד"ה רבא אמר ובאמת נא מצאתי ברמב"ם שיביא הך דין דדפנו ודוק כי מן הך וקדשתו ילפי' לכבדו בע"כ הגם אם לא יחפוץ לפתוח ראשון ולברך ראשון וברמב"ם בס' המצות מצוה ל"ב וז"ל היא שצוונו לכבד זרע אהרן לפארם ולנשאם ונשים מדרגתם מדרגה קודמת וראשונה ואפי' ימאנו לא נשמע מהם זה כלו הגדלה לאל ית' אחר שהוא לקחם ובחרם לעבודתו ולהקריב קרבנותיו והוא אמרו ית' ויתברך שמו וקדשתו כי את לחם אלקיך הוא מקריב ובא הפי' וקדשתו לכל דבר שבקדושה לפתוח ראשון ולברך ראשון וליטול מנה יפה ראשון ולשון ספרי וקדשתו בע"כ לומר כי זה ציווי נצטוינו בו ואינו בבחירת הכהן וכן אמרו קדושים יהיו לאלוקיהם בע"כ עכ"ל הרי גילה דעתו הך וקדשתו בע"כ היינו אפי' אם ימחול על כבודו אין כבודו מחול כי הוא צוה יען שהמה מקריבים לחם אלקיהם והוא כדוגמת חז"ל מלך שמחל על כבודו אין כבודו מחול שלאו כבוד דידי' הוא כך הוא בכבוד של כהן והבן אבל שצריך לעשות חומרא בכהן בעניני איסור אינו מרומז בקרא דבכל ישראל אנו מצווין להפרישו מאיסור במה שנצטוה וה"ה לכהן במה שנצטוה בו כגון נושא גרושה או זונה וודאית או גרושה או זונה ספיקא מדאורייתא אבל לא שנאמר בכ"מ מהני ברי שלהם וכאן בכהונה לא מהני או בכ"מ לא צריכי לחקור על עדים שמכחישים את הראשונים ובכהונה נעשה חומרא ועיין בילקוט פ' אמור ובמזרחי שם שחקר אי יש הבדל בין טומאה ונשים פסולות והבן.
<b>ומדי</b> דברי בו אודיע לך מה שפלא בעיני ע"ד הטו"ז באו"ח סי' קכ"ח ס"ק ל"ט שהביא דברי הר"ר פטר שכהן יוכל למחול להיות משרת אצל ישראל והקשה הוא וז"ל וק"ל הא קיי"ל וקדשתו בע"כ דאם נשא גרושה כיפין אותו שיגרשנה כדאיתא בהאשה רבה אם לא רצה דפנו פי' שמייסרין אותו ביסורין ואמאי לא נימא שהוא מוחל על קדושתו עכ"ל (א) הוא פליאה גדולה הלא בהאשה רבה מוכח בהיפוך אם יש איסור ברור לא צריך לדרוש מקרא כקו' הגמ' אי בדלא אמרה ברי לי צריכא למימר פירש"י בד"ה ה"ד וז"ל דהא ודאי באיסור מפורסם ואפי' באיסור ס' לא אצטרך קרא דוודאי כייפינן לי' עכ"ל הרי נגלה אם נושא גרושה או זונה ודאית לא צריכא קרא לדפנו דהא לישראל נמי כייפינן לפרושי מאיסורא הא כל ישראל נעשו ערבין זב"ז וה"ה ישראלים בעבור הכהנים כנודע וא"כ לא איירי הת"כ מן כהן נושא גרושה דע"ז לא צריך קרא והלא קו' שלו קאי שאפי' בגרושה ודאית יהי' הכהן מוחל על קדושתו וא"כ יקשה חצונה א"כ נימא שכהן יוכל למחול קדושתו הן לענין טומאה או לענין נשים פסולות [ואפשר על טומאה לא רצה להקשות דילפי' מן קדושים יהי' שקאי על הב"ד להקדישם כפי פי' המזרחי רק לקדשם להפריש מטומאה] וצע"ג (ב) ועוד פלא הלא כפי דברי הרמב"ם בס' המצות גילה התורה שאפי' אם ימאן הכהן וירצה שלא יכבד לו לא מהני דתורה הטילה על כל ישראל חיוב לכבד הכהן וא"כ ק' על הר"ר פטר וצע"ג (ג) פלא למה הקשה הקו' יען שאמרו בירושלמי המשתמש בכהונה ה"ז מעל עיי"ש ולא הקשה הא יש ציווי וקדשתו לכבדו לפארו שיהי' מדרגתו מדרגה קודמת ולא להיות משרת לשימוש וצע"ג (ד) ועוד פלא בעיני מה הקשה הטו"ז מדפנו בגרושה שאני התם שמחלל זרעו ופוסל אותם ואפשר יען דבכל גרושה הוי הדין אפי' לית לה עוד אורח כנשים ודוק ויש הערה גדולה בין שימוש דבודאי מותר לכהן לשמש את ישראל מדעת עצמו רק אם מצוין לשמש ולשרת יש איסור אז יוכל הוא למחול ע"כ שנחשב בעיניו כאילו מעצמו הוא עושה אבל בנשים פסולות הוי גוף המעשה איסור א"כ לא מהני מחילה על קדושתו כי מי יוכל לשנות את פי המלך עליון אבל אין העת מסכים להאריך.
<b>(</b><b>ב</b><b>)</b> <b>יצאת</b> להשיג עמ"ש בספרי הנ"ל סי' נ"ח דאב לא צריך לעשות הוצאות גדולות ליסע לביתו ביום ח' אשר יש עליו מ"ע להכניס בנו הנולד בבריתו של א"א יען שצוה למוהל אחד והבטיח לו למול את בנו א"כ סמכי' על חזקת שליח עושה שליחותו כמבואר שם בארוכה ויצאת להשיג עלי וז"ל נ"ל חזקה שליח עושה שליחותו מצינו רק לשעבר אבל אין חזקה שיעשה שליחותו וכן לא מצינו כי בוודאי לא שייך חזקה שמהל בבוקר כמנהג דדלמא יבוא המוהל קודם ערב וא"כ צ"ל בצהרים חזקה שבוודאי יעשה המוהל שליחותו ועל עתיד לא מצינו חזקה ודוק כי הוא נקודה נפלאה בעזה"י עכ"ל הנעים לי מאוד.
<b>אחי</b> אהובי נ"י לפי מחשבותיך הי' להם לחז"ל לומר חזקה שליח עשה שליחותו אבל באמת אמרו בכ"מ חזקה שליח עושה שליחותו כמבואר והוא פלא הלא לפי המושכל הי' טוב שאנו מחליטין שכבר עשה השליחות וצע"ג.
<b>אמנם</b> א"כ יש באפשרות לומר דכמו שמא מת לא חיישינן שמא ימות חיישינן דאי אמרינן שמא מת היא סתירה לחזקת חי אבל שמא ימות חיישינן דהא בחשש זה עדיין לא עקריה החזקה ועיין נב"י יו"ד ח"ר סי' נ"ה דוהזהרתם בני ישראל הוי דאורייתא אפי' אם וסתות דרבנן דשמא תראה חיישינן אבל שמא ראתה לא חיישינן וה"ה כאן יש חזקה מי שמבטיח לעשות דבר בוודאי הוא עושה לשמור הבטחתו ואם אנו דנין אחר זמן שא"א לתקן עוד כגון בשחיטה ועירוב וכדומה אז אמרינן בוודאי כבר עשה הבטחתו אבל אם אנו דנין אם יש לסמוך על שליח שבוודאי יעשה נימא שמא לא יעשה הדבר דמי יודע מה יולד יום ובאמת זה שקר אם אנו חוששין בעתיד שמא לא יעשה שליחותו א"כ מעיקרא מאין נעשה החזקה אפי' אם עבר הזמן בשלומא באדם על העבר יש חזקת חי ובאשה יש חזקת טהרה ועל העתיד חיישינן דאדם עומד למות ואשה עלולה לראות אבל כאן כל החזקה נתיסד ע"ז שאדם יעשה כל מה שביכלתו לשמור הבטחתו ואם א"א לסמוך על העתיד שיעשה שליחותו גם בעבר ליכא חזקה לכן רמזו חז"ל חזקה אדם עושה שליחותו שהוא לשון הוה בכל עת ורגע שנחקור אם שומר הבטחתו ופועל בשליחות אנו אומרים שליח עושה שליחותו ומקיים דברו ומכ"ש אם יש לדון שיעשה בעתיד או אם עבר הזמן שאמרינן שלא מעל פיו בהבטחתו והבן זה מאוד.
<b>וראי'</b> ברורה לזה בעזה"י מגמ' עירובין דף ל"ב דאמר ר' ששת מנא אמינא לה דתני' האשה שיש עליה לידה או זיבה מביאה מעות ונותנת בשופר וטובלת ואוכלת בקדשים לערב מ"ט לאו משום דאמרינן חזקה שליח עושה שליחותו ומבואר בתו' חגיגה דף כ"א ע"א ד"ה האונן דאשה לא עמדה שם רק הביאה מעותי' והלכה לה ולערב טובלת וא"כ ר' ששת דהוכיח מכאן חזקת שליח ע"ש ולא סבר הטעם משום חזקת ב"ד שאין מתעצלין כמובן וק' איך עשו הנשים זאת מתחילה ליתן המעות ולא עמדו לראות היעשו השלוחים שליחותם הא על העתיד לא אמרינן חזקה שליח ועשה שליחותו אלא ברור אי חזקה שליח עושה שליחותו יש לסמוך עליו שבוודאי לא יעבור היום עד שיעשה השליחות ומותר לסמוך עליו לכתחילה ודוק.
<b>ואם</b> אמנם יש לחלק דשם לעת ערב אשר יאכלו קדשים כבר יהי' לדון על חזקה שליח ע"ש אבל כאן במילה החיוב כבר חל על האב דהא היום יום ח' והוי הסמיכה על השליח שיפטור אותו מחיוב אשר כבר נכנס בו בכ"ז מסברא הוא שוה דיש חזקה שע"ש גם על העתיד וכן מוכח ממשנה ומגמ' דף ל"א ע"ב בשולח עירובו דמיירי ג"כ על העתיד רק גם שם עדיין לא בא זמן חיובו כמו באשה שעדיין לא אוכלת בקדשים עד ערב ובמילה כבר חל החיוב על האב ודוק ועיין ברש"י בד"ה שליח כולי יומא משמע קצת כדבריך וק"ל והי' בדעתי להטעים הבדל שלך דהא גופא ק' איך סמכינן על חשע"ש ולא חיישינן שמא ימות ואבדו עשתנותיו רק לשמא מת לא חיישינן אבל עכ"פ שמא ימות חיישינן וא"כ מוכח דעל העתיד לא שייך חזקה שע"ש א"כ יהי' חילוק בין אדם ידוע ובין רבים כגון הכהנים דכל השבט בוודאי לא ימות ודוק ועיין ש"ך חו"מ סי' צ"א.
<b>(</b><b>ג</b><b>)</b> <b>מה</b> שהפלאתי על הש"ך שחקר שזכות לקטן עפ"י ב"ד לא הוי קנין דאורייתא והקשתי שמבואר בתוספתא דאם הב"ד קונין עבדים לקטן הם אוכלין בתרומה ולפי דברי הש"ך ק' הלא העבד מחוייב בכל לאוין כישראל וא"כ איך יאכל בתרומה והנחתי בסי' פ"ט בצע"ג וכתבת שלשוני שעבד אסור בתרומה אינו נכון וז"ל דממנ"פ אם מהני קנין ב"ד אז הוא עבד של קטן ואם לא מהני אז הוא עכו"ם ואין לו שם עבד עכ"ל לא ידעתי מחשבותיך הכי לא משכחת שב"ד קנו עבדים מישראל אחד בעבור כהן קטן שהגם שלא קנה אותן הקטן נשאר העבד עכ"פ באיסור אכילת תרומה דהא כבר הוא עבד מישראל כמובן ואפי' אם קנו עכו"ם כפי הבנתך ג"כ נשאר קו' שלי על הש"ך דאיך יאכילו לעכו"ם תרומה הכי מותר לנו ליתן לעכו"ם תרומה ותוספתא נקט סתם קנו עבדים לקטן הוי בכלל אפי' קנו עבדים מישראל ודוק.
<b>איידי</b> אזכיר דברי מדרש פ' שופטים וז"ל שופטים ושוטרים תתן לך ולא לאומות העולם עכ"ל בילקוט הכוונה כפי החקירה בתשו' פ"ט אם הב"ד של ישראל הוי ב"ד גם על האומות בשם מ"ל ומכאן משמע דלא ניתן כח לב"ד של ישראל על אוה"ע וק"ל ומצאתי בחת"ס סי' רצ"ה שמשיג על נקה"כ דאין כח לישראל על בני אוה"ע עיי"ש ומצאתי במג"א סי' קנ"ג ס"ק ל"ז דאין ב"ד עיר יכולין לעשות על עיר אחרת ואמ"ו ז"ל שם מסופק בב"ד של שבט אולי מסופק דכח ב"ד שבט עדיף מב"ד עיר ועיין במחה"ש ובח"מ סי' ק"ט ודוק.
<b>(</b><b>ד</b><b>)</b> <b>עוד</b> השגת עלי במכתבך הראשון עמ"ש בסי' כ"ז הערה דלא יהי' לאו דנתיצה רק בדבר אשר מתחילת הויתו לשם ד' אבל דבר שנבנה ומתוקן כשהי' חולין ואח"כ הוקדש לגבוה ליכא בו לאו דנתיצה דהכל נדרש מפסוק ונתצתם את מזבחותם לא תעשון כן לד' אלקיכם ובע"ז ליכא הקדש וע"כ בנבנה תחילה לכך וה"ה נאסר לגבוה אם נעשה מתחילה לשם ד' ומיושב קו' אמ"ו ז"ל בחת"ס מחומות ירושלים שכתבת וז"ל דבר זה לא שערו אבותינו למה יש לאו דלא תעשון לעשות בהמה גיסטרא כמבואר בע"ז דף נ"ג ועיין רמב"ם פ"א מבית הבחירה הנותץ אבן מהיכל חייב עיי"ש עכ"ל.
<b>אחי</b> הנעים נ"י לא ידעתי הרעש מן הגמ' בע"ז דשאני בהמה דהיא קדושת הגוף שם בוודאי יש לאו דלא תעשון כן לד' דהוא קדושת הגוף עיין מזרחי פ' ראה שם אבל החומות של עזרה ומכ"ש חומות ירושלים המה קדושת בה"ב וביותר אבני ההיכל ועזרות לא נחשבו לקה"ג אך הרמב"ן חולק שם עיי"ש וסובר דאבני היכל ועזרות ומכ"ש אבני מזבח קדושת הגוף נינהו.
<b>מראשית</b> אודיע לך אהו' אחי נ"י כי ד' האיר עיני לראות ספרי הובא בילקוט פ' ראה וז"ל ונתצתם את מזבחותם זה אבן שחצבה מתחילה לע"א ושברתם את מצבותם זה מצבה שחצבה לע"א ואשיריהם תשרפון באש זו אשרה שנעשה מתחלה לע"ז ופסילי אלהיהם תגדעון שהיתה נטועה מתחלה לע"א עכ"ל ראה בעיניך שזכיתי לכוון האמת דבע"ז איירי דמתחלת הוית הדבר נעשה לע"ז הגם שאין הקדש לע"ז עכ"פ עשיית הויתו צריך להיות לשם ע"א וכן הדין בהיכל ובהר הבית צריך להיות חציבתן לשם קדש כמבואר ברמב"ם פ"א מה' בית הבחירה ה"כ וז"ל אבנים וקורות שחצבן מתחילה לשם ביהכ"נ אין בונין אותן להר הבית עכ"ל ובכ"מ הביא תוספתא שחצבן מתחילה להדיוט עיי"ש ודוקא בכה"ג יש הלאו אבל בחומות ירושלים דל צריך חציבתן בקודש אז אין בו לאו דלא תעשון דל"ד למצות מזבחותם תתוצון ודוק ולפ"ז בבהמה דהן בע"ז ולהבדיל בין טמא לקודש בהקדש לא משכחת הויתו לשם אסורו בע"ז אי לשם קדושתו לגבוה אז יש לאו דלא תעשון כן לד' לעשות גיסטרא כנלענ"ד בעזה"י לאמת גדול ועיין תו' סוכה דף מ"ט בד"ה שכל בסוף דבריהם ודוק ועיין בתשו' שלי סי' י"ד שהארכתי במקור דברי הרמב"ם וירושלמי פ"ג דיומא והבאתי דברי מג"א סי' קמ"ז ודוק.
<b>ובעיקר</b> הקו' שלך לא ידעתי מה הרעש עלי הלא הגמ' הביא שם דרחמנא אמר סוסיהם תעקר ועוקרין מן הארכובה הגם שיש צער ב"ח וא"כ גילה רחמנא הגם שלא נעשה מתחילת הויתו מצוה לעקר וממילא יש בבהמת קרבן לד' לאו דלא תעשה כן לד' אלקיכם והגם ששם בברייתא הוא קנס עיין תו' אבל מיהושע דצוה ד' נלמד דשם הוי דאורייתא ודוק.
<b>וגם</b> זאת נפלאת עליך דכל הדרש אנו צריכין לגלות שיש בבנין אשר הוא תשמיש לעבודת ד' לאו דלא תעשון אבל בקדושת הגוף בפשטות לאו דלא תעשון כן לד' שהוא קדושה בקרבן הוי כמו מחיקת השם שאפי' ר"י מודה כמבואר במזרחי דר"י פליג על נתיצת אבן אבל במחיקת השם מודה עיי"ש והבן זה מאוד.
<b>ומה</b> שרמזת על הרמב"ם שפסק הנותץ אבן מן היכל או עזרה עובר בלאו לא ידעתי מה הי' לך הלא אם הביהמ"ק נבנה בקדושה מעיקרא משל הקדש בוודאי יש לאי ואטו יש מצוה שיהי' נבנה משל חולין הלא מן התורה הי' הכל מקודש מתחלת בנינו אבל אח"כ שעשו תקנה שלא ובואו לידי מעילה ובנו בחולין ואח"כ הקדישו ליכא לאו דלא תעשון כן ומיושב קו' אמ"ו ז"ל איך לקחו מחומות ירושלים ולא ידעתי אפי' ריח השגה וק"ל [ומי שמעיין היטב בלשון הרמב"ם בה' מעילה יראה שמעולם לא נבנה גוף הבהמ"ק ועזרות מן החולין רק בקדושה רק אח"כ אם היו צריכין לסתור ולתקן או להוסיף דבר עשו כן בעבור בעלי אומנים שלא יבואו לידי מעילה] וק"ל ואין פנאי להאריך. דברי אחיך הדש"ת הק' חיים סופר
<b>ומצאתי</b> בילקוט עזרא וז"ל ואומרה אליהם אתם קודש וגו' אבא ור"ה הוו יתבין ואכלין והוי ר' זעירא משמש קומיהון אעיל טעין משחא וחמרא תרוויהון בחדא ידא א"ל ר"ה מה ידך חוריתא קטיעה וכעס עלוי אבא אמר לי' לא מסתייך דאת רביע והוא קאים ומשמש ועוד דהוא כהן ואמר שמואל המשתמש בכהונה מעל דאר"א בשם ר"ש ואומר אליהם אתם קודש לד' והכלים קודש מה כלים המשתמש מעל אף אתם המשתמש בכם מעל עכ"ל והמאמר כולו מוקשה הא ר' אבא אכל עם ר"ה וזעירא הוי משמש קדמיהון ולמה הי' נייח לר' אבא שזעירה ישמש לפניו הא המשתמש בכהונה מעל ואח"כ כאשר אמר ר"ה מה יידך חוריתא קטיעא כעס ואמר בשם ר"ש המשתמש בכהונה מעל וצע"ג. אמנם כל שימוש דניחא לי' הוי כאילו משמש מעצמו בלא ציוו ושימוש הכהונה אינו איסור כי אין הכהן איסור הנאה רק אם אחד משתמש בו שלא כרצונו אז יש איסור מעילה יען שמשתמש בו בע"כ שלא מרצונו ודעתו ולכן שתק מתחילה אבל כאשר א"ל ידך קטיעא ומבקש ממני שימוש שלא כרצונו אז הוי ר"ה משתמש בכהונה וכעס דמעל כהן הוה כמו כלים מי שמשתמש בו בע"כ כמו שמשתמש בכלים מעל מעל בד' והבן.
<b>סוף</b> דבר אכתוב לך דבר קטן אשר חדשתי בשבוע זו דיש פלוגתא אי בחוה"מ יש חיוב תפילין אי לא פלוגתא רשב"א ורא"ש כמבואר בסי' ל"א והט"ז מכריע שיניח בלי ברכה עיי"ש ולדעתי דעת רש"י דיניח תפילין בברכה עיין בסוכה דף מ"ו ע"א הי' לפניו מצות הרבה מברך אשר קדשנו וגו' על המצות ור"י אומר על כל מצוה ומצוה ופירש"י מצות הרבה וז"ל ליטול לולב לישב בסוכה להניח תפילין להתעטף בציצית עכ"ל מדלא כתב או באמצע משמע דכל הנך ד' מ"ע הי' לפניו בפ"א והיכא משכחת נטילת לולב וישיבת סוכה עם הנחת תפילין בפ"א אם לא בחוה"מ וע"ז חקר הגמ' אי לברך על המצות כולם ברכה אחת או כל מצוה ברכה בפני עצמו ומבואר דסובר רש"י דחוה"מ חייב בתפילין עם ברכה וק"ל ן [ואחר שתי שנים מצאתי בהגהת ר"ע איגר על משניות שהעיר על דברי רש"י הנ"ל ובזה שכוונתי לדעתו].
<b>סימן</b> <b>יג</b> שפע רב וכל טוב לידידי הרב הגאון המפורסם הרב ר' דוד יהודא נ"י אב"ד דק"ק קרעסטור בעהמ"ח ספרי שבילי דוד.
<b>מכתבו</b> הגיעני עם שאלת חכם אשר ביקש לגלות דעתי בפסק הלכה בנידן שבא לפניו בקהלתו ופקודתו אשמור להודיע כאשר עם לבבי וישים עיניו לטובה להורות כאשר ישפוט שפוט בשכלו הזך.
<b>שאלה</b> בעסק הגאבעללע אשר לוקחין האקרו"ט מבשר כשר סך מה מכל ליטרא שוכרין זה בהכרזה זה מוסיף על זה וזה המנהג כאן בחול המועד בהתאסף לעסוק בצרכי הקהל והשוכר נותן מיד דבר מה להתחלת הפרעון ולאחר יו"ט התחרט וליכא משום טעות כי זה השוכר כבר החזיק זה העסק ארבע שנים. תשובה ראיתי שהדר"ג נ"י יצא לפסוק שהשוכר לא יכול לחזור בו ועמודיו עשה שלשה שכח אלופי הקהל יפה ואעתיק אותם אחד אחד.
<b>(</b><b>א</b><b>)</b> <b>כתב</b> הדר"ג נ"י וז"ל משום דצרכי רבים דבר מצוה ומתחייב באמירה ואף דכתבו התוס' בקידושין דף כ"ט במו"מ ליכא משום אמירה מ"מ בכה"ג דאחד מוסיף על חבירו וודאי איכא משום אמירה כמ"ש שם הר"ן היכא דאיכא רווחא בפסוקו חייב משום אמירה כמבואר בערכין במוכר שדה הקדש דהמוסיף אינו יכול לחזור דאיכא רווחא ואף דיש פוסקים דצדקות שלנו אין דין הקדש להם מ"מ וודאי באמירה מחייב אף בצדקה דידן ובכה"ג דאיכא רווחא חייב משום אמירה אלא דא"כ האחרון אין צריך לשלם רק מה שהוסיף על לפניו כמבואר בערכין, אמנם המג"א הביא צ"צ ססי' קנ"ד בהכרזת המצות דמצד המנהג כשאחרון חוזר ופי' שם במחה"ש העובדא כי האחרון לא הי' בטוח דבערכין חוזר לשלפניו אבל בצדקה אין המנהג כן דאחרון לבד חייב ויעיין שם בס' שערי תשובה.
<b>הנה</b> טרם אשיב על דברי הדר"ג נ"י אדבר וירוח לי הגם שבמחה"ש סי' קנ"ד כתב בנידן שטעה השמש והאמין שהוסיף אחד על המפטיר אז בוודאי הדין כאשר פסק הצמח צדק שחזר לדין תורה וא"כ האחרון חייב ואם גם שלפניי חזר גם הוא חיוב ואם חזרו כאחד משלשין ביניהם אי כפי' רש"י או כפי' הרמב"ם יעיין בצמח צדק סי' נ"ב.
<b>לדעתי</b> מנהגן של ישראל תורה היא אם אינם נביאים בני נביאים הם לעשות כדת של תורה הנה תוס' בב"ב דף קל"ג ע"ב בד"ה ולא תשיימו הק' הא בקידושין כ"ט משך מהקדש במאתים ולא הספיק לפדותו עד שעמד במנה נותן מאתים דלא יהיו כח הדיוט חמור מהקדש תיפוק לי' אפי' לא משך כיון שאמר לפדותו במאתים אמירה לגבוה כמסירה להדיוט ותירצו וז"ל וי"ל דהתם היינו טעמא שאין מתחייב מאתים באמירה משום דלא אמר לתת כלום להקדש ואין כאן נדר כי לא אמר לקנות רק שוה בשוה אבל אם וויתר כלום משלו להקדש צריך לקיים דאמירה לגבוה כמסירה להדיוט עכ"ל מדבריהם למדנו שני דברים (א) דלא שייך אמירה לגבוה אלא אם האדם נותן משלו להעשיר את ההקדש כגון שור זה עולה פי' רש"י קרבן צבור היינו להרויח קדושת הגוף או בית זה הקדש להרויח קדושת בדק הבית אז הוה אמירה נדר לד' כדפי' רשב"ם בב"ב דף קל"ג בד"ה ולא תשיימו וז"ל דאמירתו לגבוה וכו' כדכתוב איש כי יקדיש את ביתו וגו' מוצא שפתיך תשמור וגו' עכ"ל רמז כמו אם מקדיש ביתו קודש מהני אמירה לפעול מיד שיצא הבית מרשותו ונכנס לרשות גבוה ה"ה אם אמר איש שיתן שוה מאתים במנה מחויב לקיים מוצא שפתיך תשמור ועשית כאשר נדרת לד' אלקיך וההקדש קנה מיד אותו נדבה אשר נדר בפיו אבל אם אדם מבטיח ליקח דבר בשווי' כאילו יקנה מן ההדיוט שלא וויתר כלום לגבוה כי פוסק רק שווי' של החפץ אז אין כאן נדבה ולא חל עליו שם נדר כי אין ריוח להקדש בו א"כ אין כאן אמירה לגבוה דהוה כאילו אמר להדיוט דבמה יהי' ניכר אמירה לגבוה וממילא אין כאן כמסירה להדיוט ואמרי' מה לי ליקח מגבוה או ליקח מהדיוט ותלי' במשיכה ודוק. (ב) דשייך אמירה לגבוה כמסירה להדיוט אם בשעה שפסק דמים וויתר מעט כנגד ההקדש למשל אם השור היה שוה מאה ותשעים והוא פסק מאתים שעכ"פ התכוין להרויח במקחו להקדש אז חל אמירה לגבוה אם הוזל אח"כ על מנה לא יוכל לומר הלא וויתרתי כנגד ההקדש רק עשרה זהובים ואותן אשלם לגזבר ואתחרט מן המקח זה לא יועיל לו מאומה דכיון דירד ליקח מן גבוה להרויח להקדש ולא שייך לומר דלא קנה מן ההקדש אלא כמו מהדיוט דהא חזינן דנחית במחשבת קנין מהקדש דנתן העדפה על כל הקנין ממילא חל מוצא שפתיו כאשר נדר לד' וצריך לשלם מאתים וזה שרמזו בתוס' וז"ל משום דלא אמר לתת כלום להקדש ואין כאן נדר כי לא אמר לקנות רק שוה בשוה עכ"ל יען שחושב רק לקנות שוה בשוה א"כ אין כאן נדר דלא אמר לתת כלום להקדש אבל כתבו עוד וז"ל אבל אם וויתר כלום להקדש צריך לקיים עכ"ל אם וויתר אפי' זהב אחד אז ירד לקנין מהקדש צריך לקיים ככל אשר הבטיח דאמירה לגבוה כמסירה להדיוט על כל המקח ודוק וכן משמע מתוס' קידושין דף כ"א בד"ה משכו בתי' השני שדייקו וז"ל דהתם כששם אותה פחות משווי' ונתכווין לוותר להקדש א"כ שייך לומר אמירתו לגבוה כמסירתו להדיוט אבל הכא לא נתכווין כלל לוותר כשמשכו במאתיים שכך הי' שוה באותו שעה ולא שייך אמירתו לגבוה כמסירה להדיוט עכ"ל הרי שדייקו שלא נתכווין לוותר כלל כשמשכו במאתים והי' שוה מאתים ודוק
<b>היוצא</b> מזה דתוס' סברו דדוקא אם האומר אמירה לגבוה מכווין לוותר דבר לטובת ההקדש אז אמרינן אמירה לגבוה כמסירה להדיוט אבל אי אחד האמין שהחפץ בוודאי אינו שווה יותר או פחות ממה שפסק או אפי' שידע שהוא שוה בפחות ממה שפסק רק הוא צריך לאותו דבר ואפי' אם הי' ביד הדיוט הי' נותן לו כמו שפסק להקדש א"כ לא ירד האיש לוותר להקדש ולא שייך בו אמירה לגבוה כי לדידי' שווי' האי חפץ כך וכך ודו"ק.
<b>אמנם</b> מדברי הר"ן בקידושין למדתי שאין אנו הולכין אחר דעת הלוקח רק אחר דעת ההקדש אם בשעת אמירה של הפוסק יהי' בו רווח להקדש יתר על הקרן א"כ חל בו כח ההקדש אבל אם בשעת הפיסוק לא הי' בו ריוח אז הוה רשות הקדש כרשות הדיוט ואעתיק לשון הר"ן בקידושין שכתב וז"ל ואיכא למידק למה לי דקתני גזבר שנתן מעות בשביל בהמה אפי' בלא מעות נמי קנה באמירה בעלמא דאמירה לגבוה כמסירה להדיוט וכי תימא ה"מ במקדיש אבל במוכר לא ליתא דהא אמרי' בפרק י"נ גבי בנו של יוסף בן יועזר דאשכח מרגניתא דאמר לי' אבוה אמטוי לגזבר ולא תשיימי' את אלא לשיימו אינהו דאמירתו לגבוה כמסירה להדיוט ואמרי' נמי בערכין בפרק המקדיש שדהו אמר אחד הרי שלי בעשר וכו' ואחד אמר בארבעים ואחד אמר בחמישים חזר בו של חמישים ממשכנים מנכסיו עד עשר י"ל התם הוא משום דאמר חמשים איכא רווחא להקדש והוה כעין נדר ושייך בי' אמירתו לגבוה כמסירה להדיוט אבל כי ליכא רווחא להקדש אין כאן נדר ולפיכך הקדש אינו קונה אלא בדמים ומאי דאמר בתר הכי פדאו במאתים משמע דדוקא פדאו אבל בדיבורא בעלמא לא אע"ג דהתם איכא רווחא להקדש התם נמי היינו טעמא דבשעת שומא לא הוה בי' רווחא ואין כאן נדר ולפיכך דווקא פדאו אבל בדבורא בעלמא הי' יכול לחזור בו דאעפ"י שנשתנה השער אחרי כן מה בכך הרי כיון שאין הדבור חל בשעתו אי אפשר לו לחול לאחר זמן עכ"ל מבואר בדבריו דלא אזלינן בתר מחשבת האיש המדבר בעד מקח ההקדש אם מכווין לוותר להקדש אלא אזלינן בתר ההקדש אם באמירה הנ"ל יש ריוח אז פושט בו כח הקדש דהא בתוך הפיסוק של האיש יש בו רווחא לקדש אבל אם החפץ שוה כמו הסכום שפסק האיש א"כ אין כאן דבר שיחול עליו כח הקדש דהוא פסק מאתים והחפץ של הקדש שוה מאתים ועל מה יחול דבורו להיות נו כח נדר שיתפוס בו כח הקדש הא גם עכשיו הי' שוה להקדש מאתים מה לי כסף מה לי שוה כסף כנלע"ד ברור בעזה"י ההבדל בין דברי תוס' ובין דברי הר"ן בעזה"י.
<b>ולפ"ז</b> אני אומר סברא אחת בעזה"י בשלומא בשור או במרגליות או בשדה אשר יש להחפץ דמים העובר לסוחר ששוים בעצם אז אם אחד הוסיף על השווי חל בו כח הקדש או נדר הן לשיטת התוס' אם חישב האיש לוותר להקדש הן לדברי הר"ן אם עכ"פ יש רווחא להקדש בפסוקו יתר על הקרן ונתפס בו כח הקדש אבל אם השמש הכנסת מוכר איזה פעולת עשיית מצוה כגון לעלות לתורה או הגבהות וגלילות או הדלקת הנרות אז מי יאמר שדבר זה יש לו בעצם שווי' אפי' פרוטה אחת עובר לסוחר רק ישראל קדושים הם נותנים מעות לשמוע קריאת התורה או לגלול הספר או להדליק נרות וכדומה אז הכי יש שעור להעריך כמה שוה זכיות המצוה הלא דוד אמר טוב ני תורת פיך מאלפי זהב וכסף ושלמה אמר אם יתן איש את כל הון ביתו באהבה בז יבזו לו [ועיין במדרשים שם והבן] וממנ"פ אי אזלינן כמה השווי' בעצם לכל אדם בעולם בין איש או אשה או קטן או עבד או עכו"ם הלא אין לו שווי' כלל רק אנן אזלינן כי יקרים הם מפנינים כל חפצים נא ישוו בה במצות ד' ברה מאירת עינים ואם גם יפסק איש אלף כסף ג"כ לא יתן יותר על השווי' לפני שלומי בני ישראל וא"כ לא שייך בו אמירה לגבוה דלא נתן יותר על השווי' דאפי' אם יכול לקנות זכיות מצוה זו מיד יחיד או מיד אשה ג"כ הי' נותן כך כי הוא שווי' עוד יותר אלף פעמים כי מי יפלס אורח חיים שלוחי דרחמנא ועיין תנחומא פ' ויגש המצות המה שלוחיו של הקב"ה] לאמור שמכבד אותם יותר משווי' חס מלהזכיר זאת במקהלות עדת ישראל א"כ שפיר נהיגו עלמא דלא דנו מה שאיש פוסק לשמש יהי' כאמירה לגבוה שזה אי אפשר אבל האחרון אשר פסק להשמש כך וכך וחוזר בו אחר שנגמר על שמו כי הוא קנה אותו א"כ חייב מכח מוצא שפתיך תשמור ועשית כאשר נדרת לד' אלקיך לכבד את מצות ד' אם הדין דיש לצדקות דידן דין הקדש וממון עצמו אין בדבר רק הוא קבל על עצמו ליתן כך וכך אם העדה יתנו לו רשות לעשות המצוה במקהלותם [וה"ה אם השמש טעה אז האחרון אשר פסק הוא חייב וכל הקודמין לו פטורין] כנלע"ד בעזה"י ליישב שד' מנהג אבותינו תורה היא.
<b>תבנא</b> לדינא בנידן שאלת הדר"ג נ"י אשר אותן השוכרים מכוונים לוותר לעצמם ממון אשר ירוויחו בו כי מחשבים הם שאותן פרוטות אשר יתן כל בעל בית בעד כל ליטרא בשר יעלה יותר מאשר הם נותנים בעדם לאלופי הקהל והם נותנים ממון בעד ממון וחפצים להרויח אפי' הרבה בשכר טרחם וגם אלופי קהל לא יבקשו שהשוכרים יפסידו בו רק יודעים שירויחו בו כי כך ראוי' להם שנותנים מעות מקודם על חודש עכ"פ וגם יש להם טרחא להשגיח על הקצבים בכל פעם אשר יתנו לשחוט לשקול הבשר כמה ליטרות יש בו א"כ השוכרים מעולם לא ישכרו ליתן עליו יותר מהשווי' וגם אלופי קהל לא יבקשו זאת שירוויחו הם והשוכרים יפסידו בו א"כ אין בו כלל לאמור אמירה לקהל יהי' כמסירה לגבוה אפי' אם צרכי צבור הוה כהקדש כנלע"ד ברור בעזה"י נכון לדינא.
<b>ואיידי</b> אזכיר שראיתי בהפלאה שתי' קושי' התוס' דמכח אמירה לגבוה מהני שאלה שישאל על נדרו אבל אם נתן הכסף או מכרו לא יכול לחזור בו יעו"ש ולדעתי יפלא בשלומא בתרומה טרם שבא ליד כהן אשר הביא הפלאה ראי' במה שאמר שיהי' תרומה וחוזר לטבלו אינו משאיל לרעת חבירו דהא צריך להפריש פעם שנית וגם אינו מזכיר שמשאיל רק על קדושת שם תרומה אבל כאן כאשר מנדר להרווחת ההקדש מיד זכה בו ההקדש או בצדקות דידן העניים ואיך ישאל על אמירתו הלא באמירתו כבר זכה בי הקדש או יד עניים ונא מהני בו שאלה לרעת אחרים הלא הנדר כבר עשה פעולתו ולא יוכל עוד לחלל דברו ואם מעכב מליתן הוה גזלן וגנב ואטו אם הפקר מטעם נדר יוכל לשאול על נדרו ועיין בקצוה"ח סי' רע"ג ועיין ר"ן נדרים דף פ"ה והי' לי להאריך בזה אך אין זה נידן השאלה.
<b>ונפלאתי</b> במקו"א על מרן חתם סופר ביו"ד סי' שט"ז בד"ה עכ"פ שהשיג על הקצו"ח דחקר בהפקר אי צריכים הבנים לקיים ותמה אדמ"ו ז"ל הלא כבר עשה הנדר פעולתו ולא נשאר על הבנים לקיים דבר יעו"ש ולדעתי פלא א"כ איך שייך שעובר על לא יחל דברו הלא אין עוד דיבור בעולם שהדיבור עשה פעולתו ואי אפשר בעולם לבטלו או ליחל אותו כמו אם הקדיש דבר ואח"כ נהנה ממני עובר על איסור מעילה אבל על בל יחל אינו עובר דהא כבר פעל הדיבור לעשות אותו החפץ הקדש כמו שבארתי בספרי מחנה חיים סי' צ"ג בד"ה וכעין סברה יעי"ש וה"ה אם הנדר פעל ההפקר ויצא החפץ מרשות וקיים נדרו א"כ איך משכחת בל יחל דלא דמי לאומר קונם ככרי ונהנה שהביא אדמ"ו לראי' דשם הטיל רק איסור אם יהנה אדם ואם נהנה הוא מיחל דברו אבל כאן הלא החפץ הופקר משעה שדיבר ולא נשאר דיבור אשר יחלל ומדכתב הרמב"ם שעובר על בל יחל א"כ ע"כ דמכח הנדר יוכל כל אחד לזכות כמי אם אסר על עצמו טובת הנאה ועיין ר"ן נדרים אם אסר הפירות וא"כ כיון דיורשים אין מחויבים לקיים נדרו נסתלק ההפקר אם לא זכה בו אדם עד שמת אביהם הדרו הנכסים להיות ממונם בלי קנין רק בכח ירושה ואכמ"ל.
<b>(</b><b>ב</b><b>)</b> <b>עוד</b> יצא הדר"ג נ"י לחייב השוכרים וכתב וז"ל שנית אמרתי כי זה דבר אבוד דמה"ט הותר צרכי רבים בחוה"מ דדבר האבוד הוא דלאו בכל שעה רבים יכולין להתאסף ובדבר אבוד מבואר בח"מ סי' של"ג באבוד אין פועל ואין בעה"ב יכולין לחזור משום דינא דגרמי עכ"ל.
<b>אהובי</b> לא אדע להתחיל להשיב הלא מבואר במועד קטן דף ו' שבעבור לשכור פועלים בזול התירו לשלוח פועלים בחוה"מ א"כ משמע הגם דכל השנה הוה פועל שני זוזים ובחוה"מ בזוז מתירין כדי להרויח לצבור אבל בוודאי אין זה נקרא דבר אבוד דנימא דפועל לא יכול לחזור רק אם מפסיד משלו ולא הרווחה כמובן עיקר הטעם בצרכי רבים דהוה קדירה דבי שותפי כמבואר ברא"ש הובא בטו"ז תקמ"ד ואם לא יאספו נעשות בשעת בטילה יהי' בטל כל הדבר אבל לא שייך לומר דהוה דבר אבוד דהא אלופי הקהל יכולים לקבץ הכנסתם מן ליטרות בשר ע"י איש נאמן אשר יחלק פתקאות לכל הרוצה לשחוט וגם להזהיר שהשוחט לא ישחוט עד שישלמו הקצבים כפי אשר קצבי אלופי הקהל זה רבות בשנים.
<b>וגם</b> שם דווקא אם ההפסד ברור אבל כאן אפשר שאלופי קהל יקבצו ע"י איש נאמן כל ההכנסות הבאים מן הבשר ומן שחיטת עופות ואולי שירוויחו בני הקהלה ואם יבורר שיפסידו ממילא ניכר שנא גרמו השוכרים הפסד לאלופי קהל שאם שכרו הי' ההפסד להשוכרים ואיך נדין דינא דגרמי אם אין ברור הזיקא כי לא הי' לאלופי הקהל שוכרים אחרים אשר רצו ליתן כל כך אשר הבטיחו השוכרים האחרונים ודוק.
<b>ובר</b> מן דין לא ידעתי הכי השוכרים הם פועלים אשר חכמים תקנו ביניהם שכל החוזר בו ישלם איש לרעהו ועיין בנתיבות סי' של"ג ובקצו"ח שם הלא הבעלי בתים השוכרים לא שעבדו עצמן להיות משרתים להם רק ששכרו כדי להרויח מקופת הקהל וא"כ הויין כמבטל כוסו של חבירו או סגרו לחנותו ועיין בש"ך ח"מ סי' שפ"ה באריכות ועוד דהא במה שחזרו יכול להיות שמפסידים לעצמם כמו לקהל וא"כ אינם מכוונים בעצם לגרום היזק לאלופי הקהל וא"כ הוה גרמא בניזקין בדלא אפשר ולא קמכוין עיין פסחים דף כ"ו ובפנ"י שם ובכה"ג בוודאי פטור בגרמא בניזקין ודוק וגם הי' אצלי מקום להאריך יען דהפסד גרמא לא בא מיד ואעתיק דבר מחידושי אשר אמרתי זה רבות בשנים בסוגי' בדבר הגורם לממון.
<b>ראיתי</b> בקצו"ח סי' שפ"ו שהביא בשם צמח צדק כלל גדול דר' שמעון סובר דבר הגורם לממון כממון רק אם נעשה ההיזק דליתא בעינא אבל כל זמן שהוא בעינא לא הוה דבר גורם לממון כממון והקשה בשם בנו הגדול ר' בעריש ז"ל א"כ איך אמרינן בסנהדרין דף קי"ב הא דתנן קדשי קדשים ימותו דהוא כר"ש שסובר דבר הגורם לממון כממון וקשה הא שם הווין הבהמות בעין עוד הקשה מתוספתא פ"ד דב"ק שור של הקדש הבעלים נוטלין את נזקו ונותנין את נזקו ומדקתני ונותנין את נזקו משמע כר"ש דדבר הגורם לממון כממון לכן נותנין את נזקו אעפ"י שהוא בעין וצע"ג.
<b>ונלפע"ד</b> לתרץ בעזה"י ואקדים חקירה אחת דיש שני אופנים דבר הגורם לממון (א) כגון קדשים שחייב באחריותן מחמת שאדם חטא ונתחייב חטאת או אשם והפריש בהמה לחטאתו או לאשמו אז כל זמן שלא נקרב קרבנו אעפ"י שהפריש שור לחטאתו או לאשמו אין השור הזה רק תכלית שחפץ להביא כפרתו ואם נגנב או נאבד או שמת שור זה אין בעל החטא חייב להביא שור שני מחמת שלא שמר לשור הראשון כראוי אלא מחויב להביא שור אחר לכפרה על חטאתו אשר חטא ולא נתכפר לו עדיין חטאתו ואם מפריש מחדש אינו תשלומי דראשון אלא חטאו ואשמו שגרם לו להביא לשור הראשון הוא המחייבו להביא שור שני ועוד אפי' מאה שורים עד שימצא כפרתו על חטאיו א"כ אפי' השור עומד חי הוא ממון בעלים דבהפרשה הנ"ל לא נעשה עמו דבר רק שהכין חפץ לצאת בו מידי חיובו ובוודאי השור ברשותו עומד ושלו הוא (ב) אם קיבל אחריות על חמץ שאם יוגנב או יופסד אז צריך לשלם בעבור החפץ שנגנב או שנאבד א"כ נגלה שהחפץ זה גורם תשלומים תחתיו אבל בוודאי כל זמן שהדבר בעולם אין נחשב לממון שלו דרק משעה שנעשה ההפסד או ההיזק בא עליו חיוב תשלומי החפץ אבל כ"ז שהדבר בעולם אין כאן התחלת חיוב דנאמר שדבר זה אשר בעולם הוא כממון שלו יען אם יופסד יבוא עליו לשלם תחתיו הפסד דראשון והבן זה.
<b>ולפמ"ש</b> יש הבדל גדול בין אחריות על קדשים כגון עולה ואשם אם נגנבו צריך האיש להביא קרבן אחר מחמת שעדיין לא נתכפר חטאו ואין הגניבה מחייב בהשני דהחיוב להביא השני בא מכח החטא שחטא ואשם לד' רק הוא הפריש שור ורצה לכפר בו ואם נגנב אז שלו נגנב וצריך להביא אחר מחמת חטאו א"כ מסתברא אפי' איתא הראשון בעין ממון בעלים הוא וצריך ליתן נזקו דהוא שורו ויוכל למכור אותו דהוא ממונו ממש אבל אם קבל חפץ של חבירו באחריות הגם שאחריותו עליו אם נגנב או נפסד אבל כל זמן שהוא נשאר בקיומו ולא נגנב ונאבד הוה החפץ של חבירו דבכל מקום שהוא ברשות המפקיד עומד ואם מכרו או הקדישו המקבל האחריות לא מהני דאין אדם יכול להקדיש ולמכור דבר שאינו שלו וא"כ כל שלא נאבד ולא נגנב לא שייך לומר דבר הגורם לממון כממון דמי דכל זמן שהוא בידו אין כאן גורם לממון שנאמר שחפץ חבירו יהי' נחשב כממונו רק בחמץ חידש רחמנא לא ימצא כיון שיוכל להיות שלו אם יוגנב או יאבד ע"י פשיעתו הוה כממונו לעבור עליו בב"י והבן.
<b>ונ"ל</b> דאם אמר הרי עלי עולה או שלמים דחיוב באחריות הוא רק כמו אם קבל עליו אחריות על עולה הראשון שיפריש דלולא נדרו לא חייב כלל והי' יכול לומר הרי עלי להפריש בהמה אחת לעולה רק שאמר הרי עלי עולה שקיבל גם אחריות על עולה אשר נדר לד' אבל עיקר נדרו הוא רק אחד ועלי' קיבל אחריות והוה האחריות רק כמו שקיבל אחריות על חמץ של אחרים (דהרי מבואר בר"ה דף ו' וברמב"ם פי"ד ממע"ק ה' ו' דיכול לומר הרי עלי עולה ע"מ שלא אתחייב באחריות יעו"ש] אבל אם בעבור עבירה אשר עשה הוא חיוב חטאת או אשם אז חטאו מחייבו להביא כפרה ואין השני תשלומין של בהמה ראשונה אשר הפריש כמו שבארתי ודוק.
<b>וראה</b> ברש"י דף ע"א ע"ב דדייק קדשים שחייב וז"ל גנב שגנב קדשים מבית בעלים אם קבלם בעליו עליו באחריות כגון דאמר הרי עלי עולה והפריש זו עכ"ל וכן בב"מ נ"ו ע"ב פי' רש"י קדשים שחייב באחריותן אמר הרי עלי עולה והפרישה והוממה ומכרה עכ"ל וכן בדף נ"ח ע"א קדשים שחייב באחריותן כגון דאמר הרי עלי והפרישן והפקירן עכ"ל.
<b>היוצא</b> מזה דבב"מ ובב"ק איירי באמר הרי עלי עולה אשר קבל עליו בנדר שהוא רק קבלת אחריות דומה לחמץ אז אמרינן דווקא גורם לממון כממון אם נגנב באמת אבל כל זמן שאיתא בעינא לא הוה כממון חוץ מבחמץ דגלי קרא לא ימצא אבל בסנהדרין דף קי"ב כתב רש"י בד"ה היה בה קדשי מזבח וז"ל כגון עולות ואשמות של רשעים בתוכה עכ"ל א"כ איירי שעשו עבירות אשר על ידם מחויבים הרשעים עולות ואשמות אז גם אם נגנבו או נאבדו אין התשלומין בא מכח הבהמה אשר הפריש אלא מכח שצריך כפרה אז אפי' איתי' בעינא הוה ממון בעלים כמו שבארתי ודוק.
<b>ויש</b> בזה הערה דחיוב מזיק בא ומחייב הגם שההיזק יבוא אח"כ אפי' ברוב ימים אבל גרמא בניזקין הוא אם מיד גורם ההיזק אבל אם בא הגורם אח"כ שיופעל חיוב על למפרע זה לא אמרי' ויש לי קצת ראי' וקצת סתירות ואין כח בידי לברר ועיין ח"מ שפ"ח ובש"ך ס"ק ס"ח וס"ק ל"ט ועיין בט"ז שהביא בשם נמ"י ירושלמי באמת המים טרם שבא בשדהו אין הדבר נחוץ לשאלה.
<b>(</b><b>ג</b><b>)</b> <b>כתב</b> הדר"ג נ"י וז"ל שלישית דכל היכא דליכא משיכה מעות קונה כגון במרחץ בנתנה לבלן ב"מ פ"ד וכאן ליכא משיכה מעות קונה וא"ל עכ"פ אין כאן דבר בעין הנקנה ז"א דזכות שיש לאקרו"ט לעשות תשלומין על בשר כשר זהו קונה דלא גרע מחזקות משקאות שקורין ראנדע או חזקת חנות שעשוי להלות מעות דדנין בו דין מכירה מצד המנהג עכ"פ וזה לא גרע דתשלומין זה לא שכר שוחט הוא דקהל עושין תשלומין על כל צרכי הקהל בזה עכ"ל.
<b>ידידי</b> נ"י מ"ש דכל היכא דליכא משיכה מעות קונה כגון במרחץ וכאן דליכא משיכה מעות קונה וא"ל עכ"פ אין כאן דבר בעין הנקנה ז"א דזכות שיש לאקרו"ט לעשות תשלומין על בשר כשר זהו קונה עכ"ל לדעתי יפלא כי מה זכות יש בזה לאלופי הקהל הלא כל בני הקהלה מקבלין רב אב"ד ושוחטים ושאר צרכים אשר הם לתכלית כל בני הקהלה וכל איש ואיש הדר בעיר נתן דעתו לקבל האנשים אשר נוטלין שכר מכל הדרים והסכימו בני העיר שישלמו בדרך הזה בכל שחיטת עוף או בכל ליטרא בשר בכל פעם פרוטה או פרוטות כדי שלא יצרכו נשלם פ"א סך הרבה וגם שלא יצרכו לנגוש איש את רעהו וגם שעני ועשיר יחדיו ישלמו איש ואיש כפי אכלו וגם הראשים ישלמו הפרוטות ויען כי דבר זה צריך השגחה לקבץ מן השוחטים ומן הקצבים ויצרכו לזה איש מהימן לקבץ הפרוטות ולשלם לו שכר טרחתו יעשו בחכמה ובהשכל להשכיר זה לאיש ידוע שיתן דבר קצוב לקהל והוא יעמול לטובת עצמו להרויח בו ולא ידעתי שום זכות והעדפה אשר נימא שיהי' דבר נקנה בקנין כסף ולא דמי לחזקת הראנדע ולא לחזקת חנות להלות דשם יש להאיש או להשר איזה זכיות אשר יש לו בו ריוח להנות משל אחרים ואותו כח וזכות אשר לו הוא מוכר או משכיר אבל אם שותפים יעשו ביניהם סדרים לשלם ומשעבדים עצמם לשלם מעט מעט ואח"כ ימכרו אותו השעבוד לאיש לא ידעתי שיתפוס בו קנין דכל בני העיר הם שותפים גמורים כאשר נודע לכל.
<b>ואוסיף</b> נופך הלא אין איש מחויב לקנות בשר או לשחוט עופות אם ירצה יאכל רק לחם לבד א"כ אפי' גופם אין משועבד שיצרך לשלם מעט מעט שנאמר שקנה השיעבוד הגוף כמו פועל שמשעבד עצמו או קבלן שמשעבד גופו והגם דאיש שוכר אותו הכנסה שסומך על מנהגו של עולם שכל איש מישראל רגיל לקנות בשר ולשחוט עופות כי לא על הלחם לבדו יחי' אדם עכ"פ שיעבוד אין כאן לקנות דבר אבל בראנדע קונה המקום או בחזקת חנות מן השר אשר נו הארץ קונה הזכות ע"י הקרקע שלו שכל הדרים על אדמת השר הם עבדים לו שלא יוכלו ללוות או לשתות רק מאיש המשכיר לו השר זכותו ודוק.
<b>וגם</b> זאת אדרוש דדרך העולם שהשוכרים יתנו זאת שיהי' ביד הקהל עד תשלום זמן אשר שכרו ובכל שבוע יתנו מחדש כפי הקצוב וא"כ נגלה שלא נתנו המעות לקנין דהא לבסוף ינכו להם מקצבם המגיע לכל שבוע לשלם או שיתן להם בחזרה אחר השנה ואין כאן קנין כסף כלל וכי תימא הלא הוא מוחזק באותו זכות דהא האיש השוכר הי' לו הגאבעללע גם בשנה העברה וקנה בתורת חזקה זה אינו כי ההרגל הוא שראשים משכירים הגאבעללע עד ר"ח אייר ובכל חה"מ פסח משכירים מחדש על שנה הבאה מאייר ואילך א"כ אותו זכות כבר מסולק מידם מכח שכירות שנה העברה עד ר"ח אייר הבא וא"כ השכירו דבר שלא בא לעולם הגם שעבידי דאתי דלו יהי' שכח הקהל הוא בית אשר השכירו על שנה אחת והשכירו לאחר עד אחר תום השנה ובא זה השני והחזיק בו תוך שנה אשר הוא מושכר להראשון דלא מהני חזקה של נעל גדר ופרץ כמבואר במ"ל פ"א מה' מכירה שנסתפקו בזה גדולי הדור וקצו"ח סי' רט"ז סעיף י"ג הביא דמהר"ם מינץ פשיטא לי' דלא מהני יעו"ש ולפי זה לו יהי' דחזקה מהני היינו אם כבר הי' תם השכירות משנה העברה אבל בחה"מ לא הי' להם דבר להשכיר והשוכר חזר בו קודם שהגיע ר"ח אייר כדמשמע מלשון השאלה שכתב הדר"ג נ"י ולאחר יו"ט התחרט עכ"ל וכ"ש כאשר מבואר בשאלה שהי' הגאבעללע בידו זה ד' שנים משמע שזכות זה הי' בידו משנה העברה עד ר"ח אייר וא"כ על מה יחול הקנין הלא אותו הכח כבר קנוי בידו עכשיו ודוק.
<b>הן</b> אמת דהש"ך ח"מ סי' שי"ב ס"ק ג' מביא בשם המבי"ט דיכול להשכיר לאחר תוך זמן שכירות של הראשון ואחריו הגאון נתיבות בסי' רי"א סעיף ז' האריך יען דזמן ממילא אתי יכול להשכיר לאיש אחר אפי' בתוך ימי שכירות של הראשון והביא ראי' מגמ' כתובות דף נ"ט שדה זו שמשכנתי לך תקדש דלולא דמחוסר פדיון מהני והביא המ"ל פ"ד מאישות וכבר הקדימו המ"ל פ"ו משכירות ה' ט' יעו"ש אך שאני התם דהוא קרקע והי' לי להאריך כי יש ני הערות גדולות בענינים הנ"ל וכבר עמדתי על שורש זה בסוגי' דהקדש ונדר בספרי פלס חיים ועדיין לא ענתה בידי כאוות נפשי
<b>סוף</b> דבר הכל נשמע שלא אוכל להסכים עם הדר"ג נ"י בוודאי אם יש לזה תקנת קדמונים שהדראנגאבע נשאר לטובת כל העדה כדי שלא יהתל איש בהם ויגרום היזק בגירי דילי' אז מהני תקנתם ואמרו חכמז"ל אל אשה נדה לא קרב שלא נהנה מקופת הצדקה היינו כמו אם אשה אמרה לבעלה טמאה אני אסורה לבעלה בלא אמתלא כך משעה שדבר לצדקה לא יוכל לחזור בו בלא אמתלא אך אם אין להם תקנות קבועות אז ראוי רק לפשר עם השוכר ברצון הטוב כנלפע"ד.
<b>והי'</b> בדעתי להביא ראי' מדברי הג"ה בסמ"ע סי' שט"ו בשם המרדכי יעו"ש וגם עלה בדעתי לפלפל בב"מ דף פ"ג הני שקולאי דשברו חביתא יעו"ש וגם בב"מ דף ס"ו ובסמ"ע סי' שכ"א וגם בדברי הר"ן כתיבות דשליח לא יוכל לקנות לעצמו החפץ דאין קנין רק מכח לכח ולא במה שבלא"ה בידו והיינו טעמא דגזבר אינו מועל עיין ר"ן נדרים אך מה אומר ואדבר ד' ירחם עלי ללמוד במנוחת הנפש ובריאת הגוף אוהבו הדוש"ת. הק' חיים סופר
<b>סימן</b> <b>יד</b> שלום רב לאוהב אמרות ד' ה"ה הרב הגאון הנודע בשמו לשם ה"ה י"נ ר' דוד יהודא נ"י אב"ק דק"ק קרס"ט יע"א.
<b>ידידי</b> גלילות מכתבי האחרון קבלתי אשר הראה בו כי עודנו מחזיק בשלשה עמודים אשר העמיד לחפש זכות לאלופי קהל אשר השכירו הגאבעללע ליחידי סגולה מעדתם שהמה המוחזקים בכסף אשר ניתן להם מהשוכרים ולא יוכלו השוכרים לחזור מה שעשו עשו וישלמו מכספם אם יבואו אלופי קהל להפסד והקיף על תשובתי השגות רבות ואנופף ידי בעזה"י פעם שנית כי הדין עם השוכרים שיוכלו לחזור וכל אשר יתן ד' בלבי אשמור בפי לדבר ואני תפלה שלא אכשל בדבר הלכה.
<b>(</b><b>א</b><b>)</b> <b>כתב</b> פר"מ נ"י וזה לשונו הנה נא טרם אשפוט ע"ז לענ"ד כפי מה שהבין כהדר"ג בכוונת התוס' קדושין דבעי שיהא דעתו לוותר באמת אתפלא א"כ שם בההוא מרגניתא אדרבא לא הי' מכווין לוותר דמה"ט אמרה לא תשיים בעצמך דאת אינך בקי רק הגזבר בקי אלמא דאם ישיים בפחות לא לא בשביל דנתכווין לוותר רק משום דאין בקי וע"כ נאמר דכוונת התוס' ג"כ למש"כ שם בתי' ראשון הואיל דאין שומתו ידוע יודע דלפעמים שוה יותר דעתו לוותר מספק א"כ גם הגאבעללע זה עכ"פ אין ריוח שלו קצוב ומכניס עצמו בספק דלמא יהא מעט בשר כשר ומכווין לוותר עכ"ל.
<b>אמרתי</b> לבאר בעזה"י דברי תוס' בשני תירוצים אשר כתבו שחקרו בטעם הדבר למה יהי' במרגליות אמירה לגבוה ואבאר דלא קרב תי' הראשון אל תי' השני כלל וכלל ודלא כאשר נכנס בהבנתם מעלת כבודו נ"י הנה במכירת מרגניתא יש אופן בתוך אופן (א) אם נניח בהקדמה שהוא דבר שאין לו שומא ידועה לא נודע שווי' הן לפי משקלה וגדלה או לפי מראיתה וציהרתה רק לפי אשר תמצא חן בעיני רואי' במקומה ושעתה צריך הלוקח ליתן הרבה אבל אין לה דמים קצובים כלל ולא יכול לבוא לגזבר שיגיד שווי' של מרגליות אשר בידו כדי שאדע כמה היא שווי' בערכה כי הלא אין לה ערך כלל רק מקומה ושעתה יתן לה ערכה אם בעת הזאת צריך ההקדש לה יתן כפי אשר תמצא המרגליות חן בעיניו לכן רגילות הוא שהאיש אשר לו המרגליות יתן שווי' עלי' שבסכום כך וכך יתן אותה והמוכר המרגליות יתן ללבו גם אם איש אחר אל יתן בעדה אלף כסף הגזבר של הקדש אשר קונה אותה לכבוד המקום הוא יתן בעדה אלף כסף ומחליט בלבו גם אם המרגליות שוה אפי' שני אלפים כסף בכל זאת תהי' להקדש באלף כסף מצד אחד יוכל להיות שארויח ע"י שאמכור אותה לגזבר ואתן קצבה באלף כסף ומצד השני יוכל להיות שההקדש ירויח במה שנתתי לה ערך אלף כסף לכן אמירה לגבוה כמסירה להדיוט דהא בעבור זה לא דואג המוכר פן ואולי מבקש מההקדש יותר מדאי כי יתנחם הלא יוכל להיות ג"כ שההקדש מרויח שנתתי ערכה עלי' וא"כ כיון שזוכר המוכר שיש צד לריוח כמו להיזק לא יוכל לחזור בו אם הגזבר יחפץ בה בעד הערך אשר שם עלי' אבל אם משך חפץ מהקדש בשווי' לפי השער שבשוק א"כ לא חשב בו להרויח להקדש בשום צד דלא הי' לו לדאוג פן הוא מדחיק להקדש ומקבל יותר ממה ששוה החפץ ועל כן החכימה האשה של בנו של ר' יוסף שהוא לא יתן ערך ושווי' על המרגליות רק יסמוך על נאמנות של הגזבר אז הגזבר יתן לו בעדה סך כפי אשר תמצא חן בעיניו להצורך של ההקדש ויקבל דמים הרבה זה תי' ראשון של התוס'.
<b>אך</b> יש אופן (ב) שיש למרגליות קצבה ידוע לפי משקלה וגדלה ומראה וציהרתה נודעת לסוחרי מרגליות ערך עני' בסכום כך וכך ויוכל בעל המרגליות לילך להגזבר ולבקש להגיד השווי' שלה עובר לסוחר ולאחר שיהי' נודע לו השווי' יוכל להכריז מאן בעי למזבן מרגליות גדולה וטובה ואולי ימצא איש אשר יתן בעדה יותר מכדי שווי' יען שצריך לה ונדבת לבה של אשת בנו של ר' יוסף השיאה לאמור לבעלה שלא ימכור המרגליות רק להקדש לשמש בה לפני הקב"ה וע"כ ימכור אותה להגזבר אבל פחדה פן יתן בעלה ערך ידוע עלי' ויאמר להגזבר קנה ממני מרגליות ודמי מחירה יהי' אלף כסף במשל ואז אפי' אם תהי' שווי' אלפים לא יתן הגזבר יותר מאשר שאל האיש בעדה דע"כ חשב בלבו שגם אם הוא שווי' יותר ירויח ההקדש דאל"כ איך נתן הבעל המרגליות ערך עלי' פן אינה שוי' כ"כ והגזבר יתן לו יען שצריך לה להמרגליות וע"כ דמכוין אם היא שוי' יותר מרויח ההקדש כמו אם שווי' בפחות מרויח הוא מההקדש וא"כ אם באמת שווי' יותר הרבה יהי' אמירה לגבוה כמסירה להדיוט והחכימה שיאמר הבעל לגזבר שיתן לו בערך כאשר המרגליות כזאת שווי' עובר לסוחר ולא פסיד מהשווי' ויותר מהשווי' לא יקח בעלה הגם שההקדש צריך לה להתעטר בה לפני הקב"ה ודו"ק.
<b>המורם</b> מזה דאין כח אמירה לגבוה כמסירה להדיוט רק אם יש בו צד אשר מרויח באמירה שלו להקדש שהחפץ שוה יותר מאשר ביקש בעדו והגם שיש גם צד אחד אשר יוכל להיות בלי ריוח ממון להקדש ואולי שהדיוט לא יתן כל כך כיון דידע המוכר דיש גם צד ריוח ממון להקדש ואח"כ נגלה שאותו צד בא אז הוה אמירה לגבוה כמסירה להדיוט וזה הוא תי' שני של תוס'.
<b>בכל</b> זה אומר אני בטח שאפי' אם וויתר כנגד ההקדש מה שלפעמים אדם נותן בעד החפץ יותר מכדי שווי' הקצוב עובר לסוחר יען כי הוא צריך בשעה זה אותו חפץ או שנתן עיניו בו ואומר בלבו לדידי שווי' איזה טופיינא יותר ואם אירע כזה בהקדש שהגזבר צריך לאותו חפץ ואלו הקפיד המוכר הי' נותן לו הגזבר טופיינא יותר רק שוויתר זה כנגד ההקדש בכל זאת לא אמרינן בו אמירה לגבוה כמסירה להדיוט דלא נקרא זה שהוא מכווין להרויח רק דלא היצר להקדש אבל עכ"פ לא וויתר משלו כנגד ההקדש ולכן דייקי תוס' וכתבו בב"ב דף קל"ג וז"ל אבל אם וויתר כלום משלו להקדש צריך לקיים אמירה לגבוה כמסירה להדיוט עכ"ל וכן בקדושין דף כ"ט כתבו וז"ל דהתם כששם אותה פחות משווי' מתכווין לוותר להקדש א"כ שייך לומר אמירה לגבוה כמסירה להדיוט עכ"ל משמע דווקא אם מוותר משלו כגון בפחות משווי' אבל אם מוותר שלא יחפוץ להרויח מה שאינו בתוך השווי' רק שלא חפץ להיצר להקדש ל"א בו אמירה לגבוה דאין זה דומה למקדיש ביתו שנותן משלו ולא שמקדיש מה שלא זכה בו רק שמונע מלהרויח ודוק ולא דמי למה שכתוב בח"מ ובא"ע סי' ק' לדידי שווי' ר' וגם לא נוגע לוותר במודר הנאה].
<b>היוצא</b> מזה דדווקא אם נתן המוכר או הקונה מהקדש ליתן סכום ידוע בהחפץ וחושב מיד שנותן קצבה במעות הגם שיש צד שהוא יפסיד מהשווי' וההקדש ירויח בי ונתברר אח"כ שכן הוא שבפסיקתו הסכום יש הרווחה להקדש אז זכה ההקדש מכח אמירה לגבוה דהא בזה האופן אשר נתברר דיש וויתר להקדש הי' זוכר האיש להרויח לההקדש והיינו אם בעל החפץ הי' יכול לומר לגזבר הודיעני הערך השווי' ואעפ"כ נתן הוא שווי' או אפי' אם אין ערך ידוע להחפץ כהבנת תי' הראשון של תוס' אבל עכ"פ הוא חשב ליתן מרצונו סכום ידוע אשר מבקש בעד המרגליות ויודע שיוכל להיות ריוח להקדש בחד צד אבל בנידן הגאבעללע היו מוכרחים ליתן סכום ידוע דאל"כ לא יוכל לשכור כלל וגם מעולם לא חשבו השוכרים להיות צד אשר מרוצים שיהי' לקהל ריווח ולעצמם היזק וגם אלופי קהל לא יחפצו בזה שהשוכרים יפסידו בו ויטריחו עצמם חנם ויתנו כסף במוקדם אם כן השוכרים וגם אלופי קהל מחשבתם שיהיה ריוח בדבר להשוכרים וכל המעלה בדמים הוא שזה מחשב שיהי' ריוח הרבה אם יתן רק חמשים זהובים בעד חודש והשני מחשב שיהי' רווח הרבה גם אם יתן ששים זהובים בעד חודש והשלישי מחשב הזמן והעת הבהמות בזול המה וגם עופות יש הרבה יהי' רווח הרבה גם אם יתן שבעים זהובים לחודש אבל אין אחד אשר חושב להרויח לאלופי קהל ולעשות הפסד לעצמו א"כ אין כאן אמירה לגבוה כלל.
<b>ומעתה</b> יבין פר"מ נ"י שהשגה שלו אינה כלום הגם שהשוכרים חושבים שיוכל להיות ג"כ מעט בשר כשר לק"מ הוא דומה למי שקונה חטים בערך השווי' הגם שיוכל להיות שיוזלו החטים אבל עכ"פ הוא לא לקח על דעת כן שיוזלו רק מחשב שיוקרו וירויח ועיין תוס' בב"מ דף מ"ז ע"ב בד"ה ר"ש וכן השוכרים הגאבעללע מחשבים רק להרויח לעצמם ואם יארע שמזלם יגרום שלא יהי' בשר ולא עופות הוא גזר דין מהקוצב פרנסת אדם אבל מעולם לא חשבו פסיקת הסכום אשר יתנו להקל להיות בו צד להפסיד כמו להרויח דהא מחשבים הם באמונה לדעת כמה יפסיקו בעד הגאבעללע להיות להם ריוח כדי טרחם ועמלם כפי הזמן והשנה וכפי האנשים הדרים אוכלי בשר ויעיין בתשובתי בד"ה היוצא שכתבתי בזה"ל אבל אם אחד האמין שדבר שווי' של החפץ והוא בוודאי אינו שווי' יותר או פחות ממה שפסק או אפי' שידע ששוה בפחות רק הוא צריך לאותו דבר ואפי' אם הי' ביד הדיוט הי' נותן לו כמו שפוסק להקדש א"כ לא ירד האיש לוותר להקדש ולא שייך אמירה לגבוה כי לדידי' שווי' האי חפץ כך וכך ודוק עכ"ל הרי שרמזתי הכל שם ויעיין בד"ה תבנא ויראה שכנים דברי מאז וכעת הוספתי אמרים להרחיב שאפי' אין הרווח ברור להקדש כיון שעכ"פ חשב האיש על צד אשר מרויח בו להקדש ואותו צד נעשה זכה ההקדש מכח אמירה לגבוה דבהאי צד זכר האיש להרויח להקדש כנלפע"ד ברור בעזה"י.
<b>ובזה</b> אבוא ליישב מה שהשיג הדר"ג נ"י עלי לו יהי' שאלופי קהל לא מבקשים שיפסידו השוכרים אבל עכ"פ בקשו שיהי' נוח להם בריוח מעט ולא כמו שביקש הראשון אשר פסק פחות מהשני וא"כ להר"ן נחשב הרווחה להקדש יען שהשני הוסיף בפדיון דלדידי' שוה כמו הסכום שהוסיף הגם דלא מכווין לוותר להקדש רק שהוסיף יען ששוה לדידי' וה"ה בגאבעללע דלהשני שוה לו ביותר וממילא יש רווחא לאלופי קהל ויהי' ג"כ אמירה לצדקה אשר הוה כמסירה.
<b>ונלפע"ד</b> דלק"מ דשאני התם דנערך כמה שוה אותו קרקע שידעי' שעיקר הסכום ממון אשר יש להקדש ואח"כ בא אחד והוסיף עשרה כי שוה לו ומרויח בהוספה להקדש וכן השני וכן השלישי הגם שהם אינם מכוונים בהוספה כדי להרויח להקדש אבל עכ"פ יודעים שמרוויחים בהוספה להקדש שנותנים יותר ממה שהי' להקדש בו דמים אך אם יהי' להקדש דבר למכור ולא ידעו ערכו ובא אחד ואמר שהוא שוה חמשים זהובים אשר הוא נותן בעד החפץ ומקווה להרוויח עוד לעצמו ובא השני והוסיף ליתן עשרה ואמר שהוא מקוה עוד להרויח בו ובא השלישי והוסיף עוד עשרה ואמר שהוא ג"כ מקוה עוד להרויח בו אם כן כל אחד מגלה שהחפץ שוה עוד יותר מאשר האמין האיש אשר פסק לפניו א"כ לא דברו כלל אשר יהי' בו רווח להקדש רק גילו זה אחר זה כמה שוה החפץ אשר ביד הגזבר אז לא אמרינן אפי' לר"ן אמירה לגבוה כמסירה להדיוט יען דלפי דבריהם לא פסקו ליתן דבר אשר מרוויחים בו ההקדש דהא הם אומרים זה אחר זה ששוה בעצם יותר שירוויחו עוד בו וזה שדייק הר"ן דווקא אם יש רווחא להקדש באמת שהר"ן כתב וז"ל התם הוא דאמר חמשים איכא רווחא להקדש והוה כעין נדר ושייך אמירה לגבוה כמסירה להדיוט עכ"ל הרי שפתיו ברור מללו יען דמי שאמר חמשים הוא מרויח באמת דהלא הקרקע לא הי' שוה חמשים הגם דהוא לא פסק כדי להרויח להקדש רק שנתן עיניו בו ושוה לדידי' חמשים ולא היה נדר ממש דכל הנודר דעתו להרויח להקדש או לעניים וזה לא פסק כדי להרויח לקדש אבל כיון דאיכא רווחא הוה כעין נדר דעכ"פ ידע שמרויח בפסקו להקדש ודו"ק.
<b>ולפ"ז</b> בשוכרי גאבעללע שכל אחד מחשב להרויח בו ואעפ"כ מוסיף שמגלה שלפי ראות עיניו הפרוטות אשר יאסוף מן כל ליטרא בשר או משחיטת העופות יקובץ לחשבון גדול ויוכל להוסיף וישאר עוד ריוח א"כ לא גילו האנשים זה אחר זה רק כמה שוה אותו כח של הגאבעללע שאין באותו הוספה הרוחה יותר מכדי שווי' רק שמחשב הדבר ששוה יותר מאשר פסק הראשון א"כ לא דיבר דבר אשר יהי' בו רווחא לעניים רק גילה ששוה הכח ביותר ולא שייך בו אמירה לגבוה ודוק היטב.
<b>תמצית</b> הדברים שבנידן הגאבעללע שגילה כל אחד זה אחר זה רק השווי' ופסק יותר כדי שלא יהי' רמאות גדול לעשות סחורה על חד עשר בקופת הקהל בממון עניים והציל אלופי קהל מנזק אבל מעולם לא פסק יתר על השויי' שיהי' נקרא ריוח בדבר אז לא שייך בו אמירה לגביה כמסירה להדיוט דלא נדב לבו דבר אשר יהי' כעין נדר וזה ברור בעזה"י.
<b>(</b><b>ב</b><b>)</b> <b>ומש"כ</b> וז"ל ומש"כ כהדר"ג בענין קניות המצות דאם לא זכה אחרון לא הדר למה שלפני דמצות שווין הם כל מה שפוסקים ובשווין ליכא אמירה לגביה מה בכך דשווין אבל עכ"פ הקהל ימכרו זה אפי' בפחות וזה שמוסיף כ"א מה שמוסיף על מה שלפניו איכא רווחא להקדש במה שהוסיף דאם לא הי' מוסיף הי' נמכר בזול עכ"ל.
<b>ונלע"ד</b> במה שאמרתי למעלה דדווקא אם מרויח להקדש שפסק יותר ממה ששוה החפץ אז אמרי' אמירה לגבוה כמסירה להדיוט אבל אם פוסק רק מה ששוה באמת הגם לולא שפסק הוא יותר הי' הגזבר מוכרח למכור בזול ולהפסיד בו וליקח פחות מכדי שווי' זה לא נקרא ריווח רק מונע מהפסד ולא הוה כעין נדר דלחול עליו אמירה לגבוה כמסירה להדיוט וא"כ ה"ה כאן וכפי מה שביארתי במכתבי הראשון מי הוא זה ואיזה הוא אשר מלאו לבו לאמור שעשיית המצוה אשר זוכה לקרות בתורה או לעשות הבדלה או לעשות גלילה או להדליק נרות בבהכ"נ וכדומה מצוה אשר עושה ברבים הוא שווה רק סכום זה ולא יותר הלא המצות המה שלוחי אדם ולא ידע איש ערכם כמה הם שוה הלא ר"ג נתן אלף זהובים בעד אתרוג וא"כ כמה שאדם יפסוק לא נתן יותר מכפי שווים חלילה וחלילה אם יתן איש כל הון ביתו באהבה לא נתן יותר מכפי שויה רק מה יעשו אלופי קהל וגבאי בהכ"נ אם לא ימצאו עשירים רבים אשר ועלו בדמים את המצות כי ד' בירך את ישראל שיאה עניותא להם וא"כ לא פסק האיש יותר משווי' רק הציל שלא ירדו המצות להיות בזול ביותר כי לדידי' שווי' עכ"פ סכום כך וכך ובכ"ז לא הגיע לחצי שווי' ושבחה א"כ לא שייך בו אמירה לגביה דלא פסק ריוח יותר מהשווי' רק הבטיח שלא יהי' הפסד יותר מדאי מערך אשר שוה מצוה ממצות ד' ומה שיהי' ריוח לקהל או לגבאי בהכ"נ בזה לא איכפת לן רק אי נתן יותר משווי' של חפץ ודו"ק.
<b>אך</b> הרהרתי עוד הגם נחליט שיש למצוה לפי ערך שאמרו חכז"ל שברכה שוה י' זהובים א"כ מי שקנה לעלות לתורה קונה שני ברכות אשר שוה עשרים זהובים או רק י' זהובים לדעת תוס' ור"ן בב"ק דף צ"א אבל בודאי שיש שווי' למכיר מצוה שלו עי' בשלטי גבורים שפוסק שאדם יכול למכור מצוה שלי יעיין בש"ך ח"מ סי' שפ"ב בסיף דפטור אם חטף חבירו ובירך על ס"ת ודו"ק והגם שהקהל מכרו עלייה אפי' בזהב א' היינו משום דלא קפצי זביני' בעשרים זהובים ומוכרחים למכור כאשר נדבו בני ישראל בזול אבל עכ"פ משכחת שעשיר נותן בעד עלי' אפילו מאה זהובים ויש לדון כפי פסק הצ"צ לכאורה בכ"ז נראה לי כיון שיש ביד אלופי קהל לחזור מן המקח כ"ז שלא נשאר העלי' על איש ויוכלו לעכב העלי' לכבד בה אדם חשוב שבא פתאים לבהכ"נ ל"ד להקדש דשם בודאי אם לא מעלה אחר בדמים לא יוכל הגזבר לחזור מן המכר מהאיש אשר פסק אבל במצות בבהכ"נ כיון שהגבאי יכול לעכב ולחזור בו גם אמירתו של הקונה לא מהני שלא יכול לחזור בו כן נראה לע"ד.
<b>(</b><b>ג</b><b>)</b> <b>ראיתי</b> לפר"מ שהפליא במה שתמהתי על הפלאה שמחדש לתרץ קו' התוס' מכח אמירה לגבוה מהני שאלה והשתוממתי עליו איך ישאל הא כבר זכה בו הגזבר או יד העניים והי' פלא בעיניו הלא מבואר בח"מ ויו"ד דמהני שאלה כ"ז שלא בא ליד גזבר דהלכה כב"ה דמהני שאלה אפי' בהקדש עכ"ל.
<b>לא</b> שם לבו כלל על דברי בודאי מה שמנדר או מנדב איש לטובת ההקדש מצינו שאלה בחרטה שע"מ כן לא נדר ולא הקדיש דאמירת הנדר או אמירת ההקדש הי' להיטב עם אחרים ויוכל לשאול עליו בחרטה אבל כאן שהי' המקח שוה מאתים והוזל אח"כ ורוצה לחזור ממקחו דע"ז הקשו למה לי משך או נתן כסף תיפק לי' אמירה לגבוה ותי' הפלאה דאם לא נתן כסף או משך יוכל לחזור ע"י שאלה הגם אפי' אם הוה הדין דאמירה לגבוה אפי' בשוה יעו"ש ונפלאתי דא"כ יהי' שאלתו לרעת חבירו דהא הוא קנה שוה מאתים במאתים ולא נדר להיטב ולהרויח להקדש ואמירתו פעל קנין לקנות מהם וההקדש קנה את שלו איך ישאל עכשיו לרעת חבירו הא עשה במאמרו קנין אשר לא הי' אז מרויח לעשות טובה וחזרתו כעת הוא להרע להקדש ואם עובר הוא גזלן ולא שיעבור על לא יחל דברו הר"ז דומה למפקיר שלא יכול לחזור אפי' אי הפקר מטעם נדר מ"מ לא יוכל לחזור והגם ששואל בתרומה [אשר הי' לכהן חלק בטבלו עיין תוס' פסחים דף ל"ח] שם יפריש תרומה אחרת ולא שואל לרעת חבירו וציינתי עיין ר"ן נדרים בדף פ"ה ועיין רש"י פסחים דף מ"ח דבר הקדוש באמירת פה ודל"ב.
<b>ועל</b> מה שחקרתי על מרן חת"ס ז"ל כתב פר"מ נ"י יען דבחגיגה ילפי' היתר נדרים מדכ' לא יחל דברו הוא לא יחל אבל אחרים מוחלין לו וא"כ כ"ז שלא בא ליד גזבר דיש שאלה באחרים יוכלו אחרים למחול לו להיות דברו חולין וממילא המקדיש עובר בבל יחל אם עבר דברו אבל משבא ליד הגזבר דאין אחרים יכולים עוד למחול לו גם הוא לא יעבור עוד בבל יחל דהא שניהם אגודים זב"ז ממשמעות פסוק לא יחל דברו עכ"ד דבריו נעימים מאוד והוספתי טעם לשבח כ"ז שבידו לשאול ולעקור כח הממון מההקדש שיבוא לו בחזרה א"כ אין כאן רק דיבור אבל משעה שלא יכול לשאול א"כ קנה ההקדש כסף אשר יהי' להם לעולם א"כ לא הוה עוד דיבור שבדיבורו עביד מעשה ואיך יעבור על לא יחל דברו ועי' בטו"א שלכך מהני חילל שוה מנה על פרוטה דיוכל לשאול ואיך יעבור על הקדישו א"כ אין להקדיש ממון וצריך רק פרוטה להפקיע הקדושה דפח"ח] ודו"ק ומצאתי לחת"ס יו"ד סי' רמ"ג בד"ה אבל שכ' וז"ל ומי שהקדיש לבדק הבית ומסרו לגזבר ושוב בא הוא או אחר ומעל בו מעילה חייב מעילה אבל אינו בבל יחל ולא בבל תאחר וזה פשוט עכ"ל הרי שכיון בשורש לדעת מרן.
<b>ועוד</b> ראיתי שמפקפק על מה שהערותי דליכא בגאבעללע ברור היזיקא ופר"מ נ"י משיג עלי כיון דעכשיו נוהגין דאיש שפסק לפני האחרון אין צריך לקיים דבורו א"כ ברור היזיקו וכפל בזה בשני השגות עיין במכתבי נפלא בעיני הלא כל אחד ואחד יוכל לחזור מכח דגם חבירו הי' יוכל לחזור שלא נמצא איש בהשוכרים מי שפסק באופן דלא הי' יכול לחזור ודל"ב ודו"ק.
<b>ומאריך</b> במכתבו והביא דבריו בספרו שבילי דוד בכלל ניזקין דעת מחנה אפרים דיש שבת בבהמה וכלים ודלא כמהרש"ל ובזה רוצה לסתור גם דברי בסתירת עמוד שני של הדר"ג.
<b>ואני</b> אגיד לידידי נ"י הבדל בין אם נוטל חפץ חבירו או סוגר ביתו של חבירו או מזיק בהמת חבירו שהדבר הי' מרויחים לבעלים ע"י גופן כגון הבהמה ועבדים בעבודתם או הבית מרויח בחללו או הקרקע בכחותיה ומונע במעשה מהחפץ כח פעולתם שיש להם אז פליגי הפוסקים הגדולים אבל מי שדיבר בפיו להרויח לאיש ואותו ריוח לא הצמיח מהחפץ רק ע"י טרחתו אשר הוא הי' פועל להחליף בעבור חפץ זה חפצים אחרים ואח"כ לא הטריח להרויח לחבירו אבל לא שלח ידו בחפץ חבירו למנוע ממנו ריוח אשר החפץ יפעל אז לכ"ע אין שבת דודאי מי שהבטיח לחבירו ליקח מעותיו ולקנות סחורה בעבורו ולא לקח ממנו מעותיו וממילא לא קנה לו סחורה בודאי אין חיוב שבת דהא לא נגע בשל רעהו הגם שחבירו סמך עליו ולא דיבר עם איש אחר אשר רצה לקנות לו הסחורה וענין גאבעללע דומה לזה ודוק והי' לי להאריך בפרטי הדברים אך הזמן בוגד בי לסתור בזה דבריו אשר האריך במכתבו עלי ויעיין היטב בריטב"א בקדושין דף מ"ז בשם רבו רמב"ן והבן היטב.
<b>והלום</b> ראיתי במכתבו עוד על מה שכתבתי כנגד עמוד הג' של הדר"ג וחדשתי דגאבעללע אין זכות כלל כל בני קהלה מחויבים חוב לשלם לרב ולשוחטים ולשאר המשמשים בקודש ועשו הבעלי בתים ביניהם סדרים איך ובמה ישלמו חובתם והסכימו שאצל כל ליטרא בשר או שחיטת עוף ישלמו פרוטות עד שיצרפו לחשבון גדול ודומה לשותפים שעשו סדרים לשלם מעט מעט אשר המה מחויבים לשלם ול"ד למה שדנין חזקות בעד משקאות דשם הוא זכות השר וגם הארץ ויושבי' הם ג"כ להשר ויש דבר לקנות וחקר הדר"ג נ"י א"כ בפריישטאט או כפי רצון חק חדש במלכות שכל עיר תשלם להשר ובני העיר ישכירו את הארענדע כפי אוות נפשם יתבטלו כח החזקות אשר היו עד עכשיו דבר זה לא ברור בעיני דהם באים מכח השר והוא מחויב כפי חק החדש לעשות כן להניח זכותו לבני העיר אבל בודאי אם לא יחפצו בני העיר בו נשאר השר בכל חוקותיו ומשפטיו כמקדם וא"כ אפי' אם ירצו לשכור הם באו מכחו ומה מכר ראשון לשני כל זכות שתבא לידו ודו"ק.
<b>ומה</b> שחפץ פר"מ נ"י לחדש זכות בגאבעללע או באראנדע יען שיכול כל אדם פרטי למנוע עצמו שלא לאכול בשר ולשתות יין ואעפ"כ פטור מלשלם להרב וכל המשמשים בקודש יען שהאיש אשר יאכל וישתה משלם דל"ד לשותפים שעשו סדרים שיש קצוב לכל א' וא' כמה יש עליו לשלם עכ"ד הדבר פלא בעיני לו יהי' שזה האוכל והשותה הרבה פורע חובות של חבירו שמותר במודר הנאה ועיין סוף כתובות בלותה ואכלה שהניח מעותיו על קרן צבי ועיין בר"ן ותיו"ט שם ועוד הלא זה בעצמו אשר הסכימו בני הקהלה ידעו פעם זה יאכל וישתה ומי יחוש חוץ ממנו שמשלם בעד חבירו ולמחר זה יאכל וישתה או יעשה סעודת חתונה או סעודת מצוה וישלם בעדו הלא זה הוא חכמת הסדרים הקצובים אתם אבל הכל רק שותפות שפורעים חובתם אשר מחויבים ביחד והי' ראוי' חצי' לפי נפשות וחצי' לפי הממון עיין במג"א ה' תפלה ועשו כן שלרוב העשירים אוכלים בשר ביותר והוא חצי' לפי הממון והגם שימצא א' שלא יאכל בשר כלל שלא מבשל בביתו וגם לא אוכל אצל איש המבשל להאכיל לאחרים איש כזה לא צריך שוחט ורב ובטל דעתו אצל כל אדם ומקהלות ישראל יסתכלו על רוב מנין ובנין אשר נוהגין להיות נוהג עצמו כאדם אוכל בביתו בשר כאשר ישיג ידו לכה"פ בשבת ויו"ט ור"ח.
<b>ופלא</b> שראיתי מפקפק על מ"ש שהכסף לא ניתן לפרעון רק לבטחון ולבסוף השנה מנכין לו הדראנגאבע ופר"מ נ"י כ' שמשלם רק על שבוע במוקדם מעולם לא ראיתי זה רק נותנים סכום ידוע על שכר חודש או חצי חודש ובכל שבוע משלם במוקדם ולבסוף ינוכה לו מה שנתן לבטחון לאלופי קהל ולא ידעתי אם יש לקהלתו סדרים אחרים ידרוש וימצא כדברי שהמעות נשאר ביד אלופי קהל עד סוף שנה וק"ל.
<b>אהובי</b> ידידי נ"י מרוב טרדות שונות לא אוכל כעת לשעשע עוד בדבריו ופניתי רק לעיקר השגות אשר השיג עלי אבל חלילה לי לאמור קבלו דעתי ישפוט שפוט אחר ראות עיניו אין לדיין אלא מה שעיניו רואות הדש"ת. הק' חיים סופר
<b>סימן</b> <b>טו</b> רב שלום לראש גבר ידידי ה"ה הרב הגאון החריף ובקי כבוד הרב ר' דוד יהודה נ"י אב"ד דק"ק קרס"ט יע"א.
<b>אותיותיו</b> לי קבלתי פעמים רק מרוב טרדותי וגודל חולשת גופי לא אוכל לעשות כאות נפשי וגם היום לא אבוא רק בקצירת אומר איזה הערות אשר אפלפל עמו כפי אשר עם לבבי ועיניו יבחנו ואשר יברור יקרב לפניו.
<b>הנה</b> על מה שחדשתי דאמירה לגבוה הוה דוקא אם האומר סכום על ההקדש הרויח באמת או עכ"פ הי' בו מחשבה שיוכל להיות צד ריוח להקדש עכ"פ אז הוה אמירתו כעין נדר ואמרי' אמירה לגבוה כמסירה להדיוט אבל בודאי אם באו אנשים זא"ז והגידו איש ואיש כפי הבנתו אשר החפץ שוה ונשאר עוד להרויח סכום ידוע רק כל אחד אומר גם אם יוסיף עשרה יש בו עוד להרויח א"כ לא שייך בו אמירה לגבוה בהוספת כל איש והדר"ג נ"י השיב וז"ל מש"כ לחלק בין הגאבעללע לערכין וכ' דשם בערכין נערך כמה שוה הקרקע ואלו הקונים נותנים יותר מכדי שויהן אבל בלא ידוע ערכו ואלו הקונים כ"א מגלה כמה שוה בזה ל"א אמירה לגבוה דאין בזה רק גילוי דעת כמה שוה, הנה נא ימחול לעיין בערכין דף כ"ז במשנה איתא ברישא הך דינא בנדון דידן דכ"א מהמוסיפין צריך לשלם אם חזר ובסיפא איתא דין אחר לענין מה שנוגע בחומש של הבעלים ואיתא שם בגמ' אמר רב חסדא על דין דסיפא דאין מוסיף עליו ל"ש אלא דלא נישום בג' אבל נישום בג' מוסיפין ולדברי כהדר"ג דהא ברישא דמוסיפין צריכין לשלם דוקא באינו שוה הוספה א"כ למה לא אמר ר"ח על הרישא ל"ש אלא דלא נישום אבל בנישום ושוה הוספה פטורין יען דלא הרויחו להקדש דשוה כהוספתן ואין בהוספה רק ג"ד אף דכהדר"ג מחלק החילוק באופן אחר דמיירי דנישום בפחות אבל כשלא נישום ואלו מגלים כמה שוה ל"א כך אבל עכ"פ גם חילוקו של ר"ח מוכרח לדעת כהדר"ג דאם לא נישום ולא שוה כל כך או דנישום ושוה כל כך, ומעתה מה שהחזיק כהדר"ג בגבעללע דאין מכוונים להרויח לקהל רק כ"א מגלה כמה הוא שוה ל"א אמירה לגבוה הרי מוכח מגמ' דדין דרישא בערכין מיירי בנישום ושוה כמו שמוסיפים אמרי' אמירה לגבוה ובזה מה שהחזיק עוד דבריו במכירת המצות דל"ש אמירה לגבוה דשווי' הם כמו שפסקי' דאין ערך למצות אף דלולי איהו היו מוכרחים ליתן בזול יותר זה לא נקרא ריוח רק מונע מהפסד הנה כבר הוכחתי ממשנה דמיירי אפי' בשוה כשיעור הוספה עכ"ל.
<b>ולע"ד</b> לק"מ הקושי' שהקשה למה לא אמר ר"ח ארישא דאם נישום והי' שוה דיכולים לחזור כולם יחד דנחזי אנן הלא במתני' תנן היכא דאחרון אמר חמישים והראשון אמר בעשרים ולבסוף חזרו דלא שווי' אפי' עשר יעו"ש ומספר המתני' דהראשון אמר הרי הוא שלי בעשר והשני אמר בעשרים וכו' אבל הכל בלשון הרי הוא שלי בעשרים או הרי שלי בשלושים כמובן ולכאורה איך אמר הרי הוא שלי דלמא לא יחפוץ הגזבר ליתן לו הי' צריך לומר יהי' שלי בעשר אך לק"מ דכיון דההקדש מכריז למכור ועיין ברמב"ם פ"ח ה' ג' אז מי שאמר הרי הוא שלי אם לא ימצא איש אשר יוסף על עשר הגזבר לא יוכל לחזור לאמור לא אמכור בעשר דכיון דהכריז שהחפץ הוא למכור ונתן אחד דמיו עליו הרי הוא שלו חוץ אם יאמר איש אחר הוספה עליו וא"כ שפיר בחר הקונה לשון ערומים הרי הוא שלי בעשר אם ימכר בעשר הרי הוא שלי ולא יוכל הגזבר לאמור לא אמכור החפץ בעשר ואם ימצא אחד שיאמר עשרים אז לא הוה החפץ בעשר ולא הוה של הראשון אלא של שני דאמר ג"כ הרי הוא שלי בעשרים דאם לא יותן יותר ע"כ הרי הוא שלו ואעפ"י דיש לבעלים קדימה כנגד אחר אבל עכ"פ יצרכו להוסיף וא"כ לא יהי' לו בעשר והגם דמשכחת דבעלים אמרו ז' וחצי זהובים או סלעים ובא השני ואמר בעשר א"כ שוה הבעלים עם החומש דסך הכל ג"כ עשר סלעים ואז הבעלים קודמים עיין רמב"ם ה' ז' שכ' בפירש כן בכל זה אמר הרי הוא שלי דמתני' איירי דבעלים אמרו שמונה או תשעה או ששה או ז' ואז לא משכחת דיהי' שלהם בעשר ודוק ובעבור זה לא תנא במתני' הלשון בעשר הרי הוא שלי דזה יהי' משמע אם יחפץ הגזבר ליתן בעשר הרי הוא שלו אבל אין הגזבר מוכרח ליתן בעשר ונהפוך הוא דעכ"ח מוכרח ליתן לו בעשר אם לא ימצא מי שיוסף בדמיו הוא קונה החפץ מיד ועל כן אמר הרי הוא שלי בעשר שהוא שלו בודאי אם לא יעלה דמיו ביותר מעשר והבן.
<b>אך</b> כל זה אם החפץ לא הי' שוה עשר ופסקו הבעלים פחות מעשרים ובאו חמשה אחרים והוסיפו זא"ז מעשר ועד חמישים אז כל אחד יוכל לומר הרי הוא שלי בסך הנ"ל אבל אם החפץ הי' נישום בחמישים נפלאת איך יאמר המקדיש שמונה או תשעה הלא צריך לפדות בשווי' הכי לא ידע הבדל בין שדה ששוה ט' סלעים לנ' סלעים וכן איך אמרו אחרים בעשר או עשרים ושלושים וארבעים וגם נפלאת בלשון הרי הוא שלי הכי יתן לו הגזבר שדה של חמישים בעשר או עשרים בודאי לא אין רשאי גזבר ליתן שדה הקדש ששוה נ' בעד עשר כי השדה צריך להיות נמכר בעד השוי' בזמן שאין היובל נוהג וגם יפלא איך בא זה שחזרו כולם ונמכר בפחות מעשר כמבואר בגמרא בהבנת המשנה הלא נישום בג' מומחים ועיין רמב"ם פ"ח שצריך עכ"פ ג' מומחים ואח"כ נגלה שלא הי' שווי' אפי' עשר הכי זה שיקול הדעת של מומחים בשימוי יעוין ח"מ וא"ע בדינים הנ"ל ואין לך מפורש יוצא יותר מזה דדין דרישא לא משכחת אם נישום בשווי' כאשר אמר האחרון רק (או דלא נישום כלל) דנישום ואמרו השמאים דלא שווי' עשר אבל בסיפא דאיירי דחמשה אנשים הוסיפו על הבעלים מעשרים עד חמש ועשרים אז הוא שטעו הבעלים עם אותן אנשים בחומש או שתות כנגד השמאים הבקיאים ושפיר קאמר ר"ח דינו על הסיפא ומדויק עומק לשון משל חכז"ל ואקוה שישמח לבו בדברים האלה בעז"ה.
<b>רק</b> בלא"ה נ"ל דל"ק קושי' הדר"ג נ"י דלו יהי' שהי' נישום בשווי' עכ"פ הפודים לא ידעו מזה דגם בסיפא לא ידעו הפודים בשווי' כמ"ש האחרון ופרוטה על עלויו יעיין רמב"ם ה' ו' וא"כ כיון דלא ידעו הפודים ברישא ששוה חמישים כפי השמאים וא"כ הם היו מתכוונים להרווחה דהקדש וגם נגלה לבסוף שלא הי' שוה והי' הרווחה להקדש והוה בכלל אמירה לגבוה כמסירה להדיוט ובסיפא אשמעי' כיון דעכ"פ כיון דהוא שוה באמת כמו שאמר האחרון צריכין הבעלים ליתן חומש על עלי' ודוק.
<b>ועוד</b> נ"ל דבסיפא אפי' אם יעריכו הג' מומחים אח"כ אחרי שכבר העלו הפודים זא"ז ואמרו השמאים ששוה כמו שפסק הפודה האחרון אעפ"כ צריכים הבעלים ליתן חומש על זה מורה לשון הרמב"ם שם שכ' בהל' ו' וז"ל אבל אם שמו אותו ג' מומחים ואמרו ששוה מה שנתן האחרון והוסיפו הבעלים על עלויו אפי' פרוטה אחת הרי הן מוסיפין חומש על עלוי' של אחרון עכ"ל משמע שהמומחים אמרו עכשיו ששוה כמו שאמר האחרון וא"כ אם ברישא יאמרו ג"כ ששוה עכשיו מה שפסק האחרון מה ישלמו הם אם חזרו ואם יאמרו שמתחילה הי' שוה כך ועכשיו נעשה זול א"כ לא הוה דומה לסיפא דשם אם רק עכשיו שוה כמו שאמר האחרון חייב ליתן אך דבר זה צריך בירור גדול ולא באתי רק להעיר לפום רהיטא ודו"ק.
<b>סוף</b> דבר הכל נשמע דאני על משמרתי אעמוד דהן במכירת המצות וה"ה בגבעלע ל"ש אמירה לצדקה או לצרכי קהל יהי' כמסירה להדיוט ודו"ק.
<b>(</b><b>ב</b><b>)</b> <b>ועל</b> מ"ש דאשת בנו של יוסף בן יועזר השיאה לבה לאמור לבעלה שלא ימכור המרגליות רק להקדש לשמש בה לפני הקב"ה עכ"ל השיג פר"מ נ"י במכתבו וז"ל במחכ"ת שם איתא בהדיא דאמרה לא תמטאי למלכא דישקול מנך בדמי קלילא הרי בהדי' דלא חשבה כלל שום נדבה לשמים רק חשקה למכור למי שיתן יותר והאמת דהיסוד בנין של כבהדר"ג לא נבנה ע"ז רק נחית לחקור אם כה"ג שייך אמירה לגבוה במה שיכול להוסיף על השער רק זה מוכח בהדי' דהיא לא נתכוונה לטובת ההקדש כלל רק חשבה באופן שיכול למכור בדמים יותר עכ"ל לא ידעתי השגתו אני אמרתי שבעבור שהשיאה לבה שישומש במרגליות לפני הקב"ה על כן אמרה לבעלה שלא ימכור המרגליות רק להקדש אבל לא גילתה לבה לבעלה יוסף אשר לא הי' נוהג כשורה כי הוא לא יחפץ בזה לכן אמרה לו שהמלך יתן דמי קלילא אבל הגזבר הוא ירא שמים ולא ישים המרגליות בדמי קלילא וכן כ' שם הרשב"א בד"ה ולא תשיימה את וז"ל אלא הגזבר שהוא בקי ישיימנה לך וירא שמים הוא לא ישים אותה בזול עכ"ל הרי שאמרה לו שהגזבר ירא שמים ולא ישיימנה בזול אבל לא אמרה הוא יתן בעבור ההקדש הרבה אם יצטרך לה רק פתחה פיה בחכמה שלא ישים אותה בזול אבל לא חשבה תחבולות למכור בדמים יותר וקצרתי.
<b>(</b><b>ג</b><b>)</b> <b>ומה</b> שהשיב הדר"ג נ"י על דברי בד"ה ומעתה דאמרתי דגאבעלע דומה למכירת חיטים דכמו דשם אין בו אמירה לגבוה יען דלא פסק להרויח להקדש ה"ה בגאבעלע והשיג עלי דשם אם לא יוזלו החיטים א"כ נתן שהווי' ממש אבל כאן בגאבעלע הוא נכנס בס' דאטו הבהמות של שנה הבא צריך להיות דומה לכשרות בהמות של שנה העבר אולי בשנה הזאת יטרפו כפלים מאשר נטרפו בשנה העבר דאטו בהמות אגודות זו בזו וא"כ נכנס שוכר גאבעלע בס' להרויח להקל והאריך בדבר מאוד מאוד.
<b>ידידי</b> נ"י נפלאת אהבתו לי וע"כ אשוב לו גם בזה דאני אמרתי בשלמא במרגליות אשר באמת יש עליה שומא בעולם או בשדה אשר הקדיש דיש עליה שומא בעולם כי יש ערך על ערכם אם ימצא איש אשר פוסק סכום אשר מבקש בעד המרגליות או אשר יתן בעד שדה בלי לדעת השומא הוא מכווין עכ"פ להרויח להקדש בחד צד או שהוא ירויח אם השווי' בפחות או ההקדש יריוח אם השווי' ביותר דהא יש מומחים בעולם אשר יוכלו לשום אותה בערכה היום והוא לא חפץ בשומא רק כאשר יצליחו המזל שלו או מזל של הקדש אבל בגאבעלע אשר הרווח וההפסד יצמיח ויבורר בעתיד אם יתכשרו בהמות ויהי' פרנסה וימצאו רוב אוכלי בשר או אם יבואו הרבה אנשים ממקומות אחרים להשכיר ויצרכו הרבה בשר וכדומה מן הסיבות או יהי' הכל בהיפך הבהמות יתטרפו ולא יהי' פרנסה לאכול בשר ולא יבואו אנשים מעלמא וכדומה א"כ הוא משא ומתן על ספק הפסד או ס' ריוח והוא נמכר אצל אקרו"ט אז משא ומתן כזה אשר יש בו אופן הפסד או ריוח יתנו אנשים ללב כמה הוא שוה לכנוס על ס' ובאו השוכרים זא"ז הראשון אומר ששוה עשר זהובים לשבוע והשני אומר חמשה עשר והשלישי אומר ח"י זהובים למשל כי כל אחד מחשב לשכר שקרוב לשכר יותר מהפסד ומשערים כמה יהי' השכר גדול אם יצליח מאלו אשר יוכל להפסיד ואיש כפי השערתו יפסוק א"כ אין נכנס בס' כלל דכבר נכלל זה שהקהל ישכירו הכנסת הגאבעלע אשר יוכל להיות בו ריוח גדול או הפסד מועט ובאו אנשים ויפסיקו כמה שווי' משא ומתן כזה והבן זה כי הוא נכון בעז"ה.
<b>(</b><b>ד</b><b>)</b> <b>עוד</b> יצא פר"מ נ"י על מה שדמיתי כח קהל לא הוה זכות אשר בידם להשכיר רק המה כמו שותפים בעלמא כ' כבודו נ"י בהשגותיו וז"ל הנה כל משכו הוא לפי דרכו שכהדר"ג נ"י אבל האמת איך יתכן בזה שותפות וכי שותפים יכולים לעשות כפי' הרוב על המיעוט מש"כ בזה דרוב כופין המיעוט עכ"פ מצד המנהג דמ"ה גם בדיני קהל דעת מהרשד"ם דלא אמרינן אחרי רבים להטות רק מצד המנהג ובאמת איכא גם דינא דמלכותא כמו שארי מסים וארענדע דעיקר דין תורה נבנה על דינא דמלכותא ודינא דמלכותא גם בזה דכל קהל יכולין לעשות מס להוצאותם הרוב על המיעוט כל שהם בעלי כת אמונה אחת א"כ דמי ממש לארענדע עכ"ל.
<b>מאוד</b> נפלאתי על דבריו דאטו אם ליכא דין ממלכות שכל בעלי כת אמונה אחת יכולים לעשות מס על הוצאותם ליכא דין בישראל ח"ו חס מלהזכיר הלא יעיין בא"ח סי' נ"ג וסי' נ"ה ובח"מ סי' קס"ג וסי' רצ"ב הכל בדין ובמשפט חקי' צדיקים ומשפטים ישרים מה ענינם הנ"ל לדינא דמלכותא דינא הלא יש דינא דמלכותא של מלך מלכי המלכים הקב"ה ועיין במג"א סי' קל"ב דחקר אם חלקו הקדישים ובא עוד אחד דנתבטל גורלם דדמי לאחים שבא להם אח ממד"ה שנתבטל כל החלוקה וכן אם אחד לא אמר היום קדיש ומבקש איש אשר לא בא אתמול לבהכ"נ ומבקש היום כל הקדישים שמדמה כמו אם משתמש אחד מהשותפים זמן רב והשני מבקש ג"כ זמן כזה ומג"א חולק דהוה כאלו אכל שותף חצי' עכ"פ מוכח דבני עיר הוה שותפים ויעיין בחת"ס יו"ד סי' שמ"ה אם יוכל לשכור ולאמור קדיש בעד המת עו"ש דחוקר שהכל כדיני שותפים ומה שיוכלו לכוף זה את זה לכל צרכי עיר הוה מכח ערבות שקבלו כל ישראל איש בעד אחיו והולכים בו עפ"י רוב אשר יסכימו שמבלעדי תקנה לקבץ ממון ע"י הערכה או גאבעללע יוכל לעמוד וכל שנעשה עפ"י חבר עיר וטובי העיר הוא קיים ויעיין באריכות ד"מ סי' קס"ג בא"ח ומה ענין גבעלע לחזקת הרענדע של שר העיר כנ"ל.
<b>(</b><b>ה</b><b>)</b> <b>וראיתי</b> שמשיג על מ"ש בד"ה ואני אגיד שהערותי הבדל בדין שבת שיש הבדל אם מונע במעשה מבעלים כח אשר יצא מכח גופן כגון אם נוטל חפץ חבירו או סוגר ביתו או מזיק בהמת חבירו אבל אם הבטיח בפיו להרויח לאיש במעותיו ולא נוטל המעות פטור דהא לא שלח ידו בחפץ חבירו והשיג עלי מדברי ש"מ בב"מ דף רע"ג בשם הריטב"א אשר הביא בספרו שבילי דוד פ"ג אות ח' וכן כ' המחנה אפרים דחייב מה"ט בפועלים.
<b>אהובי</b> נ"י לא שם לבו על דברי הנה בארתי דהוא פטור משבת בשני דברים (א) שלא יבא הריוח ע"י גופו של החפץ כגון שיקנה לו או יחלוף בעד המעות או חפץ דבר אחר (ב) שלא שלח ידו ליקח חפץ חבירו יעיין במכתב שכ' וז"ל דבודאי מי שהבטיח לחברו ליקח ממנו מעותיו ולקנות איזה סחורה עבורו ולא לקח מעותיו ולא קנה לו סחורה בודאי אין חיוב שבת דהא לא נגע בשל רעהו עכ"ל יעו"ש והש"מ דייק וז"ל כיון שנתן לו מעותיו לקח לו סחורתו עכ"ל וכ' עוד וז"ל אלא שזה הבטיחו וסמך עליו ונתן לו מעותיו עכ"ל וכ' עוד וז"ל דבהאי הנאה דסמך עליו ונותן ממונו משתעבד עכ"ל וה"ה בפועלים דעבדו בגופן ויצמיח הריוח בפעולתם אשר יעמלו בזעת אפם להביא טרף לנפשם שזה לא הוה מניעת ריוח אלא הפסד פירות מעשה ידיהם או הפסד פירות הארץ מבעה"ב או שאר הפסד חפצים אשר ממנם יחי' הבעה"ב אז כיון שסמכו זה על זה יש חיוב אבל אם הבטיח ליקח המעות וליקח בעדו סחורה אז הוה הטעם בהאי הנאה שסמך עליו ונתן לו המעות בידו אז חייב וא"כ בנידן הגאבעלע דקהל לא נתן להם דבר בידם נהפוך הוא שמבקשים ערבות שיהי' בטוחים בידם והם לא ישעבדו גופם אין כאן דין שבת כנלע"ד.
<b>(</b><b>ו</b><b>)</b> <b>גם</b> ראיתי דפר"מ נ"י שחוזר לאיתנו הגם שמודה שהמעות אשר נתנו שוכרי הגאבעלע הסדר הוא שנותן לערבון ביד אלופי קהל רק יצא לפקפק דלא דמי לדברי הסמ"ע סי' ק"צ דשם לא נכנס פריעה כלל בחשבון אבל כאן דלא הזכיר דנותן לערבון רק דמקדים עכשיו מה שיצטרך ליתן אח"כ זה ראוי' לקרוא קנין מעות עכ"ד דבריו נפלאים כל נתינתו הוא רק לערבון כי כן המנהג רק לבסוף למה ישלם מביתו ויתבע מקהל ערבות דרך של השוכרים שלא ישלמו כי הפוכי מטרתי למה להו וכמה פעמים ישלמו ויתבעו שלהם מיד הקהל אחרי כלות השכירות אם דרכם שהם ישלמו להרב ושוחטים וכדומה ומעולם לא הי' אצלם מחשבה לקנות במעות או באלופי קהל ליקח המעות לקנין כנודע ואין כאן חשש כלל לקנין כסף כי עולם כמנהגו נוהג
<b>ואת</b> והב בסופה כי לדעתי אין בזה קנין תורה כלל ומצאתי לנב"י מהד"ת ח"מ סי' מ"א שעפ"י דין תורה לא שייך שום קנין על עסק פאמיליע יעו"ש ובל"נ בדין שבת אשר יש לי שערורי' בין גדולי אחרונים אם יהי' לי פנאי ללמוד הדין אכתוב להדר"ג נ"י אבל כעת אני מוטרד הדש"ת. הק' חיים סופר
<b>סימן</b> <b>טז</b> שלמא רבא מן שמיה על חד קמיא ה"ה י"נ הרב הגאון החו"ב כבוד הרב ר' דוד יהודא זילבערשטיין נ"י אב"ד דק"ק קרס"ט יע"א.
<b>אחד"ש</b> אודיעהו כי הגיעני מכתבו בעת שהייתי מוטרד בענין גדול במשפט אחד בין איש לרעהו מתעצמים בערכאות זה כמה וכאשר ראו שלא טוב להם עמדו למשפט ישראל ועקבותיהם מוציאים ניצוצות ע"כ אחרתי עד עתה להשיב להדר"ג נ"י.
<b>(</b><b>א</b><b>)</b> <b>במכתבי</b> הקודם אות ד' אמרתי עם הספר דמה שהוא חק מלפנים בישראל דהרוב כופין את המיעוט לעשות סדרים אופן בתוך אופן להיות צרור הכסף ביד אלופי קהל בכל עיר נשלם להרב או לדייני קרתא ולכל צרכי שוחטים ושמשים ולכל צרכי העיר הוא במשפט צדק מכח ערבות יען שכל בני וישראל הדרים בעור אחד מחויבים זה בעד ערבות להקים התורה ולהעמיד הדת ונעשו שותפים לצרכי העיר לפרנס כל העומדים לשרת בקודש וחיוב פרנסת עבדי ד' מוטל על כל איש ואיש מתוך בני העיר ורק מאין יבא הממון ההוא דאזלינן בתר הרוב אם יקובץ ממון ע"י הערכה או הגאבעלע וכל מה שנעשה ע"י חבר עיר וטובי העיר קיים עפ"י דין תורה ונפלאתי ביום ההוא על הדר"ג נ"ו שכ' שהוא מכח דינא דמלכותא שכל בעלי כת אמונה אחת יכולים להשים מס הוצאת שלהם ואמרתי חלילה וחלילה לא תהי' כזאת בישראל כי יש לכל ישראל חק ומשפט ממלך מלכי המלכים הקב"ה והארכתי קצת להביא ראי' כי כל בני עיר המה שותפים בעניני הקהלה כמבואר במכתבי.
<b>ועתה</b> שם הדר"ג נ"י לדרכו כי הכל רק מכח דינא דמלכותא וכ' וז"ל הנה נא ימחול לי כהדר"ג כי בכל דבריו לא ידעתי למה לא שם פניו נגד דברי רשד"ם שהבאתי דכ' מ"ה ל"א בזה הלך אחר הרוב כי לא שייך רוב רק במה דתלי' בדיעות הנוטים בדין אבל במה שתלה ברצון איש איך שייך רוב דזה אומר אינו רוצה שפלוני יהי' ש"ץ או רב רק אחר ואם לאו לא ישלם ומה להם בממונו ומה שייך לזה ערבות הוא רוצה בש"ץ אבל אינו מחויב בש"ץ זה ול"ד לצדקה דב"ד כופין על הצדקה דכופין לקיים מ"ע ולמה לנו להתוכח בזה בדבר שמפורש ברשד"ם אשר בל"ס הוא במחנותו של כבהדר"ג ורק מצד המנהג כופין בזה כמ"ש מהרשד"ם אבל לא מצד שותפות דאין שותפין יכולים לכוף המיעוט בשותפות דעלמא כגון אם שותפים הרבה בסחורה אטו הרוב יכולים לכוף המיעוט לשום דבר עכ"ל.
<b>מאוד</b> יפלא בעיני איך יצא כזה מפיו הרשד"ס בסי' ל"ד ביאר שבכל דבר אשר תלי' במבינות כגון לקבל ש"ץ או ת"ח וכדומה לא אזלינן בתר רוב המון עם רק בתר חכמים והעשירים כי מה דאמרה התורה אחרי רבים להטות הוא בשני אופנים (א) בשווים או כולם עמא דארעא או כולם חכמים אזלינן בתר רוב מנין (ב) באינם שווים שיש חכמים ובוערים עשירים ודלים אז אזלינן בתר רוב בנין והכל בכלל אחרי רבים להטות או רוב מנין או רוב בנין ואם המצא תמצא שרוב מנין הם המון עם מתנגדים לרוב בנין המה החכמים לדעת מי יהי' קודם לש"ץ או ת"ח וכדומה אז אזלינן בתר רוב בנין המבינים מאשר נלך בתר דיעות המון עם אשר בחשכה יתהלכו אבל העיקר לילך שיהי' רוב מנין ורוב בנין יחדיו ולא שרוב הממונים יגבר על רוב בנין ולכן הגם שהרא"ש בתשובה כ' שהמיעוט צריכין לשמוע לרוב הקהל מכח אחרי רבים להטות אין הפי' רוב המון עם רק הרוב מנין בשווי' ורוב בנין באינם שווי' והעיקר להיות תרוויהו רוב מנין ורוב בנין והביא הרשד"ם ראי' לדבריו דהך אחרי רבים להטות אין חק לילך אחרי רוב המון עם הגם שיש טעם בדבר לילך אחרי רוב בנין דהא המהרי"ק בשורש מ"ד מביא דברי ר' שמחה דבחזן יוכל יחיד למחות ומסתברא דה"ה בקבלת ת"ח אשר הרב צריך להיות דומה למלאך ד' צבאות א"כ אם יש יחידים שאומרים שאיש פלוני אינו כדאי שיבוקש תורה מפיו וה"ה אם מוחה היחיד שלא יהי' ש"ץ ודוקא אם יש לו טעם הגון יעיין ברמ"א סי' נ"ג סעיף י"ט [ואפי' אם נאמר דמהני בלא נתינת טעם לטובי העיר שאני התם אולי ראה בו דבר עבירה ומצוה לשנאתו אבל לא יוכל להעיד בו כחכז"ל דאסור לגלות אבל מצוה לשנאתו וכן משמע מפשטות רבינו שמחה דלא צריך לגלות טעם בדבר] דבע"כ לא נעשה שלוחו ומזה ראי' היכן דיש טעם בדבר לא אזלינן בתר הרוב ה"ה דלא אזלינן בתר תשעים אנשים דלת העם וחשוכי שכל נגד חכמים ונבונים וקציני העם זה תמצית דברי הרשד"ם לפרש כח של אחרי רבים להטות אם הן שווים אזלינן בתר רוב אבל אם אינם שווים בחכמה אזלינן בתר רוב בנין דהא אפי' שווי' ויש רוב מנין אעפ"כ אם יש ליחיד טעם בדבר מדוע הוא מתנגד להרוב אז גם כן המיעוט אינו בטל ודו"ק.
<b>אמנם</b> אם יש רוב מנין ורוב בנין והמיעוט אין להם טעם בדבר למה לא יבחרו באיש הלזה רק חטאתם כסדום יגידו יען שהרוב בחרו באיש הלזה לש"ץ או לרב המה יבקשו באיש אחר שיקרא על שמם שהם קבלו רב או ש"ץ אז מן התורה המיעוט בטל ברוב והרוב כופין למיעוט מכח אחרי רבים להטות והמיעוט המה סוררים כנגד ד' ותורתו אשר מקרא מלא כתיב אחרי רבים להטות בכל דבר אשר יפלא בשעריך בשער העיר ויעיין בתשובת מהרשד"ם סי' י"ט והדברים ברורים בעז"ה.
<b>וא"כ</b> איפה ברור בעיני כיון דבני קהלה קבלו רב או דיין ושוחט ושמש ונכנסו בשותפות איש כאחיו לפסוק על עבדי ד' כחק ומשפט בישראל אשר חיוב על העיר להעמיד רב וחזן ושוחט וכדומה יעיין רמב"ם הל' סנהדרין ובשערי חיים שהבאתי שם לשונו א"כ נשתוו יחדיו שאנשים ההמה יהי' באים בשכרם בעבודתם אשר יעבדו לד' אז בענין אשר יהי' צרור הכסף ביד אלופי קהל תקנו חבר העיר וטובי העיר אז הוא דין תורה אחרי רבים להטות וזה ברור חס מלהזכיר בו דינא דמלכותא בשר ודם וכל דברו הר"מ נ"י אינם מובנים לי מה שכ' דאחרי רבים להטות הוא דוקא בדבר דתלי' בדיעות ולא מה שתלוי ברצון איש שלא יחפץ בש"ץ זה או ברב זה ואם לא ישמעו אליו לא ישלם ומה להם הממון עכ"ל הוא נפלאת בעיני הוא אחד מבני העיר וחיוב על כל בני העיר להיות להם ש"ץ ורב וכדומה וכשם שאין פרצופים של בני אדם דומין זה לזה כך דיעותיהן אינם זה כזה ואיך ימצא בעיר ד' שופט ושוטר רב ושוחט ומלמד ע"כ גילה הרא"ש בתשובה דעל זה נאמר ג"כ אחרי רבים להטות כי יפלא דבר בשער העיר וכי ישיב היחיד מה איכפת לי שלא יהי' רב ושוחט ובהכ"נ ת"ת וכדומה זה שקר דקבלנו כל ישראל ערבות איש בעד רעהו ומחויבים להעמיד כהני ד' משרתי אלקינו להקים התורה ולהעמיד הדת דכתיב ארור האיש אשר לא יקים את דברי התורה הזאת אחכז"ל מי שבידו להקים ועיין בילקוט וברמב"ן בתורה שם בשם ספרי א"כ כיון שהוא חיוב מכח ערבות ויפלא בשער איך יהי' א"כ אחרי רבים להטות וכופין לבן סורר אשר לא ישמע לקול חבר מתוכם או טובי העיר ועיין בח"מ סי' ב' ברמ"א ובסמ"ע שם ומי ישמע ליחיד שלא יחפץ לשלם נכסי דבר אינש ערבין ביה ורק אם יחידים יתנו טעם בדבר שאינו הגון האיש ההוא לירד לפני התיבה להיות שלוחם או שיאמרו הת"ח ההוא אינו כדאי לשמוע מפיו תורה שאינו הגון לכך אז יש גם ליחידים דעה כחכז"ל שהקב"ה אמר למשה שישאל לישראל אם הגון לפניהם בצלאל יעו"ש אבל לאמור בלי טעם לא אחפוץ בו אזלינן בתר רוב ואטו אם דתן ואבירם הי' אומרים לא חפצנו בבצלאל הי' נשמע קולם בודאי אזלינן בתר רוב אבל בודאי אם הקהל קבלו לאחד עפ"י רוב מנין ובנין ואחד אומר אינו אדם נאה אין שכמו גבוה מכל העם בודאי יצטרך לשלם עפ"י דין תורה וכופין אותו בשוט אם א"א לירד לנכסיו כי כל ישראל שותפים זה עם זה מכח ערבות לכל צרכי העיר להקים התורה ולהעמיד אמונה ומה שמדמה אטו שותפים בדבר אחד צריכים להיות שותפים לדבר אחר הוא בלי הבין כמו שכופין על צדקה שהוא מ"ע גם זה הוא מ"ע להקים התורה למנות רב וכדומה (ויעיין בספר המצות וברמב"ם ה' סנהדרין ובש"ע ח"מ ה' דיינים) ואקוה שינוח דעתו בעז"ה.
<b>(</b><b>ב</b><b>)</b> <b>עוד</b> השיג וז"ל במה שהאריך כבהדר"ג בערכין מה שהעלה אם שמאו בחמישים אין רשאי גזבר למכור בפחות האיך אפשר כן אין להקדש אלא מקומו ושעתו רק בקרקע בעי הכרזה ס' יום ואם אחר הכרזה אין מי רוצה ליתן כפי חצי השומא מה לעשות עכ"פ נמכר ומשא"כ בסופא אין טעות רק שתות או חומש יעיין ברמב"ם פ"ז סי' י' בהקדש מדרבנן אפי' בכ"ש יש אונאה עכ"ל הדבר פלא בעיני אם אפי' היתה השומא חמישים יוכל הגזבר ליתן אותו אפי' בעשר אם הבאים לקנות אינם רוצים ליתן יותר א"כ שומא למה לי כלל כמה שיחפץ אדם ליתן יקבל הגזבר אלא פשיטא אם הושם עפ"י בקיאים השומא מתחיל למכור בשומא של הבקיאים ולא בפחות ואם ימצאו שם האומרים ליקח רק בעשר פחות מהשומא בודאי אין הגזבר רשאי למכור מיד ואפי' את"ל שיכול למכור מיד אבל עכ"פ אין מחויב ליתן לזה בעשר שלא נתן שווי' של דמים ויכול ליתן למי שיחפץ לעני בן טובים מאשר יתן לעשיר דאל"כ למה יהי' קפידה על שומת שלשה או עשרה אם הכל חד ואין לומר כדי שאם נתן כפי השומה ואח"כ באו אחרים ואמרו שהי' שוה יותר שהמקח בטל זה אינו אמת דמבואר בהיפך ברמב"ם פ"ד ה' ו' אם שמו אותה ג' בקיאים ובאו אח"כ אחרים ואמרו ששל הקדש היתה יפה לא מהני אפי' אם מאה אמרו כן יעו"ש ועיין ברמב"ם פ"ו ה' ד' חרמי שמים הקדש ונפדו בשוויהן עכ"ל כנלע"ד.
<b>והגם</b> דידעתי שיש לומר דהשומא אינו עבור הממון רק גזה"כ בעבור לחלל קדושה והא ראי' דהא יש קפידה שיהי' דוקא כהן אחד ביניהם ולולא דרבוי אחר רבוי אלא למעט הי' צריך י' כהנים וגם יש קפידה דווקא בעשרה ולפי דברי טו"א מגילה דף כ"ג צריך שיסכמו העשרה על דעה אחת ולא מהני הרוב הגם דאזלינן בנפשות בתר רוב כאן לא אזלינן בתר רוב דהא בסנהדרין ליכא קפידא דיהי' אחד כהן ובפדיון קרקע יש קפידה בכהן ה"ה דצריך שכולן יסכימו על דעה אחת יעו"ש והגם דדבר זה צריך חקירה גדולה בכל זאת יוכל להיות דגזבר יכול למכור אפי' בפחות משומא והשומא הוא רק להיות לגזבר כח לחלל הקדושה שנישם בג' או בי' ואחד כהן, ובזה אמרתי ליישב קושי' התוס' מגילה כ"ג איך אפשר בעשרה הא הוה ב"ד שקול יעו"ש ולפמ"ש נכון דשאני בב"ד אשר נעשה כפי דיבורם ולא ישונה אבל כאן צריך דוקא עשרה אשר יתנו כח בשומא שיופדה הקדושה אבל מה לי אם יש רוב בסכום כך וכך או יהי' שוה אל שוה חמשה אומרים בכך וחמשה אומרים בכך עכ"פ כולם הסכימו שיופדה בסכום כסף אח"כ יוכל הגזבר למכור כפי אשר השיג ידו למצוא לוקח ואפי' אם כל אחד מעשרה יתן סכום אחר זה אומר בעשרה וזה בעשרים וזה בשלשים וכן עד מאה עכ"פ כולם הסכימו שיומכר ע"י גזבר בשומא וממילא ימכר אפי' בפחות ואין כאן לדון שלא יהי' ב"ד שקול דהא אינם פועלים להטות לא אחר רוב ולא אחר מיעוט ודוק אבל הוא מילתא חדתא ויש לברר דבר זה מן הרמב"ם אבל בפשטות משמע כמש"ל דאין רשאי למכור שוה מאה בעשר ודו"ק.
<b>ובני</b> הב' המופלג יעקב שלום נ"י אמר ליישב קושי' התוס' דה"מ שאין ב"ד שקול אם א"א להיות רק שני צדדין או זכה או חייב או טמא או טהור כשר או פסול קודש או חול וכדומה אז אמרינן דצריך לראות שלא יהי' ב"ד רק או ג' או כ"ג דהא לא משכחת רק שני פנים ואם לא יהי' הב"ד שקול יכריע צד אחד אבל בשומא אפי' יהי' י"א יוכל להיות שכל שנים מהם או כל שלשה מהם יתן סכום אחר וא"כ מה שיוכל להתרמות בעשרה יוכל להתרמות בי"א דשלשה יאמרו בעשרה ושלשה בעשרים ושלשה בשלשים ושנים בארבעים וא"כ מה בצע בי"א ואפי' אם יהי' רק עשרה משכחת דששה או שבעה או שמונה יאמרו סכום אחד ויהי' רוב ומיעוט ואזלינן בתר רוב אבל בסנהדרין אין כאן רק שני צדדין דמי שאומר אינו יודע לא נחשב כלל דיין ונכון מאוד בעז"ה.
<b>ומה</b> שכ' מרמב"ם פ"ז יעיין היינו בשומא בשתים דוקא ולא אם הי' שומא בג' וגם בלא"ה אני חקרתי לענין המעות אני הוכחתי דמשכחת בסיפא דהשמאים שמו היטב והבעלים טעו ונתנו בפחות משווי' שתות שהוא בכדי שדעתו של אדם טועה עצמו ואח"כ בא לעלוי ודוק.
<b>(</b><b>ג</b><b>)</b> <b>גם</b> יצא הדר"ג נ"י לשלוח לי חורפא שכ' וז"ל וצע"ג הא דאמר ר"ח דמיירי שלא שמאו ג' והרי עכ"פ בדיעבד גם כן בעינן שלשה מומחים כמו שכתבו תוספות להוכיח במס' תמורה ס"פ כיצד מערימין בד"ה לא אמרו מגמ' דסנהדרין אפי' בדיעבד לא מהני בפדאן פחות מג' והוא תימא רבתא הן רש"י דכ' שם הא דאמר שמאו ג' אנשים צריך להוסיף חומש על עילוי הרי קרקעות בעשרה ותי' רבותא קמ"ל לענין עלוי' סגי בג' ותימא תימא אקרא הרי כל הפדיון לא מהני בלי עשרה כמו לר"א במטלטלין דלא מהני אפי' בדיעבד פחות מעשרה כדמוכח בפ' הנחנקין עכ"ל
<b>ונלע"ד</b> לברר בעז"ה הדבר דדקדקתי בגמ' אמר ר"ח ל"ש אלא שלא נישום הקדש בג' אבל נישום הקדש בג' מוסיפין והי' פלא בעיני הלא מה דצריך הקדש עכ"פ שומא בג' הוא מבואר במשנה וא"כ הי' לר"ח רק לומר ל"ש אלא שלא נישום הקדש אבל נישום הקדש מוסיפין וממילא ידעתי דאין שומא פחות מג' או בי' למה הזכיר ר"ח כאן אגב אורחא דשומא בג' וצע"ג עוד הי' נפלא בעיני לשון רש"י שכ' בד"ה שלא נישום וז"ל שלא שמו שלשה בני אדם את הקרקע כמה שאמר זה האחר עכ"ל משמע שהי' כאן שומא רק שלא שמו במכווין כפי מה שאמר זה האחר למה לא פי' בפשיטא שלא הי' כאן שומא מג' בני אדם וצע"ג גם בד"ה אבל כ' וז"ל אבל שמאוה שלשה כדבריו של זה מוסיפין בעלים חומש על עלוי' בעל כרחו ולא בעינן עשרה אע"ג דשומא דהקדש בעי עשרה כדאמרינן בסנהדרין דף ב' הקרקעות תשעה וכהן הכא רבותא קמ"ל דכיון דאמרו תלתא לא מהדרינן אעשרה ויוסיפו חומש על העילוי עכ"ל והוא פלא בעיני הלא רש"י הקשה קושי' חמורה הא שומא דהקדש בעי עשרה ודוקא כהן אחד בתוכם וכאן לא הי' עשרה ועל זה תי' רש"י דקמ"ל רבותא כיון דאמרי ג' לא מהדרי' על עשרה מי שמע כזאת להשמיענו רבותא שלא כדין וכהלכה הלא זה הי' הקושיא הא לא מהני הפדיון אם לא שמו עשרה ואיך ישמעינו רבותא דמהני ג' בלי עשרה ואי כוונת רש"י בדיעבד מהני אפי' בג' הי' לרש"י לומר דאשמועינן בדיעבד אם שמו ג' מהני וגם מהכ"ת יהי' מהני ג' אם כתיב בקרא עשרה כהנים להראות דבעי עשרה והוא פלא.
<b>אמנם</b> נ"ל לבאר בעז"ה דבודאי צריך י' אנשים וכהן אחד בתוכם ובלא"ה גזה"כ דלא מהני אבל בודאי אם הי' עשרה וכהן אחד בתוכם ושמו הרוב השמאים כגון ז' אמרו הקרקע שוה כ' זהובים ושלשה אמרו שוה כ"ה זהובים אזלינן בתר רוב השמאים וכאשר מכר הגזבר אמרו הבעלים כ' זהובים ואחד אמר כ"א זהובים הוה הדין דבעלים קודמין דהם משלמין חומש וצריכין לשלם כ"ו אבל על הזהב אחד אשר הוסיף האחר אין משלמין חומש יען דזה הוא עלוי' וכלל גדול דעל העלי' אין משלמים הבעלים חומש יען דעלוי לא הוה מעות הקרן שווי' של החפץ רק מה שאיש זה הי' מעלה עלוי' זהב וע"ז לא צריכין הבעלים חומש רק כל זה אם ח' שמאים הי' אומרים דשווי' רק כ' זהובים הגם ששנים הי' אומרים שהוא שוה כ"א זהובים אותן השנים לא נחשבו לשומא דאין שומת השנים נחשב לשומא בשום מקום אבל אם ז' אמרו ששוה כ' ושלשה אמרו ששוה כ"א הגם דאזלינן בתר הרוב ונמכר בעד עשרים אבל אם העלה אדם אחד ואמר בכ"א זהובים דהחפץ ליתן לבעלים שהם מוסיפין חומש צריכין להוסיף חומש גם על הזהב שהוסיף האיש אחר יען דמתחילה הי' כאן ג' שמאים בתוך הי' השמאים שהי' אומרים ששוה כ"א ועכשיו שהוסיף איש זהב ששוה כ"א נחשב שומת ג' שאמרו מיד ששוה כ"א ואין זה עילוי אלא היא קרן וצריכים הבעלים להוסיף חומש על אותו עלוי יען דהא שומת ג' נחשב במטלטלין רק בקרקע גזה"כ שצריך עשרה מתחילה אבל נשאר שומת הג' אשר אמרו מיד ששוה כ"א זהובים שישלמו הבעלים עלוי חומש ודו"ק.
<b>ועתה</b> יובנו דברי ר"ח דייק ואמר ל"ש שאין משלם חומש על עלוי אלא שלא נישום בג' שבתוך הי' אשר שמו את הקרקע לא הי' בהם ג' אשר שמו הקרקע בסכום עם העלוי אשר נתן איש אחר הוספה עלי' אבל אם מתחילה הי' נישום הקרקע בג' שהי' בתוך הי' ג' אשר שמאו הקרקע מיד בכ"א אז צריכין הבעלים להוסיף חומש על עלוי הנ"ל אשר אמרו ג' מתחילה שהקרקע שוה קרן ראשון כ"א ודו"ק.
<b>ובא</b> רש"י בחכמה ורמז שלא נישום וז"ל שלא שמו ג' בני אדם את הקרקע כדבריו כמה שאמר זה האחר עכ"ל היינו שלא הי' בתוך השמאים ג' אשר אמרו מיד סכום שווי' של הקרקע כפי מה שהוסיף האיש האחרון אבל שמאוהו ג' מתחילה כדבריו של זה שהוסיף אז בע"כ צריכין הבעלים להוסיף חומש גם על זהב של זה דהא היו שמאים חשובים אשר אמרו מתחילה ששוה כ"א זהובים והגם דאמרי' דצריך י' ובתוכם כהן אחד א"כ לא הי' על הזהב אשר הוסיף האיש אחרון י' ובתוכם כהן ע"ז משיב רש"י רבותא קמ"ל הגם דתחילת השומא צריך להיות בי' ובתוכם כהן אבל כיון שנישום בי' ובכהן הגם שעל סכום כ"א לא הי' שמאים רק ג' לא מהדרינן שיהי' גם ע"ז דוקא עשרה כיון דהי' בתוך העשרה שלשה ששמו על כ"א הוה ג' אנשים חשיבות ולא מהדרי' על עשרה אשר יסכימו שהוא שוה קרן ראשון כ"א דדי בזה שהי' מתחילה ג' שמאים אשר אמרו ששוה כ"א זהובים וצריכין הבעלים לשלם חומש על עלוי כזה והבן כי זה נכון בסברה.
<b>ולפ"ז</b> לק"מ קושי' הדר"ג נ"י דהא הי' כאן שומא בעשרה בצירף כהן רק הי' בתוכם ג' שמאים אשר שמו מיד שהקרקע שוה כדבריו של זה שהוסיף ע"כ על עלוי כזה הבעלים משלמין חומש ודוק ולא מבעי לפי הפשטות דגם בפדיון אזלינן בתר רוב דנכון הדבר אלא אפי' לשיטת הטו"א במגילה דף כ"ג שסובר שהעשרה צריכין להסכים לדעה אחת א"כ אם ז' אמרו ששוה כ' וג' אמרו כ"א אז מסלקין הג' ומצרפין אחרים אשר הסכימו ששוה רק עשרים אם אמר אחד אח"כ בכ"א הרי הוא שלי צריכין הבעלים להוסיף חומש אפי' על עלוי דהא ג' שמהו מיד ששוה כ"א ודו"ק.
<b>וראיתי</b> לפר"מ נ"י שמכח הקושיא שהקשה יצא לדון הא דצריך שומא הוא דוקא אם אין שם קונים אחרים אבל אם יש הרבה אנשים שבאים ללוקחו אינו צריך שומא והביא סמיכה מלשון חדושי הר"ן סנהדרין דף ט"ו שכ' מעשר שני נפדה בג' אלו שלשה שבאים לקנות הגם שתוס' ורש"י אינם מפרשים כן עכ"ד.
<b>ולדעתי</b> בהקדש צריך שומא משום שיהי' לגזבר כח להוציא חפץ של הקדש דאין אדם מוכר דבר שאינו שנו ולהפקיע הקדושה רק אם שלשה שמו במטלטלין ובקרקע אז ניתן לגזבר רשות גבוה שיוכל לשלוט בו למכור ולחלל הקדושה אבל הלוקחים שהם באים ליקח אבל אינם שמאים להיות עוזרים להגזבר ואפי' הלוקחים אלף לא מהני כי התורה גזרה בתורת ערך יהי' י' וכהן אחד כנלע"ד ובני הב' החרוץ יעקב שלום נ"י הביא ראי' לדברו הדר"ג נ"י מלשון הר"ן מגילה פ"ד שכ' וז"ל בקרקעות תשעה וכהן מקדיש קרקע לבדה ובא לפדותו בעינן שיהי' עשרה ב"א בשומתו עכ"ל משמע דוקא אם הוא בא לפדות מיד גזבר אז בעי ט' וכהן ודו"ק וכן משמע מרש"י.
<b>(</b><b>ד</b><b>)</b> <b>עוד</b> יצא הדר"ג נ"י על מה שחדשתי במכתבי הקודם דמכירת הגאבעלע דמי למכירת חטין דענין קנין הכנסת הגאבעלע הוא דבר אשר הריוח וההפסד תלוי במקרים הרבה וא"כ ישערו אנשים המבינים כמה שוה ליתן בעד משא ומתן ודומה מכירת גאבעלע למכירת חטין ע"ז השיב במכתבו וז"ל הנה בכל דבר שאין שומא ידוע כגון מרגליות במקום שאין יודעין שומתו או אפי' במקום שסוחרי' מבינים יודעים עכ"פ גם שאינם מבינים יש שיווי לפסוק בעדו בשביל ס' שומא שיש אפשר או שוה יותר או פחות עכ"פ שווים יש בו לכל אדם לקנות אותו מס' דלמא שוה יותר או פחות בין למוכר ובין ללוקח וזה אנו רואים בחוש גם אם ילך אדם שאין בקי למכור מרגליות אצל אנשים שאינם בקיאים עכ"פ שווי' יש להן בשביל הס' דירויח בין אצל לוקח בין אצל מוכר ואף דשם הגזבר עכ"פ בקי מה בכך עכ"פ המוכר בשביל ס' שיש לו אם שוה כפסוקו או לאו הפיסוק הוא שווי' שלה אצלו בשביל הס' דלמא שוה פחות באמת והגזבר יצטרך למכור בשביל שצריך לו עכ"ל כמעט לא אוכל לדון אותו לכף זכות מה שמוכר אינו מבין ולוקחין אינם מבינים רוצים לכנוס כסומא בארובה למכור וליקח בלי הבין וכל אדם יכול לעשות בשלו מה שיחפץ אבל שומת הגאבעלע אשר בני אדם יחשבו חשבונות כפי רוב אוכלי בשר וכפי השכיחין בהמות ועופות בזול או ביוקר וכפי הברכה המצוי במדינה אם שאר מאכלים יהיו בזול ולא יאכלו בני אדם רוב בשר וכדומה ועפ"י הבקיאים בדרכי הגאבעלע יתן ערכם שקנין הגאבעלע בשנה הזאת שוה כך וכך מכח הס' ריוח אשר יוכל להצמיח אם יהי' מד' כך וכך א"כ נכנס הערך בשווי' משא ומתן אשר עיני' צופות שיש ברכה בו שווי' כעת סכום ידוע אשר לא כן במרגליות אשר הוא רק רצון אנשים בלי בקיאות לאמור שהוא שוה כך וכך והאריכות בזה שלא לצורך ולא ידעתי מה עלה על דעת פר"מ נ"י ומש"כ עוד על פי' שלי בלשון חז"ל הרי הוא שלי שברמב"ם פ"ח הל' ה' ה"ה שלי בעשר ובא אחר ואמר ה"ה שלי בעשרים א"א לפרש כן ימחל לעיין פעם שנית דנהפוך דמכח השווי' הרי הוא שלו ולא של בעלים יען דבעלים צריכין ליתן חומש ודו"ק.
<b>(</b><b>ה</b><b>)</b> <b>גם</b> קבלתי ממנו מכתב אחר שכ' השגה וז"ל מש"כ כהדר"ג ברוב עוזו דמשנה דערכין זה אומר עשרה וזה עשרים עד חמישים ע"כ דאין שוה חמישים רק עשרה מכח הראיות שהביא במכתבו האחרון יעיין נא בש"מ בב"מ דף נ"ז כ' שם בד"ה במ"ע דאמירה לגבוה כמסירה להדיוט לא יתכן שיעור אונאה ולא יותר ומשנה זה דדין אמירה לגבוה מחמישים עד עשרה עכ"ח דשוה חמישים רק אלו סוחרים חזרו מאיזה טעם והקדש אין נמכר רק לשעתו ודו"ק עכ"ל.
<b>לדעתי</b> מלבד שאין זה דעת הכל רק יש לי דרך מרווח בעז"ה בודאי אם הקונה לא ידע שהי' ע"ז שומא מפי מומחים בדבר אז יש ביתר מכדי אונאה ביטול המקח ובפרט אם האונאה בפלגא או יתר מפלגא ולא מהני אפי' אמירה וגם מסירה לגבוה אבל אם הי' השומה בעשר וכן שמע שבא אחד ואמר שנותן רק עשר ואח"כ אמר אחד בעשרים וכן בא אחד ואמר שלשים עד חמישים כאן בודאי מהני אמירה לגבוה יען דשמע דאמר אחד רק עשר כפי השומא ואטו הי' חושד שהלוקח הראשון רוצה לגזול ההקדש יעיין תוס' ב"מ דף נ"ז בד"ה ומר אז כל מה שאמר כל אחד הוה אמירה לגבוה כמסירה להדיוט דהא ידע להזהר ושמע ולא נזהר כנלע"ד ועתה שלום וכ"ט לו ולביתו דברי הטרוד הדש"ת. הק' חיים סופר חזר י"נ הרב הגאון נ"י להחזיק בדברי רשד"ם ממקום אחר ואי"ה בח"מ אבאר דבר זה כנ"ל.
<b>סימן</b> <b>טוב</b> שלומים ושפעת ברכות לאיש אשר עיניו צופות על פסקי הפוסקים כחו וחילו לאורייתא ה"ה כבוד הרבני מו' אלכסנדר יצחק קאנפפלער נ"י בישוב אורוש.
<b>מכתבו</b> עם שאלתו קבלתי הגם שאני מוקף בטרדות שונות בכל זאת יען כי הפציר בי שהדבר נחוץ פניתי לראות בעמל למעלה מן השמש ואת אשר לבי אומר אגלה למעלתו נ"י.
<b>שאלה</b> פה נוהגין להלעיט האוזות בקוקריץ ויש קוצים חדים בקוקריץ שלנו ורוב פעמים נשחטים האווזות פטומות הגם שהושט מלא קורקריץ והנשים המוציאות את הוושט להביא להמורה לבדוק דוחקים בידים על הושט כדי שיפול הקוקריץ מהושט וכמה פעמים נמצא נקב אחד או שנים בושט כאשר בודקים אותו אי תלינן שאותם נקבים נעשים מן הקוצים של הקוקריץ ע"י שדחקה האשה בכח על הושט כדי שיפלו הקוקרצין או לא תלינן עכ"ל.
<b>תשובה</b> הענין חמור מאוד מאוד וקרוב הדבר לילך בו לחומרא רק בעזרת ד' אשמור לדבר בכח דהתירא ואני תפילה לד' גל עיני ואביטה נפלאות מתורתיך.
<b>הנה</b> מעלתו נ"י פתח פיו בכח דהיתירא וכו' וז"ל בדיקת וושט מדרבנן כמו בדיקת ריאה שהיא מדרבנן כמו שהאריכו הפוסקים דנשחטה הותרה וכל ס' אחר שחיטה תלי' להקל כמ"ש הש"ך סי' ל"ט ס"ק מ"ב וט"ז שם ס"ק כ"ב ובסי' מ"ח סעיף י"א גבי מחט שנמצא בקורקבן הביא הט"ז בסעיף י"ח בשם תשובת מהר"ם מינץ שנוטה להקל משום דנשחטה הותרה ואף שהט"ז דחה דברי מהר"ם הנ"ל מביא הש"ך בסי' נ' באורך דהיכא דאיכא למיתלי טפי בהיתר מבאיסור תלי' להקל ועתה ילמדנו רבינו אי בוושט ג"כ יש לומר תולין להקל כמו בדברים שהבאתי ותמהתי למה לא הביאו הפוסקים הדין אי תולין או לא גבי ושט כמו שהביאו בריאה והא חד מילתא הוא עכ"ל.
<b>ונפלא</b> בעיני שהביא דברי הש"ך בסי' נ' ולא הסתכל שכ וז"ל והא דקאמר הרשב"א דהך כל ס' בשחיטה פסול דה"ה לכל שאר טריפות היינו ודאי דמסתמא כל ס' דאורייתא לחומרא אלא דבמלת כל איתרבאי ס' בשחיטה דמוקמי' אחזקת איסור אפי' היכא דלא שכיח ודו"ק עכ"ל וכ' שם הפרמ"ג בסק"ג וז"ל וההיא ס' בשחיטה דפסולה כ' הש"ך אפי' היכי דלא שכיח וירצה בזה דס' בשחיטה אף דשכיח להיתר טפי אפ"ה כיון דאיכא חזקה אסור עכ"ל הרי מבורר יוצא דס' בשחיטה אסור אפי' דשכיח להתירא טפי וא"כ אפי' אם נימא דשכיח יותר שיקרע הושט ע"י שדוחקין עליו שיפלו הקוקריץ ממנו מאשר ניחוש שניקב הושט בחיים ע"י הלעטת קוקרויץ חדים אעפ"כ אסור דהוה ס' בשחיטה כמבואר בפלתי בבית הספק בד"ה ומה אעשה ובסי' ל"ג על קושי' הט"ז.
<b>אך</b> אמרתי לחדש היתר דכבר חידש אדמ"ו חת"ס ז"ל ביו"ד סי' כ"ה בד"ה אמנם דבשלומא בס' אם שהה או דרס או נמצא הגרגרת שמוטה דהוה הס' במעשה השחיטה גופו אם נעשה שחוטה הגונה זה הוה ס' בשחיטה אבל אם השחיטה נעשית כהוגן רק יש ס' אם ניקב הושט במקום אחר אין זה ס' בשחיטה ונשאר רוב עצום רוב בהמות אין וושטן נקוב ואזלינן בתר רובא דרוב אין וושטן נקוב מחיים ואין זה ס' בשחיטה וכן מצאתי לחו"ד בסי' ק"י וכן בש"ש שמעתתא ה' פ"ו דלא הוה ס' בשחיטה וא"כ מהני בנידן דידן דתלינן בהיתר אם התירא שכיח טפי ודו"ק.
<b>והארכתי</b> במקו"א להכריע בסברה אם הי' הס' נקב במקום השחיטה אז הוה ס' בשחיטה דאם הי' שם נקב לא נפק החיות אשר יצא ברוב הסימן ע"י השחיטה דבמקום שנקב א"א לשחוט והחיות צריך לצאת ברוב שחיטת הסימן דוקא וכיון שחסר חוט השערה מהשחיטה הוה נבילה ודאית וא"כ אי יש ספק נקב הוה ס' בשחיטה אבל אם במקום שחיטה לא הוה ס' נקב רק מלמעלה או מלמטה הוה ס' נקב ואין זה ס' בשחיטה וא"כ ה"ה אי יש חשש שהס' במקום דרוסה דהוה כשרוף אז הוה ס' בשחיטה וצדקו דברי הפלתי בבית הספק ודו"ק.
<b>והתב"ש</b> בסי' ל"ג ס"ק הקשה לפי מה שמבואר בשו"ע דיותר שכיח נקיבת הושט מסרכות הריאה א"כ קשה ניחוש דלמא במקום נקב קשחיט כמ"ש בדף כ"ח והי' חיוב שלא להלעיט העופות ותי' וז"ל וצריך לומר אע"ג דמצוי לנקוב מ"מ הואיל ואין מצוי שישחוט ממקום הנקב הקילו עכ"ל ועוד תי' דריעותא היינו לקותות שכיח ומראות שכיחין ומראות ניכרים אי הי' שוחטים בתוכם רק נקב לא ניכר אם שחט בתוכו ונקב אינו שכיח יעו"ש היוצא מדבריו הקדושים דעכ"פ אין חשש שמא במקום נקב קשחיט וא"כ אין כאן ס' בשחיטה רק ס' טריפות או נבילות עיין ש"ך סי' ל"ג יש לחקור אם שכיח דהתירא טפי דע"י שדוחקות הנשים הקוקריץ לחוץ נוקבין בקוצין את הושט ותלי' בהתירא ודו"ק.
<b>ואין</b> להשיב ממנ"פ אי נתלה דמכח הדחיפת הקוצים לחוץ ניקב הושט ע"י חודי הקוקריץ א"כ יותר נימא שניקב הושט בשעה שהי' דוחקין באצבע הקוקריץ לפנים כדי להשביע האווזות ועוקצי הגרגרים נקבו העור לק"מ דבזמן שדוחפים לפנים דוחקין מעט מעט כפי הרגילם וגם העור חזק ובריא בחיי העוף ומתרחב בשעת המזון אבל הדחיפה אחר השחיטה נעשה בכח גדול שיפלו כל הגרגרים בפעם אחד חיש מהר וגם העור נחלשת כי קבלה צער השחיטה ויצא כל החיות בשחיטה ונחלשת העור עד שמנקב ע"י חודי הקוקריץ ודו"ק.
<b>וראי'</b> לדברי שהגם שע"י הדחיקה ניקב עור הושט אחר השחיטה אעפ"כ יש לתלות דבעודה בחיים הי' עור הושט חזק ובריא לא ניקב מחודי הקוקריץ דכל אבר שר בי חיות הוא חזק ובריא מלבד שהוא סברה טבעיות אביא ראי' מדברי תב"ש סי' ל"ו ס"ק י"ב שהקשה למה אמרי' שאם נפחו הריאה כדרך כל נפיחת הריאה ונקרע טריפה דיצאה מהרוב רק אם נפחה יותר מדאי אז כשר דאמרי' ריב בהמות אינם נפוחים כל כך והקשה מסי' ל"ז וסי' ל"ט דאם נפחו הראשונים ולא הי' חוט בשר מקיף ואח"כ נפחו אחרים והי' חוט בשר מקיף תלינן דאחרונים נפחו ביותר כח יקשה נימא דיצאה מהרוב ותי' וז"ל אבל העיקר נ"ל אנן סבירא לן דכל הבהמות נפוחות טובא יותר מדרך הנופחים ולכן כשר האי דסי' ל"ז וסי' ל"ט ואפי' אי אירע דנפחו יותר מדאי ונקרע אמרי' מכ"מ בחיים היתה נפוחה כך ולא היתה עומדת לסתור דאין ראי' ממה שנסתרה במיתתה שאינה מוחזקת כ"כ כמו בחיי' ואפשר רוב בעלי חיים נמי אם הי' נופחים לריאה שלא במיתתה כ"כ כמו בחיי' היתה נקרע אבל אם נפחו כדרך הנפיחה ונקרע הרי נשתנית זו מדרך הרוב בעלי חיים וטריפה ולפי תי' זה אזיל לי' המנ"פ דאבוהו דהש"ך דכיון דהלכו לה הריעותא אמרי' דבחיי' היתה כך נפוחה ועומדת להתקיים כך והמיתה גרמה שנחלש הקרום ונקרע ומסתברא הכי שלא לבדות איסור מלבינו דודאי סברה נכונה הוא שאין כח במיתתה כמו בחיי' והחוש יעיד על זה עכ"ל הזהב היקר מפז וא"כ ה"ה בנידן דידן כל זמן שהעוף חי אמרי' הסימנים קשים הם ולא ניקבו מחודי הקוקריץ אבל אם נשחטו ונחלש החיות ע"י השחיטה ונתכווץ העור על הקוקריץ והאשה דוחקת בידה בכח ניקב הושט ע"י חודי קוקריץ כנלע"ד ברור בעז"ה.
<b>ולכאורה</b> עלה בדעתי לסתור ההיתר דהנה התב"ש בסי' ל"ג בד"ה ולענין בסוף כ' להלכה וז"ל אם שכחו ולא בדקו הושט נ"ל דאם הולעטו בעיסה נילושה שיש בה קוצים אי בתבואת חדודים אין להקל כלל דמאן יימר דכה"ג רובה להכשיר אימא רובה לינקב והו"ל כהלעיטה חולתא דמנקבי למעיין והא אפילו בסתם הלעטה כ' רמ"א ז"ל דשכיחא ריעותא טפי מסרכות ריאה עכ"ל וא"כ בנידן שאלתינו דכ' דנוהג להלעיט בקוקריץ חדודים יש רובה לינקוב וא"כ אי אפשר להקל בנמצא נקב כך עלה בדעתי.
<b>אמנם</b> אחר העיון נ"ל לתרץ ולהבדיל בין הנושאים בודאי עמדו על הנסיון דשכיח נקובים ולקותות בושט וכמו סרכות ולקותות בריאה כמו שיש מיעוט דשכיח שנמצא בריאה סרכות הפועלים טריפות ה"ה נמצא בוושט של אוזות הנלעטות לקותות שפועלים טריפות ואם נלעטות בתבואת חדים שהטריפות הם יותר מהכשרות כחקירת התב"ש מי יימר דרובא כשרים אך כל זה אם נאבד הושט דיש חשש דלמא באורך ורוחב הוושט הי' נמצא קוצים או לקותות מחמת חולי המטריפות דיהי' נראה שנעשה הריעותא מחיים עכ"פ וכיון שנאבד הושט ולא נבדק חיישי' על חשש טריפות בכל הושט דהא שכיח דאכל קוצים ועיין נקה"כ בסי' מ"ט ותוס' חולין דף מ"ג (וגם נכלל בו החשש דלמא נמצא לקותא אפי' במקום שחיטה אשר נחתך באמצע) או שמא נמצא קוץ תחוב או צלקת אשר יהי' נראה שהיא קרום מחמת מכה אבל אם כל הושט לפנינו ונראה שהוא נקי במקום שחיטה וגם לא נמצא בו קוץ ולא חבורה מצלקת רק נמצא נקב אחד או שנים אשר נוכל לתלות שלא נעשה מחיים כלל רק מחמת דחיקת הקוקריץ לחוץ לא נאמר דיש רוב שנעשים נקבים הנ"ל מחיים הלא יותר מסתבר שנעשו ע"י דחיקת הקוקריץ לחוץ אחר השחיטה ודו"ק.
<b>תמצית</b> הדברים כך הוא אם לא נבדק הושט כלל ויש חשש אולי אם נבדק היינו רואין ריעותא מחיים מן קוצים אשר תחובים או נקבים אשר סביבם לקותא או טיפות דם או צלקת עבה וקשה או מראות המטריפים אם יש כל החששות ביחד יש חשש אולי א' מן אלו דברים המטריפים הי' נמצא בו אשר הי' מורה הריעותא מחיים אבל אם הושט לפנינו ואנו רואין דאין כאן קוץ ולא נקב עם שחין ולא קורט דם צלקת ולא מראה בודאי הוה מיעוט שיהי' נקב בלי שום היכר שיהי' נעשה מחיים ותלינן שנעשה אח"כ לאחר שחיטה דהא יש מקום לתלות בדחיקת הקוקריץ בלחוד וכשר כנלע"ד לסברה אמיתיות בעז"ה.
<b>דוגמא</b> לסברה הלזו מצאתי בט"ז ביו"ד סי' ל"ט ס"ק כ"ב אם יש לחקור על כל הריאה יש מיעוט דשכיח דנמצא בו טריפות בסרכות אבל אם בדקנו הריאה ויש מקום ס' רק על מקום אחד לא מסתבר דנאמר דשכיח במקום הזה סרכא שלא כסדרן מסרכא כסדרן יעו"ש כי מתוק הגם דלא דמי לגמרי דשם אין אנו רואים לפנינו ריעותא אשר נאמר עליו אם הי' כך מחיים הוא טריפה וכאן אנו רואין נקב בושט שאלו הי' מחיים הי' טריפות אמנם יש גם סברה להיפוך דשם עכ"פ ידענו שהי' כאן סרכא מחיים וכאן לא ידענו אם הי' ריעותא מחיים דדלמא אחר שנשחטה ניקב הושט ע"י דחיקת הקוקריץ והבן.
<b>אך</b> באמת המעיין בתב"ש בסי' כ"ט בד"ה הכלל יראה שמפורש יוצא מדבריו שטוב יותר אפילו ריעותא מחיים וס' אם הי' טריפות ממעשה טריפות ודאי וס' אם נעשה מחיים או לאחר מיתה יעו"ש וא"כ דלמא שם מקילין הגם דריעותא מחיים אבל דלמא כסדרן ולא הי' כאן מעשה טריפות ודאי אבל נקב בושט הוה בודאי מעשה טריפות רק דיש ס' דלמא נעשה אחר השחיטה א"כ אין ראי' משם אבל הדבר בעצמו נכון דיש כאן דבר לתלות טפי בהתירא מלאיסורא דהשכל גוזר דניקב ע"י דחיקת הקוקריץ בשעה שנחלש הושט שאדם דחק בכל כחו להוציא הקוקריץ לחוץ מאשר נאמר נעשה בשעת הלעטה דדרך הנשים לדחוק רק באצבע בנחת שחוששה שמא ימות העוף תחת הרגלים בשעת הלעטה ודו"ק.
<b>ועלה</b> בדעתי להרהר עוד אם מצא נקב בלא קוץ יש לצרף דעכ"ח אפי' אם נעשה מחיים לא הי' מימים רבים דהא ע"י הלעטה הי' מתרחב יום יום בשלמא בחתיכת קוץ הוא מתאחז בכח ונתרפא אבל נקב ע"י הלעטה מתרחב יום יום כמבואר סברה הנ"ל בתשובת שבות יעקב הובא בפתחי תשובה סי' ל"ג יעו"ש וא"כ בנידן שאלתינו אם הי' נקבים חדים מימים רבים מדוחק הלעטה הי' מתרחב ועכ"ח דנימא לחוש דאולי נעשה יום או יומים קודם השחיטה וא"כ נדע דהי' להעוף חזקת שלם מעיקרא ומהכ"ת לא נאמר דלא יצאה מחזקת הגוף כלל רק לאחר השחיטה ניקב והגם דכבר העיר התב"ש בסי' כ"ט אם נשבר בשעת השחיטה ולא ידענו אם רגע קודם או אחר שחיטה דלא שייך לומר אוקמי בחזקת שלם יען דקודם שחוטה הי' ב' חזקות חזקת שלם וחזקת שאינו זבוח ולא ידענו איזה חזקה נפסקה קודם ומנ"ל דאלים חזקת שאינו שבורה מחזקת אינו זבוח יעו"ש כי נעים נ"ל דכאן דאיכא למתלי דנעשה אח"כ ע"י דחיקת הקוקריץ לחוץ א"כ מסתבר דנימא דלא יצאה מחזקת שלם אשר היתה לה דהא לא נולדה בנקיבת הושט דא"א שעברו ימים רבים משניקב (ואולי גם זאת הנקבים אשר נמצאו המה רק בעור פנימי והגם שפסקינן שעור החיצון אין לו בדיקה עכ"פ חזקת שאינו זבוח נסתלק ותלינן להקל דחזקת הגוף לא איתרע דניקב רק עור אחד לא הוה טריפות לרוב) ודו"ק.
<b>גם</b> לא אעלים עיני ממה שחידש התב"ש דאם הולעט בתבואות חדים יש לחוש דרובא נקובים והוה כהלעיטה חולתא דמנקבי למעיין יעו"ש בסי' ל"ג הוא פלא גדול בעיני איך אנו מתירים לשוחט שישחוט אותם ולברך עליהם וגם מברך על כיסוי הדם שלהם הלא מבואר בסימן י"ט ובסי' כ"ח דאם אתיליד ריעותא לא מברך רק אח"כ או שישחוט גם דבר אחר עיין ט"ז ולדברי התב"ש דרובא נקובים א"כ מי שמע כזאת שהשוחט אוזא פטומה מתבואת חדים לא יברך על השחיטה ועל הכיסוי.
<b>רק</b> בודאי גם הנלעטות בתבואות חדים רובא כשרים מן התורה וגם מדרבנן מן הדין רק יש כמה דינים בש"ע אשר יצמיחו יען שאן אנו בקיאין בבדיקה או שאסורין מפני ס' או מפני חומרות וכדומה ולכן לענין אם נאכל העוף אם נאבד הושט החמיר התב"ש דאולי הרוב נקובים הגם דיהי' נקבים אשר כשרים כלפי שמיא למשל דניקב שני עורות ועל הקרום אולי עלה קרום על עור אחד טרם שניקבה עור השנית ולא הוה קרום מחמת מכה שאינו קרום דאין טריפה חוזר להכשירו הלא ניקב עור אחד לא הוה עדיין טריפות ועיין בפרמ"ג בסי' ל"ג או שנראה ניקב עור פנימי אנו אומרים עור החיצון אדום ואין לו בדיקה אעפ"כ כלפי שמיא אפשר שלא ניקב וכדומה לכל הפחות יש כעשרים דברים אשר אנו מטריפים בושט בדין ואעפ"כ אין הדבר מבורר שהוא טריפה מדאורייתא או אפי' מדרבנן עפ"י הדין רק בעוה"ר נתמעטו הלבבות וחשכו הרואות שאין לנו בקיאות לסמוך עליו ועכ"פ יש רוב שיהי' טריפה להלכה על כן אם נאבד הושט העוף אסור אבל לשחוט מותר לו לברך על השחוטה ועל הכיסוי דיש רוב כשרים עפ"י הדין ועיין בש"ך בסי' כ"ח ס"ק כ"ו ועי' בפרמ"ג שם שהעיר בשם צמח צדק.
<b>ויעיין</b> בשאגת ארי' סי' ס"ד הגם אם שכיחי בשחיטות טריפות כמו כשרות מותר לשוחטו ביו"ט יען דטריפות הריאה יש בהם הרבה חומרות אשר אינם מדין טריפה רק שמחמירין על עצמם כי ישראל קדושים הם אבל אם יש רוב טריפות אפי' שהטריפות הם רק חומרות אסור לשוחטן ביו"ט יעו"ש ולפי דברי תב"ש שאם מלעיטין בתבואות חדים יש רוב נקובים יהי' אסור לשחוט ביו"ט אותן אווזות והלא נתפשט היתר בכל תפוצות ישראל אלא פשיטא דגם בצירוף כל החומרות טריפות בושט נשאר רוב כשרים או עכ"פ מחצה על מחצה וא"כ בנידן שאלת מעלתו נ"י דיש בקרוב לודאי שבדחיקת קוקריץ ניקב תלינן להקל כנלע"ד בעז"ה.
<b>וביארתי</b> בתשובה אחרת סברה אחת על מה שחידש אדמ"ו חת"ס ז"ל סי' כ"ה הגם דעומד הבעל חי בחזקת שאינו זבוח אבל עכ"פ יש לו חזקה שעומד לזבוח ואם נעשה מעשה שחיטה החשש דלמא במקום נקב קשחיט לא הוה ס' בשחיטה יעו"ש ולכאורה הוא פלא דנימא סמוך מיעוטא לחזקה ויש חשש דלמא במקום נקב ישחט ונמצא דלא עומדת כלל לשחיטה דחיישי' שישחט במקום נקב ואם נולד ס' הוה ס' בשחיטה דאם יש נקב במקום ששוחט לא הוה זביחה אפי' לסברת אדמ"ו ז"ל אך כל זה בבהמה דמצריכין להכשר שחיטה שני סימנים אבל בעוף דדי ברוב קנה לבדו וא"כ הגם דשוחטים שני סימנים עכ"פ עומדת לזבוח דיכול לזבוח הקנה לבדה ונשאר ממילא סברת אדמ"ו ז"ל דלא הוה ס' נקובת הושט ס' בשחיטה בעוף עכ"פ ודו"ק.
<b>סוף</b> דבר הכל נשמע מכל מה שחקרתי אם נמצא בושט אשר דחקה האשה בכח כדי לצאת הקוקריץ הרבה מהושט כולו יפה רק שנמצא נקב אחד או שנים וניכר שהנקבים אינם ישנים דכל עין הרואה יוכל להבין את זאת (עיין תב"ש סי' ל"ו) יוכל המורה לתלות שניקב ע"י יציאת תבואת חדים דהעור נחלשת והתבואה קשה ותלינן דאחר השחיטה ניקב ובפרט רוב נשים דורכים ברגליהם על הצוואר אחר השחיטה כדי שיצא הדם וא"כ קרוב לודאי שאז נכנסו עוקצי הקוקריץ בעור הושט ותלי' להקל אפי' אם נימא כהבנת הפלתי דס' נקב בכ"מ בושט הוה ס' בשחיטה מ"מ כאן לא נכנס בגדר הס' דהא יש לתלות בדריכות רגלים ובדחיקת הידים בכח להוציא הקוקריץ וגם נראה דהנקב הוא חדש ומסתבר דנעשה בשעה שנחלש הושט ולא מחיים שהושט חזק ומרחיב עצמו כמובן אפי' הפלתי מודה ומכ"ש שיש לנו שלשה גדולי מורים אדמ"ו וחו"ד וש"ש שמעתתא ה' פ"ו ז"ל וכן משמע לי תשובת הרא"ש כלל נ"ב דסובר דס' בשחיטה הוה דוקא אם יש ס' אם שחטה כהוגן שיש ס' אם שחט רוב או שהה או דרס אבל אם יש נקב שלא במקום שחיטה לא הוה ס' בשחיטה והבן זה מאוד בפרע בעוף כמש"ל ובתנאי כפול שלא יהי' נראה בסביבות הנקבים שום שחין או אדמומית או שום ריעותא כל דהו כנלע"ד ברור בעז"ה נכון להלכה [ועיין פרמ"ג סי' ל"ג ס"ק ג'].
<b>אמנם</b> אם לא הי' בשעת שחיטה הרבה קוקריץ בושט שלא דחקה אשה להוציא אותם מן הושט א"כ אין כאן דבר קרוב לודאי לתלות בו דנאמר מכח שעורי הושט חלוש והקוקריץ קשה וניקב הושע אחר השחיטה הגם שנראה בעין דהנקב הוא נקב חדש אסור האוזא ואעפ"י שנמצא בושט איזה גרגרים קוקריץ עכ"פ לא הי' דוחק בושט דנימא שניקב ע"י דחיקת האשה בכח וגם מעט הגרגרים נדחק הושט ברגלים ודו"ק.
<b>ועלי</b> לבד לא יסמוך כי טרדותי רבו עד מאוד וידעתי שיש עוד לחקור בכמה מקומות בב"ש א"ע סימן קע"ו ובב"ח יו"ד סי' קס"ה וברשב"א בנדה פ' המפלת ובפלתי סי' נ' בשם רשב"א בחרותא ובפנ"י כתובות דף ע"ה ובפרמ"ג ק"י ובנב"י מהד"ת סי' כ' וקי"ח ובמג"א ה' יו"ט ובפרמ"ג בפתיחה לה' שחיטה ובמהרי"ט ח"א אך לבי אומר לי שדי במ"ש לקיים התורה חסה על ממונם של ישראל וישאל מעלתו נ"י לבעל הוראה מפורסם אם יסכים הן מטעמא דידי הן מטעם אחר גם אני מתיר ואקוה מד' שלא אבוש בעוה"ז ולא אכלם לעוה"ב כי נכונים הדברים לדינא בעז"ה דברי הדש"ת. הק' חיים סופר
<b>סימן</b> <b>חי</b> שפעת ברכות הגוף עם מתנות הצלחות הנפש לראש ענף עין שתול על פלגי מי התורה האברך השוקד על התורה והעבודה ידיו רב לו לדעת ולפלפל ולסלסל כמו' ר' אהרן טעאנענבוים נ"י.
<b>מכתבו</b> קבלתי עם שאלתו שבא לפניו שמחתי ששוקד על התורה בעיון ולא כמצפצפים בלי הבין אוי כי פנה יום אין לדיין אלא מה שעיניו רואות מגיד מראשית לאחרית ולא יבדיל בתערובות טעמים יהי' ד' עמו ויזכה לישב במנוחת הגוף ונפש ולא יצרך להנות מן קדשי קדשים הדש"ת.
<b>שאלה</b> אשר העתיק מעלתו נ"י וז"ל באוווזא אחת אשר אחר שנבדק הושט כדין בהני אווזא שמלעיטין ראו עפ"י מקרה על הגרגרת נקב קטן והוא חלק השמינית מחופה פי הקנה ואחרי אשר נבחן היטיב ראו עוד צלקת לא רחוק מזה הנקב ומהצלקת נראה בעליל שנפסק הקנה אך לא הי' כי אם המיעוט של היקף הגרגרת עכ"ל.
<b>תשובה</b> ראיתי אשר חקר כ"ת נ"י ב' ספיקות להחמיר א' מטעם דניחש על הושט שניקב כמו הגרגרת רק שהבריא וא' מטעם הגרגרת עצמה שאם מצרפין הנקב עם הצלקת יהי' כשיעור טריפות בפסיקת הגרגרת והאריך בפלפול ארוך להראות באותיות כתובים מזה ומזה בכח דהיתרא ואיסורא ומטייל ארוכות וקצרות וביקש לחות דעתי בענין שאלתו ובעזר ד' כמסת הפנאי אגלה דעתו ואשים עיני לטובה גם על דבריו ואני תפלה גל עיני ד' ואביטה נפלאות מתורתך שלא אכשל ח"ו בדבר הלכה.
<b>(</b><b>א</b><b>)</b> <b>ראיתי</b> ס' ראשון שמא הי' הנקב מחמת קוץ וניקב גם הושט כ' מעלתו נ"י הנה מצד הושט לפ"ד הש"ך בנה"כ סי' מ"ט שדווקא בושט עצמו בס' חולה אי ע"י קוץ מחמירין מטעם דכל חיוי ברייתא קוצי אכלי אף בכאן הגם דגרגרת ניקב מותר האוזא מכח ס"ס אך לדעת הט"ז שם גם בכאן איכא חשש גדול נמי על הושט עכ"ד בקיצור לשון.
<b>לע"ד</b> דשם בסי' מ"ט חשש הטו"ז על אותו אבר אשר התחיל בו מעשה המטריף וכן בסי' נ"א שהחמיר בס' קוץ היינו דוקא אם מצאנו נקב באבר ומספקי' אי נקב לחללו אז מחמיר הט"ז אם יש לחוש שמא ניקב כולו דלא סמכינן על ס"ס ועיין בט"ז סימן נ"א ס"ק ב' דשאני אם התחיל באבר מעשה טריפות וס' אם נגמר המעשה או לא אבל להחזיק מאבר לאבר יען דמצינו נקב בגרגרת ויש ס' אולי נעשה ע"י קוץ וניקב הושט הלא לא התחיל מעשה טריפות כלל, וא"כ מהכ"ת לחוש שניקב גם הושט בשני עורות ונגמר מעשה הטריפות הא לא ראינו שום התחלת מעשה המטריף ובמקו"א ביארתי דהתחלת מעשה המטריף הוה כגון נקב ולא ידענו אם עבר מעבר לעבר אז לו יהי' שעבר לא יהי' טריפה בלא החלק אשר ראינו עכשיו שניקב אבל אם ראינו שעומד כאן דבר שיכול לעשות טריפות כגון בעור ומספקי' אם ניקב בפנים כי אין זה התחלת דבר הטורף דאם ניקב אח"כ לא צריכין הצירף הריעותא אשר אנו רואים עכשיו וגם הדבר אשר אנו רואין שניקב אין בו טריפות מצד עצמו ועיין במ"ח סי' ד' ההגהות על אמ"ו הגאון שערי תורה בהשגה ב' עיי"ש ויש לי בזה דברים עמוקים תל"י וכאן בנידן שלו אין בגרגרת טרפות בניקב בחוץ וגם לא מסייע לטריפות הושט כלל וא"כ רחוק דיונו מסי' מ"ט ודו"ק.
<b>רק</b> לדון אותו לכף זכות אולי הי' הנקב באותו צד הקנה הסמוך לצד הושט אשר מונח שם הקנה על הושט ואם קוץ ניקב מעל"ע קרוב שפגע גם בושט וא"כ אי אירע שנבלע קוץ בגרגרת ויצא מן הרוב שרוב נבלעים בדרך ושט נבלעים יהי' ג"כ החשש דלמא ניקב גם הושט אבל ברור אם הצלקת והנקב מצד אחר שתלי' שמבחוץ ניקב בגרגרת ולא פגע בושט כנלע"ד.
<b>ואבוא</b> היום אל העיון שחקר הלא הפלתי סובר דס' נקב הוי ס' בשחיטה רק אמ"ו בחת"ס סי' כ"ה חולק עליו דלא הוי ס' בשחיטה כיון דנעשה מעשה השחיטה והוכיח דינו מתו' חולין דהוכיחו דרוב עדיף מחזקה ולא הוכיחו מכל שחיטה דניחוש דלמא במקום נקב קשחט ויצא מעלתו לתרץ דהמהרש"א הקשה בבכורות דף כ' דנימא סמוך מיעוטא לחזקה ודלמא במקום נקב קשחט וכן הקשה הרשב"א ותי' מרן חת"ס ז"ל בסי' כ"ד דאי לא אזלינן בתר רוב א"כ יש לחוש על כל הטריפות בכלל ובתוכם ניקב הושע הוי מיעוטא דיש לחוש עליו אבל כיון דאזלי' בתר רוב ולא נשאר לחוש אלא על חד טריפות בושט והוי מיעוטא דמיעוטא כמבואר שם וע"ז חידש מעלתו נ"י דשאני ושט דאכל בו קוצים ויחשב למועט בפני עצמו ויש לחוש עליו בצירוף חזקה ורבא דלמד משחיטה דאזלי' בתר רוב מדלא חיישי' דלמא במקום נקב קשחט ולא חש לצרף מיעוטא לחזקה דסובר דיש חזקה עצמיות כמבואר בתב"ש סי' כ"ט דלא נולדה בקוץ ואיכא חזקת הגוף כנגד חזקת שאינו זבוח ושאר נקבים אשר הם בלא קוץ רק בטבע הוי מיעוטא דמיעוטא כדבר מרן חת"ס ז"ל ומיושב קו' מרן משחיטה עצמה יש חזקת הגוף כנגדו ונקב מעצמו הוי מיעוט דמיעוטא ומיושב קו' נב"י דנילף מפרה דרוב עדיף מב' חזקות וכ"ז אם לא נולד ס' לפנינו אם ליכא קוץ אבל אם יש חשש קוץ אמרי' סמוך מיעוטא לחזקה והוי ס' בשחיטה עכ"ד.
<b>אפריון</b> אמטי לי' שאמר דבר חכמה אך באמת הגם שראה שנקה"כ השיג בזה בסי' מ"ט דשאני ושט דכל חיוי ברייתא קוצי אכלי יש לחוש היינו אם אנו רואים נקב לא תלי' בחולי וחיישינן שהוא ע"י קוץ יען דשכיחי קוצים בושט אבל מי יכחוש דהוי מיעוטא דמיעוטא שיש כלל נקב ואפילו בעור אחד ע"י קוצים דאכלו ואת"ל שמתחילים הקוצים לנקוב שמא לא עברו הב' עורות ועדיין נשאר רוב בהמות כשרות ומיעוט טריפות ומאותו מיעוט יהי' א' מאלף שיהי' נקובת הושט שרוב אותו מיעוט נטרפת בא משאר ע' טריפות זה בכה וזה בכה בא משאר אברים רק אי חזי נקב ומספקים אי נעשה ע"י חולי או קוץ אמרינן בהיפוך הלא הי' לבהמה חזקת בריאות וגם רוב בהמות בריאות ולא שכיח החלאים בבהמה וגם מן מיעוט חלאים לא יבוא נקב בבהמה בסימנים וקוצים שכיחי התם ותלי' יותר שנעשה על ידי קוץ משנעשה על ידי חולי דלעולם תליה במקרה דשכיח משנתלה בלא שכיח עיין חולין דף כ"ח בקועי' דמיא וטורי זהב סימן מ"ט וסי' נ"א סובר בכל גוונא תלי' יותר בקוץ מבחולי דיותר שכיח שקוץ ינקוב מאשר חלאים יפעלו נקב והש"ך חולק רק בושט דשכיחי שם קוצים תלי' יותר בקוץ מבחולה אבל אם לא ראינו נקב כלל ונימא שע"י אכילת קוצים הוי מיעוט בפני עצמו שניקב ושט שלהם לצרף לחזקה אינו אמת בסברא.
<b>וגם</b> הפי' חיוי ברייתא היינו הרועים באפר וביערים או השמנות וחזקות עיין רש"י א"ט דף מ"ד ומ"ז ובגמ' הביא הך לשון בכ"מ להקל להראות אע"ג דיש להם זה אעפ"כ כשר ודל"ב וע"כ הש"ך מחמיר דוקא אם יש נקב ויש ספק אי מחמת חולי או מחמת קוץ ותלי' לחומרא דשכיח בושט קוצים אבל בסתמא יש רוב גדול דאכלי קוצים ואף על פי כן לא נטרפו ודוק.
<b>וחשבתי</b> דרכי למעיבד לכבודו נ"י נייחא לנפשי' לו יהי' כדבריו יען דשכיח דאכלי קוצים הוי נקיבת הושט מיעוט לפני עצמו אעפ"כ לא הוי ספק בשחיטה כי זה רבות בשנים חקרתי חקירה חדשה שבהך דאזלינן בתר רובה יש פנים שונים ואבאר בעזה"י כאשר יתן ד' בפי.
<b>ראיתי</b> שרשב"א הרעיש כנגד הרא"ה שכ' כל המצויים אצל שחיטה מומחים דאל"כ נימא סמוך מיעוטא דאין מומחים לחזקת איסור דבהמה אלא פשיטא דלא נשאר מיעוט שאינו מומחים ובמשמרת הבית השיב א"כ תקשה לי' איך אכלי' בשר נימא סמוך מיעוטא דניקב הסימנים לחזקת איסור דבהמה ולמה פריך הגמ' ור"מ היכא אכיל בשרא לקשי אנן איך אכלי' הא סמוך מיעוטא לחזקה וה"ל פלגא ופלגא וצע"ג עוד הקשה הא ר' אשי יליף דאזלינן בתר רוב משחיטה עצמה דלמא במקום נקב קשחיט וק' מאי מהני דאזלי' בתר רוב הא סמוך מיעוטא לחזקה ואיתרע לי' רובא ולא מהני הרוב כלל וצע"ג.
<b>ונלע"ד</b> ליישב בעזה"י והוא דנ"ל לחדש דיש ד' מיני רוב (א) בדקנו כל אברים מכל מיני טריפות רק מאבר אחד בדקנו רק הרוב אותו האבר ומיעוט מן האבר לא בדקנו אם נמצא בו טריפות שם ואמרינן זיל בתר רובא הלא כל האברים נבדקים ומן האבר נבדק הרוב והכל כשר ומהכ"ת שבמיעט אבר א' ימצא בו טריפות. (ב) אם בדקנו מהבהמה רוב כל אבר ואבר מכל מיני טריפות שבעולם רק מיעוט אברים נשארו שלא בדקנו בהם אם לא ימצא בהם אחד ממיני טריפות אמרי' זיל בתר רובא כיון דרוב כל אבר נבדק מכל מיני טריפות ולא נמצא בהם טריפות לא חיישי' שנמצא במיעוט אברים שום טריפות עוד. (ג) אם אנו בודקים בהמה אשר שחטנו וכבר היינו בודקים רוב אברים ולא מצאנו בהם טריפות ומיעוט אברים נחסרו מלבדוק או שהיינו בודקים כל האברים מרוב מיני טריפות שלהם ונשאר עוד מיעוט מיני טריפות שא"א לבדוק אחריהם ויש לחוש אולי יש עוד במיעוט אברים טריפות או אולי ימצא בכל אברים ממיעוט מיני טריפות ואמרי' זיל בתר רובא כיון שבדקנו כל אברים מרוב מיני טרפות או שבדקנו רוב אברים מכל מיני טריפות סמכי' על הרוב שודאי גם שאר מיני טרפות אינם בהם או גם בשאר אברים ליכא טריפות כלל. (ד) אם אנו חוקרים דלמא הבהמה הוא טריפה היינו דיש לה טריפות אחת מן ע' מיני טריפות שמנה הרמב"ם בהל' שחיטה פ"י ה' ט' עיי"ש דמאי נ"מ איזה שם טריפות עכ"פ יש בה טריפות ואסורה באכילה וגם אין לנו לחקור באיזה אבר הוא הטריפות ובאיזה מקום מן האבר יש הטריפות דלא איכפת לן בזה מידי דאין לפנינו לדון רק אם הבהמה הזאת כשרה או טריפה ואמרינן דאזלינן בתר רוב בהמות דהמה כשרות דאין בה טריפות כלל וכלל.
<b>ונחזי</b> בגמ' חולין דף י"א דחקרו מנ"ל דאזלינן בתר רובא דאיכא דיליף מרישא של עולה ומקרבן פסח דשם אפשר למבדק אחר כל ח"י טריפות חוץ אם לא ניקב קרום של מוח א"א למבדק ומוכח דאזלינן עכ"פ בתר רוב אי בדקי' כל הטריפות מכל אברים חוץ מיעוט אברים א"א למבדק כמו שחקרתי באות (ב) כמובן ואיכא דיליף מן עגלה ערופה או פרה אדומה או משעיר עזאזל או מעדים זוממין דהרגו אינם נהרגים וע"כ דלא הרגו ואעפ"כ העדים זוממין נהרגין שם א"א למבדק כלל אולי יש אחד ממיני טריפות באיש שהעדו עליו או בעגלה או בשעיר או בפרה וע"כ דסמכי' על רוב בהמות ובני אדם דלאו טריפה נינהו והוא דאזלינן בתר רוב כמו שחקרתי באות (ד) כמובן ואיכא דיליף מאלי' תמימה דא"א לבדוק חלק החוט השדרה כנגד הכליות או דלמא הי' להנרצח נקב במקום הסייף או דלמא כל בהמה נקוב במקום השחיטה ואיך אכלי' בשר ע"י השחיטה או איך אכלי' קדשים דלמא במקום נקב שחט וע"כ דאזלי' בתר רוב וכיון שרוב הושט או חוט השדרה בני טרפות גם המיעוט הוא בלי טריפות כמו שחקרתי באות (א) כמובן ואיכא דיליף ממכה אביו ואמו ודלמא לאו אביו הוא רק אמרינן רוב בעילות אחר הבעל יען דעל כל פנים אם הוא נברא מרוב בעילות הוא חייב ואם נולד ממיעוט בעילות הוא פטור אזלי' בתר רוב בעילות ה"ה אם בדקנו בכל אברים ברוב מיני טרפות או בדקנו רוב אברים בכל מיני טרפות אזלי' בתר הרוב כמו שחקרתי באות (ג) ולא חיישי' על המיעוט שיוכל לפעול פטור וה"ה כאן כיון דבדקנו רוב אברים או רוב טריפות לא חיישי' על המיעוט ודו"ק.
<b>העולה</b> מדחז"ל דלולא דאזלי' בתר רובא אנא שצריך להיות הכל ברור ובודאי כשר אז אפי' אם ליכא רק חשש מיעוט טריפות אחת במיעוט אבר אחד אעפ"כ הי' חיישי' יען דעכ"פ דהכשר לא הוי בודאי אבל כיון דחדשה התורה דאזלינן בתר רוב רק אם יצרף מיעוט לחזקה הוי לי' כפלגא ופלגא אז דוקא אם נוכל לצרף מיעוט לחזקה הוי כמו רוב אבל לחוש דלמא במקום נקב קשחט מכח חזקת איסור אמרי' דיש כאן ג' פעמים רוב (א) רוב בהמות כשרות ואין בהם שום טריפות בכל אבריהם (ב) מיעוט בהמות טריפות שימצא בהם אחת משמות ע' טריפות ורוב בהמות ממיעוט הנ"ל אינם נבילות מחיים שטריפות בושט רק הם טריפות כאחד משאר אברים (ג) אפי' מיעוטא דמיעוטא שהם נבילות מחיים בנקיבת הושט היינו שימצא בושט נקב אבל לא שיהי' מסוגל להיות הנקב במקום ששחט הסכין ויהי' הנקב קטן כ"כ עד שלא ניכר מצדדין שהי' כאן נקב ואמרי' בהיפך מדלא מצינו נקב בכל האורך הושט ודאי הי' מיעוט האבר כמו רוב האבר ובודאי הי' כל האבר כמו שאר האברים ובודאי הי' כל האברים כמו רוב בהמות כשרות שבעולם ודו"ק.
<b>והבאתי</b> ראי' לזה ממה דמבואר במשנה פ' בהמה המקשה דמהני שחיטה לבהמת טריפה מידי נבילה וכן פסק הרמב"ם פ"ב מה' אה"ט ה' ו' ועיין תוי"ט שחקר אי הוי מסברא או ילפי' מקרא דילפי' מפסוק וכי ימות מן הבהמה עיי"ש ועי' זבחים דף ס"ט וברמב"ם ה' אה"ט פ"ג ה' י"ב שהוא הדין בעוף כן עיי"ש וקשה הא בהמה זאת כבר יצאה מרוב בהמות כשרות דהא מצינו בה טריפות וא"כ ניחוש שמא במקום נקב שחט ולא יהי' השחיטה מטהרתה וצע"ג אלא פשיטא הגם דיצאה מרוב בהמות כשרות ונכנסה במיעוט טריפות אבל עכ"פ היא מרוב בהמות אשר לא הוויין נבילה מחיים עיין ש"ך ופלתי ותב"ש בסי' ל"ג דנקובת הושט הוי נבילה מחיים רק דלא מטמאה מחיים וא"כ הגם דהיא מהטריפות עכ"פ היא מרוב טריפות דלא הוויין נבילות מחיים דנ"מ בין טריפה לנבילה לענין אותו וא"ב סי' ט"ז ולענין ביצה סי' פ"ו ולענין חשוד סי' קי"ט וכדומה כמה וכמה דברים ומכ"ש אם ראינו שהרוב הושט לא ניקב דניחוש שבמקום השחיטה הי' נקוב דאזלינן בתר רוב האבר דלא ניקב בודאי גם המיעוט לא ניקב ודו"ק.
<b>ולפ"ז</b> מיושב קו' אמ"ו ח"ס ז"ל שנתקשה אי ס' נקב הוי ס' בשחיטה א"כ למה יליף ר"ח בתו' חולין דף י"ג דרוב עדיף מחזקה מפרה אדומה ולא יליף מכל שחיטה אשר יש כאן חזקת שאינו זבוח ולא חיישינן דלמא במקום נקב קשחט וצע"ג, ולפמ"ש נכון דשאני בכל שחיטה דנוכל לבדוק רוב הושט וכיון דבדקי' רוב אורך ורוב היקף הושט ולא נמצא בו נקב יש עוד רוב מן האבר עצמו דאזלינן במיעוט אבר בתר רוב אבר אבל בפרה אדומה דצריכה להיות שלימה ולא לנתח אותה לנתחים עיין חולין דף י"א ועיין במ"ל פ"ד מפרה ה' י"ב א"כ או אפשר לו להוציא הושט ולבדוק וע"כ דרוב עדיף מחזקה ודו"ק.
<b>ומכאן</b> יש גם ראי' למה שחידש אמ"ו בח"ס סי' כ"ה ליישב קו' הנב"י שרוב אלים כשני חזקות מפרה אדומה דיש חזקת טומאה דגברא וחזקת שאינו זבוח וע"כ דרוב בהמות כשרות עדיף מתרי חזקות ותי' אמ"ו שבלי דאזלינן אחרי רוב בהמות כשרות לא הוי חזקת שאינו זבוח חזקה דאינה ראוי לזבוח דאינה בחזקת נקובת הושט עיי"ש דפח"ח ומשנה פ' בהמה המקשה הנ"ל ראי' ברורה לדבריו דהלא זה הבהמה יצאה מרוב כשרות ואעפ"כ השחיטה מטהרה מידי נבילה וע"כ הגם דהיא בחזקה שאינו זבוח עכ"פ הוא בחזקת שראוי לזבוח והטעם כמו שבארתי הגם דיצאה מרוב בהמות כשרות עכ"פ נשאר שהיא מרוב מן מיעוט בהמות טריפות אשר אינם נבילות מחיים ודו"ק.
<b>וא"כ</b> כיון דאזלי' בתר הרוב בהמות כשרות ולא חיישי' אל המיעוט טריפות נחשב בעינינו כאלו בדקנו בהמה זו רוב איברים מכל מיני טריפות ששייך בהם וגם הושט אנו בודקין ולא מצינו נקב בו רק שנשאר מיעוט אבר אחד בשם טריפה אחת דאולי ניקב הושט במקום השחיטה ואיך שייך סמוך מיעוט לחזקה דכיון דאזלי' בתר רוב לא נשאר רק שם א' מע' טריפות והוא נקובת הושט ורוב אורך הושט אנו בודקין ולא נראה בו נקב ולא נשאר לחוש רק אולי יש נקב במיעוט וושט של מקום השחיטה ואיך נצרף מיעוט אבר א' ובמקום מיעוט מהאבר משם טריפה אחת.
<b>ולפ"ז</b> סובר הרא"ה שם חיישי' שהשוחט לא שחט יפה ויש שפיר מיעוט ממש אשר מצורף לחזקת איסור דכיון דלא נתקן כהוגן נשארת בחזקת איסור אבל לענין חשש שיש נקב באותו אבר אחד ואותו אבר נבדק שרוב אבר ההוא אין לו נקב איך נסמך חזקת איסור למיעוט טריפות במיעוט אבר הלא יש כנגדו רוב בהמות כשרות ורוב איברים כשרים ורוב אותו אבר כשר ודוק.
<b>אך</b> בעיקר הדבר אשר אמ"ו פליג על הפלתי דנקובת הושט לא הוי ס' בשחיטה דרק אם מסופקים אם שהה או דרס או עשה מעשה השחיטה כהוגן הוי ס' בשחיטה אבל אם שחט כהוגן וס' אם יש נקב בושט לא הוי ס' בשחיטה עיי"ש יש לי דבר חדש אשר כמוס עמדי זה ימים רבים דלאו כל אנפין שוין ואבאר בעז"ה.
<b>הנה</b> שם שחיטה אשר צוה לנו הקב"ה וקבלנו הלכה מסיני שתהי' ברוב אחד בעוף וברוב ב' בבהמה וחצי קנה פגום לא מזיק אבל בושט מזיק אפי' מיעוט ושט הוא דהקב"ה מבקש שהחיות הבהמה אשר תלוי באותן סימנים יצא מן העוף או מן הבהמה בשחיטה פעולת אדם ע"ד שצוה ד' וקבלנו שמעשה השחיטה תהי' ע"י רוב ושט אשר ישחוט האדם ואם הי' במקום השחיטה נקב א"כ שחט האדם רוב ושט חסר משהו ולא עשה מעשה שחיטה כהוגן דהא לא שחט כל הרוב אשר החיות תלוי בו ומעשה השחיטה הוי רק אם נשחט ע"י האדם רוב ושט אבל אם חסר משהו אשר לא נשחט ע"י האדם א"כ לא נעשה מעשה שחיטה אפי' אבל אם לא שחט במקום נקב רק למעלה מן מקום שחיטה או למטה ממקום שחיטה יש נקב בושט אבל עכ"פ השוחט שחט רוב ושט אז נכון דעכ"פ נעשה מעשה השחיטה וכל האיסור הוא שהבהמה אינה ראוי שיהי' מועיל לה השחיטה אז אם יש ס' אם נקב שלא במקום שחיטה לא הוי ס' בשחיטה דעכ"פ נעשה בה מעשה השחיטה ודו"ק.
<b>ומעתה</b> צדקו דברי הפלתי בבית הספק ששם דן שיש לחוש דלמא במקום דרוסה קשחיט והלא מקום דרוסה הוי כנשרף ונקוב ואם שחט שם לא עשה אפי' מעשה שחיטה דשחט רוב ושט חסר משהו והוי ס' בשחיטה בחזקת שאינו זבוח והוכיח שפיר דמהני ס"ס אפי' באיתחזק איסור אבל בסי' ל"ג אשר החמיר בס' מחמת חולה או קוץ הגם שנודע שבמקום השחיטה ליכא ריעותא וקרא ג"ז ס' בשחיטה שם נכונים דברי אמ"ו ז"ל שזה לא הוי ס' שחיטה דעכ"פ נעשה מעשה שחיטה כהוגן כנלע"ד.
<b>ואוסיף</b> נופך דאם יש ס' שמא במקום נקב שחט היינו שהי' נקב בתוך אותו רוב ושט ששחט דומה כאילו שחט ויש ס' אם שחט חצי סימן או רוב סי' והוי נבילה דאוקמי בחזקת שא"ז ואמרי' דלא עשה מעשה שיהי' נקרא זביחה דחסר שם זביחה מן המקום שהי' הנקב שלא הי' שם מה לשחוט ועי' סי' כ"ה בש"ע ובתב"ש שם ועי' בסי' כ' וסי' כ"ו ובתב"ש ודל"ב.
<b>ובזה</b> נפלא בעיני גם דברי חות דעת בסי' ק"י ס"ק כ"ז שהוא בשפה אחת ודברים אחדים עם מרן ז"ל דס' בשחיטה הוי דוקא ס' במעשה השחיטה ולא אם המעשה נעשה כהוגן (רק שהוא סובר שאפי' ס' שמוטה לא הוי ס' בשחיטה לא כאמ"ו ז"ל) והשיג ג"כ על הפלתי דס' דרוסה לא הוי ס' בשחיטה דעכ"פ הוא עשה מעשה שחיטה עיי"ש ועפר אני תחת כפות רגלי תורתו העמוקה דאם יש במקום שחיטה ארס הוי כנשרף וניקב ולא שחט אותו מקום וממילא לא עשה מעשה שחיטה דתורה אמרה שחוט רובא ואם יש שם נקב נמצא דלא שחט הרוב ולא נפק החיות ע"י פעולת האדם בשם זביחה ודו"ק.
<b>שוב</b> ראיתי דיש לחדש דבר בעז"ה דבשלמא בבהמה דתלי' השם שחיטה בב' סימנים בושט ובקנה יחדיו א"כ הוי החשש דלמא ניקב הושט צירף עם חזקת שא"ז דאם יש שם נקב לא שייך לעשות בו מעשה שחיטה כמובן אבל בעוף דמהני אפי' בשחיטת קנה לבדו ואם יהי' נקב ברובו של קנה הי' ניכר וע"כ דהקנה שלם ושייך בו שחיטה דנעשה בו מעשה זביחה בודאי א"כ נשאר החשש של נקובת הושט רק חשש איסור נבילה כמו שם טריפה אבל עכ"פ דמעשה הזביחה נעשה בו בודאי ולכ"ע לא הוי ס' בשחיטה בהנך עופות דנשחט הקנה וגם הושט כאשר בעי' לכתחלה לשחוט כל השנים ולא שייך לחקור בעופות הפטומות דהוי ס' בשחיטה והוא דבר חדש מאוד בעזה"י (רק למאן דסובר בעוף דוקא ושט ולא קנה ולא קיי"ל כותי' כנודע).
<b>ובעיקר</b> הקו' דנימא סמוך מיעוטא דניקב הושט לחזקת שאינו זבוח ואיתרע לי' רובא אמרתי דבר חדש דנלע"ד בהמה בחזקת שאינו זבוח עומדת והיתה אסורה באכילה מדכתיב וזבחת ואכלת מה שאתה זובח אתה אוכל ואם לא הי' אזלינן בתר רוב וחיישי' על מיעוט טריפות תהי' נשארת באיסור אכילה אבל עכ"פ מודו דשחיטה טהרה מידי נבילה שלא תטמא אחר השחיטה כמו שלא היתה מטמאת מחיים כאשר עמדה בחזקת אינו זבוח ושפיר פריך הגמ' דלמא במקום נקב קשחט דחיישי' דעדיין נשארת בחזקת איסור מלאכול אבל בודאי לא תטמא כי לזה לא נוכל ליקח חזקת אינו זבוח אבל אם אזלי' בתר רוב א"כ ליכא חשש טריפות רק ניחוש שמא הי' נקב בושט ותטמא ג"כ ואמרי' איך נוכל לחוש למיעוט לצרף לחזקת שא"ז ויהי' החשש מיעוט חמור מחשש חזקת איסור דמכח חזקת שא"ז היתה עכ"פ אינה מטמאה ומכח המיעוט אתה חושש להיות מתחיל בס' שתהי' מטמא דא"א להתחיל בניקב הושט אלא אם נדון על טומאה אבל אי לא אזלי' בתר רוב היינו מתחילין לחוש על מיעוט טריפות בכלל ותהי' אסורה באכילה והגם שנברר שאר אברים עכ"פ עדיין נשאר לברר שמא במקום נקב קשחט ולא התחלנו בס' טומאה וכי תימא דס' טומאה יהי' מכח המעשה אשר ראינו שהשוחט לקח החיות והיא מתה לפניה ע"ז אמרינן סכין לא איתרע דלא נולד שום ס' דלא הי' כאן שחיטה מעלי' ולכן החכים הרא"ה דלמא אינו מומחה ולא עביד מעשה שחיטה מעלי' כנלע"ד.
<b>אך</b> יש להשיב דלו יהי' שמצרפין מיעוט לחזקה הוי כפלגא ופלגא ואוקמי בס' אכילה אבל לא תטמאנה מס' עיין דוגמא לזה בפלתי בסי' ד' לענין איסור הנאה ואיסור אכילה דמכח ס' נשארת באיסור אכילה ולא תאסר בהנאה ודו"ק כי קצרתי.
<b>עוד</b> הרהרתי דאין כאן ס' בשחיטה דבאמת כבר חידש מרן חת"ס ז"ל בסי' כ"ד וכ"ה נהי דהיתה בחזקת שא"ז אבל עכ"פ היתה בחזקת שעומדת לשחוט עיי"ש ולכאורה יפלא דבריו אם נימא סמוך מיעוטא לחזקה וא"כ לא היתה עומדת לשחוט כלל דמיד שנולדה בא חשש ניקב הושט בצירוף חזקת שא"ז וממילא אין בהמה עומדת לשחיטה כלל וכ"ז בבהמה דע"כ צריך לשחוט גם הושט ממילא נכון חקירת הפלתי דהוי ס' בשחיטה אבל בעוף דמשכחת שחיטה בקנה לבד ואי חיישינן על דלמא במקום נקב שחט א"כ אפי' לכתחילה די בקנה לבד א"כ עכ"פ עומד העוף לזביחה ונשאר שפיר סברת אמ"ו ז"ל נהי דהיתה בחזקת שא"ז אבל עכ"פ יש חזקה דעומדת לזביחה ודומה לאשה בחזקת היתר לשוק עומדת עיין קידושין דף ל"א ברש"י ורשב"א שם וא"כ בעוף בודאי לא הוי ספק ניקב הושט ס' בשחיטה ודו"ק ויש להאריך בזה על הפלתי דבסי' ק"י הנכון כפלתי שהוא בבהמה אבל בסי' ל"ג בעוף נכון כאמ"ו ז"ל והדבר צריך התבוננות בחולין דף כ"ח ול"ג ואין פנאי להאריך כעת.
<b>היוצא</b> דאין כאן חשש ס' על הושט דמעולם לא מצאנו רק נקב בגרגרת אשר נקב אין בו מעשה טריפות ובושט לא מצאנו שום התחלת ריעותא שום התחלת נקב וא"כ לא הוי ריעותא מה דאכלי קוצים ונשאר רוב עופות כשרים ומיעוט טריפות והרוב ממיעוט טריפות ימצא הטריפות בשאר אברים ומיעוטא דמיעוטא בנקובת הושט וביותר בדקנו כל הושט לא מצאנו בו נקב דניחוש על מיעוט אבר דוקא במקום השחיטה הי' נקב קטן אשר לא ניכר ממנו חלק להכיר וגם בודאי עשה מעשה שחיטה עכ"פ בקנה וגם היתה עומדת בחיי' בחזקת דראוי לזבוח עכ"פ בקנה לבדה מאן יכניס לעשות ס' בשחיטה דניחוש מכח נקב בקנה לחוש על שמא הבריא בושט או על דלמא במקום נקב שחיט ואין כאן חשש כלל בעזה"י.
<b>ונוסיף</b> גם הוא דהיתה נולדה בלא קוץ ובלא מחט ויש כאן חזקת הגוף והגם דתב"ש מדחה זה יען דשכיחי קוצים א"כ לא מהני חזקת הגוף כמבואר בסי' כ"ט היינו אם יש לפנינו ס' בושט שמא ניקב ע"י קוץ דיש לה קוץ בושט אבל אם לא מצאנו קוץ או נקב בושט אשר יש ס' שהוא מחמת קוץ בודאי יש חזקת הגוף שלא הי' כאן קוץ דאת"ל קוץ בגרגרת וניקב שם זה לא מזיק חזקת הגוף דאין בגרגרת טריפות בנקיבת הקוץ והוי כניקב קוץ ברגל ודו"ק בזה.
<b>ומעלתו</b> יצא לחקור בחקירת יצא בהיתר ופלפל מספרי מחנה חיים סי' ל"ו וגם הרבה בקו' ואם יהי' בעזה"י אשיב על פלפול על ספרי בפ"א אבל לדידן דכאן לא נוגע כלל כפי ראות עיני.
<b>ובמ"ש</b> יש ליישב דברי לבוש התמוהין בסי' ל"ד סעי' ט' נמצא גרגרת פסוקה אם יש לתלות בשחיטה תלי' דנשחטה הותרה וכן איתא בב"ח סי' ג' והשיג עליהם הפמ"ג בסי' ל"ד ס"ק ט"ז הא הוי ס' בשחיטה ולפמ"ש נכון בשלמא אם יש ס' שבמקום נקב קשחט א"כ לא עשה שחיטה גמורה דלא שחט רוב אבל אם עכ"פ שחט רוב הגרגרת רק שמצא במקו"א בגרגרת שנפסקה לא הוי ס' בשחיטה כסברת אמ"ו חת"ס ז"ל ונכונים דברי הגאונים ודו"ק.
<b>ספק</b> ב' בא מעלתו לדון מחמת הגרגרת הגם דנקב בלבד אין בו יותר מרביעית חופה פי קנה עי' תב"ש סי' ל"ד והצלקת בלבד אין בו שיעור אבל עכ"פ אם נצרף הנקב עם הצלקת יש בו שיעור פסוקת הגרגרת אם מצרפין אותם יחד להטריף אם לא וחקר מעלתו נ"י דתלי' כפי המבואר בסי' ל"ד מש"ך וטו"ז דטעם חסרון הוי מטעם שנפסקה שם הגרגרת א"כ בודאי מצרפין דהא חד שם היא אבל לפי המבואר בפלתי שם דנקב הוי איסור בפני עצמו א"כ בודאי אין מצרפין עכ"ד.
<b>נפלאת</b> בעיני איך שגה ברואה כי זה מכשול גדול ח"ו כי מי יוכל להכחיש שאם יש נקב שבמקום נקב נפסק חלק התחתון מן חלק העליון ואם הצלקת עם הנקב המה רוב הקנה ברוחב א"כ הוא טריפות גמור והפלתי חידש רק זאת שמכח נפסק צריך להיות ברוחב דוקא אבל אם נפסק קו אחר קו זה תחת זה אינו טריפות דרוב רוחב הקנה מחובר אבל בחסרון אז אפי' החסרון הנ"ל בכמה חלקים זה אחר זה באורך הקנה כיון שיש בו חסרון כאיסור הוי טריפה מכח חסרון בלי טעם פסוקת הקנה אבל אם יש ע"י צירוף החסרון עם הצלקת נפסק רוב הגרגרת ברוחב הוא טריפה דאטו אם נפסק רוב הקנה ונחסר ג"כ יהי' כשר ואם אינו חסר יהי' טריפה ושגה שגיאה גדולה בזה.
<b>ועלה</b> במחשבה לפני יען שכ' בשאלה וז"ל אחר נבחן היטיב ראו עוד צלקת לא רחוק מזה הנקב עכ"ל אולי לא הי' בהיקף אחד רק לא רחוק למטה או למעלה מהנקב סמוך אבל לא בהיקף אך ג"ז לא יתן מזור דמבואר בתב"ש וז"ל ונ"ל דאם נפסק בכמה מקומות מצטרפין לרובו לא מבעי' בהיקף אחד דזה פשוט מדין ניקב נקבים שאין בה חסרון דס"ג אלא אפי' זה למעלה וזה למטה בצד אחר נמי מצטרפין מק"ו משחיטה דמצרפין כה"ג וק"ו כזה מבואר בחולין דף כ"ט עכ"ל א"כ מבואר דג"ז טריפות ברור ודו"ק.
<b>וחתר</b> מעלתו נ"י למצוא היתר אחר דבודאי אם נפסק קצת הגרגרת ונתרפא ואח"כ ניקב בסמוך ואין בו שיעור חסרון לא מצרפין דהא אין זה קרום שעלה מחמת מכה אינו קרום דאין טריפה חוזר להכשירו דהא כיון דלא נפסק רוב דוגמת דברי פרמ"ג בצלקת בושט בעור אחד ובעור השני בסי' ל"ג וא"כ יש כאן כאן ס"ס ס' שמא נעשה הנקב לאחר מיתה ואת"ל מחיים דלמא כבר הי' הצלקת טרם שנעשה על בסמוך לו נקב עכ"ד בהסבר מעט.
<b>תמהתי</b> הלא מבואר בסי' ל"ד סעיף ט' שאם מצא גרגרת שנפסקה או שחסרה ואינו יודע אם נעשה מחיים ואינו יכול לתלות ששחט בב' מקומות אז פוסקה במקו"א ומקיפין אם דומה זל"ז ואנו אין בקיאין בבדיקה ומטריפין הכל עיי"ש ואיך יצרף זה לס' הא משכחת למי שבקי להכיר וידע דנעשה מחיים ועיי"ש בבאר היטיב שמביא בשם אפי רברבי אם יש עוד צד להתיר סמכינן אבדיקה אפי' להקל וחולק עליו עיי"ש ומכ"ש שלא ניקח הך ס' לאחר מיתה להקל לעשות ממנו ספק ספיקא ובפרט בנקב יש ג"כ סימנים במראה כאשר מבואר בה' טריפות וביותר דאם הוא סמוך לצלקת אשר ידענו דבודאי הי' כאן עכ"פ פסוקת הגרגרת דיש סברא לומר דהי' נקב רחב ברוב פסוקת הגרגרת ומקצת נתרפא אשר הי' רק הפסק והי' ג"כ נקב ולא נתרפא ומהכ"ת בריעותא גדולה כזאת לתלות שנעשה הנקב לאחר מיתה ועיין בש"ך ופמ"ג סי' ל"ד ס"ק ט"ז ודו"ק.
<b>ואוסיף</b> עוד כיון דאין בנקב שיעור להטריף חוץ אם יצרף גם הצלקת ואיך נתחיל שמא נעשה הנקב לאחר מיתה וק' מאי איכפת לך לו יהי' שנעשה מחיים הוי רק כאילו נעשה נקב ברגל ואין מקום לדון עליו אי נעשה מחיים או לאחר מיתה וע"כ צריך להתחיל אם נעשה הך צלקת עם הנקב לאחר מיתה ואין פועל טריפות ואת"ל מחיים נעשה א"כ הוא ודאי טריפות גמור ועוד איך נתחיל שמא נעשה הצלקת עם הנקב לאחר מיתה הכי משכחת שיעלה צלקת לאחר מיתה הלא הצלקת בודאי נעשה מחיים וא"כ התחיל מעשה טריפות מחיים וס' אם נגמר הטריפות ובודאי הוא לחומרא ובפרט לשי' הפלתי ופמ"ג דזה הוי ס' בשחיטה ודו"ק.
<b>וידע</b> מעלתו נ"י שהי' בדעתי לחדש דאם מצינו צלקת בגרגרת א"כ יצאה הבהמה מרוב הכשירות דרוב כשירות אין להם צלקת בגרגרת בשלמא בנידן דפמ"ג דהיתה צלקת בעור אחד מושט לא שייך דיצאה מרוב דשאני ושט דאוכל קוצים א"כ שכיח שם שנקרע עור הפנימי ובפרט ע"י הלעטה ונעשה צלקת א"כ לא יצאה בהצלקת מהרוב עופות כשירות אבל בגרגרת אין אוכלת קוצים ומניין הצלקת ואתרע רובא כמו במים במוח שחידש התב"ש להסביר דברי רמ"א בסי' כ"ט וה"ה כאן דטריפה וק"ל.
<b>אך</b> זה רבות בשנים העלתי בחי' דדברי התב"ש הם דוקא אי הריעותא אשר הי' מחיים הוא ענין חולאת אשר מורה באצבע שאין הבהמה מן הבריאות כמו מים במוח או שגוררת רגליה דלו יהי' שהתורה לא נתנה איסורא טריפות עכ"פ אינה מן הבריאות וטובות א"כ יצאה מרוב בהמות בריאות וממילא כיון שאותו חולי הוא ג"כ מין ממיני הטריפות יצאה ג"כ מן רוב כשירות אבל שאר מיני טריפות אשר לולא דחדשה התורה שהם טריפות מי היו חושש עליהם לאמור שהבהמה או העוף אינה מן הבריאות יען שיש לה מקום יובש בריאה או סרכות וכדומה אז בודאי אם אינו כשיעור אשר פועל טריפות לא נקרא שיצאה מחיים מרוב בהמות כשרות אטו לא יפגע ברוב בהמות פעמים איזה מכה או נקב או כאב ודברי פמ"ג סי' ל"ו ס"ק ה' על הש"ך שמביא שהתב"ש עם הפלתי מסכימים אם הריעותא הלכה והקרע במקו"א דכשר וכתב הפמ"ג וז"ל ולדידי הדבר הזה צ"ע דנהי דממנ"פ ליכא מ"מ מידי ספיקא לא נפקא ולא שייך לאוקמי אחזקה מידי דהוי אמים בראש כל שהריעותא מחיים וכ"ש למ"ש התב"ש סי' כ"ט דלא אוקי אחזקה דיצאה מהרוב דרובן אין מים בראש וה"ה כאן וצ"ע לדינא ויש לאסור כתי' הג' עכ"ל ולדעתי הוא נקודה נפלאה אטו דיש לה מראה או שאר ס' טריפות יצאה מרוב בריאות ושמינות המעיין בתב"ש בסי' כ"ט בעינים וראה דהוא חידש בסברא רק אם יצאה מרוב בהמות בריאות אבל כל סוג טריפה לולא דהוא בדמות ובאופן ובכשיעור אשר הוא שם טריפות הבהמה היא מרוב בריאות טובות ושמינות ויש לי בזה אריכות דברים והשגות רבות בכמה מקומות ובפרט ע"ד הפמ"ג בפתיחה לה' טריפות בד"ה ודע שכ' שדברי רשד"ם הם שפה אחת ודברים אחדים עם דברי התב"ש ולדעתי רחוקים זה מזה ודו"ק.
<b>והלום</b> ראיתי בסוף מכתבו שיצא לחדש היתר שנפסק הגרגרת ברובא הוא דלא הדרא בריא וכיון דראינו צלקת דהדרא בריא א"כ ראינו דהדרי' בריא דלא לחנם נקטו קרום שעלה מחמת מכה בריאה שרצה הרא"ה לומר דוקא בריאה וושט והגם דאנן אמרינן בכ"מ לא הוי קרום אבל ממעט עכ"פ אם ראינו שעלה בקנה אז הוי פסוקה ברוחב כמו באורך וגם בנידן דידן ראינו שעלה רפואה.
<b>מפני</b> לחוס על כבודו לא אשוב ע"ז באריכות כי חרה לי לחדש כזה אם קבלו חז"ל דא"א לו להדרי' בריא לגמרי וכאן נגלה שנשאר מקום נקב שלא נתרפא כל הרוב שנפסק ועיין הרא"ה בסרכות דיש נקבים דלא הדרי בריא וע"י הנפוח נגלה שנקב זה א"א להתרפאות והגם שעלה סרכא אבל לא הסתים הנקב לגמרי וה"ה כאן הרי נשאר נקב שלא נתרפא ודי בזה סוף דבר אי הנקב עם הצלקת הם פסוקת הגרגרת ברובא הרי עוף זה נבילה גמורה מחיים מכח פסוקת הגרגרת כנלע"ד.
<b>ואגב</b> גררא אזכיר פה דבר אשר כמוס עמדי בחדושי תל"י אשר אקוה שמקום הניחו לי אבותי ורבותי ז"ל להתגדר בו והוא נוגע בדברים הנאמרין למעלה. ראיתי קו' סועה וסער הלא בגמ' א"ט אמרינן אי ח' מיני טריפות הוי ע"כ למעט לקותא דרכיש דלקתה בכולי' כשרה והרמב"ם בפ"ה משחיטה כ' ח' מיני טריפות ופסק ג"כ דלקתה בכולי' טריפה ועיין בב"י סי' כ"ט.
<b>ונלע"ד</b> ליישב ואקדים קו' דג"מ סי' כ"ט דלרמב"ם דכ' דדרוסה נאמר בפי' בתורה א"כ למה נאמרה ונישנית בתוך הלכה למשה מסיני עיי"ש ובנקה"כ והנלע"ד לבאר מתחילה דד' מיני ס' טריפות יש (א) ושט וריאה שניקבו או בה"כ וקורקבן שניקבו דטריפות שלהם דוקא אם ניקבו כל הב' עורות ונולד לנו ס' דלא ידעינן אם המחט או החולי שהתחיל לנקוב אם נגמר שניקבו הב' עורות לגמרי או לא ניקבו כלל. (ב) אם מצינו ריאה שיש לה סרכא כסדרן וידעינן דסרכא יוכל לבוא מהתפשטות הליחות או שהי' כאן נקב ועלה בו קרום והוי ס' בעיקר התחלת הטריפות דאפשר שכל הב' עורות של הריאה הם שלמים ולא התחיל בהם נקב כלל וכדומה וכן בלקתה הכולי' דמבואר בפוסקים דעיקר הטריפות תלי' במקום החריץ דאפי' אם הכל לקוי ומקום החריץ טוב כשר ואם מקום החריץ לקוי הגם שכל הכולי' הוא טוב ובריא טריפה דטריפות תלי' בחריץ ועיין בב"י שם ואם אנו מסופקים אם הגיע הלקותא עד החריץ או לא הוי הס' אם התחיל מעשה הטריפות אי לא כמובן. (ג) דמצינו ניקבו הבני מעים או נשבר הגף או נשמטה הירך או נפסקו צומת הגידין ולא ידעינן אימתי נעשה אם לאחר השחיטה או מחיים וכן בנמצא צפורן ע"ג שור ולא ידעינן אם ארי' הי' חולה ואין דריסתו מטריף או הי' בריא ודריסתו מטריף וכן בנשבר הגף או נשמטה הירך או נפסקו הצומת הגידין ולא ידעינן אם נשבר או נשמט או נפסק מחיים או לאח"מ א"כ אנו רואים מעשה טריפות רק אנו מסופקין על הזמן אם נעשה לאחר מיתה אז לא פעל מעשה טריפות איסור על הבהמה או נעשה מחיים ופעל טריפות ברור. (ד) כגון שמצינו ריאה נפוחה או כחריות של דקל או שמצינו בכבד כזית מרודד במקום מרה או גלגולת שנחבסה ברוב גבהה או ברוב הקפה או נפשט העור מעל הבהמה בשדרה כסלע או מעל הטבור או מראשי אברים וכדומה מס' של הגמ' ופוסקים וידעינן בודאי שכך הי' מחיים רק יש ס' אם ריעותא זו הוא מסוג טריפות כלל אבל אם ריעותא זה הוא מסוג טריפות הוא ודאי טריפה אלו הם הארבעה מיני אבות ספק טריפות.
<b>ועתה</b> אבאר משפטן א' לאחת בע"ה דין א אם התחיל מעשה המטריף ולא ידעינן אם נגמר הטריפות זה טרפה מס' בכל ח"י טריפות כמו דאמרינן בושט ועיין ברשב"א בתה"ב דף מ"ה ודף מ"ח ובחי' דף י"ג כ' בפי' יען דהתחיל מעשה המטריף ומסופקים אם נגמר הטריפות אז הוא אסור וזה ברור בסברא ודו"ק.
<b>רק</b> נ"ל סברא אחת דלא נקרא התחיל מעשה המטריף רק בכל הנך שהבאתי בדין א' דשם הוי הדין דאם עור החיצון או הפנימי לבד ניקב כשרה ממילא נראה בעינים דנקובת הב' עורות גורמין הטריפות אז אם התחיל המחט לנקוב בעורות ולא ידעינן אם ניקב שניהם נקרא שמתחיל מעשה המטריף אבל בלקתה הכולי' והטריפות תלי' רק במקום החריץ לבד עיין בב"י סי' מ"ד ובפמ"ג ובפלתי שהסכימו שם כן ואנו מסופקים אם הגיע הלקותא למקום החריץ או לא הגיע לא נקרא התחיל מעשה המטריף דע"ז אנו דנין ולכך הבאתי דין ס' לקותא באות ב' ודו"ק כי נכון בסברא.
<b>דין</b> <b>ב</b> ס' אם התחיל מעשה המטריף ג"כ מבואר ברשב"א תה"ב ובחי' ועיין פ"ח יו"ד סי' כ"ט שכשר ול"צ אפי' בדיקה כלל דלא מחזקי' ריעותא כיון שאנו מסופקים על מעשה המטריף וכן בלקתה הכולי' אם א"א לדעת אם הגיע למקום החריץ זה נקרא ס' אם התחיל מעשה המטריף רק בזה חלק מדין סרכא כסדרן דשם אין ריעותא כלל דסרכא כסדרן בא מהתפשטות הליחות אבל כאן חזי' עכ"פ ריעותא בכולי' וצריכה בדיקה לברר אולי הגיע למקום החריץ אמנם אם נאבד וא"א לבדוק עיין בפמ"ג ש"ך אות ח' בסי' מ"ד שהביא שהרשד"ם אוסר יען דהי' כאן ריעותא ובפתיחה לה' טריפות כ' דהרשד"ם הן הן דברי התב"ש בנמצא מים בראש דמטריף הרמ"א וביאר בתב"ש יען דיצאה מרוב כמו בפ"ק דכתובות עיי"ש באריכות סי' כ"ט.
<b>ולפע"ד</b> אחר מכ"ת דלא דמי בשלמא במים בראש דהי' הדין דצריך המים להקיף כל המוח אז הוא כשר דהדרי' בריא ואם אין מקיפו טריפה נמצא אם מצינו במוח מים ראינו מעשה הטריפות דנימס המוח למים דהוא מעשה הטריפות רק שאנו מסופקים אולי הי' מים בהיקפו והדרא בריא ויש רוצים להתיר מכח חזקת היתר דנשחטה הותרה והשיג התב"ש הלא חזי' דיצאה מרוב דרוב בהמות כשרות אין להם מים בראש וזו יש לה ונשאר לנו ס' אולי נגמר הטריפות הזה דמוח נימק למים ולא הקיף דעכ"פ הי' מים בצד המוח ומצאנו ריעותא במקום המטריף אבל כאן אי לא ידעינן אם הגיע הלקותא עד החריץ אז אנו מסופקין אם התחיל הלקותא במקום הטריפות ואין כאן מעשה המטריף ודומה יותר לדין תולעת בסי' ל"א סעיף ג' ועיין בט"ז שם ודו"ק וגם התב"ש מודה בזה רק הרשד"ם דן דעכ"פ ריעותא חזינן כאן ותלי' אם מקילין בס' ריעותא מחיים אך גם בזה אבאר אי"ה חלוקים בעזה"י.
<b>אמנם</b> בס' אם הקיף המים את המוח ג"כ אינו דומה למחט שראינו שנקבה ויש ס' אם הב' עורות נקובות דהוא עריפה דשם כבר התחיל מעשה המטריף בושט או בריאה וגם נראה בעינים התחלת המעשה שכבר ניקב עור אחד רק יש ספק אם ניקב מעבר לעבר אבל כאן הגם דמצינו מים אולי הקיף כל הראש ולא התחיל כלל מעשה הטריפות (דהא ודאי דאנן תלי' דמים נמסו מהמוח והקיף הראש בפ"א דאל"כ אין טריפות חוזר להכשירו וא"ל דאם הוי ידעינן דסוף ימס עוד לא יתחיל הטריפות דוגמא לזה כמו שיש סוברים דזה הטעם דסרכא כסדרן עיי"ש בר"ן וברשב"א דא"כ הוי ספק אם הקיף ס"ס להתיר א' דלמא הקיף והב' דלמא הוי סוף להקיף והכוונה צד יותר להתיר מלאסור אלא ע"כ דהכוונה אם ראינו שהקיף מים אמרינן שבפ"א נעשה ההיקף) דבפ"א הוקפה מים ועתה אם אנו מסופקים אם הקיף יש ס' אולי לא התחיל מעשה הטריפות פעולתה אבל עכ"פ ראינו ריעותא של מעשה פעולת טריפה במקום שיוכל לעשות שם טריפות אבל בס' אם הגיע הלקותא למקום החריץ אז אנו מסופקים אם מצאנו הריעותא במקום שיוכל להיות שם טריפות נמצא דמים במוח לא דמי לגמרי לס' נקובת הושט לחוץ וגם ל"ד לגמרי ללקתה בכולי' וס' אם הגיע למקום החריץ.
<b>היוצא</b> מזה דאצל ס' נקובת הושט יש ב' דברים דמצינו הריעותא דהתחיל מעשה הטריפות שזה הוא הנקובה וגם במקום הנקובה אוסר שם יען דניקב הושט טריפה ובמים במוח וס' אם הקיף מצאנו הריעותא במקום שיוכל לעשות טריפה יען שמצאנו מים במוח אבל יש ס' אם התחיל לעשות התחלת הטריפה דדלמא הקיף מים ולא התחיל מעשה הטריפות דין זה יבואר בדין ג' אי"ה.
<b>דין</b> <b>ג</b> דראינו טריפות גמור רק אנו מסופקים אימתי נעשה מעשה הנ"ל מחיים או לא"מ והסכימו רוב הפוסקים דספק כזה אסור דיען טריפות גמור וספק השקול אסור ועיין בסי' נ' בש"ך ובסימן נ"ג נ"ד ובפר"ח סי' כ"ט.
<b>אמנם</b> מה שצריך ביאור במה דפסקינן אם לא מצא צפורן ע"ג שור דאסור וכ' הרשב"א בת"ה ד' ל"ה דזה הוא כמו בושט והוא פלא לכאורה דבשלמא בושט דנודע דכל ב' עורות הם גורמים הטריפות ועתה אם ראינו שכבר ניקב עור אחד ועל עור ב' אנו מסופקין אז שייך לומר שפיר דכבר התחיל עכ"פ מעשה המטריף דהא כבר ניקב עור אחד אבל שם בדרוסה דאנו מסופקין דלמא בכותל נתחכך אז הוי ספק אם התחיל כלל מעשה המטריף (ועיין בת"ה ד' ל"ח דשינה לשונו וז"ל כ"מ שמצינו שם ענין הטורף ולא ידענו ענינו לא תלי' להקל רק אם יש מקום לתלות כגון בטבח אם נקבו הבני מעיים וזה סותר דבריו בד' ל"ה דכאן הוא סובר ספק השקול אסור עד שיש בירור כנגדו ובד' ל"ה סובר ספק השקול מותר ועי' בתב"ש סי' כ"ט שכ' בפי' דרשב"א סובר כן אך באמת בדף ל"ח לא משמע כן כמש"ל רק בדף ל"ח כ' רק זה דספק השקול אסור ביש לדחות עיי"ש).
<b>ונלע"ד</b> דרשב"א סובר יען דדרוסה נאמר בפי' מה"ת אז כ"מ שמצינו רק ענין הטירף כגון בכאן שמצינו צפורן ע"ג שור איהו שתק ואינהו מקרקרין כיון שידע שנמצא בין השוורים ארי או מצינו צפורן אמרינן דס' כזה אסור הגם שיש ס' בהתחלת מעשה הטריפה אבל בשאר איסורין שהם הלכה למ"מ אז חדשה הלמ"מ רק אם התחיל ענין הטריפות כמש"ל דלכך נקט רבינו הקדוש אלו טריפות בבהמה ולא נקט אלו בהמות טריפות כי הוא שונה שאלו דברים שמונה עשר במספר הם טריפות בבהמה דמשעה שמתחיל בהם הריעותא הנ"ל התחיל מעשה הטריפות ורשב"א אמר כמו דמטרפין אם נמצא צפורן יען דיש שם ענין הטורף עד שיש הוכחה דלא דרס כמו שניהם שותקין או דמסופקין אם נכנס ארי כלל לתוך העדר כן שם במחט בכבד דעכ"פ המחט רק נקבה די"ל דיצאה מכרס החיצונה ונכנס לכבד כמו דתלינן בטבח הגם דחזינן הריעותא ע"ז השיב כיון דעכ"פ המחט ניקבה לא תלינן לקולא עד שיש הוכחה לתלות נלע"ד דס' צפורן דומה לכל הדברים באות ג'.
<b>דין</b> <b>ד</b> דיש ספק אם התחיל מעשה טריפות יען דנא ידעינן אם הוא ענין טריפות כלל אם הריעותות הנ"ל נכנס בסוג טריפות אז יש ספיקות שנראה בו טעם לאסור יותר מלהתיר ויש שנראה בו יותר להתיר מלאסור ויש שהשכל מכרעת לשום צד יותר והוי ספק דאורייתא ותלי' אי ספק דאורייתא לחומרא ועיין פר"ח סי' כ"ט הביא המקומות מס' טריפות של דין שכתבתי לפעמים מתיר הרמב"ם הספק ולפעמים אוסר ולפעמים לא הכריע ביניהם עיי"ש שהאריך בזה.
<b>והנה</b> כבר ביארתי דרבינו הקדוש נקט אלו טריפות בבהמה להשמיע דבזה במתחיל מעשה הטריפות כיון שהתחיל המחט לטרוף וכדומה ואם יולד ספק אם נקבה לחוץ טריפה אמנם לולא הלכה מסיני היינו סוברים דזה לא הוי התחלת הטריפה רק אם נגמר אז בא השם הטריפות ולא מקודם
<b>בזה</b> מיושב מה שהקשה בדג"מ למ"ל הלכה מסיני הלא כ' זאת החי' ומשה הי' יכול לדעת מתכונת הטבע מה שאינו יכול לחיות עיין שם ולפמ"ש דהלמ"מ חידש משעה דמתחיל פעולת הטריפות מיד נחשב מעשה הטריפות וכל ספק דנולד אח"כ הוא טריפה עד שיתברר ההיפוך ודו"ק.
<b>וד'</b> האיר עיני במש"ל דבדרוסה אפילו ספק אם התחיל מעשה המטריף טריפה כודאי טריפה מצאתי מבואר ברמב"ם בפ"ה מה' שחיטה ה' י"א וז"ל ספק דרוסה אסורה עד שנבדק כדרוסה וודאית כיצד ארי שנכנס לבין השוורים ונמצא צפורן ע"ג של אחד מהם חוששים שמא ארי דורסו וכן הוא שותק ואינהו מקרקרין עיי"ש ובה' י"ב ס' אם נכנס דורס כאן אין חוששים עכ"ל עיי"ש מבואר מזה דבדרוסה ספק אם התחיל מעשה הטריפות נחשב כודאי דרוסה כאשר אמר בפי' טריפה כוודאי דרוסה אבל בשאר מיני טריפות אינו רק אם התחיל מעשה המטריף ואם נא יש ספק שהם מותרין ודו"ק.
<b>זה</b> לדעתי כוונת הרמב"ם בפ"ה משחיטה ה"ג וז"ל אעפ"י שכולן הלמ"מ הואיל ואין לך בפי' בתורה אנא דרוסה וכל ספק שיסתפק בדרוסה אסור ושאר ז' מיני טריפות יש בהן ס' שמותרין כמו שיתבאר עכ"ל.
<b>הכוונה</b> לדעתי בדרוסה כל ס' טריפה אפילו אם אנו מסופקים אם התחיל מעשה המטריף כלל כמו בה' י"א שס' אם התחיל כגון צפורן אסור כוודאי דרוסה אשר ידענו דהתחיל מעשה המטריף ולא ידענו אם נגמר הטריפות כן אפי' ס' אם התחיל מעשה הטריפות ג"כ אסור אבל בשאר ז' טריפות בעינן דוקא התחיל מעשה הטריפות כנלע"ד ברור בכוונתו אבל באמת ס"ס בדרוסה יש להתיר ולא כט"ז בסי' כ"ט עיי"ש.
<b>ולפ"ז</b> מיושב קו' ד"מ למה צריך בדרוסה הלמ"מ הא כ' בתורה בפי' לק"מ דזה גילה מסיני דבדרוסה יען דכ' בפי' בתורה יהי' ס' אם התחיל מעשה המטריף ג"כ טריפה ודו"ק.
<b>והנה</b> בלקתה הכולי' הסכימו רוב הפוסקים אפילו הגיע משהו בלובן ג"כ טריפה ולא צריך רוב וכ"כ הרמב"ם אם הגיע עד הלובן משמע מיד שיגיע שם טריפה ועיין בפרמ"ג סי' מ"ד וא"כ ליכא שם לומר שהתחיל ולא ידענו אם נגמר דמנ"פ אם אנו מסופקים דלמא לא הגיע כלל למקום החריץ לא נקרא התחיל מעשה המטריף כמש"ל יען דהכל תלי' רק במקום החריץ ואם הגיע כ"ש בחריץ בודאי טריפה וא"כ א"א לחשוב לרבינו הקדוש בתוך ח"י טריפות במתני' דשם אלו קתני אלו בהמות טריפות אז הי' חושב גם לקותא רק רבינו חושב אלו טריפות בבהמה הם מעשה טריפות וס' אם נגמר טריפה ובלקתה הכולי' לא שייך לכך לא חשב וזה אמרינן בגמ' למעוטא לקותא דרכיש דא"א באיסור זה מה דאשמועינן הלמ"מ דלא בא ללמוד על וודאי שזה ידענו מפעולת הטבע והלמ"מ בא רק לחדש דגם התחלה נקרא מעשה טריפות וממעט בזה לקותא אבל בהגיעה הלקותא לחריץ טריפה ודו"ק כי נכון הוא.
<b>ויש</b> להאריך עוד דתלי' בפלוגתא אי צריך שמגיע הלקותא עד רוב הלובן ועיין בפמ"ג שחקר בזה וידעתי גם ידעתי שבדברים אלה צריך צירף הבקיאות והפלפול לברר אבל אחז"ל לא עליך המלאכה לגמור וחקרתי עד מקום שידי מגעת בעז"ה. דברי הד"ש הק' חיים סופר
<b>סימן</b> <b>יט</b>
<b>שאלה</b> אירע מעשה שאשה אחת הכינה חתונה לבתה ולקחה לעזר שכינה אשה אחת שהיא נודעה בשמה שגונבת וגוזלת ועוד כמה דברים מכוערים ובאמת הי' בדעתה שהיא בעצמה תהי' בכל דבר הנוגע בכשרות וכאשר שחט השוחט האווזות והאשה העוזרת לקחה השחוטות תחת ידי' בא לבעלת החתונה איזה מכתב שצריכה שתבוא במוקדם לעיר הסמוך להציל עצמה מנזק והלכה לדרכה וכאשר שבה לביתה אמרה לה השכינה העוזרת שהכל מוכן למליחה רק לא מלחה שמצאה באיזה עופות שאלות בקיבה אחת הי' המחט יוצא לחוץ והיא משכה המחט ולא ידעה להחזירה ומעוף אחד חסר המרה ובעוף אחד מצאה שנשמט הגף ובעבור זאת לא המליחה את השאר רק שתשחוט עוד וימלחו הכל ביחד ובאה הבעלת החתונה לשאול אם היא צריכה להאמין לה שהעופות ההם היו בשאלות הנ"ל יען שנודעת בשם רע.
<b>תשובה</b> לכאורה אפי' אשה כשרה לא תהי' נאמנת דכלל גדול אמרו בחולין דף ט' נשחטה הותרה עד שנודע לך במה נטרפה ואין אנו צריכים לדרוש אחר ח"י טריפות וא"כ מיד אחר השחיטה עומדין העופות בחזקת היתר ואין ע"א נאמן לאסור חוץ אם יש בידו לאסור לאביי או הי' בידו לאסור לרבא עיין קידושין דף. ס"ו וגיטין דף נ"ד ועיין בשו"ע יו"ד סי' קכ"ז ובנידן דידן שמסרו העופות ביד האשה אחר השחיטה א"כ לא הי' בידה לעשות טריפות בהם דכל טריפות הוא אם מחיים נטרפה כנודע לכל וא"כ אתחזק היתר ולא הי' בידה לאסור ואינה נאמנת כלל לאסור את העופות ודו"ק.
<b>אמנם</b> יש לחקור בדברים דא"כ אמאי נאמן הבודק בהמה לאמור שמצא סרכא הלא נשחטה הותרה הכי נאמר דאינו נאמן רק אם יאמר שלח ואחוי קראו אחרי בודק אחר ויתברר הדבר הלא מצינו בהיפך בתשו' הרא"ש כלל כ' סי' י"ט וז"ל ועל הטבח שבדק בהמה ואמר שהיא טריפה ואח"כ הכניס הקצב את ידו או בודק אחר ואמר שלא מצא בה טריפות יראה דסמכינן על הבודק הא' שהחזיקה באיסור ואמרינן שהבודק הב' הכניס ידו בחוזק והעביר הסרכא או הבודק הראשון אחר שכבר מצא הסרכא לא נזהר בה והעבירה בהוצאת ידו דע"א נאמן לאסור בדבר המסור בידו עכ"ל הובא בב"י יו"ד סי' ל"ט ובשו"ע שם סעיף י"ד עיי"ש מפורש יוצא דבודק נאמן אפי' אם אינו אומר שלח ואחוי יען דהי' מסור בידו נאמן וה"ה כאן אם היתה אשה כשרה היתה נאמנת הגם שלא תוכל עוד להראות הטריפות ודו"ק.
<b>ועלה</b> בדעתי לחלק דשאני בדיקת הריאה דהוא חיוב לבדוק עפ"י תקנת חכמים דשכיח טריפות שלא כסדרן או שאר טריפות הריאה וא"כ האמין לבודק שלו שיהי' נאמן כבי תרי דהא ע"כ הוצרך ליתן לו נאמנות אם ואמר לו שבדק ומצא שהריאה כשירה ה"ה המנוהו אם יאמר טריפה אבל בשאר מיני טריפות דאין צריך בדיקה כלל א"כ לא הימנוהו כלל להאשה שיהי' לה נאמנות כנגד חזקת היתר של העופות דהא על כשרות לא הוצרכה להאמינה דבלא"ה סמכינן על הרוב ולא בדקינן אחר ח"י טריפות וא"כ מהכ"ת יהי' להאשה העוזרת נאמנות ע"ד שאין בידה לעשות הלא א"א לעשות לחדש טריפות אחרי שחיטת העופות ודו"ק.
<b>ונ"ל</b> הגם דנשחטה בח"ה עומדת היינו אם נולד ס' טריפות כגון ס' אם הסרכא כסדרן או שיש הכחשת עדים אם הי' סרכא של טריפה או לא אמרינן אוקמי אחזקת היתר דנשחטה הותרה מכח רוב בהמות כשרות ואין ספק מוציא מידי חזקה עיין ט"ז יו"ד סי' ל"ט ס"ק כ"ב דנשחטה הותרה מכח רוב בהמות כשרות כמובן.
<b>אך</b> בוודאי אם נתערב מיעוט ברוב ויש סימן מובהק במיעוט אז אין לדון שנלך אחר הרוב דהא המיעוט מבורר בסימניו שכל האיש הרואה הסי' הוא מכיר שזה מן המיעוט שהרוב אין לו סימן זה אז בודאי נאמן א' לברר המיעוט מן הרוב וא"כ כל ח"י טריפות הם סימנים מובהקים להכיר טריפות מן הכשירות כי הטריפות הוא שזאת הבהמה או העוף לא תחי' וניכר הטריפות ע"י שחסר המרה או הקיבה או הלב או הבני מעיים או שאר טריפות שכל טריפות הוא סי' להכיר הבהמה הטריפה ועדיף משאר סימנים דשייך לחוש דאתרחיש סי' כסי' אבל בטריפות כל בהמה שנמצא סי' חסרון מרה או הקיבה או בני מעיים כולם הם מהמיעוט טריפות שיש בעולם וא"כ פשיטא שע"א נאמן שמצא אותו סי' בבהמה והכיר המיעוט מן הרוב הלא בוודאי דנאמן ע"א לברר חתיכה טריפה מן חתיכות כשירות ע"י שיש סי' מובהק בחתיכה א"כ מסתבר שכל עד כשר נאמן שמצא בבהמה או בעוף סי' שבו הי' ניכר שהוא מן המיעוט טריפות והבן כי הוא חדש מאוד בעזה"י.
<b>תמצית</b> הדברים אפי' אם נאמר שע"א א"נ לברר חתיכה כשרה מן הטריפות בהכרת טביעת עין שאני התם דעכ"פ לרוב העולם לא הי' החתיכה מובדלת בעצמה בסימניה להיות מובדל מן הרוב מעצמו אבל אם אומר שמצא חפץ מצוין בסימנים אשר בו הי' תמיד מובדל ומופרש מן הרוב אז בודאי נאמן דלפי דבריו לא הי' באפשרות להמיעוט להתערב בהרוב וא"כ הי' עומד בפ"ע ולא נכנס בהרוב ודו"ק.
<b>וראיה</b> לזה ממה שפסק בשו"ע שם הלוקח הריאה אומר שמצא סרכא ומוכר מכחיש אוקמי' על חזקת היתר משמע דבלא הכחשת המוכר נאמן הלוקח וק' מהכ"ת יהי' נאמן כנגד הרוב בהמות כשרות ולפמ"ש נכון דשא"ה דהלוקח טוען שמצא הסי' אשר בו ניכר שהיתה טרם שנשחטה מן המיעוט טריפות ודו"ק.
<b>ומצאתי</b> בס' שב שמעתתא שמעתא ו' בפ"ז שחקר בוודאי אם ע"א אומר שמכיר חתיכה בין חתיכות נאמן יען שלפי דבריו שמכיר החתיכה א"כ לא היתה החתיכה בין הרוב אלא כאילו עומדת לפני עצמה אבל אם אומר ע"א שמצא טריפות א"נ יען שרוב בהמות כשירות הוא רוב הטבע א"כ העד בעצמו מעיד נגד הרוב הטבע וא"נ העד מק"ו שא"נ נגד חזקה מכ"ש כנגד הרוב דליתא קמן והקשה ע"ז מסי' ל"ט דצריך הכחשת המוכר עי"ש.
<b>ולע"ד</b> עפר אני תחת כפות רגלי השכל שלו בסברא נראה איפכא דאם מעיד העד שמצא סימן מובהק אחת מן הטריפות א"כ היתה הבהמה מובדלת מעצמה בסימניה שהיא מן המיעוט אשר הרוב לא יוכל להיות לו סימנים כאילו דא"כ גם הרוב טריפה ויהי' העד נאמן אפי' אם אינו נאמן לברר חתיכה מן חתיכות בט"ע שלו דאינה מובדלת החתיכה בעצמה אבל בסימני טריפות הם הם הסימנים להבדיל בין חי' הנאכלת ובין החי' אשר לא תאכל ודו"ק.
<b>ולולא</b> דמסתפינא אמרתי לחדש דבר הגם דמצינו דפועל אינו נאמן אלא אם יש בידו לאביי ולרבא עכ"פ אם הי' בידו ואמר לו בפעם הראשון שאני התם בטהרות ובפיגול ובס"ת וביי"נ דהי' משכחת דהשומר או הפועל ישמור שלא לבוא לידי איסור א"כ לא די שלא עדיף פועל משאר אנשים אלא גרע מהם יען שאומר כנגד חזקתו שלא עשה או לא שמר כראוי עיין רשב"א בחי' גיטין דף נ"ד אבל אם האשה היא משרת שלה לתקן האווזות לאכול או הבודק לבדוק הריאה ואם באמת נמצא סרכא או שאר טריפות בבהמה לא בא ע"י פשיעות המשרת או הבודק רק ע"י הטבע א"כ אז יש סברא בהיפך שהשומר יהי' נאמן דאיך אפשר לקבל לטבוח טבח והכן בבדיקה או לעשות סעודת לחם רב בבשר אם לא יהי' נאמן אם ימצא טריפות כי איך יבוקש מזרע ישראל ליתן לאכול מה שיודע שהוא טריפה וא"כ בנדון דידן אם היתה אשה כשירה בוודאי נאמנת דהא האמינה להכין ליתן לאכול בשר ושומן ודו"ק.
<b>ופקחתי</b> עיני ומצאתי בפמ"ג סי' ל"ט ס"ק י"ט במשב"ז נתקשה בהבנת תשו' הרא"ש שהבאתי למעלה שכ' וז"ל שנאמן בדבר המסור בידו עכ"ל הט"ז והוא מתשו' הרא"ש ונלחץ בהבנתו משום מיגו דיכול לעשות נקב ולא נייח לו דדלמא יש להכיר נקב חדש וכן בס"ק כ"א חקר אמאי נאמן הבודק שאמר טריפה עיי"ש ולפמ"ש נכון הדבר בעזה"י דבסי' קכ"ז איירי בדבר שאמר הפועל או השומר שפשע אז א"נ אלא א"כ בידו אבל כאן נהפוך הוא הבודק אמר שנאמן בהבטחתו ומצא טריפות אז נאמן אפי' לא הי' בידו מעולם דחזקת פועל עושה באמונה ומצא הטריפות וזה שכ' הרא"ש וט"ז שנאמן בדבר המסור בידו היינו שהי' עבד נאמן לד' וגם לבעלים רק כן הי' שמצא טריפות ודו"ק.
<b>רק</b> מה שיש לחקור יען דהאשה העוזרת מוחזקת בגזלנות תהי' נאמנת לאסור העופות אשר עומדין בחזקת היתר של נשחטה הותרה או נאמר דאשה כשירה נאמנת אבל מוחזקת בגזלנות אינה נאמנת ואבאר בעזה"י.
<b>הנה</b> הש"ך ביו"ד סי' קכ"ז ס"ק כ' חקר דפסולי עדות נאמנים להתיר ולא לאסור עיי"ש וזה ח"י שנים הבאתי בחידושי ראי' לדין הנ"ל מכריתות דף י"א במשנה אשה אומרת אכל ואשה אומרת לא אכל מביא אשם תלוי בתו' בד"ה אשה וז"ל מכאן משמע דאשה מהימנה טפי מגזלן שהרי גבי גזלן משמע דלא אמר שתיקה כהודאה כמבואר בהאי סמי' וכו' והכא אי שתיק מהימנא אשה עכ"ל ונפלאתי ביום ההוא לדייק למה ציין תו' על אשה אומרת לא אכל דנאמנת שמביא אשם תלוי ולא חטאת ולא ציינו על אשה אומרת אכל דמשמע דמביא חטאת אם ליכא אשה המכחשת את האשה שאומרת אכל וצע"ג.
<b>ואמרתי</b> לתרץ לכאורה לפי סברת התו' בגיטין דע"א נאמן להתיר ולא לאסור והסביר הפנ"י דלהתיר יש חזקה אין אדם חוטא ולא לו ולכן נאמן אב לאסור דלמא לצעורי קמכווין ולכן אינו נאמן עיי"ש כי נכון ולפ"ז ק' מנ"ל דיש לאשה נאמנות טפי מגזלן דלמא שאני בהאי סמי' דבא לאסור ואינו נאמן גזלן דהוא פסול לעדות ואשה ג"כ אינה נאמנת אבל כאן דאשה אומרת אכל חלב ויביא קרבן שהוא חולין בעזרה והכהנים יאכלו הבשר שהוא אסור לאכול ואם העדות של העד שקר נמצא חוטא ומכשיל לאחרים ולא לו ונאמן מכח חזקה אין אדם חוטא ולא לו וה"ה גזלן נאמן כמו אשה וצע"ג.
<b>אמנם</b> זה ניחא דאין להוכיח דאשה נאמנת טפי מרישא דאשה אומרת אכל אבל הא חזינא אם אשה אומרת לא אכל מביא אשם תלוי דהיא נאמנת להכחיש את האשה דאומרת אכל יען דבעל דבר שותק ומהימן גם לה מזה הוכיח הש"ך עי"ש דעד המכחיש נאמן דמביא אשם תלוי ולא חטאת עי"ש בס"ק י"ב וק' מהכ"ת תהי' השנית נאמנת שאומרת לא אכל הלא היא מבקשת שיהי' שוא"ת ולא יביא חטאת ואולי רוצית לצערו שלא יהי' לו כפרה ותהי' האשה אומרת אכל נאמן דחזקה אין אדם חוטא ולא לו מסייע לי' אלא בוודאי משמע דאשה נאמנת טפי מגזלן דגזלן אינו נאמן רק להתיר מכח אין אדם חוטא ולא לו ואשה נאמנת טפי לאסור דשייך לצעורי קמכווין ולכן ציינו דבריהם על אשה אומרת לא אכל ודו"ק כי זה כפתור ופרח בעזה"י.
<b>ובארתי</b> בקונטרסי אז שיש לחקור אם יש כאן חזקה אין אדם חוטא ול"ל יען דחייבי חטאות אין ממשכנין אותן א"כ אינו ברור שיביא קרבן ונמצא דיש לחוש אפי' בב' עדים דאומרים אכלת חלב אי לסמוך כדאמרינן בגיטין דף ס"ו דאומר אמרו פסול דדבורא אמרי ופי' שם בתו' דבשלמא במת בעליך כבר היא מותרת והוי הדיבור המעשה אבל באומר אמרו לא נגמר המעשה רק אם אחרים יכתבו ויתנו ואם דב' עדים נאמנים מכח או הודע עכ"פ בע"א לא שייך חזקה דאין אדם חוטא דלא ברור שיחטא ויש לי דברים ארוכים יקרים בעזה"י אבל אין עת האסף פה.
<b>נחזור</b> לענינינו דכאן דאשה והיא גזלנית בודאי אינה נאמנת לאסור כנגד חזקה נשחטה בחזקת היתר עומדת להפסיד העופות אם לא היתה משרתת אך כיון שהיתה משרתת ונתנה בידה יש לחקור אם נאמנת בתורת פועל דהא הגידה לה מיד כאשר באתה הבעלת הבית לביתה והגם שבעלת הבית אמרה שהי' בדעתה להיות שם כאשר יופתחו העופות ולא הי' בדעתה לסמוך עליה בלבד בכ"ז יש ראי' מגמ' דאפי' אם אמר טהרות שעשיתי עמך ולא נקטו טהרות שעשיתי לך נטמאו משמע אפי' הי' בעליו עמו שלא רצו להאמינו לפועל ואעפ"כ נאמן הפועל (ומאדמ"ו הגאון שערי תורה זצ"ל שמעתי דקדוק למה לא קתני אצלך ותי' דבר חריף שהי' פשיעה בבעלים דפח"ח) לאביי אם יש בידו ולרבא הי' בידו הגם שהבעלים לא האמינו לו בלבד ואפ"ה כל שבידו נאמן וה"ה אשה וגזלנית נאמנת הגם שהי' בידה להיות עמה וצע"ג.
<b>אך</b> באמת אין ראי' מגמ' דשם איירי בעד כשר אבל בגזלן י"ל אפי' יש בידה אינה נאמנת חוץ אם יש בידה לעשות בתורת מיגו אבל כאן שלא הי' בידה להטריף ובתורת נאמנות ע"א אין לסמוך יען דמוחזקת לגזלנית ולא הי' בדעתה לסמוך עליה ול"ד לתשו' הרא"ש בבודק שאומר שמצא טריפות דבודק הוא עד כשר ונתן בידו לסמוך עלי' להכין לו בבדיקתו ונידן דידן דומה לקטן שמוזכר בש"ע יו"ד סי' מ"ח וסי' קכ"ז דצריך רגלים לדבר שאומר אמת וכאן אין רגלים לדבר דלא הראיתה מחט תחובה ולא ניכר שהי' נשמט הגף מחיים או ניטל המרה א"כ לא תהי' נאמנת להפסיד העופות וק"ל.
<b>וחשבתי</b> דרכי דתלי' בפלוגתא אם בידו מהני בתורת מיגו לא תהי' נאמנת דאין כאן מיגו להטריף אבל לשי' הרא"ש דבידו הוא מתורת בעלים וביאר הש"ך בסי' קכ"ז ס"ק א' אפי' אם לא הי' בידו מעולם ועיין בדג"מ ובתשו' חכם צבי ובט"ז בניקור הגיד א"כ גם האשה הגזלנית נאמנת דאטו אשה גזלנית אינה נאמנת על עוף שלה שהוא טריפה כן עלה בדעתי.
<b>וכבוד</b> אלקים חקור דבר לבאר מראשית דברי הרא"ש אשר הם צריכין תבלין הדעת ואח"כ נחקור נידן השאלה בעזה"י.
<b>הנה</b> הרא"ש בה' ד' ובה' י"א ביאר שאין הטעם של בידו בתורת מיגו דיכול לעשות אלא מטעם בעלים כל שהוא ברשותו הוי בעליו וכן הבין הש"ך וט"ז וכל אחרונים אך שנתקשו בדברים הרבה ואסדר הקו' ואבאר מה שעלה במחשבותי לפרש דבריו בעזה"י.
<b>א</b><b>)</b> קו' הפ"י וש"ש שנתקשו לפ"מ שביאר הרא"ש טעם דבידו הוי מכח בעלים א"כ למה נאמן העד אפי' בהכחשת הבעלים של החפץ הא הם בעלים אמיתיים וצע"ג.
<b>ב</b><b>)</b> נתקשה בש"ש מגמ' דיבמות פ"ח דאמרינן אצל בעלים של הכרי הטעם דבידו לעשר או לפדות ולפ"ד הרא"ש ק' הלא הבעלים נאמנים בלי טעם דבידו וצע"ג.
<b>ג</b><b>)</b> נתקשה מאי דהוכיחו תוס' שנאמנת נדה מכח שבידה לטבול וק' הלא היא הבעלים על עצמה ועוד כמה קושיות עיי"ש באר היטיב וצע"ג.
<b>ולע"ד</b> ליישב והוא דלכאורה ק' אם אין הטעם שבידו לעשות מה יוסיף תת כח שנאמר שהעד נקרא בעלים מאיזה צד נקרא עליו שם בעלים ופנ"י נתקשה עוד על הרא"ש הא כ' הש"ך דהכחשת הבעלים הוי כהכחשת עד דעלמא וא"כ הוי ע"א בהכחשה ולא מהני דברי עד ע"ש.
<b>ומה</b> שנ"ל לבאר הוא כך באמת הבעלים אשר הם נוגעין בעדותן בממון שלהם אין להם שם עדים יען דהם יגידו עדותם על עצמם ותורת עד הוא בהיפוך שיגיד על אחרים ובוודאי הבעל הממון גרוע יותר מעד פסול וא"י להכחיש עד כשר רק מצד אחר קאתינא יען הגם דתורה האמינה לע"א על איסור אבל על ממון לא האמינו ואם העד אומר שנתנסך יין שלו הוא מפסיד ממון של חבירו ותורה אמרה לא יקום ע"א באיש בממון עיין ש"ך סי' קכ"ז ס"ק ג' ועיין עוד ס"ק י"ד שמבואר בדבריו שכל הטעם דבע"ד יוכל להכחיש הוא מטעם דע"א אין קם רק לשבועה ולא לממון דכ' וז"ל אלא דבר ברור דכך הם הצעת דבריו תשו' ע"א בהכחשת בע"ד אינה כלום כדאיתא בקדושין ותסברא ע"א בהכחשה מי מהימן כלומר היכא דמכחיש לי' הבע"ד דהא אינו קם רק לשבועה והכא אפי' שלא בפניו כלומר כיון דמצינו דע"א בהכחשת בע"ד אינה כלום משום דע"א אינו קם רק לשבועה א"כ הכא אפי' שלא בפניו כיון דבע"ד מכחישו א"י לאסור את שלו דאינו קם רק לשבועה עכ"ל כאן גילה רז גדול דהא דמהני הכחשת בע"ד אינה מטעם שגם הוא עד כשר ומכחיש עד ראשון דנהפוך הוא אין על הבעלים שם עד כשר רק יען שמכחיש העד ומקפיד על ממונו נמצא אז חסרון בגוף העדות של העד שתורה לא האמינו אבל אם עד כשר שאינו בעל החפץ מכחיש עד הראשון הוי מטעם מכח דמכחיש עד את רעהו ודו"ק בזה כי דבר גדול דיבר בזה.
<b>והנה</b> על שורש חקירת הש"ך בסק"ג למה נאמן העד בהכחשת הבעלים הא אין ע"א קם רק לשבועה ע"ש והוא דצריך התבוננות דבתורה כתוב לא יקום ע"א באיש לכל עון ותיבת באיש מיותר דהי' להתורה לכתוב לא יקום ע"א לכל עון ולכל חטאת ובספרי דרשו באמת אבל לעדות אשה קם ע"ש.
<b>אמנם</b> צריך להסתכל בשני פנים אשר יוכל העד לבוא ולהעיד והוא דאם הטהרות או הקרבנות מונחין ברשות שומר או הפועל ואומר עליהם שהם טמא או פיגול בוודאי דעיקר עדותו בא רק על איסור שנאמן העד (רק חקירת הש"ך הוא יען דבע"כ בא גם על ממון והוי איסורא דאית בי' ממון) רק ממילא יש ג"כ הפסד ממון ובשעה שמעיד על הטהרות ואומר טהרות אלו הם טמאים שנגע בהם השרץ אינו מזכיר בעדותו שבא על ממון חבירו דיכול לומר פירות אלו הם טמאות וכיוון שמזכיר עדותו על החפץ לא על שם בעלים אז הוי כאילו בא על איסור גרידא דבגוף עדותו אינו נשמע שקם לממון חבירו ונאמן עליו.
<b>אבל</b> אם כבר נמסרו הטהרות ליד בעלים והוא בא בעיקר עדותו ואומר לבעלים טהרות שעשיתי עמך ביום פלוני נטמאו ובא בעיקר עדותו להודיע שפירותיו של חבירו נטמאו ומתחיל העדות על ממון חבירו דא"א לומר פירות אלו טמאים יען שאינם עוד בידו וצריך להזכיר שפירותיו של חבירו אינם שוה כלום ותורה אמרה לא יקום ע"א באיש לכל עון ולכל חטאת הכוונה כגון שאומר על חבירו על שמחויב מיתה או ממון דעיקר עדותו בא על גוף חבירו שהוא מחויב מיתה או ממון דא"א לבוא ולהעיד שממון זה שביד ראובן המה של שמעון שחזקה מה שביד אדם הוא שלו רק מעיד שהוא מחויב להחזיר לשמעון ובמיתה צ"ל שחבירו מחויב מיתה ואז אינו נאמן אבל באופן שאומר פירות אל נטמאו אז אין מזכיר בעדותו שבא על ממון חבירו לא הוי בכלל לא יקום ע"א באיש ודו"ק היטב בזה.
<b>ולפ"ז</b> מיושב ב' קו' והוא קו' פנ"י דבע"ד יהי' נאמן כמו אם מכחיש ע"א דל"ד כלל דאינם משם אחד דבעלים לא הוי עדים כשרים ומה שיכולים להכחיש הוא רק מכח שע"א לא יקום רק לשבועה ויהי' חסרון בעד הראשון ובא הרא"ש ומפרש דברי אביי וז"ל ומפרש אביי טעמי' הואיל ברשותו הן הרי הן כשלו ונאמן עלי' ולאו מטעמא דאי בעי מטמא להו דא"כ בעי שלומי וכו' אלא כיון דבידו לעשות ולתקנו הוי כבעליו עכ"ל ע"ש הכוונה בזה דשומר הוי עד כשר ונאמן ע"א באיסורין ובעלים לא נחשבו כע"א כשר שיכולים להכחיש עד כשר רק שהם יפעלו ע"י הכחישם שע"א לא יקום לממון וזה דוקא אם כבר נמסרו הטהרות ביד עלים וצריך לבוא להעיד על האיש אז העד אינה נאמן דאינו א לממון אבל אם הפירות או החפץ עדיין ביד הפועל למשל הסופר אם אומר ס"ת זה הוא פסול דאינו ניכר בעדותו שקם לממון חבירו אז הוא נאמן מכח ע"א נאמן באיסורין וממון ממילא נפסד ודו"ק דבוודאי אם הבעלים אומרים על טהרות שלהם שנטמאו אי אמרי' דע"א נאמן באיסורין אז בוודאי שטהרות טמאות הגם שמפסידו ע"י עדותם ממון יען שעיקר עדותם רק על איסור וממילא נפסד הממון ולא בא להעיד על איש דאין לומר דהסברא דאדם יכיל לעשות בממונו מה שירצה דא"כ הוי רק מכח שווי' אנפשי' חד"א ולגבי אחר לא יהי' נאמן יען רק בתורת נדר ולא בשם האיסור אשר אומר וע"כ דהסברא הוא יען דעל הממון לא קם לאיש אחר על ממונו ועל איסור ע"א נאמן ה"ה אם ע"א דעלמא אשר הטהרות תחת ידו אומר פירות אלו טמאות דבעיקר עדותו ל"צ להזכיר שבא על איש אחד רק מעיד על החפץ אשר מונח ברשותו נאמן באיסורין וממילא נפסד ממון של חבירו אבל אם הפירות ביד הבעלים אז צריך להזכיר בעדותו על איש אחר ולא יקום ע"א באיש כתיב ודו"ק (והגם שאפי' אם החפץ הוא תחת ידו ואמר לחבירו טהרותיך נטמאו שמזכיר ג"כ האיש אמר אעפ"כ נאמן יען דא"צ להזכיר בעדותו האיש ומה שא"צ להגיד אינו בכלל עדות).
<b>וזה</b> לדעתי כוונת הגמ' אם ע"א אומר ראיתי שהטמין אביכם מעות ומעשר שני הם דאם המעות בשדה נאמן ובבית אינו נאמן דהסביר הר"ן יען דהוא איסורא דאית בי' ממונא דזה הכוונה דאם הם בשדה דאפשר להעיד רק על הממון אז לא הוי בגדר לא יקום ע"א באיש אבל אם בבית שצריך להזכיר האיש שמעיד עניו ואז אינו קם לממון כנלע"ד.
<b>וא"ש</b> ומדוייק באר היטב דברי הרא"ש ומפרש אביי הואיל וברשותו הן הרי הן כשלו ונאמן עלה הכוונה יען שהטהרות מונחין ברשותו ואם מעיד עליהם שנטמאו אז א"צ להגדת עדות להזכיר האיש רק שעיקר עדותו על החפץ ונאמן עליהם כמו שנאמן בפירותיו יען שאינו קם בעדותו לאיש רק על איסור החפץ וכן בס"ת אם ס"ת ביד הסופר אז אינו מזכיר בעדותו רק החפץ ולא האיש וכן במעשר אם הי' צריך דעת בעלים וג"כ שצריך להזכיר האיש אשר הפירות שלו שהם מתוקנים או שהבעלים בעצמם תקנום או שהוא נעשה שליח ואז אם הי' צריך להזכיר העדות על האיש אינו קם לא לאסור ולא להתיר אבל כיון שבאפשרות לתקן שלא מדעת בעלים ויוכל להעיד רק שפירות הנ"ל מתוקנים ואינו קם לאיש בעדותו ודו"ק היטיב.
<b>ומיושב</b> קו' פנ"י וש"ש אם הבעלים מכחישים למה לא יהי' נאמנים הא הם בעלים אמיתיים ז"א דבעלים לא הוי עדים כשרים רק אם הם מכחישים אז העד איל קם לממון וכ"ז אם הפירות ביד הבעלים שצריך העד לקום באיש אבל אם הפירות ביד השומר או העד דאז אינו קם רק לממון והוי עד כשר ובעלים הם עדים פסולים ודו"ק.
<b>היוצא</b> מזה דאם העד נקרא בעליו לא הוי קם בממון לאיש ואז הוא נאמן מכח ע"א נאמן באיסורין אף בלי מיגו דבידו לעשות אבל אי הוי אמרי' אין ע"א נאמן באיסורין אז הגם שהוא נקרא בעלים עכ"פ הא ע"א אין נאמן באיסורין ולפ"ז שם ביבמות דמיירי באתחזק איסורא דאזלי שם דע"א לא מהימן וע"כ הטעם משום דבידו נתקן ודו"ק שם וה"ה בנדה דאתחזק איסורא ואין ע"א נאמן ולא מהני הטעם דמהימני בעלים וע"כ דע"א נאמן באיסורין ולכן הקשה בתו' דא"כ מוכח ג"כ באתחזק איסורא ע"א נאמן ומשני דהוי בידו ודו"ק כי חרוץ ונכון הוא.
<b>ורבא</b> סובר דכל דאמר לי' בפעם א' נאמן ופי' הרא"ש ג"כ מטעם בעלים ע"ש הכוונה כך יען דעכ"פ כל זמן דבידו ממש הוי השומר הבעלים ובעלים אמיתיים לא נחשב כלל ואז בשעת מסירת הטהרות הוי כאילו מכרו להם הטהרות ומאז נקרא בעל הממון שם בעלים שע"א לא יעיד בהכחשת הבעלים לאסור דע"א לא קם רק לשבועה ובש"ש הובא בשם הגה"מ דאם עד אומר דמתחלה לא התחיל שם דבר שבערוה או ממון אז מהני ע"א ולפ"ז אם עד אומר שנטמאו כאשר הי' עוד בידו ולא בא ממון לידם בחזרה ולפי דיבורו נא הוי ממון ביד בעלים ונאמן אבל אם לא אמר בפעם ראשון דאז יש חזקה שהוחזק לפנינו שבוודאי יאמר בפעם א' וגם נתחזק שיש לבעלים ממון שוב אין ע"א נאמן כנגד חזקה שהוחזק ודוק היטיב עיין בש"ש פ"ג ופ"ז שמעתתא ו' ודו"ק שם.
<b>היוצא</b> מזה דעיקר טעם בעלים מכח ע"א נאמן באיסורין היינו כ"ז שביד הפועל דנאמן הטעם משום דע"א נאמן ולפ"ז אם הפועל או השומר הוא קטן או פסול גזלנותא דאינו נאמן ודו"ק וה"ה בהיפך דטעם בעלים משום לא יקום ע"א באיש וא"א להפסיד ממון חבירו ולא מטעם שיש כאן עד המכחיש וה"ה לקטן אינו נאמן דעכ"פ העד בא להפסיד בעדותו ודו"ק.
<b>ובפנ"י</b> כתב דטעם דמהני הכחשת בעל דין הוא מטעם דהוי כע"א דעלמא והוי ע"א בהכחשה ולפ"ז יהי' נאמן בקטן דעכ"פ לא הוי הקטן עד המכחיש אך באמת אחר מכ"ת לע"ד נראה שבע"ד לא הוי עד כמש"ל ממשמעות לשון הש"ך ס"ק י"ד אך הטעם דע"א אינו קם לשבועה ולפ"ז ה"ה דאפשר בממון קטן דאינו נאמן אך אפשר שרק לאיש ולא לקטן וצע"ג וקצת יש ראי' מספרי דדרש לאיש ונאמן לאשה דלמא הוי הדיוק אבל נאמן על ממון קטן וחטאת יש באפשרות במופלא סמוך לאיש דמביא חטאת על נדרו והקדשו כמבואר בנדה וצע"ג.
<b>סוף</b> דבר הכל נשמע כיון שהאשה מוחזקת בגזלנותא ואשה רעה אין לה נאמנות לאסור את העופות רק שווי' אנפשה חד"א ואסורה לאכול העופות אבל הבעלת חתונה תערב אותן חתיכות העופות בכל שאר העופות אשר מה"ת בטילין ואין כאן מבטלין איסור לכתחלה דהא מותרים הם עפ"י הדין כנלע"ד בעזה"י. הק' חיים סופר
<b>סימן</b>
<b>כ</b> שפעת ברכות ורב הצלחות לי"נ הרב הגאון המפורסם חובר חבורים מחוכמים הרב ר' שלמה גאנצפריד נ"י רב"ד דק"ק אונגוואר יע"א.
<b>אחד"ש</b> אתן תודה על אשר כבדני בספרו קסת הסופר החדש ונתתיו לאומן לחברו ולא הובא לי ולא יכולתי לעיין בו עד עתה ובין כך קבלתי ע"י ב"ד פסק אחד אשר כתב הדר"ג נ"י בענין אם מותר לשתות החלב אשר בא מפרה האוכלת חמץ בפסח אפי' אם הבהמה היא של נכרי אשר כבר ישבו על מדוכה זו גדולי אחרונים מלפנים בישראל והוסיף עוד לחקור אשר זה שנתים מזדנזין בדבר להתיר החל מן הפרות של ישראל הנמכרים בשטר על ימי הפסח וכתב הדר"ג נ"י בסוף וז"ל ועתה נדבר מנידון שלפנינו שמוכרין את הפרות החולבות לעכו"ם שיאכילן חמץ בפסח ולוקחים מיד את החלב של כל ימי פסח מן העכו"ם וכותבים כן בשטר מכירה שהחלב מן הפרות כל ימי פסח שייכה להמוכר הנה ענין זה גרוע הרבה, ולפע"ד דבר זה אסור לכ"ע ולא נמצא מי שהתיר זה, הנה לעיל הבאתי את דברי הפרמ"ג מ"ש לשאלתו וז"ל ומ"מ י"ל דישראל נהנה מאיסורי הנאה וצע"ג עכ"ל נראה כוונתו כיון דהחלב שייכה להישראל א"כ במה שהעכו"ם מאכיל את הבהמה חמץ נהנה הישראל כי יתרבה החלב ע"י זה עכ"ל.
<b>הנה</b> הדבר יפלא בעינו כפי הפשטות הלשון של הדר"ג נ"י שכתב וז"ל וכותבים כן בשטר מכירה שהחלב מן הפרות על כל ימי הפסח שייכה להמוכר עכ"ל מזה הלשון משמע שמוכרים הפרות לעכו"ם ומשיירים לעצמם שהחלב אשר יתנו באותן ח' ימים יהי' שלהם המה המוכרים בחנם אין כסף כי כן הי' המכירה שהגוף יהי' מקודם פסח של העכו"ם רק החלב אשר יחליבו נשאר לבעלים וא"כ איפה פלא בודאי אסור דהא רוצה בקיומו של איסור הנאה דהישראל מבקש שלא יאבד מאכל החמץ ההוא אשר אוכלין הפרות דאם יאבד לא יהי' להמוכר חלב ואין רוצה בקיומו גדול מזה שמרויח ע"י שהחמץ נשאר חי במעמד הטוב שיתענגו הפרות ויתנו חלב רב ואסור כמבואר בש"ע בסי' ת"נ בש"ע ובמג"א שם.
<b>אך</b> אפי' אם הפי' בשטר מכירה שמכרו הפרות לגמרי ולא הניחו לעצמם החלב בחנם אין כסף אלא המוכר לוקח מחדש החלב מן אותן פרות אשר מכר להעכו"ם בסכום ידוע כל החליבה של ח' ימים הנ"ל אעפ"כ הוה רוצה בקיומו דנודע דטבע של פרות האוכלין פסולות שעורים הנ"ל אם יופסקו מאכילה הנ"ל אשר הורגלו איזה ימים לא יאכלו מאומה כי חסר לחמם אשר הורגלו ואח"כ כי ירעבו ויאכלו משמנן בשרם ירזו ולא יתנו אלא חצי החלב או שני שלישי חלב כאשר נתנו מקודם אז כאשר לקחו חק מזונותם מפסולת שעורים החמוצים וא"כ מרויח הישראל אשר צריך החלב שלהם ע"י שאוכלין חמץ ובמקום שיש שכר הנאה מחודשת לכ"ע אסור בחמץ שרוצה בקיומו של א"ה ועיין במקור חיים סי' ת"נ שביאר הדבר בהשכל ודעת שבע"ז יש איסור רוצה בקיומו אפי' בלי שירויח בו אבל בחמץ אסור אם ישיג בקיומו של החמץ הנאה מחודשת אבל הצלת ההפסד מותר בחמץ דהוה מבריח ארי ובדבריו מיושבים כל קו' פר"ח שם יעו"ש כי מתוקים מאד דבריו וא"כ אין לך הנאה מחודשת מזה שירויח הישראל אם אכלו הפרות חמץ הנ"ל שיקבל חלב רב ודו"ק.
<b>ואוסיף</b> עוד אפי' אם לקחו לשלם בעד כל מדה ומדה חלב אשר יתנו הפרות בימי פסח רק קנו את החלב כדי שיהי' שלהם ולא ימכור העכו"ם החלב לאנשים אחרים עכ"פ נראה לאיזה תכלית קונים בעלי פרות החלב בשטר מיד העכו"ם הקונה את הפרות וע"כ יען שמוזיל גבם או יען שהם מחויבים למכור חלב לאותן ישראלים או נכרים שקונים מידם כל השנה וצריכין ליתן להם חלב גם בפסח ומרויחים בו א"כ צריכין סכום החלב אשר הורגלו בו כל השנה ומרויחים ברוב חלב א"כ רוצה בקיומו של החמץ שיקבלו רוב חלב כדי להרויח א"כ הוה רוצה בקיומו של איסור הנאה דאם יאבד החמץ דלא יתנו הפרות חלב הרבה יפסידו הקרן וגם הריוח דאטו הגוי יצטרך לשלם אם בהמותיו יתנו מעט חלב וממילא אם יתנו חלב הרבה מי יקבל הריוח הלא הישראל אשר לו היתרון מן הרבוי חלב דכי יעבור פסח והנכרי ימכור בחזרה הפרות או הישראל יגבה אותם בעד מעותיו אשר נשאר הגוי חייב לו הכי יעשה חשבון עם העכו"ם אם הי' נותן לו מאכל אחר ונתנו חלב מעט שיגבה מנכסי גוי היזק החלב הלא הגוי הי' יכול לעשות בשלו מה שיחפוץ ולא חפץ ליתן לבהמותיו חמץ א"כ כל יתרון החלב הוה רק הנאה של ישראל ואסור לו להיות רוצה בקיומו של חמץ ודו"ק.
<b>ולא</b> דמי לישראל הבא לקנות חלב מעכו"ם המאכיל לבהמותיו חמץ הגם שידענו שניחא לי' לישראל הרגיל לקנות בכל יום מהעכו"ם כל החלב והוא מוכר אח"כ במידות קטנות לכמה בעלי בתים ומרויח פרוטה בכל מדה ומדה דשם אינו הוא נהנה אם הפרות הנ"ל יתנו רבוי החלב רק שהגוי יוכל למכור לו סכום החלב אשר הוא צריך מה לו אם יבוא הסכום מן עשרה פרות או מעשרים פרות אם יתן תבן ומספוא לעשרים פרות ניחא לי' כמו אם יתנו חמץ לעשרה פרות אבל המוכרים בהמותיהם על פסח הלא סוף כל סוף הריוח של חמץ הבא לפעול החלב יהי' רק לישראל דהגוי הקונה לא ישלם לו אם יחסר החלב וממילא כל הנאה של ישראל הוה ורוצה בקיומו של איסור הנאה ואסור ודו"ק.
<b>ולכאורה</b> יש לומר כיון שמכר לנכרי הכל קודם פסח א"כ הוה חמץ של נכרי ולנכרי אין איסור בחמץ א"כ לא שייך שהוא רוצה בקיומו של חמץ דהלא התורה אמרה שלך אי אתה רואה אבל של אחרים ושל גבוה אתה רואה ומותר לישראל שיחפוץ בקיום חמץ של גוי הגם שאסור לישראל להרויח בחמץ של נכרי דאז הוא נהנה מחמץ אבל מה שחפץ שיקוים חמץ בעולם אין כאן איסור כמו שמותר לישראל לקבל אחריות על חמץ של נכרי בביתו של נכרי וצע"ג.
<b>אמנם</b> משבשתא היא דשם מבקש ישראל רק שלא יוגנב ולא יאבד דלמא יבוא לו הפסד מכח חיובו שצריך לשמור מגניבה ואבידה אבל אם יקולקל בחלקיו ויהי' עפר או תצא אש מן השמים וישרף אשר אין עליו חיוב תשלומין יהי' ניחא לי' כי הוא לא מרויח שום הנאה מן החמץ א"כ אינו רוצה בקיומו של חמץ רק שלא יפסד משלו אבל להרויח אסור כאשר כתב הגאון מליסא בסי' ת"נ ודו"ק.
<b>שוב</b> ראיתי בנשמת אדם הל' פסח סי' ו' שכתב שאין איסור ברוצה בקיומו על החמץ של נכרי והביא ראי' מן קבלת אחריות ובמ"כ עוצם גאון תורתו לק"מ דהא בסי' ת"נ אין החמץ אשר בלוע בכלי מחזק שלא יבקע הכלי אלא החמץ החדש אשר יבושל בו שהוא חמץ של נכרי הוא פועל שלא יבוקע הכלי וישראל רוצה בקיומו של חמץ נכרי בעבור כלי שלו וכן מבואר שם במג"א ס"ק י"א שכתב וז"ל ונ"ל דה"פ שהוא רוצה שישאר ויתקיים החמץ בתוכו שאם יטול החמץ מהקדירה בעודנו ע"ג האור יבקע הכלי אצל האור וא"כ נהנה מחמץ אבל בתנור לא שייך זה עכ"ל עין בעין נגלה שקאי שרוצה בקיומו בחמץ אשר יבושל בו בפסח וע"כ פותר אין לי במ"ש הנשמת אדם וז"ל משא"כ במשכיר לו כלי חמץ דאסור בהנאה והוה חמץ של ישראל והישראל נהנה ממנו בפסח שלא יבקע ולכן אסרו עכ"ל והוא פלא גדול ולפי דבריו כלי חדש או שהישראל הגעיל את היורה מותר להשכירו וחס לי' לומר כן דעכ"פ רוצה בקיומו של חמץ הנתבשל בו בפסח ושאני אחריות או במוכר בלי מדידה שמבקש הקיום רק שלא יפסיד ועיין תוס' ע"ז דף ל"ב ובמחה"ש סי' ת"נ וק"ל.
<b>וגם</b> זאת אודיע כי גדולי פוסקים הוכיחו דחמץ נכרי אסור מדאורייתא להנאת ישראל יעיין ריב"ש סי' ת' אבל עשה דתשביתו ליכא רק על ישראל וא"כ לא הוה חמץ כזאת מהנשרפים או מנקברין אשר מצוה בקבורה עיין מקור חיים סי' תמ"ד דבר נפלא אשר חידש דאם יש מצוה בקבורה ג"כ אפרן מותר וא"כ גם אפר יהי' אסור וממילא לא מהני עיכול ועיין בפרמ"ג יו"ד סי' ס' והדבר צריך עיון רב כי לפום רהיטא יהי' יותר מותר חלב הבא מן בהמה שאכלה חמץ ישראל מאשר יש היתר לחלב שאכלה בהמה מן חמץ נכרי ואי"ה אבאר הדבר ולא באתי רק לעורר ולהרחיב גבולי דין הנ"ל שיש לחקור גם על חלב הניקח מן הגוי אשר הגאון תשובה מאהבה הי' נזהר מלשתות בפסח ככרוז של הגאון ר' דוד אפפענהיים ז"ל.
<b>ואל</b> יפלא א"כ למה כתב הפרמ"ג בא"ח שכתב וז"ל נשאלתי פרה של עכו"ם ונותן חמץ בפסח והחלב לוקח ישראל וחייב באחריות הפרה עיין סי' ת"מ בט"ז ד' בחמץ גלי קרא דבר הגורם כממון דמי משא"כ בפרה ולשתות החלב תוך מעל"ע אם אכלה ג"כ תבן י"ל הוה זוז"ג ומ"מ י"ל דישראל נהנה מא"ה וצ"ע עכ"ל וקשה למה לא פשיטא לי' כיון דישראל לוקח החלב בחנם א"כ הוה רוצה בקיומו של א"ה דהלא רבוי חלב שלו הוה לק"מ דאטו קיבל הישראל את הפרה באחריותו על פסח דנימא אסור לעשות כן משום שחפץ בקיומו של א"ה הלא הוא קבל בתוך השנה ועכשיו יהי' נוחה לו שהגוי יתן תבן ולא יהי' לו אפי' חצי חלב רק הנכרי נותן בע"כ חמץ לבהמתו, שוב ראיתי שגם הדר"ג נ"י הבין כפי דרכו במה שחקר שיהי' אסור מחמת הנאת חמץ כתב ג"כ דפרמ"ג הנ"ל לא איירי שקבל הישראל קודם פסח ושמחתי בו (ועוד בנידן הפרמ"ג דיעבד).
<b>סוף</b> דבר דנראה לי לאסור לבעלים ליקח החלב בחזרה מטעם דרוצה בקיומו של א"ה במקום שמרויח הנאה מחודשת מכ"ש ריוח גדול ואצפה לשמוע דעתו בזה ובל"נ אשים עין עיוני על הפסק ששלח הדר"ג נ"י כי לפום רהיטא כל דבריו ביושר ואי"ה אודיע לו כל אשר יחננו ד' בזה דברי הדש"ת. הק' חיים סופר
<b>מכתב</b> שני להגאון הנ"ל על נידן להנות החלב מהפרות המכורות לגוי כדי להאכילם חמץ בפסח ראיתי את הפסק אשר כתב הדר"ג נ"י על דין הנ"ל קובץ כל האמור עם הספר מלפנים בישראל ויף בדליו בזרוע חכמתו להימין ולהשמאיל להכריע לאיסור ואני אעביר כל טובו לפני ואשים עוני פעם לבנות ופעם לסתור ואני תפלה ואת והב בסופה שיאר ד' עיני ולא אכשל בדבר הלכה.
<b>(</b><b>א</b><b>)</b> <b>יצא</b> הדר"ג נ"י והשיג על ראש המדברים הוא הפלתי אשר המציא היתר שהחלב מותרת דהוה שלא כדרך הנאה ואחריו החזיקו התשובה מאהבה והנשמת אדם דבשלמא בע"ז אסור אפי' שלא כד"ה אבל בחמץ אסור דוקא בדרך הנאה וחלב הבא מתבואה הוה שלכד"ה וכתב הדר"ג נ"י וז"ל ואני בעניי אינני בוש לומר שאינני מבין כלל מדוע יחשב זאת שלא כדרך הנאה מה שעושין במכוון לצורך י"ש ולצורך פיטום הבהמות ואדעתא דהכי זורעין את התבואות עכ"ל השגתו, לא נכון בעיני זריעת התבואה הוא כדי לעשות ממנו יין שרף לשתיית אדם אשר שתי' בכלל אכילה אפי' ומפסולת יפטם השוורים או הפרות שיהי' לו ריוח בבשר ובחלב כי היין שרף לא יספיק להרויח ואפי' יספיק להרויח מדוע יזרוק הפסולת אשר יוכל להתעשר ע"י שיתהפך מפסולת התבואה בשר או חלב ויהי' לגוף אחר שיבוא לו הרווחת הנאת בשר או הנאת חלב אבל עכ"פ לא יוכל האדם להנות שום הנאת הגוף כל זמן שהחמץ בעולם וא"כ אין לך שלא כדרך הנאה גדול מזה וזה שכתב הפלתי וז"ל וכי זהו דרך הנאתן שיתחלק האיסור לשפע מזון לבהמה ובאכילת הבהמה נהנה מאיסור אין לך שלא כדרך הנאתן יותר מזה עכ"ל רמז שמתחילה נעשה מהאיסור שפע מזון בהמה ואח"כ בכח שני אשר נתהפך לגוף אחר מלחם נעשה בשר יבוא לאדם הנאת הגוף טעם בשר או חלב אבל כל זמן ששם חמץ בעולם לא יצמיח לאדם הנאת הגוף הגם שיתענג ברוב ימים בהרווחת ממון או בהנאת בשר הוא גרם הנאה בכח שני אבל הנאה מעצמותו בכח הראשון אין כאן ונהפוך הוא שאפי' בע"ז שאסור בשלא כדרך הנאה אעפ"כ יהי' מותר דהא אינו נהנה כל זמן שהע"ז בעולם רק אחר שנתהוה לגוף אחר וצ"ל הא בע"ז אם הקלקול רבה על התקון ליכא איסור כגון בשוחט בסכין ע"ז בהמה בריאה הגם דמכשיר לו הבשר לאכול כי תאוה נפשו לאכול בשר אעפ"כ מותר יען דכתיב לא ידבק בידך מאומה מן החרם היינו שלא יהי' לו יתרון ע"י ע"ז עיין תוס' חולין דף ח' ופלתי סי' י' יעו"ש כי מתוק ה"ה אם יבוא לו יתרון ממון שיתפטם בהמתו ג"כ אסור דעכ"פ יש יתרון בידו משפע הנאת בהמתו אבל בחמץ בשלמא אם נהנה מגוף החמץ הוה כדרך הנאה אבל מה שיגרום החמץ הנאה לבהמה ואחר שנתעכל בקרבה יבוא מדבר הנתהוה הנאה לאדם הוה שלא כדרך הנאת חמץ והלא אם אין שבח חמץ בפת לא נאסר הפת הגם שהחמץ גרם לו הנאה עכ"פ לא הוה הנאה מגוף החמץ רק אי אמרינן יש שבח עצים בפת אז נחשב כאלו נהנה מגוף החמץ עמג"א סי' תמ"ה ודו"ק (יעיין רמב"ם פ"ו דנדרים וז"ל אבל לא יזון את בהמתו בין טמאה בין טהורה שכל שמוסיף בבשרה היא הניי' שהגיע ליד ראובן).
<b>אך</b> יש להמתיק דהוה דרך הנאתו דמג"א כתב בסי' תמ"ה ס"ק ה' בשם מהרי"ל וז"ל פחמין שלו ואפרו אסור ואפי' ע"י ביטול אסור ולא דמי לעצים שנשרו מן הדקל ביו"ט דמהני להם ביטול כמ"ש סי' תק"ז סעיף ב' דהתם עצים אינן בני אכילה ואף אם מקצתן אתו לתבשיל אין האיסור דרך הנאתו עכ"ל ובתוס' שבת כ"ה ד"ה הא בחול וכו' דשמן ובשר ותבואה בעין חשובי בשעת היסק טפי מעצים עיי"ש עכ"ל ויעיין במחה"ש היטב וז"ל יד אפרים ואע"ג דבחמץ גם גחלו ואפרו אסור מ"מ גם בעצי מוקצה כן הוא דגם הגחלים מוקצים הם ואפ"ה כיון דמקלי קלי האיסור שפיר דמי לבטלו וע"ז תירץ המהרי"ל דעצים שאינם בני אכילה א"כ האיסור שבא מהן בתוך התבשיל אינו בדרך הנאתו לכך מהני האי סברא דמקלי קלי איסורא שלא יחסר משום דשיל"מ משא"כ בחמץ דבר אכילה הוא א"כ אותה הנאה שבא לתוך התבשיל הוא קצת כדרך הנאתו שהוא בא מאוכל לאוכל ואע"ג שאותו הנאה בא ע"ו ביטול מ"מ חמץ במשהו ולא מהני מקלי קלי אסורא אלמא היכא שההנאה הבא מאיסור הוא מאיסור דלאו בר אכילה אבל בחמץ לא מהני ביטול עכ"ל הרי אם הנאת חמץ שהוא אוכל בא לאוכל הגם שמקלי קלי הוה דרך הנאה הגם שאין דרך לשרוף חמץ שהוא אוכל כדי להנות בו באוכל אחר אעפ"כ מאוכל לאוכל היה דרך הנאה וה"ה בתבואה הנחמצת ליין שרף שהנשאר הבא לעשות הנאה באוכל הוה כדרך הנאה ודוק.
<b>ואוסיף</b> נופך משעה שנשרף היין שרף אז אינו עומד רק לאכילת הבהמות והוה פיטום דרך הנאתו מה איכפת לנו אם מתחילה כאשר הי' השעורים טובים ראוים לאדם עכ"פ משעה שנתחמצו ונעשה פסולת אשר אינם ראוי' לאכילת אדם המה עומדים לאכילת בהמה א"כ נהנה כדרך הנאתו של חמץ זה בודאי אם נותן חמץ טוב לבהמה היה שלא כדרך הנאתו אבל מחומץ ופסולת הוה הנתינה לבהמה דרך הנאתו ופלא שלא עמד הדר"ג נ"י בזה.
<b>(</b><b>ב</b><b>)</b> וראיתי להדר"ג נ"י שיצא להשיג על נשמת אדם וז"ל עוד כתב שם סברא להתיר מהא דאמרינן בבכורות דף ו' דחלב אי לאו דכתב רחמנא להתיר הו"א דאסור א"כ יש לנו לומר הואיל ואישתרי אישתרי כדאמרי' הואיל והותר לצרעתו הותר לקריו וכדאמרי' אי לאו גמל גמל לאסור הו"א דחלב טמאה מותר ולפע"ד ישתקע הדבר דא"כ גם בחלב טמאה נאמר הואיל ואישתרי ובע"כ צ"ל דמדגלי רחמנא גמל גמל לאסור חלב טמאה גלי רחמנא דלא אמרי' הואיל ואישתרי אישתרי עכ"ל מאוד נפלאתי בעיני הלא מבואר בחולין דף ס"ט שאמרו בגמ' אלא כל מכח לא אמרינן דשרי והכי קמבעי לן מהו לגמוע את חלבו חלב דעלמא לא כאבר מן החי דמי ושרי האי נמי ל"ש או דלמא התם אות לי' תקנתא לאיסורי' בשחיטה הכא לית לי' תקנתא לאיסורי' בשחיטה תיקו הרי מבואר דאי הי' לאיסור אבר היתר לאיסורו הי' אמרי' מיגו דאישתרי בחלב אבמה"ח או איסור דם ה"ה אישתרי איסור יוצא והגם דתורה גילה גמל גמל דלא אמרי' אישתרי בטומאה היינו גופא מטעם זה דהתורה לא התירה רק איסור אבמה"ח דיש היתר לאיסורו אבל איסור טומאה דאין היתר לאיסורו לא הותר כלל וגמ' בחולין מסופקים ביוצא דאיסור הוא בלי היתר בעתיד דצריך להיות נשאר באיסורו אבמה"ח יעיין ש"ך יו"ד סי' י"ד ס"ק י"א ולרמב"ם שם הנה שם יוצא טריפה ויעיין פרמ"ג שם עכ"פ דוקא בהמה זו אין לה תקנה שאין כאן סימנים לתקן אבל בחלב טריפה הוה כחלב טמאה שאיסורו איסור עולם אבל חמץ דהוא איסור זמן ואחר פסח מותר החמץ ובפרט חמץ גוי שאין עליו אפי' קנס דרבנן א"כ שיש היתר לאיסורו אז בודאי שייך לומר דהותר איסור אבמה"ח או איסור דם ה"ה דיש היתר לאיסור חמץ שבו ודו"ק.
<b>ובני</b> הב' החרוץ יעקב שלום נ"י יצא להצדיק דברי הדר"ג נ"י דיש היתר לאיסורו היינו דוקא שהי' יכול להמשיך האיסור ואעפ"כ ע"ו תיקן אדם יכול לפעול לסלק האיסור כגון לשחוט הבהמה ולסלק החיות אז אמרי' שהתורה התירה חלב דהא יכול האדם לשחוט ולעשות החלב אשר בתוכה להיתר ע"י השחיטה אבל בחמץ על אותן ימים שנאסר החמץ אי אפשר לאדם להתירו ומה שמותר החמץ אחר פסח היינו שלא הי' יכול להמשיך איסורו על אחר הפסח א"כ על זמן איסור חמץ לא הוה היתר לאיסורו ויעיין ביו"ד סי' ק"ב דוגמא עכ"ד בני ויפה דבר לחלק בסברה תל"י כי מדויק מאוד לשון הגמ' חולין דף ס"ט או דלמא התם אית לי' תקנתא לאיסורא יעו"ש משמע יען שיש ביד האדם לתקן ולסלק האיסור ודו"ק (ועיין פסחים דף כ"ג דבגמ' מתרץ בחדש כתוב קצירכם ובירושלמי מתרץ דחדש יש היתר לאיסורו אחר ט"ז).
<b>ואמרתי</b> דמבואר בגמ' חולין קט"ז וק"כ דחמץ יש לו שעת הכושר הוא קולא ולפ"ז דוקא גבי גמל גילה התורה דלא הי' לו שעת הכושר וכי תקשה א"כ חלב טריפה הי' ג"כ לו שעת הכושר עכ"פ אין היתר לאיסורו שאיסורו הוא איסור עולם אבל חמץ יש היתר לאיסורו ועי' רש"י קדושין דף ל"ז דחדש הוה יש היתר לאיסורו דמותר ממילא אחר יום ע"ז והגם שמתוס' שם בד"ה והוא הדין לערלה משמע כסברת בני נ"י דצריך להיות לו היתר בתוך זמן איסורו דבחדש אם חסרו הב"ד אדר יהי' מותר מקודם יעו"ש עכ"פ יבוא היתר ממילא לחמץ וטריפה לא יבוא לו היתר ודו"ק.
<b>אך</b> לדעתי יש להשיג על ראי' נשמת אדם מיבמות דף ו' מתוך שהותר לצרעתו הותר לקריו דשאני התם דבשניהם הם בשם איסור אחד לבוא בטומאה למקדש אבל כאן בחלב התירה התורה איסור אכילה דהא אבמה"ח אינו אסור בהנאה ואיך נאמר שמכח זה יהי' מותר חמץ שהיא איסור הנאה דלמא איסור אכילה התירה התורה אם יש היתר לאיסורו אבל חמץ שהוא איסור הנאה לא מהני הגם שיהי' היתר לאיסורו ובכל אופן אין השני איסורים משום איסור אחד ודו"ק.
<b>וגם</b> בסברא נהפוך הוא כיון דהיתר חלב חידוש הוא א"כ דוקא שלא יתערב עמו איסור אחר דוגמא לדבר דברי רמב"ם פ"ז מה' מעילה ה' ב' הגם שיש שליחות גבי מעילה אבל דוקא בקדשי ב"ה אבל אם הי' בשר עולה לא מעל אלא האוכל שהרי הוא חייב באיסר אחר יתר על המעילה יעו"ש בראב"ד ובמ"ל פ"ו מגניבה וה"ה כאן שהותר אבמה"ח אבל ה"מ שלא יתערב עמו איסור אחר אבל אם יש בו איסור אחר אפי' איסור אבמה"ח אבל שם ביבמות דעכ"ח הותר יעו"ש בגמ' מכח גודל חיוב הפסח הותר גם קריו ודו"ק (ודומה למה דאמרי' בעירובין מידי דהוה דופן לסוכה הוה דופן לשבת).
<b>ואין</b> להשיב למה לי גמל גמל תיפק לי' בצירוף איסור אחר יש ג"כ אבמה"ח לק"מ דלחכמים אין אבמה"ח נוהג אלא בטהורין א"כ גם בגמל יש חד איסור בלבד איסור טמאה יעיין פרמ"ג יו"ד סי' ס"ב ובלא"ה לק"מ דשם הכל שם איסור אחד שטמאים לרבות צירן ורוטבן אבל בחמץ הוה שם האיסור אחר שנהנה מחמץ שאסור בהנאה ודו"ק.
<b>והי'</b> בדעתי להעיר עוד לפמ"ש הש"ך ביו"ד סי' פ"א דתורה גילתה דאבמה"ח הוה דוקא בשר שהוא גוף הבהמה ולא הכח היוצא ממנה ובעבור כן מי חלב ג"כ מותר דנודע דמעולם לא אסרה התורה באיסור אבמה"ח או בשר מהחי רק ממש יעו"ש א"כ איך נאמר שיהי' מותר ג"כ איסור חמץ כמו מכח שמותר לצרעתו דשאני התם שהותר שיצא הפעם מהאיסור אבל כאן גילתה התורה סוג איסור אבמה"ח ובשר מה"ח אבל איסור חמץ הוא גם על הכח היוצא אמנם דברי הש"ך מרפסין איגרא דקו' הגמ' מכח הטמאים נאסור צירן ורוטבן ויעיין בפלתי שם ובפרמ"ג ועל כן קצרתי.
<b>(</b><b>ג</b><b>)</b> יצא הדר"ג נ"י להשיב על חקירת נשמת אדם שלפי דברי פר"ח סי' פ"ז אם יש באיסור לבד לפעול נא הוה זוז"ג א"כ גם בחמץ משכחת דחלב אסור אם יש בחמץ כדי להחיות רק הקשה הנשמת אדם א"כ למה לי' לגמ' בע"ז דף מ"ט לומר הא ר"א והא רבנן לימא הא דתני תרזה היינו אם נתפטמה כל ימי' באיסור אלא בודאי אעפ"כ הוה זוז"ג גוף הבהמה דהתירא והפיטום דאיסורא ועל זה כ' הדר"ג נ"י וז"ל לפע"ד לק"מ די"ל אם נתפטמה כל ימי' דלא הוה רק גורס א' דאיסורא לא שייך לומר תרזה דהא כולה אסורה ואין לה תקנה ועוד הא קתני נמי שדה שנזדבלה בזבל ע"ז והא ודאי הוה זוז"ג עכ"ל ולא ידעתי מאין הדבר פשוט בעיני פר"מ נ"י הלא התורה אמרה רק לא ידבק בידך מן החרם שלא ירויח מן הע"ז אבל אם קלקלו יתר על תקונו כגון בשוחט בסכין של ע"ז מותר הגם שניחא לבעלים בשחיטת השור כי יתאו לאכול בשר עכ"פ לא נדבק בידו מאומה וא"כ הלא הולד נולד ונוצר בהיתר רק נתפטם ונשמן באיסור א"כ אם תרזה שלא יהי' השווי' כעת מאשר היתה שווי' בשעה שנולד א"כ לא נמצא בידו מאומה מן החרם ומהני תרזה ויעיין ברא"ש פ"ק דחולין סי' ט' בשלמא בתנור ובגד שנארג דנתהוה כל השם החדש ע"י האיסור וז"ל דכל הבגד נעשה באיסור עכ"ל וא"כ כאן שור או כשב או עז כי יולד דבשעת לידה שמו עליו רק נתפטם וישמן ונתעבה אמרו תרזה שמשמן בשרו ירזה ומותר דלא נדבק בידו מאומה ויעיין בב"י ובט"ז סי' קמ"ב ודו"ק.
<b>ופלא</b> בעיני דברי נשמת אדם מדברי רש"י בע"ז דף מ"ט בד"ה מאי לאו הא בסוף שכ' וז"ל ופרה תשחט ותאכל שאף היא היתה גדילה קודם לכן ע"י שאר אכילות עכ"ל משמע אפי' אי זוז"ג מותר אעפ"כ דוקא אם קודם לכן היתה גדלה ע"י שאר אכילות משמע אבל אי נתפטם רק מאכילת איסור מעולם אסור וע"כ דלא מחשבין הגוף לגורם היתר אם כל המאכל אשר אכלה הוה מאכל איסורא ודו"ק.
<b>ומה</b> יקרו בעיני דברי הדר"ג נ"י שכ' על דברי פרמ"ג בא"ח סי' תמ"ח שכתב אם אכלה גם תבן הוה זוז"ג ונתקשה פר"מ נ"י הלא מבואר ברש"י בע"ז שאכילות אשר אכלה מקודם הוה גורם דהיתר ומותרת הבהמה הגם שאכלה בסוף רק איסור ותי' וז"ל נראה כוונתו דאע"ג דלגבי הבשר גם אכילת חמץ לחוד נחשב לזוז"ג משים אכילת ההיתר שמקודם כמ"ש רש"י במס' ע"ז לענין החלב לא נחשב אכילות הקודמות רק האכילות שבתוך מעל"ע ולפענ"ד סברא נכונה היא ויש סמך לזה ממ"ש הרמ"א ביו"ד סי' פ"א נענין מינקת ויעיין בר"ן ר"פ אין מעמידין ולכאורה תמוה איך מבשר קרא לישראל ושרותיהם מינוקותיך מה שאינו מותר אנא במקום סכנה וצ"ל שתהיינה בבית ישראל ויאכלו דברים המותרים וכצ"ל לדעת הרשב"א שם דהא דמילידין טבע רע זה הוא מפני המאכלים דאל"כ מאי מבשר קרא ושרותיהם מיניקותיך יעו"ש בריטב"א ועכ"פ הנה אנחנו רואין כי לענין החלב הכל הולך אחר האכילה שאוכלת עתה קודם מעל"ע ולא אחר אכילות הקודמות עכ"ל והאריך עוד בזה וסיים וז"ל והנה אותן הבהמות כל אכילתן הוא חמץ ורק בשעת החליבה נותנין להם קצת שחת קרוב לומר דנחשב לגורם האיסור לחוד עכ"ל דבריו נעימים ומאירים קרובים אל השכל בטעם ודעת ואסייע להדר"ג נ"י מן הרמב"ן פ' אחרי פסוק כי נפש הבשר בדם הוא שכ' הרמב"ן וז"ל מן הידוע עוד כי הנאכל ישוב בגוף האוכל והי' לבשר אחד ואם יאכל אדם נפש כל בשר והוא נתחבר והי' לאחדים בלב תהי' עובי וגסות בנפש האדם ותשוב קרוב לטבע הנפש הבהמות אשר בנאכל כי הדם נא יצטרך עיכול כשאר הנאכלים שישתנו בעיכולם ויתנה בו נפש האדם בדם הבהמה וכתוב אומר מי יודע רוח בני האדם העולה היא למעלה ורוח הבהמה היורדת היא למטה על הארץ עכ"ל משמע העוקר המאכלים פועל ועיין בשבת פרק ט' דף פ"ו גוי דאכלי שקצים ויעיין בנדה דף ל' ודו"ק.
<b>(</b><b>ד</b><b>)</b> עוד ראיתי במכתבו שהתפלא על נשמת אדם שם שמתמי' על המרדכי בפ' אלמנה לכה"ג שהקשה על רבינו יקר שהסביר שבעבור כך לא יאכילנה הכהן כרשיני תרומה לפרה ששכר מישראל מפני שהבהמה נתפטמת מן התרומה נמצא דישראל יאכל בתרומה והשיג עליו המרדכי א"כ איך אנו אוכלים תרנגולים המתפטמים מן השרצים והקשה הנשמת אדם שאין כאן קושי' בדיעבד בודאי מותר לאכלה אבל לכתחילה אסור להאכילו וכן מבואר בחולין דף קי"ו גבי כשרה שינקה מן הטמאה כי חזינן להו מפרשי' להו וע"ז כ' הדר"ג נ"י לפענ"ד דעת המרדכי היא כי מאחר שמזונות הפרה על הכהן ובהתירא קמאכיל אותה תרומה אף שתבא אח"כ בבית ישראל ויאכלנה הרי אז לישראל נחשב לדיעבד אבל לקנות לכתחילה מן העכו"ם חלב הבא מן זוז"ג יש לומר שפיר דאסור כדעת הגאון מהר"ד אפפענהיים ופרמ"ג ז"ל עכ"ל ימחל לעיין במרן חת"ס יו"ד סי' רס"ז בד"ה שבוע זו מביא קו' עצומה בשם מחנה לוי על רבינו יקר הנ"ל מאי הקשה הגמ' בע"ז דף ט"ו דאי ס"ד דשכירות קני' אמאי לא יאכילנה כרשיני תרומה ולדברי רבינו יקר הנ"ל מאי הקשה הגמ' הטעם הוא משום דישראל יאכל הפרה שנתפטמה בתרומה ותמצית תירוץ אדמ"ו ז"ל הוא כך הגם אי הנאה של כילוי מותר לישראל בתרומה פיטום הפרה הוה כאכילה אבל מ"מ מותר לישראל לקנות פרה מכהן שנתפטמה בתרומה שכבר כלה והלך לה התרומה אך הכהן שמפטם פרה של ישראל הו"ל כמאכיל ולא כמהנה א"כ שפיר פריך הגמ' אי שכירות קני' כשכלה ימי שכירות הו"ל כישראל שקונה פרה מכהן אבל אי שכירות לא קני' הו"ל הכהן מאכיל תרומה לפרה של ישראל והו"ל כהישראל מאכיל תרומה יעו"ש מזה יראה הדר"ג כיון ששכירות לא קני' מאי מהני שמזונות הפרה על הכהן עכ"פ הוה כאלו ישראל אוכל תרומה שבשעה שהאכיל הכהן לפרה תרומה לבהמת ישראל קמאכיל ואסור לכתחילה הגם שבדיעבד אין הבהמה נאסרת כמו תרנגולים שאכלו שרצים עכ"פ אסור לכהן לכתחילה להאכיל תרומה לבהמות ישראל.
<b>ואגב</b> גררא אודיע שפלא בעיני על אדמ"ו ז"ל שם שכ' וז"ל ומ"מ אסור לכהן לערב תרומה בתוך קדירות ישראל פחות מכדי נותן טעם נהי משום מבטל איסור לכתחילה ליכא גבי כהן דהא התירא הוא לגבי' מ"מ הו"ל כמערים להאכיל תרומה לישראל ולא כמהנה אלא כמאכיל עכ"ל וכתבתי על הגליון שדברי אדמ"ו ז"ל נפלאים בעיני שאפי' אם הכהן רוצה לערוב בחולין שלו בפחות מנותן טעם אסור לי לערב דהא צריך לאכול תרומה בתורת תרומה דכתיב ושמרתם את משמרת תרומותי שיאכלם בתורת תרומה ולא שיבטל אותם בפחות מנותן טעם שוב נזכרתי שכבר ישב על מדוכה זו הגאון אבני מלואים בסי' ח"י בתשובותיו והגאון ר' ענזיל ז"ל השיג עליו עכ"ד על הגליון.
<b>עד</b> הנה פלפלתי בפסק שלו אבל לדינא הי' נלע"ד להתיר לישראל החלב מן בהמות נכרים האוכלים חמץ בפסח דכבר העיר המג"א בסי' רט"ז ס"ק ג' על דברי ר"י שמתיר במוס"ק הגם שבא מדם אזלינן בתר השתא שהרי אם נפל חתיכת איסור בדבש ונמחה בתוכו כיון שדרך הדבש להחזיר הדבר הנופל לתוכו לדבש דייני' לי' לחתיכה הנ"ל לדבש ומותרת וה"ה ה"נ במוס"ק יעו"ש ולפ"ז כיון שטבע הבהמה להפוך המאכלים לדם והדם נתהפך לחלב א"כ מותרת כיון דנשתנה ואזלינן בתר השתא וחלב הוה דבר היתר ודו"ק והגם דמג"א השיג שם מגמ' דבכורות דף ו' דאמרינן דחלב חידש הוא כיון דדם נעכר ונעשה חלב ולפי דברי רבינו יונה קשה מאי חידש הוא זה כבר תירצו הגאון בעל חק יעקב בסי' תס"ז דהקו' מעיקרא ליתא דבשלמא דבש הוא דבר המותר בפשיטות אז אמרינן דחתיכת בשר האיסור שנפל לשם ונתהפך לדבש נעשה הנתהפך כמתהפך דהא דבש המתהפך הוא דבר היתר אבל בבכורות אמרו כל דבר הבא מן החי אסור וא"כ לא משכחת חלב בעולם שהוא מותר א"כ לא שייך לומר דדם נעכר ונעשה חלב ונתהפך לדבר היתר דהא ע"ז אנו דנין אם משכחת חלב מהחי שיהי' דבר המותר יעו"ש ולדעתי דבריו מדויקים בגמ' דאמרו סד"א הואיל דליכא מידי דאתי מחי ושרי' רחמנא והאי חלב כאבמה"ח הוא ושרי ולכאורה הי' לגמ' לקצר ולאמור הואיל וחלב כאבר מן החי הוא ושרי הלכך אפי' בבהמה טמאה לישתרי אלא הוא הדבר אשר דבר החק יעקב הואיל וליכא מידי דאתי מחי ושרי רחמנא דליכא למימר דנתהפך לדבר ההיתר דהא כל היוצא מן החי אסור דדרשינן הטמאים לאסור צירן ורוטבן וקיפן שלהן לכך הי' ס"ד דגם חלב טמאה מותר דליכא למימר דדם נתהפך לדבר ההיתר דהא לא משכחת דבר היוצא מן החי שהוא מותר ודו"ק וא"כ בנידן הפרה שאוכלים חמץ בפסח כיון שהחמץ נתהפך לדם והדם לחלב והחלב הוא דבר ההיתר דהא כל חלב היוצא מן החי הוא דבר מותר מהכ"ת לאסור החלב מן הפרות שאוכלים חמץ בפסח הא החמץ נשתנה לחלב שהוא דבר המותר ודו"ק.
<b>אמנם</b> מצאתי למקור חיים בהל' פסח סי' תס"ז דמתרץ לדברי הר"י באופן אחר ותמצית דבריו הוא כך דמגמ' כריתות דף ה' מוכח דאמרו שם לחם וקלי לא אתי' שכן איתי' בעינא אלמא דצריך קרא לאיסור אם נשתנה מברייתו וכן מבואר בחולין ק"ב דאמרו בשלמא הקפה את הדם ואכלו חייב דהא אחשבי' אלמא בלא אחשבי' אינו חייב כאשר מסביר שם הרשב"א דלא אסרה התורה אלא דרך ברייתן והאריך וכ' וז"ל ויעיין ברשב"א בברכות פ' כיצד מברכין ובחולין שם דאחשבי' היינו שדרכן ועומד לכך כגון זתים וענבים ולפ"ז אתי שפיר דשאני גבי חלב דדרכן בכך מהדם לעשות חלב וכן אפרוח מהביצה משא"כ מבשר אין דרכן בכך לעשותו דבש וכיון דנשתנה מברייתו לדבר שאין דרכו ועומד לכך וליתא לאיסורא בעינא מותר עכ"ל הזהב ולפ"ז נסתר מש"כ למענה דכיון שהדרך כל השנה לפטם את הבהמות מפסולת השעורים הרי דרכו ועומד לכך שיתהפך מהפסולת השעורים לרבות החלב בדדי הבהמות א"כ לא מהני דנשתנה לדבר ההיתר דהא אחשבי' והדרה החקירה לדוכתא.
<b>אך</b> זה רבות בשנים כתבתי על הגליון שם דנלע"ד לחדש דבר דסברת אחשבי' דשייך הן בכמות והן באיכות הוא דוקא אם נשאר טעם הראשון יעיין בריטב"א במכות דמסביר לר"ש כ"ש למלקות מטעם אחשבי' יעו"ש היינו אחשבי' בכמות דאכל חצי שיעור ונחשב כאלו אכל שיעור שלם דעכ"פ טעם בחצי שיעור אותו טעם אשר יטעום בשיעור שלם וכן אחשבי' באיכות כגון הקפה את הדם ואכלה דאחשבינן דעכ"פ טועם טעם הדם בהקפה כמו בשתי' אבל אם עושה מן הקלי לחם או מן דם חלב או מביצה אפרוח או מבשר דבש או מדם מוס"ק דלא נרגש הטעם הראשון בדבר השני לא שייך אחשבי' דהא נשתנה בטעם ובמראה לדבר אחר ולא יוכל לעשות במחשבה בדבר שאינו לישנו וא"כ ה"ה בנ"ד דנשתנה הן בטעם והן במראה ונתהפך לדבר המותר וחלב שרי.
<b>רק</b> הדבר עדיין צריך חקירה רבה דבשלומא באיסורי אכילה שייך לומר כיון שנתהפך האיסור בטעם ובמראה לדבר ההיתר הוא שרי דהא כל איסורי אכולה המה אסורים בטעמים שלהם או במראה שלהם כי המראה נותן אות שהאיסור עדיין בפעולתה אבל בדבר האסור בהנאה הגם שהדבר נתהפך ונשתנה בטעם ובמראה עכ"פ הוסיף במידתו דנתרבה וגורם הנאה יהי' אפי' המתהפך ג"כ אסור ומתשובת רא"ש כלל כ"ד שמביא הט"ז בסי' תס"ז ס"ק ו' שרוצה להתיר קמח שנתערב בדבש יהי' מותר בפסח כמו שר"י מתיר נבילה בדבש אין ראי' דשם נתערב קודם הפסח ונתהפך לדבר המותר טרם שיבא זמן איסור אבל בפרות האוכלים חמץ בפסח הגם שהבהמות וגם החמץ של עכו"ם כיון דפסקינן דחמץ של עכו"ם אסור בהנאה לישראל כמבואר בתשובת ריב"ש א"כ הגם אם נתהפך לדבר המותר לא מהני דעכ"פ נהנה מא"ה דגרם שבא מכחו דבר היתר בכ"ז נ"ל כמו דאמרינן בחולין דף ס"ט דכל מכח לא אמרינן ה"ה בא"ה כל מכח לא אמרינן ובפרט דאפר החמץ מותר בהנאה ודומה כאלו נשרף החמץ ברשות עכו"ם שאפרו מותר אפי' לישראל בפסח הגם שאין מצוה לגוי לשרוף חמצו ואעפ"כ רחוק מסברא שיהי' אפר מחמץ ישראל מותר ומגוי אסור כנלע"ד.
<b>ואוסיף</b> חקירה אחת הלא בפסולת הנ"ל שיש סובין אשר הם בעצמם אינם חמץ רק שהם אסורין בפסח מכח טעם חמץ הנבלע בהם ואינם נעשים נבילה דהוה כעצמות יעיין ביו"ד סי' צ"ט א"כ הבהמה האוכלת הסובין עם הקמח והוה זוז"ג מאכל היתר ומאכל איסור א"כ הוה זוז"ג לחלב בעצמו מכח המאכל מלבד גוף הבהמה ודו"ק.
<b>והי'</b> בדעתי להאריך בדברי רמב"ן ומהרי"ט אלגזי פרק דבכורות שחקר איך שום עוף מותר אם לא יהי' הבצים היתר הא כל היוצא מאיסור אסור יעו"ש פלפול נאה ובדברי מ"ל ה' משכב ומושב בשם מהו' יעקב אלפנדרי אי החלב נברא בכל אבר ואבר או בדדין ויעיין בפלתי סי' י"ד ובדברי תוס' חדשים ריש מס' נדה במאי פליגי ר"מ ורבנן אי דם נעכר ונעשה חלב רק מצאתי שאדמ"ו חת"ס ז"ל יש לו תשובה נפלאה ביו"ד סי' ע' בזה וקצרתי ואעתיק רק דברי פרמ"ג בא"ח סי' תמ"ז ס"ק מ"ו על מג"א וז"ל דגי' חיים שקורין קארפין שלחו מעיר לעיר וכדי שישארו חיים מניחים פרוסה חמץ עם יי"ש בפיו הנה עד הלילה אף שמת ונשאר בפיו יש לצדד להיתר לצורך שמחת יו"ט שלא יהי' נשאר בעין ול"ד ליין דלא מהני סינון אבל בפסח אם נשארו חיים אין חשש מידי דהוה בהמות עכו"ם אוכלין חמץ ושותין החלב בבע"ח ל"ש בליעה ובמת יש לומר כבוש בחריף כדי שירתיח אם הי"ש טופח ע"מ להטפיח גם הדחה בצונן יש לומר דבולע וצ"ע כעת עכ"ל הרי מבואר דדבר פשוט שבהמות עכו"ם האוכלין חמץ שותין החלב וכלל גדול שמעתי שבמקום שהפר"ח מחמיר והפרמ"ג מקיל אין צריך אדם להרהר אחריו והנח להם לישראל ליקח חלב מן העכו"ם אשר בהמותיו אוכלין חמץ אבל ליקח מבהמות ישראל אשר נמכרו בשטר מכירה והבעלים משיירים לעצמם החלב אני מסכים עם הדר"ג נ"י שלא יעשה כן הן מטעמא דידי' דהוה זוז"ג לכתחילה והעיקר נראה לי לאסור מטעם שרוצה בקיומו של איסור הנאה כמ"ש באגרת הקודם. דברי ידידו הדש"ת הק' חיים סופר
<b>סימן</b> <b>כא</b> שמחת פורים וכ"ט להרב הגאון המפורסם דורש טוב לעמו כבוד י"נ הרב ר' שלמה גאנצפריד נ"י רב"ד דק"ק אונגוואר יע"א.
<b>מכתבו</b> הנעים הגיעני עם השגותיו וביקש לגלות דעתי פעם שנית אעשה כאות הדר"ג נ"י אבל רק בקצירת אומר כי אני טרוד ואשר ימצא חן בעיניו יקרב אליו לרצון.
<b>(</b><b>א</b><b>)</b> אשר הבאתי מחולין ס"ט דמצינו יען דהותר חלב מכח אבמה"ח יהי' מותר חלב מאבר היוצא אם יהי' היתר לאחר זמן וא"כ חמץ דיבוא היתר א"כ נכון דברי נשמת אדם דמותר החלב מן הפרות האוכלים חמץ והשיג הדר"ג נ"י הלא הר"ן ורשב"א בת"ה באמת הקשו שם א"כ יהי' חלב מבהמה טריפה ג"כ מותרת ותי' דגמ' חקרה דהך אבר הוה רק איסור אבמה"ח ויהי' שאר חלב הבא מן החי מותר רק דשם יש היתר לאיסורו ואבר הזה אין היתר לאיסורו להיות מותר וכתב הדר"ג נ"י וז"ל ואף אנו נאמר כי רק במקום שהאיסור אינו אלא משום אבמה"ח אז אם הי' לו היתר בשחיטה הי' מותר והיינו כמו חלב דעלמא אבל במקום שיש איסור אחר כמו חמץ אין לנו להשגיח כלל אם יש היתר בשחיטה או לא ואדרבא לפע"ד משם יש ללמוד סברא דידי כמו באיסור יוצא אמרי' אף דהתורה התורה אבמה"ח לגבי חלב דעלמא מ"מ אמרינן היינו דוקא ביש היתר בשחיטה ואף דמצד הסברא החיצונה אין לחלק בזה והי' לנו לומר הואיל ואשתרי איסור אבמה"ח אישתרי הך איסורא מה לנו להשגיח אם יש לו היתר בשחיטה או לא בכל זאת כוון דבאמת חלב חידוש הוא אמרינן אין לך בו אלא חידושו ובעילה כל דהוא אסרינן לה מכ"ש במקום שנתחדש ונתוסף איסור חדש כמו חמץ שיש לנו לומר דאסורה ולא נימא הואיל ואשתרי אשתרי ומה לנו להשגיח אם יש לה היתר בשחיטה או לא סברא זו אין לה יחס אלא במקום שהאיסור הוא משום אבמה"ח שהשחיטה מסלקת איסור זה ולא במקום איסור אחר עכ"ל.
<b>ולע"ד</b> מלבד שהרא"ה בבדק הבית כתב בפירוש אפי' איסור יוצא יהי' מותר אלא אפי' המשמרת הבית לא פליג רק אם אנו נחשב שאותו אבר הוא אסור בשם עצמו דאיסור יוצא יהי' שם איסור כמו שם טריפה אז חלב של האבר אסור דהא כיון דהאבר עומד לפנינו כמו אם הבהמה כולה טריפה אז החלב אסורה מכח הטמאים לאסור צירה ורוטבה וקיפה שלהם כי מי יכחיש שהחלב יוצא ממנה וכל היוצא מן הטמא טמא (חוץ מי רגלים דמיא על ומיא נפיק ובמי רגלים דחמור רצה הגמ' לאסור דעכורא ומשני שהוא מהבלא) והיוצא מטריפה טריפה דכתיב הטמאים לרבות דכיון דבהמה אסורה לאכול ממילא היוצא ממנה אסור וה"ה אם הי' על האבר איסור מחמת עצמו הי' החלב שלו אסור דהא האבר עצמו אסור הוה כמו בהמה טריפה וא"כ החלב היוצא ממנה אסור דהוה חלב טריפה אבל פרה האוכלת חמץ דמותרת בשחיטה לאכול בשרה אם ישחטנה בפסח דהא לא נתגדלה באיסור ובשרה מותר ואיך נאמר דחלב היוצא ממנה תהי' אסורה הלא החמץ נתהפך לבשרה ודמה ומהבשר והדם נתהוה החלב ואותה החלב הי' ראוי' להיות נאסר מכח היוצא מן החי או מכח איסור דם ואעפ"כ התורה התירה ה"ה מותר החלב מבהמה שנתהפך החמץ לבשר ודם ונתהוה מהם החלב ורשב"א במשמרת הבית כתב וז"ל ומה נעשה לאבר שיש בו משום אבמה"ח ומשום איסור טריפה ואפי' לאחר שחיטה עכ"ל הרי שדייק אל הי' איסור יוצא שם איסור בפני עצמו הי' החלב אסור יען שיהי' האבר אסור אפי' לאחר שחיטה כמו בהמה שכולה טריפה שאסורה לאחר שחיטה ודו"ק.
<b>ואגב</b> אזכיר פלא דברי רשב"א הא לא משכחת שחיטה דהא הרוב כבר נשחטה וכבשר בדיקולא הוא ואינו דומה לטריפה דמשכחת בה שחיטה ואעפ"כ אסור הבשר ה"ה נאסר החלב אבל באבר היוצא מה שיהי' האבר אסור אחר השחיטה הוה הטעם דלא הי' שחוטה והוה כמתה מאלי' גם מחיים וא"כ גם מחיים למה תהי' החלב אסורה כדברי הרא"ה וק"ל.
<b>ומה</b> שתמה הדר"ג נ"י עלי וז"ל ומה לנו להשגיח אם יש לה היתר בשחיטה או לא עכ"ל הוא שלא בדקדוק דאני אמרתי דיהי' לו היתר ממילא אחר זמן ואחר פסח מותר אבל עכ"פ השגתו עומד לפני מה לי אם יש היתר עכ"פ בפסח ניתוסף איסור חמץ ואשתרי אשתרי לא שייך אלא במקום שהאיסור משום אבמה"ח.
<b>ואני</b> אומר ימחול לעיין בפנ"י בפסחים דף כ"ג בסוגי' דחזקי' ור"א שהקשה על הגמ' שחקרו מניין שחמץ בפסח אסור בהנאה ונתקשה הגאון הנ"ל נילוף בק"ו מנותר ושאר איסורי הנאה דאין בהם בל יראה ואעפ"כ אסורים בהנאה וכ"ש חמץ ותי' דשאני חמץ דיש היתר לאיסורו דפסקינן כר"ש דחמץ מותר לאחר זמן יעו"ש שהשתמש הרבה בסוגי' הנ"ל בזה וא"כ איצטרך גמל גמל לאסור חלב טמאה ולהכשיר חלב מן אבמה"ח טהורה וא"כ חזינן בחלב דלא הוה מגופה אלא בגופה עיין מעילה דף י"ב חילק הקב"ה בין שיש היתר לאיסורו ובין אין היתר לאיסורו דאם הי' לבהמה טמאה היתר לאסורה הי' ג"כ חלבה מותר ובגמל שאין היתר לאיסורו גילה הקב"ה דיהי' אסור החלב וה"ה דאיסור חמץ מותר בחלב דיש היתר לאיסורו ודו"ק.
<b>ובזה</b> אמרתי ליישב קו' רמב"ן בפסקיו להל' בכורות שהביא דברי בה"ג דביצת עוף טהור שמותר נלמד מדאיצטריך קרא לאסור בת היענה והקשה הרמב"ן א"כ למה צריך קרא ארץ זבת חלב ודבש להתיר חלב טהורה תיפוק לי' מדאיצטריך קרא גמל גמל לאסור חלב טמא ממילא ידעינן דחלב טהורה מותר יעו"ש באריכות ובדברי מהרי"ט סביביו ולפמ"ש נכון דתורה גילה בזה דהעיקר תלי' אם יש היתר לאיסורו חלב גמלה אסורה שאין היתר לאיסורו וחלב טהורה מותרת דיש היתר לאיסורו וילפינן מיני' דכל איסור שיש היתר לאיסורו מותר החלב כמו בחלב הבא מן החמץ או אם האכילה כרשינין שאסור אדם על עצמו בקונם על דעת רבים לזמן אעפ"כ החלב מותרת דאין כאן איסור עולם ודו"ק.
<b>היוצא</b> מזה דאין הבדל בין איסור אבמה"ח לשאר איסורים רק בין יש היתר לאיסורו או לא ושאני חלב טריפה דהוא איסור עולם וגם הגוף אשר ממנה נתהוה החלב הוא עומד באיסורו אבל בפרה האוכלת חמץ יש תרתי לטיבותא דגוף הבהמה מותרת גם בפסח והחמץ שגורם הוויות החלב הוא איסור שיותר לאחר זמן וא"כ נוכל לומר כשם שאיסור אבמה"ח מותר בה ה"ה איסור חמץ כדברי נשמת אדם כנלע"ד בעזה"י.
<b>שוב</b> התבוננתי הלא כבר העיר הפלתי בסי' י"ד ס"ק ה' שנתקשה בגמ' חולין דס"ט מהו לגמוע חלבה כל חלב דעלמא מן החי קאתי וקשה למה לא אמרו כל חלב דעלמא מן חלב ודם קאתי ושרי וכן הקשה על גמ' בכורות דף ו' שילפינן מן חריצי חלב היתר חלב הגם שבא מן החי ולא אמרו אעפ"י שבא מן חלב וממילא אין ראי' מן חריצי חלב דדלמא אם בא מן החי אלא פשיטא דאמרינן הך מיעוט בטל ברוב על כן חקרו בבכורות משום שבא מן החי והוה כל החלב איסור יעו"ש משמע דכל הטעם בחלב דעלמא מה שבא מכח חלב ודם נתבטל ברוב אבל לא אמרינן מדאשתרי חלב הבא מהם מכח אבמה"ח ה"ה אשתרי מכח חלב ודם רק לק"מ דחלב ודם אין היתר לאיסורו אבל חמץ יש היתר לאיסורו ודומה לאבמה"ח דיש היתר לאיסורו ודו"ק.
<b>אמנם</b> יעיין ברמב"ן בבכורות דלכך איצטרך גמל גמל דאל"כ הא ילפינן להתיר אפי' חלב טמאה מדהתירה התורה חלב טהורה דכתיב ארץ זבת חלב ודבש וקשה בשלמא חלב מטהורה שכל איסורו מכח אבמה"ח יש היתר לאיסורו דיכול לשחוט כמבואר בגמ' חולין דף ס"ט אבל חלב גמל דאין היתר לאיסורו ויש באותו חלב שני איסורין מכח אבמה"ח ומכח איסור טומאה הטמאים לאסור צירן ורוטבן ומהכ"ת להתיר חלב טמא אלא פשיטא דהי' מקום לטעות מדאשתרי אצל חלב איסור אבמה"ח אשתרי ג"כ איסור עמא וגילתה התורה דלא אמרינן אשתרי אפי' בדבר שאין היתר לאיסורו אבל בחמץ דיש היתר שרינן דמה לי איסור אבמה"ח או איסור חמץ ודו"ק.
<b>אחר</b> שכתבתי זה האיר ד' עיני ומצאתי גילוי לדין זה בפרי מגדים ביו"ד סימן ס"ב בשפתי דעת ס"ק ג' שכתב וז"ל ודע דה"ה כבד הוה אבמה"ח כשהיא שלימה ול"ת כיון שהותר איסור דם כדאמרן לתי' הותר נמי זה הא שיבוש הוא ואף בבכורות ו' ב' אמר חלב חידוש הוא הואיל והתורה התורה אבמה"ח ה"ה טמא מש"ה צריך קרא א"כ חזינן כיון דהתירה התורה חד איסור ה"ה כמה י"ל דאבמה"ח אין נוהג אלא בטהורים כחכמים שפיר אמר דה"א מה לי איסור או טומאה ומיהו למה דהוה בעי לומר דם נעכר קשה הכא חדא איסורא והכא תרתי דם נוהג בטמאים ומ"מ הדין אמת דאבמה"ח נוהג בכבד עכ"ל הזהב היקר מפז הרי שחקר הגאון אם נתיר עוד איסור.
<b>(</b><b>ב</b><b>)</b> <b>ראיתי</b> שהדר"ג נ"י מצדיק דבריו דאי אפשר לפרש הא דקתני תרזה בנתפטמה כל ימי' באיסור דא"כ כולה נאסרה ולא מהני תרזה והפלאתי במכתבי דבע"ז כתוב רק לא ידבק בידך מאומה מן החרם ואם תרזה אין כאן איסור דגוף הבהמה נולדת בהיתר והשיג הדר"ג נ"י דמחשבתו הי' דהא בפרה שנתפטמה איירי ואי שנתפטמה כל ימי' באיסור לא משכחת תרזה עד שיהי' שווי' כיום הולדה וסיים וז"ל העגל כאשר נולד שוה לערך שני זהובים והפרה שנתפטמה שווי' לכה"פ שלשים זהובים הכי אפשר שתרזה כל כך עד שתעמוד על שווי' שני זהובים הכי לא תמות מקודם עכ"ל.
<b>לדעתי</b> אדבר דבר הכי משכחת שיגדל עגל ויהי' נעשה פרה בלי שתיית מים או שלא תאכל עשב השדה וכדומה רק העיקר כך הוא בוודאי נעשה מעגל פרה אפי משתיית מים ואכילת עשב השדה אבל מזה פרה גדולה בקומה אבל לא תתפטם לא תתעבה בבשרה ולא תשמן בחלב ואם תאכל כרשינין אז נעשית בעלת בשר ותעש פימה עלי כסל מרוב חלב וא"כ אם רק נתפטמה כל ימי' באיסור לא הוה זוז"ג לפיטום וא"כ אמרינן תרזה עד שלא תהיה בעלת בשר ומלאה חלב רק ממשמן בשרה תרזה וא"כ לא ידבק בידו מאומה מן החרם ומה שנתגדלה בקומה ובגדילה הוא מן המים ומה שכתבתי שלא תשווי' כעת רק כאשר היתה שוה בשעת לידה הוא אינו מכוון רק שתרזה עד שלא תשווי' רק כאילו לא נתפטמת כלל וידעתי שדבר זה צריך עיון מדברי רש"י בד"ה פרה תשחט דא"כ לא משכחת שלא יהי' זוז"ג מכח שתיית המים אפי' בלא שאר אכילות ולא באתי אלא לדבר על אזן שומעת שיש לעיין בו כמובן בעזה"י.
<b>(</b><b>ג</b><b>)</b> <b>ועל</b> שהבאתי דברי פרמ"ג בא"ח סי' תמ"ז שדבר פשוט שבהמות עכו"ם האוכלים חמץ ושותין החלב בפסח שמותר כתב הדר"ג נ"י וז"ל ולפע"ד אף אם הי' באמת מבואר כן בלשון פרמ"ג הנה מאחר שבשני מקומות כתב לאסור אית לן למימר סמי חדא מקמי תרתי עכ"ל והסיב כוונתו על דבר אחר שאין אוסרין את הבשר משום בליעת חמץ וממילא הי' גם החלב אסורה אפי' לא אכלה רק מעט חמץ ביום א' של פסח הי' לנו לאסור החלב כל ימי הפסח והרי אנו מתירין את החלב לאחר מעל"ע ומוכח מזה דליכא בליעת איסור בבעל חי ומתירין את החלב אחר מעל"ע משום גרמא עד כאן דבריו בקיצור לשון.
<b>הנה</b> ישפוט הדר"ג נ"י אם נרמז זה בדבריו ולדעתי דבריו פשוטים הגם שחלב שבא מחמץ מותר היינו יען שנתהפך החמץ לדם ובשר ומשם נעשה חלב וכיון שהחמץ וגם הפרה של עכו"ם מותרת החלב אשר נתהפך לישראל דהא אינו נהנה מגוף החמץ בעין אבל אי שייך בליעה בבעלי חיים א"כ נאמר שטעם חמץ נבלע בבשר ובחלב ובציר וישראל האוכל החלב אוכל חלב שנבלע בה טעם חמץ נכרי ובוודאי אסור לישראל לאכול טעם הבא מן חמץ נכרי וע"כ בבעלי חי אין בליעה וממילא מותר החלב מיד כי מה שנתהפך מן חמץ לדם ואח"כ מדם לחלב או נתהפך לציר ומציר לחלב מותר ועכ"פ מוכח דחלב הבא מן פרות עכו"ם אשר ישראל קונה מותר מיד וממילא אין שני דברי פרמ"ג סותרים דבסי' תמ"ח דן הפרמ"ג אם ישראל לוקח החלב בחנם בלי כסף ואז הוא נהנה מן חמץ נכרי וכן הבין הדר"ג נ"י במכתבו הראשון ויראה שכתב הפרמ"ג בסי' ת"נ באשל אברהם סק"ח וז"ל ועיין תב"ש בחידושיו לפסחים כ"א מכר בהמה לעכו"ם בפסח יש איסור תורה לכאורה לית כאן איסור תורה אמנם לבי אומר לי שיש איסור תורה דאין הנאה גדולה מזה שנתפטמה הבהמה מאיסור הנאה ולא דמי לפועלים כלל ועיין לבוש בסי' תמ"ח סעיף ז' שנהנה שמפטם עכ"ל ומכ"ש אם ישראל נהנה מהחלב אשר מתרבה מהחמץ בחנם אין כסף אבל ליקח בעד מעות מגוי המאכיל פרותיו חמץ בפסח הנח להם לישראל במקום שנתפשט ההיתר אבל שישראל ימכור בהמותיו וישייר לעצמו החלב חנם אין כסף אסור הן מטעם הדר"ג נ"י דהוה זוז"ג והן מטעם דרוצה בקיומו של איסור הנאה בדין זה אני מסכים שלא יעשה כן בישראל כאשר גיליתי דעתי במכתבי הראשון וזולת זה אין חוצץ ביני ובינו ד' ישפות שלום לו עם שמחת פורים כאות נפשו ונפש אוהבו הדש"ת. הק' חיים סופר
<b>אחר</b> ששלחתי תשובה הנ"ל עלה בלבי ראי' שחלב של נכרי מותר בפסח דהא ישראל ששכר פרה מכהן מותר לישראל להאכילה תרומה עיין רמב"ם פ"ט מהל' תרומות ועיין בתוס' ע"ז דף ט"ו ומסתמא פרה חולבת וישראל מותר בחלב וגם לא שמענו שיהי' לישראל אסור ליקח חלב מפרה של כהן האוכלת בתרומה הגם אי אפי' הנאה של כילוי אסור לישראל אבל חלב המתהוה מכרשינין מותר לישראל ואולי יען דכרשינין אינם מאכל אדם אלא מתוך הדחק גרע שמותר החלב לישראל ודו"ק.
<b>וימים</b> עברו הודיע לי הגאון מהר"ש ג"פ נ"י שלאחר דרישה נודע לו שלא משיירין החלב לעצמם חנם רק דרכם ליקח וא"כ לא ידעתי טעם לאסור חוץ אם נחוש יען שגדרו גדר מלפנים שלא ליקח הבעלים מחלב אשר בא מבהמותיהם פן ח"ו אין המכירה גמורה כנלע"ד.
<b>סימן</b> <b>כב</b>
<b>שאלה</b> אירע מעשה בקהל עדת ד' שהגבאי הראשון נעשה בר שבעים שנה ביום אשר מוגבל להיות סעודת החברא ובתוך הסעודה אמר שמעו נא רבותי לכבוד אשר היום מלאו שנותי "ימי שנותינו בהם שבעים שנה" אתן לכם היום בסוף הסעודה מאכל אשר לא אכלתם ולא אכלו אבותיכם מעולם והשתוממו מאוד כשמוע דבר זה ויהי כטוב לבם ביין בחצות הלילה ובאו שלשה שמשים של החברא ביחד והביאו ג' קערות גדולות בשר בחלב מבשר שור בקערה אחת ובשר כבש בקערה השנית ובשר עוף בקערה השלישית והתחילו בני חבורה לצעוק אמת הדבר שלא אכלו כזה לא אנו ולא אבותינו אבל יען כי רצה להכשיל אותם או לחשוד הבני החבורה שיאכלו בשר בחלב די בזיון הזה ויצוו להביא פנקס החברא ולמחות שמו מן הספר וכאשר ראה שגדול צער הבני החבורה אמר החלב הוא חלב שקדים ובקש שישתו מן החלב ויטעמו בחיך טעם שקדים ואמר ת"ח אשר הי' שם שאסור לטעום או לאכול מפני רואים הרבה אשר עומדים בחוץ הן גדולים וקטנים ויאמרו שאכלו בסעודה בשר בחלב חוץ אם יביא שקדים ויתפזרו על הקערות אבל לא הי' בנמצא עוד שקדים והניחו המאכל ולא אכלו ושאלו אם הגבאי צריך קנס שעשה שלא כדת וגם אם הי' חטא ופשע אם אכלו כי נשמע שאיזה אנשים עברו ואכלו
<b>תשובה</b> הדבר פשוט שלא לקנוס להגבאי ואפי' יש לחקור אם אינו מותר לכתחילה לעשות כאשר הורה הזקן הלכה למעשה בלי הנחת שקדים ואשר יתן ד' בפי אותו אשמור לדבר בעזה"י.
<b>מראשית</b> נחקור מה שחשש האי ת"ח על מראית עין הרואים אשר עומדים בחוץ שיחשדו לבני החברא שאוכלים בשר בחלב יפה חשש כי כן מבואר בשו"ע יו"ד סי' פ"ז סעיף ג' שכ' הרמ"א וז"ל ונהגו לעשות חלב משקדים ומניחים בה בשר עוף בחלב הואיל ואינו אסור אלא מדרבנן אבל בשר בהמה יש להניח אצל החלב שקדים משום מראית עין עכ"ל וא"כ כאן שהי' בקערה אחת בשר שור ובקערה השנית בשר כבש ואסור לאכול אם אין שם שקדים וגם בקערה של בשר עוף החמיר הש"ך ואף שהטו"ז בס"ק ד' מיקל אם אין נו שקדים אצל בשר עוף אבל כאן דהי' ג"כ בשר שור בסעודה יש לחוש גם על בשר העוף ודו"ק.
<b>אמנם</b> נ"ל הלא מבואר ביו"ד סי' קמ"א שאסור להשהות בבית צורת חמה ולבנה בין בולטת ובין שוקעת וכ' הרמ"א וז"ל ויש מתירין בשל רבים דליכא חשדא עכ"ל וכ' הש"ך בס"ק כ"ז וז"ל פי' להשהותם משום דליכא חשדא ברבים אבל לעשותם אין חילוק בין יחיד לרבים וכ' ר' ירוחם אע"ג דברבים דליכא חשדא מ"מ מכוער הדבר להם וב"י בב"ה מביאו וכ' דבב' ליכא חשדא ונ"ל ראי' מריש ברכות עכ"ל וא"כ השתא בחשד ע"ז אמרי' דליכא חשדא בשל רבים וכ"ש כאן באיסור בשר בחלב אשר הובא בסעודת חברא קדישא אשר נתקבץ עדה קדושה דליכא חשדא ומותר לאכול הבשר בחלב שקדים הגם דליכא סימן אצל המאכל ודו"ק.
<b>ולכאורה</b> יש להשיב שאני ע"ז דחמיר מאוד דכל המודה בע"ז ככופר בכל התורה כולה נא חיישינן ברבים לחשדא אבל איסור בב"ח הגם שהוא בשר שור ועובר על לאו דאורייתא אעפ"כ חיישי' אפי' ברבים ושפיר עבדו דלא אכלו.
<b>אך</b> ראה זה אשר המג"א בסי' רמ"ד ס"ק ח' הביא ראי' דמותר לבנות בקבלנות בשבת ביהכ"נ או לפנות הזבל בשוק בשבת יען כי ברבים ליכא חשדא לאמור שכירי יום נינהו ואעפ"י שאסור ליחיד לבנות בית בשבת ע"י עכו"ם בקבלנות בשל רבים מותר והביא ראי' מיו"ד סי' קמ"א ואעפ"י שמלאכת ישראל ע"י עכו"ם אפילו להסמ"ג הוי רק איסור לאו ומכ"ש לדידן דפסקינן דאמירה לנכרי הוי רק איסור דרבנן ואעפי"כ אמרינן דברבים ליכא חשדא וה"ה כאן בנידן דידן כמ"ש למעלה ודו"ק.
<b>שבתי</b> וראיתי שבס' תוספות שבת שדא נרגא על דין המג"א שם וחקר דדוקא בע"ז דחמיר אז ברבים ליכא חשדא אבל בדרבנן חיישי' דבביצה דף י"ד והובא בשו"ע א"ח סי' תקט"ז סעיף ב' וז"ל כל דבר שמותר לשלוח ביו"ט לא ישלחנו בשורה דהיינו שלשה בני אדם או יותר זה אחר זה נושאים כולם מין אחד עכ"ל והטעם דמחזי כמאן דאזיל לחינגא ועיין במג"א שם ס"ק ב' דאפי' בחצר אסור והקשה הנ"ל הא הש"ך פסק דרבים הוי אפי' תרי וכ"ש כאן דהוי שלשה ואעפ"כ חשדי' אותם אלא ודאי דוקא בע"ז לא חשדי' רבים אבל בשאר איסורין חשדי' וצע"ג ופלא דלא הוזכר ביו"ד סי' ק"נ בכל הדינים הבדל בין יחיד לרבים.
<b>וד'</b> האיר עיני לחדש דבר בעזה"י דלכאורה דברי הש"ס סותרין זא"ז דבקידושין דף פ' אמרי' אשה מתייחדת בתרי כשרים וכן בברכות דף ג' אמרי' שלא יכנס בחורבא מפני חשד שמא זונה מוכנת לו ואמרי' שם בתרי כשרי ליכא חשדא ובביצה דף י"ד אמרינן אפי' בג' איכא חשדא וצע"ג.
<b>ועלה</b> בדעתי לחלק דביו"ט הוי חשד על איסור דרבנן חיישינן אפי' בתלת אבל בקידושין באשת איש דהוי דאורייתא אפי' בתרי ליכא חשדא אלא א"כ איך אמרי בתרי ליכא חשדא ופי' רש"י דמוכח כן מקדושין דאשה מתייחדת עם שני אנשים וק' דלמא אם יכנוס בחורבא יחשדו אותו בזונה פנוי' או נכריות ואפי' תרי לא יכנסו דעל איסור דרבנן אפי' תרי נחשדו וצע"ג.
<b>והנלע"ד</b> סברא אחת נחזי אנן אם אדם רואה שנבנה בית ישראל בשבת מיד נפל ס' ברעיונו אם הוא בשכירי יום אז חטא ישראל שעשה להבונים שלוחיו אבל אם הוא בקבלנות אז הוא היתר גמור דנכרי אדעתא דקבלנות עביד ומכח גוף מעשה הבנין אין לו הוכחה להכריע שהוא בשכירי יום והוי ס' השקול בעיני הרואה אז הכריעו חכמים אם הבנין הוא של יחיד יש חשש למראית עין שיחשדוהו ויכריעוהו לכף חוב בס' השקול עיין בטו"ז סי' רמ"ד ס"ק ב' אבל של רבים יכריעו אותם לכף זכות שהוא בקבלנות דהא אין להם הוכחה או ראי' שהוא ע"י שכירי יום יען שרואים שנבנה בשבת דאם הוא בקבלנות לא ישמע להם הגוי שלא לבנות בשבת כמבואר בתו' בע"ז דף כ"א בד"ה אריסותא ואין ביד הרבים להרחיק מן הכיעור ומן הדומה לה אבל שם בביצה דף י"ד הלא אם הולכים ג' אנשים בשורה ונושאים מין אחד מחזי כמאן דאזיל לחינגא ואם ילכו בערבובי' לא מחזי כמאן דאזיל לחינגא ואם כן מדוע הם הולכים בשורה הלא יוכלו להשיג תכליתם להביא תשורה להאיש אשר ישולחו אליו אם ילכו בערביבי' ומדוע הולכים בשורה ולא מרחיקין עצמן מן הכיעור ויחליטו שבאמת הם הולכים לחינגא אבל אי הי' הדין שבערבובי' ג"כ מחזי כחינגא והם מוכרחין להביא המנחה להאיש היה מותר אפילו בשורה דברבים ליכא חשדא אלא אם כן יש ראי' שלא חפצים להסיר הכיעור והדומה לו והבן. וכ"ז בשאר איסורים אבל בע"ז דחמור מאוד לבני ישראל הגם דמכוער הדבר להיות להם צורה בולטת אעפי"כ לא אמרי' יען דהניחו הכיעור נחשדו נמי אותם על ע"ז אשר כל המודה בה ככופר בכל התורה דלא נחשדו רבים מישראל לעבוד ע"ז וידינו הרואים שהעמידו הרבים הדמות כוכבים ומזלות לנוי ודו"ק.
<b>ולפ"ז</b> מיושב הקי' דשאני בקידושין דף פ' דלא ראינו שים ריעותא דאנשים רוצים לזנות עם האשה ואנו חוקרים אם לאסור היחוד משום חשדא ואמרינן דתרי כשרים אין העולם חושדים אותם אם ליכא מופת והוכחה ע"ז וכן בברכות אין לנו שום הוכחה בכניסת התרי לחורבא שיש שם זונה אבל בביצה שיוכלו לילך בערבובי' והולכים בשורה זה הוא אשר מביא אותם לחשדא ואסרו חז"ל ודוק בזה שהוא אמת לאמיתה של תורה בעזה"י.
<b>ודע</b> הא דחיישינן ביחיד לחשדא היינו אם עכ"פ אנו רואים מעשה לפנינו אשר מעורר הס' אם הוא נעשה בהיתר או באיסור כגון שהישראל רואה בונה בשבת בית חבירו אשר מיד נופל מבוכה הא גוף מעשה הבנין בשבת הוא איסור רק בקבלנות אז נכרי אדעתי' דנפשיה עביד אבל אם הוא בשכיר יום הוא אסור מכח שליחות אז יחשוד שחבירו אולי עושה באיסור אבל מעולם לא שמענו שאם בא ישראל אצל חבירו ורואה שדולק שם אש בתנור או נר תל השולחן שיחשוד אותו שהוא הדליק האש דנהפוך הוא דאוקמי כל איש בחזקת שהודלק הנר אי האש בהיתר דהא אינו רואה לפניו שום דבר מלאכה אשר יש לחקור בו שנעשה עתה באיסור בשלמא בבנין בית ישראל הוא רואה מעשה בנין בשבת בבית ישראל רק בקבלנות עושה הבונה אדעתי' דנפשי' ובשכר יום עושה ע"ד ישראל ויש ספק לפנינו איך הבונה מכוין בדעתו וכן בקידושין אנו רואים היחוד איש עם אשה או שאנו רואים שנכנס לחורבא אשר הדרך להכניס שם פועלי און אשר עם הזונות יפרדו וראינו עכ"פ דבר המביא הרהור חשד אבל אם אנו רואים צורת כוכבים ומזלות שאינם בולטות בבית ישראל לא יבוא אדם לחשוד האיש שמא עשה הוא בעצמו ועבר על לא תעשון אתי עיין ר"ה דף כ"ד דכיון דלא רואה שום עשייה בוודאי ידין כל אדם לחזקת כשרות שאחרים נכרים עשו והוא קנה אותם ודוק.
<b>ומיושב</b> לי בזה נב"י מהד"ת בא"ח סימן ק"ג שהביא דברי תו' בר"ה דף כ"ד בד"ה עמי שכ' וז"ל אלמא אסור להשהות שיחשדוהו שעשאו ועבר על לאו לא תעשון ור"ג נמי ליתסר ומשני כיון דחותמו בולט חיישינן לחשדא שמא יאמרו ע"ז הוא לו אבל אחשדא דלא תעשון לא חיישינן עכ"ל התו' והקשה הגאון הנ"ל הא גופא ק' למה חיישינן על חשדא בקיבולת בשבת שהוא רק שבות וכאן לא חששו אפי' על לאו דלא תעשון וע"כ יען דקיבולת הוא בפרהסי' וק' הא הגמ' משני דר"ג שהי' נשיא ושכיחי בי' רבים ליכא חשדא דע"ז וק' ניחוש על חשד דעבר על לא תעשון כמו בקיבולת בשבת וצע"ג.
<b>ולפמ"ש</b> אין כאן קו' כלל דזה גופא חדשו תו' בר"ה דלא חשדינן אפי' יחיד על שעבר על לא תעשון דהא אין אנו רואין שום מעשה איסור וכל איש דן לחבירו מכח חזקת כשרות שלא עבר עבירה לעשות בעצמו דמות צורה וליכא חשדא כלל בשלמא אם הוא רואה צורה בולטת בבית ישראל חושדו שהוא ע"ז שלו ולרבים לא יחשדו שעובדים ע"ז וכן בקיבולת דנראה לעינים דנבנה בשבת בית ישראל ונולד ס' אם הוא על דרך איסור בשכירי יום או ע"ד היתר בקבלנות שהנכרי לא ישמע לישראל ולכן חוששין על מראית עין בקיבולת ודו"ק.
<b>(</b><b>מאוד</b> אני תמה על הגאון נב"י שמחלק שם לפי דבריו בדמות בולט שיש חשש שעובד ע"ז שהוא בסקילה חששו על חשד ובדמות שאינו בולט דיש רק לאו לא תעשון לא חששו לחשדא והוא כנגד סוגיא דיבמות דף קי"ט ע"א אמר רבא מכדי הא דאורייתא והא דאורייתא מה לי איסור כרת מה לי איסור לאו וא"כ כי היכי דחיישינן לחשד שישראל עובר איסור כרת ה"ה יש לחוש בחשד שעובר על איסור לאו ועיין רש"י שם שפי' בהרחקה מחלקין אבל בספק אם נוגע האיסור איסור לאו וכרת שוה ודו"ק.
<b>שוב</b> ראיתי דלהב"ד אין חילוק בין לאו לכרת אבל להמון ישראל חמור להם כרת מלאו כמבואר בבכורות דף ל"ו שחשודין על לאו דגזל שהוא רק לאו ולא על קדשים שהוא בכרת ודו"ק אך א"כ מבואר דעל כרת לא חשדינן דלא כנב"י).
<b>וגם</b> אוסיף נופך לתרץ קו' הנב"י דלא מצינו חשד רק אם העבירה לא נעשית כגון בברכות דף ג' אם א' יראה אותו שהולך לחורבא יאמר שהולך לזנות וכן לא תתייחד אשה עם איש רק בתרי שיחשד הרואה שהולכים לזנות וכן בר"ה אם יש לו פסל שיאמרו שיעבוד ע"ז וכן בבונה בית הרואה יאמר שהוא בונה עדיין בשכירי יום או בפונה אשפות ומשוה גומות גם עתה וכן אם הולכים ג' אנשים בשורה שהם הולכין לחינגא וכן בעדים שהעידו על האשה ורצה האחד ליקח את האשה דצריכין חזקה דעד השני לא הי' חוטא ולא לו דאל"כ חיישינן שהוא רוצה ליקח את האשה ומבקש לחטוא וכן בב"מ שהב"ד לא ימכרו הפקדון שמבקשים הממון וכדומה אשר יש חשד שהעבירה עכשיו יתחיל או עכ"פ עדיין הוא חוטא וה"ה אם יש הוכחה שרואה שהוא משטיח כנגד השמש בגד מלוכלך ויחשדוהו שכובס בשבת דאל"כ מאין המים באין ועיין סי' ש"א דאם תלה אותם מע"ש אין צריך ליטול אותם יען דכאן אין אות שכבסם בשבת אבל הרואה שתולה אותן בשבת יאמר שכבסן עכשיו שלא יעלה ע"ד הרואה שנפלו כליו במים אבל אם אין הוכחה המביא לידי חשד לא מצינו חשד לחקור אם עבר חבירו על איסור דוק ותשכח כן בעזה"י.
<b>תמצית</b> הדבר דדוקא בכה"ג חיישינן למראית עין אפי' ביחוד אם יש חשש שעתיד לחטוא או שעכ"פ עדיין ממשיך העבירה הגם דליכא הוכחה שיחפוץ לחטוא או שחוטא עכשיו וגם אם יש הוכחה שחטא בעבר בכיבוס שעשה מעשה שיטוח אבל לחשוד בר ישראל שעשה הדבר באיסור בהעבר ויש לדונו שנעשה בהיתר היום או מאתמול או מאיש אחר מוקי כל ישראל בחזקת כשרות שעשה בהיתר או בא בידו בהיתר א"כ מהכ"ת נחשוד ישראל שעבר על לא תעשון אתי ודו"ק.
<b>ואעתיק</b> דבר מחידושי פי' בדברי ש"מ בביצה דף י"ד גמ' שאני בי מר שמואל דאיכ' פריצותא דעבדי כ' בש"מ וז"ל מהכא דליכא לאחזוקי איסורא דכל ישראל בחזקת כשרין הן דהא יהיב טעמא הכא משום פריצותא דעבדי וא"ת ומר שמואל היכא משתמש בעבדי פריצי וי"ל דלדידי' אע"ג דהוי פרוצים במילי דעלמא באיסורא בדיקי גבי' ואפ"ה ר"פ החמיר על עצמו ולא סמך על בדיקותא דמר שמואל לפי שאין נאמן להכשירו עכ"ל.
<b>ונלע"ד</b> להסביר דעבדים יש להם חזקת פריצות ומקילין לעשות בהיתר כגון לכתוש מאתמול או לכתוש במכתשת קטנה היום הם כותשין ביום טוב במכתשת גדולה רק האיש אשר עומד על דבריו והוחזק בהם הגם שהם פרוצים בשאר דברים בכ"ז נזהרו באיסורין יוכל הוא לסמוך עליהם דברי שלו מהני לגביו כנגד חזקת פריצות סתם עבדים כדאמרינן בכתובות דף כ"ב באומרת ברי לי עיי"ש בתו' אבל שיהי' נאמן עדותו של מר שמואל כנגד העולם לסמוך על עבדיו הוי מר שמואל ע"א דאינו נאמן לסתור חזקת פריצות של סתם עבדים ובפרט שגם עבדיו הי' פריצים במילי דעלמא ומהכ"ת נסמוך על עדות ע"א שאינם פרוצים באיסורין ודו"ק.
<b>אך</b> לפי"ז למה כ' הש"מ שהחמיר על עצמו ר"פ הלא מן הדין לא יוכל לסמוך על ע"א נגד חזקת פריצות של עבדים וצע"ג ונ"ל שיש כאן ס"ס דלמא מאתמול כתשו ואת"ל היום דלמא במכתשת קטנה דהא להך איבעית אימא חזר הגמ' דר"פ לא חזא דדייק טפי ולא ראה דהוי קליף צהרי' ואעפי"כ לא סמך על עדותו דמר שמואל זה הי' רק חומרא שהחמיר על עצמו להראות שאין ראוי לסמוך על עדותו דמר שמואל ודו"ק.
<b>ויצא</b> מדברי ש"מ כמו שביארנו דאפי' ת"ח כמר שמואל אינו נאמן נגד חזקת פריצים של עבדים וא"כ ק"ל מנ"ל לש"מ דלית לן לאחזוקי איסורא דכל ישראל בחזקת כשרים הן דלמא שא"ה דאיכא ס"ס להקל דלמא כתשו בקטנה ודלמא מאתמול לכן לולא דעבדים מוחזקים שהם פריצים יש לסמוך אבל בס' השקול אית לן לאחזוקי איסורא לחומרא וצע"ג.
<b>שוב</b> התבוננתי דהך איבעית אימא קאי על דחזי דדייק טפי ודחזי הוי קליף צהרי' דמשמע הגם שרואה דהוא דייק טפי וע"כ נעשה במכתשת גדולה רק שיש לתלות דנעשה מאתמול או בהיפוך שרואה דהוי קליף צהרי' רק שיוכל לתלות במכתשת קטנה אעפ"כ יוכל לאכול וסמכינן על חזקת כשרות אי דייק טפי אמרינן דנכתש מאתמול ואי צהיר טפי אמרי' דנעשה במכתשת קטנה דאחזוקי איסורא לא מחזקינן דכל ישראל בחזקת כשרות ועשו כדת ור"פ ג"כ לא ראה רק או דדייק טפי או רק דצהיר טפי ולא סמך אפי' על עדותו של מר שמואל שעבדים בחזקת כשרות אבל שאר אדם מישראל סומכים עליו ולא צריך אפי' לשאול אחריו ודיינינן לכף זכות שנעשה בהיתר ור"פ דלא ראה רק או דדייק או דקליף צהרי והוי רק ס' ובכ"ז לא סמך על עדותו דמר שמואל בזה החמיר ר"פ על עצמו ודו"ק.
<b>הדרן</b> למלתא דחשש יתחלק לג' ראשים (א) רבים לא חשידי היינו אם ספק לפנינו דיש פנים לומר שהוא בהיתר ויש פנים שהוא באיסור כמו בקבלנות בשבת אז לא יחשדו המון עם שרבים יעברו עבירה באיסור אשר יוכלו לעשות בהיתר אבל אם יש מופת שיוכלו להשיג חפצם ומאויים בדרך שלא יהיה משוער הדבר ואעפ"כ עושין במראית עון כגון ג' הולכים בשורה אז גם רבים יבואו לידי החשד אפי' הוא רק איסור דרבנן בעלמא (ב) דחיישינן לרבים אם ידענו דלא יוכלו להשיג מאוויום בדרך היתר כגון בהולכים בשורה דחיישינן בעבור הנאת ממון יעברו איסור מקח וממכר יען כי נתנו מראית עין שהלכו בדרך שבני אדם הולכים לחינגא להרוחת ממון אבל אם בי תרי הולכין לחורבא או אשה שמייחדת עם ב' אנשים אשר לא עשו שום פעולה אשר מעורר שמבקשים להתענג בהנאת בעילת זנות או עדים שהעידו על המקח או ב"ד שפסקו להתיר האשה או פסקו דין לחייב או לזכות כיון דלא ראינו בשעת העדות או בשעת פסק דין דבר המביא לידי חשד אז יצא בהיתר דרבים לא חשידי וכיון שהותר פ"א נשאר בהיתר ובמקח יש עכ"פ הרחק מן הכיעור ובאשה דלא יחטיאו ב' בשביל אחד אפי' כיעור אינו עיין ט"ז א"ע סי' י"ב (ג) הא דחיישי' ליחיד אפי' היינו אם אנו רואים עכ"פ מעשה איסור כגון בבנין דאנו רואים בונה בשבת ויש ספק אם הוא נעשה בהיתר אבל עכ"פ יוכל להיות ג"כ באיסור ועדיין עומד לפנינו פעולה הנ"ל אשר אנו מסופקים בו אם לא נעשה באיסור או שאנו רואים שישראל עושה היום דבר אשר מעורר שעשה היום מעשה איסור כגון אם משטיח בשבת בגד לח ממים אבל אם נראה ביד ישראל דבר ולא ידענו אם נעשה בהיתר או באיסור ואין שום אות או מופת או הוכחה אשר יתן יד להראות שעשה איסור או בא בידו באיסור כגון צורה שאינה בולטת או שדולק מע"ש נר בביתו או שתולה בחצירו בגד מע"ש זה לא אסרו חכמים מפני מראית עין דכל ישראל בחזקת כשרות ולא ידין רוח באדם לחשוד לרעהו שעובר עבירה אם אינו רואה בעיניו מעשה אשר מעורר בו החשד לחשוב מחשבות להתנכל באחיו במצות שלא עשה כדת וכדין או שגם כעת הוא אחוז בחבלי עון ודו"ק.
<b>וטרם</b> אשים קנצי למילין אתפלא עוד על התוס' שבת אשר התפלא על המג"א מן ביצה דאם הולכים בשורה אסור דמחזי כאזיל לחינגא ונ"ל דשאני אם החשד הוא שהג' אנשים הנצבים עליו על הרואה אותם דאזלי לחינגא להרויח ממון אשר רבים חללים הפיל הממון דיותר צריך זירוז אמר ר"ש במקום שיש ח"כ אז חיישינן שיבוא לחשוד אפי' רבים שיעברו איסור דרבנן של מקח וממכר בעבור הרווחת ממון אבל בקיבולת בשבת אטו ירויח אדם אם נוטל שכירי יום מאלו אם יתן הבנין בקבלנות ואפי' אם קבלנות ביוקר הוא משכירי יום די שנחשוד ליחיד שעבר משום הרוחת ממון דידי' ושכר שכירי יום אבל בשל רבים כגון בנין ביהכ"נ או לפנות הזבל ברה"ר אשר הוא מוטל על כל העדה וראשי העדה הם הפקודים לעשות הכל בעבור הצבור בכלל ולמה יעברו הראשים לחטוא כדי להרויח לחבריהם אין אדם חוטא בעבור חבירו ובעבור שהמה ירויחו מעט כפי חלק המגיע עליהם לא יחטאו להיות כירבעם חטא והחטיא רבים וגם כיון שא' בלבד לא יוכל לעשות בעד הצבור חוץ אם רובם ככולם הסכימו על הדבר לכן אף אם כל העדה ביחד יפעלו ולא יסמכו על הראשים כ"א עובר על לפני עור כמו בתרי עברי דנהרא שמסייע גם לחבירו לחטוא דהוא לבדו לא הי' יכול לעבור העבירה אבל שם בביצה יחשדו אותם שהולכים לחינגא שירויח כ"א בשביל עצמו כפי מזלו והצלחתו ודו"ק.
<b>ומג"א</b> הביא ראיה מיו"ד כמו דלא חיישינן שימצא כזאת בישראל להעמיד דמות בולט בביהכ"נ כדי להכשיל רבים ולא חשדינן שלע"ז הוא הדמות בולט אבל ליחיד אסור להשהות דמות בולט שיחשדוהו שהוא עובד ע"ז פן ח"ו נלכד בשחיתותם ומאמין בפסל כך יחשדוהו ליחיד שעובד בשכירי יום כדי להרויח ממון אבל רבים לא חשידי להיות כירבעם בן נבט לחטוא ולהחטיא רבים ודו"ק.
<b>ומצאתי</b> דוגמא לסברא הנ"ל בחת"ס או"ח סי' ס' שרצה אמ"ו ז"ל לחדש בנידון שאלתו אשר רוב בתי יהודים כמאתים בתים נשרפו ברעש מלחמה וחקר להתיר לבנות בקבלנות דברבים ליכא חשדא וחזר בו דוקא ביהכ"נ אשר רבים משותפים בבנין א' או אנדרטא בביהכ"נ דאזלי להתם רב יהודה ושמואל זה נקרא רבים דליכא בהם חשדא אבל בנידון שאלתו שרבים בונים אבל כל איש בונה בית שלו אז יש חשד והביא ראיה מתודס איש רומי עיי"ש.
<b>ולפמ"ש</b> יוסבר החילוק דברבים אשר משתתפים בדבר א' אז ע"כ איש עוזר לחבירו ועובר גם על לפני עור דהוי כמו תרי עברי דנהרא דלולא שהסכימו יחדיו איש פרטי לבדו לא יוכל לעשות דבר בעד רבים אז יש חזקה אין אדם חוטא ומחטיא רבים ולא לו יהי' הרוחה או הנאה אבל אם כ"א בונה ביתו וחוטא נפשו אולי כל איש בעבור בצעו והרוחתו הכל סר יחד נאלחו ח"ו ואיכא מראית עין ודו"ק.
<b>ואביא</b> ראיה דבחשד ממון חיישינן אפילו בג' דבירושלמי פ"ב דיבמות תני במפקיד פירות אצל חבירו אפי' הן אבודין לא יגע בהן רשב"ג אומר ימכור בפני ב"ד וכ' וז"ל מה יהי' בדמים מחלוקת ר"ע ור"ט (כמו באלו מציאות בדמי אבידה דר"ט אומר ישתמש בהן ור"ע אומר לא ישתמש בהן פני משה) תני ב"ד לא יקחו ר"ע אמר ר"ח בי ר' שבתי מקשי הכא את אמר הכין והכא את אמר מיאנה או שחלצה בפניו ישאנה מפני שהוא ב"ד אמר ר"י תמן המקח דרכו להשתלש ברם הכא אין שנים מצווין לחטוא מפני האחד עכ"ל הרי שחושדין לב"ד של ג' שיחלקו המקח ביניהם שכ"א יטול חלקו ויחטאו ב"ד בעבור ממון ואם יש חשדא לב"ד בעבור ממון כ"ש ג' הדיוטים יוחשדו שאזלו לחינגא כדי שירויחו ממון אבל לחשוד רבים במקום דלא ברור הרוחת ממון וגם לחטוא ולהחטיא רבים כדי שירויחו מעט ההבדל בין קבלנות לשכירי יום לא חשדינן רבים דכבר אחז"ל אין צבור עני ודו"ק.
<b>ומה</b> שהוסיף בתו"ש להקשות מהא דמבואר בא"ע סי' י"ב דשנים המעידים לאשה שמת בעלה מותרת להנשא להעד דאתתא לבי תרי לא חזי' ותיפוק לי' בבי תרי הוי רבים וליכא חשדא וצע"ג.
<b>ולפמ"ש</b> מיושב הקו' אי אתתא לבי תרי חזי' א"כ חיישינן דשניהם יבעלו אותה ואטו הנאת בעילה לאו הנאה הוא אשר הוא שוה כסף אם עיניהם נתנו בה אז כתיב רבים חללים הפילה ויאמרו אולי נתפסו אחרי עיניה ולא יכלו להשיגה בהיתר והעידו שקר להשיגה באיסור והם מומרים לעריות לתיאבון דא"א ליקח אותה בהיתר ולכן מצריכין הטעם דאתתא לבי תרי לא חזי' והשני לא הי' חוטא נפשו אבל בשבת דיוכלו הרבים להשיג בהיתר בקבלנות מהכ"ת שרבים יעברו על חילול שבת כדי להרויח ממון הלא שם בעדים לא חיישינן שיאמרו שקר בעבור ממון שירויחו עיין גיטין דף ס"ו ודו"ק.
<b>ואוסיף</b> נופך בודאי במלתא שהעולם יראו את הדבר אשר מביא לחשד אז הרבים ישמרו בנפשם לעשות האיסור דאיך לא יכלמו אם הרואים ידרשו ויחקרו ויוכיחו על פניהם לכן הרואה יחלוט שבהיתר נעשה ולא באיסור דרבים לא יעיזו לעשות ביד רמה כגון בביהכ"נ או בניקור האשפתות שבוודאי רבים יראו את הדבר ויחקרו עליה וממילא רבים לא יחטיאו ובברכות דף ג' ובקידושין דף פ' לא נראה מהם פעולה אשר מעורר הרואה לומר שהתחיל העבירה דהיחוד בפני עצמו אינה עבירה כלל רק שיוכלו לבוא שם לעבירה יען שהם ביחד בסתר ויכולים לזנות אמרינן בתרי לא חיישינן דאוקמי תרי כשרים בחזקת כשרות שלא יחטאו הגם שלא יודע הדבר אם יחטאו בכ"ז לא יחשידו יען שאין רואים שום עולה ופעולת עבירה וכן בצורה בולטת הגם מי יודע מחשבות איש אם לא בסתר ח"ו יכחיש בד' ומודה בע"ז אבל לא רואים שום הוכחה להתחלת עבירה ואין חושדין רבים במקום שאין ניכר ריעותא של פעולת עבירה או שום הוכחה או ראיה אשר יכריע שהיא ראוי לחשוד אותם אבל אי איתתא לבי תרי חזי' אז אם א' נושא אותה יאמרו הבריות הוברר הדבר למפרע שלא להאמין להעדים האלה שעיניהם נתנו בה שסוף מעשה במחשבה תחלה וא"כ הי' ראוי שב"ד יעשו גדר שהעד לא ישא את האשה שלא יהי' מקום לחשוב מחשבות פגול להרהר אבל בקבלנות נהפוך הוא דהעולם רואים פעולת העבירה בעינים ואמרינן שהרואים לא יחשידו רבים שעושים ביד רמה עבירה לעיני כל רואי שמש והבן זה.
<b>וראי'</b> לזה דהא מעולם לא שמענו שאם באו עדים להעיד שראובן אשר לו שתי נשים מת שלא יהי' נאמנים ששמא עיניהם נתנו בנשיו זה יקח אחת וזה אחת אלא בוודאי כ"ז שלא ראינו יד לחשד לא חיישינן לחשד רק אם יחפוץ העד ליקח האשה אז הוא יתן יד ושם לחשד אבל בנידון צורה וקבלנות בית או פינוי האשפתות אין הרבים נותנים יד לחשד לאמור שהוא באיסור.
<b>ויש</b> להשיב אולי אם מעידים להתיר שתי נשים דומה לשדה ומעות ופירות שראו לחלק והוי הדין שאסור להעדים ליקח אפי' אחת מהנשים וממילא ליכא שום חשד ונאמנים בעדותן והבן.
<b>סוף</b> דבר בנידון שאלתינו בישיבת החברא קדישא היושבים ועוסקין בסעודת מצוה והסעודה נעשה מממון החברא או בוודאי הרואה לא יחשוד שח"ו יהיו מסוד אנשים רעים וחטאים לד' וידין שהגבאי לא יהי' כירבעם בן נבט להחטיא רבים ויחלוט שהוא אחיזת עינים או חלב שקדים או איזה לחלוחית לבן דברבים ליכא חשדא כך נלע"ד.
<b>רק</b> זה מצאתי בפרמ"ג יו"ד סי' פ"ז בש"ד ס"ק ו' שכ' וז"ל ולענין דינא בסעודות גדולות ודאי ראוי להניח אצלו שקדים עכ"ל ודעתו נפלאה בעיני דרבים היושבים יחד לאכול סעודת מצוה לא שייך בהם חשד והי' ראוי להתיר לכתחלה אפי' בבשר שור בלי שקדים ואולי יען שאפשר להניח שקדים ולא יהי' מראית עין ולא עשה הוכר זה יפעול חשד כמו בהולכים בשורה שהסברתי אבל עכ"פ אין ראוי לקנוס הגבאי ודו"ק.
<b>ויש</b> לי הרהורי דברים בדברי הירושלמי פ"ב דיבמות שאסרו אשת חמיו מפני מ"ע וכן בקו' תו' בקידושין שהקשו איך שאנו המלאכים איה שרה אשתך הא אסור לשלוח שלום לאשה וק' שם כתיב שאמרו אליו שהיו תרי דליכא חשדא והוצרכו לשאול לכבוד אכסני' ואולי שם הקו' יען במכניס אהבה בלבה הגם שלא יחטיאו ולכן מצויין בתו' הקו' על אסור לדרוש בשלום אשה כלל ולא מקודם ודו"ק וכן פלא בעיני איך עלה יהושע עם ראשי השבטים למלחמה כנגד שני שבטים ומחצה שחשדו אותם בבנין המזבח שחפצו בע"ז מהכ"ת לחשוד רבים ובפרט בע"ז מי גרע המזבח מדמות בולט בביהכ"נ ולא נראה לומר דמשם וילפינן דברבים ליכא חשדא דהא נתגלה אח"כ שבנו את המזבח לזכרון לבניהם אחריהם שלא יפלו מאמונת ישראל יעו"ש דמצד הסברא רבים לא חשידי ולא צריך ללמוד ע"י מעשה שהי' ועוד דא"כ דלמא דוקא רבים כשני שבטים לא חשידי אבל יען שהי' הוכחה שסרו מדרך הישר דנתנו מראית עין בידים לבנות מזבח אז גם ברבים יש חשד וכיון שגילו שיש להם טעם ליתן זכרון עולם לבניהם אז האמינו להם דברבים ליכא חשדא ודו"ק.
<b>וראה</b> זה מצאתי להפרמ"ג או"ח סי' רמ"ד על המג"א ס"ק ז' וז"ל מ"ש דברבים ליכא חשדא ובא"ר ה' כ' שמא באיסור דרבנן כזה אף ברבים שייך חשדא ובס' תו"ש אות ז' הביא מסי' תקט"ז ביו"ט ג' בני אדם מיחזי כחינגא ובאה"ע י"ב ב' דיינים יעיי"ש משמע אף איסור תורה חיישי' ברבים כל דלא הוי עכו"ם ועיין סי' תקט"ז מ"א אף חצר אסור ובש"א אות נ"ו בדרבנן בחצר מותר ש"מ הטעם דאושא מילתא והוי כעובדא דחול עיין ביצה י"ד ב' ברש"י ובאה"ע י"ב שם שני עדים י"ל דנושא אותה מחזיק החשדא או במלחמה דע"א אינו נאמן האומר בדדמי וב' נאמנים עיין אה"ע סי' י"ז סעיף נ' עיי"ש א"כ ב' עדים בכה"ג לא חיישי' שא' אומר שקר כדי לישא והב' אומר בדדמי ול"ש רבים לא חשידי ומיהו א"ב ל"ש אין חוטא בשביל חבירו ותי' הא' נכון ושם לדינא י"ל הואיל ודיעבד לא תצא כה"ג אין לחוש וצ"ע וכ' ע"ש וז"ל ודע דסבור הייתי לומר דהיכא דאיכא לברורי אי לא שבק היתרא וכו' ברבים ליכא חשדא משא"כ באה"ע סי' י"ב דשמא עיניו נתן בה אף ברבים חיישינן אלא מההוא דיו"ד קמ"א ומש"ך כ"ז מברכות וכו' משמע להיפוך מ"מ באה"ע סי' י"ב יש תי' אחרים כמ"ש בסמוך ואף בתרי וכשרי אי לאו דאין חוטא בשביל אחר אסור ונ"מ ב' עדים אומרים על ב' נשים מאיש אחד שמת אם בא אחד שרי לישא לשניהם בב"א או השני אחר הא' אסור ולענין אי שייך מ"ע בשבות מתרע"א משמע אף בדרבנן נ"ח שייך מ"ע ועמ"ש בטו"ז ועדיין צ"ע עכ"ל.
<b>ואודה</b> לד' בכל לבב שזכיתי לכוון שפרמ"ג כ' ומא"ע י"ב נ"ל דנושא אותה מחזיק החשד עכ"ל הוא הדבר אשר דברתי דהמון לא יחשידו רבים דתולין שהוא בהיתר אבל אם הרבים יתנו יד לחשד אז המון עם יחשדו גם לרבים ובזה שהעד נושא אותה יהי' יד לחשד והוצרך לטעם דהעד הב' לא הי' חוטא ולא לו וזה ירמז שנושא אותה מחזיק החשד דמיד הי' ס' אולי העדים נותנים עיניהם בהאשה רק ידונו רבים לכף זכות אבל אם א' ישא אותה אז מחזיק החשד לאמור ראו שיפה הרהרנו אולי עיניהם נתנו בה לולי דיש סמיכות ע"י השני ודו"ק.
<b>וגם</b> רמז שיש סברא היכא דא"ל לא שביק היתירא ואכל איסורא הוא ההיתר ברבים רק השיג דביו"ד סי' קמ"א ובברכות משמע להיפך ולפמ"ש שאני התם דלא נראה לפנים שום התחלת פעולת העבירה לכן ידונו המין עם הרבים לכף זכות הגם דאין דרך היתר לפנינו אבל בבונה בשבת דבעינים נראה פעולת האיסור אעפ"כ מותר יען דידונו דבודאי עשה בדרך היתר אבל אם העד נושא האשה יש חשד דלא הי' לי דרך היתר והוא חפץ לישא אותה כאשר בעיני' נראה שהוא נושא אותה ודו"ק.
<b>אחר</b> ימים הבאתי ראי' לדבר חדש שחדשתי שאם יש הוכחה אשר מביא לידי חשד אז אפי' ברבים יש חשד זה מוכח מגמ' פ' הנזקין דף ס' ע"ב דתנן במתני' מערבין בבית ישן בגמ' מפרש מפני חשד וכ' רש"י בד"ה משום חשד וז"ל הואיל והורגל העירוב בתוך אותו בית אם באת לשנות את מקומו הנכנסין לאותו בית ולא יראו שם את העירוב יחשדו בני החצר שמטלטלים בלא עירוב עכ"ל וק' הא שנים או שלשה הוי רבים וא"כ הלא ברבים ליכא חשדא ובני החצר רבים הם וצע"ג.
<b>ולפמ"ש</b> נכין יען דהורגלו העולם לראות שם בבית ידוע העירוב ואח"כ יראו שאין שם עירוב ואמרו שבני החצר משתמשים בלא ערובי חצרות דמהכ"ת נטלו משם העירוב הלא המקום זכה במצוה כמו קרש שזכה בצפון לעולם הוא בצפון כך זכה המקום להיות מקום מצוה אלא ע"כ דלא עשי עירוב כלל ולדברי תו"ש דסובר באיסור דרבנן גם רבים חשדי' פשיטא דניחא וק"ל.
<b>ואולי</b> ר"ת אשר הובא שם בתוד"ה אלא פי' חשדא דיחשדו לבעל הבית שגנב העירוב הוא סובר דברבים ליכא חשדא אפי' על איסור דרבנן לכן פי' שיהי' חושדים לבעה"ב שגנב העירוב והוי חשדא דיחיד ודו"ק אלא א"כ למה צריך לפרש בשפורא ליכא חשדא וק' שם הוי חשדא דרבים ועיין בתשו' חת"ס שרמזתי בתשובה ודו"ק.
<b>ולסיומא</b> דמילתא לא אעלים מן עיני לרמז בקיצור לולא דיראתי להכניס ראשי בין ההרים הם המורים המג"א וגדולי אחרונים הייתי מחדש דבר הגם דמבואר בגמ' בר"ה דברבים ליכא חשדא הוא דוקא בדבר אשר יד כל בני ישראל שווים בהם ואין לו בעלים ידועים כגון ביהכ"נ של כרכים אשר כל איש נכנס בו שאין לו בעלים ניכרים או בלוחות של נשיא ר"ג אשר כל איש ישראל תלויים בנשיא לשמוע מפיו בקידוש החודש אבל ביהכ"נ של אנשים ידועים הגם שהם מאה או אלף אנשים עכ"פ יש לו בעלים ידועים ואיכא חשדא.
<b>והבדל</b> הזה מבואר ביומא דף י"ב דיש הבדל בין שותפות ובין של רבים אם הרבה אנשים ידועים יש להם דבר אז נקרא בית שותפות וחייב במזוזה ודבר שהוא לכלל ישראל ביחד ואין לו בעלים ידועים פטור ממזוזה יען דאין לו בעלים ידועים עיין רש"י ותוס' שם וביהכ"נ של כפרים יהי' חייב במזוזה יען דניכרים שם בעלים הוי רק שותפות ולא נקרא של רבים פסקי' שם שאפי' ביהכ"נ של יחידים פטור אם אין בו דירה ועי' חולין קל"ו וביו"ד רפ"ו ובח"מ סי' תכ"ז אבל הסברא נשארת ודו"ק.
<b>וראי'</b> לדבר מד' ריטב"א ע"ז דף נ"ג בד"ה מכדי שכ' שם וז"ל ומאי דאמרי' התם דמים של רבים אינם נאסרין לא נצרכה אלא כשהם של הפקר דאע"ג דכל אדם יש לו זכות בהם והוי כשותף אינם נאסרין הא דיחיד שהם שלו או שהם של יחידים שותפין נאסרין כיון דא"ל שותפות בגוי' כדאיתא פ' השוחט עכ"ל הרי מבואר בחפץ דיד כל אדם שוה בו ויש לכל אחד זכות בו והוי כשותף אעפ"כ לא נאסר דזה הוי כשל רבים אבל אנשים ידועים אשר רק הם לבדם הויין הבעלים הוא שותפות ממש ונאסר ודו"ק.
<b>וראה</b> שרמב"ן פ' ויקרא על פסוק תקריבו כ' וז"ל תקריבו מלמד ששנים מתנדבים עולה בשותפות את קרבנכם מלמד שהוא באה נדבת צבור היא עולת קיץ המזבח הבאה מן המותרות לשון רש"י פי' הרב כן לומר שאם יתנדבו רבים להביא עולה עולת השותפין היא מה בין שנים המשתתפין בקרבן ובין עשרה ואלף שנשתתפו בו אבל קיץ המזבח הבא מן המותרות לב ב"ד מתנה עליהן ולפיכך הוא עולת צבור הנה לדעתי כל עולה שיביאו רבים חוץ מן המותרות דינה כדין שותפין וטעונה סמיכה בכולם ונסכים קרבים משלהם ואולי לדעתו עולת העוף שהוא באה נדבת שנים ואינה באה נדבת צבור וכן השלמים שאמרו בהם שהשותפין מביאין אותם נדבה ואין הצבור מביא אותן נדבה בכולם יכולין הרבים להתנדב להם בתחלה דעולת השותפין היא נקראת ושלמי שותפין הם נקראים לא מעטו אלא שלא יביאו אותן מן הקופות ואפשר שנאמר שאם רצו הצבור להפריש בתחלה לנדבה ויגבו אותה כאשר יגבו השקלים לתמידין ומוספין שתהי' נדבת צבור כעולת בהמה ואין בה סמיכה שנתרבה מן הכ' הזה וכ"ז שיתנדבו בו רוב ישראל הוא נדבת צבור ואינה כעולת העוף ולא כשלמים ומיעוטן נדונים כיחידים והוא עוקר עכ"ל.
<b>הרי</b> שקרא של צבור רק הבא מן הקופות שאין שם בעלים ניכרים אבל בבעלים ניכרים הגם של אלפי אלפים שותפות הוי כהסבר של רש"י ביומא על ביהכ"נ של כרכים ואח"כ נסתפק אם רוב התנדבו וגובים כאשר יגבו השקלים רבוי הכ' שיהיו פטורים מסמיכה ודו"ק.
<b>ומה</b> שהביא הב"י ראי' מברכות דבתרי לא שייך חשדא נ"ל דיש הבדל שם הירו חז"ל דאותן תרי אנשים רשאים לכנוס לחורבה ולא צריכין לחוש על כשם שחייב אדם לצאת ידי הבריות שלא יכשלו בהם בני אדם בלשונם כי בתרי ליכא חשדא עפ"י הדין כי תרי כשרי לא חשידי אפי' ביחוד זנות כמבואר בקידושין דף פ' וא"כ לו יהי' שיש בחורבה זונה מותרים ליחד עמה כמבואר בסוטה שנותנין לה על הדרך אנשים וכיון דליכא עפ"י הדין חשד לא צריכים האנשים למיחש על חשד הבריות ומי שבקש לחטוא ולהרהר אחריהם אשרי מי שחושדין אותו ואין בו כי אדם פרטי יוכל לעשות מה שלבו חפץ אם ד' יודע תומתו וישרת לבו כי הוא נקי כפים ובר לבב.
<b>אבל</b> בדבר הנעשה בפומבי וזכרון המעשה יהי' עומד לדור דור אז חל על הב"ד חיוב מצוה ארור אשר לא יקים את דברי התורה הזאת ח"ו (עיין ברמב"ן בתורה על פסוק זה פי' הספרי חזן הכנסת ועיין בילקוט מי שסיפק בידו להקים ולא הקים הוא בכלל ארור אשר לא יקים עיי"ש במתיקת נועם דברי חז"ל) אם הב"ד לא עמדו על המשמר לראות מכשול אשר מלאה לבות בני אדם לעשות רע ויש מצוה על הב"ד להרים מכשול מדרך שלא יאמרו הבריות מדשתקו רבנן ש"מ ניחא להו וצריכין לחוש שהרואים חושדים אפי' לאלף אנשים שיחטאו ביד רמה ויאמרו הרואים הם המה חרצובות רשע הכל סר יחדיו נאלחו וצריכים הב"ד למנוע רבים מלחטוא ולהסיר המראית עין רק בביהכ"נ של כרכים אשר אין לה בעלים ניכרים או בר"ג שהי' נשיא והעמיד צורת כוכבים ומזלות להראות לתלמידים אשר הוא דבר הנוגע לכל ישראל אז ליכא חשדא כלל דכל רואה יאמר שכלל ישראל לא יחטא לאשם אשם לד' להסב בני ישראל אחורנית ולסור מדרך הצדק ובעלים ידועים אין שם לחשוד אותם ודו"ק ובעבור זה חשד משה לבני ראובן ובני גד וחצי שבט מנשה ואמר קמתם תחת אבותיכם תרבות אנשים חטאים וכן יהושע עלה למלחמה נגדם כאשר בנו מזבח וכדומה דב"ד שאני אשר עליהם מוטל להקים התורה ודו"ק והי' לי להאריך רק ירא אני בדבר חדש כזה.
<b>ולא</b> אוכל להעלים עין מדברי הלבוש ביו"ד סי' קמ"א שכ' שלכך אסור ליחיד בצורה בולטת מפני חשד הרואים שיאמרו שהוא בעצמו עשה עיי"ש ולדעתי יפלא דמדברי תו' וכן מבואר בטו"ז ובש"ך שהחשד הוא שיאמרו הרואים שהוא עובד ע"ז וכן מבואר בנב"י שכ' שהוא חשד איסור סקילה דוקא חשדינן ולא גזרי' שיאמרו שהוא עשה ועובר על לאו "לא תעשון אתי" פלא גדול שלא השיגו עליו בטו"ז ובש"ך וכעת לא ידעתי ליישב דבריו ולפמ"ש ק' ביותר איך שייך חשד אשר אין עליו שום הוכחה שנעשה מעשה איסור ודו"ק הכותב בחיבת התורה בעזה"י. הק' חיים סופר
<b>סימן</b> <b>כג</b> שלומים אלף לאיש היושב על התורה והעבודה הרבני המופלג החרוץ המפולפל עיניו על תהלוכי פוסקים כמהו' ר' נטע יעקב בערגער נ"י באודווארי.
<b>אחד"ש</b> מכתבו קבלתי ואני מוטרד ומוקף במלאכת ד' ולא אוכל לצאת כעת בכותבת הגסה רק אשר ראיתי שלא אוכל לחשות אדבר.
<b>שאלה</b> עז שחלבו חלב ובתוך ג' ימים מעל"ע מן החליבה נשחט העז הלז בתוך שאר עזים ונטרפה העז החלובה והשוחט אינו זוכר במה נטרפה מה דינו של החלב והכלים אי הם טרפים מספק או לא ואת"ל טריפה איך הדין אם נתערב אותו חלב בשאר חלב עזים בשעת החליבה ונתבטל ברוב ואח"כ נשחט העז ונטרף והשוחט אינו יודע במה נטרף אי החלב והכלים מותרים או לא עכ"ד.
<b>תשובה</b> לולא שראיתי שהדבר ברור בעיניו להתיר בלא תערובות רוב היתר פן ואולי יסמוך ויהי' מכשול לא השבתי כעת כי יש לפני שאלות חמורות ולא אוכל להעמיס עלי לכן אשיב למעלתו נ"י רק שידע שלא יהי' מהיר בהוראה ח"ו ואבאר בעזה"י.
<b>הנה</b> מעלתו נ"י כ' וז"ל ונ"ל להקל אפי' לא נתערב בחלב אחר והוה ס' דאורייתא מ"מ יש להתיר בכה"ג שאינו זוכר ממה נטרפה מכח ס"ס חדא שמא נטרפה מחמת טריפות שאירע לה עתה ואת"ל ע"י סרכא דלמא הי' סרכא דאנו מטריפין רק מכח ספק כמו שכתבו הראשונים וכאן אין מזיק מה דא"א להתהפך הס"ס דמקודם צריך אתה להתחיל שמא עתה נטרפה כדי שלא להוציא מחזקתה ומנ"ל להתחיל שמא ע"י סרכא משמע שברור לך שיצאה מחזקתה מחיים ובאמת מנ"ל הא אולי באמת כל ימי חיותה כשירה היתה ועתה ברגע זו נטרפה כמ"ש הש"ך כלל זה בדיני ס"ס ומשם אחד לא הוה דס' אחד מתיר יותר מחבירו כמובן וא"כ נלע"ד להקל באינו זוכר אפי' לשיטת הש"ך אפי' בלא תערובות עכ"ל.
<b>טרם</b> כל אחקור אם יש לעשות ס' מזה לאמור הגם דידעי' שנטרפה בסרכא דלמא לא היתה סרכא אשר היא טריפות דלמא היתה מאותן שמטריפין אותה מכח דלא בקיאים לברר אם היא מותרת ומס' היינו מטריפין אותה כאשר החליט מעלתו נ"י דהוה ס' גמור או נימא דרוב סרכות המה טריפות עפ"י דין תורה ומיעוט אשר טריפות מכח חומרא וא"כ אם היתה סרכא ולא ידעי' אי היתה טריפה מן הדין או לא אמרינן דאזלי' בתר רוב סרכות דטריפות מן הדין ואין כאן ס' השוה וצע"ג.
<b>ולכאורה</b> עלה בדעתי אי נימא דמכל הסרכות יש מחצה אסורין עפ"י הדין ומחצה מותרין עפ"י דין א"כ קשה למה תקנו חכז"ל לבדוק הריאה יען דשכיח סרכות בה וקשה הא מחצית בהמות בוודאי אין להם סרכות כלל ואותן דיש להם סרכות מחצה כשרים עפ"י הדין הגם דעפ"י חומרות רבותינו ז"ל אפשר דמשכחת דרוב מאשר יש להם סרכות טרפות ולמה תיקנו לבדוק הריאה אפילו שכיח בה סרכות הלא מהם גופא מחצה כשרין עפ"י הדין ויש ס"ס דלמא אין בה סרכא כלל ואת"ל יש סרכות ס' דלמא אינם טריפות מן הדין ולמה תיקנו לבדוק ונפסיד ע"י האין בקיאות ממון של ישראל אלא פשיטא שרוב הסרכות טריפה וכיון שסרכא מצוי ורוב מהם טריפות על כן תיקנו שנצרך לבדוק אחרי מיעוט המצוי אשר רוב ממנו טריפות עפ"י הדין ודו"ק.
<b>אמנם</b> לק"מ דאפשר לומר דלעולם מחצה סרכות כשרות עפ"י הדין ומה שתיקנו חכז"ל לבדוק הריאה הוא ששכיח בריאה כמה מיני טריפות יתיר וחסר וחילף וכדומה ובעבור כללות הריעותות תיקנו לבדוק דמכח כל אלו טריפות הנמנים דשכיח בריאה יצאו הרוב מהם טריפה אבל אם אנו רואים דלית בריאה משאר מיני טריפות רק סרכא הי' בה אז בודאי דמכח סרכות לא נטרפה אלא חציו עפ"י הדין וא"כ אם נשכח מהשוחט הטריפות אמרי' דלמא היתה סרכא אשר היתה כשירה מן הדין ודו"ק.
<b>אך</b> אפי' את"ל דחכמים תקנו לבדוק הריאה רק בעבור סרכות השכיחין בה ג"כ לק"מ מה שהקשתי דהוה שני ס' דלמא לית בה סרכא ואת"ל יש בה דלמא אינו טריפה דהכל שם אחד מה לי דאין בה סרכא או יש בה ואינה טריפה א"כ ג"כ לא הוה סרכא אלא הפשטת ליחה ולא נשאר רק דרוב בהמות אינם טריפה ומיעוט דניקב הריאה ויש סרכא שכיח ועל כן תיקנו היכא דאיכא לברורי מבררין אבל אם השוחט שכיח אי היתה טריפות מן הדין אנו תולין לומר דדלמא לא היתה רק טריפות מחומרת הגאונים.
<b>ואוסיף</b> נופך הלא רוב בהמות כשרות ועכ"ח דליכא ברוב בהמות אפי' אחת מן ע' טריפות שמונה הרמב"ם בפרוטרוט ומיעוט בהמות טריפות היינו באותן מיעוט נמצא בכל אחת איזה טריפות מאותן ע' טריפות שיש בעולם למשל אם יש מיעוט בהמות טרפות נמצא באחת טריפה במרה ואחת בכבד ואחת בקיבה ואחת בגידין וא' בריאה וא' בצלעות וא' במוח וכדומה אבל בודאי אין כל המיעוט טריפות הווין בריאה בלבד דא"כ שאר מיני טריפות ליכא בעולם כלל וגם אותו מעוט שנטרפות שיש בריאה אין כל המיעוט נטרף ע"י נקב וסרכא אלא בא' מכל מיני טריפות השולטים בריאה א' בחילוף וא' ביתר וחסר וא' בנגלד הקרום וא' באטום וא' בצמקה וא' בבועא וכדומה וגם אותה שנטרפת בסרכא אין כל הסרכות טריפות ברור וא"כ יש לומר דלמא הי' טריפות חומרא ודו"ק.
<b>אבל</b> אחר העיון כל זה שיבוש דרוב בהמות כשרות ומיעוט טריפות ע"י ע' טריפות ואחת מן ע' טריפות הוא ניקב הריאה וכיון שראינו בריאה הסרכא יצאה הבהמה זו מן רוב בהמות כשרות דרוב כשרות אין להם סרכא שנסתפק עליה שמא היא טריפה וזו שיש לה סרכא כזו איתרע רובה שלה ואנו מתחילין לדון על בהמה זאת בלבדה ואמרי' רוב סרכות אשר יכולין להיות בריאה המה טרפות מן הדין דרוב סרכות המה שלא כסדרן דסרכות כסדרן אשר לא יפעלו טרפות המה מעוטא ואזלינן בתר הרוב דבוודאי הי' הסרכא שמצא השוחט מהרוב סרכות הטרפות עפ"י הדין דכיון דלא יוכל לברר אם היתה מן המיעוט כסדרן היא טריפה מכח הרוב סרכות דהווין טריפות עפ"י הדין ודו"ק.
<b>הא</b> למה הדבר דומה לחקירת התב"ש בסי' כ"ט להצדיק הרמ"א בבהמה שנמצא לה מים במוח ולא ידענו אם הקיף כל המוח דמטריף רמ"א והסביר התב"ש יען דרוב בהמות אין להם מים במוח וזו שהי' לה איתרע רובא כמו בכתובות רוב בתולות נשאות ורוב הנשאות בתולה יש להן קול וזו שאין לה קול איתרע רוב וה"ה אמרי' רוב בהמות כשרות אין להם מחיים מים במוח וזו שהי' לה איתרע רובא שלה ולא דמי לבא זאב ונטל בני מעיים דאי אמרי' הזאב עשה נקבים לא התחיל ריעותא מחיים וכן אפי' המכשירין בגבינות דהי' ריעותא מחיים עכ"פ נשאר לומר בשעה שעשה הגבינות לא הי' ריעותא עכ"פ אבל במים במוח התחיל ריעותא ויצאה מרוב והוה חזקה שאין עמה טענה יעו"ש כי מתוק ה"ה כאן רוב בהמות הכשרים אין להם סרכא כזו אשר חכז"ל הטריפו אותה דאלו הי' לרוב בהמות סרכות כאלו א"כ איך ספקו חכז"ל להחמיר בהם מספק שמא הוא טריפות הלא א"כ יהיו רוב בהמות טרפות ונגלה עכ"פ דרוב בהמות כשרות אין להם סרכות כאלו אשר החכמים מסופקים בהם שגורמים טריפות וזו הבהמה שנמצא בה סרכא כזו יצאה מרוב בהמות כשרות ונוסף גם זאת דלמא היתה באמת סרכא ברורה שטריפה עפ"י דין דהשוחט שכח ואולי אם הי' זכור אותה הי' טריפות ברור א"כ אזלינן בתר רוב הסרכות שהמה טריפות גמורים דאין לומר סמוך מיעוט טריפות עפ"י חומרות לחזקת היתר שלה עפ"י רוב בהמות כשרות דלו יהי' שהיתה רק סרכא טריפה עפ"י דלא יוכלו חכמים לעמוד עלי' אם היא טריפה ע"כ יצאה עכ"פ מרוב בהמות והוה כחזקה שאין עמה טענה ולא דמי לסרכא תלוי' דהא שם חכמים באמת אמרו דתולין להקל וכאן החמירו דחששו על טריפות וזה ברור בעזה"י.
<b>ואין</b> להשיב דלמא במים במוח דראינו בודאי מעשה טריפות רק אם מקיף כל המוח הוא כשר וצריך בירור וה"ה באשה בכתובות הלא היום היא בודאי בעולה אבל כאן אלו הי' הסרכא לפנינו אולי אפשר דלא הי' יכול להיות שם טריפות עפ"י הדין ונימא עוד סמוך מיעוטא לחזקה להיות ס' השקול זה ג"כ אינו אמת עי' ט"ז יו"ד סי' ל"א סק"ג ותב"ש סי' כ"ט לתרץ קו' פר"ח בשגרונא ודו"ק
<b>ואמרתי</b> בלבי אחרי הודיע מעלתו נ"י שהוא לומד בעניות וחכז"ל אמרו תורה שלמדתי באף היא גדולה שנאמר אף חכמתי עמדה לי לכך אחפש להפך בזכותו פן קוצר במכתבו אולי הי' המעשה שהשוחט אומר שבדק כל הריאה והיתה כולה יפה חוץ במקום אחד באונא ידוע מצא סרכא הנמצא בספרי שחיטות שהיא טריפה והטריף ככתוב בספר שלו ושכח אח"כ ולא יוכל להודיע באיזה מקום מן האונא ובאיזה אונא מצא הסרכא א"כ אין ספק לפנינו רק על סרכא במקום אחד ולא לכל הריאה א"כ יש לחקור להפך בזכותו דמעלתו שנ"ל להתיר ואבאר בעז"ה.
<b>ואעתיק</b> דברי ט"ז בסי' ל"ט ס"ק כ"ב שכ' על קו' הב"ח למה לא הגיה הרמ"א בסעיף ה' ובסעיף י"ז כמו שכ' בסעיף ב' ותי' הט"ז וז"ל דודאי אמרינן נשחטה הותרה והוה כזאב שנטל בני מעיים וכו' והא דלא מהני לקצת גדולים לומר כן בריאה שנאבדה ריש סי' זה הוא משום דסרכות מצויות בבהמות וכל הריאה הוא בחזקה זו אמרינן אלו היתה בפנינו שמא היינו מוצאים בה סרכות שיותר מצוי שנמצא סרכות ממה שלא נמצא וסרכות אוסרות רוב הריאה זולת במקומות מעוטים שמותר דהיינו כסדרן ע"כ חשו שמא יש סרכא ברובא של ריאה משא"כ כאן בב' הסעיפים ובסעיף ה' דהכל רואים שריאה זו יפה כולה רק שבמקום א' נסתפק בה בזה אם הוא אסורה או לא בודאי לא אמרינן דסרכא אסורה מצוי טפי במקום הזה מסרכא שאינה אסורה ואין שום ריעותא לאיסור דהיינו לומר שהיתה שלא כסדרן טפי משנאמר שהיתה כסדרן וכן בכל הדומה לזה שיש ספק לפנינו ושני הצדדים שווים פשיטא דאמרינן בזה נשחטה הותרה עכ"ל הרי שגילה בפירש דרוב הסרכות המה טריפות דרוב הווין בריאה שלא כסדרן וכמו שבארתי למעלה אעפ"כ אם הספק במקום אחד בלבד לא שייך לומר שבמקום זה שכיח סרכות טרפות טפי מסרכות כשרות וסמכינן על נשחטה הותרה לומר שהי' סרכא כשירה כמבואר בדבריו וא"כ ה"ה אם השוחט אמר שבדק כל הריאה והיתה יפה רק במקום א' מצא סרכא טריפה ולא ידע עכשיו מקומה א"כ כיון שאין לנו לדון על כל הריאה רק על מקום סרכא אחת אנו תולין לומר נשחטה הותרה שלא היתה סרכא האוסרת עפ"י דין רק סרכא עפ"י חומרא ויהי' היתר על החלב מכח ס"ס כך עלה ברעיוני להצדיקו שלא שגה בדין ח"ו.
<b>ואחר</b> העיון ראיתי דזה אינו דשם עכ"פ הע"א אומר שהי' בכסדרן א"כ הוא מחזיק דנשארת הבהמה בחזקת היתר רק ע"א מכחישו דהי' שלא כסדרן אמרינן דמכח ספק נשארת בחזקת היתר כיון דבמקום הזה אין הכרע דיהי' הסרכא שלא כסדרן מאשר תהי' כסדרן או אם אנו מסופקין אם הסרכא היא בגב או בחיתך עיין סעיף ה' דהוה ספק השקול דבהמה עדיין מותרת אבל כאן דהשוחט לא זוכר המקום אשר מצא שם הסרכא א"כ אמרי' הלא רוב סרכות טרפות עפ"י הדין דרוב סרכות המה בריאה שלא כסדרן וא"כ אם ימצא דרוב המקומות בריאה סרכות המה טרפות מן הדין ומסתמא גם זו הסרכא היתה בא' מן הרוב מקומות של הריאה אשר הסרכא אוסרת שם מן הדין דמהכ"ת לומר שמצא הסרכא במיעוט מקומות אשר אינה אסורה עפ"י דין הלא מסתבר שהי' בא' מהרוב מקומות שנאסרה עפ"י הדין דהא כל הריאה נכנסת בס' אי' היתה מקומה של הסרכא ואף נשחטה הותרה ליכא למימר דהא בכל אופן הבהמה טריפה מכח סרכא הנטרפת ויצאה מחזקת רוב בהמות אינם טריפה דהמה בלי סרכא המטרפת כלל כמו שהארכתי למעלה בעז"ה וא"כ ברור דתלינן דסרכא זו היתה מרוב סרכות המטרפין עפ"י הדין והחלב טריפה ודאית מכח רוב ודו"ק.
<b>ועל</b> כן החכים הפרמ"ג בנתערב בשאר חלב דמדאורייתא ברובא בטל ונשאר ספק דרבנן ומקילין בו דהוה רק ס' דרבנן ע"י גלגול ועיין פלתי בסי' כ"א ובסי' נ' בפי' דברי תוס' ד"ה אתיא ובנולד רעותא מחיים עכ"פ אסור מדרבנן יעו"ש אבל ח"ו להתיר בלי תערובות רוב ודו"ק.
<b>וגם</b> לא אמנע מלהודיע לו שלפי דבריו שיהי' ס' אולי נטרפה רק מחמת חומרא א"כ עכ"ח ליכא כאן משום ס"ס המתהפך דמתחילה צריכין אנו לדון דלמא לא היתה סרכא גמורה אם כן על פי הדין הבהמה עדיין מותרת באכילה ואת"ל שהבהמה אסורה דעכ"פ טריפה הוא דלמא נטרפה קודם מיתה מכח שאר טריפות א"כ החלב מותרת עכ"פ רק זה לא הוה ס"ס דהוה כב' גופים וק"ל. הד"ש הק' חיים סופר
<b>סימן</b> <b>כד</b> נעימות ד' יהי חופף עליכם חריפי השכל ורוקמי דעה ואורגי בינה במלאכות מחשבות בתורת ד' תמימה ה"ה הרבנים החריפים ובקיאים כמהו' ר' יוסף משה האלבערשטאם נ"י וכמהו' ר' אברהם יעקב שמיד נ"י שלום וברכה באהליכם בק"ק שינאווע.
<b>גלילות</b> ידכם הגיעני ולולא שיקר בעיני כבודכם לא השבתי כעת כי הקיפוני טרדות רבות ואשיב רק בקצירת אומר בדבר אשר כמוס עמדי ואח"כ אפלפל על הדין אשר איני מסכים עמכם.
<b>כתבתם</b> להפליא על מג"ש ופנ"י וז"ל מה שעלה במצודתינו ליישב דברי התוס' פסחים כ"ז ע"ב בד"ה הקדש וז"ל מה חומרא הוא זה הלא הקדש דבר שיל"מ הוא ע"י חילול וכו' והפנ"י ז"ל ורבים מהאחרונים תמהו על תמיהתם דדלמא אה"נ דלאו מצד חומרא קאמר רבא הכא השתא אלא דטעמא קיהיב ואע"ג דבערלה הפת מותר היינו משום דיש לו ביטל משא"כ הקדש דגם באלף לא בטל משום דהוי דשיל"מ מש"ה הפת אסורה ע"כ קושי' אחרונים וחשבנו ליישב ב"ה דברי תוס' באופן נאות בהקדם מ"ש המג"ש (מובאים דבריו בשו"ת אבני מלואים סי' ז') דהא דהקדש הוה דשיל"מ אע"ג דהיכא דצריך להוציא הוצאות ל"מ דשיל"מ היינו משום דהקדש שוה מנה שחלל עש"פ מחולל ומבואר מדבריו דכל היכא דצריך חילל בכדי דמיו לא הוה דשיל"מ וכן הוכיח הגאון בעל א"מ ז"ל שם בתשובה והנה הגאון הספרדי מהרי"ט אלגזי ז"ל בפ"א מה' בכורות להרמב"ן אסביר לן טעם הדבר דהקדישו של חבירו אינו פודה בשוה פרוטה משום דבהקדשו דיוכל לשאול עליו ולהוציא לחולין בחנם מש"ה הקילו בו דיכול לפדותו עכ"פ משא"כ בהקדש של חבירו דל"מ שאלתו צריך לפדותו דוקא בכדי דמיו היוצא לנו מדבריו ז"ל דכל היכא דלא מהני שאלה לא מהני גם פדיון ש"פ רק בכדי דמיו ומעתה יאיר לעינינו צדקת רבותינו בעלי תוס' ז"ל דאין לומר כאן הפשט בדברי רבא באמרו הכי השתא הקדש אפי' באלף לא בטל דהיינו משום דהוי דבר שיש לו מתירין משום הכי אסורה כאן הפת דהוא דבר שיש לו מתירין דהנה רבא בעצמו סובר שבועות כ"ז ע"ב דאכילה כולה אין נשאלין עליו וא"כ ה"ה כאן בודאי לא יועיל שאלתו על עצי הקדש אשר כבר הסיקו וכלו מן העולם וא"כ ממילא צריך לפדותו דוקא בכדי דמיו וממילא לא הוה דשיל"מ וכדברי המג"ש הנ"ל וע"כ צ"ל רק מתורת חומרת הקדש כשאר דוכתי קאתי עלה רבא ועל זה שפיר הקשה תוס' קושיתם וזה נכון עכ"ל.
<b>טרם</b> אפלפל על דבריכם להצדיק הגאונים אודיע הערה אחת בדברי מג"ש ושמחתי שבא הדברים לידי לגלות אשר כמוס עמדי בזה תלי"ת הנה המג"ש חידש דהקדש הוה דשיל"מ רק יען שהדין שאם חילל שוה מנה בפרוטה הר"ז מחולל והשיג עליו האבני מלואים בתשובה סי' ו' הא מבואר בתוס' ור"ן בע"ז דף ע"ג דדוקא אם צריך הוצאות או אם אין לו פרנסה ממקום אחר אז לא הוה דשיל"מ אבל אם יש לו פרנסה ממקום אחר אפי' צריך להוציא עשרה כורין הוה דשיל"מ דעכ"פ אין לו הפסד בשלמא בהגעלת כלים דצריך להוציא הוצאות ומפסיד אז לא הוה דשיל"מ אבל אם לא מפסיד הגם שלא ירויח הוה דשיל"מ יעו"ש דפח"ח.
<b>ואמרתי</b> להצדיק דברי מג"ש דבטבל האמת כדברי א"מ ובהקדש האמת כדברי מג"ש דלכאורה קשה איך משכחת ביטול להקדש בשלמא אם נפל נבילת חבירו בתוך שלו דבטל האיסור הגם שצריך לשלם לחבירו דמי שווי' של הנבילה דממון לא בטל כמבואר בביצה דף ל"ח ל"ק כיון דממון לא בטל איך יבטל האיסור זה לק"מ דאין אנו מזכירין בעל נבילה דמאי נ"מ אם הוה נבילה שלו או של חבירו הלא הבעל הנבילה צריך הביטול כמו חבירו הבעל השחוטה שאם יאכל מן התערובות לא יעשה איסור באכילתו דאפי' אם נתערב נבילה שלו בתוך שחוטה שלו צריך ג"כ הביטול על האיסור הנבילה כמו שצריך הביטול אם נפל נבילה שלו בתוך שחוטה של חבירו א"כ שאין ביטול האיסור קשור עם שם בעל הממון נתבטל האיסור הגם שהממון לא נתבטל דהא צריך ביטול גם לבעל הממון כמובן.
<b>אמנם</b> בהקדש שכל האיסור תלוי יען שזה החפץ או הממון של גבוה והקב"ה אסר אשר הוקדש לו לבני ישראל שלא ימעלו מעל בד' להנות מקדשי שמים והוה ג"כ בפרוטה ועיין במ"ל פ"א מה' מעילה וא"כ איך שייך דהקדש יבעל הלא האיסור תלוי בזה אם הוא ממון גבוה יש עליו איסור ואם אין עליו ע"כ אינו ממון גבוה והלא ממון לא בטל וממילא אין ביטול גם על האיסור ואיך שייך ביטול על דבר של הקדש וצע"ג.
<b>אך</b> לק"מ דכבר האיר בזה הקצו"ח בש"ש שמעתא ו' פ"ד דבהקדש אין אנו דנין דין ממון עליו רק דין איסור לבד והביא ראי' מתוס' מעילה דף כ"א שהקשה דפרוטה של הקדש יתבטל ברוב פרוטות חולין הגם דממונא לא בטיל יען דבהקדש הוה רק איסור יעו"ש היטב וא"כ כיון דאין אנו דנין בהקדש דין ממון רק דין איסור א"כ שפיר יש לחקור שיהי' בטל של הקדש חוץ אם נאמר דהוה דשיל"מ ודו"ק.
<b>הן</b> אמת שבספרי מחנה חיים סי' צ"ג בד"ה ואגב השגתי על הש"ש מגמ' כריתות דף ח"י דאמרינן נהנה ונהנה אפי' מכאן ועד ג' שנים חייב דכתוב כי תמעל מעל ופריך הגמ' הא יוכ"פ שבינתים מכפר ומשני הגמ' יוכ"פ מכפר על איסור ולא על ממון יעו"ש א"כ מבואר דדנין בהקדש דין ממון והנחתי בצע"ג.
<b>ואחר</b> ימים ישבתי דברי הש"ש בודאי אם נהנה פרוטה דיש בו מעילה אז אין עליו דין ממון רק דין איסור שהוא קודש וכל הנהנה מועל בקדשי ד' אבל בחצי פרוטה דאין עליו מעילה אז נשאר עליו דין ממון דמה לי איסור חצי פרוטה בגזל אדם או איסור חצי פרוטה ממון גבוה הלא אין עליו מעולה ולכן שם במעילה כ"א דאיירי בפרוטה של הקדש שנתערבה בכיס מלא מעות הקשה תוס' שפיר שיתבטל דפרוטה אין עליו דין ממון רק דין איסור אבל בכריתות דף ח"י דאיירי דנהנה רק חצי פרוטה ע"ז משני הגמ' יוכ"פ אין מכפר על ממון ודו"ק.
<b>ובזה</b> אמרתי ליישב מה שנתקשו כל הוגי דעה על דין שמואל שאמר הקדש שחילל שוה מנה בפרוטה הר"ז מחולל והקשה בתוס' וכל ראשונים מאי טעם יש בזה שיוכל לחלל שוה מנה בפרוטה ועיין תוס' מנחות דף ע"א והוא פלא גדול.
<b>לפמ"ש</b> מתוק מאוד בעז"ה כל מקום שיש להחפץ דין ממון אז יש לחקור בין פרוטה או אלף כסף אבל כיון דאין בהקדש דין ממון רק דין איסור ואעפ"כ גילתה התורה שאיסור הזה יופקע בחילול שמניח האיסור על ממון אחר א"כ מה לי שמפקיע האיסור הרובץ על אלף כסף או שרובץ האיסור על פרוטה אחת אטו יש בשם איסור כמות הלא בכל איסורין יש רק איכות איסור חמור ואיסור קל אבל לא כמות דמי שאוכל ליטרא חלב בב"א נא עשה איסור יותר מאלו אכל כזית בב"א וא"כ אין הבדל אם מחלל איסור מאלף כסף או מחלל איסור מפרוטה אחת והבן זה.
<b>ונהפוך</b> הוא דנפלאתי על מה שאמרו בגמ' כי אמר שמואל דיעבד ולא לכתחילה וקשה למה לא יהי' כן אפי' לכתחילה כיון שהתורה התורה לחלל מה ני על פרוטה ומה לי על אלף כסף הכי יש לאיסור כמות וצע"ג.
<b>רק</b> הדבר נכון דמי יכחיש דעכ"פ הגזבר לא ימכר ולא יתן אותו בפדיון רק בשווי' א"כ יש בו בהחפץ אשר הוקדש גורם לממון הגם שהוא בעצמו רק איסור אבל על ידו יבא לרשות גזבר שווי' אלף כסף ואם בא אחד ומחלל על פרוטה גרם להקדש היזק אלף כסף והגם אם מזיק להקדש פטור אבל עכ"פ אסור לעשות להקדש היזק ובפרט (לעשות סחורה בפרתו של חבירו) להזיק להקדש ולהרויח לעצמו ולכן אסור לכתחילה ועיין פסחים דף כ"ט ודו"ק.
<b>וחזו</b> דאתי' לתרץ בזה קושי' גדולה שהקשה הטו"א במס' מגילה דף כ"ג בד"ה אדם שנתקשה בגמרא בכורות דף י"א דאמרו מי שיש לו פ"ח ואין לו שה לפדותו פודהו בשווי' ומפרש בגמ' הטעם דלא יהי' חמור מן ההקדש דלא אמרה התורה להחמיר עליו דווקא בשה אלא להקל עניו דבשה פודה אפי' שה כל שהו והקשה הגאון ע"כ פ"ח בודאי חמור מן ההקדש דהא בפ"ח מבואר בגמ' אם פדה בפחות משווי' לא מהני דתנן אין פודין לא בעגל ולא בחיה ולא בשחוטה וכדומה ואם הי' בשווי' בודאי מהני אבל שלא בשווי' צריך להיות דווקא שה וא"כ ע"כ פ"ח חמיר מהקדש דבהקדש אם חילל שוה מנה בפרוטה מהני ובפ"ח אם פדה בפחות משווי' לא מהני וא"כ נימא גם בהקדש יוכל לפדות בשווי' אפי' לכתחילה ובפ"ח לא מהני שווי' לא מיבעי דלכתחילה לא אלא אפי' דיעבד נמי לא והוא קו' נפלאה וצע"ג.
<b>וכאשר</b> הגדתי היום נכון הדבר מה דמהני בהקדש חילל על פרוטה הוא מטעם דאין אנו דנין בו דין ממון רק דין איסור א"כ מה לי אם מסלק האיסור מפרוטה או מאלף כסף הלא אין בו דין ממון אבל פ"ח דהוה בו דין ממון כמבואר בגמרא בכורות דף י' הוא הפסיד ממון של כהן דאנו דנין עליו דין ממון בודאי מסתבר דצריך להיות בשווי' דמהכ"ת ירויח בפדיון ועכ"פ מהני בשווי' דמה שלא יוכל לפדות בפחות משווי' לא הוה חומרא דאלו הוה בהקדש לדון על ממון הי' צריך לפדות ג"כ בשווי' דווקא ודו"ק.
<b>ומעתה</b> נכון דאם צריך לפדות בכל השווי' אשר יהי' שוה לאחר החילל לא היה דשיל"מ דעכשיו אין בי רק דין איסור ומהכ"ת יצטרך לעשות עליו הוצאות אלף כסף רק ירויח בפדיון אז הוה דשיל"מ דיוכל לחלל האיסור בפרוטה כדברי מג"ש.
<b>וכל</b> זה בהקדש אבל בטבל דהוה בו דין ממון אפי' קודם שיפרוש ממנו הוה חלק שבו הראוי' לתרומה ממון של כהנים כמבואר בתוס' פסחים דף ל"ח בד"ה אתיא דהקשו למה לי למעט טבל שאין יוצא בו ידי מצה משום דאינו בבל תאכל חמץ תיפוק לי' דלא הוה לכם כדמשמע פ' לולב הגזול דף ל"ה דאינו יוצא באתרוג של טבל דלא הוה לכם ותי' הר"י וז"ל אתרוג מטבל לא חשוב שלו כיון שצריך ליתן ממנו לכהן וללוי ובעינן שיהי' כל האתרוג שלו אבל מצה שאם אכל כל כך שאם הי' נותן ממנו תרומה או מעשר ממה שאכל אכתי הי' אכל שיעור מצה חשוב שפיר שלו ע"כ לשונו מבואר דגם קודם שיפריש התרומה והמעשר חסר מבעלים הממון כשיעור הצריך ליתן לכהן וא"כ נכון מאוד דאם אין הפסד מכאלו לא נפל לתערובות לא הוה דשיל"מ דאטו יען שנפל לתערובות ירויח בו וא"כ בע"ז דף ע"ג דדן הר"ן ותוס' על טבל אז אפי' אם צריך להרים עשרה כורין הוה דשיל"מ א"כ אין משם השגה על הקדש ודו"ק.
<b>הדרן</b> לעיקר הדברים דהקדש הוה רק איסור ולכן מהני פרוטה בחילל שוה מנה רק אסור לעשות כן שגור בזה היזק להקדש בעתיד וכל זה אם הקדש בעין לפנינו שיש ביד הגזבר ליתן אותו בפדיון בשווי' אבל אם נפל לתערובות ונתבטל האיסור א"כ בכל אופן הממון שבו בטל דהא אין כאן בעלים דבשעת נפילה לא הי' ממון ופעל התערובות שלא יוכל לבא לידי ממון ואנו דנין רק אם האיסור נתבטל אמרינן הלא לאיסור יש היתר לחלל על פרוטה ולא יתבטל עד שיחלל אבל אם נאמר דיחלל על השווי' הוה הפסד דזכות הממון כבר זכה מדאורייתא דלא יצטרך לשלם ואטו משום חומרא דרבנן עד שתאכלנו באיסור תאכלנו בהיתר יפסיד זכותו ויתן השווי' וצדקו דברי מג"ש דכאן אפי' לכתחילה די בפרוטה ול"ק קושי' אבני מלואים הא שמואל דיעבד קאמר דכאן נתבטל הוה דשיל"מ רק מטעם דלא צריך פרוטה יעו"ש בדברי מג"ש ודוק.
<b>ואוסיף</b> נופך דחומרת דבשיל"מ לא בטל הוא בא בשעה שרוצה לאכול אבל אם לא יחפץ לאכול בודאי נתבטל הדבר מעצמו ולכן אמרו עד שתאכלנו באיסור תאכל בהיתר לרש"י ואפי' לסברת הר"ן דהיתר בהיתר לא בטל הייני הכח האיסור לא נפסק אבל כח ממון נפסק כנלע"ד.
<b>ובמ"ש</b> תרצתי השגה אחרת של אבני מלואים שנתקשה על המג"ש ופנ"י מדברי ר"ש פ"ב דמעשר שני דתבלין של מע"ש שנתערב בחולין דלא מהני פדיון א"כ ה"ה כאן בהקדש לא מהני חילול יעו"ש.
<b>ונלע"ד</b> הגם דגילה הקב"ה דטע"כ אסור היינו באיסורים כגון געולי עכו"ם או משרת בנזיר ומהם ילפינן בכל התורה לאסור טעם כעיקר אבל בודאי אם נפלו ענבים במים של חבירו וקבלו טעם יין לא נאמר טעם כעיקר דאורייתא ואוכל גזילת חבירו ויהי' בכלל איסור גזילה עד שישלם לחבירו אם הוא שוה פרוטה דטע"כ לא הוה ממש דיחול עליו דין ממון ונהפוך דהוה בכלל זה נהנה וזה לא חסר כמובן.
<b>וא"כ</b> בשלמא מעשר שני דהוא ממון בעלים לרבנן עיין פסחים דף ל"ח ועי' רמב"ם פ"ו מלולב וע"כ הוה הפדיון ממון בממון וכיון דטע"כ לא נחשב לממון לא חל עליו חילל אבל בהקדש דאין בו דין ממון רק איסור ואעפ"כ חידש הקב"ה בו חילל שילך האיסור אשר רובץ על זה ויבא ע"ז א"כ באיסור הוה הטעם כעיקר ומהני בו חילל ודו"ק.
<b>ויובן</b> כוונת הפנ"י דמהני חילל על השבח עצים הניכר בפת ולא שיחלל העצים אשר נתקשה הא"מ מה מהני חילול אטו יהי' הבגד אשר נארג בעצי הקדש מותר אם יחלל אח"כ ההקדש מן ההקדש ולפמ"ש נכון בעז"ה.
<b>ואחרי</b> שהקדמתי להעלות נר תורה לפני הגאון מג"ש אבוא לפלפל בדבריכם להצדיקו שנית בעז"ה דנלע"ד הא דאמר רבא אכלו כולו אין נשאלין עלי' הגם דיש עליו עונש האיסור הוא דבחגיגה דף י' אמר רבא לכולהו אית להו פירכא לבר מדשמואל דאמר דכתיב לא יחל דברו הוא אינו מוחל אבל אחרים מוחלין לו מכאן ילפינן דחכם יכול להתיר נדר לאיש אחר ועיין ברכות דף ל"ב וא"כ כל זמן שיש עוד ביד הנודר לעבור ולעשות דבריו חולין אז גילה הקב"ה הוא אינו מחלל דברו אבל אחרים מוחלין לו אבל אם כבר עבר ומיחל דברו לא גילה התורה שאחרים יכולין לחלל הנדר וא"כ לא מהני התרת חכם דהגם דצריך עדיין כפרה על אשר מיחל דברו כיון שאין נ"מ עוד שהוא לא יחלל דברו לא גילתה התורה שהחכם יוכל להתיר הנדר ואמימר סובר כסתם משנה בחגיגה היתר נדרים פורחים באויר ואין להם על מה שיסמכו וכן פסק הרמב"ם פ"ו מה' שבועות ה' ב' וז"ל ודבר זה אין לו עיקר בתורה שבכתב עכ"ל רק ביאר שלמד משה רבינו מפי הקבלה שלא יחל דברו הוה הפי' בשאט נפש כמו וחללת את שם אלקיך יעו"ש וא"כ סובר אמימר אפי' אם רק מתנחם בעבור יראת עונש כפרה מוחלין לו על כל פנים רבא לשיטתו שפיר אמר אכל כולו אין נשאלין עלי' ודו"ק.
<b>וכל</b> זה אם אכל כולו ועבר על לא יחל דברו א"כ לא נשאר מן דבר לחללו אבל אם הקדיש עצים ואפה בו את הפת ויש שבח עצים בפת לו יהי' דעצים אינם בעולם אבל עכ"פ הוא לא חילל דברו שנימא שנשאר רק שצריך כפרה הא לא עשה עבירה כלל ונהפוך הוא הלא נשאר עוד איסור ממנו הוא השבח עצים בפת אשר נחשב לאיסור מכח נדרו אשר נדר וא"כ עדיין יש נפקותא בדברו אז בודאי גם רבא אומר שיוכל החכם להתירו דהא עדיין לא חילל דברו ויש בידו לחלל לאכול אשר נאסר מכח דברו ומהני בו שאלת חכם כנלע"ד לאמת בעז"ה.
<b>ומצאתי</b> תל"י לריטב"א בשבועות דף כ"ח בד"ה מיתיבי מי שנדר שכתב וז"ל ופריק הב"ע בשלא כיפר פי' דהא דקתני והפריש היינו והפריש בלחוד ומאן דקארי לי' סבר דהפריש היינו הקריב וכדאיתא טובא דתני הכי וא"ת בדרבא נמי עדיין לא כפר דהא מחוסר הוא י"ל שזה אינה כלום דמ"מ בדרבא עבדי' לכולי' איסורא ואין הקרבן מכפר אלא על מה שכבר עבר אבל בנזיר כל זמן שלא כיפר עדיין הוא באיסור נזירתו כדמעיקרא לאסור בכל איסורי נזיר והיינו דאמרינן בסמוך בשלא גלח ור"א הוא דאמר תגלחת מעכבא לי' בכל איסורי נזיר והא דרבא בגלוח לרבנן הוא דלא מעכב באיסור שבועה עכ"ל הרי שדייק הריטב"א דווקא היכא שכבר עבד לכל האיסור ולא נשאר אלא הקרבן לכפר על מה שכבר עבר אבל בנזיר כל זמן שלא כיפר עדיין הוא בנזירתו וק"ו היכא שלא עבר כלל ועדיין נשאר אם ויכל להנות מן הפת שנאפה אז לכ"ע נשאלין עלי' כנלע"ד והי' בדעתי להאריך בדברי מהרי"ט ובשעה"מ פ"ו משבועות ובאבני מלואים בטו"א מס' מגילה דף כ"ג ובט"ז יו"ד סי' שכ"ג רק טרדוני טרדות צבור ולא אוכל להשיב על מכתבכם כעת ואצוה להעתיק לכם דבר מח"ת שלי בסוגי' דשבח עצים בפת דברי המברך אתכם בכל טוב הד"ש. הק' חיים סופר
<b>ראיתי</b> בשער המלך פ"ג מהלכות חמץ ומצה שהשיג בכמה קושיות על דברי ר"י שהובא בתוספות פסחים דף ע"ה דאבוקה כנגדו אינו אסור אלא מדרבנן יעו"ש והקשה בספר הנ"ל כמה קושי' ואסדרם זה אחר זה (א) מן הגמ' פסחים דף כ"ו דאמרו לרבנן לא משכחת עצים דאסורא אלא בשרפיפא והיינו מדאורייתא כמבואר ברש"י ד"ה יוליך אבל מדרבנן אסור וא"כ משמע לרבי אסור באבוקה כנגדו מדאורייתא דאל"כ תקשה קושי' הגמ' גם לרבי ולמה אמרו לרבנן עצים דאיסורא היכא משכחת להו והוא קושי' גדולה מאוד (ב) הלא בתוס' פסחים דף כ"ב ד"ה מניין כתבו בשם הר"י עצמו דלמ"ד אין שבח עצים בפת דשרי עצים בהדלקה הא דאסר קרא הכא היינו בשמן דהוה בעין יעו"ש משמע דלמ"ד יש שבח עצים בפת אסר הקרא אפי' בעצים והוה איסור דאורייתא וצע"ג (ג) הקשה מדברי תוס' דף ל"ג ד"ה תתן לו אם חמץ אסור בהנאה אז מתיבת תתן ממועט חמץ דמידי דאסור בהנאה לית בו נתינה כן כ' הר"י וא"כ אם מדאורייתא אפי' אבוקה כנגדו מותר א"כ שייך בו נתינה דהא ראוי' להסיקו תחת תבשילו כתרומה טמאה ואיצטרך למדרש תתן לו ולא לאורו וצע"ג (ד) עוד הקשה מדברי תוס' פסחים דף ה' ד"ה ואומר דהקשו דלמא אך ביום הראשון הוא בפסח והגם שאין ביעור חמץ אלא שריפה והבערה אב מלאכה יוכל לשרוף ויהנה בגחלתו יעו"ש משמע דבאבוקה כנגדו אסור מדאורייתא וכן ממה שתירצו יען שבתחילת הבערה לא יוכל להנות אעפ"י שיש לו הנאה אח"כ אסור ודאי שכוונתם דר"ג ס"ל דבאבוקה כנגדי אסור כרבי דלרבנן אפי' אבוקה כנגדו מותר מן התורה עכ"פ מבואר דאסור לרבי מדאורייתא וצע"ג (ה) עוד הקשה מדהקשה הגמ' מלולב הגזול דאתרוג של ערלה פסול לפי שאין בו דין ממון ופריך הגמ' תנן של תרומה טמאה פסול והלא יש בו דין ממון להסיק תחת תבשילו ולשיטת הר"י דמותר מדאוריי' בערלה באבוקה כנגדו א"כ למה לא הקשה הגמ' על אתרוג של ערלה דראוי להסיק באבוקה כפי תי' הראשון של תוס' פסחים דף מ"ח כיון דמדאורייתא ראוי' מקרי לכם וצע"ג.
<b>ונלע"ד</b> ליישב בעז"ה דברי הר"י דהנה יש ב' אופני הנאה מעצי ערלה (א) אם נהנה בשעת ביעורו כגון שמדליק עצי ערלה להאיר בלילה בבית או שמחמם עצמו בשלהבת בשעת שבוערים עצי ערלה (ב) אם אפה פת בעצי ערלה שלא נהנה האדם בשעה שעצי ערלה בוערים באש רק אח"כ כאשר יאכל האדם הפת יהנה עתה אחרי שכבר מבוערים מן העולם העצי ערלה פעולתם אשר פעלו לפני שעות או ימים.
<b>ונראה</b> בסברא בודאי אם נהנה אדם מן האיסור הנאה בשעת ביעור הא"ה הוא אסור מדאורייתא דתורה גזרה שהחפץ יהי' בשריפה כדי שלא יהנה אדם ממנו ואסור להנות ממנו רק אחר שנעשה בו מצותו והיינו טעמא דכל הנשרפין אפרן מותר דכבר נעשה בו מצותו אבל בשעת מצותו ששורף אותו יען שהוא אסור בהנאה אין רשאי להנות ממנו דא"כ נגלה דאינו שורף איסור הנאה אבל אם בשעת שריפה לא בא לאדם הנאה דמה שנאפה בו הפת בשעת אפי' אין בעולם הנאת הגוף ואם לא יאכל הפת אח"כ נמצא שלא נהנה אדם ממנו רק בהשעה אשר אוכל את הפת יהנה אז מהכח אשר פעלו העצי ערלה מלפנים יש סברא לומר כשם שאפרם מותרין עכשיו דכבר נעשה בהם מצותם כך כל הכחות אשר נשארו מפעולת מצות שריפת הערלה מותרין דהא כבר נעשה מצותם דהכח הנשאר מותר כיון דגוף האיסור נשרף כמצותו בודאי אי הוה נחשב לנו שבח עצים בפת כאלו גוף העצים נתהפכו למאכל א"כ הי' בעינינו כאלו נשארו מקצת עצי ערלה אבל באמת שמחליטין שבח עצים בפת אינו בעינינו כאלו גוף הדבר עוד בעולם רק אמרינן שבח עצים בפת היינו שנשאר כח מהעצים בעולם האי כח שנשאר אחרי שנעשה מצותו בלי הנאת אדם הוה כאלו נשאר אפר בעולם ולכן דלמה אנו מחליטין אין שבח עצים במוקצה הגם שהוא איסור אכילה יען דמגוף הדבר לא נשאר רק כח עיין תוס' פסחים דף כ"ו ד"ה חדש יותץ בשם הר"י ובתוס' בע"ז דף כ"ו.
<b>ומעתה</b> בא ברוך ד' וראה כי נכונים דברי הר"י דתוס' בפסחים דף ע"ה הביאו בשם הר"י דפת שנאפה בתנור גרוף יהי' אסור דהלא חום אבוקה אסור ויהי' הפת שנאפה בו ג"כ אסור כמו אם אפה אצל האבוקה ותי' הר"י דגם באבוקה כנגדו אין הפת אסור מדאורייתא הגם דלרבי נא שוה השלהבת עם הגחלים דסובר דשלהבת בא מן גוף העצים וא"כ השלהבת אסור מא"ה דעכשיו הוא ביעורו ולא מותרין א"ה רק אחרי שכבר נעשה מצותם דבשלמא לרבנן דסוברים דשלהבת בא מהגחלים אם כן לא משכחת שלהבת בעולם רק אחר ביעורו של עצי איסור דבמקום שנאחז השלהבת כבר נעשה מהעץ גחלת ומותר השלהבת ולא משכחת איסור הנאה בעצי ערלה רק בשרפיפא בודאי לרבי משכחת איסור דאורייתא בעצי איסור אם נהנה משלהבות בשעה שהיא יוצאה מן העצי א"ה כגון אם רואה אצל שלהבות או מחמם כנגדו וה"ה אם נהנה מהצבע בשעה שלובש הבגד אבל אם אפה בו פת בזמן דשלהבת קשורה בעצים לא בא לאדם הנאה רק אחר שכבר האיסור אינו בעולם יהנה מכח הנשאר מהעצים אחרי שנעשה בהם מצותם זה מותר מדאורייתא כמו האפר רק דרבנן אסרו יען דנראה עיני הרואה כאלו לא ישרוף העצים האיסורים בהנאה לשם מצוה בשלמא דאפר ג"כ נשאר מכל שריפה אבל אפיית הפת נראה כאלו נהנה מן הממש או שגזרו דלמא יהנה ממנו הגוף בשעת ביעורו אך לא אסרו חום בתנור גרוף דחום הנשאר הוה כמו אפר הנשאר ובשעה שהחום פועל על הפת לא בא לאדם הנאה ממנו רק אח"כ והוה תרתי לטיבותא שאינו אסור כלל ודו"ק.
<b>ולפ"ז</b> מיושבים כל הקו' שפיר פריך הגמ' בפסחים דף כ"ו רק לרבנן דבשלמא לרבי דסובר דשלהבות בא מן העצים ולא נחשב כאלו בא מגחלים וא"כ משכחת עצי איסור באיסורין מדאורייתא אם נהנה האדם בשעת ביעורו אבל שבח עצים בפת שנהנה אח"כ אחר שכבר כלה האיסור הוא רק מדרבנן אבל לרבנן דלא סברו שבח עצים בפת שלהבות בא רק מן גחלים א"כ לא משכחת כלל איסור בשלהבות אפי' אם האדם נהנה מיד בשעה שבא השלהבות מן העצים ודוק (ובזה מיושב לי בס"ד דלא ידע הבדל בין אבוקה או גחלים לוחשות א"כ למה לא הקשה מיד למ"ד גחלים לוחשות ג"כ מותר א"כ עצי איסור לרבי היכא משכחת לה ולישני באבוקה כנגדו ויקשה א"כ לרבי ניחא אפה בו את הפת אלא לרבנן דמתירין באבוקה א"כ עצים דאיסורא היכא משכחת ולפמ"ש נכון דידע הגמ' לרבי משכחת אם יהנה מיד דהא לדידי' סובר יש שבח עצים בפת דשלהבת בא מן העצים ממש והקשה רק אפה בו את הפת דלא נהנה הוא בשעת ביעורו והבן זה).
<b>ומיושב</b> לפ"ז דשם בפסחים דף כ"ב אמרו למ"ד דלית לי' שבח עצים בפת לא משכחת דאיצטריך קר שלא יהנה בשעת ביעורו אלא בשמן ותבואה אבל בעצים הוה רק שלהבות הבא מן גחלת שהוא אחר ביעורו ומותר אבל למ"ד יש שבח עצים משכחת האיסור בעצים אם נהנה בשעה ששלהבות קשור בעצים אבל בפת שנהנה אחר שכבר כלה האיסור מן העולם ודו"ק.
<b>ובזה</b> מיושב ג"כ קו' ג' מדף ל"ג מתתן לו דלק"מ בשלמא בתרומה ראוי' להנות בשעת ביעורו הנאת הגוף גוף התרומה אבל בחמץ דאסור בהנאה רק שיוכל לאכול הפת יען דנהנה אחר שכלה והוה אותו כח הנשאר כמו אפר א"כ אין כאן נתינה בגוף הדבר ומיושב ג"כ קושי' ד' מן פסחים דף ה' דאמת הוא כיון דתחילת ביעורו בשעת אבוקה כנגדו אינו יכול להנות הנאת הגוף רק אחר ביעורו דבודאי בשעת ביעורו אסור להנות לרבי דיש שבח עצים בפת והוה שלהבת קשורה בעצי א"ה רק אח"כ יוכל להנות ולרבנן ג"כ לא יוכל להנות בתחילת ביעורו רק דשלהבות בא מן גחלים שהוא אחר ביעורו א"כ אסור דאיך יתחיל לשרוף הלא ההתחלה אסור אפי' לרבנן רק לרבי הוה כל זמן שדולק כמו תחילת ביעורו אבל עכ"פ התחלת הדלקות אש אסור לעשות ביו"ט (ומיושב מה שהקשה בשעה"מ שלחשוב ש"מ ד' דיש שבח עצים בפת לפמ"ש לק"מ דתירץ הנ"ל בין לרבי בין לרבנן ומש"ה כ' התוס' שלא יוכל להנות בתחילת ביעורו ולא כתבו שלא יוכל להנות בשעת ביעורו רק אחר שנעשה גחלים כמו שכתבו בקו' ודו"ק).
<b>ונכון</b> גם קו' ה' בשלמא בתרומה הוה דין ממון דיכול להנות מן גוף הדברים אפי' בשעת ביעורו להאיר לו או לחמם לו אבל בערלה דיוכל להנות רק אם כבר כלה והלך מן העולם א"כ אין לו דין ממון כנלע"ד בעז"ה שמקום הניחו לי מן השמים בעז"ה.
<b>סימן</b> <b>כה</b>
<b>הטור</b> ביו"ד סי' ק"ה כ' וז"ל כ' הרשב"א יש אומרים שאין מפליט אלא חום של כלי ראשון שהוא מבשל אבל כלי שני וכן עירוי שהוא ככלי שני אינו מפליט ולא נהירא שהרי חום של בית השחיטה וחום חלב הכסלים מפליט שהם פחותים מכלי שני אלא כל חום שעל ידי האש מפליט ואפי' אין היד סולדת בו עד כאן ונראה לי שאין הנידן דימה לראי' שאין חום בית השחיטה וחום חלב הכסלים מפליט אלא כדי קליפה אבל להבליע בכל ההיתר לא חשוב חום אא"כ היד סולדת בו ואפשר שרוצה לומר דחם לתוך חם אינו אסור ג"כ אלא כדי קליפה וכן ראיתי לקצת מהמחברים ואינו כן אלא אסור כולו אם היד סולדת בו עכ"ל.
<b>והב"י</b> בד"ה כתב השיג על הטור וז"ל דברי רשב"א הם בת"ה הקצר בית ד' שער א' ובאמת שיש לתמוה על רבינו בדברים האלו שכ' דאפשר שר"ל דחם לתוך חם אינו אסור אלא כדי קליפה ולקמן בסי' כ' דיראה בדברי רשב"א שסובר דחום ע"י מליח אוסר הכל ולפ"ז יציבא בארעא וגיורא בשמי שמיא ועוד דבלא"ה א"א לומר כן מדאמרינן בפ' כיצד צולין חם לתוך חם וצונן לתוך חם אסור ובחם לתוך צונן אמרינן קולף א"כ א"א לומר דאסור דאמרינן גבי חם לתוך חם או צונן לתוך חם לאסור כדי קליפה בלבד אמרו דא"כ דינם שוה לדין חם לתוך צונן ובמאי איפליג רב ושמואל התם אי עילאה גבר אי תתאה גבר וזה דבר שאפילו בר בי רב דחד יומא לא יטעה בו כ"ש הרשב"א שהוא אורו של עולם ואעפ"י שכ' שראה כן לקצת מחברים אין הדעת סובלתו שראה לשום אחד מהמחברים דחם לתוך חם או צונן לתוך חם בקליפה סגי עכ"ל.
<b>ונ"ל</b> לבאר בעזה"י כי ראתה עיני הטור קצת מחברים סוברים כן והמה גדולי חקרי לב שני מאורות הגדולי' רש"י וריב"א וכי כנים דבריהם רק הטור מסכים לחלוק עליהם ואבאר הדבר בעז"ה.
<b>ואקדים</b> דברי תוס' שבת מ"ב ע"א בד"ה נותן שכתבו וז"ל ולא משום דסברה הך ברייתא דתתאה גבר כדפי' הקונטרס דא"כ יקשה למ"ד עילאה גבר ולמאן דאמר תתאה גבר נמי הא מבשל כדי קליפה כמו שאפרש לקמן בעז"ה עכ"ל והפנ"י נתקשה למה צריך התוס' להביא ראיה מפירושם דלקמן הלא מבואר בברייתא בפסחים דחם לתוך צונן קולף וצע"ג ותי' דיש לחלק בין בישול ובין לבלוע ורמזו תוספות על פרק דם חטאת יעו"ש.
<b>ונלע"ד</b> לתרץ להבין עומק רמיזתם בעז"ה דבפסחים אמרי' חם לתוך צונן מדיח אדמיקר לי' בלע אלא חם לתוך צונן קולף ויש לפרש שני הבנות בקושי' הגמ' (א) דחם לתוך צונן מדיח משמע דדי אם מדיח אפי' החם וקשה הלא עכ"פ יעברו איזה רגעים עד שהצונן מקרר החם א"כ אז החם בולע מהצונן למשל חתיכת היתר חם נפל על חתיכת איסור צונן א"כ טרם שצינן התחתון הקר את העליון החם בלע חתיכת היתר החם מן חתיכת האיסור ומשני באמת חם שנפל לתוך צונן קולף החם אבל באמת אם הי' בהיפך כי חתיכת איסור חם שנפל על חתיכת היתר צונן לא צריך קליפה כי התחתון שהוא קר מתחיל לקרר העליון ולכל הפחות מונע שלא לבלוע מן העליון (ב) עוד יש לפרש קושי' הגמ' אדמיקר לי' בלע אם חתיכות איסור חם נפל על חתיכות היתר צונן אמרת מדיח וקשה הן אמת דלא נאסר כדי נטילה לשמואל דסובר תתאה גבר כי התחתון מקרר לעליון ולא יוכל בחומו לאסור התחתון אבל טרם שפעל התחתון שהוא צונן לקרר את העליון באותן רגעים בולע התחתון מן העליון עכ"פ כדי קליפה ומשני באמת שצריך לקלוף הצונן אפי' אם הוא התחתון.
<b>ובא</b> נא וראה כי רש"י בפסחים כ' וז"ל עד דמיקר לי' קודם שיצטנן בלע כל דהו עכ"ל הזהב משמע דקו' הגמ' הוא אם החם הוא הותר ויצטנן מן האיסור הקר שתחתיו אתה אומר מדיח לחתיכת היתר החם הא קודם שיצטנן בלע החם כל דהו מן חתוכות האיסור אשר נוגע תחתיו ודו"ק אבל התוס' בזבחים דף צ"ה ע"ב בד"ה עירה כ' וז"ל ואע"ג דקי"ל כוותי' דשמואל דאמר תתאה גבר מודה שמואל דמבשל כדי קליפה דהא ברייתא דמסייע לי' קתני חם לתוך צונן מדיח ופריך הש"ס אדמיקר לי' בלע פירש קודם שיצטנן חום של מעלה נבלע ממנו מקצת בתחתון עכ"ל נגלה דתוס' הבינו הפי' שהחם הוא האיסור ונפל על היתר צונן והי' הקושי' הגמ' שהתחתון ההיתר יהי' צריך קליפה דכל הקור אשר בתחתון לא יוכל לקרר הכדי קליפה שלא לבלוע מן העליון ודו"ק.
<b>ואחר</b> העיון נ"ל דתלי' בלשון הגמרא כפי אשר הוא לפנינו בגירסא כיון דחם הוא אדמיקר לי' בלע משמע דהקו' אם ההיתר הוא חם עד שהתחתון מיקר לי' בולע העליון החם מן התחתון הקר דאל"כ למה דייקו כיון דחם הוא והי' להקשות בקיצור חם לתוך צונן מדיח אדמיקר לי' בלע דהא עיקר הקו' דצונן בולע מן החם אבל אי גרסי' רק חם לתוך צונן מדיח אדמיקר לי' בלע משמע דהקו' הוא עד שהתחתון יצונן מקרירות העליון כבר בלע התחתון הקר אבל אי הקו' הי' שהחם ההיתר העליון בולע מן הקר התחתון של איסור צריך הגמ' לומר כיון דחם הוא מעצמו עד דמיקר לי' התחתון בולע העליון בחמימתו מן התחתון הקר וק"ל (ועי' רב אלפס חולין שגרס רק חם לתוך צונן מדיח אדמיקר לי' בלע ולא גרס כיון דחם הוא ודו"ק וכן הרא"ש בחולין פ' כל הבשר גרס אדמוקיר לי' בלע כגירסת הרי"ף).
<b>והנה</b> כפי המבואר בתוס' בזבחים דף צ"ה הי' הגרסא רק חם לתוך צונן מדיח אדמיקר לי' בלע ומפרש התוס' שהתחתון הקר בולע מן העליון וא"כ מבשל ג"כ כדי קליפה כמבואר בתוס' פסחים דף ע"ו ע"א בד"ה תנן דכ' ליכא לאקשוי' דאפי' למאי דס"ד בחרס צוננת דכ"ע מודה דתתאה בלע כדי קליפה וה"ה לאחר שהוחם מעט מבשל בפסח כדי קליפה עכ"ל הרי ביארו שהתחתון הקר צריך ג"כ קליפה דהוחם מהעליון וה"ה דמבשל כדי קליפה ולכן הכריע ר"ת שם בזבחים דעירוי מבשל כדי קליפה לשמואל ולכן לא הוכיח תוס' מלשון הברייתא דרש"י לשיטתו מפרש שההיתר החם העליון צריך קליפה ואולי התחתון לא צריך קליפה וג"כ אינו מבשל לכן החכימו כמו שפירשנו בעז"ה דהפי' בגמ' בפסחים הוא שהתחתון בולע וה"ה שמבשל כדי קליפה ודו"ק.
<b>ובזה</b> יובן שהתוס' בד"ה תנן תירצו א"נ כיון דקתני נגע אין להוכיח אם נגע למטה או למעלה יעו"ש ולכאורה למה להם לתי' דחוק הלא מבואר בגמ' דצריך קליפה ולפמ"ש נכון דהלא יש פירוש דחתיכה עילאה צריך קליפה וק"ל.
<b>ויובן</b> בזה לרש"י קו' התוס' בד"ה תניא אידך שהק' למה לגמ' להביא עוד ברייתא שני' ולפמ"ש ניחא דבברייתא ראשונה יש לטעות דאם העליון חם הוא האיסור והתחתון קר הוא ההיתר אעפ"כ צריך ההיתר קליפה כשיטת ר"ת אשמועי' הברייתא דבשר רותח שנפל לחלב צונן הבשר צריך קליפה ולא קתני איסור לגבי החלב אלא לאשמועי' דהיתר חם התחתון לא צריך קליפה כלל ור"ת לשיטתו דסובר דגם התחתון צריך קליפה ותירץ כיון דלא שייך בו קליפה מותר ודו"ק.
<b>והיום</b> זכיתי לבוא ליישב בזה דברי רבינו הטור הנ"ל שכ' שראה דברי מחברים שצונן לתוך חם די בקליפה והב"י התפלא שאין הדעת סובל כן שא"כ במאי פליגי רב ושמואל אי תתאה או עילאה גבר הלא די בקליפה אפי' בצונן לתוך חם והוא נקודה נפלאה.
<b>ולפמ"ש</b> נכון דיש מחברים סוברים אי אמרינן תתאה גבר ונפל היתר חם על איסור קר החם העליון צריך קליפה אבל אי נפל איסור חם על היתר קר ההיתר אין צריך קליפה לשמואל דסובר תתאה גבר ולרב הוא בהיפך אי נפל היתר קר על איסור חם העליון אינה צריך קליפה ואי נפל איס' קר על היתר חם התחתון צריך קליפה וחם לתוך חם צרי' קליפה לכ"ע ובחם על צונן או צונן על חם תלי' בפלוגתא דרב ושמואל לרב יש קולא אם ההיתר קר נפל על איסור חם ולשמואל יש קולא אם נפל איסור חם על היתר קר ודו"ק ששפיר ראה עיניו של טור יש מחברים והוא ישר כשיטת רש"י תל"י.
<b>ומעתה</b> יובן גם חקירת פר"ת שהובא בפרמ"ג סי' ק"ה במ"ז ס"ק ה' אם צונן לתוך חם אסור מכ"ש שניהם חמין אלא הבריי' הכי קאמר צונן לתוך חם הוה כשניהם חמין אבל חם לתוך צונן לא מטעם תתאה דאפי' זה עם זה אחד בחמימתו ואחד בקרירתו די בקליפה יעו"ש והוא פלא דא"כ למה לא אשמועי' הבריי' רבותא לא מיבעי' אם התחתון צונן אלא אפי' זה עם זה די בקליפה וצע"ג ולפי דברי ניחא זע"ז שניהם צריכין קליפה אבל בחם איסור והוא עליון ותתאה צונן היתר אז התתאה אינו צריך קליפה דתתאה גבר אבל זה עם זה אפי' איסור חם וההיתר צונן צריך קליפה ודו"ק.
<b>ומצאתי</b> בפסקי הרא"ש חולין פרק כל הבשר סי' ל"ד וז"ל בשר רותח שנפל לתוך חלב רותח וכן צונן לתוך חם אסור צונן לצונן מותר בהדחה חם לתוך צונן קולף כשאר איסורין דתתאה גבר בשר רותח שנפל לתוך חל צונן מותר החלב אע"ג דבשר בעי קליפה ור' יצחק ב"ר אברהם מצריך בחלב כדי קליפה ובשאר איסורין צונן לתוך צונן מדיח וצונן לתוך חם קולף עכ"ל והוא פלא איך כ' צונן לתוך חם קולף א"כ במאי פליגי רב ושמואל כקו' הב"י ולפמ"ש נכון עכ"פ האמת שכ' הטור שראיתי למקצת מחברים שסוברים כן וכפמש"ל הוא רש"י וריב"א תרי מחברים ודו"ק. ואקוה שמקום הניחו לי מן השמים להתגדר בו.
<b>סימן</b> <b>כו</b> ממקור הברכה יזל שפע רב טוב לראש תלמידי ובן אחי ידיד נפשי הגדול בתורה ומפורסם ביראה כבוד החשוב מהו' ר' משה סופר נ"י בק"ק ברעזוויטץ יע"א.
<b>אהובי</b> בן אחי נ"י שאלתך בשורש אי איסור סחורה בדברים אסורים הוא מדאורייתא או מדרבנן קבלתי לדעת אם יש אופן להתיר לישראל השוכרים הבאראקען להפועלים העובדים לעשות דרך ברזל המבקשים לקנות בשר חזיר וכדומה וזה שתי פעמים שהתחלתי לחקור על הדבר בנתיב הראשונים בשביל אחרונים ויש לי הערות חדשות תל"י ומן השמים עכבוני ולא יכולתי לגמור ולמלאות בקשתך על כן אגלה אזניך בדבר אחד אשר חדשתי ואקוה שמקום הניחו לי מן השמים למצוא מרגליות טובה.
<b>הנה</b> ראש המדברים להחזיק שאיסור סחורה בדברים אסורים הוא מדרבנן הוא הגליון התוס' אשר הובא בתרה"ד סי' כ' רק הקשה עליו א"כ מאי הקשה תו"י בסוכה דף ל"ט על המשנה בשביעית דאיך אפשר שיהי' איסור לעשות סחורה בנבילות הלא כתיב בנבילה או מכור לנכרי יעו"ש וקשה הלא כל האיסור רק מדרבנן מאי הקשה מן הקרא שהתורה התורה נבילות ותי' הט"ז בסי' קי"ז דבר נפלא ואעתיק דבריו וז"ל ונ"ל לתרץ דאין כח ביד החכמים לאסור דבר שפירשו התורה בפי' להיתר דאין כח ביד חכמים להחמיר אלא במקום שאין בו לא איסור ולא היתר מפורש מן התורה משא"כ במקום שיש היתר מפורש מן התורה וזהו בכלל מאמרם שמעתי שב"ד מכין ועונשין שלא מן הדין ולא לעבור על ד"ת אלא לעשות סיג לתורה דקשה פשיטא שאין כח בשום אדם לעבור על ד"ת ובח"מ סי' ב' כתבנו מזה, לפי הנחה שזכרתי אתי שפיר טפי דכאן נתכוין שאף להחמיר אין להם כח במקום שהן עוברים על ד"ת ע"כ מוכיחין התוס' שפיר דמדמצינו היתר בתורה בודאי חכמים לא אסרו כלל המכירה אלא עכ"ח דגם מדרבנן מותר והיינו היכא דלא קנה להרויח עכ"ל ואחרונים הרעישו עליו רק אדמ"ו הגאון חת"ס ביו"ד סי' ק"ט הצדיקו מקו' חות יאיר שהקשה דכתבה התורה ולנכרי תשיך ובסוף התשובה בד"ה ודאתאן כ' וז"ל ודאתאן עלה מה שהקשה הרב דק"ק סאנגרוטה מלא תבשל גדי בחלב אמו וחכמים אסרו כבישה וצלי קו' זו אינה צריכה לפנים אי הוה כתיב גדי בחלב אמו כבוש וצלי תאכלהו ובשל אל תבשלהו אז היה מענין זה כמו דכתיב קום ועשה בהיתר מכור לנכרי ובהיתר יעשה לכל מלאכה וביום אפי' בשבת ולנכרי תשיך ומענין זה הוא ששת ימים תעשה מלאכתך ושש שנים תזרע שדך אבל הכא לא כתיב אלא האזהרה מבישול לומר שהתורה לא אסרה אלא הבישול והכבישה והצלי לא דברה בו התורה והניחה לחכמים לעשות כרצונם סייג וגדר לפי המקום והזמן וכן אך ביום הראשון תשביתו אמרינן אך חלק שהחמץ אינו אסור אלא מחצי היום וחכמים אסרוהו ב' שעות קודם משום דלא כתוב להדי' עד חצי היום תאכלוהו ואז תשביתוהו ולא הוזכר ההיתר בקום ועשה וזה פשוט וברור עכ"ל.
<b>ומצאתי</b> כדברי הט"ז וכפי הבנת אדמ"ו ז"ל מפורש יוצא בש"מ כתובות דף ל"ד ע"א בד"ה מ"ט דר"י הסנדלר שכ' וז"ל אפי' מאי דפריש דר"י אתי לאשמעי' דבהנאה מותר אתי שפיר דקא בעי מאי טעמא והכי קבעי מ"ט דר"י דאמר מעשה שבת אסורים באכילה ומותרים בהנאה פי' אמאי לא גזר הנאה אטו אכילה כי היכא דגזר שוגג אטו מזיד והרי שניהם שוגג וההנאה הותרו דמן התורה לא נאסר אלא במזיד ובאכילה ומשני כדדריש ר' חייא אפיתחא דבי נשיאה וכו' והלכך כיון שהיתר הנאה שמעינן מדכתיב לכם משלכם והא לכך לא גזר בה כיון שהתירה התורה להדי' אבל בשוגג לא אשמועינן אלא מדאסמכיה למחללי' לומר במזיד אמרתי לך ולא בשוגג וכיון שכן איכא למימר אי קרא לא אסרה יבואו חכמים כדרכן יעשו משמרת למשמרתה של תורה וה"ק אני לא אמרתי אלא במזיד אבל חכמים יעשו משמרת ויגזרו אף על השוגג כדאמר ר"י הסנדלר וזה שכ' רש"י ז"ל מ"ט דר"י הסנדלר דאמר מעשה שבת דאסורים באכילה ע"כ, ודו"ק שלא כ' רש"י מ"ט דר"י הסנדלר דאמר במזיד לא יאכל וכדאמר בסמוך לקמן מעשה שבת במזיד אסורין מן התורה וכו' אלמא דסבירא לי' ז"ל דעל השוגג ועל המזיד בעי מ"ט עוד כ' ז"ל ומחללי' וגו' היכא דאיכא וכו' אסירי באכילה כקודש במזיד אמרתי שהוא אסור כקודש ע"כ פי' דווקא לאסרי' כקודש הוא דלא אמרתי לך אבל יש איסור א' בשוגג דהיינו כדי לעשות משמרת ולגדור גדר, ואם לא תפרש כן ל"ל להאריך ולומר כי קודש פעם ושתים עכ"ל הזהב.
<b>הרי</b> טוב ומקובל הדבר של ט"ז שרבנן לא ואסרו מה שהתורה התורה בפי' אבל מה שלא התירה התורה בפירש רק שלא אסרה נוכל לומר דהתורה הניחה מקום לחכמים שהמה יאסרוהו וזה דרש ר' חייא במזיד אמרתי לך כי קודש לאסור ובשוגג לא אמרתי לך לאסור אבל חכמים יאמרו לך לאסור וה"ה בבשר בחלב לא תבשל אמרתי לך צלי וכבושה לא אמרתי לך וחכמים יעשו איסור לעשות גדר וסיג והבן זה כי מקום הניחו לי מן השמים כי דברי ש"מ מבוארים יותר מדברי ט"ז כפי הבנת אדמ"ו ז"ל ודו"ק מאוד.
<b>ולדעתי</b> שדברי ט"ז וכאשר הראתי דברו ש"מ המה מבוארים במשנה פ"ה דאהלות להבנת הרמב"ם והברטנורא שם במשנה ה' דשנה רבינו הקדוש הי' כלי טהור לקדש ולחטאת הכל טהור וכ' הברטנורא וז"ל וכן הן נאמנים על חטאת של אפר הפרה דכתיב והיתה לעדת בני ישראל למשמרת הכל נאמנים על שמירתה עכ"ל ובתוס' יו"ט שם בד"ה ולחטאת וז"ל פי' הרב דכתיב והיתה לעדת בני ישראל וכו' אסמכתא בעלמא דכל מה דאין עם הארץ נאמן אינו אלא מדרבנן וז"ל הרמב"ם וסמכו בזה לאמרו יתברך והיתה לעדת בני ישראל למשמרת מי נדה חטאת היא אמרו הכל נאמנים על שמירתה עכ"ל. ואמרתי מכבר דדבר גדול רמז דאין כאן אסמכתא רק נתינת טעם הלא יפלא למה לא יגזרו חכמים שלא יהי' עם הארץ נאמן על אפר הפרה דהלא האיש הוא בחזקת טומאה והאפר יטהרו והי' השכל גוזר שבודאי לא יהי' עם הארץ נאמן רק יען דתורה אמרה בפי' והיתה לעדת בני ישראל למשמרת מי נדה חטאת היא א"כ גילתה התורה שגם עם הארץ נאמן על אפר הפרה וכיון שהתורה האמינו אז לא גזרו חכמים שלא יהי' נאמן כדברי הט"ז יען שתורה האמינו ויעיין בגיטין דף נ"ג מה אעשה התורה האמינתו לכה"ג והבן זה בעז"ה.
<b>אך</b> ההבדל בין דברי הרמב"ם והברטנורא וש"מ וט"ז הוא כך דלדברי פי' הראשונים הנ"ל משמע שיוכלו החכמים לאסור מה שהתורה התורה בפי' אם יש להם טעם גדול בדבר דחכמים יוכלו לעקור דבר מן התורה בשוא"ת רק החכמים לא רצו לגזור בנקל על דבר שמפורש בתורה להיתר גמור אבל לדברי הט"ז אין כח לחכמים לאסור דבר המפורש בתורה להיתר שסמך דבריו בהבנת חכז"ל לא לעבור על ד"ת וכ' הט"ז וז"ל אין להם כח במקום שעוברים על ד"ת עכ"ל א"כ הרי מבואר אפי' אם יאסרו לא מהני ודו"ק (ובזה אמרתי שיש הערה לתרץ קו' מהרי"ט על הרמב"ם למה צריך קרא להתיר ס' ממזר הא כל ספק דאורייתא לקולא די"ל דגילה הקרא שספק ממזר מותר כדי שלא יאסרו רבנן וכדברי ש"מ וט"ז ועיין בתוי"ט פ"ד מקדושין ובא"ע סי' ד' ובח"מ ובפלתי בבית הספק וברמב"ם פט"ו מהל' א"ב ובש"ש שמעתא א' פרק ב' וה').
<b>ואעתיק</b> לך דבר מחדושי בתוס' סוכה דף ל"ט ע"א בד"ה וליתב שכ' וז"ל ואפשר הקונה מחבירו כדי להרויח ולמכור ביוקר היינו נמי סחורה עכ"ל. ולכאורה נראה כשפת יתר ח"ו דהו' די לכתוב הקונה מחבירו כדי להרויח היינו נמי סחורה דפשיטא אם קונה כדי להרויח ע"כ שמכוין למכור ביוקר דאל"כ מאין יהי' לו ריוח בדבר או שהי' לתוס' לכתוב הקונה כדי למכור ביוקר היינו נמי סחורה וממילא יודעים אם הוא מכווין למכור ביוקר שקונה לתכלית כדי להרויח ופלא מאוד כפל ואריכות לשונם ולא ראיתי מי שהרגיש בזה וצע"ג.
<b>ונלע"ד</b> בהבנתם דרמזו דבר גדול דיש שני אופנים אשר ישראל קונה מחבירו דברים איסורים (א) שמצא אצל חבירו נבילות וטריפות שקצים ורמשים ואין כבוד האיש ההוא למכור דברים כאלו בשוק הגם שיודע שיוכל למכור אותם בשוק בערכם למשל ליטרא בעד זהב אעפ"כ אינו חפץ למכור אותם בעצמו ובא איש ליקח אותם ומוכר לו אפי' בעד חצי שווים והלוקח מחשב בלבו להניחם מיד למכור אותם כפי השער שבשוק וכל ריוח שלו מה שבעל הממון של דברים האסורים מוזיל גבי' ונותן אותם לו בעד חצי שווים אשר יצא השער שבשוק (ב) אם המוכר הוא בעל הממון של דברים האסורים אינו מוזיל אותם רק מוכר אותם כפי שער שבשוק ואיש הבא ליקח אותם משלם בעדם כל השווי' כפי אשר יצא השער ואעפ"כ קונה אותם כדרך התגרים אשר יחשבו מחשבות שבקרב ימים יתייקרו ועי"כ ירויח הוא כפי אשר יצא בעתיד השער עליהם כמו שעושה התגר תמיד שנותן בעיניו שיתייקר הדבר בעתיד.
<b>וההבדל</b> מבואר אופן השני שמשלם השווי' של החפץ ונותן עיניו שיתייקר הוא דרך מסחר שהמוכר נותן בעד השער של עכשיו והלוקח מצפה שיתייקר ועיין בתוס' בב"מ דף מ"ו בסוגי' דמשיכה ובבעה"מ וברמב"ן שם אבל אופן הראשון שהמוכר נותן בזול משער שבשוק והלוקח לא יתן עיניו בעתיד שיתייקר אלא מיד שלוקח מוציאם בשוק ומוכר אותם כפי אשר יצא השער שיודע בבירור שיש לו ריוח גם עכשיו בדבר אין זה דרך מסחר כלל רק מזלו גרם להרויח כי חבירו אינה רוצה לטפל בו וזה שרמזו בתוס' שאפשר שמי שקונה מחבירו כדי להרויח שמצפה למכור ביוקר כאשר יתייקר השער היינו שהוא לוקח ומשלם כשער של עכשיו רק מצפה שיתייקר בעתיד וירויח בסחורתו זה נמי הוה דרך סחורה אבל מי שקונה רק כדי להרויח בו עכשיו או שקונה כדי למכור ביוקר שהבעל הממון של נבילות נחוץ על הממון בעת שהוזל ונותן לו אוהבו המעות משלם כי עיניו לנוכח יביטו שיתייקר בקרוב ולא יפסיד בזה אשר שילם לאוהבו בעדם אבל גם ריוח לא יהי' לו אין זה דרך התגר ולא הוה בכלל סחורה ודו"ק. ואהובי בן אחי נ"י אתך הסליחה כעת שלא אוכל למלאות בקשתך דודך הדש"ת. הק' חיים סופר
<b>סימן</b> <b>כז</b> שלום וכ"ט שפע ברכות משמים מעל לראש תלמידי החביב לי הרב הצדיק המאה"ג בתורה כבוד הרב ר' עמרם ישי נ"י אב"ד דק"ק סערענטש.
<b>מכתבך</b> קבלתי אך טרדותי כי רבו מאוד הם ימנעו אותי מלהשיבך וכעת פניתי מעט מעמלי להשיב על שאלתך בענין כלים משטיינגוט לענין הגעלה וכאשר ירחיב ד' גבולי אשיב על מכתבך הנמצאים אצלי.
<b>שאלה</b> כלי אבן אשר הכרעת שו"ע יו"ד סי' קכ"א כי מותרין בהגעלה אם דווקא אם עשאום מהאבן כאשר הוא או אפי' אם אבנים נשחקו ונטחנו היטב הדק כקמח ואח"כ נגבלו באיזה שמן אם דוקא כלי חרס אין יוצאין מדפניו לעולם אבל באבן אין חילוק או משום דנטחנו ונגבלו כבר המה ככלי חרס וכחרסי אדמה יחשבו אבל עכ"פ נ"ל שהבליעה חזק בה כיון שנגבל ואינו מהאבן כאשר נלקח חתיכה אחת ממקורו ואולי גם יש לגזור ככלי חרס בהם כיון שאין רוב העולם יודעים לחלק בנקל בין אשר מקורם חרסי אדמה או בין אשר מקורם אבנים ואולם ג"כ לקיים בזה ב' הדיעות המובאים בטור האוסרים איירי אשר נטחנו ונגבלו והמתירים רק באבנים הנעשים כלים כמו שהם עכ"ל.
<b>תשובה</b> אהובי תלמידי נ"י חקירה נאה העמדת ליישב דעת רב האי גאון בטיו"ד סי' קכ"א אבל באמת הדבר רחוק בעיני לאמת ובקצירת אומר אודיעך דעתי בזה בעז"ה.
<b>הנה</b> בודאי חכז"ל סתמו דבריהם ומחלקים בין כלי חרס וכלי אבן ובודאי מי יכחיש הטבע שרוב אבנים הם בעצמם קליפות קליפות מחוברים גרגרים גרגרים עם עפר דק כאשר יוכה על אבן בכשיל וכלפות יפוצץ לכל הצדדים כמו שאמרו חכז"ל על היצה"ר אם אבן הוא נמוח אם ברזל הוא מתפוצץ יעו"ש ומי יודע אם אין בכלי אבן נקבים נקבים דקות כשערות וכראש מחט אשר בו יכניס מכל משקה טעם מאכל ובכל זה מהני הגעלה.
<b>אך</b> באמת לו יהי' שנכנס משקין בחריצים ונעוצין בין כל גרגיר וגרגיר או בין כל שייפא ושייפא האבן בודאי מהני הגעלה דפגעו בו המים רותחין ומוציאים אותו לפלוט בחוץ שזה פי' הגעלה כמו שורו עבר ולא יגעל ועיין ברמב"ן בפסוק ולא תגעל נפשו אתכם יעו"ש רק בכלי חרס העידה התורה שהבליעה נכנס בתוכה בכל שייפי חרס עצמו וכאלו בתוך השייפי עומד בלוע ומחובר יחדיו כמו שיש הכלי כן יש בתוכו כלי בלוע מן הטעם הנבלע כאלו נתהוה מן האיסור דמות כלי כמו הכלי שבלוע בתוכו כי הבליעה הולכת עוברת באמצע כל שייפי חרס והעידה התורה שאינה יוצאת הכלי מדפניו לעולם שכל הכלי מעבר לעבר קבל הבלוע ועל כן מדייתי מעבר אחר וזה דאינו מנטף יען שיש בין רגבי הכלי סדקים ובקעין אשר שם כנוס משקה שעל זה הי' מהני הגעלה אבל נהפוך הוא שיש הבליעה בכל שייפי ושייפי בלוע ולכן לא מהני הגעלה כלל אבל בכלי אבן טבע האבן שלא לבלוע בתוך השייפי כלל הגם שאפשר שמונח בין השייפי' איסור כנוס וטמון או שכנוס בין בקעין ונעיצין או בין קליפה וקליפה אשר מהם נתהוה האבן אבל עכ"פ כנוס ועמון שם האיסור ובא כח רותחין ומפליט ולכן הגם אם נטחן האבן ונגבל מחדש לעשות כטיט היוצר אעפ"כ מהני הגעלה דעכ"פ אין הבלוע נבלע בתוך שייפא האבן כמו שנבלע בתוך אבק האדמה ודו"ק.
<b>ובזה</b> אמרתי להצדיק מנהג העולם אשר הרעיש הפר"ח כנגדו בא"ח סי' תנ"א כ' וז"ל כתב בספר כנה"ג שאעפ"י שמנהג העולם להשתמש בכלי פיפריש (פארצאלען) ישנים לפסח כל שהם שלימים ואין בהם סדק לפי שמחזיקים אותם ככלי זכוכית אין ראוי' לעשות מפני שהרדב"ז אסרו בתשו' הגיע לידי התשובה כת"י סי' ת"א וכתב שלקח ממנו חתיכה והכניס אותו באש ויצא ממנו שלהבת כדרך הכלים הבלועים וגם שקלו והכניסו במרק והוסיף על משקלה וכתב אח"כ מצא בתשובת הגאונים כת"י כסברתו שדינם ככלי חרס וכן ראוי' לנהג לפי שנראה לי שעכשיו מערבבים מינים אחרים ואולי אינו פירפרי האמיתי ולפיכך יש לאסור ואף בדיעבד עכ"ל ועיין באשל אברהם אות כ"ב.
<b>ולדעתי</b> לולא פי קדשו של הרדב"ז אין מזה ראי' ממה שיוצא שלהבות וגם משקלה ביותר אם היתה במרק דזה בא שהי' בפנים חלולים חלולים מקומות אשר רגביה לא נדבקו יחדיו ויש שם מקומות שנכנס משקין ועל כן יגדל משקלה וגם תתן שלהבות אשר בוער בדפנותיה המשקין הכנוסין ומונחין בין רגביה וחלקי' אבל עכ"פ מהני הגעלה להוציא הכנוס שם ודו"ק (ועי' רמב"ם פ"ח ממע"ק ה' ט"ו).
<b>בכל</b> זה אמת עם הפר"ח מי יודע אם לא יערבו האומנים גם עפרי חרס ולכן אסור השימש בפסח אשר אוסר בכ"ש אבל בשאר איסורין אשר אין אוסר אלא בנותן טעם א"כ לו יהי' שנתערב מעט חרס עכ"פ תמיד הוה ס' כנגדו הגם דאין כלי מחזיק בסתם ס' כמו הדופן היינו אם כל דופן נאסר אבל בכלי אבן לו יהי' שנתערב בו מעט אבק חרס עכ"פ תמיד יהי' ס' כי שייפי אצל עצמם לא מקבלים בלועה שלא יצא ע"י הגעלה ובודאי אין כאן חשש שמא הבלועה בשייפי חרס ועשה נבילה ואריכות בזה יהי' שלא לצורך ויעיין בפרמ"ג ביו"ד סי' צ"ח אות ח' ובודאי מהני הגעלה לכלי אבן אפי' אם נטחן ונגבל ודו"ק.
<b>וראי'</b> לדברי במשנה פ"ב דעוקצין משנה י' כלי גללים וכלי אדמה שהשרשים יכולים לצאת בהם אין מכשירין וכ' הר"ש וז"ל אעפ"י שאינן נקובין מצמיחין ויוצא השורש עצמו ונוקב את הגלל והאדמה של אותו כלי ומכאן משמע דכלי גללים היינו של צפיעי בקר ולא כדברי האומר של אבן גלל דאותן אין השורש יכול לנקבן אא"כ נקובים דלהכי לא נקט הכא כלי אבנים וכ"ש אבן גלל שקשים יותר עכ"ל ועיין בתיו"ט פ"י דכלים היטב ועיין רמב"ם פ"ב מה' טומאת אוכלין ה' י"א שגם הוא מפרש כפי' ר"ש הנ"ל יעו"ש בכ"מ ובראב"ד שם משמע בכלי אבן מכשיר אפי' אם נטחן האבן ונעשה כעפר ונגבל מחדש ונעשה כלי מכל מקום כיון שאח"כ נתדבקו רגביו יחדיו נשארו השייפים בכחותם שלא יוכל הזרעים לנקוב בין השייפים כי כח אבן כוחם ומוצק חיבר כמתחילתו וה"ה לענין הגעלה נשארו בטבעם וכחותם ודו"ק (ויש רמז באיוב אבנים שחקו מים גם שנשחקו נקראו אבנים) ועיין במ"ח ח"ר סי' כ"ה בד"ה לכאורה ובתוס' סנהדרין דף מ"ו ד"ה תלישה ואין פנאי להאריך כעת.
<b>ולהלכה</b> נ"ל בודאי מה שהמון עם קורין "שטיינגוט'' אין בו כדי לסמוך אולי יש בו שני חלקי חרס אבל אם באמת אחר דרישה וחקירה נגלה שהוא מאבן אז יש לצרף לדעת העיטור הובא בטור סימן קכ"א ביו"ד שמהני לכלי חרס אינו בן יומא להגעיל ג' פעמים הגם שחולקים עליו ועיין בתשובת אדמ"ו יו"ד סימן קי"ג בכל זאת בכלי אבן כאלה בודאי יש לסמוך על הגעלה שלשה פעמים וגם נ"ל דבכלי אבן כאלה לאחר י"ב חודש מהני להו הגעלה הגם בשאר כלי חרס אסור לסמוך על ישן י"ב חודש עיין בפרמ"ג יו"ד סי' ק"ג ס"ק ב' באריכות אבל בכלים אלו נראה לי בודאי יש לסמוך ועי' פר"ח סי' קכ"ב כנלע"ד בע"ה דברי הדש"ת. הק' חיים סופר
<b>סימן</b> <b>כח</b> שלום וכ"ט לאחי הרב הגאון כבוד הרב ר' זוסמן סופר נ"י אב"ד דק"ק האלאש יע"א.
<b>אחד"ש</b> קבלתי מכתבך אשר הפלאת ביום ההוא קו' על הגאון נב"י בא"ע סי' ס"ט בד"ה והנה שכ' וז"ל אחר כתבי זאת התשובה נתתי ללבי יותר בדין קצב ששחטו לו כמה בהמות ורובם נטרפו איך קונים ממנו בשר והרי ע"א אינו נאמן באיתחזק איסורא ורובא עדיף מחזקה ועכשיו נלע"ד שאין כאן שום חשש דהרי אפי' באיתחזק איסורא במה שבידו נאמן וא"כ גם נגד רובא נאמן במה שבידו והרי ביד הקצב לשמור שלא יתערבו הבהמות זו בזו ולכן מעשים בכל יום להתיר בזה ובאמת אם אירע אצל אחד שנתערב לו איסור בהיתר אם נתערב חד בחד הדבר מבואר בש"ע סי' קכ"ז סעיף ג' שנאמן אבל אם מתערב חד של היתר בתרי דאיסור ובא ע"א להעיד שמכיר איזהו של היתר הדבר צריך תלמוד דכיון שכבר נתערב הו"ל אין בידו עכ"ל וכתבת וז"ל שראוי לפרסם מרגליות אחת שמבואר בתוספתא בפ"ה דפסחים ה' חבורות שנתערבו פסחיהן נאמן אחד מבני חבורה לומר פסח זה אחד של אותו חבורה הוא עכ"ל התוספתא הרי מבורר דע"א נאמן לברר הגם שכבר נתערבו עכ"ל.
<b>אהובי</b> אחי נ"י נפלאת בעיני דבריך מזה התוספתא נ"ל ראי' לדברי הגאון נב"י והוא דאקדים לדקדק למה נקטה התוספתא בלשונה וז"ל נאמן אחד מבני חבורה לומר פסח זה וכו' למה לא נקטו נאמן ע"א לומר פסח זה וצע"ג. ועוד ק"ל דכ' התוספתא וז"ל לומר פסח זה אחד של אותו חבורה הוא עכ"ל משמע דא' מבני חבורה אומר פסח זה אחד הוא של אותו חבורה אשר הוא מבני חבורה הנ"ל והוא פלא למה לא יוכל להגיד פסח זה הוא של חבורה ידועה וצע"ג.
<b>אמנם</b> נלע"ד לחקור בדבר דבגמ' אמרו בגיטין ע"א נאמן באיסורין וכ' רמב"ן בחדושיו שם וז"ל יש מפרשים משום דכתיב וספרה לה לעצמה וק"ל התם איתחזק איסורא שאפי' פרסה נדה עמו במטה או שיולדת סופרת לעצמה ונאמנת על טבילתה ונגמר מינה דע"א נאמן אפי' איתחזק איסורא אלא שאני התם מתוך שנאמנת על עצמה נאמנת נמי לבעלה אבל בשאר עדות מנ"ל עכ"ל הרי שגילה כיון שאדם על עצמו נאמן בכל איסורים שבתורה אם יודע שהוא היתר או נעשה היתר ומתוך שנאמן על עצמו נאמן נמי לגבי אחרים דעל עצמו בודאי יש לו חזקת כשרות וכיון שנאמן על עצמו נאמן לגבי אחרים וה"ה באחד מבני חבורה שאומר שהוא מכיר פסח בני חבורתו ויאכל הוא ממנו ועכ"ח דידע שלא עובר בו על שלא למנויו נאמן על כל החבורה כולה אבל איש א' מעלמא אינו נאמן כדברי נב"י ודו"ק.
<b>ושמחתי</b> כעל כל הון דמצאתי לפנ"י בגיטין דף ב' בתוס' ד"ה הוה דבר שבערוה בד"ה בא"ד שכ' וז"ל אמנם לענ"ד בלא"ה מאי דפשיטא להו לתוס' נמי לעיל דע"א נאמן באיסורין ילפינן מוספרה לה נלע"ד לאו מילתא פסיקתא הוא דאיכא למימר נמי איפכא דוקא היא עצמה נאמנת דחזקה שאינה מקלקלת את עצמה באיסור נדה ומעשה כהאי ודאי לא עבדה דכל ישראל בחזקת כשרות מה שאין כן בע"א דעלמא דלית ליה שייכת בגוויה ודבורא בעלמא דקאמר אפשר דלא סמכינן עלי' דלא דייק כ"כ ואמר בדדמי כדמפליג הש"ס בדוכתא טובא בין דבורא בעלמא למעשה וכמו שאבאר עוד בסמוך וכן מבואר להדי' בתוס' רי"ד בפ' האומר דף ס"ד עכ"ל הרי שפתיו ברור מללו דאם הוא עושה מעשה בעדותו יכול גם אחר לסמוך עליו יען דאשה נבעלת מותר הבעל לבעול אותה דאין זה מכח דסמכינן על פיו של העדות ע"א רק מכח חזקת כשרות של האשה אנן סהדי דקושטא קאמר וה"ה כאן כיון שהוא אוכל מן הפסח המכיר שהוא של חבורתו א"כ כל בני חבורה יכולים לסמוך עליו ולאכול עמו ודו"ק.
<b>ואוסיף</b> נופך הגם שחקר שם הפנ"י דלמא בהיפך איך סמכינן עליה דלמא יצרה תקפה יעו"ש שאני התם שהוא תאות בעילה אשר יצרו של אדם מתגבר עליו אבל כאן דנחשוד לישראל שרוצה לאכול הפסח לשם מצוה לולא דברור לו שזה פסח חבורתו לא הי' נכנס בספק איסור שאינו נאכל אלא למנויו לא די שלא קיים מצוה אלא שעובר עבירה א"כ הר"ז בירור גמור ע"י אכילתו אבל לעולם ע"א מעלמא אינו נאמן בדבורו שיסמוכו עליו אחרים לברר היתר מרוב איסור כדברי הנב"י ודו"ק.
<b>אך</b> בעיקר הקו' נ"ל לחדש דבר בעזה"י בשלמא בהיתר שנתערב בתרי איסור חקר הנב"י למה יהי' ע"א נאמן בנתערב הא מדאורייתא ההיתר כאיסור דהא נתבטל חד בתרי והע"א בא להוציא חתיכה אחת מרוב ולומר שהוא היתר א"כ מסתבר שלא יהי' נאמן לברר הותר מתוך רוב איסור אבל בחמשה חבורות ולהם חמשה פסחים כל הפסחים המה היתר כל פסח ופסח לחבורה שלו וכן כל הפסחים הווי' איסור כל פסח ופסח לחבורה שאינו שלו וא"כ אפי' ע"א דעלמא בא ואומר פסח זה הוא לחבורה הזאת אשר מראה עלי' באצבע לא מוכח דבא להתיר דלמא בא לאסור אותו פסח על שאר ד' חבורות שמודיע שפסח זה אצלם איסור ומהכ"ת שלא יהי' נאמן לברר זה הלא בלא"ה הי' אסור להם פסח זה מכח רוב פסחים אשר המה אינם לכל חבורה בפני עצמה ובודאי נאמן ע"א לברר חתיכה אחת מרוב איסור ולומר עלי' שהיא ודאי איסור דבלא דבריו היתה אסורה מכח רוב ומברר הוא שזה החתיכה הוא מהרוב איסור דנאמן וה"ה כאן במה שאומר למשל שפסח זה הוא של חבורה של ראובן ואנשיו מברר בעדותו שפסח זה הוא איסור ברור לשאר ד' חבורות והלא בלא עדותו הי' אסור פסח זה על כל חבורה דכנגד כל חבורה יש בתערובות רוב איסור כנגד פסחם ונאמן ע"א לברר לאסור אותו פסח וממילא כיון שנאמן לאסור כנגד כל חבורות יאמנו דבריו גם להתיר כנגד חבורה אחת אבל אם נתערב חתיכה אחת היתר לכ"ע בתוך שני חתיכות איסור לכ"ע ובא ע"א ואומר זה החתיכה אשר מראה באצבע היא מותרת אז כל עדותו להוציא חתיכה זו מרוב האיסור ולאמור עלי' שהיא מותרת אז אינו נאמן כנגד רוב והבן זה מאוד.
<b>ולא</b> אוכל לעצור בקסת הסופר להודיעך שבעיקר הקו' אשר הרעיש הפנ"י בקדושין דף ס"ד ובנב"י סי' ס"ע איך סמכינן על ע"א אם נתערב חד היתר בתרי חתיכות איסור הלא ע"א אינו נאמן נגד חזקה מכ"ש נגד רוב ועיין בש"ש שמעתא ו' פ"ז שתי' דע"א המעיד המכיר את החתיכה הר"ז כמונחת בפני עצמה ומעולם לא היתה בתערובות דוגמת סברת תשובת מיימונית יעו"ש ומשמע אלו גם ע"א המעיד עכשיו אתמול לא ידע והיום נותן ללבו ומכיר בט"ע ובסימנים אינו נאמן דכבר הי' נכנס גם אצלו בכלל רוב.
<b>ולענ"ד</b> דבר חדש בעזה"י דכל עד שבתורה מעיד עדותו ע"י ידיעתו או ראה או שמע קודם שמעיד ועפ"י ידיעתו או ראייתו הוא מעיד למשל אם אומר הכרי מעושר הכי הוא אומר שמתבואה במראיתה ומתמונתה הוא מעיד שרואה בה שהוא מעושר הלא גם אם יתן שבעה עינים על הכרי לא יודע לו מהכרי שהוא מעושר אלא עכ"ח הוא מעיד שראה בעיניו שלוקח ממנו היום או אתמול המעשר א"כ מעיד בתורת עד וסותר החזקה ואינו נאמן אא"כ בידו אבל בתערובות היתר מועט באיסור הרבה ובא א' ואמר מסתכל אני עכשיו בחתיכה הנ"ל ומכיר אני אותה בטביעת עין בעבי' בגבהה בארכה וברחבה ובתוארה וברור בעיני שזה הוא החתיכה כשירה אשר אתם מבקשים א"כ מובדלת היא בסמני' האותות מעידין עליה שהיא מובדלת מחברותיה ולא תוכל להתערב בהרוב ע"י סימנים א"כ מדוע לא יהי' נאמן עלי' הא אינו מעיד עפ"י ראי' ושמיעה וידיעה שכבר הי' אלא מעיד ע"י אותות העומדים לפניו שהוא עכשיו מכיר בה והבן זה.
<b>והבאתי</b> ראי' לזה מדברי הר"ן פ' י' יוחסין שכ' על המתני' איזה שתוקי שהאשה נאמנת להכשיר את הולד ולא לפסול אותו והקשה הא חי' נאמנת כדאיתא בגמ' ותי' וז"ל שאני התם לפי שהוחזק כאן ממזר דמיירי בארבע נשים שילדו בבית אחת אשת כהן ולוי ונתין וממזר וגילוי מילתא בעלמא הוא דמגלה והיינו דבגמ' לא אמרינן בודקין את אמו אי אמרה לכשר נבעלתי או לפסול נבעלתי אלא אמרינן בלחוד דאי אמרה לכשר נבעלתי בלחוד מהימנה עכ"ל וקשה כיון שד' נשים יולדות ונתערבו הולדות איך אפי' ע"א כשר יהי' נאמן לברר כנגד הרוב כחקירת נב"י הנ"ל אלא פשיטא יען דהיא אומרת שהיא מכירה הולד במראות פניו בשערות ראשו בעובי איבריו וכדומה אז מעידה עפ"י הכרת עין נאמן ע"א אפי' כנגד הרוב דהא עדיין לפניו הם המה הסימנים ומראית עין ודו"ק. ועיין בב"ש סי' ד' ס"ק ס' שביאר הגם שהר"ן סובר דע"א יוכל להכחישה זה דוקא אם היא אשה אז הטעם שנאמנות רק מחמת שעל הרוב א"א בענין אחר אבל איש ע"א כשר הוא נאמן ולא יכול ערעור דחד להכחישו וקשה הא הוה ע"א כנגד הרוב ועיין בפנ"י שם דביאר דמן התורה אפי' האשה נאמנת רק משום מעלה עשו דלא נאמנות ובמקום דא"א הניחו על דין תורה ופי' עוד היכא דדייק ע"א נאמן ולפמ"ש שאני אם העד מעיד עפ"י סימנים אשר רואה ומסתכל בו כנלע"ד נכון בעזה"י.
<b>שוב</b> ראיתי פלא גדול דבשלטי גבורים שם כ' וז"ל לשון ריא"ז שתי נשים שילדו בבית אחד אחת אשת כהן וא' אשת לוי או א' אשת פסול וא' אשת כשר ואינן מכירות ולדותיהן נאמנת החיה לומר זה כהן וזה לוי או זה כשר וזה יצא שני עכ"ל הרי שדייק דאיירי דווקא בב' נשים שילדו בבית א' משמע אבל בד' נשים או ג' נשים אפי' אינה נאמנת כחקירת נב"י ודו"ק.
<b>ועלה</b> בדעתי דאין ע"א נאמן ברוב והוא דביו"ד סי' קמ"ג סעיף א' כ' וז"ל הי' כותל שלו ושל אלילים ידון מחצה למחצה שלו מותר בהנאה ושל אלילים (אסור ואם אינו מכיר טור) הכל אסור בהנאה עכ"ל והוא מר"ן בשם ירושלמי יעו"ש בב"י ולפום רהיטא נפלאת מאוד כיון דצריך דווקא שיכיר אבניו א"כ מה לי מחצה על מחצה הי' לסתום באם מכיר אבניו מותר אפי' אם המיעוט שלו ומכיר מותר אלא משמע לברר המיעוט מתוך רוב אינו נאמן ע"א והגם שאדם על עצמו יותר מסתבר שיהי' נאמן אבל יען כי מגיע לאחרים ג"כ אינו נאמן ואפשר דגרוע יען שהוא נוגע בדבר ועיין במצאתי כתוב בב"י סי' קכ"ז ובחת"ס יו"ד סי' קכ"א שביאר בפי' המצא כתוב הנ"ל ולא העתקתי בראי' הנ"ל כי צריך בירור גדול בפי' רש"י שם בע"ז פ' כל הצלמים וק"ל.
<b>וגם</b> לא אכחד ממך כי פלא בעיני הלא כיון דרוב פוסקים סוברים דאם נתערב חתיכת היתר בב' חתיכות איסור ואכל אחת מהן אין לוקין דהיתר לא בטל להיות איסור ועי' מנחת כהן בשער תערובות ובמ"ל ספ"ד מה' מעילה מבואר הדבר באר היטב) וא"כ הוי רק כשני חתיכות לפניו ואכל א' דחייב אשם תלוי דאיקבע איסורא מה לי שנתערב א' בא' או א' בב' עכ"פ ידענו שיש כאן איסור עם היתר ואח"כ ראיתי שנכלל זה בדברי פנ"י קדושין דף ס"ד ודו"ק והי' בדעתי להאריך מירושלמי דדמאי דאמרו מפני אכסנאי התירו להיות ע"א מעיד מי הוא מעשר והקשה שם בירושלמי וכי ע"א נאמן עי' תויו"ט פ"ה דדמאי משנה ו' יעו"ש היינו איך ע"א נאמן להוציא איש אחד מהרוב אמנם בפר"ח סי' קי"ט מסביר דהוה עדות גברא וצריך ב' עדים ע"כ אקצר.
<b>ואעתיק</b> לך מה שכ' אצלי על משניות פ"ב דדמאי מ"ב התוי"ט מביא לשון הרמב"ם שכ' וז"ל וצריך שיקבל עליו דברים אלו וכשבאו עדים נאמנים שקיבל דברים אלו ברבים ושהוא רגיל בהם תמיד הר"ז נאמן עכ"ל התויו"ט וכתבתי על הגליון וז"ל הא דצריך ב' עדים ולא נאמן ע"א היינו טעמא שהי' לו חזקת אינו נאמן וע"א אינו נאמן נגד חזקה (עיין ביבמות דף קט"ו) כי הבעל דבר הוא נוגע בעדות אעפ"י שהוא בידו ונשאר ע"א נגד חזקה דהא הע"א אינו בידו לעשות חבירו נאמן ודו"ק עכ"ל שם עד הנה עזרני ד' להשיב על קו' שלך ואת הטוב בעיניך תבחר כי מוטרד אני בשאלה גדולה לפני. דברי אחיך הדש"ת באהבת הנפש. הק' חיים סופר
<b>סימן</b> <b>כט</b> כו"ח טובה להרבני המופלג בתורה כמה"ר ר' משה שטערן נ"י בק"ק פאלדעש.
<b>מכתבו</b> עם שאלתו קבלתי היום ומרוב טרדותי לא אוכל להאריך כי בשבוע זו יום הזכרון לטובה ובכ"ז אמרתי להשיב אולי אוכל לעשות שלום בין למודי ד'.
<b>שאלה</b> הבעה"ב מפה עשו מעץ שני אריות לשום אותם למעלה מארון הקודש בבהכ"נ ויש מהם אשר אוסרין שאומרים שהיא בכלל לא תעשה פסל ויש מהם מתירין והלומדים שבכאן חולקים על הדבר וע"כ ימחל מעכ"ה א"פ ויכתב התשובה כי הקהל כולם כאחד אמרו נעשה ונשמע עכ"ה.
<b>תשובה</b> דבר זה מחלוקה ישנה בין ראשונים פ' כל הצלמים ועיין בב"י ביו"ד סי' קמ"א ובש"ך ס"ק ל' ובתשובת מבי"ט סי' ל' ויעיין במרן חת"ס יו"ד סי' קכ"ט שכ' וז"ל עי' רדב"ז ח"א מש"כ בענין צורת ארי' שרגילים בבהכ"נ ע"ש עכ"ל וחלילה לומר שהוא בכלל לא תעשה פסל לחשוד ח"ו דורות ראשונים שהיו כמלאכים כאלו עברו על לאו דע"ז האומרים כן דוברים עתק על קדושים אשר בארץ והחולקים שאומרים שהוא אסור הוא משום חשדא הגם דברבים ליכא חשדא בבהכ"נ גזרינן טפי שהוא מקום תפלה ועי' בר"ן פ' כל הצלמים ובמרדכי.
<b>והנה</b> לדעתי האיסור אם שני האריות שלימים אבל אם יהי' כל אחד חצי ארי' וחצי השני לצד הכותל יהי' חלק תחת היקף אין איסור ויש לי ראי' בעז"ה מדברי ירושלמי שקלים פ' כל הרוקין וז"ל כתוב א' אומר מעשה רוקם וכתוב א' אומר מעשה חושב מעשה רוקם פרצוף אחד מעשה חושב שני פרצופים ר' יהודא ור' נחמי' חד אמר מעשה רוקם ארי מכאן וארי מכאן מעשה חושב ארי מכאן וחלק מכאן חרנה אמר מעשה רוקם ארי מכאן וחלק מכאן מעשה חושב ארי מכאן ונשר מכאן עד כאן לשונו. ועיין ביפה מראה באגדה על ירושלמי ועיין בש"ס דילן [יומא[ דף ע"ב ועיין תוס' באריכות דף נ"ד (ועיין בפסוק בים שעשה שלמה שנים עשר בקר) מכאן ראי' אם יש כחצי צורת אורך ולא נראה כל הקיפם של הצורות ליכא איסור כך נלע"ד (ובפרט בשני אריות קליש האיסור) ודו"ק.
<b>אך</b> כל זה אם לא נקבע על הארון הקודש אז הזמנה לאו מילתא ומותר לחתוך חצי ארי מכל האורך אבל אם כבר הוצגו על הארון יש בחתיכה לאו דלא תעשו כן לד' אלקיכם עי' מכות דף כ"ב ובמג"א סי' קנ"א ובפרמ"ג שם ודו"ק.
<b>ואעתיק</b> שורש הדבר מאי זה בא להעמיד שני אריות הוא לדעתי כדברי רמב"ם והוספת רבינו בחיי פ' תרומה על פסוק ועשית שנים כרובים זהב וז"ל על דרך הפשט הכרובים במקדש ובמשכן מופת ועדות למציאות מלאכים שכשם שנצטוינו באמונת מציאות השי"ת והוא העיקר הראשון מעיקרי התורה וכענין שכ' אנכי ד' אלקיך כן נצטוינו שנאמין מציאות המלאכים והוא העיקר השני לפי שהמלאכים הם המשפיעים כח השכל ומשימים הדבור בפי הנביאים במצות השי"ת שאלמלא כן אין נבואה ואם אין נבואה אין תורה ומפני זה צוה הכתוב מעשה הכרובים להורות על מציאת המלאכים ומה שהיו שנים ולא אחד כדי שלא תחשב שהוא צורת האל הנעבד וא"ת יש לכל להסתפק בשתי רשויות אין זאת שהרי פורשים כנפים למעלה ומקבלים שפע כח הבא להם מלמעלה זה דעת הרמב"ם בענין הכרובים עם קצת לשונו עכ"ל מזה בא המנהג להיות אריות על הארון הקודש דוגמא לזכר למקדש ודו"ק.
<b>אך</b> קשה איך בפרוכת וביריעה צורת ארי ונשר פרצופים הלא שם לא הי' אפי' בנשר פורשים כנפים למעלה אלא עכ"ח יען שלא הי' נראה בכל צד רק חצי ארי או חצי נשר ולא שייך חשש כלל כנלע"ד (ועיין במדרש איכה על פ' כל מכבדיה הזילוה כי ראו ערותה ואין פנאי לבאר).
<b>סוף</b> דבר לא אוכל בשעה זמניות לעיין בדבר גדול כזה ולא באתי להשיב אלא מפני לעשות שלום דברי הד"ש. הק' חיים סופר
<b>סימן</b> <b>ל</b> שפעת ברכות ורב הצלחות ונעימות לתלמידי הצדיק הרב הגדול הבקי ידיו רב לו כבוד הרב ר' עמרם ישי נ"י אב"ד דק"ק סערענטש יע"א.
<b>מכתבך</b> אודות הש"ץ אשר נתלבנו שערותיו שנית הגיעני וחפשתי מכתבך הראשון ולא מצאתי לא אדע מקום אשר הנחתי אז ע"כ לא אדע מה שפלפלת שם רק הערה אחת אשר ציינת במכתב הזה אזכיר ואשר לבי אומר לי אחלק לך בשמחה.
<b>שאלה</b> איש צעיר לימים שהוא שליח צבור ואירע לו מקרה שבזמן קצר נתלבן לו חצי שערות ראשו וצדעו אחת וחצי זקנו וחצי ראשו וצדעו השנית וחצי זקנו נשארו שחורים ובעבור שכל הרואה מסתכל בו הוא יבוש עצמו ללכת בשוק וגם אנשי עדתו ממאסים בו עי"ז שלא ירד לפני התיבה אם מותר לו לצבוע הלבינות של אותו צד כולה בצבע שחור שיהי' דומה לחצי' שנית או לא עכ"ה.
<b>תשובה</b> לכאורה הדבר נראה לאיסור כי לרמב"ם סוף ה' ע"ז לוקין אם משחיר שערה אחת לראב"ד שם עכ"פ איסור דאורייתא יש בו וגדול כבוד הבריות שדוחה ל"ת היינו בלא תסור דוקא אבל כאן דהוה לאו מפורש שלוקין עליו עיין בב"י יו"ד סי' קפ"ב שמצדיק דברי הרמב"ם שלוקין עליו ומה שהוזכר בש"ע איסור יען שעכשיו אין הב"ד לוקין והזכיר איסור ודו"ק.
<b>אמנם</b> חקרתי שהוא היתר גמור שמותר לצבוע צד אחת כגון בנידן דידן שיצבע חצי ראשו וצדעו וחצי זקן דהעיקר איסור צביעות השערות לא הוזכר בגמ' רק הרמב"ם כ' כן בה' ע"ז דמדמה צביעה למלקט לבינות מתוך שחורות אשר הוזכר בגמ' מכות דף כ' ושבת דף צ"ד דאמרינן מודים חכמים לר"א במלקט לבינות מתוך שחורות אפי' אחת חייב ודבר זה אף בחול אסור משום לא ילבש גבר שמלת אשה וכ' רש"י במכות בד"ה אף בחול אסור וז"ל שמתנאה עצמו בנוי האשה עכ"ל ובשבת צ"ד כ' רש"י בד"ה שמלת אשה וז"ל ודרך הנשים להקפיד על כך ולהתנאות עכ"ל משמע דווקא אם האיש מלקט אפי' שער אחת כדי שלא יהי' נראה כזקן אז עובר דזה דרך נשים ללקט שער לבן שלא תהי' נראה כזקנה ואם איש מלקט שער לבן שלא יהי' נראה כזקן אז לובש שמלת אשה וכן כ' רש"י שם במכות בד"ה אפי' אחת וז"ל שבאחת הוא מקפיד שלא יהי' נראה כזקן עכ"ל הרי שפתיו ברור מללו אם מלקט השער שלא יהי' זקן עוד דרך נשים לו ועובר על לא ילבש גבר שמלת אשה וכן מבואר שם ברש"י ד"ה מלקט וז"ל דכיון דאדם מקפיד על שיער לבן אחד שבין שערותיו שחורות שלא יהי' נראה זקן עכ"ל הוה בשבת מלאכה חשובה ובחול אסור משום לא ילבש גבר שמלת אשה יען שאשה מקפדת להתנאות וגם הוא מקפיד להתנאות אבל אם נעשה צד אחת מראשו וצדעו וזקנו לבן וצד השני הוא שחור אם תהי' כזאת באשה לא תקפיד בעבור להתנאות אלא תקפיד בעבור גנאי שנא יסתכלו בה בני אדם שנשתנה עלי' סדרי הטבע כי דרך הטבע שיבאו שערות לבינות בתערובות שחורות ולא ששערות הראש יהי' חצים יחדיו לבינות וחצים יחדיו שחורות שיחזו בה זקנה ושחרות א"כ לא תהי' באשה להתנאות אלא שלא להתגנות א"כ גם באיש מותר דתורה הקפידה שלא יתנאה איש כמו שתתנאה אשה הא למה הדבר דומה כשם שמותר לאיש ללבוש בגדי אשה או לאשה בגדי איש להגן מפני החמה או צינה יען דאינה להתקשט ולהתנאות עיין בש"ך סי' קפ"ב ס"ק ו' בשם הב"ח דצריך שני דברים להיות אסור (א) אם מכווין להתדמות איש לאשה או אשה לאיש (ב) אם השווי' והדמיון הוא לנוי וקישוט יעו"ש וא"כ כאן בנידן שאלתינו שאין עושה בשביל נוי וקישוט אלא שלא יתגנה מפני מומו עיין רמב"ם פ"ה מהל' ביאת מקדש גבן או ריס אחד שחור והשני לבן הוה מום יעו"ש ומכ"ש בגוונא דידן וא"כ אין כאן איסור כלל כנלע"ד ברור בעז"ה.
<b>וראי'</b> ברורה לדברי דאם אינו צובע לשערות לבינות בעבור קישוט נוי אין בו איסור כלל הוא מדברי שו"ע ח"מ סי' רכ"ח סעיף ט' וז"ל אין מפרכסין לא אדם ולא בהמה ולא כלים כגון לצבוע זקן עבד העומד למכור כדי שיראה כבחור עכ"ל והוא בעבור שאסור לרמאות חבירו יעו"ש והוא מרמב"ם פח"י עיי"ש ברה"מ וקשה הא איסור שאשה מצווה גם העבד מצווה וכיון שאשה מצווה בלאו דלא תלבש אשה שמלת גבר ה"ה דגם העבד מצווה על לא ילבש גבר שמלת אשה ויעיין ברמב"ם סוף ה' ע"ז ובש"ע סי' קפ"ב ס"ה דאשה לא תעדי עדי איש וא"כ לדברי רמב"ם פי"ב מה' ע"ז דצביעת שערות לבינות הוא בלאו ולוקין עליו משום לא ילבש גבר שמלת אשה א"כ גם עבד אסור לעשות כן דמשכחת לאו זה גם באשה דלא תלבש אשה שמלת גבר וה"ה לעבד דלא ילבש שמלת אשה וא"כ למה לי דאסור לצבוע לעבד שערותיו הלבינות משום רמאות וגונב דעת הבריות תיפק לי' דאסור לו לצבוע דמביאו לעבור בלאו והגם דמשכחת דהרב מלבן שערותיו בעל כרחו של עבד אבל עכ"פ אסור לכוף לעבד שיעשה בו איסור.
<b>ולפמ"ש</b> לק"מ אפי' אם ישראל עצמו אם יצבע זקנו וראשו כדי למכור עצמו או להשכיר עצמו למשרת שאינו עושה בשביל להתנאות ולקשט רק עושה כדי שימצא איש שישכרו או יקנה אותו לעבד אין בו איסור כלל דכל תוקף איסור הוא רק אם עשה לקישוט ונוי ודו"ק.
<b>ואוסיף</b> עוד הגם דהב"י החליט בסי' קפ"ב דמותר ללבן שערות שחורות דאין דרכה של אשה לעשות זאת ואינו אסור באיש היינו אם האיש הזה אינו צריך שיהי' זקנו לבן אבל אם נעשה נשיא בישראל ונאה לדרשן להיות זקן ויושב בישיבה כחכז"ל הקב"ה הראה עצמו בסיני כזקן או כאשר דרשו חכז"ל באברהם זקן שאמר אברהם אב ובנו באו לעיר ראוי שיהי' האב זקן אמר הקב"ה בך אני מתחיל ואברהם זקן אז אם יהי' השערות לבינות קישוט אסור לעשות כן דדרך האשה להתקשט בשערות ואסור לאיש להתקשט וסמך לזה בברכות פ"ד ממעשה דר"א שאמרה לו אשתו לית לך חיוורתא פי' רש"י וז"ל אין לך שערות לבינות של זקנה ונאה לדרשן להיות זקן עכ"ל ובעבור זה עשה לו הקב"ה נס בי"ח שורות שערות שנתלבנו וקשה הא יכול לצבוע זקנו שיהי' לבנים אלא פשיטא כיון שהלבינות בשערות לדרשן הוא קישוט ונוי א"כ אסור משום לא ילבש גבר שמלת אשה ויש בזה ליישב גירסא הישנה בשבת ובטור ודו"ק.
<b>והראה</b> לי בני הב' המופלג יעקב שלום נ"י כי כעין שאלה זו מצא בספר שואל ומשיב ח"א סי' ר"י שמביא גמ' בב"מ דף ס' והתפלא על רש"י למה נקט בעבד העומד למכור ולא פי' על כל אדם אלא מכאן הוציא רמב"ם שיש מלקות בצובע שער לבן והכ"מ כ' שלא ידע מקורו וכ' הגאון נ"י שמכאן למד דבישראל אסור יעו"ש ומאוד נפלאת בעיני הא כאן קאי המתני' שלא יעשה מוכר רמאות בחפצו אשר מוכר כאידך דמתני' ועכ"ח דאיירי בעבד הנמכר שהמוכר לא יעשה רמאות ונהפוך הוא אם יהי' בצביעה איסור איך יכשול האדון לעבד הא מצווה בכל ל"ת שאשה מצווה אלא עכ"ח כאן שהאדון מוכר אותו ואין בצביעה לשם נוי או קישוט להתנאות אז אפי' בישראל המשכיר עצמו לשכיר יום או פועל ליכא איסור ואפשר דליכא איסור כלל בצביעה דלא כרמב"ם אעפ"כ שייך בו רמאות אם האדון מוכר עבדו כנלע"ד.
<b>אך</b> מה שפלא בעיני שמצאתי בירושלמי סוף פ"ד דב"מ על המתני' אין מפרקסין וז"ל מאי מפרקסין דלא יימא לי' צור גרמך עכ"ל ופי' המפרש וז"ל צייר את עצמך בצבע ושרק על פניך שתהי' נראה בחור ויפה עכ"ל ופי' המשניות פ"ד דב"מ וז"ל מפרכס הוא התיקון והיפוי עכ"ל משמע שמצוה לעבד שיכחול פניו בצבע ושרק שיהי' נראה בחור ויפה במראות פנים ולא משמע כלל בשערות לבינות והוא יצבע אותם שחורות ודלא כגמ' ופלא שלא הביאו הגאון הנ"ל ומשמע דבאמת יהי' איסור לירושלמי לצוות לעבד שיצבע שערותיו בלי רמאות רק משום לא ילבש גבר שמלת אשה ויהי' דין הרמב"ם מירושלמי אך קשה איך פוסק כירושלמי ודלא כגמ' דידן ודו"ק.
<b>ודע</b> דיש לי הערה דדווקא במלקט לבינות או צובע לבינות מתוך שחורות אז יש איסור משום לא ילבש גבר שמלת אשה שעושה להתנאות כי כן אורח הנשים שמבקשות שתהי' נראות שערות שלהן בראשן כאשר הטבע בבריאות ואם המצא תמצא לבינות ילקטו או יצבעו כדי שתהי' נאותין וקשוטין בשערות גופם אבל שאשה תשחיר חצי ראש אשר נתלבנו והשאר ישארו על טבעם ותוארם אין זה נאה לאשה ותשחור לכל השערות ראשם שיהי' דמות ותבנית לכל השער שוה בתואר אחד וא"כ מי שישחור צד אחד כולו וצד השני יניח על טבעו אין זה לובש שמלת אשה רק המלקט או צובע איזה שערות לובש שמלת אשה אבל צד אחד צבוע וצד השני בדמותו ותבניתו ממש הוא אינו קישוט ונוי לאשה וא"כ בנידן דידן יצביע הצד הלבן הגם שהמסתכל היטב יראה שצד אחד הוא שחור בטבע אדם והצד השני צבוע עכ"פ אין גנאי לילך בתוך מקהלות בשוק ודו"ק.
<b>ועיין</b> בב"ק דף ס' בהאי משל לאדם שיש לו ב' נשים זקנה ונערה אחת מלקטות מזקנו שערות לבינות ואחת שערות שחורות ונשאר קרח יעו"ש מסתמא הביא התנא האלקי ראי' מאדם ישראל א"כ איך הניח לנשיו ללקט מזקנו שערות לבינות וכן הזקנה המלקטות שחורות כי חפצה שאדוני' יהי' זקן א"כ עובר בשני לאווין הן בעבור ליקוט השחורות והן בעבור לבינות ואפשר אם מלקט רק השחורות ולבינות יהי' נשארין או מלקט רק לבינות ושחורות יהי' נשארין יש לאו אבל לעשות שלא יהי' לו שערות כלל וישאר קרח אז אין כאן איסור כלל דאין זה נוי לאשה אם תלקט כל שערות ראשה ודו"ק.
<b>וראיתי</b> במכתבך השנית שציינת לעיין בתוס' בשבת דף צ"ד שגנאי בשוק הוה כצער כבר קדמך בזה הדרכי משה בסי' קנ"ו בענין להסתכל במראה יעו"ש (ויש לי הרהור ד"ת במשנה בפ' המוציא בשבת א"כ משכחת שיער צבוע בכ"ש לצבוע איזה שערות לבינות).
<b>ולדינא</b> נ"ל שיצבע כל הצד רק ישייר באמצע זקנו איזה שערות לבנות שיהי' ניכר שלא מבקש להיות עושה קישוט ונוי כאשה וגם לא יצבע צד השני כלל רק יניח כטבעו וגם הצבוע לא יהי' שוה ממש לצד השני אלא צבע יותר שחורה או פחותה בשחרותה ואז הוה כלא אפשר בעבור גנאי ולא מכווין לקישוט ולהתנאות והוא מותר ועיין בפנ"י בפסחים דף כ"ו כנלע"ד להקל בעז"ה ובפרט שראיתי שגם הגאון מלביב מיקל שם בתשובה שסומך על החולקים על הרמב"ם ודו"ק דברי הדש"ת. הק' חיים סופר
<b>סימן</b>
<b>לא</b>
<b>אמר</b> המחבר ראיתי להגאון נודע ביהודה בח"ר סי' מ"א שם דברי תשובת הגאון חכם צבי ז"ל בענין רואה דם מחמת תשמיש ויש לה מכה כמטרה לחץ יען שלפי דבריו אם יודעת שמכתה מוציאה דם טהורה אפי' בשעת וסת ואבי' ארגשה והקשה עליו הנב"י איך תלה סברה משובשת כזאת ברשב"א שהי' שכל צח ומצוחצח דא"כ לעולם לא תהי' טמאה וגם איך יקבל השכל שבכמה שנים לא בא להאשה דם נדה כלל זה אי אפשר לקבל על כן הוכיח שרשב"א מטהר דווקא בלי ארגשה שאז טומאת נדתה רק מדרבנן ויכולים לתלות במכה יעי"ש.
<b>ולע"ד</b> להצדיק ראשון בריבו הוא ח"צ ז"ל וטרם אשיב על ראיותיו של הנב"י בעז"ה אמרתו להסביר עוקר הדבר שאפי' בארגשה ובשעת וסתה אפי' אם תחי' אלף שנים לא תהי' טמאה אשר הוא מופלא ממושכל ואקדים הלא נודע דילפינן מן הפסיק שאם אשה רואה דם בלי הרגשה אינה טמאה כלל דבבשרה אמר רחמנא עד שתרגיש בבשרה אבל כל זה בהתחלת ביאת הדם בעינן הראי' בהרגשה אמנם אם כבר נפתח מקורה בהרגשה אז הדם היוצא אח"כ בלי הרגשה סותר הטהרה מן האשה יען שהתחיל דם נדה לפתוח המקור ונחשב הכל לחד ראי' עיין בחו"ד סי' קצ"ו יעו"ש.
<b>אמנם</b> נ"ל בסברה שאם אירע שהמקור נפתח ממראה טהורה ואח"כ כשהוא עומד פתוח יוצא דם נדה אינה טמאה מן התורה דדווקא אם המקור נפתח מדמי נדה בהרגשה ונטמאת האשה לא תבוא לכלל טהרה אפי' דם שבא אח"כ בלא הרגשה אבל אם גוף הרגשה הי' ע"י מראה טהורה ונא נטמאת מתחילה אזי כל הדם שבא אח"כ כ"ז שמקור נפתח הגם שהוא דם ממראה טמאה טהורה האשה מדאורייתא דבלי הרגשה אין אשה נטמאת ודו"ק.
<b>ולפ"ז</b> נחקור אם אירע באשה שיש לה מכה במקור שנפתח המקור ע"י דם המכה הלא היא טהורה דדם מכה אינה מטמאה את האשה ואח"כ אחר שכבר פתוח המקור עדיין יצא ג"כ דם נדה היא מותרת לבעלה יען וביען דתורה אמרה "אשה כי תהי' זבה דם יהי' זובה בבשרה" והאי דם הוה הפי' דם נדה הנתהוה במקור ואמרה התורה עד שתרגיש ביאת הדם נדה הנ"ל בפתיחת המקור אבל אם דם נדה שיוצא אחרי שכבר נפתח המקור אינו מטמא כלל בודאי אם דם נדה ודם מכה באים בבת אחת היא טמאה דעכ"פ הי' הרגשת דם נדה ג"כ ועיין בס"ט מה שהשיג על השב יעקב דמראות טהורות לא הוה כמו שפופרת יעו"ש שהאריך ונכונים דבריו.
<b>והנה</b> מבואר בגמ' דף ע"ז אי אמרי' ווסתות דאורייתא אם בדקה איזה רגעים אחר זמן וסת אשר הרגילה לראות בו היא טמאה דאמרינן חזקה אורח בזמנו בא וע"כ דדם נפל על הארץ דמחזיקים דדם נדה בא באותו רגע ועיין בס"ט שנתקשה איך משכחת בדיקה שתהי' טהורה יעו"ש אבל א"א ווסתות דרבנן אז אמרינן שאפשר שיאחר הדם מלבוא ואם בדקה ומצאה טהורה נשארה טהורה יעו"ש.
<b>ומעתה</b> אי אמרי' ווסתות דאורייתא ומחליטין שבאותו רגע שמגיע זמן הווסת בא דם נדתה א"כ היא טמאה מדאורייתא דלו יהי' שבא דם מכה עכ"פ בא ג"כ דם נדה באותו רגע אבל אם ווסת דרבנן ואם בדקה אשה ומצאה עצמה טהורה נשארה טהורה דאמרי' שאפשר שדם נדה יאחר את עצמו מלבוא אז באשה שוש לה מכה שמוציאה דם אנו תולין ונאמר מה שנפתח המקור ע"י הרגשה הי' מדם מכה בלבד ואח"כ כאשר הי' המקור כבר פתוח מדם המכה בא דם נדתה ואינה טמאה מן התורה כלל וא"כ מאי הקו' של הגאון נב"י שא"כ לעולם לא תהי' טמאה דתלי' בדם מכה ויפלא דם נדה להיכן הלך קו' זו לק"מ דבכל חודש הולך ממנה דם נדתה רק תלי' שדם מכה בא מקודם ונפתח המקור אז שורת הדין הגם שבא אח"כ דם נדתה אינה טמאה מדאורייתא ודו"ק היטב כי נכון בעז"ה.
<b>אמנם</b> לכאורה קשה דא"כ אם נחליט מכח לעולם לא תהי' טמאה דבאמת בא ג"כ דם נדתה רק דתלי' שהדם מכה בא מקודם ונשארת טהורה אבל אם נודע שדם נדה בא ביחד עם דם מכתה היא טמאה מדאורייתא וא"כ איך אנו תולין שדם מכה בא מקודם הלא ספק דאורייתא ואסור וצע"ג ולכן הסביר הרשב"א יען דבלא"ה יש כאן חזקת טהרה ואוקמינן הספק אחזקה דקמא כמו דבכל התורה כולה דאזלינן בתר חזקה וכל זה אם אמרינן ווסתות דרבנן ויש כאן רק ספק אם הדם נדה בא באותו רגע שבא דם מכתה או אח"כ אבל אי אמרינן ווסתות דאורייתא אז בהחלט אמרינן שבא באותו רגע דם נדתה דהא בכל הנשים הוה הדין אי לא בדקה בשעת ווסת אפי' אם מצאה עצמה אח"כ טהורה היא טמאה וליכא בעולם שום ספק אם היא טמאה ואין כוונת הרשב"א במה דכתב דקיי"ל ווסתות דרבנן לומר יען שווסתות דרבנן אנו מקילים דזה אינו דעכ"פ תהי' צריכה ז' נקיים ורשב"א מתיר אפי' בלא נקיים כמו שהוכיח בנב"י באריכות אלא כוונת הרשב"א אם ווסתות דרבנן וע"כ אפשר שבא הדם נדה אח"כ ויש כאן ספק גמור ואוקמינן אחזקה ודו"ק היטב כי ברור מאוד (ומנדה דף ס"ג ל"ק להמעיין היטב שם).
<b>ובזה</b> מיושב לי קו' שהקשה אותי י"נ הגאון החריף מו' אהרן זינגער נ"י דאמרו בגמ' מאי לאו בווסת קמפלגי דלמא דווקא בבדקה ומצאה טהורה אמרינן מדלא ארגשה מכלל דלא בא דם כאשר הסביר בס"ט אבל כאן דארגשה רק אנו מסופקים אי בא הדם ממקור או בא הדם ממכה שבמקור אז הוה כאלו בדקה ומצאה טמאה וצע"ג ולפמ"ש נכון מאוד כיון דעכ"פ בלא מצאה דם טהורה וע"כ דאפשר לאחר הדם וא"כ שוב אזלינן בתר חזקת טהרה ותלינן שהדם מכה בא מקודם ונשארת האשה טהורה לבעלה ודו"ק. והוסיף הח"צ דדוקא אם בטוח לנו שיש להאשה מכה שיש שם דם תלינן שהדם מכתה יצא בראשונה ול"ק הקו' הכי לעולם לא תהי' טמאה אבל אי יש ספק אי המכה מוציא דם או נא היא טמאה דיש ס"ס לאיסור דלמא המכה אינה מוציאה דם ואת"ל שמוציאה דם דלמא דם נדתה בא בראשונה לכן אין להקל אלא אם נדע דמכתה מוציאה דם.
<b>אך</b> בתוס' דף ט"ז בד"ה ומר כתבו שאפי' אם ווסתות דרבנן איירי במרגשת דאל"כ לא תהא טמאה יעו"ש ולפמ"ש אין מובן לדבריהם מאי קו' הלא אפי' בודאי אם בא נדתה אעפ"כ האשה לא תהא טמאה וצע"ג.
<b>ונלע"ד</b> דיש לדקדק בלשונם מתחילה כ' וז"ל דדוקא במרגשת שבא דם זה מן המכה ואח"כ כתבו וז"ל אבל אם אינה מרגשת יציאת דם מן המכה ולא כתבו דם זה והוא פלא גדול אמנם נכון מאוד בעז"ה דבלא"ה יש לדקדק למה ציינו התוס' על המקשן דאינו מבורר עדיין אם המכה במקור ונ"ל דתוס' רוצה לבאר להבין דברי הגמ' דאמרו מאי לאו בווסתות קמפלגי הלא יש לנו ב' אוקמ' דלא פליגי בווסת (א) דכ"ע סברו ווסתות דאורייתא וקמפלגי באופן דמרגשת דם זה יוצא מן המכה ורשב"ג סובר דאעפ"כ חיישינן שדם נדה יצא ג"כ ורבי סובר דלא מחזקינן ריעותא (ב) דכ"ע ווסתות דרבנן ואיירי דלא ידעה אי מכתה מוציא שום פעם דם וסובר רשב"ג אעפ"י דווסתות דרבנן עכ"פ צריך להיות מכה שמוציאה דם ורבי סובר כיון דווסתות דרבנן הגם שלא ידעה אי מכתה מוציאה דם תלינן בה (בפלפול של פי' הב"י ואחרונים פליגי רבי ורשב"ג) ומנ"ל שפליגי בווסתות ובא תוס' לפרש דמקשן סובר אי ווסתות דאורייתא אפי' אם דם זה יוצא ממכתה לא מהני דחיישינן שמא דם נדה יוצא עמו ואח"כ מפרשים ג"כ אם אינה מרגשת יציאת דם מן המכה הכוונה שלא ידעינן שאם המכה מוציאה דם בשום פעם אז בודאי לכ"ע בשעת ווסתה טמאה דאל"כ קשה הכי לעולם לא תהי' טמאה ואיך יאמר אדם דתלי' במכה וע"כ אמרינן שהמכה עכ"פ בודאי מוציאה דם ומאן דאוסר אוסר אפי' אם ידעה שדם זה יוצא מן המכה דפליגי בווסתות דאורייתא או דרבנן ודו"ק דסברא כשיטת הח"צ שאפי' אם ווסתות דרבנן צריך עכ"פ לדעת דמכתה מוציאה דם וק"ל והמקשן הוכיח דבוסתות פליגי יען דאיירי אפי' במרגשת דם זה יוצא מן המכה ולא תטעה למ"ד ווסתות דרבנן אפי' בלא ידעינן אם המכה מוציאה דם בשום פעם ג"כ מטהר לכן כתבו תוס' שלא תטעה בזה ודו"ק (שוב עיינתי בש"ך ס"ק כ"ד שמוכיח מתוס' הנ"ל לענין ז' נקיים בעינן עכ"פ שיודעת שמוציאה דם אך אין צריכה לדעת שדם זה יוצא ממנה וברוך ד' אשר הנחני בדרך אמת).
<b>ואין</b> להשיב על מ"ש דאמת הוא שהדם נדה בא רק תלינן שלא בא בהרגשה והיא טהורה ואכתי קשה דזה הדין מדאורייתא אבל מדרבנן גם בלי הרגשה טמאה ומרשב"א משמע שמותרת לבעלה כמ"ש אחרונים וצע"ג ונ"ל דלק"מ דזה דווקא אם ראתה בלא הרגשה חששו חכמים דלמא ארגשה ולאו אדעתה והיא נדה מדאורייתא אבל כאן שהי' הרגשה ורק מכח חזקת טהרה מחליטים שהרגשה הי' מדם מכה ומספק אוקמינן אחזקה א"כ לא שייך החששא הנ"ל על כן טהורה ומותרת לבעלה כנלע"ד מסברא בעז"ה.
<b>ועתה</b> שבארתי תל"י שגוף הפי' אשר הבין הגאון ח"צ בסברת הרשב"א הוא יפה בסברא ולא נשמע עוד קול רעש גדול אשר טען הגאון הנב"י נגדו שפרושו לא יקובל אבוא לבאר כל דברי החכם צבי להצילו מן השגות נב"י עם שאר אחרונים בעז"ה.
<b>(</b><b>א</b><b>)</b> מה שהביא הנב"י דלא כח"צ והביא ראי' דאיירי בלא ארגשה דהא רשב"א הוכיח דתלי' במכה דאיירי בלא בדיקת שפופרת מדאמרינן בגמ' הרואה דם מחמת תשמיש צריכה בדיקת שפופרת ואם יש לה מכה תולה במכתה וע"כ בלא בדיקת שפופרת עכ"ד הרשב"א והקשה הנב"י הא ברואה מחמת תשמיש איירי ע"כ בלא הרגשה שהוא בא מן המקור דאמרינן שם בגמ' שבדיקה הנ"ל הוא לדעת פן הוה הדם מן הצדדים ואי איירי שראתה דם בתשמיש בהרגשה מאי מהני אם ימצאו דם מן הצדדים הא הרגישה בשעת תשמיש שבא מן המקור ועכ"ח די אם יש לה מכה ג"כ באופן זה איירי יעו"ש בהג"ה סי' ל"ה שהאריך.
<b>ונלע"ד</b> דלק"מ בודאי בארגשה איירי ואעפ"כ מהני בדיקת שפופרת דמבואר בגמרא ד' נ"ז דיכולה אשה לטעות שסברה הרגשת שמש היא וה"ה בהיפך יכולה לטעות שסברה שהיא הרגשת המקור ובאמת הוא הרגשת השמש ולכך אנו בודקין בשפופרת ואם לא נמצא דם בצדדים אמרינן באמת הי' הרגשת המקור אבל אם נמצא דם בצדדים תלינן שהדם בא מן הצדדים יען דרוב נשים אינן רואין דם מחמת תשמיש שלא בשעת וסתה וה"ה בדין אם יש לה מכה איירי ג"כ בדארגשה ואעפ"כ אמרינן שדם זה מן המכה והיינו אם המכה בצדדים אמרינן שטעתה וסברה על הרגשת השמש שהוא הרגשת המקור ואם המכה במקור אמרינן שבאמת הי' הרגשת המקור ודם מכה יצא כנלע"ד נכון.
<b>(</b><b>ב</b><b>)</b> הביא הנב"י ראי' מרשב"א דע"כ בדלא ארגשה איירי יען דנקט הרשב"א אפי' בשעת תשמיש וקשה כיון דרשב"א מטהר אותה לגמרי אפי' לבעלה א"כ קשה מאי רבותא יש אם אשה רואה דם נדה בשעת תשמיש או רואה נדה ביום הכפורים שאסור בתשמיש אלא על כרחך הכוונה דדווקא בדלא ארגשה הרשב"א מתירה וא"כ אם ראתה בשעת תשמיש הוא דניחש הגם שלא הרגישה דלמא סברה הרגשת שמש היא ותהי' אסורה קמ"ל הרשב"א שמותרת יעו"ש בנב"י שהאריך.
<b>ולענ"ד</b> א"א לפרש בהבנת הרשב"א שכ' וז"ל זו שרואה דם אפי' בשעת תשמיש ואפי' בשעת וסתה טהורה עכ"ל והנה האי שראתה בשעת וסתה הוא בודאי בלא שימשה עם בעלה ולא ארגשה כלל דהא אסור לשמש בסמוך לוסתה ומכ"ש בשעת וסת וכן ביאר אדמ"ו חת"ס ז"ל וא"כ איפכא הי' לרשב"א לומר אפי' בשעת ווסתה דשכיח הדם לבא עכ"פ הא לא ארגשה ואפי' בשעת תשמיש דיש לומר דארגשה רק סברה הרגשת שמש היא אעפ"כ טהורה דכך היא הדרך שאופן האחרון יהי' חידוש יותר מן אופן הראשון אלא בודאי דאפי' בארגשה איירי הרשב"א וכ' שפיר אפי' בשעת תשמיש ואפשר שלא הי' הרגשה כלל ואפי' בשעת ווסת בלא שימש והיא ארגשה אעפ"כ טהורה יען דיש לה חזקת היתר כנלע"ד.
<b>(</b><b>ג</b><b>)</b> עוד הקשו כל האחרונים דאם כוונת רשב"א שאינה צריכה לדעת שדם זה יוצא מהמכה א"כ למה צריך להביא ראי' מן הגמ' שאין צריכה בדיקת שפופרת הא אי אפשר לדעת זה דגם אם עכשיו יצא דם ממכה דלמא מקודם לא הי' הדם מן המכה אלא מן המקור והיא קושי' גדולה מאד.
<b>ולענ"ד</b> אחר עיון היטב נר' ליישב על נכון בעז"ה דכבר נתקשה בס"ט בלשון הגמ' שמתחילה אמרו תולין במכתה ואח"כ אמרו נאמנת אשה לומר שיש לה מכה משמע שבודאי מוציאה דם יעו"ש ונ"ל והוא דכלל גדול בתורה כל היכא דאיכא לברורי מבררי' דכיון דאפשר לעמוד על בירור הדבר למה נסמוך על הספק להקל כנודע ולפ"ז לכאורה אם אשה שיש לה מכה וראתה או שופעת דם איזה שעות דמבואר בנדה דאיזה ימים יכולה להיות שופעת דם והיא אומרת שהדם שיוצא ממנה היא מהמכה שהיא מרגשת שהדם זה שיוצא ממנה בא מן המכה תמיד שצריכה בדיקת שפופרת באופן שמבואר בחכ"צ שמעמידין השפופרת במקום המכה לראות אם הדם יהי' זב בתוכו הגם שאשה נאמנת אם ראתה ראי' אחת שהדם יצא מן המכה יען כי אז א"א לעמוד על בירור וע"כ שתורה האמינה ועיין בס"ט בחידושיו דף ס"ו או אפי' אם האשה בעצמה אינה יודעת בבירור שהוא בא מן המכה אנו תולין במכתה יען דא"א לברר הספק אבל בשופעת דם דאפשר לברר הו"א דצריך בירור אבל בשופעת יום שלם שנוכל לעמוד על הבירור ניחוש אולי טעתה האשה או שמשקרת במזיד וצריכה בדיקה לברר אם לא יבא דם מן המכה ע"י העמדת שפופרת נדע שטעתה או שמשקרת ולא נסמוך על דבורה קמ"ל הברייתא אפי' באופן שאשה אומרת שעדיין הדם שותת ויורד אעפ"כ נאמנת ולכן (לא] שנו בלשון עבר שממנה הדם שתת וירד ואמרו שותת ויורד הגם שעדיין הדם שותת ואפשר לעמוד על דברי' אעפ"כ נאמנת ומתחילה הודיע הברייתא אם ראתה בשעת תשמיש ועכשיו לא תראה עוד וא"א לעמוד על הבירור דגם אם תראה ע"י דחק שפופרת איך נדע שגם מעצמו יצא דם שאם נדחק עליו בודאי יצא דם וע"כ נסמוך על נאמנות שלה שגם מעצמו יוציא דם א"כ מיד נסמוך על דבורה ודו"ק.
<b>ועוד</b> הגם שעכשיו יוצא ממנה דם דלמא מעיקרא מן המקור בא הדם אבל כיון שאומרת שמרגשת שעדיין זב דם המכה ומשם התחיל לזוב ויכולין לברר אולי טעתה בכל דבורה ומעולם אינו יוצא דם מן המכה וע"י שפופרת נראה שעכשיו יוצא דם ומהכ"ת נאמר שמתחילה לא הי' זב דם מהמכה וקמ"ל הברייתא דסמכינן על דברי' ודו"ק ולפ"ז י"ל דבודאי בעינן שאשה צריכה לדעת שדם זה יצא מן המכה וברייתא אשמעינן שלא נטעה לומר דווקא אם א"א לברר אז סמכינן עלי' אבל אם אפשר לברר לא סמכי' קמ"ל שיש לה נאמנות ולא צריכה לברורי וק"ל ויהי' עיקר החידוש בהך ברייתא דנאמנת אשה לומר על סוף דברי' שהמכה שותת ויורד ולא צריכה לברר הדבר אבל הרשב"א כתב דנהפוך הוא דאשה גופה אינה יכולה לדעת אם דם זה יוצא מן המכה בלא בדיקת שפופרת רק מכח ספק תולין לומר שמן המכה יוצא הדם א"כ עיקר החידש בהך דנאמנת וכו' לומר שנאמנת שיש לה מכה שמוציאה דם ואנו תולין כיון שנאמנות שיש לה מכה אמרינן שהדם עכשיו שותת ויורד ואין אנו צריכים לברר הדבר דאוקמינן אחזקה ודו"ק.
<b>וזה</b> שכ' הרשב"א וז"ל ומסתברא אפי' אינה מרגשת ממש שהדם שותת ויורד מן המכה עכ"ל ונקט ג"כ לשון שותת ויורד שמשמע אפי' שגם עכשיו שופעת דם ויש לטעות אם אינה יודעת בבירור שדם זה שותת מן המכה צריכה בדיקה לברר קמ"ל דאפי' בשותת ויורד דתולה במכתה ולא מצריכי' לברר ובמה שאמרו תולה במכתה הכוונה הגם שאשה עצמה אינה יודעת ולפ"ז הרישא איירי דתולין במכתה ג"כ בשופעת וקמ"ל הגם שיכולה לברר תוכל לתלות בו ולא צריכה לברר ודו"ק.
<b>היוצא</b> ממ"ש דבודאי אם אי אפשר לברר כגון שאינה שופעת עכשיו דם בודאי מותרת האשה יען דיש חזקת טהרה ויש ספק אולי נפתח המקור ע"י דם המכה ואינה נטמאת ע"י דם נדה הבא אח"כ רק במקום דאיכא לברורי כמו אם אשה אומרת שעדיין יוצא ממנה דם מכה הוא דצריכה בדיקה דאולי טעתה האשה או משקרת וצריכה בדיקה אם אמת הדבר שמכתה מוציאה עכשיו דם או לא וחידש הרשב"א דגם כאן באופן זה אין צריך לברר הדבר הברייתא קמ"ל אפי' בעדיין הדם שותת ויורד נאמנת ודו"ק.
<b>ובזה</b> מיושב לי להבין דברי רשב"א דמקדים דווסתות דרבנן ויש חזקת טהרה ואח"כ כ' דין הנ"ל ומסתברא, ולכאורה צריך להבין אי צריכה לדעת דווקא שדם זה שותת ויוצא אבל אם לא ידעה שדם זה יוצא מן המכה טמאה וקשה הא גופא למה הא יש לה חזקת טהרה ווסתות דרבנן ונאמר מספק להקל ולפמ"ש נכון מאוד דכוונתו רק אפי' במקום דאיכא לברורי [אין[ צריך לברורי קמ"ל וק"ל ולפ"ז מיושב קו' שהבאתי לעיל דבודאי אם ראתה בשעת תשמיש והפסיקה פשיטא דמותרת לבעלה מכח חזקת טהרה וספק דרבנן ורשב"א דן אפי' אם שופעת עדיין והיא אומרת שמאותו מקום שהתחיל לזוב עדיין זב תמיד איכא לברורי אעפ"כ מותרת ודו"ק וח"צ לא הקשה קו' הנ"ל רק נתקשה שם אם הדם זב עדיין איך אפשר בדיקת שפופרת הלא המוך נתלכלך מן דם המקור ע"ז מצייר שם אופן הבדיקה שנוכל לדעת זאת אבל אם לא צריך לדעת רק אם המכה מוציאה דם בודאי נוכל להמתין עד שתפסוק מלראות ולבדוק וע"ז נתקשה יעו"ש ודו"ק.
<b>(</b><b>ד</b><b>)</b> <b>ולפ"ז</b> מיושב ב' קו' שהקשה הנב"י אי כוונת הרשב"א שהו"א שצריכה לדעת אם הדם זה יוצא מן המכה הי' לו להוכיח מלישנא הגמ' איך שייך תולה במכתה אם יודעת בודאי שדם זה יוצא מן המכה וצ"ע.
<b>(</b><b>ה</b><b>)</b> עוד נתקשה א"כ הגם אם נשתנה דם ראיתה מדם מכתה אמאי אינה תולה הא יודעת בבירור שהוא ממכה ופשיטא שטהורה יעו"ש מה שתי' אדמ"ו ז"ל בספרו החזיק הקו' שבמקומה עומדת יעו"ש.
<b>ולפמ"ש</b> לק"מ דפשיטא באופן בראתה רק בשעת תשמיש דאי אפשר לברורי גם רשב"א מודה דמתירין האשה מכח ספק ומכח חזקת טהרה רק אם שופעת ואיכא לברורי אז חקר הרשב"א אם לא נברר והי' פי' הברייתא אם יש לה מכה תולה במכתה אם ראתה רק בשעת תשמיש אז גם אם היא בעצמה אינה יודעת אם דם זה מן המכה תולין מכח ספק ווסתות דרבנן ובאופן זה שהוה ספק ג"כ אצל האשה כתב הברייתא אבל אם משונה הדמים אינה תולה ואח"כ כ' הברייתא שנאמנת האשה שהדם שותת ויורד אם הדם עדיין שותת ויורד דאיכא לברורי ואז צריך האשה לידע בבירור שהדם יוצא מן המכה דאל"כ צריכה לברר כיון דאיכא לברורי ורשב"א חידש דזה הוה פי' על תולה במכתה וכוונת הברייתא אפי' בשופעת ואינה יודעת בבירור אנו תולין מכח ווסתות דרבנן וחזקת טהרה אפי' איכא לברורי ודו"ק היטב כי נכון מאוד לפענ"ד.
<b>(</b><b>ו</b><b>)</b> עוד השיב הנב"י דמנ"פ אם אפשר בלא בדיקה לדעת שמכתה מוציאה דם צריכה גם עתה לדעת ואם א"א לדעת עתה שמכה מוציאה הדם א"כ איך אפשר לה לדעת כלל בלא בדיקה שמכתה מוציאה דם יעו"ש שהחליט הפי' שהאשה אינה יודעת אם יש דם במכה יעו"ש.
<b>(</b><b>ז</b><b>)</b> עוד השיב לו יהי' כפי' ח"צ שאשה אומרת שיש לה מכה שיש בו דם אבל אם אשה צריכה לדעת שמכה מוציא דם בשום פעם גם עכשיו תוכל לדעת זאת ואם עכשיו אינה יודעת בשום פעם לא ידעה יעו"ש שהחליט כנגד דבריו.
<b>נ"ל</b> ליישב דלק"מ דלכאורה קשה להבין איך יש באפשרות שלא נדע אם המכה מוציא דם או לא דזה בודאי במושכל אם יש לאשה מכה במקור או בצדדין ואינה יודעת אם יוצא ממנה דם ולא תראה רק בשעת ווסת דלא נתלה במכה דאם המכה מוציא בא במכווין שמוציא המכה דם רק בשעת ווסת והימים שבנתים לא תתן דם ויכולנו להחליט כיון שלא בא דם רק בשעת ווסת בודאי שהוא דם נדה וע"כ שגם בתוך ימים שבין ווסת לווסת יוצא דם וגם בשעת הווסת יוציא דם יש להסתפק אולי דם מכה הוא וא"כ קשה כיון שיש לאשה הנ"ל ווסת קבוע והיא רואה בתוך ימי טהרתה וידענו שיש לה מכה וע"כ נחליט שהמכה מוציא דם דמהכ"ת שנתקלקל ווסתה וא"כ ידענו שרואה ממכתה דם וא"כ איך משכחת לה שיהי' ספק אם המכה מוציא דם וצע"ג ולשיטת ח"צ ניחא דבודאי כיון שראתה שלא בשעת ווסת ויש לה מכה יודעת שמכתה מוציא דם רק אם בשעת ווסת יוצא דם ממכתה זאת לא ידעה וגם לא תוכל לדעת או שבדקה בתוך הזמן בשפופרת ובא דם מן המכה ואח"כ בשעת ווסת לא ידעה מאין יצא ול"ק קו' נב"י כמובן ומקו' שהקשתי ראי' גדולה לח"צ ודו"ק.
<b>שוב</b> עיינתי בחכם צבי וראיתי שכ' בעצמו שם דמסתמא גם ברואה שלא בשעת וסת הצריך בדיקה ומוכח מדבריו שסובר הגם שתראה שלא בשעת וסתה ויש לה מכה אין אנו מחליטין שהוא מן המכה עד שנודע שמוציא דם וגם מה שכתבתי שיכולנו לדעת זאת בבדיקה בתוך הזמן בשפופרת גם זה לא סבירא לי' שכ' שם שמלשון הרשב"א משמע שאפי' בלא בדיקה יכולה האשה לבחון אם מוציא דם ועדיין נשאר קו' הנב"י במקומן וצע"ג ועיין בש"ך ס"ק כי.
<b>אך</b> בעיקר הקו' לא אבין הא משכחת שאם אשה תדחק בבטנה במקום המכה תרגיש שזב ממנה דם ואם לא תדחוק לא רגילה לראות ועכשיו ראתה שבא דם ממילא וידעה שיש לה מכה באותו מקום שמוציא דם או שאם תדחק באותו מקום יצא דם ובשאר מקומות אם תדחוק לא יצא דם וידעה שמכתה מוציאה דם אף אם עכשיו הדם יוצא משם אינה יודעת עכ"פ יש ראי' ברורה שמכתה מוציאה דם ודו"ק.
<b>(</b><b>ח</b><b>)</b> עוד השיב הנב"י בסי' נ"ה דקו' ח"צ מעיקרא ליתא דר"ע לא שאל באמת רק שמא מכה היתה בך ולא שאל שמא מכה מוציאה דם היתה בך רק היא השיבה היתה בי וחיתה וכיון שנתרפאת הי' צריך ר"ע לשאול אם יכולה להגלע וגם אני הקשתי קושי' זו תלי"ת.
<b>ונ"ל</b> דלק"מ דר"ע לא שאל רק זאת אם יש לה מכה דמסתמא תולין א"כ אחר שהשיבה האשה שחיתה הי' לו לר"ע לומר שמא יכולה להגלע ומה לו להוסיף ולהוציא דם דכיון דיכולה להגלע הוה כמו שלא נתרפאת ומסתמא תולין אלא ע"כ דרק ביכולה להוציא הדם אנו מקילין ודו"ק ומה שלא שאל רק שמא מכה היתה בך לק"מ דבלא"ה ג"כ קשה איך שאל סתם דלמא היתה יודעת בבירור שהמכה אינה מוציאה דם ואז בודאי אין אנו תולין והוא שאל אם יש לה מכה אולי תשיבנו סתם שיש בה מכה ותתלה בו וצע"ג.
<b>אמנם</b> נכון הדבר דח"צ כתב שם דלולא ר"ע חידש דגם רק אם יכולה להתגלע תוכל לתלות הו"א דצריך דווקא להוציא דם בפועל דסתם מכה דאנו דנין בנדה דווקא במכה המוציא דם רק ר"ע חידש בכתם אם יכולה להתגלע יעו"ש ולפ"ז לק"מ דקודם דחידש ר"ע הדבר אז אם שאל שמא מכה היתה בך היינו ששאל על מכה המוציא דם דאל"כ איך תתלה הכתם בדבר שאינה מוציא דם אח"כ חידש אפי' אם תוכל להתגלע די יען שכתם מדרבנן אבל בדם נדה צריך דווקא להוציא בפועל ודו"ק שיש ראי' לח"צ מכאן.
<b>(</b><b>ט</b><b>)</b> ובזה נדחה מה שהשיב הפלתי על קו' יען דאצל ר"ע הי' המכה יבישה לכך הוצרך ר"ע שיכולה להגלע ולפ"ז לק"מ דא"כ הי' לר"ע רק לומר אם יכולה להתגלע ולהיות כבראשונה ולמה אמר דוקא ולהוציא הא גם מעיקרא לא צריכה לדעת זאת אלא פשיטא דלעולם צריכה עכ"פ לדעת שמכתה מוציאה דם ודו"ק וגם במתני' שם אמרו אם יש בה מכה והיא יכולה להגלע ולהוציא דם משמע דקפידא בזה לדעת אם מוציא דם וע"כ כשיטת ח"צ ודו"ק (ויש לפקפק דב' דברים לא מקילין היינו אם יכולה להגלע וגם ספק אם מוציא דם וק"ל).
<b>אך</b> בעיקר דברי הפלתי שכוונת רש"י יען שיש קרום עלי' עיין בדבריו ובאדמ"ו חת"ס ז"ל ולענ"ד במחכ"ת ז"ל לא עיינו כל צרכם דז"ל ואם יש בה מכה יבישה וראוי' להגלע כלומר להתלחלח ולהוציא דם תולה עכ"ל וכוונת רש"י דאיירי במכה שהיא יבשה בפנים ואין בה דם כנוס לכך שאל ר"ע אם ראוי' עכ"פ שיכולה להתלחלח ולהוציא דם ולא איירי שיש על המכה קרום מכח רפואה רק שזה גופא הוה רפואתה שהדם קרוש בתוכה ואין הפי' של הגלע שתוכל לקלוף הקרום לכן פי' רש"י שתיבת ולהגלע כלומר להתלחלח שמכה בעצמה אינה יבישה כ"כ שלא יהי' אפשר עוד להתלחלח ולהוציא דם ודו"ק וכוונת המשנה אם יש בה מכה והיא יכולה להגלע הכל על המכה בעצמו קאי אם המכה מעצמה יכולה להתלחלח ולהוציא ולא נטעה שהכוונה שאם נסיר הקרום ע"י אדם אז יצא הדם ועיין במרדכי שכתב כן לענין גרב יעו"ש לכן לא כתב בגי' הרש"י יכולה להתגלע רק יכולה להגלע מעצמה ודו"ק היטב וראה פלא בלשון הרמב"ם בפי' המשניות וז"ל ופי' להתגלע להתקלף וההוא מלה עברית ולפני התגלע הריב פי' קודם התגלות והתפרסמו כמו שבארתי עכ"ל נראה דרמב"ם גורס אם יכולה להתגלע שהוא אפי' ע"י אדם לכך מפרש שהכוונה לקלוף הקרום וכן בחבורו פ"ט ה' כ"ב גורס אם יכולה להתגלע ודו"ק שם אמנם הח"צ הביא הגירסא אם יכולה להגלע א בפלוגתא הפלתי בגרסאות כנ"ל.
<b>עד</b> שידי מגעת כתבתי אולי ירחיב ד' גבולי להבין ולהשכיל יותר דברי הכותב באהבת התורה. הק' חיים סופר
<b>סימן</b> <b>לב</b> שפעת ברכות לידיד ד' וידיד נפשי הגאון סיני ועוקר הרים בפלפולו כבוד הרב ר' אהרן זינגער נ"י.
<b>מה</b> שנסתפק הדר"ג נ"י אם אחד משמש עם הנדה באבר מת אם עליו טומאת ז' או נימא כיון שאין חייב כרת או חטאת על בעילה הנ"ל גם טומאת ז' אין עליו עכ"ד.
<b>נלפע"ד</b> לפשוט בעזה"י זה מלבד מה שהוכחתי דטמא ז' דהא ותהי נדתה עליו דרשינן שטומאתה תהי עליו טומאת ז' ומזה דרשינן בגמ' בשבועות י"ח שמוזהר להפריש מעלי' רק באבר מת ומבואר שם שזה קאי על המשמש עם הטהורה ואמרה נטמאתי ולא מחויב על הכניסה רק שעתה רוצה לפרוש והזהירה התורה שלא יעבור על איסור נדה ואעפ"כ הוא טמא טומאת ז' ועיין ברשב"א שם אך לכאורה טעמא בעי למה יהי' טמא כסברת כ"ת נ"י דכיון דאין זה בעילה ורק בבעילה האיש יטמא טומאת ז' ואבר מת הוה כמגע וצע"ג.
<b>ואקדים</b> דברי מרדכי אשר הובא ברמ"א דרק הבעל צריך כפרה על הפרישה ולא האשה והקשו העולם מסוגי' דשבועות דמשני דאותיום איירי בפרישה ואעפ"כ קתני שניהם חייבים עיון בס"ט וצע"ג מאוד.
<b>ולפע"ד</b> נראה שמרדכי הוכיח דבריו מסוגי' הנ"ל ומפורש הוא בתורת משה ואקדים קו' תוס' שם אמר רבא זאת אומרת המשמש מת בעריות פטור דאל"כ יפרוש באבר חי והקשה בתוס' קו' נפלאה למה לא הוכיח רבא זה מהפסוק דציוה ואל אשה בנדת טומאתה לא תקרב שלא יפרוש רק באבר מת כמבואר וע"כ דמשמש מת פטור והוא פלא גדול גם יש לדקדק דרבא נקט זאת אומרת המשמש מת פטור אחר כל הפלפול הנ"ל על מתני' הי' לו לומר דבריו דקתני שיפרוש באבר מת כמובן ועיין ברשב"א שם.
<b>אמנם</b> אחר העיון יש לחקור על מה הוטבע איסור נדה שאסרה התורה מי נאמר כמו שאסרה התורה בעילת אשת איש שהנאת בעילה של אשה שיש לה בעל אסרה התורה ה"ה בנדה אסרה התורה אפי' לבעל הנאת בעילתה בימים האלה או נימא שהנאת תשמיש אשה הנ"ל מותרת עליו תמיד דמהכ"ת תאסר התורה עליו ועלי' הנאת בעילתה רק יען שע"י ראיית דמים היא נעשית אב הטומאה וכן כל מי שבועל אותה נעשה ג"כ אב הטומאה עיין רמב"ם פ"ג מה' משכב ומושב ומי שמטמא את עצמו בטומאת ז' של נדה ע"ז גזרה התורה במזיד כרת ובשוגג חטאת אבל בעבור שנהנה מגופה בבעילה לא קפדה התורה כלל.
<b>ומה</b> שמתעורר לזה יען דכתבה התורה תמיד בנדה לשון טומאה והזהרתם את בני ישראל מטומאתם וכן אל אשה בנדת טומאתה לא תקרב דמורה דרק בעבור הטומאה קפיד קרא ולא משום איסור, וסהדי במרומים שאחר שחקרתי ע"ז מצאתי ברמב"ן פ' אחרי מות בפסוק ואל אשה ב טומאתה שכתב בפירוש שלכך מזכיר התורה תמיד לשון טומאה אצל נדה שהיא כשרץ ועל כן כתבה התורה והיא גלתה מקור דמיה שהיא ראוי' להסתר מבעל ע"ש הנה מפורש יוצא שהתורה הקפידה על טומאתה ואפשר שכרת ג"כ על זה יען שטימא את עצמו בטומאה שלה כמו שהתורה חייבה אותה כמ"ש הרמב"ן אבל שנימא שחיוב כרת בא בעבור הנאת בעילה אינו מן המושכל והנ"מ בין ב' הטעמים הוא כך אם התורה לא חייבה על הנאת בעילה אז אם שימש עם אשה ונטמאת בכניסה אז אין עליו איסור לפרוש באבר חי דהא הנאת אשה נדה לא אסרה התורה רק שלא יבוא עליו טומאת הנדה וכיון שכבר נטמא מה איכפת אם יפרוש באבר חי ולסוף ז' בין כך ובין כך יטהר דהא על הימים קפיד קרא ולא על השעות אבל אם התורה אסרה הנאת בעילתה אז בכל ביאה וביאה יש הנאה ואסור לפרוש באבר חי.
<b>אמנם</b> אפי' אם נימא מטעם טומאה אסרה התורה הנדה אם בכניסה לא ראתה ובין כניסה לפרישה ראתה אסור לפרוש באבר חי דאם יפרוש באבר חי דנקרא ביאה וטמא אבל באבר מת לא טימא התורה ואם פרש באבר חי חייבים על הפרישה ודו"ק.
<b>והנה</b> לקמן אמרי' אזהרה לבועל נדה מנ"ל ומפרש בגמ' שמבעיא לי' אם משמש עם הטהורה ואמרה נטמאתי ופירש מיד ולכאורה יש לדקדק למה לא מפרשי סתם מנ"ל שאסור לפרוש מן הנדה באבר חי דיש נ"מ בבועל נדה בשוגג ונודע לו בין כניסה לפרישה ועיין רמב"ם פ"ו משגגות שכתב הדין כן ולפמ"ש אתי שפיר דהתורה לא גזרה רק משום טומאה ולא משום הנאה ואם הוא בעל אותה בשוגג גם בכניסה כשהיא נדה אז כבר הוא טמא ובאמת אין צריך לפרוש לכך נקט הי' משמש עם הטהורה ואמרה בין כניסה לפרישה נטמאתי אז צריך לפרוש באבר מת ודו"ק.
<b>ולפ"ז</b> אין להוכיח מכאן דמשמש מת פטור בעריות דהא רבא לא סבר סברת אביי שיש חילוק בין הנאה מרובה או הנאה מועטת דסובר שהנאה מועטת נחשב כהנאה מרובה ואם הוא אנוס נחשב הנאה מרובה כהנאה מועטת ולפ"ז רק בנדה שלא אסרה התורה הנאת בעילה והביאה אסורה רק משום טומאה שם גילתה התורה שע"י אבר חי הוא נטמא ולא ע"י אבר מת אבל בעריות שדן התורה על הנאת בעולה אז חייבה התורה אפי' על הנאה מועטת כמו על הנאה מרובה אמנם לעיל אמר רבא חייב שתים ופי' הרשב"א דעל מתני' קאי דאם הדין אמת שכניסה סמוך לוסתה הוה שוגג איירי מתני' הי' משמש עם הטהורה ובשעת הכניסה בא דם ושימש עמה ואח"כ אמרה לו נטמאתי וחייב על הכניסה וגם על הפרישה וכיון דמתני' איירי שחייב על הכניסה אינו יכול לחייב על הפרישה דהא כבר הם טמאים משעת הכניסה ואם יהי' חייב איסור נדה מטעם טומאה ק יוכל להיות חייב על הפרישה וע"כ דגם בנדה הטעם משום הנאת בעילה ואעפ"כ פטור באבר מת וע"כ בכל עריות פטור ודו"ק היטב (וכיון דהגמ' הוכיחה דמתני' דאותיום איירי בכניסה ומתני' איירי ג"כ לחייב שתים ע"ז אמר זאת אומרת).
<b>וא"כ</b> דבאמת גם בנדה הטעם משום הנאה וחייב על הכניסה ועל הפרישה הדרא הקו' לדוכתא למה נקט הי' משמש עם הטהורה, ואפשר כמו שפי' הרשב"א במתני', ונ"ל דכמו שהעירותי קולא אם יהי' הטעם משום טומאה אם כבר נטמא בכניסה פטור על הפרישה אבל אם הטעם משום הנאה חייב גם על הפרישה ה"ה בהיפך אם בכניסה לא היתה נטמאת רק אח"כ נטמאת ופירש באבר חי שניהם חייבים דבעריות גם קרקע עולם חייב אם הפרישה נעשה ברצונה הטוב אבל אם הטעם משום הנאה גילתה לנו המתני' דרק הבעל חייב ודייקו בלשונם חייב הוא הבעל שיציאתו הנאתו לו משמע דאצל האשה אינו נחשב הנאת יציאה כביאה ודבר זה נלמד מהפסוק דאצל העשה שלא יפרוש באבר חי כתבה ותהי נדתה עליו דברה התורה עם הבעל וכן לקמן ואל אשה בנדת טומאתה לא תקרב דהיא הל"ת שלא יפרוש באבר חי דיברה התורה ג"כ רק עם הבעל יען דאיירי לענין פרישה אבל בפ' קדושים כתבה התורה ואיש אשר ישכב את אשה דוה מקורה הערה והיא גלתה מקור דמי' ונכרתו שניהם דבוודאי דשכיבה אינו כולל רק ביאה ולפ"ז יש ספק גדול אצלי אם הערה באשה ונטמאת ופירש באבר חי אם מחויב מכיון דהתורה גילתה העראה איירי תורה בכניסה ולא בפרישה דשכיבה כתיב ולא פרישה שם גילתה התורה עונש על האשה אבל אצל העשה ול"ת דפרישה איירי התורה רק מן הבעל ומתני' גילה לנו הטעם יען דאצלו הוה יציאה הנאה כביאה וזה מיושב מאוד שמבעי' רמז לבועל נדה מן התורה מנין ופירש שם דהכוונה על הפרישה ולמה נקט לבועל הי' לו לומר רמז על פרישת נדה באבר חי.
<b>ולפמ"ש</b> ניחא דפרישה קאי רק על הבועל ולכך נקט הי' משמש עם הטהורה יען דבפסוק זה גילתה התורה באופן שעל האיש בלבד יש חיוב ולא עלי' כלל מזה הוכיח המרדכי דאשה אינה צריכה כפרה אמנם אם נימא הטעם משום טומאה אז גם האשה מחויבת על הפרישה כמש"ל, והנה שם בס"ד דאיירי בפרישה ועל הכניסה אינו מחויב אז אפשר לומר הטעם בנדה משום טומאה דמתני' איירי רק בפרישה ולא נטמא מכבר ולכך חייב להפריש באבר חי ואז באמת האשה ג"כ מחויבת אבל באמת דמתני' איירי דחייב ב' והטעם בנדה משום הנאה אז באמת האשה פטור ודו"ק היטב.
<b>וגם</b> ממתני' גופא דנקטו הטעם משום הנאה וע"כ דליתא מטעם טומאה והוכיחו מלשון התורה כמ"ש דרק לבעל חייבה ולא לאשה ופירשו יען דהטעם משום הנאה ודו"ק.
<b>עוד</b> אוכיח הטעם משום הנאה דאין לומר הטעם משום טומאה ובאבר מת אינו נטמא דהנה לכאורה יל"ד בלשון הרמב"ם פ"ה משגגות בעל סמוך לוסתה וסבר שיבעול ויפרוש קודם שתראה, והוא פלא דרק הי' לו לומר סבר שיכנוס קודם שתראה ואז אם תראה יפרוש וצע"ג.
<b>הגם</b> שעל רש"י שמפרש ג"כ יכולני לבעול שיפרוש קודם שיראה צ"ע אך שיטת רש"י נראה נכון מאוד דהנה לקמן הקשה רש"י א"ת מזיד הוא על סמוך לוסתה ותי' שאין כרת או חטאת רק עד שתטמא ועל בעילת הטומאה שוגג הוא ולכאורה דברי רש"י נפלאים בעיני דמה קשי' לי' הכי אם אחד עושה ב' עבירות על אחת הוא מזיד ועל אחת שוגג הכי נאמר דלא יביא קרבן על שוגג ואם כוונת רש"י להודיע כן שזה ב' עבירות נפרדים הי' לו רק לכתוב הגם שמזיד על עונש סמוך לוסתה שוגג הוא על ראיית דם מה לו להאריך שזה בכרת או חטאת וצע"ג.
<b>ונ"ל</b> שכוונת רש"י דהנה תוס' שהקשה הא לא הוה שב מידיעתו שפירש במזיד ותי' שאז יצרו תקפו ועל הכניסה שוגג הוא אמנם קשה לרש"י הא עבר גם במזיד על עונה סמוך לוסתה וזה ג"כ מאיסור נדה דהא מדוה בנדתה גמרינן זה הוא כלל דאם על אותו איסור עבר במזיד אז הגם בעבר בשוגג פטור מקרבן יהי' ג"כ הכא פטור דהא אינו שב מידיעתו אך בתוס' בחולין דף ה' כתבו דצריך ג"כ להיות שוה בחומר איסור כגון חלב ודם ששניהם בכרת אבל מהקל על חמור נקרא שב מידיעה דחשוד לקל אינו חשוד על חמור וזה שתי' דעכ"פ אינו מחויב בכרת או קרבן על עונה סמוך לוסתה ואינו דומה לראיית דם ועל גוף ראיית נדתה שוגג הוא זה נלפענ"ד ברור דגם באותו שם איסור נקרא שב מידיעתו הקל על חמור דוגמת סברת תוס' שם בחולין וק"ל. והנה לאביי דסובר פירש באבר מת ג"כ מחויב ורק הכא הוה שוגג דסבר יכולני לבעול ואח"כ הוה על פרישה באבר מת אונס ולפ"ז אם הי' רק סובר בדעתו שהכניסה והי' בהיתר ואח"כ תראה דם אעפ"כ אינו נקרא שב מידיעתו דהא עכ"פ יפרוש באבר מת וזה ג"כ בכרת לאביי ונמצא שכוונתו לעבור איסור נדה באותה ביאה והנה אינו שב מידיעתו ומיפטר מקרבן וע"כ צריך לומר דסבר שיכול לפרוש ג"כ קודם שתראה.
<b>ולפ"ז</b> רש"י שפי' כן בגמ' שאביי ג"כ אמר חייב שתים וצריך רש"י לפרש שסבר שיכול לפרוש קודם שתראה אבל הרמב"ם שפסק כרבא דפטור באבר מת ולמה כתב שסבר שיפרוש קודם שתראה וצע"ג.
<b>ונ"ל</b> ליישב דבפ"א מהל' א"ב כתב הרמב"ם שהבועל באבר מת פטור וכתב ה"ה אבל אסור כמו בשבת פטור אבל אסור והטעם נ"ל יען שכתב הרמב"ם בפ"ח מתרומות שביאת אבר מת פוסל מן נתין או ממזר או עבד לאשה שאסורה תהי' לכהן ומקור הדין הוא מגמ' סוטה כ"ו שחוף פוסל בתרומה וכיון שבאבר מת נקרא ביאה לכך אסור רק עונש אין עליו יען שצריך הנאה מרובה ועתה שבררתי שנחשב ביאה רק שאין מחויב מיתה יען שהנאת הביאה מרובה עכ"פ לענין שהבעל יהי' טמא מבעילתה הוה ביאה דשם לא לענין טומאה דן התורה רק משום ביאה ודו"ק.
<b>ונפשט</b> ספק מעכ"ת נ"י ולכך כתב הרמב"ם שסובר שיפרוש קודם דאל"כ לא הוה שוגג דחשב לעבור עכ"פ איסור תורה ודו"ק.
<b>סימן</b> <b>לג</b> שפעת ברכות לידיד ד' וידיד נפשי ה"ה הגאון סיני ועוקר הרים בפלפולו כבוד הרב ר' אהרן זינגער נ"י.
<b>אחד"ש</b> אבוא רק להשיב על אגרת הראשון ואת אשר הוספתי על הדברים חדשים מקרוב והגם כי יש עוד דברים כמוסים עמדי עוד חזון למועד ברצות הי.
<b>ראשית</b> מה שהקשה הדרכ"ת נ"י אם יהי' הטעם בנדה משום טומאה וגם נאמר כיון שנטמא שהוא פטור על הוספה א"כ תקשה ממתני' אלו נערות שבא על הנדה פטור מקנס לרנבה"ק הא איסור נדה הוה בתחלת הביאה וכבר נטמא ושוב אינו עובר על הנדה וחיוב קנס הוא לבסוף ביאה שהיא מקום דם בתולים עכ"ד נ"ל שזה יש ליישב דאיירי שהתחיל לבעול בזמן שהיא היתה טהורה וכשבא על מקום בתולים אמרה לו הרגשתי והוא ת"ח שיודע שצריך לפרוש ממנה ולא פירש וגמר הבעילה אז בא הכרת באותו רגע ואפשר להשיב דעכ"פ רגע אחת הי' והוא טמא קודם אך נ"ל דהרגשה הוא גם כן קודם שיצא דם לבית החצון שמרגישה שהמקור מתחיל לפתוח ובשעה שגומר אז יצא דם ודו"ק.
<b>עוד</b> יש ליישב דזה פשיטא אם ע"י שבועל עוד למשל אשה אחרת שהיא נדה שיוסיף בו טומאה יום יותר אז בוודאי מחויב ועיין תוס' שבועות דף י"ז נזיר בקבר יעו"ש וא"כ משכחת שעד מקום בתולים בעל קודם חשיכה ואח"כ גמר ואז חייב בוודאי גם באשה אחת ודו"ק.
<b>ובלא"ה</b> אטו הכרח שרבא סובר כרנבה"ק והא עכ"פ אפשר שזה הטעם משום נדה רק ממתני' מוכח דינו של אבר מת דפטור ובאמת שכתב מעכ"ת נ"י על דרך פלפול.
<b>עוד</b> תפס עלי בחזקה במה שכתבתי אמנם עתה דקתני דחייב ב' וע"כ דגם בנדה הטעם משום הנאה ומוכח שפיר דאבר מת פטור והקשה עלי שע"כ בהס"ד דרבא אם איירי שחייב ב' ע"כ בסמוך לוסתה וא"כ איך אמר רבא דפטור מטעם אונס תקשה קושי' הגמ' שהקשה לקמן על אביי דבאופן זה שוגג הוה ורבא סובר בהס"ד דאבר מת חייב וע"כ דגם הכא חייב באבר מת ואיך אמר אנוס הוא וע"כ בהס"ד איירי רבא בפרישה ובשלא סמוך לוסתה עכ"ד ואלף תודות אתן למכת"ה נ"י כי דבריו המה מתוקים.
<b>אמנם</b> אחר העיון נלע"ד כי נכון הדבר מאוד דלכאורה בלא"ה נתקשה העולם לפי י"מ על המתני' הי' לו להקשות עוד יש לדקדק דמתחילה מקדים הגמ' א"כ מצינו ארוכה וקצרה בנדה ומשני דל"ד ואח"כ מקשו מתקיף לה ומי אמר אביי אנוס הלא מתחילה הי' לו להקשות איך אמר אביי אנוס הוא ולתרץ ואח"כ תקשה א"כ דאמת חילוק של אביי עכ"פ מצינו ארוכה וקצרה.
<b>ונ"ל</b> והוא דבעה"מ חידש דבר דלאביי אם הכניסה וגם הפרישה נחשב לשוגג כגון בסמוך לוסתה אז מותר ג"כ לפרוש באבר חי וגם אם הוא סמוך לוסתה חייב ב' חטאות כשיטת רש"י יע"ש ורמב"ן במלחמות השיג עליו שזה שיבוש גדול שאם פורש באבר חי הוא מזיד גמור כמו אם הוא פטור באבר מת דהוה אנוס עליו חייב באבר חי כ"ש אם חייב אפי' חטאת על אבר מת מכ"ש שהוא מזיד על אבר חי יעו"ש.
<b>וגוף</b> השגה הנ"ל נ"ל ליישב והוא דלכאורה צריך להבין במאי פליגי אביי ורבא וכי רבא לא ידע חילוק בין הנאה מרובה ונ"ל והוא דרבא סובר דתורה לא חייבה על מעשה תועבה רק משום הנאת התועבה ולפ"ז הגם שאבר מת הוא מעשה תועבה דנקראת ביאה לענין שאשה נעשית זונה אבל ע"ז לא חייבה התורה כרת רק על הנאה ואז אמרינן דווקא הנאה מרובה מנ"ל אפי' מועטת או דאמרינן בהיפך שהתורה חפץ לאסור המעשה התועבה ואז חייב אפי' על אבר מת דעכ"פ מעשה תועבה הוה כמש"ל ואז אמרינן דהנאה לא אסרה התורה כלל וזה שאמר רבא דע"כ דאבר מת פטור דתורה לא קפדה על המעשה התועבה רק על הנאת עבירה ולכך חייב במתני' באבר חי דאל"כ דאבר מת חייב וע"כ דתורה קפדה על מעשה התועבה ולא על הנאה אז כיון דעכ"פ מעשה יהי' בכל אופן במתני' אז יפרוש נמי באבר חי וזה כמו הסברא שכתבתי על הרמב"ן.
<b>ואביי</b> השיב לו דלמא התורה דן לחייב או על מעשה התועבה כגון באבר מת וגם אם המעשה יהי' בע"כ דן התורה לחייב על הנאת התועבה וע"כ חייב במתני' בפורש באבר חי משום הנאת תועבה ודו"ק.
<b>וסובר</b> הבעה"מ נמצא דלאביי חידשה התורה חיוב על מעשה התועבה וגם על הנאת התועבה וא"כ מי שבועל נדה בשוגג באבר חי יתחייב ב' חטאות על מעשה התועבה וגם על הנאת העבירה דהא חזינן דכל אחד בפני עצמו גורם חיוב וזה באמת שקר אלא גם אביי סובר דב' חיובים על מעשה א' לא אמרה התורה אלא דווקא במתני' דפטור על מעשה התועבה אז חייב על הנאת עבירה אבל בסמוך לוסתה דנחשב שוגג וחייב עתה על מעשה התועבה אפי' באבר מת אז כיון שיש חיוב על אותה היציאה לא בא עליו חיוב הנאת עבירה דעל מעשה אחד לא נתנה התורה ב' חיובים וזה נראה לפענ"ד לאמת בעזה"י.
<b>עוד</b> נתקשה על הבעה"מ שכתב שחיוב בסמוך לוסתה ב' חטאות אם נודע לו שנטמאת והקשה הרמב"ן הא כיון שחייב אפי' באבר מת א"כ הא אי אפשר לו שלא יפרוש באבר מת עכ"פ וא"כ איך אפשר שיהי' חיוב חטאת על הפרישה הא לא הוי שב מידיעתו דכיון שא"א לו שלא לעשות להפרישה באבר מת הוה כמי שלא נודע יעו"ש שהביא ראי' משבת אם נזכר בתוך ד' אמות דאמרינן ידיעה שבינתים לא הוה ידיעה יען שאין בידו ולכאורה דברי הרמב"ן מחוסרין הבנה לפום רהיטא דעיקר הפי' שצריך להיות שב מידיעתו היינו שלא הי' חוטא במזיד בשאט נפש שהי' עבירה קל בעיניו כמו למאן דסובר דדרשי' פרט למומר שהוא כבר עבר אותה העבירה במזיד וכמו שפי' רש"י בחולין שאם מתחילה הי' יודע לא הי' שב ולא עשה אבל מי שצריך לפרוש באבר מת שאנו יודעין שאם יהי' ביכולתו שלא לעשות העבירה שיעשה כל הפעולות לכך זה הוה שב מידיעתו ומה הי' לו עם הבעה"מ בזה.
<b>אמנם</b> אחר העיון נ"ל שיפה דיבר דהנה בתורה לא כתיב שב מידיעתו רק בהוריות דרשינן דכתיב אשר לא תעשנה בשגגה ואשם וקבלו חכז"ל שכוונת התורה ששגגה צריך להיות שאם הי' יודע לא הי' עושה מעשה עבירה זאת וממילא במומר שאם גם הי' יודע הי' עושה מעשה העבירה אז אינו מביא קרבן כיון שבכל אופן הי' נעשה מעשה הנ"ל וסובר הרמב"ן דה"ה אם הוא שוגג כיון שעכ"פ אי אפשר שלא לעשות מעשה העבירה וגוף הקפדה של התורה אינה שמזיד פטור יען שעבירה קל בעיניו רק כיון שהוא מומר לאותה עבירה בודאי הי' עושה מעשה הנ"ל ותורה לא קפדה על ההנאה אם במזיד או בשוגג רק על גוף מעשה התועבה קפדה וכיון דחזינן שחייב באבר מת וע"כ צריך להיות המעשה תועבה שוב אינו מחויב בקרבן ודו"ק דתורה לא דן על האדם אם ברצון ג"כ הי' עושה או לא רק על המעשה דן התורה אם לא תעשנה היינו אם המעשה לא הי' נעשה רק ע"י השגגה או אם הי' נעשה בכל אופן.
<b>והבעה"מ</b> סובר שרק על האדם דן התורה אם רק ע"י השגגה עשה המעשה אז הוא מחויב עלי' אמנם אם בלאו השגגה ג"כ הי' קל בעיניו לעשות עבירה הנ"ל אז אינו מביא קרבן דקרבן בא רק על שוגג ששוגג צד אונס כמ"ש הרמב"ם בפ' כ"ד מאישות וגם קצת מזיד כמ"ש בפ"ו משגגות שלא טרח יפה אבל מי שקל בעיניו לעשות גם ברצון אז גם שוגג שלו קרוב למזיד ודו"ק.
<b>אמנם</b> אחר העיון נ"ל שכוונת הרמב"ן פשוט מאוד דהוא סובר דתורה חידשה כך דרק אז יביא קרבן על שגגתו אם אחר שנודע לו אז לא עשה עבירה בדעה מיושבת אבל אם הוא אוכל חלב במזיד ופעם אחת נתחלף לו חלב בשומן אז הגם עתה שנודע לו מעשה העבירה היום או מחר ועשה עוד עבירה הנ"ל וזה מדיוק מאד השב מידיעתו שנודע לו שחטא בשוגג שאכל חלב אז אינו עובר אותה עבירה עוד אם יודע ממנה אבל במומר אינו שב מאותו פעולת העבירה גם אחר הידיעה שתורה חידשה שאינו מביא קרבן אם נודע מחטאתו רק אם הידיעה פועל שלא יעשה מעשה ההוא עוד ולפ"ז סובר הרמב"ן דה"ה כאן שע"כ צריך באבר מת עכ"פ ואינו פועל הידיעה שלא נעשה עבירה הזאת אז אינו מביא קרבן על שוגג שעבר עליו וכן בשבת כיון שבשעה שנודע אח"כ עוד תעשה העבירה שכבר זרק החפץ מידו ואינו פועל הידיעה שהעבירה לא יוגמר אינו מביא קרבן הגם שאין בידו שלא יוגמר וה"ה כאן הגם שאין בידו שלא יעשה העבירה עוד הפעם לא נקרא ידיעה לחייב עליו ורמב"ן אזיל במסקנא שם שצריך להיות תחילתו וסופו שוגג דלא כמהרש"א שהרמב"ן הולך בס"ד דגמ' שם ודו"ק כי קצרתי.
<b>ולפ"ז</b> יש ליישב הבעה"מ דעיין בהוריות דגרסינן שב בידיעתו אז הוה הפירוש אם קודם שבא מעשה שוגג הזה לידו הי' שב ואינו עושה וה"ה כאן כיון שכניסה גרם שוגג היציאה ואם הי' יודע מתחילה שיבוא דם לא הי' בועל ולכך חייב ותלי' פלוגתייהו בגרסת הגמרא ודו"ק.
<b>אמנם</b> באמת יהי' הפשט איך שיהי' הקשתי מאי הביא רמב"ן ראי' משבת דשם אינו פועל הידיעה כלל דכבר זרק החפץ מידו ולכך לא מקרי ידיעה אבל כאן פעל הידיעה עכ"פ שאסור לפרוש באבר חי וזה נקרא ידיעה וחייב על אבר מת שהוא שוגג חטאת וצע"ג אמנם הרמב"ן הקשה לשיטת הבעה"מ דסובר דכיון דחייב חטאת דה"ה דמותר לפרוש באבר חי וכיון שאינו פועל הידיעה כלל שפיר השיג לבעה"מ, ולכאורה הקשתי קושי' עצומה על שיטת הרמב"ן שחידש דעל אבר חי אם פורש במזיד הוא חייב מיתה וגם סובר דעל פרישת אבר מת אינו מחויב חטאת יען דע"כ צריך לפרוש א"כ מאי קאמר רבא דנשמע דמשמש באבר מת פטור דאל"כ דבמתני' הוה הטעם משום דאנוס הוא א"כ באבר חי נמי זה לק"מ דכיון דבאבר מת צריך לפרוש בע"כ ולא מקרי ידיעה ולכך פטור במתני' אבל אם פורש באבר חי שמוסיף הנאה אם פורש בשוגג באבר חי חייב חטאת דע"ז הוה ידיעה דהי' לו לפרוש באבר מת לשיטת הבעה"מ ניחא דא"כ באבר מת נמי חייב אז יוכל אפי' לפרוש באבר חי דשווים הם לס"ד דרבא דאין חילוק בין הנאה מרובה או הנאה מועטת אבל לשיטת הרמב"ן קשה דאין הטעם במתני' דאנוס הוא רק הגם ששוגג הוא אינו יכול להביא עליו קרבן וצע"ג.
<b>אמנם</b> לק"מ דהרמב"ן כתב כן על הבעה"מ שכתב אליבא דאביי כן וכיון דאביי מחלק בין הנאה מרובה אם הוא אונס על אבר מת ה"ה אם הוא שוגג על אבר מת הוה מזיד על פרישת אבר חי אבל לרבא דסובר דאם הוא אנוס על אבר מת דמותר לפרוש באבר חי מכ"ש אם הוא שוגג על אבר מת דמותר לפרוש באבר חי (ועיין מש"ל ליישב שיטת בעה"מ).
<b>ולפ"ז</b> אם הטעם של רבא דכיון דצריך לפרוש לא מקרי ידיעה ואינו מביא קרבן א"כ סוף סוף קשה א"כ לפרוש באבר חי נמי דעכ"פ קרבן ליכא ודו"ק.
<b>ולפ"ז</b> מיושב קושי' הדרכ"ת נ"י דלעולם איירי בסמוך לוסתה וע"ז אמר דמוכח דאבר מת פטור בכל עריות ולכך חייב הכא במתני' דאל"כ דאבר מת פטור א"כ מאי טעם דפטור במתני' וע"כ דאנוס הכוונה דזה לא מקרי ידיעה דעל הפרישה אנוס דא"א שלא לפרוש וזה מדיוק לשון רש"י דאין לו עוד מה לעשות וכיון דאי אפשר שלא לפרוש באבר מת עכ"פ לכך אינו מביא קרבן אם פורש באבר מת א"כ באבר חי נמי אינו מביא קרבן דפשיטא אם היציאה נחשב לשוגג ואעפ"כ אינו מביא קרבן יען דאנוס עכ"פ לפרוש וא"כ שוב בוודאי גם באבר חי אינו מביא קרבן אלא בוודאי דאבר מת פטור בכל עריות לכך מביא קרבן ודוק כי נכון ומושכל לפענ"ד.
<b>אמנם</b> אביי דחידש הגם שאבר מת חייב ומתני' הוה הטעם דאנוס לכך פטור באבר מת ולמה מחייב באבר חי בסברת שהי' לו לפרוש בהנאה מועטת וא"כ הדרא סברת הרמב"ן דה"ה אם הוה שוגג על הביאה מחייב על פרישת אבר חי וא"כ אם איירי בסמוך לוסתה קשה מאבר מת נמי ואין לומר דזה לא הוה ידיעה זה אינו דעכ"פ גורם הידיעה שצריך לפרוש באבר חי וכיון דמקרי ידיעה קשה שפיר אם בסמוך לוסתה על אבר מת נמי לחייב דלדידך דחלקת בין הנאה מרובה קשה שפיר ודו"ק היטב.
<b>והנה</b> כבר כתבתי לעיל ליישב שיטת הבעה"מ דיש לומר דלאביי דוקא אם פטור לגמרי על אבר מת אז חייב אם פירש באבר חי אבל אם חייב באבר מת שאינו נחשב לאונס אז גם אביי מודה שאין חילוק בין אבר חי לאבר מת ע"ש שהארכתי בטעם הדבר דתורה לא חייבה ב' עונשים על מעשה אחד וקרבן מקרי עונש (כמו דאמרינן לא יקום ע"א באיש לכל עון ולכל חטאת כנודע), ולפ"ז לכאורה ל"ק קושי' הגמ' דעל אבר מת פטור גם לאביי דגם דהוא שוגג זה לא מקרי ידיעה והגם שפועל הידיעה על אבר חי עכ"פ הקרבן שיביא על ביאת אבר מת שעבר ע"ז לא פעל הידיעה דאל"כ כיון שפועל על אבר חי מחויב גם על אבר מת וא"כ שוב מותר גם לאביי לפרוש באבר חי דב' עונשין על דבר אחד לא חייבה התורה וא"כ שוב לא פעל הידיעה כלל ופטור אפי' על אבר חי בלא שום קרבן דאם נימא דחייב על שוגג אבר מת וא"כ מותר לו לפרוש אפי' באבר חי ולא פעל הידיעה כלל (ועיין דוגמת סברא זו בסוגי' דחוץ בתוס') אלא בוודאי לאביי פטור על אבר מת דע"ז לא פעל הידיעה ולכך חייב על אבר חי וצע"ג.
<b>אמנם</b> הוכחתי דלאביי אפי' אם מחויב קרבן על השוגג אפ"ה אסור לפרוש באבר חי דאל"כ מאי פריך הגמ' ולמה לא קחשיב במתני' ארוכה וקצרה דומי' דמקדש דהנה בוודאי מי שנכנס במקדש בשוגג ואח"כ נודע לו שהוא טמא לא נימא שחייב על השוגג א"כ כל כמה דבעי לשהויי שם מותר אמנם בנדה אם חייב קרבן אפי' באבר מת אז מותר לפרוש אפי' באבר חי רק שלא בסמוך לוסתה שפטור על אבר מת לגמרי אז הוא מחויב על אבר חי וא"כ ל"ד למקדש דשם אפי' אם חייב בשוגג קרבן כגון ששכח שהוא נכנס למקדש ויצא דרך ארוכה וזה אינו בנדה אלא ע"כ גם בנדה כן דלא כבעה"מ ולפ"ז מיושב מה שדקדקתי למה לא פריך מיד על אביי ע"ש ולפ"ז נכון הדבר בלא"ה לא קשה מידי קו' הנ"ל דנ"ל דאעפ"כ אינו מביא קרבן לאביי באבר מת אבל השתא דקפריך ולתני ארוכה וקצרה ותרצת דל"ד וזה דחוק עיין ברשב"א יען דאינו נידן אחד לא קחשיב ולא קמשני כמו שהקשתי דהם אינם דומים אלא ע"כ כסברת הרמב"ן וכיון שהוה ידיעה למזיד נחשב לחייב על אבר מת ופריך שפיר מתקיף לה רבא ודו"ק כי חרוץ היא מאוד לפע"ד.
<b>והנה</b> במה שהערותי לעיל להבין פלוגתא אם אבר חי דווקא מחויב או נימא שאפי' על אבר מת חייב שזה תלי' בשנחקור אם התורה אסרה מעשה התועבה ולא הנאת העבירה אז אפי' על אבר מת חייב והטעם נ"ל כיון דאבר מת עכ"פ בעילה נקרא דהא אשת כהן נעשית זונה בזה ואשת ישראל משקין אותה עיין רמב"ם בסוטה פ"א וא"כ אם התורה קפיד על מעשה התועבה והא ג"כ נקרא ביאה וחייב על אבר מת אמנם אם התורה חייבה רק על הנאת העבירה אז אינו חיוב רק על הנאה מרובה אבל לא על הנאה מועטת ובזה תלי' חקירתי לענין נערה המאורסה אי הוה אונס בסוף ביאה ורצון בהנאתה אי חייב מיתה עלי' או לא והוא אם נאמר דתורה קפדה על המעשה התועבה אז כיון שגם בלי רצונה הי' הבועל גומר בעילתו והי' נעשה מעשה התועבה הגם שע"י רצונה יש הוספת הנאה על זה לא חייבה התורה וה"ה אם הי' מאנס אותה בע"כ אז הגם אם נעשה ברצונה ג"כ פטורה אמנם אם אמרינן דתורה קפיד על הנאת העבירה במזיד ולא על גוף מעשה התועבה אז בכה"ג מחויבת שפיר דעכ"פ במזיד עשה מעשה זנות להנות וא"כ צדקו דברי הרמב"ן בתורה דהא אנן פסקי' כרבא דאבר מת פטור וע"כ דעל הנאת העבירה דן התורה ודו"ק.
<b>ובמה</b> שנתקשתי מאין הי' לו להרמב"ם שתחילתו באונס וסופו ברצון פטור ג"כ ממיתה דלמא דווקא לבעלה נלענ"ד לחקור דבר חדש והוא דלכאורה דקדקתי בלשון המשנה שיציאתו הנאה לו כביאתו דמתחילה אמרו ופירש מיד הי' להם לומר שפרישתו הנאה לו כקרבתו ולמה נקטו ביאה ויציאה וכן ברמב"ם פ"ו משגגות נקט לשון זה הלא דבר הוא.
<b>ונ"ל</b> והוא דהרמב"ם פ"א מא"ב הל' י' כתב אחד המערה ואחד הגומר וכו' ומסיים וז"ל על הכנסת העטרה הוא החיוב עכ"ל מלשון זה נ"ל לחדש דבר דכיון דהתורה גילתה בין בחייבי כריתות ול"ת ועשה חייב בהעראה בא ע"כ כל החיוב בכל העריות רק בתחילת ביאת האבר לאותו מקום היינו הכנסת העטרה אבל מה שמוסיף ומכניס האבר בתוכה ע"ז ליכא חיוב דתורה גילה דגם אם מכניס כל האבר אינו חייב רק בעבור הכנסת העטרה באותו מקום ולכך מסיים הרמב"ם בהל' א"ב על הכנסת העטרה הוא החיוב ולא כתב שאפי' על הכנסת העטרה חייבה התורה דמשמע מכ"ש אם מכניס אח"כ שאר האבר שהוא ג"כ חייב ואם התרה בו בין העראה והכנסת כל האבר הי' ג"כ חיוב ובאמת לא מצאתי לרמב"ם בהל' שגגות שיכתוב חידוש דין כזה ולא מחלק בפ"ו משגגות רק כתב שחיוב ב' חטאות על כניסה ויציאה ולא מחלק בהכניסה בעצמה ג"כ אלא שסובר כיון דחידשה התורה דין העראה הכנסת שאר האבר הגם שממילא עתידה העטרה לכנוס באותו מקום ע"ז ליכא חיוב רק משום הכנסת העטרה באותו מקום אבל ביציאה שמוציא העטרה לחוץ והוה לו הנאה כביאה לכך חייב ולכך דקדקו חכז"ל שביאתו הנאה לו כיציאתו שהשמות הנ"ל מורים על ראשית ביאה של האבר באותו מקום וגם יציאה לגמרי באו"מ אבל אם הוי נקטו שפרישתו הנאה נו כקריבתו הי' במשמע אם פריש קצת מעומק המקום הגם שלא פריש לגמרי מחויב וכן אם נכנס בעומק יהי' חייב וזה אינו אמת ולכך נקט שיציאה הנאה לו כביאה ודו"ק. **(הנה, וידעתי שהדבר צע"ג ברש"י יבמות דף ל"ד בד"ה על כל כח וכח ובש"ע א"ה סי' כ' ועיין נב"י מהד"ת א"ה סי' ק"נ ולא מנעתי להעיר כי לשון הרמב"ם מורה לכך ועיין כתובות דף ב"א ובפנ"י שם
<b>.)** [</b>ונ"ל
שזה גופא הטעם של תורה כיון דחזינן שלא פירש אחר התראה ועכ"ח דיצר אלבשה וליכא חיוב חדש על גמר הכנסה כיון שהמעשה הראשון על מעשה העראה אלביש אותו יצרא והתורה אינו מחייב ב' מלקות על מעשה אחד והתחלת ביאה גומר היצר על סוף ביאה רק מכניסה ליציאה לא אמרינן יצר אלבשהו כמ"ש במכתבי להדר"ג ובעבור זה גם האשה פטורה אפילו שהסוף ברצון יען בהעראה היתה אנוסה ואותו העראה הלביש היצר על הסוף וזה הוא בהל' ט' וסומך אצל זה הל' י' שעוקר החיוב על העראה שהוא הכנסת עטרה וזה דבר חדש מאוד מאוד.
<b>ובזה</b> מיושב לי מה שנקטו במתני' שאם פי' באבר חי חייב ולא נקטו ג"כ שאם נכנס בעומק המקום שחייב אלא בוודאי שע"ז ליכא חיוב וגם בהל' א"ב נקט הרמב"ם רק וראו שלא דש עוד עי' בפי' משניות לשבועות ולא כתב שחייב עליו ואולי כוונתם שנועץ צפורני אצבעותיו בקרקע היינו באשה שהיא קרקע עולם והוצאת זרע ליכא איסור עיין ברמב"ם ובמתני' לא קתני תקנה כלל ודו"ק.
<b>ומה</b> שאמר אביי חייב שתים היינו ג"כ כמ"ש הרשב"א שהי' משמש עם הטהורה ואמרה נטמאתי וכתב הרשב"א וא"כ כבר שימש עם הנדה ויכול להיות שהרגישה בשעה הכנסת העטרה ועיין בפי' המשניות פ"ו מסנהדרין שכל העטרה צריך שיכניס וקודם לכן ליכא חיוב וא"כ שפיר במשך זמן זה הרגישה ומחויבים ע"ז ודו"ק ובזה אפשר להבין שאמרינן בגמ' שסבר יכולני לבעול ואיך התחכם יותר מן התורה שחששה לזה אלא דאיירי דרק הערה בה וטעה שרק ביאה גמורה גורם להביא דם והוא יפרוש קודם שתראה שרק הערה בה ואעפ"כ הקשה לפניו או שלא יוכל לעמוד על עצמו וגמר בעילתו מקודם שבא הדם מיד בשעת הכנסת עטרה ועיין ברמב"ם בפ"ד מא"ב דכתב בפי' שהך עשה הוה בעבור שמא תראה דם בשעת תשמיש ודו"ק.
<b>ובזה</b> יפתח לי שערי דעה להבין לשונו הטהור של הרמב"ם פ"ה משגגות שנתקשתי בה זה ימים רבים שכתב וז"ל הבא על אשתו וכו' אבל אם עבר ובא עלי' סמוך לוסתה ודימה שיבעול ויפרוש קודם שתראה דם וראתה בשעת תשמיש חייבים בקרבן והנה כבר הקשתי להדרכ"ת נ"י במכתבי לשיטת הרמב"ם דסובר דבאבר מת פטור למה נקט שתראה דם אחר הפרישה ותיפוק לי' שיפרוש באבר מת וצע"ג ותרצתי יען שעכ"פ איסור יש אפי' באבר מת והשתא הא לא הוה שב מידיעתו, וכעת אני חוזר מזה דעכ"פ כרת ליכא עליו ובלא"ה נפלא עוד בעיני שבהלכה ז' כתב וז"ל מי שעבר ובעל סמוך לוסת על דעת שתקדום ביאתו לראיית הדם והרגישה האשה שנטמאת בשעת תשמיש ואמרה לו נטמאתי עכ"ל כאן נקט רק שדומה שהביאה תהי' קודם ושבק פרישה והוא פלא גדול
<b>ולפמ"ש</b> דבריו מזוקקים מאוד דבדין ו' כתב לפיכך אם נמצא דם על שלו חייבים בקרבן ולשון נמצא משמע דמעיקרא לא הוה ידיעה כדדייק בסוגי' דשבועות וא"כ אי איירי שפי' באבר מת א"כ קשה אפי' חד חטאת לא לחייבו דלמא אחר שהי' הכנסת העטרה בא דם ולפמ"ש לעיל ליכא ע"ז חיוב רק על הכנסת העטרה וזה אפשר שהי' בהיתר ובפרט שאין דרך שהדם יבוא בהעראה רק בגמר ביאה דהא הוא טעה באמת ובעל ואם פירש באבר מת על זה ליכא חיוב חטאת דקיי"ל כרבא וא"כ למה מחויב בחטאת (ואם איירי שלא הכניס האבר רק הערה פשיטא דקשה דלמא דם אח"כ בא) וע"כ דאיירי דפירש באבר חי ומביא ממנ"פ חטאת אחד וכיון דפריש באבר חי אך לא חשש על סמוך לוסתה ע"כ שדימה שאחר הפרישה יבוא אז הדם והוה שוגג ומביא קרבן אבל אם לא דימה כן הוה מזיד וכתב הרמב"ם שפיר ודו"ק אבל בהלכה ז' דאיירי הרמב"ם שהרגישה שנטמאת שלא יפרוש באבר חי ומביא בלא ידע שפרישה אסור חטאת אחת או בידע ב' חטאות עכ"פ איירי שהרגישה בשעת תשמיש היינו בשעת העראה שלא עשה יותר מהעראה ומדייק שתקדים ביאתו היינו הכנסת העטרה שהוא הביאה באותו מקום ואז נקט שפיר רק שתקדים ביאתו לראייתה דהא איירי שבאמת פירש ממנה או שלא ידע שצריך לפרוש ועכ"פ על היציאה א"א שחייב דאם ידע ממנה ופי' אחר שאמרה נטמאתי מזיד הוא ודו"ק היטב.
<b>וא"ל</b> א"כ היכי אמרינן דמשם מוכח דמשום כניסה חייב ע"ש בגמ' וע"כ דאיירי באבר מת פריש דאל"כ היכי מוכח דמשום כניסה וא"כ קשה איך מביא קרבן לק"מ דאיירי בהעראה לבד שהרגישה מיד בשעת הכנסת העטרה אבל אי נימא דכ"ז שבועל ובא דם חייב אין צריך לאוקמי בנמצא אח"כ שפורש באבר חי דאל"כ דלמא דם בא אחר זה בשעת יציאה יצא לכאורה זה אינו דא"כ למה לא ארגשה וחזקת דם שבא בהרגשה ואז נחליט שבשעת הכניסה בא אבל לפמ"ש דאיירי דגומר בעילתו ואעפ"כ פטור אז אינה מרגישה שסברה הרגשת שמש הוא ודו"ק ואבקש בבקשה נא ימחול לשים עין עיונו על כל מה שהערותי כי יוכל להיות שנוגע לשורשי הדינים (וידעתי שלפ"ז הדרא קו' מעכ"ת נ"י מריש אלו נערות דא"כ הכרת והתשלומין אינם באים כאחד וצ"ע אמנם יש לי חילוק עוד שרק אם הכניס העטרה בשעת האיסור אז באים כאחד אבל אם פרסה נדה בתוך התשמיש בא אז החיוב ודוחק הוא בעיני שזה סותר כל מה שכתבתי לעיל וגם אינו בסברא לפי לשון הרמב"ם שהבאתי לעיל).
<b>עוד</b> יש לדקדק במש"ל לשון הרמב"ם שם ריש הל' ו' הבא על אשתו שלא בשעת וסתה וראתה דם בשעת התשמיש עכ"ל שוב כתב עוד אבל אם עבר ובא עני' סמוך לוסתה ודימה שיבעול ויפרוש קודם שתראה דם וראתה בשעת התשמיש עכ"ל ובריש הל' ז' כתב ג"כ והרגישה האשה שנטמאת בשעת תשמיש עכ"ל ולא כתב בכל זה שראתה דם בתוך התשמיש או שהרגישה בתוך התשמיש דמשמע שאפי' באמצע הביאה אם ראתה דם חייבים בקרבן דעכ"פ הוא עוסק בגמר בעילה קודם שאמרה לו וע"כ דבאופן זה איירי הרמב"ם דאל"כ למה חייב קרבן כיון שפירש באבר מת וע"כ כתב הרשב"א דעכ"פ רגע אחד הוא משמש משעה שהרגישה עד שאומרת לו שנטמאת והי' לו לנקוט וראתה בתוך התשמיש וצ"ע אלא הוא הדבר אשר דברתי שאם ראתה בתוך התשמיש יהיו פטורים אלא דאיירי שבתחילת הכנסת העטרה הרגישה ולכך מדייק בשעת התשמיש ודו"ק.
<b>אמנם</b> בסוף הל' ז' דאיירי הרמב"ם שבעל ערוה בשוגג כתב וז"ל ונודע לו שהיא ערוה והוא בתוך התשמיש ולא כתב בשעת התשמיש דשם הגם אם נודע לו בתוך התשמיש ג"כ חייב דעכ"פ גם ההעראה היתה באיסור ערוה וגם בהיפך אם נודע לו שהיא ערוה בשעת התשמיש היינו בשעת הכנסת העטרה ופי' מיד אינו חייב כלום למשל שנזכר שאחות אשתו אסורה עליו ובתוך הכנסת העטרה נזכר אז יוכל לפרוש אפי' באבר חי דאז אינו חייב כלום כמ"ש הרמב"ם בפי' משניות דעד שנכנס כל העטרה הוה רק מעשה חדודים ועיין בגמ' יבמות וע"כ דלא נזכר בשעת התשמיש רק בתוך התשמיש ומזוקקים דבריו והוא פלא בעיני אבל בנדה צריך זמן משעה שהרגישה עד שאומרת לו וחיוב ע"ז בגמר הכנסת העטרה באותו מקום ומביא החיוב בכל העריות ודו"ק בזה.
<b>ונא</b> אבקש ממעכת"ה נ"י אולי יוכל להאיר עיני בלשון הרמב"ם בהל' ז' שמתחילה כתב כל הדינים שעבר ובעל סמוך לוסתה עד שתקדים ביאתו קודם ראיית הדם ואח"כ כתב וז"ל בד"א כשידע שאסור לבעול בשעת הוסת וכו' וכתב עוד אבל אם לא ידע שאסור לבעול בשעת הוסת ופליאה בעיני שעת הוסת מאן דכר שמי' הי' לו לכתוב בד"א כשידע שאסור לבעול סמוך לוסת ואח"כ הי' לו לכתוב שלא ידע שאסור לבעול סמוך לוסת ולא ידעתי כעת להבין דבריו דברי הדש"ת. הק' חיים סופר
<b>סימן</b> <b>לד</b>
<b>הטור</b> ביו"ד סי' קפ"ז כ' וז"ל אשה שרואה דם מחמת תשמיש בכדי שתרד מן המטה עכ"ל ונתקשה בב"י ובכל הפוסקים הא השיעור הוה דווקא עד בידה אבל בכדי שתרד הוה אחר השיעור והסדרי טהרה בחדושיו דף ס' על דברי רש"י שם בד"ה בשלמא שכ' ג"כ שיעור אשם תלוי הוא בכדי שתרד והוא ממש כדבריו הטור והוא כנגד הגמ' דף י"ד דבכדי שתרד הוה אחר השיעור יעו"ש.
<b>ונלע"ד</b> לחקור בדבר בעזה"י ואקדים קו' גדולה שהתפלא בסדרי טהרה בחדושיו דף [ס' ע"ב] על תוס' בד"ה אימא שמש עכבי' שהקשו על הגמרא דאמרו בשלמא התם אימא שמש עכבוה לדם אבל הכא אי הוה דם מעיקרא הוה אתי והקשו בתוס' כיון דיכול להיות שנמצא הדם בשיעור ווסת ואעפ"כ לא הוה דם בשעת בעילה א"כ איך מביא קרבן ותירץ דרוב בא הדם מקודם ובתשמיש דאיכא למיתלא טמא מן התורה יעו"ש ונתקשה בס"ט הא ר"א ע"כ ס"ל דדם אינה שוהה כלל דאם זה הוא הרוב דאם נמצא בשיעור ווסת דהי' דם מעיקרא וא"כ יהי' הטהרות טמאים מכח הרוב וע"כ דס"ל דדם אינה מעכב כלל והוא קו' גדולה ופלא גדול מאוד.
<b>ואחר</b> העיון נ"ל והוא דלכאורה נפלאת בעיני להבין הגמ' דהך שיעור ווסת דאנו משערין היינו משעה שיצא האבר התשמיש וא"כ איך שייך שמש עכבו לדם וגם הא אמרי' לעיל דאין שיעור ווסת רק שתקנח והוכיח הרשב"א דאפי' עד בידה אין שיעור רק קנוח וכן מוכח מתוס' כאן ד"ה והוא שבדקה ודו"ק וא"כ על הך רגע שמקנחת בו איך שייך לשער דמעיקרא הוה אתי וגם לכאורה יפלא דמנ"ל למתני' דזה הוה שיעור ווסת ודוחק דזה הוה קבלה בידם.
<b>אמנם</b> האמת יורה דרכו בעזה"י והעיקר נ"ל כך דהנה מבואר בגמ' לעיל דדם אינה מטמא רק עד שיצא לבית החיצון ואמרינן שם היכא הוה בית החיצון במקום ששמש דש וא"כ ע"כ אם אנו רוצין להחליט שהאשה הנ"ל טמאה מאיזה זמן קודם צריכין אנו לחשב הזמן שצריך הדם לצאת מבית החיצון על אותו מקום בחוץ וכיון שעכשיו אנו מוצאים דם בחוץ של אותו מקום אנו יודעים שזמן כשיעור שהי' צריך לדם לצאת היא כבר טמאה דהא כבר היא מטמאה משבא הדם בבית החיצון והנה אם איש בועל אשה ואנו רוצים לחקור מאיזה זמן הדם בא כדי לדעת שבשעת ביאת הבעל היתה האשה נדה והוא שימש עמה בנדתה צריכין אנו לחשוב ולשער אורך הזמן אשר צריך הבעל כדי לפרוש מאותו מקום של אשה וגם לקנח שם המקום מיד שיפריש וצירף פרישת האבר עם קנוח הוה זמן כ"כ כדי שהדם יוצא וידעי' בזה שדם יצא לבית החיצון בשעת ביאה דאל"כ שאח"כ בא הדם א"כ הי' הדם צריך לביא רגע אח"כ דהא עכ"פ צריך זמן לצאת אבל אם שהתה יותר אפשר שבשעת ביאה לא הי' דם דבא אח"כ הדם ואמרינן מסתמא מיד זב הדם מכיון שיצא ממקור דכותלי בית הרחם לא מעמידין דם ולא בעל בשעה שנעשית נדה ונתנו שיעור במתני' כפי מסקנת הגמ' בדף י"ד אם שהתה אחר הבעילה כדי שתטול עד לבדוק היינו קנוח כמ"ש הרשב"א דזה הוה ספק ואם שהתה יותר מדאורייתא הבעל טהור רק מדרבנן טמא ודו"ק.
<b>אבל</b> בלא שימשה יכולה האשה לבדוק עצמה בחורין ובסדקין ותמצא דם בשיעור ווסת דהבדיקה הוא כדי שתגיע לבית החיצון וכשיעור זמן הנ"ל צריך הדם כדי לצאת וע"כ דשיעור הזמן לבדיקה הוא הזמן שיעור ווסת ואומר למשל אם צריכה זמן ג' רגעים לבדוק עד מקום ששמש דם כ"כ צריכים להמתין ואם יבא דם בג' רגעים ידעי' שהי' דם בשעת ביאה ופרישת השמש מאותו מקום וקנוח באותו מקום הוא זמן של ג' רגעים אבל בלא שימשה אפשר להיות בדיקה ממש באופן בשיעור ווסת היינו שתפגיע הדם מיד שבא לבית החיצון וצריך לזה זריזות כדי לעשות בחכמה באותו מקום בפנים איזה קמט בעד למען נדע שלא בא הדם ביציאת העד ואז הוה הזמן יותר מיציאת הדם גרידא כמובן אבל בכל מקום יש אפשרות בזה אבל אם הי' בעילה מקודם בודאי א"א כשיעור ווסת בדיקה דהא זמן פרישת השמש שייך לשיעור ווסת (ועיין בשבועות דף ח"י שכתבו דע"כ דפריש באבר חי דאל"כ הוא יותר משיעור וסת יעו"ש ואם נאמר דמשערין השיעור וסת אחר יציאת השמש א"כ ליכא קו' כלל).
<b>והנה</b> בדף ס' אמר ר"י והוא שבדקה עצמה כשיעור ווסת ונתקשו בתוס' שם הא לא משכחת בדיקה יעו"ש ולפענ"ד מיושב בעזה"י דשם על מתני' קאי לענין ג' נשים דאיירי בלא שימש אז באמת הוה בדיקה שיעור ווסת וכן הוה בכדי שתרד מן המטה ס' וחייב אשם תלוי דשם דנין שלא הי' בעילה והוה שיעור כדי שתרד ס' אבל לעיל במתני' בנמצא דם אחר הבעילה לחייבי' בקרבן ע"כ יציאת השמש וקנוח הוה שיעור ווסת דבאותו זמן שהשמש יצא לחוץ לגמרי הי' הדם יכול לצאת מהמקום ובאמת יצא עם השמש דהא לאחר פרישה מיד קנחה ומצאה דם וע"כ דיצא עם השמש בכל אשר פירש השמש בא הדם אחריו וכן לעיל שתבדוק אחר הבעילה לחייב בעלה זה א"א ודו"ק.
<b>ובזה</b> מיושב דברי תוס' דר"א אמר דבטהרות תלויות שיעור הנ"ל שצריך לבדיקה בחורין ובסדקין דבלא שימש הוה זה שיעור ווסת ג"כ טהרות תלויות דדם אפשר שבא עכשיו דאל"כ למה שהה כל זמן ולא בא מקודם אבל התם אי הי' קנוח מיד אחר הפרישה אמרינן שמחויב חטאת דהא צריך כ"כ זמן דא"א לבוא עוד בתוך שיעור בדיקה בצירף הפרישה דהא שמש עכביה ומיד אחר פרישת השמש הי' באמת נמצא בקנוח וזה שדייקו בלשונם רוב פעמים בא מקודם עכ"ל ודבריהם אינם מורים לפי הפשט של הס"ט שכוונתם שרוב פעמים הי' דם בשעת ביאה וכאן שיש עיכב שמש טמא מן התורה ונ"ל דכוונתם דבאמת אין צריך לדם זמן כ"כ שיצרך לשיעור בדיקה חורין וסדקין שהוא שיעור ווסת כמש"ל או בצירף פרישת האבר עם קנוח דדם שותת ויורד ובא קודם שיכלה שיעור הזמן שצריך לבדיקה של אותו מקום וכאן ששהה שיעור ווסת מצומצם הוה ספק ותולין בטהרות אבל כאן שיש עיכב שמש אז טמא בשיעור ווסת מצומצם ודו"ק ומה שדייקו מקודם הכוונה שלא כלה הזמן ולפעמים שוהה הדם קצת בחורין ובסדקין ולכך הוה שיעור כדי שתרד ס' עכ"פ כנלע"ד לבאר מה שידי השיג בזה.
<b>ובגוף</b> קו' הב"י על הטור עפר אני תחת כפות רגלי קדושי עליונים שהרעישו על הטור ולפענ"ד נכונים דבריו במאוד מאוד והוא דטור כ' וז"ל בכדי שתרד מן המטה עכ"ל הכוונה בשיעור זמן כדי שתרד מן המטה ראתה האשה הדם מבחוץ באותו מקום שמרגע שפירש הבעל מאותו מקום והיא ראתה הדם מבחוץ הי' בשיעור זמן בכדי שתרד מן המטה ועיין ברשב"א בחדושיו שם שביאר ששיעור בכדי שתרד מן המטה בלבד הוה סוף זמן משתטול עד לקנח בו ואם שהתה עוד בשיעור בכדי שתדיח הוה אחר זמן והטור כתב רק שראתה בכדי שתרד מן המטה ולא הזכיר כדי שתדיח ואז הוא מכוון עם שיעור כדי שתטול רק הב"י הקדים מתחילה דהטור לא הזכיר כדי שתדיח יען שפשוט הוא שמקנחת ולדעתי השמיט במחשבה גדולה ולא הזכיר כדי שתדיח שלא יקשה עליו קו' הב"י שהוא אחר זמן של חיוב אשם תלוי ודו"ק וס"ט שכתב לשון הטור כדי שתרד ותדיח הוא פלא בעיני.
<b>סימן</b> <b>לה</b> את חג הפסח יחוג בשמחה האברך הרבני מורג חרוץ בעל פיפיות קושר לולאות הפוסקים על יריעות ראשונים מעשי אורג השכל והדעת ה"ה כמהו' ר' אהרן טענענבוים נ"י מטאמאר.
<b>אחד"ש</b> מכתבו השני הגיעני וד' יודע צערי כי לא אוכל לעשות כאות נפשי כי טרדותי רבו מאוד ולולא שהוא כדי לטהר אשה לבעלה כאשר הפציר בי לא הרהבתי להשיב כעת כי הל' נדה רחבה מני ים וחמור ומי הוא זה איש ירא אלקים אשר לא ירעד לגשת להחמיר להפריד המחובר ומי לא יזדעזע להקל לקרב את אשר ד' מרחק רק לד' נשאתי עיני למצוא כח דהתירא ויצרף עוד רבנים הקרובים אליו.
<b>שאלה</b> אשה מעוברת אשר מכבר הי' לה מכה במצר הרחם לא עמוק יותר מב' או ג' אצבעות מכלית שפיות הרחם אך מכה זו לא הוציא דם רק לאחר שבדקה בעד שלה הרבה אז מחמת דחיקת העד נתגלע המכה ותמיד הוציא דם אך נתחדש לה מקרוב חדשים אשר מרגשת בעצמה כאלו ראתה דם ומיד ותיכף בודקה עצמה אך לא בעומק ממש רק עד מקום ששיערה שלא תיגע במכה כי יראה שמא תראה על עד דם מכתה לכן לא בדקה רק עד מקום ההוא ולא מצאה כלום ונקי לגמרי הי' העד אך אחר ב' או ד' שעות רגילה למצוא כשבודקה חלוקה עלי' כתמים טיפת דמים וגם על גופה ואינה יודעת מתי באו ושאלתה נחוצה לידע מהותה כי קשה עלי' לטהר לבעלה וגם זאת המקרה יש לה הרבה וחששה גם על העתיד עכ"ל וכ' עוד במכתב שני וז"ל מה שנתחדש בנידן אשה זו שבודקה בעת הרגישה ושם כעור דק נגד מקום הידוע לה מכה זאת ואח"כ לקחה עד שני ובדקה בעומק היטב בחורין וסדקין וג"כ לא מצאה כלום אולם על עור דק זה מצאה דם הרבה והוה כמו נפסק כמו טיפין גדולים עכ"ל.
<b>תשובה</b> הדבר קשה ממני מאוד וקרוב הדבר בעיני לאסור ואולי יגלה ד' עיני לטהר אשה לבעלה ומראשית אשים עיני לטובה על דברי מעלתו נ"י אשר פתח פיו בכח דהתירא ולראות היעמדו דבריו אם לא וד' שפתי תפתח לטובה.
<b>ראשית</b> חתר מעלתו נ"י ואמר לא מבעי' לשיטת המקילין דמהני בדיקת אותיום אם הרגישה ובודקת מיד ולא חיישי' שמא ראתה טיפה ונאבד ה"ה כאן מהני ואפי' דלא בדקה בעומק אלא אפי' לשיטת המחמירין דלא מהני בדיקה בהרגשה ה"ט דחיישינן דטיפה קטנה נמוח אבל בנ"ד שראתה אח"כ דם הרבה כאשר מצאה על גופה ובגדי' א"כ אמרינן אם הי' בא דם הנ"ל כאשר ארגשה למה לא מצאה אז כאשר בדקה את נפשה דשהתה יותר משיעור אשם תלוי וע"כ נחליט דאז לא בא דם שהי' הרגשה ריקנית ודם זה שנמצא אח"כ בא מן המכה בלי הרגשה כלל רק נבוך מנ"ל ליזל בתר רוב דמים דאינם שוהין בפנים בכותלי רחם כ"כ ונחליט דהי' הרגשה ריקנית הגם דברוב הרגשות בא דם בכ"ז נאמר דהי' הרגשה ריקנית דיש מיעוט הרגשות בלא דם דלמא נימא בהיפך רוב הרגשות מביאין דם וכאן נתעכב הדם בפנים הגם דרוב דמים לא מעכבים בפנים זמן רב עכ"פ יש מיעוט שנתעכב הדם בפנים זה המלוקט מראש וסוף דבריו במכתבו.
<b>דבריו</b> לא נכונים בעיני הלא משעה שהרגישה ולא מצאה מראה טהורה היא מוחזקת לנדה לפי דברי תרה"ד בסי' רמ"ו דהרגשה סברא דאורייתא דראתה עכ"פ טיפה כחרדל ונאבד ואטו יען שמצאה אח"כ אחרי איזה שעות דם הרבה נימא דהיתה הרגשה ריקנית והדם הנמצא הוא מן המכה נהפוך הוא בשעה שהרגישה נפתח המקור ויצא טיפה כחרדל ונימח ונעשית נדה ומרגע שנפתח המקור להוציא דם שוב הולך הדם מן המקור אפי' בלי הרגשה וכל זמן שלא תטהר היא נשארת בנדתה ועיין בחו"ד סי' קצ"ו ובסדרי טהרה דסוברים דדם בלא הרגשה סותרין ז' נקיים אבל עכ"פ לכ"ע בשעת הפסק טהרה צריך להיות טהורה לגמרי אבל אם בא טיפה כחרדל אפי' בלא הרגשה כלל נשאר האיסור נדה כמובן וא"כ אנו אומרים בשעת הרגשה נימח טיפה ואחר איזה שעות יצא הדם נדה בלי הרגשה וא"כ אין כאן סתירות ב' רובות דהכל בעמק השוה דהרגישה ובא טיפה כחרדל ונימח ונשאר נפתח המקור ולא תרגיש עוד ביציאת הדם ואחרי איזה שעות בא דם נדה מן המקור בלי הרגשה כלל ודו"ק.
<b>וזה</b> רבות בשנים הצעתי דבר חדש מאוד לפני גאון ישראל הצדיק ר' אהרן זינגער ז"ל והתפלא מאוד אשר הניחו לי מן השמים על רעש הגדול אשר עשה הגאון נב"י על הגאון חכ"צ בדברי רשב"א בדין אם המכה מוציאה דם תולה אפי' בשעת ווסתה וצווח הנב"י א"כ לעולם לא תהי' טמאה יעו"ש.
<b>ואמרתי</b> בזה דתורה גזרה עד שתרגיש בבשרה אינה נעשית נדה דדרשי' אשה כי תהי' זבה דם יהי' זבה בבשרה מהך בבשרה דרשי' עד שתרגיש היינו הרגע אשר נפתח המקור להוציא דם אשר תהי' זבה אז אם תרגיש בבשרה תהי' נדה אבל אם התחילה להיות זבה שיהי' זב טפה ראשונה בלי הרגשה אז אפי' יזל ממקורה דם נדה לא נטמאת ע"י דם נדה לחוד דהא בשעה שנפתח לצאת לא הרגישה א"כ אי יש לה מכה במקור אולי נפתח מדם המכה רגע אחת טרם שבא הזמן שדם נדתה יפתח רחמה וכאשר המקור שלח דמיו לחוץ פגע במקור נפתח אי אפשר שתהי' האשה באיסור נדה רק אי ווסתות דאורייתא א"כ ברור הוא שכאשר הגיע הוסת בא דם נדה א"כ מחליטים שדם המקור פתח המקור או לכל הפחות בתערובות יחד דם נדה עם דם המכה ושניהם פתחו המקור מין במינו אינו חוצץ והיא נדה דאורייתא אבל אי ווסתות דרבנן ואין כאן בירור שברגע זו יבוא דם לפתוח המקור ונשאר ס' גמור אי דם נדה פתח המקור או דם המכה ואזלינן בתר חזקת טהרה דתלינן דדם המכה פתח המקור ואח"כ יצא הדם נדה וא"כ קו' נב"י שהקשה דם נדה שבה היכן הלך אם תהי' נטהרת לעולם הכי חדל להיות להאשה אורח כנשים לק"מ בכל זמן ווסת נפרד והלך הדם נדה שבמקור רק היא לא נטמאת מדם מקור יען שלא נפתח המקור ע"י דם נדתה והבן ובזה ישבתי כל השגות הנב"י על גאון צבי ישראל חכם צבי ואכ"מ (ועיין בנדה דף ס"ג בראתה דם מתוך דם טוהר והארכתי בזה ועיין בסדרי טהרה בחדושיו ודו"ק).
<b>נחזור</b> לשורש דברים כי באשה הנ"ל אשר אנו דנין בה קרוב מאוד שמרגשת פתיחת המקור ונימק טיפה כחרדל ונטמאת ואח"כ כאשר מצא הדם מקור פתוח יצא המעט דם אשר במקור בלי הרגשה כלל לתוך הפרוזדר ומשם לחוץ ולולא שהיא מעוברת הי' בא רוב דם כדרך הווסת באשה אבל יען שהיא מעוברת בא רק טיפין טיפין על בשרה ועל בגדיה והיא בנדתה כי יש מיעוט נשים מעוברות אשר רואין גם בשעת עיבור ודו"ק.
<b>שנית</b> חתר למצוא היתר לנידן דידן דחקר הגם דהמכה רחוק מן המקור אף עפ"כ אפשר שתטעה האשה על הרגשת מי רגלים או הרגשת עד או הרגשת מכה שבצדדים אשר תרגיש סברה היא שהוא הרגשת המקור וא"כ יש ס"ס אחד הלא גם הרגשת המקור הוה רק ס' ולא ודאי כאשר ביאר הנב"י מהד"ת סי' קח"י א"כ דלמא היתה הרגשת המכה ואת"ל מן המקור דלמא הרגשה ריקנית והאריך להביא ראי' דתוכל האשה לטעות על שאר הרגשות המקור ואבוא לדרוש על ראיותיו בעזה"י.
<b>(</b><b>א</b><b>)</b> הביא ראי' מתו' נדה די"ז ד"ה ודם עלי' שנתקשו מנ"ל דדם עלי' טהור ותי' דילפינן מקרא ממקור דמי' דם המקור בלבד טמא והקשה מעלתו נ"י תיפק לי' דילפינן מבשרה עד שתרגיש בבשרה ובדם עלי' ליכא הרגשה אלא עכ"ח שבדם עלי' יש ג"כ הרגשה והגם שעלי' רחוק מן המקור אעפ"כ יש לטעות ע"י יציאת דם מן עלי' שהוא הרגשת המקור והשיג בזה על אדמ"ו חת"ס בסימן קע"ח ועל הפלתי קפ"ג ז"ל והאריך בזה.
<b>י"ל</b> דלק"מ דבאמת דבדם עלי' ליכא הרגשה כלל רק רבינו הקדוש הודיע במשנה כלל דם החדר טמא ודם עלי' טהור היינו דם החדר טמא בעצמו וגם לטמא לאחר ודם עלי' טהור שאין בו שום טומאה הן לעצמו הן לאחרים וע"ז הקשה תוס' מנ"ל הא דאין עכ"פ אפילו טומאה בגופה שלו יהי' שבא בלא הרגשה ואין מטמאה האשה עכ"פ הדם יהי' טמא וע"ז תי' התוס' יען דכתיב וטהרה ממקור דמי' משמע דווקא דם המקור הוא החדר הוא טמא אבל דם עלי' טהור לגמרי וע"ז סובב קו' הפלתי הא דתני דם הנמצא בחדר טמא קאי רק על הדם והא דתני נמצא בפרוזדור ס' טמא ג"כ רק על הדם זה אי אפשר דא"כ איך בא המשנה במס' נדה דהוא נוגע באשה ובעלה אלא עכ"ח דהפי' כך הוא דבדם החדר הדם טמא וה"ה האשה ובעלה ובעלי' האשה ובעלה וגם הדם טהור ובפרוזדר הכל ס' טמא וא"כ קשה ממנ"פ אי דארגשה יהי' ג"כ בפרוזדר ודאי טמא דבדם עלי' ליכא הרגשה ודו"ק ומה שהביא ראי' מדברי ש"ש שמעתא ד' פ"א דסובר דיש הרגשה בדם עלי' לק"מ דהוא קאי על הרגשה בסי' קפ"ג הרגשת זחילת הדם מבפנים לחוץ ואז אין הבדל בין זיבת דם עלי' או זיבת דם החדר ודו"ק.
<b>ואגב</b> אעתיק מה שכתבתי על הגליון נב"י מהד"ת יו"ד סי' קי"ט בד"ה ועתה שנתקשה שאפי' למ"ד ווסתות דאורייתא אעפ"כ אם בודקה מיד היא טהורה ולא חיישינן שראתה טפה ונאבד א"כ למה לא חילק התרה"ד שאם בודקת מיד היא טהורה וצע"ג וכתבתי שם וז"ל קו' זו נפלאת בעיני בשלמא שם בווסתות דהגיע הזמן לראות מכח חזקה דאורח בזמנו בא והי' לה להרגיש וזו שלא ארגשה ש"מ שלא בא הווסת שאלו בא אפי' רק טיפת דם כחרדל כסברת התרה"ד מדארגשה ש"מ שהי' עכ"פ טיפה אחת ונימק ועכ"ח דגם לצאת טיפה אחת נרגש המקור וא"כ מדלא ארגשה עכ"ח דלא בא הווסת הגם דרוב נשים רואות בשעת ווסת זו מדלא ארגשה יצאה מרובא עיין כתובות דף ט"ז דוגמא רוב נשים בתולות נשאות ורוב הנשאת בתולה יש לה קול וזו דאין לה קול איתרע לה רובא ה"ה כאן רוב נשים רואין עכ"פ טפה בזמן הווסת ורוב נשים הרואות בזמן הווסת מרגישין הרגשות המקור וזו דלא ארגשה איתרע החזקה אורח בזמנו בא ודו"ק.
<b>(</b><b>ב</b><b>)</b> עוד חתר למצוא ראי' שני' וכ' וז"ל ויש לי ראי' מגמ' נדה דף ט"ו דאמרינן שם ר"י בריב"ז אומר אף בעלה נכנס להיכל ומקטיר קטורת ופריך תיפוק לי' דהוה בעל קרי ופי' רש"י דאף בהעראה חייב משום בועל נדה משמע מלשון רש"י דמפרש דרק הערה ועכ"ח מדלא משני שלא הוציא הזרע והנה קשה אף אי נימא דהעראה בכל מקום היינו הכנסת העטרה עדיין איך שייך לומר כאן דלא גמר ביאתו הלא כאן על מתני' קאי ומתני' מוקמינן דלאחר זמן ולכן פטורין משום דאמרינן דהוה הרגשת שמש ואם מיירי דלא עשה רק העראה א"כ שייך לתלות ארגשה בזה אלא בודאי מוכרח לומר דהאי דתלי' בשמש לאו משום דדופק על פתח הרחם אלא כל ארגשה דאיתעבד מחמתי' היא טועה בהרגשת הדם עכ"ל
<b>צריך</b> אני להוציא מעלתו נ"י מסבך גדול אשר נתערבו לו הדברים כלל גדול בלימוד דבר שהשכל מכחיש לא אמרו חכז"ל ח"ו ומי הוא זה אשר יסבול מוחו לאמור שאשה לא ידעה להבחין בין הרגשת הכנסת עטרה ובין פתיחת פי המקור שהוא רחוק מאוד מפי הגוי' בהכנסות עטרה בשלמא בגמר ביאה אשר מגיע האבר עד סמוך לפי רחם יש לטעות או ה"ה אם הגיע בעד ואצבע עד סמוך לשם אבל אם לא הגיע השמש או העד עד סמוך לפי הרחם בודאי ידעה האשה להבדיל כי היא אינה שוטה שאינה מרגשת להבדיל בין פתיחת המקור ועקיצת השמש או העד או מי רגלים אלא ברור דשם קאי על הרגשת הגוף באברים שבא ג"כ לפעמים בשעת ביאת הדם והוא בא ג"כ מכח דחיקת השמש או דחיקת העד במיצר צוואר הרחם ודבר זה מבואר בתשו' אבני מלואים סי' כ"ג בד"ה אמנם שביאר כן שבהרגשת צער בעלמא תטעה בין הרגשת הגוף מחמת ביאת הדם או מחמת הרגשת הגוף מביאה או ע"י דחיקת מי רגלים אבל א"א להחליף הרגשות המקור עם הרגשת מי רגלים או הרגשת העד וסיים וז"ל ותדע דהא דאמרינן המשמש עם טהורה ואמרה נטמאתי חייב ומנא ידעה בודאי שנטמאת עד שאמרו שהוא חיוב כרת אם לא פירש באבר מת אלא בודאי שהרגישה שנפתח מקורה והרגשה זו יכולה להיות אפי' עם הרגשת העד ושמש או מ"ר עכ"ל וכן מצאתי בבינת אדם בשער בית הנשים סי' י"ב בד"ה ואמנם שכ' וז"ל והא דכ' הב"י והט"ז כיון שלא הרגישה שיצא דם מגופה גם זה אמת ולכן מדייקי' בלישנא ולא כתבו בקיצר כיון שלא הרגישה ולמה האריכו בלשונם ואמנם הוא אשר דברתי כי יש ב' מיני הרגשה א' שתרגיש שיצא דם מגופה ולתרה"ד וכ"פ המחבר בסי' ק"צ שהרגישה שנפתח המקור להוציא דם ובזה ודאי לא שייך לומר שטעתה בהרגשה אלא דהש"ס משני אליבא דשמואל דאמר עד שתרגיש בבשרה וכתבנו בסי' ד' דאיזה הרגשה שיהי' בין הזדעזעות איברי' וכל כיוצא בו הכל מקרי הרגשה וע"ז הקשה הש"ס אי דארגשה למה לאחר זמן או בהצניעה תחת הכר ועגול טהורה ומשני דלעולם דארגשה ר"ל הרגשת הגוף ואפ"ה אמרינן דטעתה בשמש ועד אבל כשתרגיש שיצא הדם מן המקור בזה לא שייך טעות עכ"ל א"כ בנ"ד אם המכה בצדדין רחוק מהמקור והאשה הרגישה פתיחת פי המקור איך תתלה הרגשות המקור הרגשת המכה אשר בצדדי צואר הרחם ודו"ק ובזה נסתר ראי' ג' וראי' ד' אשר הוכיח מנדה דף י"א מדם בתולים ומר"פ האשה שעשה צרכי' כמובן בפשיטות וק"ל.
<b>(</b><b>ג</b><b>)</b> ראיתי שיצא מעלתו נ"י לחקור אם א"א לתלות במכה והרגשה איך יהי' אם פ"א תרגיש ולא תמצא אח"כ טיפת דמים אם מהני הבדיקה כיון דרוב פעמים היא ראתה אחר הרגשה הנ"ל ומנ"ל לומר שעכשיו היא ממיעוט מרגישין הרגשה ריקנית דלמא היא ממיעוט שמעכב שם הדם והאריך שתלי' בשיטת התוס' דף מ"ב דיש מקום פה המקור לבית החיצון או שנימא כשיטת הרמב"ם שבית החיצון מתחיל מיד אחר גמר פה המקור והביא דברי נב"י ודברי חת"ס ודברי מעדני מלך ודברי ב"י סי' קצ"ו והאריך במאוד דניזל בתר רוב שאין אצלה הרגשה ריקנית וא"כ אין מזור להאשה.
<b>ונלע"ד</b> למצוא היתר לאשה הנ"ל וממילא ימצא לעיין על פלפולו הנה רב אלפס בשבועות הל' נדה כ' וז"ל אמר ר"ז בנות ישראל הן החמירו על עצמן שאפי' רואות טיפת דם כחרדל יושבת עלי' ז' נקיים ואע"ג דהאי תקנתא דרבי בשדות ליכא למיחש בה למילתא דאיסורא כלל עבד רבנן הרחקה ואנהגו בנות ישראל למיעבד כר"ז דהא אמרי' דהא דר"ז הלכה פסוקה היא כדאמרינן התם אין עומדין להתפלל מתוך דין או הלכה אלא מתוך הלכה פסוקה ה"ד הלכה פסוקה אמר אביי כי הא דאמר ר"ז בנות ישראל החמירו על עצמן שאפי' רואות טיפת דם כחרדל יושבת עליו ז' נקיים עכ"ל וכ' הר"ן וז"ל תמיה למה אנהיגי חכמים מילתא יתירה כיון דתקנתא דרבי סגי חומר בנות ישראל למה לי והאריך ותי' וז"ל אלא י"ל שכיון לפעמים בטפה כחרדל יושבת ז' נקיים דהיינו בזיבה הסותרת החמירו בנות ישראל על עצמן נעשות כל דם שתראנה כאלו היא סותרת ורבותא דטפת דם כחרדל היינו משום דהוה מצי למימר דבדם מרובה דווקא הוא שראוי' להחמיר בו דשמא יצא מן המקור בג' ימים זה אחר זה ושהה בפרוזדר שהוא כמו יצא לחוץ כדדרשינן לעיל וצריכה מן התורה ז' נקיים אם הוא בימי זיבה ולהכי נקט טפה כחרדל אע"ג דודאי אינה אלא ראי' אחת עכ"ל ודקדקתי למה דייק ר"ז בלשונו שאפי' רואות טיפת דם הי' לו לומר בקיצור בנות ישראל החמירו על עצמן לישב ז' נקיים על טיפת דם כחרדל דהא זה כל החידש שהחמירו לישב על טיפת דם כמו בזיבה ובפרט דם סותרת וצע"ג.
<b>ואמרתי</b> דבר חדש הגם דהרגשה סברא דאורייתא כדברי תרה"ד אבל עכ"פ כיון שלא מצאה דם וצריכין אנו לומר שהי' טיפה כחרדל ונאבד או נימק ובעבור כן לא מצאה דם עכ"פ האשה לא ראתה אפי' טיפה כחרדל דהא יש ס' דלמא הרגישה מראה טהורה או שמא הרגשה ריקנית ואזלינן בתר רוב וכל זה לענין שתהי' נדה טומאת ז' דאפי' בטפה אחת היא נדה אבל להחמיר להצריך ז' נקיים לא החמירו על עצמן בנות ישראל אלא הניחו על דין תורה וכיון דהרגשה אינה אלא אות על טיפת דם כחרדל ולא יותר כדברי הר"ן א"כ אם עכשיו האשה בימים הראוי' לזיבה אינה אלא שומרת יום ואי עומדת בימים הראוים לנדה היא טמאה רק ז' ימים אפי' תראה כל ז' ופסקה בסוף ז' מותרת לבעלה וזה שדייק ר"ז בנות ישראל החמירו על עצמן שאפי' רואות טיפת דם כחרדל יושבת ז' נקיים אבל דווקא רואות טיפת דם אבל על הרגשה בלבד לא החמירו ודו"ק.
<b>ואוסיף</b> עוד הגם דהר"ן החליט דטיפת דם כחרדל אינו אלא ראי' אחת הרבינו יונה סובר דאפי' טפה כחרדל יוכל להיות ג' ראיות ואעתיק לשונו שכ' בפ' אין עומדין בטעם דנקט טיפת דם כחרדל וז"ל אלא פשר הדבר הוא כך שאם הי' אומר דם סתם היינו אומרים שאין בזה חומרא כ"כ מפני ששלשה בתים יש באשה חדר עלי' ופרוזדר וכשהדם מרובה אפשר שמהיום ג' ימים נעקר ויצא ביום הראשון מעט בבית הפנימי וביום השני נעקר מעט ויצא בבית אמצעי ועכשיו ביום הג' נתקבץ הכל בבית החיצון ואעפ"י שאינו מן הדין שיחוש האדם לדם שבפנים אלא כשבודקת ורואות בבית החיצון אפ"ה כיון שאפשר שיהי' בזה הענין היינו אומרים שראוין לחוש וא"כ אין בזה חומרא גדולה שהרי אפשר שנעקר הדם מהיום ג' ימים ודין הוא שנדון אותה כמו זבה גדולה ותשב ז' ימים נקיים אבל כשהדם הוא מעט רחוק הדבר לומר שג' משהויין הי' ובכל יום נעקר משהו אחד וקמ"ל אעפ"י שהוא דבר רחוק שדבר מועט כ"כ שיהי' נעקר מהיום ג' ימים אפ"ה החמירו על עצמן ודנו אותו כאלו נעקר לגמרי וישבה עלי' ז' נקיים עכ"ל הזהב הרי מפורש יוצא דסובר מה דהחמירו בנות ישראל לישב על טיפה דם כחרדל היינו שחששו שהן ג' משהויין וא"כ הא תינח אם מצאה טיפה דם כחרדל אבל אם רק הרגישה ולא מצאה דם אנו אומרים א"א להרגשה בלי טיפה כחרדל שנימוח אבל עכ"פ לא הוה אלא ראי' אחת ודי שנחוש על נדה אבל אין חשש על זיבה אלא בראי' ג' פעמים בג' ימים וא"כ אין צריכה נקיים אלא ז' ימים תהי' בנדותה ובשביעי שבודקת וטהרה טובלת ומותרת לבעלה ודו"ק.
<b>והנה</b> לדברי אבני מלואים וכן דעת אמ"ו הגאון אמרי אש ביו"ד סי' ס"א בד"ה ויש דדם שלא בהרגשה אינה סותרת ז' נקיים מדאורייתא וא"כ עכ"ח איירי דארגשה דאל"כ אפי' סופרת ז' נקיים בזבה אינה סותר וכיון דארגשה א"כ בודאי ראתה לדברי תרה"ד א"כ הי' לר"ז לומר דהחמירו בנות ישראל לישב ז' נקיים אם הרגישה אפי' בלא ראי' אלא מוכח דווקא אם הרגישה וגם ראתה טיפה כחרדל אז החמירו לישב ז' נקיים אבל בארגשה לחוד די שתשב כימי נדה ולא כזיבה דהא לא ראתה דם אפי' כחרדל ודי שנחוש על נדה אבל לא להיות כזבה ודו"ק.
<b>ואין</b> להקשות לדברי הר"ן שכתב אלו נקט רק שהחמירו לישב על ראיה אחת דם ז' נקיים הו"א דחיישינן שמא יצא הדם בג' ימים וצריכה מן התורה ז' נקיים יעו"ש וקשה הא בלא הרגשה אינה זיבה ואם הרגישה זה לפני ג' ימים א"כ בודאי ראתה כפי דברי תרה"ד והיתה צריכה להיות שומרת יום כנגד יום ואם הרגישה גם ביום שני וגם ביום שלישי א"כ היא באמת זיבה ואיך שייך לומר בנות ישראל החמירו על עצמן הא זו היא זבה גמורה אפי' בלי ראיית דם כלל וע"כ דלא ארגשה א"כ אפי' בסופרת ימי זיבה אינה סותר לפי דברי אבני מלואים ולמה החמירו בנות ישראל אפי' בראי' אחת הא בלא ארגשה טפה שבא בג' ימים אינה סותר ז' ימים וצע"ג.
<b>אחר</b> העיון לק"מ דאיירי דארגשה רק מצאה מראה טהורה ותלתה הרגשה במראה טהורה וכן ביום שני מצאה מראה טהורה ועכשיו ביום ג' ראתה דם וחיישינן שבא בג' ימים והיא זבה דאורייתא דנגלה שיש לחוש שבא הדם בג' ימים ועכשיו היא זבה ממש דיש שהדם לא בא עד שנתרבה ומראה טהורה שמצאה הי' שם בפרוזדר מקודם ודו"ק.
<b>וראי'</b> לזה דאל"כ קשה לדברי רבינו יונה שאפי' באמת דחיישינן שטיפה כחרדל בא בג' משהויין וקשה א"כ עכ"ח דהרגישה ג' פעמים ואיך שייך דהחמירו על עצמן הא הוה זבה גמורה אפי' מן הדין תורה אפי' בלא ראי' דם כלל ואיך שייך החמירו על עצמן אלא עכ"ח דמצאה מראה טהורה וכמ"ש ודו"ק.
<b>ויותר</b> נ"ל אפי' לדברי חו"ד וסדרי טהרה דסוברים דראי' בלא הרגשה ג"כ סותר בז' נקיים וא"כ שפיר דברי ר"ן ור"י דחששו דלמא בא הדם בג' פעמים יען דבזבה הסופרת סותרת בראי' אחת אפי' בלא הרגשה ה"ה חששו בנות ישראל לטמאות עצמן בראי' אחת בלי הרגשה חיישינן שמא בא הדם בג' פעמים והות זבה מ"מ קשה למה החמירו בשלמא אם היתה זבה באמת אז סותר ראי' בלי הרגשה כהוכחת חו"ד דאל"כ למה הצריכה התורה בדיקה כלל אם תרגיש בלא"ה ראתה ואם לא תרגיש אינה סותרת ועוד שצריך להיות ספורין ובדוקין לפנינו יעו"ש אבל בודאי נא נעשית זבה בלי הרגשה וכיון שלא הרגישה כל ג' ימים א"א שתהי' זבה וצריך ז' נקיים ולמה החמירו ועכ"ח דהרגישה ג' ימים זה אחר זה וא"כ מן הדין היא זבה לפי סברת תרה"ד ובמה החמירו וצע"ג.
<b>ולפמ"ש</b> ניחא דהרגישה ומצאה מראה טהורה ועכשיו ביום הג' מצאה טיפת דם וחששו שמא בא הדם בג' משהויין והות זבה מדאורייתא והגם דלא צריך למיחש שמא עיכב הדם כאשר האריך רבינו יונה אעפ"כ החמירו ל עצמן ודו"ק והי' ני להאריך בכמה מקומות מכמה חקירות (כי הרעישו על תרה"ד מגמ' אי וסת דאורייתא או דרבנן ולדעתי אי וסת דאורייתא טמאה אפי' אי מצאה מראה טהורה דיש חזקה שאורח של דם בזמנו בא אבל בהרגשה לבד מקילין אי מצאה מראה טהורה) אך הזמן בוגד בי.
<b>סוף</b> דבר הכל נשמע אם האשה הרגישה ומוצאת אחרי שעות הרבה דם על בגדיה וגופה היא צריכה ז' נקיים ככל נדה בזמן הזה אבל אם תרגיש ולא תמצא דם אז תהי' בנדתה ז' ימים ולא תבדוק כלל רק ביום ז' תבדוק קודם טבילה ותטבול בלא ברכה כדי להיות היכר בין דין זה ובין אם תראה דם אחר הרגשה הנ"ל שאז צריכה ז' נקיים וכל זה בימי עיבורה אשר בלא"ה יש צד להקל דאז אין רוב דמים במקור ויש לתלות במראה טהורה וכן בימי מניקתה אבל אם יהי' כן בשאר אשה אין אני סומך עלי כלל כי הוא דבר חדש מאוד הגם שמיושבים כמה קו' על התרה"ד אעפ"כ אני איני מוסמך להורות בדבר חדש כזה חוץ אם יסכימו גדולי ישראל אשר להם יד ושם דברי המקצר במקום שיש להאריך כי מלאכת שמים היא ויעזור ד' למען שמו לטובה תמיד הד"ש. הק' חיים סופר
<b>מכתב</b> <b>שני</b> <b>להרבני</b> <b>הנ"ל</b>
<b>אחד"ש</b> קבלתי מכתבו והגם שידע כי מוטרד אני הפציר בי להשיב לו מיד ואבוא בקצירת אומר כמעט רק ברמיזא וד' יהי' עמדי שלא אכשל בדבר הלכה ח"ו.
<b>(</b><b>א</b><b>)</b> השיב מעלתו נ"י שלכך אמרו בנות ישראל החמירו על עצמן אם רואות טיפת דם למעט כתמים כדברי רבינו ירוחם הובא בב"י סי' קפ"ג אבל לעולם אפי' בארגשה לבד החמירו בנות ישראל עכ"ד לק"מ דין זה דלא החמירו על הכתם ילפינן מדנקט ר"ז אפי' רואות טיפת דם וילפינן דם ולא כתם כמבואר בתשובת ר"ע לתלמידיו דם ולא כתם ויעיין בב"י שרבינו ירוחם כתב וז"ל לא החמירו אלא דם היוצא מגופה ונא כתם עכ"ל ולא הביא כלל לשון רואות טיפת דם ואני חדשתי מדנקט רואות טיפת דם תיבת רואות מורה דוקא אם ראתה דם מגופה ולא שהרגישה ודו"ק.
<b>(</b><b>ב</b><b>)</b> השיב עוד על מה שהקשתי למה לא אמר ר"ז בנות ישראל החמירו אפי' אם הרגישו אפי' בלא ראיה דהא בהרגשה ג"כ הוה החשש רק על טפה אחת כחרדל ויש רבותא שאפי' לא מצאה דם כחרדל אלא פשיטא דלא החמירו בנות ישראל אם הרגישו ולא מצאו דם זה תמצית ראיה שלי ומעלתו נ"י השיב שלכך נקט אם רואות לא שמעי' שהחמירו על טפה כחרדל בלא הרגשה אפי' כמבואר בש"ך סי' קפ"ג וכמבואר בפלתי שם סי' הנ"ל דכיון דמגופה הוא יש בו משום טומאת כתם ודלא כתורת שלמים עכ"ד צריך אני להעמידו על נקודה אחת חומרא דר"ז אשר החמירו בנות ישראל הוא אם ימצא דבר כעין זה שתהי' טמאה מדאורייתא אז גזרו חומרא אפי' אם בנידן ראייתם ליכא ז' נקיים מדאור' גזרו להיות זבה על טיפת דם יען שמשכחת בזבה הסופרת שסותרת בטפה כחרדל דעכ"פ בראיה אחת בימי נדתה תהי' נדה דאוריי' וגזרו על עצמן להיות זבה מטעם הר"ן דמשכחת זבה הסופרת או כרבינו יונה דמשכחת בג' משהויין דהוה זבה אבל שבנות ישראל יחמירו בלא ארגשה דטהורה מדאור' מהכ"ת להחמיר על עצמן להכניס בכלל איסור כלל ולקבל ב' חומרות טומאת נדה וגם טומאת זבה רק חכמים גזרו כל היכא דאיכא בהרגשה טומאה דאוריי' הם החמירו על בנות ישראל טומאה היינו אפי' בלא הרגשה ומה לי ראי' מרובה או ראיה מועטת אבל בנות ישראל החמירו על עצמן רק על ראיה אחת אשר פועל עכ"פ נדה דאוריי' החמירו על עצמן להיות כזבה מדאורייתא ודו"ק (עיין נזיר דף ח' ותוס' כתובות דף ע"ה והבן היטב).
<b>ולפ"ז</b> לדינא הוה נכון דאם ברור שדם בא כחרדל מגופה אסרו חכמים באיסור כתם אבל אין זה בכלל בנות ישראל החמירו על עצמן רק בש"ע כתוב הדין שיש בחרדל או אפי' בפחות איסור כתם ובזה יבין מעלתו נ"י מדוע שלא השגתו על הגאונים הפלתי וס"ט מדברי ר"ן ור"י דרחוקים זה מזה כמרחק מזרח ממערב ולא כאשר האריך מעלתי שהבין שאני משיג על הגאונים ודו"ק.
<b>(</b><b>ג</b><b>)</b> על מה שהפלאתי ביום ההוא דעכ"ח לר"ן ור"י דאיירי דארגשה ג' ימים א"כ מאי חומרא החמירו על עצמן ואי בלא ארגשה לא משכחת סותרת ז' ימים בזבה (ואדמ"ו באמרי אש סי' ס"א הוכיח דרמב"ן ור"ן סברו דדם בלא ארגשה אינה סותרת) ותירצתי דאיירי בארגשה ומצאה מראה טהורה וכ' מעלתו נ"י דמזה יראה שחזרתי מדברי בראש תשובתי דהארכתי דהרגשה הוא רק בתחילת פתיחת המקור אבל אח"כ יצא דם בלא הרגשה דאל"כ גם כאן אפשר שהי' המקור פתוח ג' ימים וראתה בהם ג' ראיות עכ"ד נפלאת בעיני שישמע אזנו מה שפיו מדבר הלא האשה בחזקת טהרה ולא הרגישה כלל ועכשיו רואות טיפה כחרדל מהכ"ת לחוש שהי' הרגשה ולא יודעת ואח"כ יצא דם ג' ימים זא"ז והיא זבה אני אמרתי אם יצא דם פ"א בהרגשה אפי' רק טפה ונימק יוכל השאר דם לבוא אפי' אחר שעות בלי הרגשה כיון שנפתח המקור ודו"ק.
<b>ועוד</b> דזה לענין נדה שהדרך שיזוב דמה ימים רבים אבל זבה דאורייתא שהוא י"א יום בין נדה לנדה שאז חידשה התורה דין שומרת יום כנגד יום ואז דווקא אם נפתח המקור בהרגשה בג' ימים היא נעשית זבה (או בב' ראיות בין השמשות) אבל בודאי צריך להיות הרגשות לראיית זבה בשומרת יום כנגד יום כי בי"א יום הנ"ל אין דרך המקור להיות נפתח וראיות בהרגשה נקשרו שתקבל האשה שם זבה ודו"ק היטב כי קצרתי מאוד.
<b>סוף</b> דבר אגיד למעלתו נ"י שבימי מניקה ועבורה יש לסמוך אם לא מצאה דם רק שהרגישה שתחזיק עצמה בנדה וביום ז' אם תפסיק בטהרה תטבול בלא ברכה בפה כי היא לא צריכה ז' נקיים על הרגשה בלי מציאת דם ורק יען שדבר חדש הנ"ל צ"ע עוד ברש"י ותוס' מגילה דף כ"ח ודי לי בזה לסמוך לטהר אשה לבעלה בימי מניקה ועיבורה ולא בכל העתים שכלל גדול נמסר לנו ממרן חת"ס ז"ל חדש אסור מן התורה רק אם יסכימו עוד שני רבנים יראי ד' אבל אני לבדי איני כדאי וד' ירחם עלי מהרה ויעמידני בקרן אורה תורה ויראה הד"ש. הק' חיים סופר
<b>סימן</b> <b>לו</b>
<b>שאלה</b> אשה אחת אשר היא מעוברת וניכר עוברה כי היא בחודש החמישי ואחותה אשר הוא בחודש השלישי ששני פעמים עבר ווסתה ולא ראתה הי' שתיהן במרחץ ונתחלפו להם חלוקם זה בזה וביום המחרת מצאה המעוברת אשר כבר בחודש השלישי כתם בחלוקה והכירה ג"כ שזה החלוק של אחותה ושאלה אם הוא טמאה אשר מצאה הכתם כאשר היתה מלובש בה או אחותה טמאה אשר לבשה מקודם חלוק הנ"ל עכ"ה.
<b>תשובה</b> לפום רהיטא האשה אשר ניכר עוברה היא טהורה ואחותה טמאה כמבואר בש"ע סי' ק"צ סעיף נ"ב וז"ל אחת מעוברת שהוכר עוברה ואחת שאינה מעוברת מעוברת טהורה ושאינה מעוברת טמאה עכ"ל והמעיין שם בראש דבריו הראשונים שכ' וז"ל במה דברים אמורים בשכולן שוות אבל אם אחת ראוי' לראות יותר מחברתה שאינה ראוי' תולה בראוי' עכ"ל הרי שהאשה תולה באשה הראוי' לראות יותר ממנה וא"כ האשה שניכר עוברה היא בחזקת מסולקת בדמים עד שאינה צריכה לחוש בלילה הסמוך לווסתה לפרוש מבעלה כמבואר בסי' קפ"ד סעיף ד' וגם אינה קובעת ווסת בתוך זמן עיבורה משניכר עוברה כמבואר בסי' קפ"ט סעיף ל"ג אבל בתוך ג' חדשים אשר לא ניכר עוברה צריכה לפרוש בסמוך לווסתה וקובעת בו ווסת כמבואר בסי' קפ"ז וקפ"ט א"כ הנשים אינם שוות האשה שניכר עוברה תולה בהאשה שהיא בתוך ג' חדשים שלא ניכר עוברה והוא נכון.
<b>אמנם</b> א"כ יפלא למה כ' הרשב"א והטור והש"ע אחת מעוברת שהוכר עוברה ואחת שאינה מעוברת הי' להם לכתוב ואחת שלא הוכר עוברה דהי' במשמע הגם שהיא מעוברת ולא ראתה זה שני פעמים בזמן ווסתה עכ"פ לא הוכר עוברה ותולין בה ומדכתבו וז"ל ואחת שאינה מעוברת עכ"ל משמע דומי' ואחת שאינה מניקה דידענו בבירור שאינה מינקת ה"ה ידענו בזאת שאינה מעוברת כגון שלא עבר עליה אפי' עונה אחת שלא ראתה אז תולה בה האשה שהוכר עוברה יען דיש בה תרתי לטיבותא אחת שהיא מעוברת והשנית שהוכר עוברה שמסולקת מדמים ולאשה השנית תרתי לריעותא שאינה מעוברת אפי' אבל אם גם היא מעוברת רק שלא הוכר עוברה לא מהני והוא פלא מהכ"ת שלא תוכל לתלות ההוכר עוברה באשה לא הוכר עוברה הלא הוכר עוברה היא בחזקת מסולקת מדמים וזו שלא הוכר עוברה היא אינה בחזקת מסולקת מדמים וא"כ אחת ראוי' יותר לראות מחברתה ואינם שווין ותתלה זו בזו וצע"ג.
<b>ונלע"ד</b> לבאר בעז"ה דין הנ"ל ואקדים דבר תוי"ט פ"א דנדה משנה ה' ר' יוסי אומר מעוברת ומניקה שעברו עליהן ג' עונות והקשה הנ"ל וז"ל וא"ת מעוברת לת"ק נמי הא בעי לסוף ג' חדשים וי"ל דכשאתה מונה חדשים אי אתה מונה צ' יום דלפחות יש בג' חדשים האחד מהן חסר ועי"ל דר"י ס"ל דעד שיעברו עלי' ג' עונות לא אמרינן די' שעתה ואם הוכר עוברה ועדיין לא עברו עלי' שלש עונות מטמאה מעת לעת או מפקידה לפקידה ולתנא קמא אף על פי שלא עברו עלי' שלשה עונות משהוכר עוברה די' שעתה ושוב מצאתי כך בב"י סי' קפ"ט שכ' בשם רשב"א דטעמא דמילתא דמשום דהרי זו כחולה ודמיה מסולקין ומשעה שהוכר עוברה ראשה ואיבריה כבדים עלי' אבל קודם שהוכר עוברה אין ראשה ואיבריה כבדים עלי' ור"י חלוק בדבר ולא חשוב לה מסולקת דמים אא"כ פסקה מדם ועברה עלי' ג' עונות עכ"ל הבין התיו"ט דר"י פליג על תנא קמא אם הוכר עוברה ולא עבר עלי' ג' עונות דלת"ק היא בחזקת מסולקת מדמים ולר"י אינה בחזקת מסולקת מדמים רק אם גם עברו ג' עונות ופלא בעיני א"כ למה כ' הרשב"א תיבת אלו אלא א"כ פסקה מדם הלא המה שפת יתר די באמרו עברו עלי' ג' עונות הלא גם לת"ק איירי בפוסקת דמים רק דלת"ק מהני הוכר עוברה אפי' לא עברו ג' עונות ולר"י בעי דוקא עברו ג' עונות וצע"ג.
<b>ואחר</b> העיון נ"ל דבר חדש בעז"ה בנדה דף י' כתנאי מעוברת ומניקה שהי' שופעות דם ובאות דיין כל ימי עיבורן דיין כל ימי מניקתן דברי ר"מ ור"י ר' יהודה ור' שמעון אומרים לא אמרו דיין שעתן אלא בראי' ראשונה אבל בשני' מטמאה מעל"ע ומפקידה לפקידה וכן פליגי ר"י ור"ל וכ' רש"י שם בד"ה אבל מעוברת וז"ל ודאי דמי' מסולקין ואפי' לא נסתלקו מתחילתן מסתלקין והולכין הן תדיר עכ"ל וכן מבואר בתוס' ד"ה דין יעו"ש באר היטב.
<b>והנה</b> בשלשה חדשים ראשונים אם ראתה בזמן ווסתה בכל שלשה פעמים ואח"כ הוכר עוברה אין צריכה לחוש על ווסתה שאינה צריכה לפרוש מבעלה בעונה סמוך לווסתה ואינה צריכה בדיקה הגם שראתה בג' חדשים אעפ"כ אמרי' עכשיו שהוכר עוברה שראשה ואיברי' כבדין עלי' והיא בחזקת מסולקת בדמים דאם תראה בזמן ווסתה בחודש רביעי וחמישי וששי אעפ"כ בחזקת מסולקת מדמים לת"ק דמה שראתה הכל במקרה כי טבעה להיות מסולקת מדמים וה"ה אפי' ראתה בשלשה חדשים ראשונים אעפ"כ משעה שהוכר עוברה היא בחזקת מסולקת מדמים אבל ר"י פליג וסובר דצריך שיעברו עליה ג' עונות ולא ראתה אז מהני הוכר עוברה אבל לא עברו עלי' ג' עונות בלא ראית דם לא מהני הוכר עוברה וזה שהביא הב"י בשם רשב"א ור"י חנוק בדבר ולא חשוב לה מסולקת בדמים אלא א"כ פסקה מדם ועברו עלי' ג' עונות עכ"ל היינו פסיקת הדם וגם עברו עלי' ג' עונות שהוכר עוברה דת"ק סובר אפי' ראתה עכ"פ משהוכר עוברה ראשה ואיברי' כבדין עלי' והיא בחזקת מסולקת מדמים ור"י פליג דוקא אם פסקה מדם ועברה עלי' שלש עונות שלא ראתה וא"כ רחוקים דברי ת"ק מדברי ר"י ודו"ק.
<b>ובתורת</b> הבית הארוך בית שביעי שער ג' מצאתו הדבר מפורש אחר שהאריך שטעם הת"ק דהולך אחר הכרת עובר דמאז והלאה ראשה ואיברי' כבדין עלי' כ' וז"ל ואעפ"י שר"י חלוק בדבר ונא חשוב לי' מסולקת דמי' אא"כ פסקה מדם ועברו עני' שלש עונות משעה שהוכר העובר וכדתנן ר"י אומר מעוברת ומניקה שעברו ג' עונות דיין שעתן מסתברא דלית הלכתא כוותי' אלא כסתם מתני' דקתני מעוברת משיודע עוברה עכ"ל הרי שדייק לר"י שפסקה מדם ועברו עלי' שלש עונות וכן הביא הב"י בסי' קפ"ט בשם ת"ה הקצר (ומה שהוסיף בת"ה הארוך משעה שהוכר העובר עכ"ל צ"ל הגם שהוכר העובר מקודם לח מהני רק עד שעברו ג' עונות כמ"ש התוי"ט ודו"ק) ועיין עוד שם ברשב"א שהאריך והביא ראי' מהך דתני' אפי' שופעת דם דיין כל ימי עיבורן ואי כר"י דדווקא שעברו עלי' ג' עונות ולא ראתה א"כ אם שוב תראה בג' חדשים תהי' מטמאת מעל"ע דהא חזרה לקדמותה יעו"ש שהאריך.
<b>היוצא</b> מזה דלת"ק הכל תלי' משהוכר עוברה בחזקת מסולקת אפי' ראתה בחדשים ראשונים ולר"י צריכה ג' עונות אשר לא ראתה דם אז הוא מסולקת מדמים אפי' ראתה אח"כ ודו"ק (ועיין סי' תרח"י בא"ח לענין להאכיל למעוברת ביוכ"פ עיין בב"ח ובמג"א שם ועיין בתוס' חדשים באבות על לא הפילה אשה מריח בשר קודש).
<b>שוב</b> ראיתי לאדמ"ו ז"ל בחת"ס יו"ד סי' קס"ט בד"ה וזה שכ' שצריך שיצרפו שניהם סלוק דמים ושמחמת ראשה ואיברי' כבדין ובצירף הטעמים נעשה חזקה גמורה דאורייתא והאריך שם שר' ירמיה סבר דמהני סברת דסילק דמים מחמת הולד וצריך הכרת העובר כדי לידע שהיא מעוברת וע"ז השיב לו שאין זאת החזקה עיקר אלא בצירף ראשה ואיברי' כבדין יעו"ש ולפי הנראה מדברי הרשב"א הכל תלוי בהכרת העובר שמאז ראשה ואיברי' כבדין כאשר כ' בת"ה וטעמא דמילתא משום דהרי זו כחולה ודמי' מסתלקין דמשעה שהוכר העובר ראשה כבד עליה ואיברי' כבידין עלי' אבל קודם שהוכר העובר אין ראשה כבד עלי' ואין איברים כבדין עלי' עכ"ל ולכן אפי' תראה דם אעפ"כ היא בחזקת מסולקת מדמים ודברי אדמ"ו ז"ל עולין להבין דברי ר"י שסובר שצריך פסיקת דמים וג' עונות ולא באתי אלא לעורר על דבר חדש.
<b>אך</b> כל זה דניתוסף כח בהוכר עוברה שהיא בחזקת מסולקת בדמים שאפי' תראה ג' פעמים אינה צריכה לחוש לוסתה ואינה צריכה בדיקה ואמרי' דיה שעתה מכח מיעוט דמים שיש בה עיין בהרא"ה שם או כמ"ש במשמרת הבית שמה שראתה הכל רק ראי' מיקרית יעו"ש אבל מי יכחיש שרוב נשים אינם רואים אפי' טפה אחת משעה שיתעברו ונקלט הזרע יעצור בדם אשר הולד יעשה ממנו וא"כ איך תתלה האשה שהוכר עוברה באשה שאין הוכר עוברה כיון דעכ"פ גם היא לא ראתה בזמן וסתה והוא האות שהיא מעוברת והיא מרוב נשים שלא יבא ווסתן משעה שנקלט הזרע ואיך תתלה בה כתמה הלא יתברר שלא תראה עוד ויהיה הוכר עוברה ונדע שהיא היתה מאז מסולקת מדמים כנלע"ד.
<b>ואוסיף</b> נופך הגם בג' חדשים ראשונים צריכה בדיקה ולפרוש עונה סמוך לווסתה דחיישי' שמא תראה היינו כמו דחיישינן על שמא ימות כך חיישינן שמא תראה יען שלא ניכר עוברה עדיין אבל דנימא דכתם היא ממנה זה הוה כאלו נחוש שמא מת שנימא אעפ"י שנקלט הזרע ולא בא ווסתה אשר עפ"י רוב הוא אות ומופת שהיא מעוברת ומסולקת מדמים ואנן נאמר אעפ"כ ראתה כדי לטהר חברתה זהו שמא מת לא אמרינן דמה חזית דדמה דידה סומק טפי להקל עלי' ולהחליט על חברתה שמת שראתה ודו"ק.
<b>וגם</b> הארכתי במקו"א בדברי עבודת הגרשוני סי' כ"א לענין אשה שהפילה ביום מ' דלא צריכה לחוש דלמא היתה מעוברת מטבילה הקודמת יען וביען דפרסה נדה ואם היתה מעוברת לא היתה ראתה בזמן ווסתה והס"ט סי' קצ"ד השיג עליו דמבואר בנדה דף ט' ראתה ואח"כ הוכר עוברה מזה נדע דמשכחת דמעוברת תראה נדתה ובארתי שם מי יכחיש שרוב נשים מיד שנקלט הזרע לא תראה ומיעוט רואין ולא חיישינן שאשה הנ"ל נתעברה ואעפ"כ ראתה ושוב הפילה א"כ היא יצאה שני פעמים מרוב (א) רוב נשים אינם רואין נדתם משעה שנקלט הזרע (ב) רוב המתעברות יולדות ולד גמור רק מיעוט מפילות א"כ לא נחוש שאשה זו היתה ממיעוט נשים המתעברות ורואות ואח"כ היתה ממיעוט נשים מפילות טוב לומר שלא היתה מעוברת וממילא לא הפילה עכשיו ונשארת ברוב נשים רק אין מוכרח להתעבר מכל פעם שתלך לטבילה וא"כ עכשיו היא רק נדה ולא יולדת אבל בודאי מודה העה"ג שמיעוט נשים מתעברות ורואות כדמוכח מדף ט' בראתה ואח"כ הוכר עוברה והבאתי שם דברי רשב"א בחדושיו דג' חדשים ראשונים צריכה בדיקה ופרישה סמוך לווסתה דעכ"פ יש מיעוט דרואות ולפמ"ש מוסבר דשמא תראה חיישינן אבל דנאמר הגם דאינה היתה מעוברת והיא עכשיו יולדת לא חיישינן דעי"כ היא יוצאה תרי פעמים מן רוב נשים ונאמר בהיפך שלא היתה מעוברת ונשארת בכלל רוב נשים והיא רק נדה ולא יולדת ודו"ק.
<b>ומילתא</b> דתמיהא מידכר אינשי שפלא ראיתי בנב"י מהד"ק א"ע סי' ס"ט בד"ה ושאלתי פה לרופאים וגילו לי שמשכחת נשים שרואין בחודש א' וגם בחודש ב' הגם שהמה מעוברות וגם ספרו לי שקרה להן שהי' רואין בשעת וסתן כל ימי עיבורן עד חודש ח' רק זה לא שכיח אבל בשני חדשים ראשונים שכיח לרוב יעו"ש ופלא איך הי' נעלם ח"ו מהגאון כל הסוגי' דף י' מעוברת ומניקה ששופעות ורואות דיין שעתן כל ימי עיבורן וימי מניקתן שפי' רש"י ותוס' אעפ"י שלא נסתלקו מתחילתן יסתלקו בסופן עכ"פ נגלה כל מה שספרו לו הרופאים וכן מבואר זה בדברי ת"ה הארוך והוא פלא גדול בעיני הלא מטעם זה אסורה בג' חדשים בעונה סמוך לווסתה כמו שהבאתי בשם רשב"א בחדושיו ובתורת הבית ובודאי אין להוציא אשה מחזקת כשרות יען שראתה שע"כ זנתה כאשר חקר הנב"י שם והוא פלא ואולי דייק שרופאים אמרו לו שהוא שכיח לרוב בשני חדשים ראשונים וא"כ לא נחשב לריעותא כלל והוה חשד חנם על האשה העלובה ומגמ' אינה מוכח דהוה מיעוט דשכיח כנלע"ד להצדיק קדוש מדבר אבל פלא שלא הזכיר מגמ' ותוס' ורשב"א כלום.
<b>אך</b> להצדיק דברי הב"ח בתשובה אשר הביא הנב"י אשר החליט דאין לחוש שהקול אמת שהאשה זנתה קודם החתונה הגם שיולדת לז' והולד נראה כבת ט' חדשים יען שבעלה הכירה לבת אולי ידע שהיתה נדה קודם הנשואין ועכ"ח דלא היתה מעוברת וכל הרואה ישתומם איך הוא מופת ובפרט שנימא שהקול הוא שקר והגם שילדה לז' חדשים הולד נראה כט' חדשים והוא פלא.
<b>ולע"ד</b> שמקום הניחו לי מן השמים להתגדר בו בעז"ה דמדברי גמ' דף י' ובפי' רש"י ותוס' ורשב"א בת"ה למדתי דבר כי האשה המעוברת כל כמה שתעלה בחדשים תתקרב יותר שלא לראות והוא כך רוב נשים אינם רואות מיד שנקלט הזרע אבל יש מיעוט שרואין בחודש א' ושוב לא תראה ויש רואות גם בחודש הב' ושוב לא תראה ויש שרואית גם בחודש הג' ושוב לא תראה וכן כסדרן המיעוט רואות תתקטן ויש רואות אפי' עד חודש ח' וכן משמע בנב"י בעדות מפי רופאים מומחים אבל בודאי זה הוא מסברא מי שלא ראתה בחודש א' שוב לא תראה בחודש ב' או אם לא ראתה בחודש א' וב' שוב לא תראה בחודש ג' כי כן השכל גוזר אם אם מתחילה לא ראתה בודאי לא תראה כאשר תגדל עיבורה ודו"ק.
<b>וא"כ</b> בנידן הב"ח שחשדו שהאשה היתה מהירה לקרב הנשואין יען שהרגישה שהיא מעוברת ועכ"ח דבחודש ראשון לא ראתה עכ"ח פחדה לנפשה שהיא מעוברת ומיהרה לנשואין לכסות בשתה וחרפתה ואם הבעל ראה אח"כ בחודש הב' שראתה ע"כ שגם ראתה בחודש הראשון דנשים שלא יראו וסתן בחודש הראשון בודאי לא תראה בחודש ב' דע"כ היא מרוב נשים אשר מיד שנקלט הזרע נפסק ווסתן וא"כ אם ראה הבעל שהיתה ראתה בחודש הב' עכ"ח שראתה גם בחודש הראשון וא"כ איך נאמר שמהרה לינשא יען שידעה שהיא הרה לזנונים וע"כ דהרגישה דנסתלק ווסתה מיד וא"כ איך ראה הבעל נדתה אח"כ הלא כל החשש הוא דלמא הוא בן ט' והיא יולדת לז' חדשים אחר הנשואין ושפיר פסק הב"ח דזה א"א דאם זנתה מקודם ונסתלק וסתה ובקשה לכסות שלא יודע שהוא הרה לזנונים איך ראתה אח"כ וא"כ דהקול שקר מה שאמרו עלי' שזנתה כי הבעל ודע האמת שראתה וא"כ כיון שאין ריעותא היא בחזקת כשרות ודו"ק אבל ודאי מודה הב"ח דיש נשים שרואות כל ג' חדשים ולא קשה עליו דראיית נדה הי' מברר בס' ממזר או בס' בן ז' ודו"ק כי קצרתי מאוד.
<b>סוף</b> דבר הכל נשמע דנראה לי כיון דהאשה השנית ג"כ לא ראתה זה שני חדשים הגם שלא הוכר עוברה הוא בודאי מרוב נשים אשר נסתלק ווסתן מיד בקליטת הזרע א"כ לא תוכל לתלות בה אשה הראשונה אשר הוכר עוברה דשתיהן מסולקין מדמים הגם דמי שלא הוכר עוברה חיישי' שמא תראה אבל לא חיישינן שמא ראתה ודו"ק כנלע"ד. הק' חיים סופר
<b>סימן</b> <b>לז</b>
<b>שאלה</b> בא לפני באשה אחת אשר יוסת שלה מן חמישים ואחד יום בין ווסת לווסת והגיע שביום מ' לטבילתה פרסה נדה וכאשר התחילה לספור ז' נקיים הגידה לבעלה שנפל ממנה איזה חתיכה דם וזרקה לאשפה וספרה זאת לאמה ואמרה לה שיש לחוש לנפל ועל כן שאל הבעל אם תוכל לילך לטבילה כנהוג אחר שפסק דמה וספרה ז' נקיים עכ"ה.
<b>תשובה</b> ראש המדברים בענין זה הוא בעל עבודת הגרשוני סי' כ"א שהביא שנסתפק השואל בלשון הטור שכ' וז"ל אין האשה טמאה לידה עד שיוגמר צורת הולד ואין צורתו נגמרת אלא למ"א לזכר וכו' ולפיכך אם יודעת בבירור שהפילה תוך הזמן הזה טהורה מטומאת לידה עכ"ל ונסתפק מר אם זה מה שראתה נדה קודם שירדה לטהר עצמה הוא בירור גמור שלא נתעברה מקודם לכן דאם נתעברה שוב לא תראה נדה וממילא מוכח שולד זה עדיין איננו בן מ' יום או אם נאמר אף גם שהאמת הוא שאשה מעוברת דמיה מסתלקין ואין שכיח שתחזיר ותראה אחר שקבלה הריון מ"מ אין זה בירור שיש לסמוך עלי' לענין איסור כרת עכ"ל עבודת הגרשוני יעו"ש.
<b>הרי</b> שפתיו ברור מללו דבודאי יש מיעוט נשים הגם שקבלו הריון אעפ"כ בא להם ווסתן ותראה דם אבל רוב נשים משקבלו הריון לא יבא להם עוד ווסת נדתן וא"כ עפ"י רוב אשה זו שהפילה ביום מ' לטבילתה אין לחוש שמא נתעברה מכבר ואעפ"כ ראתה אח"כ דם והפילה עכשיו ולד שתהי' טמאה נדה דנהפוך הוא רוב נשים המתעברות אינן רואין עוד ווסת ואשה זו שראתה בזמן ווסתה ג"כ לא הי' מעוברת קודם הטבילה רק אח"כ נתעברה ולא הגיע עד יום מ"א ואינה טמאה לידה רק יען דהוא איסור כרת אם הי' נגמר הולד א"כ לא סמכי' לומר דניזל בתר רוב נשים דנסתלק ווסתן מיד אחר שקבלה הריון דהא רוב נשים אינן מפילות וזו שהפילה יצאה מרוב נשים אפשר שיצאה גם מרוב נשים שאינן רואות דם אחר שקבלה הריון דחולשת המקור גרם שראתה אחר שקבלה הריון וחולשת המקור גרם שהפילה ג"כ ולדה הגם שנגמר בצורה דהוה כס' השקול דרוב נשים אינם רואות דם ווסתן אחרי שקבלו הריון ובודאי אין הולד נגמר משטבלה שנית ויש כנגד זה רוב נשים אינם מפילות וזו שהפילה איתרע לה רובא וחיישינן שמא היתה מעוברת מקודם ואעפ"כ ראתה וא"כ באיסור כרת ראוי' להחמיר כמבואר ברש"י חולין קל"ד ובמ"ל ה' בכורים פי"ב הל' ז' דחקר אפי' ס"ס לא יועיל במקום כרת כנלע"ד.
<b>ואוסיף</b> נופך דרוב נשים אינן מפילות ומיעוט מפילות ומאותן המפילות רוב מפילות משלשה חדשים ואילך שכבר נגמר הולד רק סיבות חיצונות פועלים שתפיל ולדה עיין נמ"י ריש פ' החולץ דלכך לא מהני חליצה מעוברת ולא אמרינן איגלאי מילתא למפרע דדלמא בשעת חליצה היתה ראוי' והוליד ולד גמור רק סיבה מבחוץ פעל שהפילה יעו"ש וא"כ נאמר רוב נשים המפילות מפילין אחר שראשה ואיברי' כבידין עלי' מסיבות מפנים שונים ולא שתפיל טרם שנגמר צורת הולד ומיעוט מן המפילות מפילין טרם שנגמר צורת הולד שאין בכח המקור לגמור צורת הולד וא"כ אוקמי האשה שהיא מן רוב נשים המפילות שאין חסרון בגופם עכ"פ לגמור צורת הולד ובודאי היתה מעוברת מקודם והפילה כמו רוב נשים מפילות וזו שראתה דם לפני מ' יום הוא שהיא מן המיעוט נשים שרואות בתחילת עיבורם ולכל הפחות באיסור כרת חיישינן שהיא מן המיעוט שרואות הגם שעיברו משנאמר שהיא מן המיעוט דמפילות טרם שנגמר הולד וחיישינן לחומרא (ועי' ח"מ סי' ר"ח דיש נ"מ לדין מזנה לעובר וירושה) כנלע"ד בעז"ה.
<b>אך</b> התבוננתי דיש לחקור בהיפך מנ"ל לומר שהיא מן הרוב המפילות ולד שנגמר צורתו נימא שהיא מן הרוב נשים אשר מתעברות ויולדות ולד מעלי' אשר יוכל לחיות ונימא דזו לא היתה מעוברת כלל רק חתיכת דם נפל ממנה דמה שנחליט שלא היתה מעוברת כלל אין זה כנגד רוב נשים מתעברות ויולדות דהכי תמיד יתעברו הנשים הלא כמה נשים מתעברות שנים מעוטים ועיין בנב"י אה"ע סי' ס"ט ד"ה ומעתה.
<b>ובזה</b> יובן דברי רש"י נדה דף ל' במתני' וז"ל המפלת שליא ביום מ' לטבילתה עכ"ל והקשה בתוס' חדשים א"כ למה בסיפא ליום מ"א תשב לזכר ולנקבה ולנדה וקשה למה תשב לנדה דדלמא לא הי' ולד הלא אין שלי' בלא ולד ותי' שם בהגהת רע"א ז"ל דרשב"א בת"ה ביאר שתשב לנדה שמא לא הקליט הזרע עד יום ג' וא"כ הגם שאין שלי' בלא ולד אבל לא נגמר צורתו רק אחר מ' יום משעת קליטה יעו"ש ולפמ"ש מובן מאוד יען דיש שלי' א"כ עכ"ח הי' עכ"פ ולד רק הס' אם נגמר אז חיישינן שמא נקבה או זכר אבל אי לא ידעי' משליא א"כ נימא דאזלינן בתר רוב נשים מתעברות ויולדות ולד גמור ומהכ"ת שהיא מן המיעוט שמתעברות ומפילות ולא חיישינן כלל דממנ"פ אם אתה הולך בתר רוב א"כ אמרינן דלא נתעברה כלל ואם אתה אומר שיוצאת מן הרוב מתעברות ויולדת ולד גמור וניחש למיעוט מפילות נימא ג"כ שהיא מן המיעוט שמתעברות בתוך הזמן בין טבילה לווסתה ועדיין הולד לא בר מ' יום והוה מיא בעלמא וגם דלמא זכר הי' ולא שייך כסברת התוס' דף כ"ז ד"ה וחומר דניקל ג"כ מטומאת זכר דנימא ס"ס דלמא לא היתה מעוברת ואת"ל מעוברת דלמא נקבה והוה השני ראיות דם טוהר זה אינו דהלא יש כאן רוב דרוב נשים מתעברות ויולדות ולד מעלי' ג"כ עפ"י רוב לא היתה מעוברת ואין לה דם טוהר כלל כנלע"ד בעז"ה נכון בהבנת רש"י.
<b>הן</b> אמת שמצאתי לרשב"א בחדושיו לנדה בדף ט' בד"ה הכא שכ' וז"ל ואי קשי' לך הא דאמרי' בפסחים סוף אלו דברים גבי אשתו נדה בעל חייב יבמתו בעל פטור דפרכינן התם מ"ש יבמתו דקא עביד מצוה אשתו נמי מצוה קא עביד ומשני באשתו מעוברת והאיכא שמחת עונה ומפרק סמוך לווסתה דמשמע מיהא דאע"ג דמעוברת צריך לפרוש ממנה סמוך לוסתה תירצו בתוס' דלמאי דמוקמינן לה בסמוך לוסתה לא מוקמי' לה במעוברת ול"נ דאפי' אמעוברת קאי ומיירי בג' חדשים ראשונים שלא הוכר העובר דבג' חדשים ראשונים הרי היא ככל הנשים וחוששת לוסתה וצריכה בדיקה ואסורה לשמש עונה אחת סמיך לוסתה ובאותן שלשה חדשים ליכא מצוה ואדרבה קשה לה וקשה לולד ומ"מ שמחת עונה איכא עכ"ל כן הוא ברשב"א ת"ה בית שביעי שער ב') הרי שהביא גמ' ערוכה מפסחים שאפי' מעוברת רואה דם והרי הוא ככל הנשים שחוששת לוסתה ואסורה לשמש בעונה סמוך לוסתה ואיך נימא מדראתה עכ"ח לא נתעברה מקודם כחקירת עבודת הגרשוני וכן מצאתי בחו"ד בביאורים סי' קצ"ד סק"ב מדפסקינן שקובעת וסת בג' חדשים ראשונים ופלא שלא הביא דברי רשב"א הנ"ל.
<b>ונראה</b> לי דבוודאי מי יכחיש המוחש דרוב נשים המתעברות מיד לא יראו דם נידות אבל יש מיעוט שרואות נדתן עד אחר ג' חדשים וכל ווסת הקבוע הוה חזקה דאורייתא שאורח בזמנו בא וא"כ הרוב נשים מתעברות אינן רואות בא לעקור החזקה וכל הרוב כנגד חזקה היכא דאיכא לברורי מבררינן וצריך לפרוש עונה סמוך לוסתה דדלמא היא מן המיעוט אשר האורח יבא בזמנו אצלה ועל כן חוששת לווסתה וצריכה בדיקה ואסורה לשמש בעונה סמוך לווסתה ועיין במג"א סי' תל"ז בדג"מ ובאדמ"ו חת"ס ז"ל יו"ד סי' קע"ה ד"ה בהא כל היכא דאיכא לברורי מבררינן ברוב המתנגד נגד החזקה כגון רוב מצוי' אצל שחיטה כנגד חזקת איסור או רוב בודקים בתיהם כנגד חזקת חמץ והגם דהכא ליכא לברורי בידים ותפסיד עונה אחת הסמוך לווסתה וא"כ נימא רוב עדיף מחזקה.
<b>נ"ל</b> דשאני הכא דהוא תלוי' בטבע דרוב נשים משעה שקלט הזרע לא יתן המקור עוד דם לחוץ ומיעוט נשים טבעם עד שראשם ואיברם כבדים עליהם יתן המקור דם עכ"פ מיעוט דם ועכ"פ יש לחוש שמא האשה ממיעוט אשר תתן אפי' טפה אחת דם ותהי' בנדתה ולכן צריכה לחוש על וסתה עד ג' חדשים ודו"ק.
<b>ולפ"ז</b> הא תינח שצריכה לחוש על איסור נדה אבל עכ"פ כל אשה יש לה חזקת היתר שאם יבא האורח בזמנו ויפסוק תוך ז' אז הרי היא מותרת לבעלה ע"י טבילה (עיין רש"י במתני' יבמות דף ל"א) ומהכ"ת דנימא דניחש הגם דאשה זו ראתה נדה ורוב נשים המתעברות אינן רואין דם נדה ואמרינן בודאי חזקה אורח בזמנו בא כי לא היתה מעוברת ובא הדם בזמנו עפ"י רוב נשים שאינן מעוברות שבא האורח בזמנו ולא נאמר שהיתה מהמיעוט שמתעברות ואעפ"כ בא האורח בזמנו כנלע"ד ברור בעז"ה (ועיין בתוס' שבת דף קל"ה שכ' לענין טלטול תינוק אם לא בעל אלא פ"א ופירש והארכתי בזה במקו"א).
<b>וראיתי</b> בסדרי טהרה סי' קצ"ד ס"ק ז' שהשיג על עה"ג מגמ' נדה דף ט' אם ראתה ואח"כ הוכר עוברה מטמאה מעל"ע הרי מבואר אפי' נתברר שהיתה מעוברת אעפ"כ חיישינן על ווסתה העלולה לראות דם כל זמן שאין ראשה ואיברי' כבדין עליה יעו"ש ולא אוכל לירד לסוף דעתו בודאי יש מיעוט נשים שרואות בתוך ג' חדשים וא"כ כיון שאשה זו ראתה א"כ היא ממיעוט שלא פעל אצלה קליטת הריון שלא תראה דם א"כ חיישינן על מעל"ע דהא איתרע לה רובה אבל בסתם מפילות אמרינן רוב נשים מעוברות אינן רואין ואשה זו שראתה בודאי לא היתה מעוברת ודו"ק.
<b>ומה</b> שהביא הס"ט ראי' דאם נאמר מדראתה ע"כ לא היתה מעוברת א"כ נימא אם יש ס' באשה שנתעברה אי בן ט' לראשון או בן ז' לאחרון נימא אם ראתה דם בודאי הוא בן ז' לאחרון יעו"ש.
<b>ולפמ"ש</b> לק"מ אפי' ראתה נשאר עכ"פ מיעוט דמתעברות ורואין דם ובגמ' יבמות דף מ"ב אמרי' בשלמא ביבמה כדאמרן אלא שאר כל הנשים אמאי אר"נ אמר שמואל משום דאמר קרא להיות לכם לאלקים ולזרעך אחריך להבחין בין זרע של ראשון נזרעו של שני ופי' רש"י וז"ל שאין השכינה שורה אלא על הודאי שזרעו מיוחס אחריו וה"נ קיי"ל בנדרים דף כ' וברותי מכם המורדים והפושעים בי אלו בני ערבובי' עכ"ל א"כ צריך ודאי להיות זרעו מיוחס אחריו ורוב לא הוה ודאי עיין ש"מ בב"מ בסוגי' דתקפו כהן ולכך לא מהני הבחנה אפי' אם פרסה נדה הגם דרוב מעוברות לא רואין דם עכ"פ ודאי לא הוה כמובן ואם הקושי' לברר עכ"פ שנדע ביבמה או בממזר יעיין בנב"י ח"ר א"ע סי' ס"ע בד"ה וראיתי וצע"ג.
<b>נ"ל</b> דלק"מ דרוב נשים לא יולדת נז' רק לתשעה חדשים וא"כ יש רוב שהוא מן הראשון ויש ג"כ רוב נשים שאינן רואים כשהמה מעוברות ועכ"ח הוא בן ז' לאחרון והוה רוב כנגד רוב והוה כס' השקול ודו"ק.
<b>וגם</b> ראיתי שהס"ט הביא שהגאון שבות יעקב הבין דעיקר דחששו מג' חדשים ראשונים היינו דלא ידעו אם מעוברת היא והשיג עליו מנדה דף ט' דמבואר הגם דידעינן שהיא מעוברת ויפה השיג עליו ופלא שלא הביא דברי רשב"א בחדושיו שהבאתי למעלה אבל בגוף הדין עיינתי בשבות יעקב שכ' וז"ל אבל באשה שהפילה לפנינו אם הוא אחר מ' לטבילתה ובעילתה אז בפשיטות יש להסתפק שהפילה ולד מעלי' ותהי' יושבת ס' לזכר ולנקבה ולנדה כהאי מתני' פרק המפלת וכפי' רש"י ורמב"ן כ"כ בתה"א דף קפ"ו ע"ב אבל אין לספק דלמא היתה מעוברת קודם טבילתה ובעילתה הזאת ואפ"ה ראתה כי תולין במצוי שמיד שמתעברת היא בחזקת מסולקת דמים ושוב אינה רואות וזו שראתה תו לא מספקינן דלמא היתה מעוברת קודם לכן כיון דהיתר שכיח טפי ויעיין ביו"ד בקונטרס הספיקות שלי עכ"ל בסי' ע"א ביו"ד הגם שנפרדים דבריו בזה שהבין הטעם דחיישינן לטמא למפרע מטעם דלא ידעי' שהיא מעוברת עכ"פ יפה דיבר שהיתר שכיח טפי דמעוברת לא תראה ולא חיישינן אם הפילה ביום מ' לטבילתה דלמא היתה מעוברת מקודם וכאשר הצדיק דברי עה"ג שאוסר רק אם מצאה כתם ולא בראותה ממש ודו"ק.
<b>כל</b> זה פלפלתי להצדיק דברי עה"ג אבל בנידן שאלתינו אשר דרכה של האשה לראות מנ"א יום לנ"א יום ועכשיו הפילה ביום מ' לטבילתה ולא ידעה אם הי' בו צורת ולד או הי' רק חתיכת דם עב בזה נ"ל היתר חדש דטובלת בסוף ביום י"ב.
<b>ואקדים</b> דאם נאמר אין אשה מתעברת אלא סמוך לטבילתה א"כ אם היתה האשה הזאת מעוברת מטבילה שלפני זה שראתה אח"כ א"כ ע"כ היא כבר מעוברת צ' יום כי י"ב אזלו עד שירדה לטבילה אז ונשאר ל"ט יום ואח"כ ראתה ואזלו י"ב ימים עד שטבלה הרי נ"א יום ואח"כ מ' יום משירדה לטבילה פעם שנות הרי צ"א יום חשוב כי נכון בנקל.
<b>והנה</b> בסוטה דף כ"ז נסתפקו בגמ' בפרוצה ביותר אי בניה כשרים ואמרו למאן דאמר אין אשה מתעברת אלא סמוך לווסתה לא תבעי לך דלא ידע לאנטורי כי תבעי למ"ד אין אשה מתעברת אלא סמוך לטבילתה מאי אי אמרינן נטר נטורי' לה או דלמא בפרוצה ביותר לא תיקו וכ' בתוס' ד"ה למ"ד אין אשה מתעברת אלא סמוך לווסתה וז"ל תימא לרבי והא אמרי' התם בפ' המפלת דף כ"ה ההוא שפורא דאתא לקמי' דמר שמואל אמר האי בר מ"א יומא הוא וחשב מיום דאזלה לטבילה עד ההוא יומא לא היה אלא מ' יומא אמר האי בנידותי' בעל וכפתי' ואודי ותקשה למ"ד סמוך לויסתה ונראה דמ"ד סמוך לווסת רוב עבורי' קאמר מיהא מודה דזימנין מיקרי דמעברה נמי סמוך לטבילתה או באחד מאותן ימים שבין טבילה לווסתה וכן למ"ד סמוך לטבילתה עכ"ל וביארתי בחדושי דלכאורה יפלא קושי' התוס' דשמואל הכיר שהוא דוקא בן מ"א יום וכן מבואר בתשובת עבודת הגרשוני אלא כוונת התוס' מדחשיב מיומא דטבלה ולא חשוב מיומא דסמיך לווסת ואיך הי' אפשר להיות בר מ"א יום בדיוק הא אין אשה מתעברת אלא סמוך לווסתה וזה הי' בר מ' יום שכבר עבר מ' לטבילתה וע"ז תי' התוס' דמיעוט מתעברות סמוך לטבילה ואם הי' מקום לדון לזכות כגון שהי' מ"א יום מהבעילה לא הי' חוששים שבנדה בעל וכן תוכל להתעבר בכל הימים בין טבילה לווסתה הייני בכל ימי טהרה וכן למ"ד סמוך לטבילתה היינו הרוב אבל מודה שתוכל להתעבר עפ"י מיעוט בין סמוך לווסתה או בכל ימי טהרה או בימי נדותה ודו"ק.
<b>היוצא</b> מזה דלר"י רוב נשים מעוברת סמוך לטבילה עיין תוס' נדה דף י' ע"ב בד"ה דהויא וא"כ הי' ניכר עוברה אם נתעברה בפעם הראשון ומדלא הוכר עוברה עכ"ח נתעברה בטבילה שנית ולא הוה בר מ"א יום ואין כאן לידה וכן הסכים הפלתי בתפארת ישראל סי' קצ"ד שביאר כוונת רש"י דלא כעבידת הגרשוני ומסיים בסוף דבריו וז"ל דאוקמינן אחזקה דאשה מתעברת בליל טבילה ורוב נשים דרכן בכך ואזלינן בתר רובא ולקולא עכ"ל הרי שפוסק כר"י דרוב נשים מתעברות בליל טבילה אפי' לקולא וא"כ בנידן דידן אי היתה מתעברת מקודם ע"כ בליל טבילה יהי' צ"א יום עד שראתה עכשיו יהי' ניכר עוברה ומדלא הוכר ע"כ לא נתעברה רק בליל טבילה אחרונה ולא הוה ולד ודו"ק.
<b>ופן</b> יעלה לפקפק דלמא לא נקלט הזרע עד יום ג' ובעבור כן לא היכר עוברה ביום צ"א זה אינו דהא סמכינן אפי' ביבמה עיון הקושי' גדולה בנב"י סי' ס"ע בא"ע ועוד עיין בפלתי סי' קצ"ו דחידש ליישב קושי' מג"א בה' יוכ"פ שכ' וז"ל אף דשלשה ימים לקליטה רוב זרע הריון נקלט תיכף ומיעוט שנקלט אחר ב' יג' ימים ומה שנקלט לא יועיל כלל רחיצה וא"כ מותר לרחוץ כי מה שלא נקלט כבר על הרוב לא יהי' נקלט עוד ואין כאן השחתת זרע ומותר וזה הי' בהעלם עין להרב מג"א ה' יוכ"פ שתמה שהתירו לרחוץ דהוה השחתת זרע עכ"ל וכן מצאתי בנב"י סי' ס"ע בד"ה אבל שכ' על קושי' הגאון מק"ק טרטקוב ז"ל איך יבם נושא יבמתו אחר ג' נשאר קו' דלמא לא נקלט הזרע עד ג' ימים ולא ניכר עד צ"ג יום ותי' התוס' א"כ יהי' אח"כ ניכר ולא יהי' ספק פן הוא בן ז' לאחרון והקשה הגאון אבל איך יבם מיבם יבמתו פן יוכר הולד ובא על אשת אחיו שלא במקום מצוה והמציא דבר חדש שעכ"פ המת לא הי' לו זרע בשעת מיתה וכתב אח"כ וז"ל וגם עפ"י רוב הזרע נקלט בשעת עיקר התשמיש ולהכי לא חיישינן לזה עכ"ל.
<b>העולה</b> ממ"ש דבנידן שאלתינו בודאי מותרת לטבול ביום י"ב כשאר אשה נדה דרוב נשים מתעברות ויולדות ואין מפילות וכל זמן שלא ראינו שליא מחזקי' דאורח בזמנו בא דהא הגיע שעת ווסתה וגם יש רוב נשים מתעברות בליל טבילה א"כ הי' ניכר שהיא מעוברת דהא עברו צ"א יום מטבילה הקודמת ורוב נשים קולטות הזרע מיד והי' ניכר עוברה וא"כ לא ידעתי חשש איסור כנלע"ד.
<b>וגם</b> אוסיף נופך סברא להתיר דכבר העיר הפלתי בבית הס' ביו"ד בד"ה ויש לי בלא"ה תימא לשיטת התוס' שכ' וז"ל והאמת אגיד ואודה ולא אבוש כי בעו"ה לא הגעתי לתכליתו של השורש הזה כי ס' בן ז' לראשון ובן ט' לאחרון (טעות הדפוס וצ"ל בן ט' לראשון ובן ז' לאחרון) חשבי' לי' בגמ' לס' ולמה לא נאמר העמיד אשה בחזקתה דהי' ריקנית והשתא הוא דנתעברה והרי הוא ברור ודאי בן ז' לאחרון ודוחק לומר דבן ז' לא שכיח עכ"ל.
<b>ולפמ"ש</b> למעלה דבלא"ה דרוב יולדות לט' ומהכ"ת דנימא דהוא בן ז' לאחרון דיהי' חזקת ריקנית טוב מרוב דיולדות לט' ויש לצרף דרוב נשים לא רואין דם משעה שנתעברו ולא נשאר חקירת הפלתי רק אם ראתה נדה אז נצרף גם חזקת ריקנית עם רוב אינם רואות ונימא דהוא בן ז' לא שכיח רק מיעוטא דמיעוטא ומעוברות ורואות דם הוה מיעוט דשכיח ודו"ק עכ"פ יש לצרף לחזק דברי עה"ג דנימא אוקמי האשה אחזקת ריקנית ואח"כ נתעברה ודו"ק.
<b>ועוד</b> הרהרתי בדברי מהרי"ק שורש קמ"ג דנימא דאוקמי הולד בחזקת שלא נתרקם והגם דלענין איסור נדה גם מהרי"ק מחמיר וכבר הסביר הנב"י בח"ר יו"ד סי' צ"ז דכיון דירדה לטומאת נדה דלא תצא עד שיעברו י"ד יום מטומאת לידה מס' יעו"ש והבאתי במקו"א ראי' מגמ' דף ח' כיון שנכנס לנזירות לא יצא מס' עכ"פ בצירף התירים דלעיל שיש כאן תרי רוב ואצרף גם שאוקמי הולד בחזקת שלא נתרקם וק"ל.
<b>ודבר</b> שפתים יהי' למחסור דנימא יען דאשה זו זמן ווסתה לנ' יום א"כ לא עבר עלי' ג' עונות רק ב' עונות ועי' בתיו"ט פ"ק דנדה משנה ה' ובב"י סי' קפ"ט אך לק"מ דהלכה מפורשת דסגי בשלשה חדשים ודו"ק.
<b>וראיתי</b> אחרי רואי שאדמ"ו בחת"ס יו"ד סי' קס"ט פוסק כסדרי טהרה וחקר דבעי' שני דברים דווקא הוכר עוברה שעי"כ ראשה ואיברי' כבדים ורש"י דנקט מ' יום מטבילתה היינו אחר לידה והגם שלדעתי זה דוקא דהוה מיעוט ומחמירין במעל"ע אבל אם לא ידעה כלל מה שהפילה הדין עם עה"ג כי המעיין בעה"ג יראה דפסק כן להלכה ורק בכתם החמיר ודלא כאדמ"ו ז"ל שכ' שלא החליט הדבר יעו"ש והמדייק יראה שעל כתם כ' כן בכל זאת ח"ו לא אחפוץ להיות כתלמיד חולק על רבו אבל בנידן שאלתינו דיש לצרף שרוב נשים מתעברות בליל טבילה והי' ג' חדשים שניכר עובר גם אדמ"ו ז"ל הי' מודה כנלע"ד להלכה בעז"ה.
<b>שוב</b> ראיתי בפתחי תשובה יו"ד סי' קצ"ד שהביא שמשמע שהגאון בעל תשובה מאהבה ח"א סימן ע' מודה לדין עה"ג ולא נמצא בידי לעיין בדבריו ומצאתי בחכמת אדם כלל קט"ו אות כ' שכ' וז"ל המפלת בתוך מ' לטבילתה שלאחר ראי' ממש לאפוקי לאחר כתם דאפשר שנתעברה מקודם בענין שאין לספק שמא נתעברה קודם לטבילה חוששת משום נדה אפי' לא ראתה מפני שאי אפשר לפתיחת הקבר בלא דם ומיד לאחר שספרה ז' נקיים אפי' הוא קודם י"ד יום מן הלידה מותרת ואין חוששין שמא היתה ולד דקודם מ' יום לא נגמרה יצירת הולד ולכן אין לחוש שמא היה ולד עכ"ל דבריו מחוסרי הבנה דמתחילה משמע כעה"ג ואח"כ משמע כאלו חולק וכדברי ס"ט ודו"ק.
<b>ומה</b> תמוה בעיני שמצאתי להגאון הרב ר' יוסף שאול אב"ד דלבוב נ"י בפ"ג בהגהותיו על משניות נדה שציין דברי עה"ג וס"ט ונב"י סי' ס"ט ותשובת ב"ח וכ' וז"ל ואני הראיתי ש"ס ערוך פסחים ע"ב אשתו מעוברת הרי גם באשתו מעוברת יכול להיות שתפרוס נדה עכ"ל ופלא בעוני הלא רשב"א חידש כן נדה דף ט' והביא הש"ס ערוך הנ"ל אבל הביא גם דברי תוס' אי אוקמי סמוך לווסתה לא קאי על מעוברת וא"כ אין פלא על הב"ח ודעמי' וגם ל"ק משם כמו שבארתי למעלה ודו"ק עוד זאת מצאתי שמהרש"א חדושי אגדה חוקר אי גם ר"י מודה דאשה תוכל להתעבר סמוך לווסתה יעו"ש ופלא מתוס' סוטה שהבאתי.
<b>ולולא</b> שיראתי לחדש אמרתי בתוס' נדה דף כ"ז ודף כ"ט שהקשו נימא ס"ס דלמא לא ולד ואת"ל ולד דלמא זכר ותירצו דא"כ גם אם תראה ביום ל"ד וגם ביום מי"א נימא ס"ס שמא לאו ולד ושמא נקבה והוה דם טוהר יעו"ש והמעיין יראה שדייקו בלשונם דא"כ יהי' תרתי דסתרי אהדדי באותה אשה דעכשיו נטהר אותה לז' ימים שתלינן בזכר ואח"כ נטהרנה שתלינן בנקבה וא"כ עכשיו שאין בועלין על דם טוהר א"כ לא משכחת שתבא לידי איסור כרת דיהי' תרתי דסתרי אהדדי א"כ נוכל לומר ס"ס הראשון דלמא לאו ולד ודלמא זכר דאם תראה ביום ל"ד וביום מ"א ע"כ תהי' טמאה דהא אנו מחזיקין אותה לנדה אפי' על דם טוהר אינו בועל ודו"ק (ועיין במהרש"א ומהרש"ל בדף כ"ד) והוא רק להגדיל גבולי התורה (ושישו בנו מעי ששוב מצאתי בס"ט ס"ק י').
<b>אך</b> בעיקר ובשורש הדבר נ"ל הערה חדשה מי יכחיש כי מיד משעת העיבור טבע האשה להיות מסולקת מדם נדתה ועיין רש"י פ' מפלת כי הולד נוצר מדם ומיד מתחיל סילוק הדמים רק בג' חדשים ראשונים עד שתהי' ראשה ואיברי' כבדים עלי' אז יש מיעוט נשים רואות בקביעת ווסתן אבל לא תראה בשפע וברבוי דם כאשר הי' טבעה טרם שנעשית מעוברת רק לענין לחוש שיבא ווסתה ותהי' לבעלה באיסור כרת של נדה אין לנו נ"מ אם תראה הרבה או מעט שאפי' בטפה אחת היא בנדתה א"כ אסורה בעונה סמוך לווסתה וגם צריכה בדיקה וחוששת לוסתה ואם בעלה בעל אותה חייב וגם חיישינן על מעל"ע כמבואר בנדה דף ט' דעכ"פ עלולה לראות מעט דם בג' חדשים ראשונים אעפ"י שהיא מעוברת אבל שתהי' אשה שופעת דמה אם היא מעוברת זה הוה מיעוטא דמיעוטא וא"כ אם האשה אומרת לבעלה שראתה דם נדתה כאשר הרגילה אז בודאי לא מעוברת מקודם וזה בענין איסור לבעלה אבל אין לסמוך על דברי' בספק בן ט' לראשון או בן ז' לאחרון לענין הבחנה או בס' ממזר אבל לעצמה ולבעלה נאמנות עיין פנ"י גיטין דף ב' כנלע"ד להערה בעלמא.
<b>והי'</b> ברצוני עוד להאריך בענין הרחיקה לידתה עיין ס"ט סי' קצ"ו ס"ק כ"א וגם בענין שמא הנפל לא הי' בו צורת אדם ועיין בנב"י ח"ר סי' צ"ז ועיין תוס' בב"ק דף י"א ובנדה דף כ"ט אך אין הזמן מספיק כעת.
<b>ועלה</b> בדעתי עוד לפלפל בדברי נב"י ח"ר סי' ס"ב אי הך ס"ס דסתרי אהדדי הוה דאורייתא או דרבנן כדברי מהרש"ל ואי מקילין בג' ספיקות אפי' סתרי אהדדי וגם אפי' אם יש עצם הוה רק ס' ולד וגם לחקור דיש הבדל בין קדשים ולבעלה עי' ברשב"א רמב"ן וראב"ד בב"י סי' קצ"ו ובנב"י סי' מ"ו ואין פנאי אבל הכל צירף היתר לנידן דידן.
<b>והבאתי</b> ראי' מרשב"א וטור שו"ע יו"ד סי' ק"ץ סעיף נ"ב וז"ל אחת מעוברת שהוכר עוברה ואחת שאינה מעוברת טהורה ושאינה מעוברת טמאה עכ"ל ולמה לא נקט ואחת מעוברת שלא הוכר עוברה אלא פשיטא של נוכל לתלות המעוברת שהוכר עוברה במעוברת שלא הוכר עוברה דעפ"י רוב מיד שנתעברה הוא מסולקת מדמים רק תולה באינה מעוברת דומי' דאינה מינקת שהיא בודאי אינה מינקת ה"ה זו שבודאי אינה מעוברת ומנא ידעי' שהיא אינה מעוברת היינו כגון שלא עבר עלי' זמן ווסתה שלא ראתה אמרינן דלא ראתה כשהגיע ווסתה נמצא שלא היתה מעוברת אבל בודאי א"א לתלות אשה שהוכר עוברה באשה שלא הוכר עוברה דכיון שלא ראתה בהגיע ווסתה היא מסתמא מעוברת רק עכ"פ צריכה לחוש עד ג' עונות שעברו לפרוש סמוך לוסתה וצריכה בדיקה לחומרא הגם שעפ"י רוב היא מעוברת אבל אם ראתה היא בחזקת שאינה מעוברת כדברי עבודת הגרשוני ודו"ק.
<b>וכאשר</b> דרשתי עוד הפעם מפי הבעל אמר לי שבין ראי' ראשונה לשני' הי' נ"ב יום ובין ראי' שני' לשלישי נ"א יום ומטבילה שלישי מ' יום א"כ הוה צ"א יום ועיין בתיו"ט פ"א דנדה דבג' עונות עכ"פ חודש א' חסר והי' ניכר עוברה אפי' אי הפי' סמוך לטבילה לילה אחר הטבילה עיין פרק המפלת ובסוטה ועדיין נשאר שהי' ניכר עוברה ודו"ק.
<b>סוף</b> דבר הכל נשמע שאשה זו מותרת לטבול אחר ספירת ז' נקיים כנהוג אפי' קודם י"ד ימים כנלע"ד קצרתי בכמה דברים אשר הם סניפים להיתר הנ"ל כי הזמן בוגד בי ואי"ה ארחיב דין הנ"ל בעז"ה. הק' חיים סופר
<b>סימן</b> <b>לח</b> שוכ"ט לראש הגבורים איש אשר רוח אלקים בו ה"ה יד"נ הגאון החריף הגדול המפורסם בשם טוב בקי בחדרי תורה סיני ועוקר הרים צדקתו מלאה ארץ כמוה' ר' אהרן נ"י זינגער. **(תשובה זו נמשכת למ"ח ח"ר סימן צ"ה)**
<b>הלום</b> ראיתי אחרי רואי כי גוף הסברא נכונה בעיני הדכ"ת נ"י במה שחלקתי אם הבדיקה היא לבעלה בהכרח אז אינו ממעט אבל אם הבדיקה רק משום צניעות אז מהני למעט שאז בודקת יפה והדכ"ת הביא ראי' ליישב שי' ר"ת שנתקשה רשב"א עליו דף י"ב ע"ב] דאם קו' הגמ' מר"י דלעיל הי' להגמ' להקשות גם על בעלה דלא בעי בדיקה מוכח מר"י הנ"ל ולפמ"ש נכון דשם על מתני' קאי דקתני לעיל במתני' ריש נדה שממעט מפקידה וע"כ דלבעלה כל הנשים אינן צריכות בדיקה דאל"כ אינה ממעט דהבדיקה הוי חיוב אבל ר"י אמר שמואל לעצמו סובר כר"ח בן אנטיגנוס אבל מר"ז אמר שמואל דלא קאי על מתני' ואמר שאשה שאין לה וסת א"צ בדיקה לבעלה פריך שפיר ובזה העלה שיטת ר"ח דר"י על מתני' קאי וע"כ דאשה שאין לה וסת לבעלה אינה צריכה בדיקה אבל שמואל לעצמו ס"ל לחלק בין אשה שיש לה וסת ואין לה וסת צר"ב לבעלה עכ"ד ובמח"כ לא דיבר נכונה דסברא שלי הוי שפיר אבדיקה דקודם תשמיש ששייך שמהומה לביתה ואעפ"כ אם הבדיקה לטהרות או רק משום צניעות מהני שבודקת שפיר אבל אם החיוב לבעלה לא מהני שמהומה לביתה ולא בודקת שפיר אבל על הבדיקה לאחר תשמיש שלא שייך מתוך שמהומה לביתה אז הגם אם החיוב לבעלה אעפ"כ מהני דא"צ הבדיקה כוונה לשמה רק שיהי' בדיקה מעלי' ולפ"ז כיון דר"י א"ש אמר בדף ה' דמתני' בריש נדה אבדיקה שאחר תשמיש קאי וא"כ הגם אם נאמר שאשה שאין לה וסת בעי בדיקה לבעלה אעפ"כ ממעט הבדיקה שלאחר תשמיש ודו"ק.
<b>אמנם</b> הדכ"ת נ"י השיב ידו להשיב בקו' מושכלת מאוד והוא דא"כ מאי הקשה הגמ' על ר"י בדף ה' ממתני' דלמא ר"י לעצמו דפוסק דאשה שאין לה וסת בעי בדיקה לבעלה וא"כ נשאר סברא שלי דאינה ממעט הבדיקה שקודם תשמיש אבל סתם מתני' ר"מ דסובר דאשה שאין לה וסת אסירה לשמש וע"כ דהך ומשמשת בעדים על אשה שי"ל וסת קאי ואז באמת ממעט גם הבדיקה שקודם תשמיש יען דבדיקה אינה חיוב אבל רישא דאיירי בטהרות בלי תשמיש ואפי' איירי מתני' בכל גווני אפי' באשה שאין לה וסת עכ"ד הדכ"ת והוסיף עוד הגם שר"י הוכיח ממתני' פליג על ר"מ דהא מדף ט"י מוכח דאשה שאין לה וסת לא בעי בדיקה לבעלה וא"כ נשאר סברא שלי דבדיקה מהני ואעפ"כ סבר דאינו ממעט ואח"כ הקשה הגמ' באמת למה לא מהני וגרס ומשמשת באשה שאין לה וסת אז אמר ר"י שפיר (ובאמת כ"ז העלתי באגרת הראשון שר"י עכ"ח חולק ע"ז והגמ' תירץ תי' דחוק ומשבש יען דלגמ' ניחא בסברא שלהם) אך גם עלי תקשה למ"ל זה נימא דמתני' איירי בי"ל וסת ואז הוי הבדיקה רשות ובאמת מהני גם קודם הבדיקה והאריך עוד בפרט זה עד מאוד והי' לי למשיב נפש אמנם בעזה"י אסלק מעלי כל חצי מזימותיו כאשר אבאר בעזה"י.
<b>(</b><b>א</b><b>)</b> דלכאורה יש לדקדק על הגמ' שאמרו מתוך שמהומה לביתה אינה מכנסת לחורין ולסדקין והנה כפי פשיטות המובן כוונת הגמ' שמא אינה בודקת יפה ע"י שממהרת אמנם הלשון אינו מורה כך דהלשון מורה שבוודאי אינה מכנסת לחורין ולסדקין כאילו בכוונה תעשה זאת שלא תכנס העד לחורין ולסדקין ובסוף אמרו באמת אינה בודקת שפיר משמע הגם שמכנסת בעומק אבל אינה בודקת שפיר (ב) עוד יש לדקדק דאמרו בשלמא אי חד אלפני תשמיש שפיר כו' דס"ד לא בדקה שפיר אבל אי אחר תשמיש קאי פשיטא ותי' דלא נימא שכבת זרע מכסה עיי"ש ופלא בעיני בס"ד דלא ידעו מזה א"כ תקשה למאי נ"מ נקט במתני' עד שלאחר התשמיש ממעט פשיטא דממעט וצ"ע.
<b>ונראה</b> לי להוסיף על סברא הראשונה שחדשתי שאם הבדיקה חיוב לבעלה אז אינה בודקת יפה אבל אם תעשה רק בעבור טהרות אז בודקת יפה כמ"ש וכעת נ"ל ליתן עוד טעם לשבח והוא דנודע לענין טהרות הדם שבא בלי הרגשה ג"כ מטמא אבל לבעלה אינה מטמא רק בהרגשה ומבואר בגמ' דסמכינן יען דלא ארגשה בוודאי ליכא דם רק בטהרות חששו ע"ז ומה טוב בעיני כאשר הסביר כ"ת נ"י דזה גופא הוי הטעם יען דטמא בלא הרגשה ולפ"ז אם בודקת רק לבעלה קל בעיני' הגם שלא תבדוק בחורין וסדקין יען דלא ארגשה אבל מה שנוגע לטהרות אז יודעת הגם שבא בלא הרגשה ג"כ טמא וא"כ בודקת שפיר ודו"ק.
<b>ועתה</b> נהפוך הוא שאשה משמרת שלא לבדוק בחורין שאם תרגיש תוכל לטעות שהוא הרגשת העד אבל אם לא תכניס יודעת אם הוא הרגשת העד או המקור ולכך בכיוון אינה מכנסת לחורין ולסדקין אבל לא מטעם איזה רגעים שצריך זמן יותר לבדיקה כנגד קינוח רק בעבור שיראה שלא תוכל לשמש דבאשה שאין לה וסת כשתרגיש ולא תבדוק ותמצא דם א"כ בוודאי מחוייבת דהי"ל לחוש שמא עכשיו ראתה ואם תבדוק עצמה לאחר (היתר) [הרגשה] וגם תמצא דם עדיין הוא ס' אם היא אסורה מדאורייתא דאולי הרגשת עד היא והי' דם בכותלי בית הרחם שבא בלי הרגשה ולבעלה אין אנו חוששים לכותלי בית הרחם והפסידה לעצמה ולכן לא תבדוק בחורין וסדקין ויודעת בטוח שאין כאן חשש איסור כרת עכ"פ דהגם דיש דם בכותלי הרחם עכ"פ אינה טמאה מדאורייתא כי זה נ"ל ברור בסברא דאשה שא"ל וסת אם תרגיש בהכנסת עד שצריכה לחוש אולי הוא הרגשת המקור דהא כל הזמנים שוים אצלה שמא עכשיו תראה דם אבל באשה שי"ל וסת ותוך זמן זה היא מסולקת מלראות תוכל לתלות שהוא הרגשת העד ולא צריכה נבדוק קודם התשמיש לאור הנר אבל אשה שא"ל וסת אם י"ל ספק אם הוא הרגשת העד או המקור צריכה לבדוק לאור הנר ועיון בס"ט סימן קפ"ו ודו"ק.
<b>ולפ"ז</b> דוקא באשה שאין לה וסת תירא לנפשה אולי יארע קלקול ע"י בדיקתה אבל אשה שי"ל וסת אין לה לחוש ע"ז שבוודאי הוא הרגשת העד וליכא רק חשש שממהרת לשמש וסברה שאין צריכה בדיקה וז"א דהא יודעת דלטהרות צריכה בדיקה בחורין וסדקין ובודקת יפה והנה הקשתי לפמ"ש באגרת הראשון שבאשה שי"ל וסת שתוכל לבדוק קודם התשמיש באמת אינו ממעט הבדיקה שלאחר התשמיש כמ"ש הלח"מ שם במו"מ ולכך דוקא אשמעינן במתני' בשעה שעוברת לשמש את ביתה וכעת נ"ל להוסיף טעם לשבח יען שלאחר הבעילה יש חשש שכבת זרע כסה לטיפת דם רק באשה שא"ל וסת שא"א לסמוך על בדיקה שקודם תשמיש מהני גם בדיקה שלאחר תשמיש ועיין דף ה' ולפ"ז ק"ל בהס"ד בגמ' דף ה' דסברי דבמתני' מהני הבדיקה שקודם התשמיש אפי' באשה שאין נה וסת א"כ איך קתני במתני' ומשמשת בעדים ה"ז כפקידה וע"כ שכוונת המשנה או העד שקודם התשמיש או עד שלאחר תשמיש מהני כמובן וק' למה באמת מהני הבדיקה שלאחר התשמיש כיון שיש תקנה לבדוק קודם התשמיש וצע"ג ואין לומר דבהס"ד לא ידעו מחשש זה שיש לחוש ששכבת זרע מכסה א"כ למה קתני במתני' דף י"א בשעה שעוברת לשמש את ביתה דוקא קודם התשמיש הא יש תקנה שלא לבדוק אז ותבדוק אח"כ אחר התשמיש דאשה שי"ל וסת ואין לה וסת שוין וזה קו' נאותה ועוד תקשה קו' ב' שהקשתי לעיל א"כ מאי קמ"ל בזה דמהני אותה בדיקה עיי"ש וצע"ג
<b>ונ"ל</b> והוא דלכאורה צריך להבין על המקשן ממתני' דהא לכאורה סברא מעליא חידש ר"י א"ש ומאיזה טעם יש למתני' היפוך זה דהא הגמ' גופי' אמר דכל חידש המתני' שאותה בדיקה ממעט לאפוקי מסברא של ר"י וק' באמת למה לא תאמר כן אמנם י"ל סברא בוודאי אם אין בדיקה אחרת גם לאשה שא"ל וסת רק הבדיקה שקודם התשמיש אז יש חשש שמהומה לביתה ולא תבדוק יפה אבל אם יש בידה שלא לבדוק עד לאחר התשמיש ורק מרצון נפשה בודקת קודם התשמיש אז לא שייך שמהומה לביתה דא"כ מה לה לזה לבדוק עכשיו תשמש תחילה ותבדוק אח"כ דאם נאמר שאשה שאין לה וסת לא בעי בדיקה לבעלה וע"כ דאין אנו חוששין שיבוא דם מחמת חימוד התשמיש רק כמו אשה שי"ל וסת וא"כ אם אז בודקת קודם התשמיש ג"כ מהני דהא חזי' שאינה מהומה לביתה וזו סברא נכונה ולפ"ז זה גופא קמ"ל מתני' דמהני בדיקה שקודם תשמיש ולא חיישי' לשמא אינה בודקת יפה דהא גם הבדיקה שלאחר התשמיש מהני ולא שייך מהומה לביתה.
<b>ולפ"ז</b> ל"ק מה שהקשתי מאי קמ"ל שמהני הבדיקה שלאחר התשמיש פשיטא לק"מ דבאמת זה פשיטות רק המתני' קמ"ל דע"י שיש בדיקה שלאחר התשמיש שמהני לטהרות עי"כ מהני גם הבדיקה שקודם התשמיש ולפ"ז גם קו' ראשונה לק"מ למה באמת מהני בדיקה שלאחר התשמיש יען שיש בדיקה קודם התשמיש לק"מ דאם ליכא בדיקה שלאחר התשמיש באמת לא מהני הבדיקה שקודם התשמיש ודו"ק כי חרוץ מאוד אמנם אח"כ שתי' דמתני' קאי על בדיקת אחר תשמיש בלבד פריך שפיר דזה דמהני בדיקה שלאחר התשמיש פשיטא ודו"ק.
<b>ולפ"ז</b> מיושב קו' כ"ת נ"י דלמא הך מתני' דמסתמא כר"מ וע"כ דאיירי הך משמשת בעדים באשה שי"ל וסת לק"מ דבשלמא אם המתני' על א"ל וסת קאי ושייך באמת סברת ר"י דלא מהני הבדיקה שקודם תשמיש וע"כ הוי הטעם יען שיש בדיקה שלאחר התשמיש ושפיר נקט במתני' הבדיקה שלאחר התשמיש ממעט אבל אי באשה שי"ל וסת איירי ק' איך נקט במתני' בדיקה שלאחר התשמיש ודו"ק היטב ומיושב השגה ב' למה באמת לא אוקמי ר"י הך מתניתין באשה שי"ל וסת לק"מ דאז באמת נימא שכבת זרע מכסה ולא מהני בדיקה שלאחר התשמיש ודו"ק כי קצרתי.
<b>אך</b> באמת צריך להבין למה לא ממעט הבדיקה קודם התשמיש כיון שיש בדיקה שלאחר התשמיש א"כ אינה מהומה לביתה כמש"ל ונ"ל דזה תלי' אי אמרינן דאשה שא"ל וסת אסורה לשמש אא"כ בודקת אז אינו ממעט דעכ"פ היא מוכרחת לבדוק והיא ממהר לשמש אבל אם באמת יהי' רשות בידה שלא לבדוק קודם התשמיש הי' באמת מהני דעכ"פ לא שייך שמהומה לביתה ודו"ק והנה הקשתי לסברא שלי דאשה שא"ל וסת בכיוון אינה מכנסת לחורין וסדקין יען שחוששת בעבור הרגשת העד ולפ"ז בדף י"א ע"ב שהקשה הגמ' הא מתני' נמי באשה שי"ל וסת ומשני מתני' בין י"ל וסת ובין א"ל וסת ופירש"י דכיון די"ל וסת בעי בדיקה כ"ש אין לה וסת עיי"ש ולכאורה הוא בהיפך בשלמא אשה שי"ל וסת בעי בדיקה יען שמהני הבדיקה ואבאר דברי דנ"ל כוונה בגמ' שם יען דבעי בדיקה לטהרות אחר תשמיש עיי"ש ולכאורה עיקר חסר מהגמ' כמובן.
<b>ונ"ל</b> דהנה בודאי בעבור טהרות הי' די בבדיקה שלאחר תשמיש רק כיון שעכ"פ תהי' צריכה בדיקה אחר תשמיש בעבור הטהרות הגם שלבעל סגי קינוח אחר התשמיש עכ"פ לטהרות צריכה בדיקה ואמרו חכמים תעשה הבדיקה הזאת קודם תשמיש הגם שלבעלה לא תקנו קודם תשמיש אבל עכ"פ אם היא צריכה לטהרות צריכה אותה בדיקה לבעלה וזה כוונת הגמ' לשיטת הרמב"ם בעסוקה בטהרות דצריכה בדיקה וצריכה אותה בדיקה בשעה שעוברת לשמש את ביתה אבל לבעל גרידא אינה צריכה ופריך הא תנן כל הנשים בחזקת טהרה ומשני ה"מ בי"ל וסת ופריך א"כ הא ר"י נמי בי"ל וסת ואז כיון דלבעלה גרידא א"צ בדיקה מהני הבדיקה שקודם תשמיש דאין לה וסת בעי בדיקה לבעלה ומשני דממתני' דקתני ובשעה שעוברת לשמש את ביתה ועל כל הנשים קתני דמהני הבדיקה שקודם תשמיש דכיון דא"צ בדיקה לבעלה קודם התשמיש מהני הבדיקה לטהרות ומתני' אשמעי' דאשה שי"ל וסת צריך ע"כ הך בדיקה דטהרות להיות קודם התשמיש לבעלה אבל בא"ל וסת אז אמרי' בהיפוך דרשות בידה לבדוק אחר תשמיש ולא שייך שמהומה לביתה בבדיקה שקודם תשמיש ומהני ג"כ הבדיקה שקודם התשמיש ועכ"פ מוכח דלבעלה א"צ בדיקה דאל"כ לא מהני הך בדיקה דקודם התשמיש דהא מהומה לביתה ודו"ק.
<b>אמנם</b> ר"ז אמר שמואל אמר אסורה לשמש קודם הבדיקה וע"כ דמחוייבת לבדוק קודם תשמיש לטהרות וכיון שהוא חיוב דחששו על דם חימוד התשמיש ממילא א"א לפרש דמתני' קאי נמי על אשה שא"ל וסת ז"א דבדיקה הנ"ל אינו ממעט יען שמהומה לביתה וע"כ רק על אשה שי"ל וסת קאי דאז ממעט הבדיקה שקודם התשמיש או אפי' על אשה שא"ל וסת ואשמעינן יען שצריכה בדיקה אחר התשמיש לטהרות בעי נמי בדיקה קודם התשמיש לבעלה אבל לבעלה גרידא אינה צריכה בדיקה כולו כפשטיות הבנה ומיושב בזה קו' תי' ד"ה אשה וז"ל א"ת מאי קמ"ל מתני' היא בשעה שעוברת לשמש את ביתה עיי"ש ולפ"ז לק"מ דבמתני' יש לפרש בהיפוך דבדיקה דקודם התשמיש מהני לטהרות אפי' ונשמע מינה שאינה אסורה לשמש קודם הבדיקה אדרבה שמותרת לשמש קודם ומשו"ה מהני לטהרות אבל ר"ז דאמר אסור לשמש וע"כ דאינו ממעט ואעפ"כ צריכה בדיקה ודו"ק ומיושב קוש' חמורה של תוס' ד"ה שמואל למה פריך מברייתא אשמואל ולא על מתני' דמצריך בדיקה ונ"ל דנהפוך הוא דממתני' יש לפרש דממעט הבדיקה שקודם תשמיש אפי' בא"ל וסת אפי' לטהרות יען דאינה מהומה לביתה דאם תרצה תבדוק עצמה אחר תשמיש ולפ"ז הברייתא איירי בא"ל וסת ושפיר שוהין עמהם אפי' ערות דתוכל לבדוק אחר תשמיש אבל שמואל דאמר אסורה לבדוק וע"כ דהוי עיכוב וצריך בדיקה קודם תשמיש הקשה שפיר ודו"ק.
<b>והנה</b> הקשתי מאי פריך על ר"ז אמר שמואל א"ל וסת בעי בדיקה י"ל וסת ל"ב בדיקה עיי"ש בדף י"ב דלמא בוודאי בי"ל וסת פשיטא דבעי בדיקה קודם תשמיש יען ששם מהני הבדיקה אבל בא"ל וסת דשייך מתוך שמהומה לביתה אינה מכנסת בחורין וכמש"ל ולא נשאר לנו היתר רק אם נאמר די"ל רשות שלא לבדוק עד אחר תשמיש ואז אם בודקת קודם תשמיש לא שייך מהומה לביתה וא"כ י"ל שא"ל וסת אין חיוב לבדוק קודם לכך אשמעינן ר"ז שגם אם א"ל וסת אסורה לשמש עד שתבדוק והוא קו' גדולה.
<b>ונ"ל</b> דהנה דכיון דאמר אסורה עד שתבדוק וא"כ הוי הבדיקה הכרח ואם כן שייך מתוך שמהומה לביתה ואינו ממעט מפקידה וא"כ למה צריכה לבדוק וא"ל לבעלה ג"כ צריך לבדוק ז"א דהא ר"ז בעי מר"י לעיל אי אשה יכולה לבדוק קודם תשמיש והשיב לא תבדוק והוכיח רשב"א בחי' דאפי' באשה שא"ל וסת ל"צ לבעלה עיי"ש וע"כ דצריכה בדיקה קודם תשמיש יען שצריכה בדיקה אחר תשמיש לטהרות וע"ז הקשה מדנקט אשה שא"ל וסת הא במתני' איירי אפי' בי"ל וסת ואעפ"כ מצריך בדיקה ומתני' על כל תשמיש קאי ומסתמא כמו בא"ל וסת הוי הבדיקה לבעלה באשה שי"ל וסת ג"כ ה"ל טעמא ודו"ק ומשני דיש חילוק דישנה ל"צ בי"ל וסת ובא"ל וסת צריך אפי' בישנה וע"כ אי הבדיקה קודם התשמיש דוקא בעי להכשיר הטהרות ליכא חילוק בין ישנה לערה ע"כ דעיקר הבדיקה לטהרות הוי אחר התשמיש והך בדיקה דקודם הוי לבעלה וע"ז מהני בי"ל וסת אפי' בבדיקה כש"כ כגון שתבעה כמו שמסיק הגמ' שם ודו"ק וניחא בזה ראיית ראב"ד דלבעלה מהני קינוח מגמ' דכאן ע"ש והוא תמוה בעיני הא לטהרות איירי כאן כמובן אך זה שיבוש דעכ"פ הבדיקה אינה פועל רק לבעלה ודו"ק.
<b>ולכאורה</b> לא הבנתי בגמ' דפריך בדף י"א ע"ב על ר"י א"ש מאי קמ"ל תנינא ע"ש לפמ"ש לעיל דחידש ר"י א"ש שדוקא קודם תשמיש צריכה לבדוק דכיון דצריכה בדיקה עכ"פ אחר הטהרות לדעת אם הטהרות טהורות תעשה בדיקה זאת קודם תשמיש שפועל ג"כ לבעלה והוא דבר נכון מאוד.
<b>ולפ"ז</b> בשלמא אם ר"י א"ש לא אמר רק שמתני' איירי בעסוקה בטהרות וק' שפיר קו' הגמ' הא ממילא ידעינן זאת ממתני' דכל הנשים כפירש"י ע"ש אבל הלא ר"י חידש דבר גדול דמכח סתירה הנ"ל ממתני' י"ל דעכ"פ אם תרצה שלא נבדוק עד אחר תשמיש ג"כ טוב ומתניתין אשמעינן דאפי' קודם תשמיש דשייך מתוך שמהומה לביתה אעפ"כ מהני הבדיקה וחידש ר"י דטעם דמתני' משום מתוך דצריך בדיקה לטהרות תעשה בדיקה זאת קודם תשמיש דוקא וכוונת מתני' דדוקא בדיקה שקודם התשמיש ממעט וצע"ג אמנם לק"מ דהא המקשן סובר דמתני' דהתם דכל הנשים אפי' אין לה וסת קאי כמו שביאר הרשב"א דפשטיות דכל הנשים בחזקת טהרה אפי' א"ל וסת איירי ע"ש וא"כ ר"י א"ש דפי' דבריו על מתני' ע"כ אפי' א"ל וסת וא"כ קשה קו' הגמ' בסמוך למה נקט מתני' דוקא י"ל וסת וע"כ לאשמעינן הך חידוש דבי"ל וסת צריך הבדיקה של טהרות קודם התשמיש שפועל אפי' לבעלה וא"כ קשה שפיר מאי קמ"ל ודו"ק היטב בזה וע"ז השיב דממתני' דהתם י"ל בי"ל וסת ואשמעי' שמואל דאין לה וסת ג"כ לא בעי בדיקה לבעלה
<b>אמנם</b> לכאורה בלא"ה יש לתרץ לעולם דא"ל וסת צריכה בדיקה אפי' לבעלה ומתני' כאן בי"ל וסת ור"י אשמעי' דצריך דוקא בדיקה קודם תשמיש דלא שייך מהומה לביתה אבל בא"ל וסת לא מהני רק אחר תשמיש כמ"ש בעצמו לעיל דף ה' יען דבדיקה חיוב לבעלה לא מהני אלא דגמ' סובב והולך כאן אי ר"י א"ש סובר דאפי' א"ל וסת ל"צ בדיקה לבעלה כר"ז דלקמן אבל במסקנא דאמרי' אמוראי נינהו אליבא דר"י דלא כר"ז שבקי' אפשטות דר"י א"ש חידש כאן אפי' אי אמרינן א"ל וסת בעי בדיקה לבעלה ור"י חידש די"ל וסת צריך דוקא קודם תשמיש היפך אשה שא"ל וסת צריך דוקא אחר תשמיש ול"ק על שיטת הרמב"ם שסובר כר"ח וכן פסק בה' משכב ומושב שדוקא בדיקה שקודם התשמיש מהני באשה שי"ל וסת ובאשה שא"ל וסת דוקא בדיקה שאחר התשמיש וכמו שהארכתי באגרת ודו"ק כי הוא דרך עמוק מאוד לפענ"ד אך צ"ב בדברי הגמ' חדא מכלל חברתה איתמר ואין כעת להאריך עוד.
<b>ומ"ש</b> הדר"ג נ"י מה דוחק יש ברש"י דף ה' תמהתי דלרש"י כל הקו' הגמ' למאי קתני עד הראשון ואינו מובן דבמתני' קתני רק אשה שמשמשת בעדים ממעט כפקידה והגם שאין חיוב העד שקודם התשמיש רק משום צניעות הלא התנא אין עוסק לאשמעי' דין בדיקה רק אמר כפי המנהג שאשה משמשת בעדים ממעט עד שלאחר תשמיש וגם מה תי' הגמ' דאגב רוצה לאשמעינן ב' בדיקות אצרכו רבנן איך בא דין זה לכאן ולדעתי דבר גדול הוא.
<b>וראיתי</b> שהשיב על פירושי בגמ' דפריך איך קתני המשמשת הלא באופן זה שהוא רשות מהני הבדיקה שקודם התשמיש ושמואל על מתני' קאי דין זה על המשנה דוקא שלאחר התשמיש ממעט ואיך תירצה הגמרא איבע"א אלאחר התשמיש וכי קתני הר"ז כפקידה אלאחר תשמיש ומה צריך הגמ' לדחוק נימא דמתני' על י"ל וסת קאי אלא ע"כ דר"י אמתני' קאי וזה פשוט מאוד והכ"ת נ"י השיג דמתני' איירי בכל גוונא ושמואל אעלמא קאי ועוד השיג על פירושי בפי' משניות הנה דבר זה א"י להכחיש שמסיים הרמב"ם אמנם הבגד אשר תקנח בו קודם המשגל כמו שיתבאר שזה מחיובתה עכ"ל מזה מבואר דבדיקה הנ"ל הוי חיוב וע"כ בא"ל וסת כמ"ש באגרת ומ"ש מקודם ואמרו המשמשת בעדים וכו' אמנם ירצה בו שאם שמשה אשה ביתה אין מותר אליה אלא בעדים והרי היא כפקידה עכ"ל נ"ל שכוונת הרמב"ם לשיטתו בחיבורו בא"ב דבין כל תשמיש ותשמיש צריכה עדים וזה כוונת הרמב"ם גם כאן שאם שמשה אשה לשון עבר שכבר שמשה אין מותר אליה לבעול עוד אלא בעדים שע"כ צריכה לבדוק אחר תשמיש ראשון ויש בדיקה בין תשמיש לתשמיש ואותה בדיקה שלאחר התשמיש ממעט כפקידה ול"ק קו' שהשיג איך כ' שזה ממעט כמובן (ופשיטא שאם בודקת אחר תשמיש ורוצה לבעול מיד שא"צ בדיקה אחרת זה אחר זה ואעפ"כ אותה בדיקה ממעט דכיון שבעל אותה פעם אחת לא שייך שמהומה לביתה כנלע"ד).
<b>גם</b> מה שהשיג הדרכ"ת נ"י בפי' אין הלכה כר"י בזה אני מודה על אמת, ומה שהשיג א"כ אמר בפי' מקודם שאפי' א"ל וסת א"צ בדיקה לבעלה כמובן, נ"ל דז"ל רמב"ם ואפי' תהי' אשה שלא קבעה לה וסת עכ"ל והנה אם כוונת הרמב"ם על אשה שא"ל יום קבוע לנדתה היל"ל אפי' אשה שא"ל וסת קבוע אך הכוונה נ"ל על אשה שלא נקבע לה ג' ראיות דם נדה שהי' לנו לטעות שאשה כזו תהי' צריכה בדיקה קמ"ל אבל אשה שראתה כ"פ וא"ל זמן קבוע צריכה בדיקה וכוונת הרמב"ם שלא תטעה דוקא באשה שי"ל וסת אבל היא בתוך אותו הזמן אז אמרינן חזקה בזמנו יבוא ול"צ לחוש אבל אם הגיעה לכלל שנותיה אך לא קבעה לה וסת צריכה לחוש קמ"ל הודעתי שאוכל לפרש עדיין כפי' הראשון אך באמת אני מודה שבחיבורו חזר מפירושו כאן כמ"ש הדכ"ת נ"י.
<b>ומה</b> שהעלה לישב פי' משניות עם דבריו בחיבורו יען אם יש נ"מ לטהרות אז מוקמי' אחזקתה ואפי' א"ל וסת ל"צ בדיקה ורמב"ם שכ' בחיבורו בזמן שאין נ"מ לטהרות והאריך בזה נפלאתי מאוד עליו ששכח לפום רהיטא שגם במו"מ שכ' הדינים לטהרות ואעפ"כ כ' שדוקא י"ל וסת א"צ בדיקה לבעלה וא"ל וסת צריכה ונפל כל בנינו ודו"ק ועל יתר דבריו אדבר פעם אחר אי"ה דברי אוהבו הדש"ת החותם באהבה רבה ע"ע. הק' חיים סופר מפ"ב
<b>סימן</b> <b>לט</b> שפעת ברכות ורב הצלחות לראש המושלם במעלות ומדות כבוד הרב המאה"ג בתורה ויראה מוה' ר' אברהם גלאזנער אב"ד דק"ק יינק יע"א
<b>מכתבו</b> קבלתי רצוף במכתב אחי נ"י קודם חג הסוכות והנחתיו עד לאחר יו"ט ואתמול ראיתי שנית ונתתי הודי' לד' כי סוף דבר הכל נשמע וד' יודע מחשבותי מנעורי ואם כי רבים היו אשר לא האמינו לי אקוה שיבא היום אשר יכירו וידעו כל דורשי צדק כי עינו ולבי לשמים וב"ה בזכות אבותי ז"ל גדולים וטובים יגידו ברבים האמת כהיום ועתה באתי להשיב לכ"ת נ"י על השגותיו על ספרי מחנה חיים והאמת לא אכחד כי לולא מפני הכבוד לא השבתי כי כל איש רואה שלא חדשתי תירוץ הנ"ל בסי' צ"א רק להצדיק קדוש אבל האמת מעיד לעצמו ששני גאונים הנ"ל בחנם השיגו על המהרי"ט ובעבור זה קצרתי אז למה זה אצדיק דברי לפני כ"ת נ"י רק אני אוהבי אהב אמרתי להשתעשע בדברי תורתי וידעתי שישמח לבו גם אם על פניו אוכיח ואסדר את הדברים אחד לאחד בקצירת אומר.
<b>(</b><b>א</b><b>)</b> מה שהשיב על השגותינו איש עם אחיו על קו' הגאון ר' בונם איגר ז"ל איך מדמה אם אדם מפריש משלו לפטור חבירו מחיובו בקרבן שאז בודאי מצי להקדיש יען שהוא בעל הממון ובהמתו הוא מקדיש אבל מהרי"ט איירי דאחד יקדיש בתורת שליח בהמתו של חבירו ואין המקדיש בעל הממון אז חידוש מהרי"ט שאין שליחות על מילי והדכ"ת נ"י משיב נהפוך הוא ק"ו איכא כאן אם לא יוכל להקדיש בהמת חבירו בתורת שליחות הגם שהמחויב קרבן יוכל להקדיש בהמתו ומכ"ש איך יוכל להקדיש בהמת עצמו לחבירו הלא חבירו גופו לא יוכל להקדיש בהמה של חבירו לחטאתו וכל מה דאיהו לא מצי עביד שליח לא מצי משוי והאריך בזה שגם על מהרי"ט קשה קו' הנ"ל והדחיק עצמו יען דעכ"פ הוה בר מקדיש אבל זר לא הוי בר הקרבת קרבן כלל עכ"ל.
<b>אומר</b> אני אותה קו' קשה על הגמ' נדרים בתורם משלו על של חבירו נימא ק"ו דלא מהני דהלא בעל הכרי לא יוכל לפרוש משל חבירו על כרי של עצמו וא"כ איך יתרום חבירו בתורת שליחות אפי' כל מה דאיהו לא מצי עביד שליחות לא מצי משוי אך דבר זה אינו אמת מכמה טעמים והכלל גדול דדוקא אם אין הבדל בין פעולת השליח ובין אם המשלח ועשה הפעולה כמו בזר שנפסל מלהקריב הגם אם יעשה הכל כמו כהן אז נקרא כל מה דאיהו לא מצי עביד שליח לא יכול לעשות דיהי' כח השליח יפה מן המשלח אבל אם יש מסך מבדיל בין פעולת השליח לפעולת המשלח כמו בהקדש או בתורם דיש הבדל דשליח מפריש או מקדיש משלו והמשלח לא יוכל לעשות יען דמפריש או מקדיש ממון אחרים ואם השליח יפריש ממון אחרים ג"כ לא מהני ואם המשלח מפריש ממון שלו ג"כ מהני א"כ אין הבדל בין שליח למשלח אז לא שייך כל מה דאיהו לא מצי עביד דהא אין השליח טוב מהמשלח ויעיין בספרי הנ"ל סי' י"א שהשגתי על אדמ"ו הגאון חת"ס ז"ל בסברא הנ"ל.
<b>והבאתי</b> ראי' ברורה לחילוקנו הנ"ל מגמ' תמורה דף י' ע"א בעי רב"ח מקדיש עושה תמורה או מתכפר עושה תמורה אמר רבא א"כ מצינו צבור ושותפין עושין תמורה כגון דשוי' שליח לאקדושי יעו"ש והקשתי הא לשיטת מהרי"ט לא מהני שליחות הא מילי לא ממסרן לשליח ומאי מהני אם הצבור או השותפין עשאו שליח אלא דשאני התם דשליח מקדיש משלו בהמה על הצבור או על השותפין כמבואר מרש"י שם כאשר יעיין היטב וא"כ אינו נוגע לדברי מהרי"ט ועיין רמב"ן בתורה על קרבן שותפות בפסוק תקריבו והבן זה היטב.
<b>(</b><b>ב</b><b>)</b> השיב הדכ"ת נ"י על השגותינו וז"ל לדעתי קושי' הגאון ר"ב איגר ז"ל קשה כברזל מה בכך שהשור הוא של המקדיש והשור קדוש מ"מ הרי החיוב הוא על החוטא להפריש קרבן ואיך יוצא הוא במה שמפריש חבירו עליו ועכצ"ל דכיון דזכות הוא לו הוי כשלוחו כאלו צוה לו להקדיש ושליח של אדם כמותו והוי כאילו הקדישו הוא בעצמו ולפי מהרי"ט דמילי לא ממסרן לשליח איך אפשר לעשות שליח להקדיש שור בעדו שיהי' כאלו הוא בעצמו הקדישו הא מילי לא ממסרן לשליח עכ"ל.
<b>נפלאת</b> בעיני על כ"ת נ"י הכי זה דרך אמת להסב קו' השואל על פנים אחר תחת שהי' הקו' איך חל ההקדש על השור יהי' הקו' איך קיים הוא מצות הפרשה דלמא באמת לא קיים מצות הפרשה ועכ"פ יוצא בו ידי חיובו וחלילה שעלה זה על דעת הגאון ר"ב איגר כי היא שגגה גדולה ומלבו בדה כ"ת נ"י מצוה חדשה אשר לא עלה ולא יעלה על לב התורה אמרה החוטא צריך להביא קרבן ממין הקרבנות חטאת או אשם או עולה וכדומה וממילא צריך הוא להפריש בהמה ולקרוא עלי' שם קרבן אשר חייב בו ואומר זו לחטאתו או לאשמתו או זו לעולה או שלמים אבל אין מקיים בקריאה זו שום מצוה דהלא התורה לא הטילה זאת לאדם למצוה על גופו שנימא שצריך שליחות לקרוא שם קרבן לקיים מצות עשה שבגופו (חוץ לקרוא קדושת בכור בשעת לידה יש מצוה דכתיב תקדיש אבל אינו מעכב עיין רמב"ם ה' בכורות) ומה שאין אדם יוכל להפריש לחבירו מבהמותיו של בעל חיוב קרבן קרבנו שלא מדעתו אין הטעם דצריך שליחות כדי לקיים מצות הפרשה רק הטעם דאין אדם מקדיש ממון שאינו שלו דאיש כי וקדיש ביתו כתיב וחקר המהרי"ט אם יהי' מהני שליחות על מילי יהי' הקדש השליח כאילו פי המשלח ידבר אבל אי מילי לא ממסרן לשליח אז לא מהני שליחות אבל לא מטעם דלא נתקיים מצות הפרשה דאין בזה מצוה רק דכח פי השליח לא הוי כאילו פי המשלח מדבר לפעול לעשות מממונו חול לקודש וה"ה דלא מהני לעשות שליח להפקיר ממונו או לאסור ממונו בהנאה על כל עולם ואלו מהני שליחות אז צריך השליחות רק לפעול לשנות הממון אבל לא להיות שליח כמותו על הפרשה ואקוה שיראה האמת ויקבל באהבה את דברי בעזה"י.
<b>ובזה</b> יהל אור באהלו על הקו' שהרעיש מאי אשמועינן שמואל דעולה צריך דעת דזימנין לא ניחא לי' להתכפר מדחברי' והקשה כ"ת אם בהפרשת תרומה דהוי מצוה ולא קרבן אמרינן כן מכ"ש בקרבן דבא לכפרה לקבל פני מרי' בחנם והאריך לתרץ דברו רמב"ם אשר נתקשה בו המ"ל בפ"ד מתרומות ולפמ"ש יהי' אור לפניו דשאני תרומה דהוי גוף הפרשה מצות עשה ועיין בט"ז יו"ד סי' ב' אבל הפרשת קרבן הוי רק הכשר מצוה הכנת החפץ למצוה אבל אין בהפרשה גופא מ"ע ודו"ק (ועיין נמ"י בב"מ דף ל' ואין ענין לכאן).
<b>(</b><b>ג</b><b>)</b> <b>עוד</b> האריך להשיג במה שחדשתי שע"כ מקנה לו הבהמה דאל"כ לא הוי משלו ולפי סברת ר"י דתורה החמירה דוקא בשתי סלעים באשם משמע שצריך להיות מממון של החוטא ע"ז שפך אבני קלע דר"י למד לנו רק מוסר השכל אבל לא לחדש דצריך להיות ממון החוטא לא בחטאת ולא באשם דכוונת ר"י יש לפרש דהוי כסופא אם חברו מביא בשבילו בב' סלעים כמו בכתובות דף ק"ח נהי דהנאה לית לי' כיסופא איכא והרמב"ם פי"ד ממע"ק פסק בין בחטאת בין באשם דמתכפר אם חבירו מפריש בשבילו קרבן והוא מגמ' פ' האומר משקלי דף כ"א ושם אמרי' דקמ"ל זימנין לא ניחא לי' דלתכפר במידי דלאו דילי' ואי צריך ליתן לו במתנה הלא ממונו הוא והאריך בזה מאוד דלא צריך להיות משלו וכן כתב כמה פעמים.
<b>הנה</b> כבר אמרתי שלא אצדיק דברי ליישב דעת הגאונים כי לא כתבתי רק להצדיק קדוש אבל בלבי שהני גאונים במחכ"ת לא דקו בזה לפי שעה הלז ולא אבא רק לגלות לכ"ת שיש דברים בגו הנה במקו"א חקרתי אם איש המחויב קרבן ימצא בהמת הפקר והוא עומד בתוך ד' אמות שיכול להקדישה לגבוה כמבואר בר"ן נדרים דף ל"ג ע"ב וכבר העיר הקצוה"ח דהוא מבואר כן בירושלמי שעל כן אמר דהע"ה ואני בעניי הכינותי והובא כן ג"כ בילקוט על פ' הנ"ל אעפ"כ אם אמר הבעל ד' אמות זו לחטאתי לא מהני דהתורה אמרה קרבנו שצריך להיות שלו ולא של הפקר וזה שרוצה להקדישה ולא מכוין לקנות אותה מקודם א"כ לא הוי הבהמה קרבנו דמה דדרשי' קרבנו ולא הגזול הוא הטעם דגזילה לא הוי שלו כמו דדרשינן ביתו כך דרשי' קרבנו רק יכול להקדיש בתורת מגביה מציאה לחבירו אבל לענין קרבן צריך להיות שלו דוקא ובאופן זה שהוא לא קנה הבהמה איך יקרא עלי' שם קרבנו ועיין היטב ר"ן בנדרים (ועיין בב"ק דף ס"ו ובתוס' סוכה דף ל"א וברש"י גיטין דף נ"ה חטאת גזולה) וה"ה בעולה או אשם או שלמים צריך להיות דוקא קרבנו משלו דוקא אבל של הפקר או של חבירו לא מהני דאין זה קרבנו ודו"ק.
<b>ולכאורה</b> יפלא א"כ איך מפריש אדם קרבן לחבירו הא לא הוי קרבנו משלו דוקא וע"כ דמקנה לו במתנה כמו שבארתי בתשובה הנ"ל בחטאת ובאמת ה"ה בעולה או שלמים ודלא כמו שחלקתי דדוקא בחטאת ואשם הוי הדין כן דבאים לכפרה וגם לא הצרכתי לדברי ר"י רק לילך בפשיטות הדברים.
<b>וטרם</b> אענה אמרתי לברר לו שלא בדיתי מלבי הך דבר שהמפריש קרבן לחבירו הוא בתורת מתנה דקא יהב לי' דבגמרא תמורה דף ד' ע"א ועוד דאמר ר"נ אר"ה תנא קרבנו לד' על נזרו מלבד אשר תשיג ידו וכי נזיר נידן בהשיג יד הא כיצד קרבנו לד' על נזרו שהפריש משלו מלבד אשר תשיג ידו שהפרישו לו אחרים למאי הלכתא אילימא לענין כפרה פשיטא דמתכפר לי' אלא לענין תמורה והכי קאמר כשהפרישו לו אחרים עושה תמורה ש"מ בתר מתכפר אזלינן לא לענין תמורה וקא קשי' לך מתנה דקא יהבי לי' אי לאו דרבי רחמנא מלבד אשר תשיג ידו הו"א גזה"כ הוא קרבנו מדידי' הוא מתכפר מאחרים לא קמ"ל ע"כ הסוגי' יעו"ש מסוף דברי הגמרא נגלה מה דפריך מתחילה אילימא לענין כפרה פשיטא דמתכפר לי' הוא הטעם יען דמתנה קא יהיב לי' ולכן פריך הגמ' פשיטא דמתכפר ולא צריך קרא אשר תשיג ידו וחידש הגמ' יען דכתיב קרבנו משמע דוקא מדידי' ולא מהני אפי' אם נותן לו במתנה ולכן גילה התורה דמהני הגם דהוא מתנה אבל בודאי מתנה היא ושלו הוי ולכן המתכפר עושה תמורה דשלו הוי ולכן שפיר איצטריך שמואל לאשמעי' דבעולה דכתיב ג"כ קרבנו צריך דעת דלא ניחא לי' להתכפר בלאו דידי' הגם שנותן לו במתנה דהלא בנזיר צריך קרא אשר תשיג ידו דמהני אם הפרישו לו אחרים הגם דמתנה קא יהיב ליה ויעיין בחידושי רמב"ן גיטין דף נ"ה בסוף ד"ה ואי אמרת יאוש כדי לא קנה שמביא וי"א וימצא מרגליות טובה אשר מחזק דברי גם על סוף התשו' יעיין היטב שם (נהפוך הוא קשה מנ"ל דמהני רק אפשר דילפינן מנזיר).
<b>אך</b> בזה יוסיף כ"ת נ"י להפליא למה באתי בדברי ר"י אשר הוא רק מוסר השכל וחדשתי רק בחטאת וגם בסברא קשה לו אטו אם נתן לו במתנה לא הוי ממונו וכולו מוקשה
<b>אמנם</b> אמרתי לברר הדברים בעזה"י ואקוה שילמוד ממני שאני מודה על האמת דלכאורה יפלא איך שייך להזכיר דמתנה קא יהיב לי' הלא כלל גדול בתורה דכל מתנה צריך להיות ע"י שני גופין המוציא לרשות והמכניס לרשות אבל לא משכחת מתנה ע"י גוף אחד כמבואר בכמה מקומות בפ' חלון מזכה ע"י בנו הגדול ולא ע"י עצמו ועיין היטב בתוי"ט שם ובפ' השולח בשדי נתתי לו במתנה חיישי' שמא זיכה לו ע"י אחר ובפ' אלמנה ניזונית חידש הר"ן מי שנותן חפץ לשליח למכור לא יוכל לקנות לעצמו יען שהוא במקום המוכר הובא להלכה בש"ע ח"מ סימן קפ"ה והארכתי בו בספרי מ"ח וא"כ במאי קנה האיש המחויב בקרבן בהמה הנ"ל הלא לא הי' כאן איש אשר זכה בעבורו דחבירו הפריש עליו קרבן ומאי מהני דקא יהיב לי' במתנה וצע"ג.
<b>ופתרון</b> הדברים נלע"ד לבאר בעזה"י דבכל קרבנות איירי תורה על שעת הקרבה דאז צריך להיות קרבנו שיהי' שלו ולא של אחרים או של הפקר אבל בוודאי אין אדם מתכפר בדבר שאינו שלו ולא נקרא חטאתו או עולתו אם לא נקרא קנינו דהא קרבנו כתיב כמו איש כי יקדיש ביתו ואם חבירו מקדיש קרבן לצורך חבירו אז במה שמקדישו ומניח על החפץ רשות גבוה אז אמירה לגבוה כמסירה להדיוט נחשב רשות גבוה כאלו איש יעמוד ויזכה בעבורו והקנין וההקדש באים כאחד בשלמא אם הגזלן יקדיש את הגזילה אחר יאוש בעלים לא מהני הקדשו דהא לא הקדיש את שלו וכלל גדול האיש המקדיש את ההקדש צריך להקדיש דבר אשר הוא קנינו וקודם ההקדש הוא שלו לגמרי אבל בגזלן יפעל ההקדש קנין לעצמו שע"י ההקדש יוגמר קנין המקדיש וד' שונא גזל בעולה ועיין רמב"ן במלחמות פ' לולב הגזול אבל במי שמקדיש קרבן לחבירו שמי שמקדיש הוא האדון ובעל החפץ ומקדיש קנינו שהוא שלו ואין כאן חסרון במקדיש רק חסר לחבירו שהוא בעל חיוב קרבן קנין לקנות את החפץ אז רשות גבוה עומד לפניו כמו שליח בין איש לחבירו וקונה באמירה להיות של חבירו לצורך קודש ואי לאו דגלי רחמנא אשר תשיג ידו הי' ס"ד דצריך להיות שלו קודם שמפריש לקרבן יען דכתיב קרבנו לד' על נזרו משמע בשעה שמפריש על נזרו צריך להיות שלו קמ"ל קרא אשר תשיג ידו אפי' אם ע"י ההקדש ידו משגת להיות שלו כגון שהפרישו לו אחרים ג"כ מהני וברש"י נדרים דף ל"ו ע"ב ד"ה המתכפר וז"ל המתכפר עושה תמורה באותו קרבן דהשתא הוי דידי' ולא של המפרישו דמאחר שהפריש לצרכו קנאו המתכפר עכ"ל נגלה כמו שבארתי דאין כאן קנין קודם הפרשה רק אחר שהפריש לצורכו קנאו וכן משמע ברמב"ם יעו"ש ובעבור זה סובר שמואל דצריך דעת דלמא לא ניחא לי' רק בקרבנו ממש ולא את אשר צריך ריבוי מקרא שיש לו קנין ע"י ההקדש מאשר תשיג ידו וזה ברור כשמש בעזה"י.
<b>ומעתה</b> יובן הדבר דברור דבאופן זה מי שמקדיש משלו לצורך חבירו אין ענין כלל לדברי מהרי"ט דהלא בשעת ההקדש הוא מקדיש שלו והשגה על מהרי"ט הוא כשגגה היוצא מלפני השליטים מאורי ישראל ובאתי רק להצדיק אולי בחטאת ואשם צריך להיות מקודם שלו ואח"כ יוכל ליתן עליו שם קרבן כמו שחידש הנקוה"כ שמקנה לקטן המעות מתחילה ואח"כ מהני לפדות אותו בו ולא שייך דלמא רוצה להמתין לעשות בממון שלו המצוה יען דזיכו לו הב"ד רק לזכות הנ"ל (הגם שמדברי נקוה"כ משמע שהב"ד יוכל לפדות אותו אפי' מממון שלו יש לי לדון אחריו בכמה הערות ואין כאן מקומו) ומה שכתב כ"ת נ"י שדברי נקוה"כ מובנים בדברי אדמ"ו ז"ל בד"ה אכתי לא פש לא עיין כ"ת נ"י יפה דמתנגדים לגמרי (וה"ה בחטאות ובזה נסתר כל מה שנתקשה כ"ת נ"י עלי במכתבו, ומה שלא מחלק הרמב"ם מי שרגיל בדברי הרמב"ם יודע שמעולם לא כתב הרמב"ם דין אשר לא נזכר בפירוש בתלמוד חוץ אם מחדש דין מדעתו וכותב ויראה לי) ואני מודה שאין תירוץ שלי אמת דיהי' הבדל בין חטאת ואשם לשאר קרבנות ולא עלה בדעתי שיהי' אמת רק להליץ בעד קדושת כבוד אדמ"ו ז"ל כתבתי זאת ותו לא מידי.
<b>ומעתה</b> אין מלין בפי רק ליתן תודה לראשו אשר שם ללבו לשקוד על ספרי בעזה"י וגם כעת פניתי מכל עמלי למעלה משמש אשר לפני מכל צד וערכתי לפניו מחשבותי ואשר ירצה יקרב לפניו וד' יעזור לו ללמוד וללמד כאות נפשו ונפש אוהבו המברכו בכל לב. הק' חיים סופר
<b>כל</b> אלה צויתי להעתיק לו מפנקס שלי כי אות באות שלחתי לכ"ת נ"י מיד אחר חג הסוכות העבר רק אחי הרהמ"ג ר' זוסמאן נ"י כתב לי פעמים שאגרתי לא בא ליד מעלתו נ"י וצויתי להעתיק פעם שנית והכל משמים לטובה כי מאז ועד עתה מצאתי בחת"ס או"ח סי' קט"ז ד"ה ומה הביא אדמ"ו הגאון ז"ל קו' הנ"ל מתמורה בשם חמיו הגאון ז"ל ואודה לד' שזכיתי לעצמי ויעיין הבדל כאשר בארתי בעזה"י ומה שתי' אדמ"ו ז"ל דאיירי בדאית לי' לשליח שותפות בגוי' דאל"כ מה הבדל יש בין צבור לשותפין והביא דברי רמב"ן בתורה אשר רמזתי ולענ"ד דלעולם דלית לי' לשליח שותפות והבדל הוא כך עיין יומא דף י"ב הבדל אחר אם הבעלים ניכרים בחפץ נקרא שותפות ובהכ"נ של כרכים שהוא לפני כל הבא ואין לה בעלים מיוחדים נקרא של רבים וה"ה קיץ המזבח שלא נפקד ממנו איש וכן מים של רבים עיין ע"ז דף נ"ד ובריטב"א באר היטב כנלע"ד בהשקפה ראשונה ומאז נפל לי עוד הרהור בדין מציאה בבהכ"נ עיין מג"א סי' קנ"ד וברמב"ן הובא בקצוה"ח סי' ר' יעו"ש רק הזמן בוגד בי כעת דברי המברכו הנ"ל.
<b>סימן</b> <b>מ</b>
<b>שאלה</b> נער משכיל אשר לו גן נאה בירושה מאבותיו ונתגדל על ברכי אבי אביו וכאשר הגיע לי"ב שנים ושני חדשים ונחלה אבי אביו נדר הקטן גביע הכסף אשר לו בירושה מאבותיו לשמים אם יקום אביו הזקן מחליו וכן הי' שקם מחליו ובדק המורה הוראה אם ידע מה הנדר אשר נדר ופירש לפני שלשה כי לאלקים השמים והארץ אשר בידו נפש כל חי לכבודו נדר אם יקום אבי אביו מחליו וב' חדשים אח"כ נפל הנער למטה ונדר אם יקום מחליו יהי' כן הפירות אשר ילקטו בשנה הזאת לעניים וקם מחליו ונסע משם לאחי אביו ושם נחלה ושבק חיים לכל ישראל ושאל אבי אביו אי צריך ליתן הפירות לעניים יען כי לא בדקו אח"כ אם ידע מהות הנדר אשר נדר.
<b>תשובה</b> לפום רהיטא תלי' בפלוגתא של רש"י ורמב"ם דבנדה דף מ"ה אמרו בגמ' וכיון דתנו בת י"ב שנה ויום אחד נדרי' קיימין בודקין כל שתים עשרה שנה למה לי ס"ד אמינא הואיל ואמר מר ל' יום בשנה חשובים שנה היכא דבדקנא ולא ידעה להפלות אימא תו לא לבדוק קמ"ל רש"י בד"ה תו לא נבדוק וז"ל וליחזקה בקטנה עכ"ל משמע דווקא בלא ידעה אשמעי' דבודקים דדלמא בסוף שנה ידעה להפליא אבל אם ידעה בתחילת השנה פשיטא דלא צריכה בדיקה אם נדרה בסוף השנה דאוקמי' אחזקתה ראשונה דידעה להפלות אבל הרמב"ם פי"א מה' נדרים ה' ב' כ' וז"ל כיצד הרי שנדרו או הקדישו בתחלת השנה זו ושאלו אותן ונמצאו יודעין נתקיים נדרן ונדרו נדר אחר אפי' בסוף שנה זו צריכין בדיקה ואח"כ יתקיים ואין אומרים הואיל ונמצאו יודעין בתחילת השנה אין צריכין בדיקה אלא בודקין אותה את כל השנה הזו כולה עכ"ל ועיין בכ"מ שכ' שהרמב"ם הי' לו הגרסא בגמ' היכא דבדקנא וידעה להפלות יעו"ש וא"כ לשיטת רש"י כיון דנער הזה נדר בחליו של אבי אביו ונבדק וידע להפלות ונדר אח"כ בשעת חליו מהני נדרו והוה הפירות שנדר בחליו לעניים נדר טוב אבל לרמב"ם שצריך בדיקה בסוף אם נדר עוד הפעם ואז אם נודע שידע יתקיים משמע כל זמן שלא מבורר שידע להפלות אין נדרו נדר כלל מדכ' וז"ל צריכין בדיקה ואח"כ יתקיים עכ"ל דאוקמי' אחזקת קטנות או שמא שכח בסוף השנה עיין בב"ח סי' רל"ג ביו"ד א"כ לרמב"ם אין הפירות לעניים רק ליורש וכיון שהטור בסי' רל"ג והש"ך בש"ע שם סק"א פסקו כהרמב"ם א"כ הפירות הם ליורש ואין לעניים חלק בם ודו"ק.
<b>אמנם</b> אחר העיון בעז"ה נ"ל דנהפוך הוא שגם לרמב"ם והטור והשו"ע זכו העניים בפירות הגן ואשר יתן ד' בפי אשמור לדבר לפני חכמי לב תל"י.
<b>הנה</b> בנדה דף מ"ה במשנה בת אחת עשרה שנה ויום אחד נדרי' נבדקין וכו' ומסיים במשנה קודם לזמן הזה אפי' אם אומרים יודעים אנו לשם מי נדרנו לשם מי הקדשנו אין נדריה נדר ואין הקדישן הקדש לאחר זמן הזה אעפ"י שאמרו אין אנו יודעים לשם מי נדרנו לשם מי הקדשנו נדרן נדר והקדשן הקדש יעו"ש ולכאורה פלא בעיני למה לא מפרש רבינו הקדוש ברישא בבת י"א דנדריה נבדקין איך יהי' הבדיקה על מה אדניה הטבעו והי' לו לפרש נדרי' נבדקין אם ידעה לשם מי נדרה ולשם מי הקדישה נדריה קיימין ואם לאו אין נדריה קיימין שכאן היה עיקר המקום לפרש הבדיקה ולא בסיפא שעוסק במקום דלא מהני הבדיקה או במקום דלא צריך שבתוך הרבותא נשמע ענין הבדיקה ואין זה פתח דבריך יאיר וצע"ג.
<b>ונלע"ד</b> לחדש דבר דיש כאן לדון על ב' אופני בדיקות (א) שהבדיקה יברר לנו אם הקטנה בת י"א שנים או הקטן בן י"ב שנים אמרו למשל על ככר לחם שם נדר או שם הקדש ובודקין לדעת אם הבינו ענין הנדר אם לבם הבין שדיבור הזה הוא פועל איסור על החפץ וכיוונו בשעת הדבור לפעול בעולם איסור נדר או הקדושה של הקדש דאולי דברו דיבר הנ"ל בלי הבין שום שכל כמובן (ב) עוד צריך בדיקה לברר יען שיש בעולם כוכבי שמים וכסיליהם השמש והירח או הכוכבים או צבא השמים אשר ממעל אשר נכבדו בהמון גוים לאלקות ומכבדים להם נדרים ונדבות והקדשות או נדרו להן או אסרו בשמן ואולי ופן הקטן הזה או הקטנה הזאת אשר אינם בר עונשים אם יכבדו לע"ז וגם לב אין להם להבין שאין ממש בצבא השמים לקבל אותם לאלקות ונקל הוא שהלך לבם אחרי מראות עינים שראו תקפן וגבורתן של צבא השמים ונדרו או הקדישו להם או נשבעו בשמן וא"כ אין זה נדר ואין זה שבועה ואין כאן הקדש וע"י הבדיקה יבורר אם נדרו לשמש ולירח או לכוכבי שמים או ידעו שכל נדרים והקדשות הוא דוקא ליחיד המיוחד אלקי אלקים ואדון אדונים אשר שם בסתרי שמים מעונו ואנו שואלין אותו לשם מי נדר לאיזה אלקות שגם צבא השמים נקרא אלקים כמו "זובח לאלהים (אחרים) יחרם בלתי לד' לבדו" ועיין רמב"ן שם שהקב"ה נקרא אלקי אלקים ואדון אדונים ואל אלים וצריכים הם ליתן אות בדעת ובשכל מפורש שהבינו אחדות הבורא שהוא שם אלקי ישראל ולא כיוונו חלילה לכח אשר נקרא בשם אלקים וזה הוא בדיקה שנית וכל שתי בדיקות צריכים אנו לבדוק.
<b>ולפ"ז</b> בבת י"א דצריכה בדיקה הכוונה על ב' בדיקות הנ"ל אי ידעה ענין הנדר הבנת דבר של הנדר וגם ידיעת למי נדרה הוא הקב"ה אלקי ישראל מרמז המשנה נדרי' נבדקין הכוונה אם אסרה כבר בנדר או בהקדש צריכה ליתן לנו אות שמבינה איסור החפץ אשר אסרה וגוף הנדר לבדוק דאי הי' הפי' לבדוק לדעת אם ידעה לשם מי נדרה עיין רש"י אז הי' לרבינו הקדוש לומר היא נבדקת אם ידעה לשם מי היא נדרה ודו"ק אבל בסיפא קודם הזמן אפי' היא מעצמה אמרה לשם מי נדרה או הקדישה לא מהני יען דהיא אינה בת נדר דדיבור קודם מופלא סמוך לאיש אינו פועל איסור וכן לאח"ז אפי' אם אמרה שאינה יודעת לשם מי נדרה ששמעה נודר לאלקים וגם הוא נדרה אעפ"כ נדרה נדר דכיון שכבר היא גדולה מסתמא יודעת שבת ישראל אסורה לנדר לצבא השמים וסתם נדר מבר עונש על ע"ז הולך לשם ד' אבל בדיקה דרישא איירי לבדוק הנדר בעצם אם היא יודעת מה הוא תכלית הנדר מזה לא נרמז בסיפא כלל ודו"ק היטב כנלע"ד.
<b>ובזה</b> נלע"ד לחדש דבר מה שחידש הרמב"ם בפי"א מהל' נדרים במופלא סמוך לאיש צריך בדיקה כל השנה הגם אם כבר יודעת בתחילת השנה שבדקנו אז על נדרו וידע אעפ"כ אם נדר בסוף השנה צריך בדיקה מחדש והוא פלא ומצאתי בשערי תורה לאדמ"ו הגאון ז"ל ח"ב כלל ג' פרט י"ב שמבאר שכוונת הרמב"ם שסובר שאין לה דעת מיושבת ואולי שכחה והעמיק בפלפולו הארוך שדברי רמב"ם המה פלאים.
<b>ולפמ"ש</b> יש לחדש דבר בודאי בדיקת ענין הנדר מודה הרמב"ם לרש"י דלא צריכה בדיקה כיון שידעה פעם אחת נשארת בחזקת יודעת אבל צריכה בדיקה אולי נדרה נדרה לכוכבים ומזלות יען שקטנה אינה בת עונשין וצריכה בדיקה הזאת כל השנה עד שתגיע לבת עונשין שאז בא לה חזקת כשרות שגם אם תאמר שנדרה סתם ושאינה יודעת לשם מי נדרה סתמא לד' אבל אין כאן חשש כלל ולדין אין פלוגתא בין רש"י לרמב"ם כנלע"ד.
<b>ובמ"ש</b> יש ליישב קו' אדמ"ו ז"ל בפרט י"ג שהקשה היכא משכחת מלקות בהקדיש הוא ואכלו אחרים הל בדיקה קודם הנדר לא מהני דלמא שכחה ענין הפלאה בשעת הנדר ובדיקה אח"כ לא מהני דלמא לא ידעה בשעת הנדר דקטן לאו בר עדות ולפמ"ש נכון שהי' בידו להקדיש לד' ולא לע"ז וכל שבידו נאמן כמבואר בש"ך יו"ד סי' קכ"ז ס"ק מ"א ודו"ק.
<b>ואם</b> כנים דברי מיושב איזה קו' שהקשתי בחדושיו דגמ' הקשה למה לי הך דין בת י"ב נדרי' קיימין ומשני סד"א בודקין לעולם ועיין רש"י דהו"א דממעט רק לפני זמן וקשה הלא מסיפא נשמע דאחר זמן אפי' אינה יודעת לשם מי נדרה מהני לזה עוררני תלמידי הב' המופלג מאיר נ"י והקשתי עוד איך פירש"י דממעט רק לפני זמן הא מבואר בסיפא אפי' אם ידעה לא מהני וא"כ עדיין נשאר קו' הגמ' למה לי הך די"ב שנים נדריה קיימין עוד הקשתי לשיטת הרמב"ם למה לא תי' הגמ' שיש לטעות דבת י"א צריך כל השנה בדיקה אבל י"ב צריך בדיקה רק פעם אחת ולפמ"ש לעיל לק"מ כל הקו' דרישא איירי מבדיקות הנדר וסיפא מבדיקות לשם מי נדרה אבל בבדיקות הנדר גם הרמב"ם מודה שדי בפ"א ודו"ק.
<b>ובזה</b> מיושב קו' גדולה של אדמ"ו ז"ל בש"ת פרט י"ב וי"ג בכלל ג' למה צריך לרמב"ם בדיקה אפי' ידע בתחילת השנה למה לא נאמר אוקמי אחזקת פקחת וכי תימא דאוקמי החפץ אחזקת חולין או חזקת היתר דא"כ צריך להיות עכ"פ ספק דאורייתא ומרמב"ם משמע אי לא בדקי' אין כאן חשש איסור כלל וצע"ג.
<b>ולפמ"ש</b> נכון אם היינו דנין על מהות הנדר לבד בודאי יש חזקת פקחת אבל כאן אנו דנין הלא קטן הוא ואין עליו איסור ע"ז אולי הקדיש לשמש ולירח וכל צבא השמים כמבואר בתוספתא דמסתמא קטן רואה אור השמש כי יהל וירח יקר הולך ונדר להם או הקדיש להם וא"כ אי לא דשאלינן לי' למי הקדיש ולמי נדר מאי מהני הפקחות שיודע בנדר הראשון שהקדיש לשמים דלמא עכשיו חפץ להקדיש לצבא השמים דהלא אין זה איסור לגבי' ויש ספק אי הקדיש לשמים ומהני הקדישו או לצבא השמים ואין הקדש לע"ז ונשאר חזקת היתר של חפץ ודו"ק, כאשר הגדתי זה לפני תלמידי ר' משה יהודה נ"י הראה לי שראה שתוספתא דנדה פ"ה שכתב וז"ל מעשה בתינוק אחד שהקדיש קרדומו לשמים והביאו לפני ר"ע והי' ר"ע בודקו אמר לו בני למי הקדשת שמא לחמה ולבנה כוכבים ומזלות שהן יפים אמר לו לא הקדשתי אלא למי שהברזל שלו אמר ר"ע בדוק זה ומתוקן עכ"ל ואמרתי שישו בני מעי.
<b>ובהנ"ל</b> מדוקדק לשון הרמב"ם שכ' בה' א' בודקין אותן ושואלין אותן אם יודעין לשם מי נדרו לשם מי הקדישו ונשבעו נדריהן נדר והקדשן הקדש עכ"ל משמע שאנו בודקין ושואלין אותן ולא מפורש מה שאנו שואלין אותן רק אחר חקירה ובדיקה נגלה מחשבתן ואז הוא הכלל אם יודעין לשם מי נדרו והקדישו למה לא כתב שואלין אותן לשם מי נדרו ולשם מי הקדישו ואם יודעין למי נדרו ולמי הקדישו הר"ז קיים וצע"ג וכ' עוד בה' ב' וז"ל הרי שנדרו והקדישו בתחילת השנה ושאלו אותן ונמצאו יודעין נתקיים נדרן עכ"ל לשון ונמצאו יודעין משמע כאלו אנו חוקרין ודורשין ברוב דבריו עד שנגלה שיודעין ולא כ' ושאלו אותן והי' יודעים דהי' במשמע שאנו שואלין להם אם ידעו למי נדרו והקדישו וצע"ג.
<b>אמנם</b> כפי דברי תוספתא מבואר פשר הדבר שר"ע בדק לתינוק אם לא הקדיש לחמה ולבנה שהם יפים והשיב התינוק שהקדיש למי שברא הברזל ואמר ר"ע בדוק יעו"ש פ"ה ולמה לא שאל ר"ע הקדשת להקב"ה או לאלקי ישראל אך הוא הדבר הלא הקטן אינו בר עדות כלל וא"כ מאי מהני עדותו שהקדיש לשמים לקב"ה שהוא יחיד דלמא משקר בעדותו ובהגדתו ואיך יהי' אחרים נלקין אם אכלו הקדשו אלא משמע דלא שאלי' לי' שיגיד אם הקדיש להקב"ה או לשמש וירח רק דרך דרישה וחקירה בפתח פיך לאלם כאשר עשה ר"ע שמא לירח ולחמה שהמה יפים הקדשת שבודאי לדבר שהוא יפה נדרת והקדשת ואם הוא השיב למי שברא הברזל שלא הלך אחר היופי הנראה לעינים רק שהקדיש למי שברא הברזל מכח הטבע אז הוא בדוק וזה הוא שמרמז הרמב"ם בודקים ושואלים אותן אבל לא פירש מה שהי' השאלה רק מתשובותיו יהי' ניכר אם יודעין למי נדרו ולמי הקדישו וזה שכ' בה' ב' ונמצאו יודעין שמתשובתו ניכר שיודע דהוה כמסיח לפי תומו ועיין בפי' המשנה דמרמז על שני דברים אם יודע ענין הנדר ולמי נדר והבן בעז"ה.
<b>ונקוט</b> מיהו פלגא בידך שהרמב"ם מודה לרש"י דלא חיישי' לשכחה ואם ידעה בתחילת השנה בודאי ידעה בסוף השנה רק הרמב"ם לפי גרסתו פסק דצריך לבדוק עכ"פ למי נדר דחיישינן הגם שבתחילת השנה נדר לשמים דלמא בסוף השנה נדר לחמה וללבנה או לכל צבא השמים אשר אין ההקדש מהני כמש"ל.
<b>אך</b> בכל זה איננו שוה לי כי דקדקתי עוד בדברי הרמב"ם בה' ב' שכ' וז"ל כיצד הרי שנדרו או הקדישו בתחילת השנה זו ושאלו אותן ונמצאו יודעין נתקיים נדרן נדרו נדר אחר אפי' בסוף השנה זו צריכין בדיקה ואח"כ יתקיים ואין אומרים הואיל ונמצאו יודעין בתחילת השנה אין צריכין בדיקה אלא בודקין אותן את כל השנה הזה כולה עכ"ל ודקדקתי שכ' הרי שנדרו או הקדישו בתחילת השנה דמשמע שאחד בלבד עשו בתחילת השנה או שנדרו או שהקדישו למה לא כ' הרי שנדרו והקדישו בתחילת השנה לאשמעי' דאפי' אם הכל עשו שנדרו וגם הקדישו בתחילת השנה ואח"כ בסוף השנה נדרו וגם הקדישו אעפ"כ צריך בדיקה וצ"ע עוד י"ל שכ' אח"כ וז"ל ונדרו נדר אחר בסוף השנה עכ"ל למה לא כ' בקיצר ונדרו עוד אפי' בסוף השנה תיבת נדר אחר הוא מחוסר הבנה דפשיטא אם נדרו מחדש הוא נדר אחר ולא נדר ראשון וצע"ג.
<b>לכן</b> נראה לי בעז"ה דבר חדש מאוד דהנה יש כמה עניני נדרים לאסור על נפשו ולאסור על אחרים לאסור באכילה ולאסור בהנאה וגם כמה ענינים בהקדש והקדש ממון) הקדש בדק הבית והקדש קדושת הגוף וא"כ הלא אנו חוקרים בכל פעם שנדר בדבר רק לדעת אם נדר בטיב הנדר אשר נדר או אשר הקדיש וא"כ אם למשל נדר בפעם הראשון נדר אכילה או הקדיש קדושת בדק הבית ואח"כ נדר איסור הנאה וקדושת הגוף לא אמרינן יען שכבר ידע ענין נדר או ענין הקדש אז ודאי יודע כל סניפי נדר וכל סניפי הקדש אלא כל מה שנדר מחדש בשנה זו צריכה בדיקה או אם כבר נדר בתחילת השנה ואח"כ בסוף השנה הקדיש דבר לא נאמר מדידע ענין נדר ידע ג"כ ענין הקדש שצריך להיות לאותן שם אלא צריך בדיקה לכל נדר והקדש וזה שדייק נדר נדר אחר אבל בודאי אם בתחילת השנה הקדיש קרדומו לשמים ואח"כ בסוף השנה הקדיש קרדום אחר אז בודאי נאמר כיון שכבר שאלו אותן על ענין נדר זה וידע דלא חיישי' ששכח כאשר הבין הב"ח ואדמ"ו שערי תורה בהבנת הרמב"ם ודו"ק כי עיקר החידש רק שלא נאמר הואיל וראינו שכבר הגיע להפלאה בענין נדר או הקדש כבר דינו כמו גדול שלא צריך לידע להפליא כלל כי רק במופלא סמוך לאיש חידש התורה שצריך לידע להפליא וס"ד כיון שבדבר אחד יודע להפליא כבר קיבל שם גדול לענין נדר והקדש קמ"ל דכל מה שנדרו והקדישו בכל השנה לא מהני אם לא ידעו להפליא במה שנדרו והקדישו והבן.
<b>ויובן</b> מאוד דגמ' הביא דאמר מר שלשים יום בשנה חשוב שנה (ולגרסת הרמב"ם הואיל ונבדקה ל' יום וידעה להפליא אימא תו לא לבדוק) הכוונה הואיל אצל גדול הוה הנדר הגם שלא יכול להפליא ורק בקטן הסמוך לאיש חידש התורה שצריך דעת להפליא וא"כ אם נחשב ל' יום בשנה כשנה ואז בשלשים יום הנ"ל ידע להפליא ונעשה לענין נדרים גדול אז ס"ד דלא צריך לבדוק עוד דגם אם לא ידע להפליא נדריו קיימין קמ"ל דצריך להיות יודע להפליא כל השנה והבן כי לדעתי מקום הניחו לי מן השמים להתגדר בו.
<b>היוצא</b> מזה דגם הרמב"ם מודה שאם הנדר השני הוא מסוג נדר הראשון אז בודאי מהני מה שהי' בודקין אותו מתחילת השנה ולא חיישינן לשכחה ומוקמינן אותו אחזקת קמייתא וא"כ בנידן דידן מסתברא דאוקמינן המופלא סמוך לאיש על חזקתו והפירות המה לעניים ולא ירד הזקן לירש פירות של אותו שנה ואין לדמות לדין ספק ויבם שבא לירש ועיין תוס' בב"מ דף ב' שנימא הלא הזקן בודאי יורש גוף הקרקע והעניים ס' יורשים דשאני הכא שספיקא של זכות עניים קדם טרם שבא כח הזקן בירושה אבל שם בספק ויבם שניהם באים ברגע אחת מכח ירושה ועיין ברא"ש בב"מ בפ"ק בס' קנין ובא אח"כ אחר ועשה קנין טוב ודו"ק.
<b>והי'</b> בדעתי לפלפל אם ס' מעות עניים הוה ספק איסור רק כאן לא שייך עני ורש הצדיקו צדק משלך ותן לו דהוה ספק אם יש לעניים בו חלק כלל ובמקו"א הארכתי בעז"ה להבדיל אם יש לעני עכ"פ חלק ובין שהס' אם יש להם שום תביעה וגם הלא על הקטן שאינו בר מצוה ליכא חיוב של עני ורש הצדיקו הגם שנדרו נדר והקדישו הקדש עכ"פ במצוה של עני ורש הצדיקו לא נכנס וא"כ פן ואולי אם הי' נבדק לא הי' יודע והוה ספק להקל ויוכל אבי אביו לבוא מכחו ויש לעיין בירושלמי דאיכא דרשות הרבה מאין נלמד שס' לקט לקט יעו"ש בסוף חולין (ועיין תשובת אדמ"ו חת"ס ז"ל יו"ד סי' ר"מ בהבנת ירושלמי הנ"ל והי' לי להאריך בדבריו ועיין ביו"ד סי' קנ"ט בפלוגתא דרמ"א והש"ך אי יש הבדל אם הנודר קיים או שהוא מת והיורשים צריכין להשלים) ועיין בריב"ש סי' קס"ו ועיין ברמ"א בתשובה שחולק על פסק הב"י ועיין בקצו"ח שהעיר בדברי הרמב"ם ועיין בתוס' ר"ה דף ד' ובטו"א שם ובמר"ן ז"ל אשר הפליא על קצו"ח בסי' רע"ג ועיין רמב"ן במלחמת בב"ק פ"ד בהשגותיו על בעה"מ ואכ"מ להאריך בזה.
<b>סוף</b> דבר נשמע להלכה שהפירות של גן היתום משנה הזאת המה לעניים כנלע"ד בעז"ה. הק' חיים סופר
<b>סימן</b> <b>מא</b> ברכת ד' עליכם הראשים מנהיגי ומנהלי העדה קצינים ונכבדי עמם הנקראים בשמם כמהו' ר' קלונמס קלמן הכהן רה"ק נ"י עם טובי' כמהו' ר' ארי' ליב קראן נ"י וכמהו' ר' דוד דאממער נ"י בק"ק קומפלונג במדינת באקאווינע.
<b>אחד"ש</b> מכתבכם עם שאלתכם קבלתי ואחרי הודיע הרב המאה"ג אב"ד דקהלתכם נ"י כי מדעתו ומרצונו הושלח לי השאלה ולבבכם שלם עמו רק לא הי' בבריאות לכתוב בעצמו ע"כ הגם שרבו עלי הטרדות אשוב מיד על ס' א' לדעת אם הבשר והכלים טריפה אשר אכלו משחיטת השוחט אשר עבר על שבועה שלו כפי מבואר בהעתקה מפנקס הקהל והי' כי ירחיב לי ד' אז אשיב אי"ה כיד ד' הטובה עלי מה משפט השוחט ובעבור הנוגע לממון.
<b>שאלה</b> גופא דעובדא הכי הוא דהרבות בשנים אשר התאספו אקרו"ט להוסיף על דמי מחיר כל פונד בשר כשר חצי צ"ל למען יהי' רוחה להספיק שכר להרב אשר קיבלו אז וכאשר נסע רב ההוא מעירכם החזיקו השוחטים הוספה הזאת לעצמם ולא נתנו עוד לקופת הקהל והגם שצעקו כל הקהל ע"ז והשוחטים התחייבו עצמם ליתן בכל שבוע ג' ר"כ לקופת הקהל בכ"ז לא ארכו ימים ולא נתנו וכאשר קבלו הבני קהלה רב אב"ד מחדש תבעו הבני קהלה מהשוחטים לשלם אותן ג' רייניש על כל שבוע ושבוע שעבר והתחננו השוחטים שהקהל ימחול להם שקשה גזל הנאכל אבל מכאן והלאה התחייבו א"ע ליתן בכל שבוע ושבוע ארבעה ר"כ והזמן הפרעון יהי' בכל עש"ק בלי שום השמטה אפי' משבוע זו לשבוע אחר וקיבלו על עצמם בשבועה ובנדר עד"ר בפ"מ כ"א בפ"ע בלשון יחיד הריני נשבע וכו' אבל בגוף הכתב שעשו עמם הקהל כתוב בלשון רבים ואעתיק הלשון שכתב בהשאלה וכך נוסח הכתב אנחנו הח"מ נשבעים ונודרים עד"ר בפ"מ וע"ד הני תלתא היינו הרב הגאון המובהק אב"ד דק"ק לבוב וע"ד הרב ר' יחיאל מיכל אב"ד דק"ק מולינטצע וע"ד הרב הג' דפה שהוא לטובתו בלי שום תנאי ואונס רק ברצון הטוב בלי שום הכרח כלל ובביטול מודעא עד סוף כל מודעות על אופנים המבוארים למטה החוב שמחוייבים אנחנו הח"מ ליתן בכל שבוע ושבוע ביום ו' עש"ק סך ארבעה ר"כ למען יהי' להספקת הרב מבלי שום השמטה משבוע זו על שבוע אחר ועוד איזה פונקען ובאם ח"ו נעבור על א' מאופנים המבוארים למעלה אזי תאסור ידינו מלשחוט עוד אף עוף הקל מכ"ש בהמות גסות ודקות הן בכאן והן בכל הסביבות השייכים לכאן וכל השחיטות ובדיקות שנזבח ע"י אח"ז יהי' אסורים עלינו ועל אחרים כבשר קדשים כ"ז קבלנו עלינו בנדר עד"ה וע"ד הני תלתא ובשבועה בפ"מ כ"ז נעשה על משך שני שנים מיומא דלמטה ע"ז בעה"ח היום יום ג' י"ג ימים לחודש אייר שנת תרל"ב פה קומפלינג הק' יהודה ליבש שו"ב הק' יוסף שו"ב אנחנו הח"מ בפנינו עדים חתמו השוחטים אחר שקראו ונשבעו כ"א בפני עצמו בפ"מ על כל הא דכתב ומפורש לעיל וחתמו ע"ז העדים ע"כ העתקת נוסח הכתב בלי שום שינוי כלל ואח"ז עזב שוחט אחד את מקומו והלך למקום אשר הכין לו ד' טרפו ומזונו ומאז עבר גם שוחט הנשאר ולא שילם ב' זהובים הנ"ל ועבר שבועתו והגם שהזהירו בו האב"ד ואקרו"ט הוא נתן כתף סורר ונפשיכם אותה לדעת אם אין הכלים אסורים מאותן ששחט להם הגם שידיו אסורות בשבועה שלא לשחוט והארכתם במכתבכם אלי.
<b>תשובה</b> אם אשיב דרך פרט אודיע התשובה תתחלק לשלשה ראשים (א) ספק הראשון אם השומן והכלים אסורים מאותן אנשים אשר עברו ואכלו משחיטת אותו שוחט או נימא דלא הי' כח בשבועת השוחט לאסור שחיטתו לאחרים (ב) ספק השני אם השוחט הזה עבר על שבועתו ואיסורו אשר אסר על נפשו ופסול להיות שוחט וגם אכל איסור יען שאכל משחיטת עצמו או נימא דלא נפסל משחיטה וגם לא אכל איסור על שאכל משחיטתו (ג) אם השוחט מחויב לשלם את הגזילה אשר גזל רבים או נימא כי לא גזל ולא חמס במה שלא שילם בכל שבוע הב' ר"כ ואני תפלה ד' יהי' עם פי ויורני אשר אדבר להלכה למעשה בעז"ה,
<b>ואעיר</b> כעת על ספק הראשון אשר עיקר שאלתכם אם לא נאסר כל הבשר והשומן הן מהעופות ובהמות אשר שחט השוחט אשר עבר על שבועתו ליתן בכל שבוע בעש"ק ב' זהובים וכיון שעבר ולא נתן א"כ שחיטתו אסורה וגם השומן והכלים שנתבשלו בהם אסורים או לא.
<b>ראיתי</b> שהדבר פשוט לפניכם דהכל אסור ותורת חכם על לשונכם ואעתיק מדבריכם שכ' וז"ל ועכשיו שעבר על נדר ועל איסור שבועה בפ"מ לפענ"ד שגם הכלים שנשתמשו בבשר שנלקח משחיטתו אחר עברו על השבועה אסורים שהרי הי' חל על הבשר חתיכה דאיסורא ולא שייך בכה"ג לומר דאין אדם אוסר דשא"ש כמ"ש הר"ן פ"ב דחולין כיון שנאסר שחיטתו הוה כלא נשחטה וכמתה מאלי' ועיין ביש"ש פ"ב דחולין וביו"ד סי' ד' ס"ק ד' ועיין נב"י מהד"ת יו"ד סי' מ"ח ע"כ מבקשים ומחלים את פני אדמ"ו אשר יושיט לנו את שרביט הזהב ובחסדו הגדול ימחול להשיב לנו תיכף תשובתו הרמתה למען להפריש את העם מאכילות איסור עכ"ל.
<b>הנה</b> לא אביט על הלשון רק על שורש הדברים אם יש לומר דשוחט שנשבע שלא ישחוט עוד ועבר ושחט שיהי' הבשר אסור הגם דאין אדם אוסר דשא"ש שאני הכא כיון שנאסר לו לשחוט הוה כמתה מאלי' דוגמת סברת הר"ן בפ"ב דחולין שמובא בט"ז סי' ד' והוא מרא"ה בבד"ה כנודע ודבר זה כבר העיר החו"ד בסי' א' בתוספת ביאר על דין הנזכר בסי' א' סעיף י"א שכ' המחבר וז"ל ואם הטילו הקהל חרם שלא ישחוט אלא טבח ידוע ושחט אחר יש אומרים ששחיטתו אסורה עכ"ל והסביר החו"ד מטעם כ"מ דא"ר ל"ת א"ע ל"מ והביא שם שזה סברת הרא"ה ור"ן הנ"ל כיון דלא מחייב אלא על שם שחיטה כעין פנים א"כ אי אמרינן ל"מ לא עביד איסור וא"כ אם הטילו קהל חרם הוה כאלו הוא נשבע שלא לשחוט ואז דומה לרמ"א בח"מ סי' ר"ח מי שנשבע שלא למכור חפץ זה דלא מהני מכירתו וה"ה כאן דלא מהני שחיטתו א"כ הדבר מבואר כמ"ש.
<b>וטרם</b> אחקור על דברי חו"ד לדעת היעמדו דבריו בהשוחט שנשבע שלא לשחוט שנימא בו דין דא"ע ל"מ בכ"ד מה שמדמה דין המוזכר בש"ע בקהל שגזרו חרם שלא לשחוט רק קצב ידוע אמרתי לגלות דעתי שלבבי לא כן ידמה ואשיחה וירוח לי בעז"ה.
<b>נלע"ד</b> להקדים סברא אחת אשר אמרתי במקו"א הך דין דכ"מ דא"ר ל"ת א"ע ל"מ אשר מקורו בגמ' תמורה דף ד' היינו אם אותה הפעולה אסור לאדם לעשות כגון אונס שגירש או המיר בהמה ואכלו קדשים או שלא יפדה חרמים דכתיב לא יגאל או נשבע שלא ימכור חפציו או חפץ זה וכדומה כיון שלא משכחת שיעשה פעולה הזה בחפץ זה בהיתר אז אפי' עבר ועשה לא מהני דהא רחמנא אמר שלא יעשה פעולה הנ"ל וה"ה לשוחט שנשבע שלא ישחוט עוד כלל אם עבר ושחט הוה שחיטתו נחירה דהא לא אפשר לו לעשות מעשה שחיטה בהיתר ואם עבר ועשה מעשה השחיטה הפעולה מעידה שעבר עבירה ולא מהני אבל בקהל שגזרו שלא ישחוט אצלם רק קצב ידוע אבל בודאי מיתר לכל שוחט לשחוט בעלמא אפי' בהמה זו שממקומם אם יוליכוה למקום אחר מותר לכל שוחט לשחוט אותה שקהל יוכלו לגזור שבגבולם לא ישחוט איש אחר אבל לגזור על שוחטים שלא ישחטו בעולם אין להם כח ולא שייך לומר כ"מ דא"ר ל"ת דהלא הפעולה שהיא השחיטה הי' מותרת לכל שוחט לעשות אפי' באותה בהמה עצמה בכל מקום בעולם א"כ דפעולת השחיטה מותרת אפי' בבהמה זאת איך לא יהי' מהני אפי' אם נשחטה במקום הזה והבן וה"ה אם השוחט נשבע שלא ישחוט בגבול שלהם אבל עכ"פ ידיו לא אסורות לשחוט בכל העולם אפי' אותן עופות ובהמות של בעלי גבול זה אם יובילו אותם למקום אחר מותר הוא לשחוט אותם א"כ איך שייך לומר אי עבר ושחט ל"מ הא הוא יכול לשחוט אותו חפץ בעצמו בהיתר א"כ מה שנשבע שלא ישחוט בגבול זה השם איסור הוא המקום ששחט אבל גוף השחיטה לא הוה מעשה איסור דהא אותה שחיטה משכחת בהיתר במקום אחר ודו"ק.
<b>ומצאתי</b> ראי' ברורה בעזה"י במהרי"ט סי' ס"ט שכ' הגם שעבר עבירה שנעשו התקנות בערכאות כיון שהתקנות נעשו בלי אונס ועפ"י רוב אטו מפני שנעשה עבירה שנעשה בפלילים לא יהי' מהני התקנות אשר נעשים בפני ערכאות יעו"ש היינו כיון שאין כאן אלא איסור המקום אבל בגוף הפעולה ליכא איסור דהי' יכולין לעשות כדין וכדת שלא בפני ערכאות א"כ לא שייך א"ע לא מהני וה"ה כאן אותה שחיטה מאותו שוחט ובאותו בהמה היתה יכולה לעשות במקום היתר ודו"ק.
<b>אך</b> א"כ קשה למה כפל מהרי"ט שם פעמים וכ' וז"ל וכל מי שעשה מעשה באיסור שאותו איסור כבר נעשה ואי אתה יכול לתקנו כגון זה שהלך לעש"ג ועבר על האיסור כלום יש בידך לתקן מה שעוות מעתה אותו מעשה שנעשה בפניהם נעשה כדין עכ"ל וכ' עוד שם וז"ל שאין איסור בגוף המעשה אלא במה שהי' לפני גוים וההעמדה בפניהם א"א לבטלה עכ"ל משמע אלו הי' אפשר לבטל איסור הזה הגם דגוף התקנות נעשו כדת הי' אמרינן אי עביד לא מהני וה"ה כאן נאמר דשחיטה הוה נחירה א"כ לא עבר על השבועה וצע"ג.
<b>אמנם</b> אבאר בעז"ה דברי מהרי"ט דלכאורה למה לו להוסיף דבר זה שאיסור א"א לתקנו הלא הסברא הי' הגם דעבר אמימרא דרחמנא אעפ"כ המעשה קיים דאל"כ למה ילקה כקו' אביי רק רבא אמר דלקה משום דעבר אמימרא דרחמנא ואעפ"כ א"ע ל"מ יעו"ש בתמורה ודי אם המעשה בעצמו הוא נגד רצון הקב"ה אבל אם המעשה מעשה היתר רק במקום שנעשה הוא עבירה מהכ"ת שלא יהני המעשה הלא בה ליכא עבירה כלל וא"כ אפי' אם אפשר לתקן עבירה של ערכאות אעפ"כ השכל גוזר שהתקנות קיים שבעצמם ליכא מעשה עבירה על כן דברי מהרי"ט נפלאים מאוד.
<b>ואחר</b> העיון עמוקים דבריו מאוד והוא דיש ב' אופני מעשה אסורים (א) כגון אונם שגירש או פדה חרמים או המיר בהמות קדשים שם אסרה התורה פעולה הנ"ל לא מטעם יען שהוא נהנה מהעבירה רק הפעולה ההיא נעשית איסור התורה הקפידה שלא ועשה איש ישראל פעולה הזאת א"כ אם עבר ועשה סובר רבא הגם דילקה דעבר על רצון הקב"ה אעפ"כ המעשה ג"כ בטילה יען דאותו מעשה נמאסת לפני הקב"ה ולא אהני מעשיו ואביי חולק כיון דלקי על המעשה ע"כ המעשה קיים יעו"ש (ב) אם עשה פעולה אשר עדיין לא נגמרת בו עבירה רק מיתלי תלי וקאי אם יתענג וירוויח בה יהי' עבירה ואם לא יתענג ולא ירויח בה לא הוה עבירה אז גם אביי מודה לרבא שאסור לו התענוג והריוח דא"כ עכשיו הוא עובר עבירה ואסור לכל בר ישראל לעשות עבירה לכתחילה למשל שתקע בשופר של ע"ז כל סרך איסור ע"ז הוא שלא ידבק בידו מאומה שלא ירויח בע"ז אבל אם אין מרויח אין השימוש איסור כדאמרינן בחולין דף י' סכין של ע"ז מותר לשחוט בה בהמה בריאה דמקלקל הוא ועיין בתוס' שם ההבדל בין שבת לע"ז ועיין בפלתי סי' י' דברים מתוקים מדבש א"כ אם תקע בשופר של ע"ז בר"ה תלי' אם מצות לאו להנות נתנו א"כ יצא אבל אם מצות להנות נתנו לא יצא דאי אמרי' לא יצא לא נעשה מעשה עבירה כלל הכי אסור לתקוע בשופר של ע"ז אם אין לו הנאה הא לא נדבק בידו מאומה אבל אם אמרינן מצות להנות נתנו אי אמרינן יצא ועכשיו הוא מתחיל העבירה יען שאמרינן יצא ולא צריך לתקוע כדי לצאת מצותו אז בודאי אמרינן לא יצא וצריך לתקוע מחדש כדי שלא יעשה עבירה לכתחילה ודבר זה מתורת רשב"א ביבמות דף ק"ג למדנו דכתב שם בד"ה אחד וז"ל ויש מפרשים דלכתחילה לא תחלוץ משום דנהנית שניתרה להנשא ע"י כך אבל בדיעבד חליצתה כשירה דנהי דעבדה איסורא חליצתה לא מיפסלה בהכי והרמב"ן נר"ו הקשה לפ"ז מהא דגרסינן במס' ר"ה פ' ראוהו ב"ד רבא אמר אחד זה ואחד זה לא יצא הדר אמר רבא אחד זה ואחד זה יצא מאי טעמא מצות לאו להנות ניתנו אלמא טעמא דמצות לאו להנות ניתנו הא אלו נתנו להנות בהן לא יצא וטעמא דמילתא כיון דאם לא יצא לא נהנה ולא עביד איסורא אמרינן דלא יצא דכשאתה אומר יצא עכשיו הוא שנהנה וא"כ הכי הל"ל חליצתו פסולה כדי שלא תהנה ולא תעבור עכ"ל הרי שפתיו ברור מללו דאם לא נגמר עדיין העבירה ואפשר לעקור העבירה אז בודאי אסור להנות ואמרינן דלא נעשה תיקון כדי שלא יולד עבירה.
<b>ולפ"ז</b> אי התורה אמרה המשפטים אשר נגמרו בערכאות הוא העבירה הי' בסברא שהתקנות בטלים א"כ לא נתהוה ונגמר עבירה אבל יען התורה אמרה ואלה המשפטים אשר תשים לפניהם ולא לפני ערכאות משעת שימה נגמר העבירה אפי' אם לא נגמרו שם נעשה עבירה א"כ כיון שא"א לעשות שלא יהי' נגמר העבירה א"כ כיון דבגוף התקנות ליכא עבירה לא שייך בו אי עביד לא מהני הגם דנעשה במקום העבירה אבל התקנות בעצמם נעשים כדת ואין שייך לומר דלא מהני ודו"ק.
<b>ומהרי"ט</b> למד כן מדברי מרדכי סוף פרק ג' דשבועות שכ' וזה לשונו פסק הר"י בר פרץ מי שנשבע או קיבל חרם שלא יתן דבר או לא ימכר ולא ימחל חובו או שאר דברים ועבר שבועה ומכר או נתן אין במעשיו כלום כדאמר בכתובות כיון דאמר רבנן לא ליזבן אי זבין לא הוה זבינא ומסתמא אין אמירה דרבנן גדולה משבועתו וא"כ אין במעשיו כלום דע"י עצמו איבד כחו וזכותו בנדר ובפ"ק דתמורה אמר אביי כ"מ דאמר רחמנא לא תעביד אי עביד מהני ורבא אמר ל"מ והתם מייתי פרכי טובא בין לאביי בין לרבא ומשני כולהו ומ"מ הלכה כרבא לגבי אביי בר מיע"ל קג"ם עכ"ל ולכאורה דברי מרדכי מופלאים דארכב על תרי רכשי מתחילה דן מטעם דאמרו בגמ' כתובות דף פ"א כיון דאמרו רבנן לא לזבין ואח"כ דן מטעם דפסקי' כרבא כ"מ דא"ר ל"ת וצע"ג.
<b>אמנם</b> הוא הדבר דמרדכי דן יען התכלית החרם או השבועה הי' שלא יצמיח היזק לאחר א"כ אין נגמר העבירה רק אם המכר או המתנה יהי' קיים עולמית אבל אם לא יתקיים פעולת המכר והנתינה והמחילה לא נגמר עבירה כלל אז שייך סברת הגמ' אי אמרו רבנן לא ליזבן אי זבין לא הוה זבינא דבזה יהי' נגמר העבירה ואמרי' דלא מהני הפעולה א"כ לא נעשה עבירה כי תכלית החרם או השבועה שלא ימכר ויתן הי' רק שלא יהנו מעשיו אבל בגוף המכירה או הנתינה לא איכפת לן שאין לנו טעם לאסרה במעשה רק אסרנו עליו הפעולה כדי שלא יומשך ממנו ההפסד הממון וא"כ לא מגיע כלל לכ"מ דא"ר לא תעביד שם התכלית האיסור שהפעולה הוא האיסור ולא מטעם הפסד מה שנמשך ממעשיו דהפעולה בעצמה אסרה התורה ולכן דן המרדכי מתחילה דאם נאמר מהני אז נגמר כנגד תכלית המבוקש ואמרי' לא מהני ונתקיים התכלית אשר אותה אנו מבקשים ואם נאמר דמהני זבינא שלו א"כ עכשיו אנו גומרים העבירה ואח"כ דן המרדכי פן תשוב הגם שתכלית יהי' שלא נעשה גוף הפעולה היינו המכירה ונתינה איסור בעצמו והשיב דא"כ דהוה גוף הפעולה איסור פסקינן כרבא כ"מ דא"ר ל"ת א"ע ל"מ ודו"ק.
<b>היוצא</b> מזה דאין לדמות דין זה ביו"ד סי' א' בקהל שגזרו שלא ישחוט רק קצב ידוע לדין אם השוחט נשבע שלא לשחוט להיות דומה למי שנשבע שלא למכור חפץ זה דשאני בסי' ר"ח בח"מ שנשבע שלא למכור חפץ זה א"כ לא משכחת דיוכל למכור החפץ בהיתר ונסתלק מכח מכירת חפץ זה דהא אסר על עצמו בשבועה שלא למכור חפץ הנ"ל אבל במי שקהל אסרו עליו לשחוט בגבולם או השוחט אסר על נפשו לשחוט בגבולם א"כ יוכל לשחוט אותן עופות או בהמות עצמן במקום אחר נמצא אם עבר ושחט שם עבר השבועה מכח המקום יען ששחט במקום הזה אבל אין להזכיר שעבר שבועה במה ששחט עוף זה או בהמה זאת דהא מותר לו לשחוט אותן בעצמם ואיך נימא דשחיטה לא מהני אצלם הלא מעולם לא נאסר השוחט בשחיטתו ואטו יען ששחטן במקום זה ועבר עבירה על המקום נימא דלא מהני השחיטה ולא דמי אם נשבע שלא לשחוט עוף זה או אם נשבע שלא ימכור חפץ זה דאז לא משכחת מעשה זה בחפץ זה בהיתר אצלו ודו"ק.
<b>אך</b> בעמקו נ"ל דחו"ד נחית לחקור הכי איסור הקהל הי' שהוא לא ישחוט רק שהבשר משחיטתו לא יאכל ולכך גזרו לאסור שלא ישחוט איש חוץ מקצב שלהם אבל המבוקש הי' שלא יאכל משחיטתו כדי שלא יזיק להם וא"כ אי אמרי' הבשר לא יאכל לא נעשה איסור כלל (ועיין ש"ך סי' ר"ח סעיף א' ובט"ז ס"ק ב') והביא ראי' כמו אם אדם שוחט בהמת חבירו לע"ז בשלא כדרך עבודתה כגון ששוחט בהמה למרקוליס שצריך לעשות מעשה שחיטה כעין פנים דבדרך עבודתה אפי' שיבר מקל לפני' חייב אבל בד' עבודת פנים חייב בכל ע"ז אפי' אין דרכה בכך עיין סנהדרין וברמב"ם ה' סנהדרין א"כ אם אנו אומרים דאסור הבשר א"כ לא עבר עבירה דהא כיון לעבוד בשם שחיטה אמרי' דהבשר אסור זה סברת הרא"ה ור"ן ה"ה אם הטילו קהל איסור או השביע לעצמו שלא לשחוט אשר התכלית שלא יאכל הבשר א"כ אמרינן דהבשר אסור כדי לתקן האיסור כנלע"ד בהבנת חו"ד הגם שלשונו אינו מכווין היטב.
<b>שוב</b> מצאתי להגאון הנ"ל בחבורו נתיבות בח"מ סי' ר"ח ס"ק ב' שכ' וז"ל ובבואי לכאן שהביא הש"ך תשובת מהרי"ט סי' ס"ט עיינתי שם וכ' מקצת כדברי והנאני מאוד וכאן אוסיף ביאור דדווקא במקום שאם אנו מקיימים מעשיו מבטלים מה דאמר רחמנא כגון בתמורה שאם אנו מקיימים מעשיו מבטלים במה דאמר רחמנא לא ימיר וכן במכירה דחרמים ובגרושין דאונס ובכל הני דחשוב התם וכן בכתובות פ"א בהא דאמרו רבנן לא ליזבן אי זבין לא מהני שם ג"כ הקפידו חכמים שלא יתבטל שיעבוד כתובתה ואם אנו מקיימים המכירה מבטלים דברי חכמים משום הכי מבטלים מעשיו כדי שיהי' דברי חכמים קיימים משא"כ במכר בשבת שאסרו חכמים רק מעשה מכירה מחשש שלא יכתב ולא הקפידו על קיום המכירה רק על מעשה המכירה ומעשה מכירה כבר עבר ולא מתוקנים דברי חכמים וקיום המכירה הוא בהיתר דאיסורא דעבוד עביד עכ"ל חדאי נפשי שגם הגאון חקר הבדל אם הפעולה נאסרת כגון מכירה בשבת או התכלית הפעולה הוא האיסור אם התכלית הנמשך מהפעולה הוא האיסור אז אמרי' אי עביד לא מהני אבל אם הפעולה בעצמו האיסור ולא התכלית הבא ממנה אז אמרינן מה שעבר עבר והגם שהגאון הנ"ל כותב שכל מילתא דאמרו בתמורה הוא התכלית האיסור ולדעתי אין זה אמת דשם הפעולה האיסור דתורה הקפידה שלא יעשה כן בכ"ז אודה ד' שזכיתי לילך בדרך אמת.
<b>ובזה</b> אמרתי דבר חדש הגם דתוס' והרבה פוסקים אומרים דבאיסור שבדה לא אמרי' אי עביד לא מהני היינו אם נאמר דלא בטל המעשה מחמת שהפעולה נאסרת בעצמה אבל דבר שכל האיסור הוה התכלית הנמשך מן הפעולה אז בודאי אי אמרינן מהני הוה כאלו אנו רוצים לעבור האיסור דהא הפעולה אין האיסור רק התכלית היוצא ממנה אז אפי' אביי מודה דלא מהני מעשיו כסברת רשב"א בשופר ובסנדל ע"ז ואמרי' דלא מהני דמה בכך שבדה מלבו אטו איסור שבדה מותר לעבור אבל אי הנמשך ליכא איסור רק המעשה בעצמו הוא האיסור אז אין המעשה בטל אם האיסור מלבו בדה כיון דאין התכלית ממנה אסור ודו"ק.
<b>ולכן</b> לא חש הגאון מליסא על זה שהשבועה בדו מלבם ראשי העדה אסרו השחיטה או השוחט דגם איסור חכמים הוה ג"כ בדה מלבם ואעפ"כ אי אמרו חכמים לא ליזבן אי עביד לא מהני וה"ה בקהל שאסרו יען דאם נאמר מהני נראה כאלו אנו רוצים לעבור דהם לא אסרו פעולת הזבינא בעצמו רק אסרו התכלית וה"ה בקהל אין איסורם רק התכלית ודו"ק.
<b>וחפשתי</b> באוצר התשובת אדמ"ו חת"ס ז"ל ביו"ד סי' ו' שישב על מדוכא זו הגאון מזאלקאו שנימא כל מילתא דא"ר ל"ת והביא דברי חו"ד שמסביר בזה דברי רא"ה וכ' עליו אדמ"ו ז"ל שמתפלא עליו וכ' הוא דהטעם דא"ע ל"מ ועי"ז הו"ל אינו ראוי לפנים ולא שחט לע"ז זה דבר שאין הדעת סובלו דלהוי מש"ה אין ראוי לפנים והלא אפי' שבר מקל לע"ז הוה כעין זביחה כל שאין הבהמה מחוסר אבר חייב עליה עכ"ל ודברי אדמ"ו ז"ל נפלאים בעיני דבע"ז שאין דרכה בכך בזביחה אינו חייב בשוחט לע"ז אלא בשחיטה כעין פנים אבל שיבר מקלו חייב דווקא אם דרכה בכך והקול קול יעקב מליסא צדק בדין בעז"ה.
<b>עוד</b> השיג עליו שלא העמיק בדברי מהרי"ט דבאיסור שבדה מלבו לא אמרי' א"ע ל"מ ואפי' אם נימא שמעשה קהל אלים עכ"פ יוכלו להפר מעצמם בלי חכם עכ"פ לא אמרינן א"ע ל"מ יעו"ש, ולפמ"ש דעת חות דעת לא משום כ"מ דא"ר ל"ת דזה אם הפעולה האיסור אבל אם התכלית האיסור אפי' בדה מלבם אמרי' א"ע ל"מ כדי שלא נעבור איסור ודו"ק (ומה שנתקשה אדמ"ו בדברי ר"י בר פרץ כבר נתבאר למעלה תל"י ואין ראי' מכאן דלא אמרי' באיסור דרבנן א"ע מהני ודו"ק).
<b>ומה</b> אעשה אם אדמ"ו ז"ל כתב בד"ה היוצא הלכה למעשה וז"ל שנית בשבועה אפי' ליכא כל אלו תנאים אפ"ה מהני משום שבדאו מלבו חוץ מעד"ר ואפי' חרמי צבור דחמירי טובא ולא קילי משום דיש בידם לבטלם עכ"ל ומי יהרהר אחרי רבו ורבן של ישראל לאמור א"ע ל"מ ויהי' השחיטה נחירה ודו"ק.
<b>ואוסיף</b> נופך הלא כבר הכריע השעה"מ בפ"ג מה' נדרים ה"י כמהר"י אלפנדרי בשוחט שאסר שחיטתו על כל העולם לא מהני דאין אדם אוסר דבר שנא ב"ל יען כיון דכל הנאות גופו לא נאסר דנאמר דדומה לאוסר הדקל גופי' לכל העולם אז גם פירותיו הבאים אח"כ לעולם נאסרין דכאן לא אסר רק שחיטתו ולא אסר גופו וידיו לכל הנאות דנאמר ידיו הן בעולם א"כ היה השחיטה דשלב"ל יעו"ש כי מתוקים דבריו וא"כ בנידן הנ"ל שאמרו שהנשחטים יהי' אסורים עליהם ועל אחרים הגם שלעצמו הי' יכול לאסור אפי' דבר שיבא לעולם אח"כ אבל על אחרים עכ"פ אין יוכל לאסור מה שלא בא לעולם (דכאן לא שייך כלל מיגו דחל על עצמו חל על אחרים וממילא יש לחקור דאפי' על עצמו אינו חל דמכח שאין דבורו חל על אחרים לא חל גם על עצמו עיין בזה בשעה"מ פי"ב ה' יו"ד שחקר בזה אם נדר שלא חל מקצתו הוה כאלו נתבטל מקצתו וכעין זה מצאתי לנב"י ח"ר יו"ד סי' ס"ח בד"ה ומעתה שחקר אם לא חל השבועה על זרעו לא חל אפי' לגבי עצמו דנדר לא חל מקצתו בטל ג"כ כולו יעו"ש ואכ"מ כי לא אדין כעת איך אכל השוחט משחיטתו הלא לעצמו חל הנדר אפי' בדשלב"ל כי אני דן בפרט זה איך שחיטתו אשר שחט לאחרים אסור או לא ודל"ב) וכיון בנידן דידן לא אסרו השוחטים ידיהם לכל הנאות הוה דשלב"ל וא"כ לא מבעי' העופות אשר לא הי' בעולם לא נאסרו אלא אפי' הבהמות אשר הי' בשעת איסור בעולם לא נאסרו ודו"ק בקיצר הדברים בעזה"י.
<b>ומה</b> שאמרו השוחטים אם יעברו ויזבחו יהי' השחיטות והבדיקות הנזבח על ידינו יהי' אסורים עלינו ועל אחרים כבשר קדשים עכ"ל כפי אשר הועתק הם בעצמם לא אמרו שיהי' שחיטתם כנבילות רק יהי' נקראים שחוטות רק אסרו אותן השחוטות עליהן ועל אחרים כבשר קדשים ודבר זה מביא לידי גיחוך איך יאסר אדם של חבירו על חבירו שיהי' בשר של אחרים אסור על הבעלים או על כל העולם (על עצמם יוכלו לאסור אם לא הי' הבשר בעולם) עיין ש"ך יו"ד סי' ר"ה ס"ק א' שהביא דברי רמב"ם ובס"ק ז' כיון שאמר יהי' אסר עלי אפי' לא התפיס בדבר הנדור יעו"ש.
<b>וראיתי</b> שציינתם בשאלה בנב"י יו"ד סי' מ"ח שחקר הגאון מהר"ש לאסור ולא דמי כלל כי שם לא עמד השוחט לפני הרב ונגע בכבודו וגם הרב אסר שחיטתו בעבור זה ויש בו כבוד ת"ח שהוקש לכבוד המקום אבל כאן בנידן שאלתכם לא פגע השוחט בכבוד הרב וגם לא אסר שחיטתו רק הוא אסר על עצמו בעבור בטחון ליתן ממון בכל שבוע ויהי' זה קנס שלו ומהכ"ת לאסור שחיטתו אם יהי' השבועה לא נאסר הבשר ודו"ק.
<b>העולה</b> מזה דנ"ל ברור להלכה ולמעשה בעזה"י דהבשר והשומן בעלי בתים מותרים דאין כאן חשש איסור כלל אבל אם השוחט לא עבר הנדר והשבועה מזה לא דברתי כעת ובזה אחתום כי ממהר אני להשיב בנוגע בכלל בעלי בתום הד"ש. הק' חיים סופר
<b>סימן</b> <b>מב</b> שלום וברכה וכ"ט להרב המה"ג המפו' כבוד הרב ר' יצחק שור נ"י אב"ד דק"ק קומפלונג בבאקאווינע.
<b>אחד"ש</b> אודיעהו כי כלל גדול ביראה איוב אמר "אם אמאס משפט עבדי ואמתי בריבם עמדי" הגם אם העבד והאמה העיזו פניהם נגדו בכל זאת לא מאס משפטם מלהצדיקם בדין ודל"ב בחסדי ד' חרטתי בחרט שכלי שהשוחט לא נפסל רק שלם ישלם הכסף וקבלתי קארט אשר נגלה שרוצים לאסור כל הכלים ואמרתי אקבל שכר על הפרישה ואשר כבר כתבתי בספר אשלח לפר"מ נ"י.
<b>ספק</b> השני אם השוחט הזה עבר על שבועתו וגם על איסורו אשר אסר על נפשו שלא לשחוט בגבול זה עוד אם לא ישלם ב' זהובים בכל שבוע לקופת הקהל ופסול להיות עוד שוחט וגם אי צריך כפרה על אשר אכל משחיטתו או אינו נפסל משחיטה וגם לא צריך כפרה על אשר אכל משחיטתו.
<b>תשובה</b> הדבר צריך התבוננת רב כי לפום רהיטא גדול עונו מנשוא ופשעו כבד מאוד כי עבר על שבועתו ונדרו כמה פעמים בכל יום וגם הוא בעצמו אכל מאשר שחט הגם כי אסרו להיות כל הנשחט על ידו כבשר קדשים אך בעמקי בדין נ"ל לברר בעזה"י דלא חטא כלל וד' יאיר עיני בתורתו באמת לאמיתו.
<b>(</b><b>א</b><b>)</b> מקודם אחקור אם הי' המעשה שלא נשבעו השוחטים בפועל ממש רק עפ"י אלופי קהל וכ' כן בפנקסם וחתמו השוחטים אחר אשר שקראו כל הכתב או שכתבו אלופי קהל כתב זה בנייר לפני עצמו ושלחו להם לקרוא ולחתום בחתם ידן ושלוחי הקהל הי' העדים אבל עכ"פ השוחטים לא נשבעו באמת וגם לא כתבו הכתב בידם ממש וגם לא עשאו שליח לכתוב כן בתורת שליחות רק סופר הקהל כתב עפ"י צוות הקהל והם קראו וחתמו תחתיו איך הוא דין התורה בזה.
<b>הנה</b> הסמ"ע בסי' ע"ג ס"ק ח"י הביא דברי תרה"ד דאם כתב שנשבע נאמן לומר שמעולם לא נשבע וכ' הסמ"ע וז"ל ונראה דאם כתב בכ"י שנשבע בפועל לא מצי התנצל ולומר שלא נשבע וה"ה אם העדים כתבו כן בשטר עכ"ל והט"ז שם חולק עליו אם יש לו התנצלות שהי' מוכרח לכתוב כן מהני ההתנצלות אפי' כתב שנשבע בפועל ממש יעו"ש וא"כ בנ"ד דכ' בגב"ע וז"ל אנחנו חתומים למטה נשבעים ונודרים עד"ר בפ"מ עכ"ל וכן בסוף כ' בגב"ע וז"ל וע"ד הני תלתא בשבועה בפ"מ עכ"ל א"כ לשיטת הסמ"ע לא מהני התנצלות וע"ד הט"ז מהני התנצלות אם יברר השוחט דהי' ירא לנפשו פן יוזק לגמרי ולא יהי' לו נחם לאכול כי הי' ריב בעיר וכדומה איזה התנצלות אשר יראה לעינים שהוא אמת.
<b>ואין</b> להשיב דכאן כתב בגב"ע אשר העתקתי וז"ל אנחנו ח"מ נשבעים ונודרים עד"ר עכ"ל א"כ משמע עכשיו נשבעים ונודרים דאל"כ הי' להם לכתוב אנחנו נשבענו ונדרנו בלשון עבר ומדכ' ונודרים משמע נודרים בכתב ונאמר בשבועה ונדר בכתב מהני עיין בזה חבל פוסקים בשבו"י ושב יעקב ובתומים סי' צ"ו וא"כ יש ב' ספיקות לחומרא דלמא לא מועיל התנצלות אם כתב בפ"מ ואת"ל דמהני התנצלות היינו אם כתב בלשון הודאה שכבר נשבע ונדר אבל כאן בגוף הכתיבה נשבע ונדר וכתיבה הוה כאמירה.
<b>זה</b> נא ניתן להאמר דאם יהי' הפירש ח"מ נשבעים ונודרים עכשיו בכתב א"כ איך יתכן להוסיף ונאמר בפ"מ הא הוא שקר דבכתיבה עכשיו נודרים ונשבעים ואין זה בפועל ממש דאטו הם מכריעים עכשיו הדין שקול הקולמס כקול שפתים שיהי' זה הפי' בפ"מ בכתיבה הנ"ל הא בורכא ועוד דסיימו בסוף וז"ל כל זה קבלנו ע"ד הני תלתא ובשבועה בפ"מ עכ"ל גב"ע וקבלנו מורה על העבר דאל"כ הי' להם לכתוב כ"ז אנו מקבלים כאשר ביאר כל זה בנב"י ח"ר יו"ד סי' ס"ח בד"ה נוסף ואין להתעקש יען שכבר נשבעו ונדרו כאשר כתבו למעלה אנו נשבעים ונודרים א"כ מסיימים כל זה קבלנו שזה טעות שהוא הסוף שמעידים שהם מקבלים כל הכתוב עם הספר וגם זאת שכפלו לכתוב בפ"מ אם קאי בפ"מ על מעשה הכתובה א"כ דבר הניכר לעינים הוא אלא פשיטא דעל הכתב קאי שנשבעו ונדרו בהעבר בפ"מ שדברו השבועה והנדר בשפתים ועשו עכשיו הודאה בכתב א"כ מהני אמתלא אליבא דכ"ע ודו"ק.
<b>ואוסיף</b> נופך לו יהי' הפי' בגב"ע שהם נשבעים ונודרים עכשיו בכתב וגם נחליט ששבועה בכתב הוה כביטוי שפתים אעפ"כ אין השוחט עבר על שבועה והוא דבשלמא אם השוחט כתב בכת"י הריני נשבע ונודר לאסור ודי בשחיטה אז הוה כתיבת שבועתו כאמירה בפה כמו דהוה לשון קולמוס הלב כך קסת הסופר קולמוס הלב אבל בנ"ד שהכתב מסופר הקהל כל הכתוב עם הספר על השוחטים ולמטה חתמו השוחטים בכת"י אבל עכ"פ לא כתבו השבועה בכת"י ממש או בשליחות שיהי' הסופר הקהל שלוחם לכתוב בשליחות שלהם א"כ אין כאן אפי' שבועה בכתב ודו"ק.
<b>וחפשתי</b> ומצאתי לאדמ"ו ז"ל בחת"ס יו"ד סי' רכ"ז שישב על מדוכא זאת באם כתב הסופר השטר שהוא נשבע או נודר וחתם עליו הבעל דבר אי נימא הגם דשבועה בכתב מהני היינו אם הוא בעצמו כתב השבועה או נימא כיון דחתם בו הוה כאלו הוא כתבו והחליט אדמ"ו ז"ל בד"ה מיהא דחתימתו פועל כאלו הוא הי' כותב דהא בגרושין לא מהני אם הבעל אמר לה בעל פה נוסח הגט דתורה אמרה וכתב לה ספר כריתות אבל אם כתב לה ונתן לה מהני אפי' אם לא יאמר גם בפה הרי את מגורשת ממני כמבואר בש"ע א"ע סי' קל"ו הרי שעיקר הכתיבה ואעפ"כ מהני אם האשה כותבת גטה והבעל חותם ונחשב אם נותן לה הגט אפי' בלי שום אמירה בפה כאלו כתב כל הנאמר בספר הכריתות וה"ה אם הסופר כתב הריני נשבע והוא חתם בחתימתו נעשה השבועה עכ"ד.
<b>ואומר</b> אני לע"ד לא הוה כתב הסופר כאלו נשבעו השוחטים ואבאר בעזה"י מראשית אזכור מה שחקרתי במקו"א על דברי אדמ"ו ז"ל הנ"ל דנ"ל להבדיל שאני התם בגט דבעי אמירת הבעל אשר מצוה לכתוב הגט אי מטעם דבעי שליחות שיהי' נחשב שהוא כתב או מטעם דאם לא מצוה להסופר לא הוה לשמה עיין בתוס' ורשב"א ורמב"ן ובב"ש סי' קכ"ג עכ"פ הוא מצוה לכתוב ועושה שליח א"כ מכווין הכותב בשעה שכותב הגט לעשות בכח הבעל אשר עליו החיוב וכתב לה ספר כריתות אז מהני חתימת הבעל דהא גומר בעצמו מה שנכתב בשמו בכח שליחות אבל אם אחד כותב שטר בני שליחות והסופר כותב בו הלשון הריני נשבע ובא האיש אשר יאסור בשבועה וחותם תחתיו הגם לענין חיוב ממון מהני אם חותם שמו תחתיו אפי' אם לא ידע בפרטות מה שכתוב שם חיובי' כמבואר בח"מ סימן מ"ה וסי' ס"א ומכ"ש אם ידע מה כתוב בו וחותם עצמו תחתיו דסבר וקבל להתחייב בכל מה דכתוב בו לחיובו אבל לענין שבועה דיהי' הכתובה הריני נשבע כאלו יאמר בפיו השביעה וה"מ אם בעצמו כתב הריני נשבע או אם עשה שליח שיהיו ידיו כידיו לכתוב השבועה אבל בלא שליחות איך יהי' מהני כתיבת הסופר הריני נשבע כאלו הוא נשבע על חתימת שמו תחתיו ודו"ק.
<b>וגם</b> זאת בשלמא בגט דמוכח מתוכו שהבעל ראובן בן יעקב מגרש אשתו לאה בת רחל דניכר מתוך הכתב שהבעל מגרש את אשתו שכותב אותן דברים שפועל הכריתות על האישות שבין הבעל לאשתו רק התורה הקפידה שיהיו אותן דברים נתונים בכתב מידו לידה א"כ מי שכותב והבעל חותם די דהכתובה בעצמו מגיד שהוא האיש המגרש אשר חתום תחתיו אבל אם כותב הריני נשבע ונודר בשעה שנכתב השבועה הי' יכול כל איש בעולם לחתום שמו תחתיו ויהי' הוא האיש הנשבע איך נאמר בכאן שבחתימתו הוא נשבע הגם שמגלה דעתו שמרוצה לשבועה הא כתוב לבטא בשפתים אבל קבלה בלב לא מהני דדרשינן בשבועות דף כ"ו לבטא בשפתים ולא בהרהור ובשלמא אם כותב אני ראובן בן שמעון העומד היום פה נשבע ונודר הי' מהני כתיבת הסופר וחתימת ידיו אבל הריני נשבע ולא מפורש מי הוא עד שיחתום א"כ בשעת כתיבת השבועה אין כאן בירור מי הוא ולא מהני החתימה תחתיו ודו"ק.
<b>ולפ"ז</b> בנידן שאלתינו דלא הי' שליחות על כתיבת הכתב חיוב השוחטים וגם נא נזכר אנחנו ראובן בן יעקב השוחט פה עיר פלונית רק כתוב אנחנו ח"מ נשבעים ונודרים רק השוחטים חתמו למטה א"כ גם אדמ"ו ז"ל מודה דאין כאן שבועה ודו"ק (שוב מצאתי בנ"ב ח"ר סי' ס"ח בד"ה ועתה כתב בפירוש אפי' חתם הבעל דבר כיון שהסופר כתב השבועה בשטר לא הוה שבועה).
<b>ולא</b> עוד דאדמ"ו ז"ל מביא שם דברי רשד"ם יו"ד סי' פ' דדווקא אם כתב הריני נשבע ומסר ליד חבירו השטר כמו בגט שהבעל עכ"פ נותן הכתב ביד אשתו אז הוה כתיבה כאמירה יעו"ש (ומצאתי בש"ך ח"מ סי' מ"ו ס"ק קי"ט שכ' וז"ל ועוד יש לומר בנדון זה כיון שלא חתם בצוואת הבעל שהוא בעל דבר וגם לא מסר בידו השטר הו"ל מפיהם ולא מפי כתבם עכ"ל) אבל כאן שחתמו עצמם ולא מסרו הכתב ליד הקהל אז לא הוה חתימת ידם כשבועה ודו"ק.
<b>ואעתיק</b> מה שכתוב אצלי בגליון אדמ"ו חת"ס ז"ל שם סי' רכ"ז מביא שמסכים לדברי חות יאיר ומעתיק בשמו שכ' וז"ל ולכן נראה לי פשוט כל שמקבל עליו בנדר או בשבועה ולא דיבר דבר רק כתב בפנקסו אני מקבל עלי לצום בה"ב או ליתן לצדקה כך וכך הוה כאלו הוציאה מפיו עכ"ל חות יאיר וכתבתי על הגליון וז"ל ולי התלמיד נראה דהחו"י לא חידש דינו אלא אם אדם מקבל על עצמו ברצונו הטוב נדר או שבועה בכתב שנדבו לבו לצום או ליתן לצדקה והוציא מחשבתו אל הפועל במעשה הכתובה בזה הוה כתיבה כאמירה וע"ז אמר דוד המלך ע"ה "רחש לבי דבר טוב אומר אני מעשי למלך לשוני עט סופר מהיר" הכוונה אם רחש לבו דבר טוב והוא משתוקק שלא יהי' מחשבה לבדה אלא להתחזק למעשה אומר אני מעשי למלך הן לשונו שאומר בפה הדברים או עט סופר מהיר היינו בכתיבה אבל אם אדם מוכרח לישבע לטובת אחרים והוא לא חפץ בתכלית השבועה שלא נדבה לבו לעשות הדבר אשר השבועה אסרה אותו נהפוך הוא השבועה מכריח אותו להיות מחויב לעשות הדבר ההוא אז אין כתב ידו כאמירה בפה שאם אומר בפיו הגם שידענו שלבו בל עמו דברים שבלב שאינם גלוים אינם דברים לבטל מה שדיבר בשפתים אבל אין כח הכתיבה מבעל דברים שבלב כיון שידענו שמוכרח לכתוב כן הגם שהאונס כדת עכ"פ מגרע שכח כתובה לא יהי' כדיבור ולכך בחר החו"י במשלו ומקבל עליו בנדר או בשבועה שכתב לצום תענית או ליתן צדקה עכ"ל שם בגליון וא"כ כאן שידענו שהיו השוחטים מוכרחים ליתן חתימת ידם אז בודאי האמת עם המבי"ט סי' ר"מ וח"ב סי' ט' שאפי' חתם תחתיו לא מהני אם לא הוציא בשפתיו יעו"ש כנלע"ד לסניף בעלמא יען שאין ספר חו"י בידי לעיין בו האמת.
<b>ולולא</b> דמסתפינא הייתי מחדש דבר חדש הגם אי אמרינן אמירה בכתב הוה אמירה או הגדה זה דוקא בלשון הקודש או בלשון יוונית אבל בכתב משיטה לכ"ע לא הוה כתב עיין א"ח סי' תקמ"ה ובא"ע סי' קכ"ו בב"ש ובטו"א מגילה דף ו' וכתב שלנו שהוא כתב משיטה ולכ"ע לא מהני שבועה בכתב משיטה והארכתי בזה במקו"א.
<b>כל</b> זה בארתי אם אמת הדבר שלא הי' שבועה בפועל ויש אמתלא שהיו מוכרחים השוחטים לחתום שמם על הכתב וכן נגלה לי מן אגרת השוחט אשר קבלתי שמספר שם הדברים וכ' וז"ל והלכנו להקהל וקראתי הכתב וחתמתי וגם השותף קרא וחתם כה הי' המעשה וכשראה השותף שלי שאין לאל ידו ליתן נסע מכאן וגם בשעה שקראתי הכתב אמרתי בזה הלשון להקהל להוי ידוע שבאונס עשיתי זאת הגם שבכאן נאמר בלי אונס מוכרח אני לומר כן כי אתם אונסים אותי עכ"ל ואח"כ מספר וז"ל השבועה הי' באונס כי לא הי' מניחים אותנו לשחוט וגם הי' רוצים להביא שו"ב אחרים ועכשיו בעוה"ר הדת חפשי כי בכמה עיירות הי' זאת ובפרט שאמרתי בפ"מ שמוכרח לעשות בשעה שקראתי הכתב ולא נשבעתי מקודם רק שקראתי הכתב עכ"ל השוחט אם אמת כדבריו א"כ לא הי' כאן שבועה בפועל רק הודאה שהודה שנשבע ויש ג"כ עכ"פ אמתלא שהי' מוכרח להודות בשביל פרנסתו א"כ אין כאן איסור שבועה ונדר כלל ודו"ק.
<b>אמנם</b> במכתב אלופי קהל כתוב אחרי חתימת השוחטים וז"ל אנחנו הח"מ בפנינו עדים חתמו השוחטים אחר שקראו ונשבעו כל א' בפני עצמו בפ"מ על כל הא דכתב ומפורש לעיל וחתמו ע"ז העדים עכ"ל העתקת האקרו"ט (אבל שם העדים לא הועתק) כפי עדות אלופי קהל יש עדים בדבר שקראו ונשבעו כל אחד בפני עצמו בפה וא"כ דא עקא אם העדים עומדים בדבריהם שקראו וגם נשבעו בפ"מ מה לנו לדייק בלשון הכתב אם עדים מעידים שנשבעו בפועל ואז גם הט"ז בסי' ע"ג מודה אפי' לא כתב בפ"מ כיון דכתבו ונשבעו בפניהם לא מהני אמתלא יעו"ש א"כ כאן אין אנוס לשוחט דהא עבר שבועתו כמובן.
<b>ונתתי</b> ללבי לחקור בעזה"י והוא בודאי אם העדים העידו בשטר מה שראו ושמעו ונמצא כתב בשטר שבעל דבר נשבע א"כ הוה כנחקרה עדותן בב"ד שהוא אמת אז אפי' אם יחפצו העדים לומר שלא הי' שבועה בפועל לא מהני דלא יוכלו לסתור משמעות השטר ועיין בח"מ סי' מ"ו בסמ"ע ס"ק ק"ה בשם תשובת רא"ש אם אומרים שהמחיצות לא הי' בכלל אינם נאמנים לסתור משמעות השטר דכיון דלא פי' שהמחיצות אינם בכלל מסתמא הם בכלל ולא נאמנים העדים לסתור יעו"ש ומכ"ש שאינם נאמנים לומר שלא הי' שבועה בפועל כיון שכתבו שהי' שבועה בפועל כמובן וצדקו דברי ט"ז אבל בנ"ד דהשוחטים חתמו על שטר המדבר בעדם אנחנו ח"מ נודרים וכו' ואח"כ כתבו עדים שמעידין שקראו השוחטים הכתב וגם נשבעו בפועל וגם חתמו בעצמם השוחטים על הכתב א"כ הוה זה רק ששני עדים מקיימים כתב יד של בעל דבר לא מהני (דהא הם לא הוה ב"ד) דבתורת עדים בלא צוות הבעל דבר לא מהני עדות בכתב משום מפיהם ולא מפי כתבם כמבואר דבר זה בנתיבות סי' מ"ו ס"ק ד' יעו"ש והכא בנ"ד דהשוחטים בודאי לא ציוו אותם לחתום ולקיים וא"כ אין העדות של אותן עדים מהני כלל ויכולים לחזור ולהודות שלא הי' שבועה בפועל רק הם כתבו אחרי לשון הכתב השוחטים שהזכירו שהי' שבועה בפועל ואם אינם זוכרים המעשה א"כ אין כאן עדים להכחיש השוחט ודו"ק.
<b>ואולי</b> שכל כתב הקיום אשר כתוב בפנקס הקהל אנחנו ח"מ בפנינו עדים וכו' הי' כתב סופר הקהל ואח"כ חתמו שני בעלי בתים שמם תחת הקיום ואז בודאי לא הוה עדות דאפי' אם מהני עדות בכתב לר"ת אם ראוי' להגדה אין בילה מעכבת בו היינו אם העד כותב אותן דברים שהי' לו לומר לפני הב"ד אז אמרינן כתיבה כאמירה אבל אטו יהי' מהני בעל פה אם אחד יאמר העדות מפי נכרי או אשה או קטן או קרוב והעד הכשר יאמר אמת הדבר בודאי לא נחשב זה להגדה דאין הגדה רק אם מספר העד בפיו מה שראה או ידע כל מה שעיניו ראו ואזניו שמעו צריך לספר לפני הב"ד ה"ה אם כתיבה מהני בעדות היינו אם הוא כותב כל מה שראה וידע אבל אם אחר כותב והוא חותם שמו לא הוה הסיפור דברים ממנו חוץ אם נעשה בשליחות אז הוה כאלו החותם כותב כל הכתוב עם הספר וא"כ אם כבר כתב סופר הקהל ואח"כ חתמו עדים לא מהני עדותן דהוה מפיהם ולא מפי כתבם ועיין בנתיבות סי' מ"ו ס"ק ס' ועיין בנב"י מהד"ק חיו"ד ד סי' ס"ו היטב ותמצא ראי' לדברי וקצרתי מאוד.
<b>ואוסיף</b> עוד לומר לו יהי' שהעדים אשר קיימו חתימת השוחטים עומדים ואומרים עכשיו עדות מחדש כי השוחטים נשבעו בפ"מ אינם נאמנים להעיד עליו שעבר על השבועה אשר נשבע דכולם נוגעים בעדותם הם שהם שונאים אותו יען שלא שילם לצרכי הקהל להיות להם ליתן שכר להרב ועיין בח"מ סי' ל"ז סעיף כ' וכ"א אם מגיע אפי' נגיעת ממון בדרך רחוק אין מביאים עדות מבני העיר והגם שבסעיף כ"ב הביא המחבר וז"ל עכשיו נהגו לקבל עדים מהקהל על תקנתם והסכמתם ועל הקדישות ועל כל ענינים וכשרים אפי' לקרובים כיון שקבלו עליהם עכ"ל נ"ל דווקא אם הדברים נוגעים לממון א"כ הם וויתרו זה כנגד זה שקבלו עליהם כך אבל להעיד על איש שעבר על השבועה שהם מעידים שהי' שבועה בפ"מ והוא נוגע בטובתם שעברת השבועה הוא שלא שילם להם ממון אשר הי' מחויב ע"י השבועה וכולם שונאים אותו בעבור זה שלא נתן להם ממון לשכר הרב וצריכין לשלם מכיסם א"כ הויין נוגעים ושונאים שפסולים להעיד עליו ועיין היטב בתשו' מהרש"ל סי' ל"ג כי הבעלי בתים שונאים לו ולא יבקשו להיות עוד שוחט אצלם כי ביד השוחט לצער אותם ע"י שנאתו לומר על כשר טריפה לצער או להזיק אותם ומהכ"ת שיהי' בני העיר נאמנים להעיד עליו בשלמא בשעה שכתבו העדים הי' בתורת שליחות וציות השוחטים הי' עדותם כמי שנחקרה ואז לא הי' נגיעה של ממון ולא שנאה בעולם והעידו אז בשעה שלא הי' נגיעה ושנאה כלל כמובן אבל אם לא הי' בצוות השוחטים א"כ עכשיו צריכין לבוא לפני הב"ד להעיד נ"ל ברור דאינם נאמנים להעיד עליו שעבר על שבועה אשר הי' בפועל ודו"ק בעזה"י (ויעיין בסמ"ע סי' מ"ו ס"ק פ"ו ובס"ק פ"ז שם מפורש יוצא אם חתם בשטר טרם שנעשה חתנו כשר דהא הוה משעת חתימה כאלו נחקרה עדותו אבל אם עכב השטר תחת יד עדים לא הוה נחקרה עדותן מאז ופסול להעיד יעו"ש וה"ה הכא אי הוה בשעת חתימתן עדות אז לא הוה נגיעה ושנאה ונחשב שהגידו אז עדותם אבל דחתימתם לא פעל דהוה בלי ציות השוחטים והוה עדות בכתב והיום לא יוכלו להעיד).
<b>(</b><b>ב</b><b>)</b> ועתה באתי לחקור לו יהי' שיש עדים אחרים מעיר אחרת ומעידים בעל פה לפני ב"ד שהשוחט נשבע בפ"מ ועבר על שבועתו ושחט אעפ"י שלא שילם לאלופי קהל כאשר נשבע אי מהני אמתלא של השוחט יען שחבירו הלך ועזב את מקומו גם הוא פטור משבועתו כאשר הובא טענה זו במכתב אלופי קהל וגם השוחט במכתבו אלי כי טענה זו אם מהני זה לפטור אותו משבועתו או האמת כפי תורת חכם בפי אלופי הקהל ואעתיק לשונם במכתב שכ' וז"ל והשוחט ר' יוסף הנ"ל מצא עילה לעבור על שבועתו באמרו כיון שר' ליבש נסע מכאן שוב הותרה גם שבועתו והרב דפה וגם הקהל הזהרנו אותו לבל יעלה לבו הבל כזאת כי גם אם נשבעו שניהם ביחד לא הותר השני כשנסע אחד כיון שלא נשבעו זה לזה א"כ מפורש ברמ"א סי' רצ"ו ביו"ד בשנים שנשבעו אף שנפטר אחד השני מחויב לקיים שבועתו וגם לדעת המבי"ט בסי' רס"ב המעיין שם יראה כי נידן שאלתו הי' באופן שאין לאחד אפשר לקיים בלא השני שדומה לדברי תשו' רא"ש בשנים נשבעו לעלות לא"י ונפטר אחד עי"ש בדברי מבי"ט וגם בזה כ' הש"ך שם דמזה משמע דלא כתשו' המבי"ט עשרה שנשבעו ונפטר אחד יעו"ש עכ"ל.
<b>ונלע"ד</b> לחקור בעזה"י כיון שבפולין נהגו שדמי השחיטה המה לשוחטים שהמה יחלקו ביחד כאשר כ' לי הרב אב"ד דשם נ"י וז"ל ואשר שאל איך הי' התנהגות של ב' השוחטים הפרס של השחיטה חלקו לשניהם שוה בשוה לא הי' לא' יתרון מחבירו עכ"ל ומי יודע אם לא הי' יתרון להשוחט ר' יוסף הנ"ל בחשאי אשר התנה עם השוחט השני אולי השוחט השני הבטיח לו מחלקו להיות למשען לו וגם זאת הלא נודע כי הטבחים יראים ורועדים מהשוחט אם הם בכעס עמהם ודרכם להטיב עמהם וא"כ אפשר דשותף שוחט חבירו הי' איש אשר הורגל להיות איש נוהם עם הטבחים וידע השוחט ר' יוסף שעם חבירו ביחד אשר הוא עושה ביד חזקה גם הוא יכול לעמוד כי מי יודע כעצמים בבטן המלאה איזה ערמה ותחבולה הי' ביניהם שיוכל לעמוד ולמסור תהלוכות אלה לשוחט חדש אשר בא מארץ רחוקה לא יכול וגם אפי' אם ימסור לו תהלוכותיו פן השוחט החדש לא גבר אלם ואין אימתו מוטל על הטבחים ואפי' אימתו מוטל על טבחים אולי אינו חכם כמו הראשון או לא בעל נאמנות כמו הראשון וא"כ אדעתא דהכא לא נשבע ר' יוסף הנ"ל כי קשה הפרנסה להחיות נפשו ונפשות ביתו רק עם השוחט חבירו אשר מכיר לבו יוכל לעמוד וכדומה שהראשון טוב לו והשני קשה ממנו (ועיין בב"ב דף מ"ד דוגמא לזה בהיפך).
<b>ונחזה</b> אנן אי הי' הדבר ברור שיהי' לפנינו עדים על זה שהשוחט ר' יוסף הי' לו קדימה אצל חבירו או אחת מכל התועלת הנאמר אז מבואר בש"ע סי' רל"ו דפטור משבועתו דרמ"א כ' שם וז"ל ונראה הא דאם נשבעו שנים ביחד ולא נשבעו זה לזה ועבר אחד השני חייב לקיים שבועתו היינו דוקא שאינן תלוין זה בזה אבל אם תלוין זה בזה וא"א לאחד לקיים שבועתו בלא חבירו כגון שנשבעו לילך ביחד לא"י והאחד עובר וקשה לשני לילך לבדו פטור ג"כ וכמו שנתבאר לעיל סי' רכ"ח סעיף מ"ד עכ"ל משמע הגם דאפשר ליסע לבדו אבל קשה לפניו ליסע לבדו ועם חבירו ביחד הי' נקל לפניו כיון שחבירו עבר וקשה לפניו לילך לבדו פטור ודו"ק.
<b>ולפ"ז</b> ה"ה בנ"ד אם יש עדים על זה יען דשוחט השני עשה כנגדו חטיבה או מכח גברותו ואלימותו של שוחט השני הי' יכול לחייב עצמו לשלם א"כ כיון שהשוחט ההוא אשר יהי' בעזרו עבר ממילא הוא פטור כי לא יוכל שאת ודו"ק.
<b>והגם</b> שאין עדים לפנינו רק הוא טוען כן שהוא לא פשע רק שאירע לו אונס שחבירו עזב אותו אעפ"כ נפטר בזה בשבועתו דכ' רמ"א ביו"ד סי' רל"ב וז"ל ואם אירע לו אונס והי' אפשר לסלקו ע"י ממון הרבה שיתן מקרי אונס עכ"ל והב"ח נתקשה הא מבואר בא"ח סי' תרנ"ו שבעבור שלא לעבור לאו צריך ליתן כל ממונו ותי' סברא ישרה לעבור על שבועה צריך לפזר ממון אבל הכא אמרינן אדעתא שיצרך לפזר ממון הרבה לא נשבע א"כ לא עובר על השבועה כלל יעו"ש כי מתוק וא"כ אם הי' לו שום קדימה מהשוחט השני או רווחה על ידו ועכשיו יתן זה בלבדו כדי לקיים שבועתו הוה ממון רב אשר יעלה ברוב שנים ואדעתא דהכי לא נשבע כלל ובמכתב השוחט אשר כ' אלי כ' וז"ל אני לא רציתי לחתום בא"א עד ששותפי בא אלי והי' עצה בינינו מה לעשות ונשאר שמוכרחים לחתום וליתן להם לע"ע עד שיעבור הזעם ואח"כ כשיראו הקהל שאין לנו מה ליתן כי יש כמה חדשים אשר אין לנו רק עשרה ר"כ לשנינו ואם מזה צריך ליתן להם ד' ר"כ אז צריכין אנחנו לחזור על הפתחים ח"ו אז עמדנו עכשיו שלא לשחוט עד שיהי' תקנה אחרת וגם הבטיח לי השותף שאם לא יהי' לי ליתן ביום ו' כמו שנכתב הכתב אז הוא יתן בעדי כי אני עני ואביון כי טפלי תלי' בי וגם השותף שלי הי' גברא אלים ואימתו מוטלת על הטבחים והבטיח לי לילך ולשקול הבשר כי בכאן אנחנו נוטלין מכל פ' בשר והטבחים הי' גונבים ועכשיו שאנחנו מוכרחים ליתן להקהל ד' ר"כ הי' כח בו לגעור ולשקול כדי שיהי' יותר הפרנסה עכ"ל הרי הדבר ברור שא"כ הי' הדיבורים בין השוחטים הוה אנוס בעבר השבועה דלא צריך לפזר ממון הרבה כדי לצאת ידי השבועה דאדעתא דהכי לא נשבע ודו"ק.
<b>אך</b> עדיין צריך בירור דהרמ"א בסי' רל"ב סעיף י"ב כ' וז"ל נאמן אדם לומר ששבועתו הי' באונס על תנאי כך וכך ודוקא קודם שעבר על שבועתו אבל אם כבר עבר אינו נאמן לפטרו ממלקות עכ"ל וכתב הש"ך בס"ק כ"ה וז"ל נראה דהיינו דווקא בנדר או נשבע לעצמו אבל בנשבע לחבירו כגון בשט"ח וכה"ג אינו נאמן עכ"ל וא"כ בנ"ד יש תרתי לריעותא (א) דהוה נשבע לחבירו לאקרו"ט נ"י (ב) הלא כבר עבר על השבועה איך יהי' נאמן וצע"ג.
<b>נלע"ד</b> בוודאי אם אומר שכל השבועה הי' באונס ולא הי' מקום לחול לה לקיים שבועתו כגון שאומר שאחותו מתרת עצמו למיתה אם לא ידור לה כך וכך א"כ טוען שכל השבועה הי' באונס אז צריך שידענו באונסו כמבואר בש"ך שם ס"ק כ"ה בשם רשב"א או אם אומר השבועה הי' על תנאי כך וכך א"כ לא נתקיים התנאי לא הי' מקום לחול השבועה א"כ רצה לחקור השבועה ואינו נאמן חוץ אם נגלה לנו או לכה"פ יש רגלים לדבר שהי' אונס זה או תנאי זה בעיקרו של השבועה אבל בנ"ד שהי' לשבועה מקום לחול כל זמן שהי' השוחטים ביחד רק ע"י שנתפרדו איש מאחיו עכשיו בא האונס שאדעתא דהכי לא נשבע דאיך ישבע אם לא יהי' בטרחתו לאכול לחם א"כ בכה"ג דאמרי' דלא עבר כלל על שבועתו דמכח האונס לא הי' מקיים לשבועה כסברת הט"ז שרמזתי וגם לא שייך דהוה נשבע לחבירו בשט"ח דהא אינו רוצה לעקור השבועה מהכתב אלא אומר שהוא שטר ושוברו עמו דשם נזכר שהוא וחבירו מחויבים ליתן ד' ר"כ וגם הוא אומר שעם חבירו ביחד הי' מחויב ליתן אבל בלא חבירו אין השוחט מחויב כלל דמבלעדו לא הי' יכולת בידו ליתן א"כ מעולם לא נכתב חיובו בשטר על אופן הזה ודו"ק.
<b>ולא</b> עוד שיש גם כאן רגלים לדבר שהשוחט כתב במכתבו וז"ל גם בשעה שקראתי הכתב אמרתי בזה הלשון להקהל להוי ידוע שבאונס עשיתי זאת אף שבכאן נאמר מבלי אונס מוכרח אני לומר כן כי אתם אונסים אותי וגם הי' סכסוך בינינו בפני הקהל כמה אני אתן והי' הקהל משיבים אתם בעצמן יתפשרו ביניכם רק אתם מוכרחים ליתן ד' ר"כ עכ"ל א"כ רגלים לדבר שהשוחט ר' יוסף ביקש קדימה שלא יתן שוה בשוה רק הקהל אמרו שהם יתפשרו א"כ רגלים לדבר שהי' ביניהם איזה פשרה ולמה לא יהי' נאמן שהי' הפשרה על אופן שיהי' לר' יוסף קדימה וגם גילה דעתו לקהל שהוא אונס שקהל מכריחים אותו ודו"ק.
<b>ולכאורה</b> יש להשיב הלא אלופי קהל עשו עם השוחטים חלופים במקח הם יהי' משועבדים לשחוט ולבדוק ותחת זה יקבלו מעות השחיטה אשר הוא כח זכות הקהל וישלימו ד' ר"כ בכל שבוע ונשבעו השוחטים על כך א"כ איך יאמר השוחט ר"י אדעתא דהכי לא נשבעתי הא לאו בדידי' לחוד תלי' עיין סברא זו בתוס' כתובות דף מ"ז דאל"כ אם אחד קונה בהמה ונטרפה יאמר אדעתא דהכי לא לקחתי ועי' ברא"ש שם וצע"ג.
<b>אמנם</b> אחר העיון לק"מ דכבר ביאר הנב"י ביו"ד ח"ר סי' ס"ט בד"ה ואומר אני סברא ישרה הגם אם השבועה חל כיון שהמעשה עדיין לא נעשה אז אמרי' אדעתא דהכי לא נתחייבתי לעשות דלא חפץ לעקור דבר הנעשה רק מכח האומדנא נפטר שלא צריך לעשות זה מהני אפי' תלה בדעת שניהם ונפטר משבועה ולא חייב לעשות כאשר נשבע יעו"ש וה"ה כאן הוא נשבע שלא ישחט בשבוע הבא אם לא יתן בעש"ק מקודם שני זהובים וא"כ אדעתא דהכי שילך שותפו לא התחייב עצמו ליתן ופטור לעשות הנתינה ממילא פטור משבועתו שיהי' ידיו אסורות לשחוט בגבול הזה דומי' אם הגיע שמיטה שפטור מלשלם פטור גם משבועה ודו"ק.
<b>סוף</b> דבר הכל נשמע שהשוחט ר' יוסף לא עבר על שבועתו והי' בדעתי להאריך עוד בדברי צמח צדק אם אדם צריך אמתלא לגבי עצמו ובדברי חכם צבי שחולק עליו אך ראיתי שאין צריך לנידון שאלתינו כל אשר אמרתי הוא לנוגע לאיסור שבועה אבל אם השוחט ר' יוסף הנ"ל לא חמס ממון הקהל כל זמן הנ"ל לא דברתי כי קרוב בעיני שמחויב להחזיר כל סך שני זהובים על כל שבוע כי מי יוכל להכריח לאלופי קהל ליקח זכותם בעכ"ח וצריך פסק גדול לברר להוציא ממון מיד השוחט וכמה קשה גזל רבים ואם אדע שנעשה שלום רק תלי' לשלם ממון אז אכתב בעזר ד' הנראה לי לדינא בעזה"י דברי הד"ש. הק' חיים סופר
<b>סימן</b> <b>מג</b> שאלה אל כבוד אאמ"ו הרב הגאון הגדול המפורסם כקש"ת רבי חיים סופר נ"י אב"ד ור"מ דק"ק מונקאטש יע"א.
<b>אבי</b> הגאון נ"י בבקשה ממך שתמחול לשום עיניך הטהורים על מה שנלע"ד בדבר אשר אחד עלה בש"ק ונדר ג"כ פ"א ח"י זהובים וכאשר בא הגבאי לגבות את הנדרים אינו יודע הנודר אם אמר (להמברך מי שבירך) ח"י זהובים כסף "מינץ" או ח"י זהובים פשוטים "שיין" מה דינו אי צריך לשלם כסף מינץ או רק שיין וצ"ע.
<b>ולכאורה</b> יש לפשוט ממתני' פאה ספ"ד חורי נמלים שבתוך הקמה הרי הן של בעה"ב שלאחר הקוצרים העליונים לעניים והתחתונים לבעה"ב ר"מ אומר הכל לעניים שספק לקט לקט יעו"ש ובגמ' חולין קל"ד ע"א מדמה שס' לקט לקט לס' מתנות עניים וכן פסק הרמב"ם בפ"ד מה' מתנות עניים ה' ט' ובטוש"ע יו"ד סי' ש"ל סעיף ד' יעו"ש וא"כ הכא נמי בנידן הזה כיון שהוא מסופק אם נדר "מינץ" או "שיין" מחויב לשלם מס' "מינץ".
<b>אמנם</b> נלע"ד לחקור דאין מחויב לשלם רק ח"י זהובים פשוטים דהא בגמ' חולין מקשה על מתני' דגר שנתגייר והיתה לו פרה ס' אם נשחטה קודם שנתגייר או לאחר שנתגייר פטור ממתני' דחורי נמלים דסובר ר"מ שאף מה שנמצא בתחתונים לעניים שס' לקט לקט ומשני הגמ' פרה בחזקת פטורה קיימא קמה בחזקת חיובא קיימא ע"כ סוגי' הגמ', ונ"ל דעד כאן לא אמרי' שספק לקט לקט אלא בקמה דבחזקת חיובא קיימא שהיינו דקמה עומדת שיהי' ממנה חלק לעניים ואמרי' גם זה המסופק הוא הוה של עניים וכמ"ש רש"י בד"ה קמה וז"ל כשנולד לך ס' בלקט ואתה מעמידה על חזקתה חזקת חיוב הוא דמעולם היא עומדת לכך דשל ישראל היא עכ"ל, אבל אם נולד ספק מתנות עניים במי שנדר לעניים מעות ולא יודע כמה נדר לא אמרי' ספק מתנות עניים לעניים דמאי חזקת חיוב שייך במעות הנ"ל לעניים דמעולם לא עמד המעות של הבעה"ב בחזקת לנדור להם נהפוך הוא יש חזקה להמעות דשייך לבעל הנדר ומהכ"ת לומר בו ס' מתנות עניים לעניים אדרבה אמרי' יש חזקה דהמעות של בעה"ב ועל העניים להביא ראי' ומה דאמרי' פרה בחזקת פטורה קיימה הוא הטעם יען דהיתה הבהמה של גוי שנתגייר ומסופקים אם קודם שנתגייר נשחטה או לאחר שנתגייר נשחטה ואמרי' פרה החזקת פטורה קיימא אבל אם אירע שישראל מסופק בהמתנות ששייך לכהנים עד היכן מגיע הזרוע והלחיים אמרינן בודאי דפרה בחזקת חיובא קיימא דפרה של ישראל עומדת ליתן ממנה מתנות לכהנים דומיא דספק לקט וא"כ אם נדר ואינו יודע כמה נדר בודאי לא צריך לשלם כ"א שיין ובספק נדרים כזה לא אמרו ס' להחמיר כנלע"ד.
<b>ולא</b> מבעי' אם נימא כשיטת רבותיו של הר"ן נדרים דף ז' אלא אפי' אם נימא כשיטת הסוברים דספק צדקה נחשב לספק איסורא וספק איסורא לחומרא ודלא כהר"ן ונימא ג"כ דצדקה יש חזקת חיוב על הגברא כמו שאר מתנות עניים לקט שכחה ופאה כשיטת הר"ן מ"מ אם נדר ואינו יודע כמה נדר אין מחויב לשלם רק מה שיודע בבירור שחייב דבשלמא שם בנדרים דנדר ככר אחד להיות צדקה לעניים ועל ככר השני שהי' שם אמר והדין רק לא אמר והדין נמי אז איכא למימר דס' צדקה לחומרא דהא בא על ככר השני ס' חיוב אם גם ככר זה נדר יען שאמר עליו והדין והוה ספק צדקה אבל אם נדר ואינו יודע אם נדר מינץ או שיין דליכא על מינץ ספק חיוב דהא מסופק אם אמר מינץ.
<b>ומצאתי</b> שהגאון החת"ס ז"ל ביו"ד סי' ר"מ בנידן אחד שנדר לחברה ולא ידע לאיזה חברא נדר שפסק דמחויב לשלם לכל חברא וחברא משום ס' איסורא לחומרא ודלא כהר"ן רק שאין כופין אותו על זה יעו"ש. ולענ"ד הזעירא אף אם נימא דס' צדקה מקרי ס' איסורא ולחומרא כמבואר בר"ן נדרים דף ז' מ"מ שאני התם כיון שאמר והדין אע"ג שלא אמר נמי מ"מ נכנס השני בס' איסור לחומרא אבל בנידן דידי' דליכא ספק כלל אם נדר יותר ממאה זהובים ועל השאר מעות אשר לו לא בא ספק כלל דיהי' צדקה דהא ידע כמה נדר אז מסתברא ס' מעות צדקה כזה יהי' רק ספק ממונא ולקולא כמובן.
<b>ובלא"ה</b> נלע"ד דאינו דומה לאחד שנדר על שכבדו הגבאי לקרוא אותו לס"ת כראוי' דלא הי' כאן סרך חיוב מצוה לנדור משא"כ צדקה דדומה לסוכה שאינו יושב לולב שאינו נוטל תפילין שאינו מניח דכופין אותו ה"ה צדקה כופין אותו ליתן והוה ספק איסור ולחומרא דהי' חיוב עליו ליתן כמו לקט ואז אפי' אי ליכא חזקת חיוב כיון דליכא חזקת פטור חייב משא"כ נדר בקריאת התורה דליכא חזקת חיוב אז לכ"ע פטור מלשלם כנלע"ד הזעירא.
<b>ומה</b> שהביא החת"ס ראי' ממשנה מנחות ק"ו ע"ב פרשתי ואינו יודע מה פרשתי יביא עד שיאמר לא לכך נתכוונתי יעו"ש לנידן שלו נלע"ד דאינו ראי' דשאני התם דלא ידע כמה הקדיש ומחויב ליתן עד שיאמר לא לכך נתכוונתי משא"כ גבי נידן דידי' דידע דכמה הוא מחויב ליתן רק לא יודע למי יתן א"כ אפשר דמניח מה שנדר בין החברות ומסתלק מהם והם ישוו עצמם זה עם זה.
<b>ולכאורה</b> נידן דידי דומה לפום רהיטא למשנה הנ"ל אם אמר פרשתי ואינו יודע מה פרשתי מביא עד שיאמר לא לכך נתכוונתי וה"ה כאן צריך ליתן ח"י זהובים כסף דהא פריש ואינו יודע כמה פריש אך י"ל דשם הס' שידע למשל שפי' מטבע של כסף או מטבע של זהב רק לא ידע הסכום כמה פריש או חמשה או עשרה וכן מבואר ברמב"ם פ"ב מהלכות ערכין ה' י' וז"ל האומר הרי עלי כסף וזהב ולא הזכיר מטבע יביא לשון של כסף או של זהב יהי' משקלה עד שיאמר לא לכך נתכוונתי וכן אם פי' המשקל ושכח כמה פי' יביא עד שיאמר לא לכך נתכוונתי עכ"ל משמע דווקא אם שכח הסכום אבל אם מסופק אם של כסף או של זהב נדר יוכל לבא משל כסף לבד וה"ה בנידן דידי יתן ח"י זהובים שיין.
<b>ובזה</b> אשים קנצי למלין ואכפול עוד בקשתי ממך אבי הגאון נ"י שתמחול לשים עיניך הטהורים על דברי בנך הנאמן. הק' יעקב שלום סופר
<b>תשובה</b> שפעת ברכות ורב הצלחות מהיום ועד עולם לראש בני המופלג מורג חרוץ בפלפול וסברא כבוד הב' האברך ר' יעקב שלום סופר נ"י.
<b>הגיעני</b> ספיקתך ס' דאורייתא אשר חקרת בנועם שכלך ד' יברכך במראה פנים לכל צד לטובה ואשר יתן ד' בפי אדבר לעשות לך מטעמים כאות נפשך הגם שהענין אי ספק מתנות עניים לקולא או לחומרא הוא ענין עמוק מאוד בכל זאת לא אמנע א"ע להשיבך כאשר עם לבבי בעז"ה.
<b>וטרם</b> אחקור אעתיק דבר קטן אשר כתבתי בחדושי וז"ל ראיתי לטורי אבן שנתקשה בדקדוק עצום על הגמ' חולין דף קל"ד דמשני פרה בחזקה פטורה קיימא וקמה בחזקת חיוב קיימא והקשה ממנ"פ אי מתנות עניים ומתנות כהונה יש להם דין ספק איסור כשיטת הרמב"ן בנדרים דף ז' א"כ נכון דצריך ליתן טעם דפרה פטורה דיש לה חזקת פטור דאל"כ יהי' חייב מכח ס' איסור ולחומרא אך יפלא למה צריך לטעם דקמה בחזקת חיובי קיימי לו יהי' דאינה בחזקת חיוב כיון שאין לה חזקת פטור חייב הקמה מכח ספק איסור ואם הדין דמתנות עניים ומתנות כהונה דין ספק ממון יש להם ונכון דצריך לומר קמה בחזקת חיוב עומדת דאל"כ ס' ממון לקולא אך א"כ יפלא למה צריך לומר דפרה דהיא בחזקת פטורה עומדת אפי' דליכא חזקת פטור עכ"פ חזקת חיוב ליכא וס' להקל וצע"ג.
<b>ונלע"ד</b> דיש לחקור על ס' עניים ועל מתנות כהונה בשני אופנים (א) שנאמר שהב"ד אין להם כר להוציא מבעה"ב ממון של ספיקות מתנות עניים וספיקות מתנות כהונה דהמוציא מחבירו עליו הראי' והב"ד אין רשאין לחייב לאיש אלא בדבר ברור אבל עכ"פ ממון ס' עניים וממון ספק מתנות כהונה הם ס' איסור עצמם ואיך ועכב הבעה"ב תחת ידו מתנות עניים וכהנים שהם ספק איסור אצלו תרתי לריעותא ספק גזל וגם ספק איסור ואצל העני הוה רק ספק גזל וראוי לבעה"ב שיפריש עצמו מספק איסור וגזל וליתן אותם לעניים וכהנים הגם שהב"ד לא יוכלו להוציא מידו כדי להפרישו מן ספק איסור דאולי יוציאו ממנו שלא כדין ויתנו ספק גזל להעני וכהן ודו"ק. (ב) דנאמר דבעה"ב בודאי מחויב להוציא מידו ספק איסור ולקיים מצות נתינה מספק דכתיב תעזוב אותם או דכתיב יהי' (עי' בירושלמי פ"ד דפאה) אלא אפי' הב"ד יפסקו הדין ויוציאו מן בעה"ב ס' מתנות עניים וס' מתנות כהונה הגם דבשאר ספק ממון אין הב"ד מוציאים שאנו מתנות עניים או מתנות כהונה דרבה התורה עני ורש הצדיקו ולא תטה משפט אביונך בריבו אבל אתה תטה משפט לאביון במתנותיו (עי' ירושלמי דפאה דשני פסוקים הנ"ל קאי על הב"ד) שגם הב"ד יצדיקו ויטו המשפט לאביונים מחויבים הב"ד להוציא ספיקות ממון עניים וכהנים מיד הבעה"ב ולמסרם ביד העניים וכהנים.
<b>ולפ"ז</b> יובן לשון חכמים מחכים שאמרו פרה בחזקת פטורה קאי ואשמעינן מתני' דאפי' הגר בעצמו פטור מליתן ולא יחוש דלמא המשפט לעניים ולכהנים דאזלי' בתר חזקה ולהפרה הי' חזקת פטור ובלקט אשמעינן דאמרי' ספק לקט דהב"ד יהי' חותכים הדין דעליונים וגם התחתונים הכל לעניים שהתחתונים הם כודאי לקט שספק לקט הוה כודאי לקט ומוציאים הב"ד מבעה"ב ונותנים לעניים ואמרו הטעם דקמה בחזקת חיובא קיימא ובכל ספק תורה אזלי' בתר חזקה להיות חזקה מכריע הספק ודו"ק עכ"ל שם.
<b>ועתה</b> אבוא לחקור בענין שאלתך בעז"ה ואקדים להעתיק לשון הרמב"ם בפ"ד מה' מתנות עניים ה"ט שכ' וז"ל זרעים הנמצאים בחורי הנמלים אם היו החורים בתוך הקמה הר"ז הוא של בעל השדה שאין לעניים מתנה בתוך הקמה ואם הי' במקום שנקצר הר"ז של עניים שמא מן הלקט גררוה ואעפ"י שנמצא שחור אין אומרים הר"ז משנה שעברה שס' הלקט לקט עכ"ל ודקדקתי באותיותיו הזכים אות אחת שנראה כיתרון הלשון וז"ל שס' הלקט לקט עכ"ל למה כ' הלקט ולא כ' שס' לקט לקט ה' יתירה למה ובפרט שחכז"ל אמרו שס' לקט לקט בלא ה' וחייב אדם לומר בלשון רבו וכ"ש כלשון רבותינו וצע"ג.
<b>ונלע"ד</b> כי קשר כתרים לאותיות ורמז לדבר גדול להבין אמרי רבותינו ז"ל ואקדים דברי ירושלמי פ"ג דפאה שכתב וז"ל ר"מ אומר הכל לעניים שספק לקט לקט שאי אפשר לגורן לצאת בלא ירוקים ועיין במפרש שם באר היטב והי' נפלאת בעיני למה לו לר"מ לומר שאי אפשר לגורן בלא ירוקים משמע דהיינו טעמא דר"מ יען וביען דיש בודאי בגורן ירוקים למה לא אמר שאפשר לירוקים בגורן וכיון שאפשר להיות שם ירוקים א"כ הוה ספק לקט לקט שוב מצאתי שבתוי"ט הרגיש בלשון ירושלמי ותירוצו פלא.
<b>אמנם</b> אחר העיון הדבר נכון מאוד בעז"ה ואחדש חקירה אחת דיש לחקור אם למשל שהי' הלקט בשדה שני כורי' והלך הבעה"ב והניח כור אחד לעניים וכור השני לקח לעצמו מי נימא כיון שעכ"פ הניח כור לעניים קיים עכ"פ מצות עזיבת לקט רק דעבר על כור השני שנקח על לאו דלקט קצירך לא תלקט דהא הוא לקט מקצירו או נימא דדווקא אם הניח לעניים כל הלקט אז קיים המצוה של לעני ולגר תעזוב אותם דהא עזב כל מה שנפל בשעת קצירה אבל כיון שלקט כור אחד לעצמו א"כ לא קיים המצות עשה והוא ספק עצום.
<b>ונ"ל</b> דתורה כתבה ולקט קצירך לא תלקט לעני ולגר תעזוב אותם משמע דווקא אם לא עבר על לקט קצירך לא תלקט אז קיים המצוה של לעני ולגר תעזוב אותם אבל מכיון שעבר על לקט קצירך לא תלקט שלקח לעצמו מקצת לקט לא קיים העשה כלל דתורה אמרה תעזוב אותם כל לקט קצירך יחד דכל עזיבת הלקט בשדה אחת הוא פועל המצוה ולא שיקח חלק לעצמו מהלקט ואם עבר ולקח לעצמו עבר על הל"ת וביטל מ"ע של תעזוב אותם ודו"ק.
<b>והגם</b> אפי' אי אמרי' אם ביער כזית חמץ והניח בביתו עוד כזית חמץ קיים העשה של תשביתו ואם הטביל מקצת כלים טמאים והניח כלים בטומאתן קיים מצות טהרה ברגל ואם הי' לו שני זתים נותר ושרף אחד והניח אחד קיים מצות שריפת נותר ואם גזל שני חפצים כל אחד שוה פרוטה והחזיר אחד והשני לא החזיר קיים מצות השבה וכדומה היינו בגופים מופרדים וחתיכות נפרדים ובמקומות נפרדים אבל בלקט משדה אחת בודאי לא קיים העשה אם נטל לעצמו מקצת לקט והניח השאר לעניים כמו שהערותי למעלה ודו"ק, ואכ"מ להאריך בחקירה הזאת בנידן שאר מצות עשה שיש בו לחלק בכמה הבדלים בין מצוה למצוה והדבר עמוק מאוד.
<b>והנה</b> בנזיר דף ח' בגמ' שס' נזירות להקל זה דווקא אם חל עליו השם נזיר אבל אם אמר הריני נזיר כמלא קופה מלא נזירות אחד ולא ידענו אם כמלא קופה קשואים או כמלא קופה חרדל כיון שנכנס בנזירות אחד ולא ידענו עד כמה התפשט הנזירות ההוא לא יצא מכח ס' (יעו"ש ברש"י באר היטב ובתוס') דצריך לברר לצאת מן החיוב אשר חל עליו בודאי והתחיל עליו כח הנזירות יעו"ש היטב וה"ה כאן כיון שהתחיל לקצור השדה ובא עליו החיוב שלא ילקט הלקט ואי אפשר שלא יהי' לקט בשדה ובא עליו גם המצוה לעזוב אותם לעניים ונמצא עכשיו תבואה בחורי הנמלים ומראה להם הבעה"ב העליונים לעניים א"כ ע"כ יש כאן מהלקט של שדה זו רק חפץ הבעה"ב ליקח התחתונים לעצמו אז אמרי' כיון שחל עליך ע"כ הלאו של לא תלקט והגם המ"ע של תעזוב אותם אין הבעה"ב יוצא מידי חיובו עד שיברר שאין התחתונים לעניים ולא שיקח מס' התחתונים פן עובר על לא תלקט וגם יבטל בידים העשה של תעזוב אותם ודו"ק.
<b>ובזה</b> אני אומר דין חדש הגם שספק לקט לקט היינו אם יש להעניים בודאי חלק לקט בשדה הנ"ל או בחורי הנמלים הנ"ל א"כ נכנס הבעל הבית בס' ל"ת של לא תלקט ובספק ביטל מ"ע של תעזוב אותם אז אין רשאי לבעה"ב לעבור מספק עשה ול"ת דהא כבר נכנס בחיובם אבל אם יש ספק אם חל על הבעה"ב חיוב העשה ול"ת פטור הבעה"ב מליתן מס' וזה שרמז הירושלמי כיון שאי אפשר בלא ירוקים וא"כ יש לעניים בודאי חלק ונכנס הבעה"ב בחיוב אז הוה הדין ס' לקט לקט ודו"ק.
<b>ועתה</b> בני נ"י הסתכל שדבר גדול רמז הרמב"ם שכתב שס' הלקט לקט עכ"ל הכוונה אם בודאי חל על הבעל הבית בשדה זו ובחורי הנמלים הנ"ל חיוב לקט רק לא ידענו עד כמה התפשט חיוב של לקט אולי גם התחתונים בחיוב הלקט אז ס' לקט לקט ודו"ק.
<b>ומה</b> נכון אם כנים דברי ליישב קו' גדולה של טו"א באבני מלואים ר"ה דף י"ג על המרדכי שהקשה ניזל בתר רוב התבואה של הבעה"ב ותי' דכתיב עני ורש הצדיקו והקשה הנ"ל הא כלל גדול הוא רובא וחזקה רובא עדיף ואם בפרה פטור מס' ולא מהני הפסוק עני ורש הצדיקו כנגד פרה בחזקת פטורא קיימא ואיך יהי' מהני עני ורש הצדיקו כנגד הרוב קמה של בעה"ב וצע"ג.
<b>ולפמ"ש</b> לק"מ דשאני בקמה דכבר נכנס הבעה"ב בחיוב הל"ת והעשה בשדה זו או בחורי הנמלים שהלא אין שדה בלי לקט ואין קמה בלי ירוקים שנמצאו בחורי הנמלים אז כיון שבודאי יש להעניים חלקם אז שייך לומר עני ורש הצדיקו אבל בפרה שיש ספק אם חל על בעל הפרה החיוב כלל אז מהני חזקה אפילו להכריע דלא יתן מספק מתנותיו ודו"ק.
<b>וראיתי</b> בחת"ס למר"ן ז"ל בח"מ סי' ר"ה הביא קושית הגאון לחם שמים שהקשה למה לי קרא דס' לקט לקט תיפוק לי' ספק גזל גזל כיון שהעניים בודאי יש להם ביד בעה"ב ולא ידענו כמה א"כ הו"ל ס' גזל וצריך ליתנו לעניים ואדמ"ו ז"ל בד"ה אך כ' וז"ל אך תחלת דברי הגאון תמוהים מאוד במה שהניח ספק גזל גזל מימי לא שמעתי מזה אפילו בממון שיש לו תובעים ואומר התובע א"י אם נתחייבת יותר ממנה א' והנתבע ג"כ אמר א"י אם נתחייבתי לך יותר מי שמע כזאת לחייבי' מספק ליתן יותר ממנה א' ומכ"ש הכא בממון שאין לו תובעים שהעניים והבעה"ב אומרים אין אנו יודעים אם יש לעניים יותר ממה שיש בעליונו של חורי הנמלים מי יכול לחייבו יותר לולי ספק לקט לקט מקרא צדק משלך ותן לו ודברי הגאון תמוהים ולא שייך הכא מודה במקצת משאיל"מ דהא אין תובע בברי ועמ"ש תוס' בב"מ ל"ז ע"א ד"ה גזל וכו' עכ"ל.
<b>ולי</b> התלמיד נראה ליישב דעת לחם שמים דשאני ממון דאין שייכות למנה אחת עם חברתה אם הלוה לו שני מנה ושילם לו אחת קיים ג"כ מצות פריעת בע"ח וכיון שהתובע וגם הנתבע אין יודעים שיש כאן חיוב יותר ממנה אחת מהכ"ת שישלם לו יותר אבל בלקט שפועל הלקט לחדש ל"ת אם יקח הבעה"ב אפי' חלק מהלקט וגם מבטל המ"ע של תעזוב אותם א"כ יש לעניים בודאי חלק בתבואת חורי הנמלים דאי אפשר לשדה בלא ירוקים ואיך יעבור הבעה"ב על הל"ת ועשה מס' הלא נכנס בחיוב וס' אם יצא ממנו.
<b>ואוסיף</b> נופך בעז"ה להשיב על תמיהת מרן ז"ל ואשאל לדעת הכי יש רשות לישראל לבוא ולגזול מס' הא העניים קנו הלקט בכח גבוה דהקב"ה לקח זאת מתבואת השדה וזיכה בו כח העניים ואין לבעה"ב רשות ללקוט אפי' אם הוא עני דלא תלקט להזהיר העני על שלו רק משעה שחדלו העניים מלילך ויאושי מיאשי מינייהו יוכל הבעה"ב לזכות מן ההפקר וא"כ איך ישלח הבעה"ב ידו ליקח אותה תבואה אשר הוא ס' אם לא זכו בה העניים ואטו העניים תובעים אותו שיתן להם משלו מכח ספק נהפוך הוא הבעה"ב רצה ליטול ס' ממון עניים ושפיר הקשה הלחם שמים הלא הוא ס' גזל אבל במשל שהביא אדמ"ו ז"ל שהוא תובע מנה שם מבקש שהנתבע יתן לו משלו על תביעתו אז בודאי אין צריך הנתבע לשלם מספק ועיין רא"ש בב"מ פ"א אם עשה אדם ס' קנין בכלי אין רשות לאדם אחר לעשות בו ודאי קנין ודו"ק (והי' לי להאריך בדברי מהר"י באסאן שכל ספק ממון הוה ספק איסור ובפרט בלקט דהוה באמת אצל הבעה"ב ס' איסור בלי הגזל ואצל העני הוה רק ס' גזל ולא ספק איסור).
<b>ואעשה</b> עוד סניף בדברי תוס' בב"מ דף ב' בד"ה וזה שהקשה דנימא אם אחד אומר כולה שלי ואחד אומר חצי שלי דנימא אין ס' מוציא מידי ודאי כמו בספק ויבם שבא לחלוק ביבמות דף ל"ח ותירצו וז"ל וי"ל דהתם יבם שהוא בנו של סבא הוא ודאי יורשו ולא יוציא הס' מספק ממונו אבל הכא אין סברא מה שהוא ודאי בחציו שיועיל לו לחציו השני עכ"ל והדבר צריך תבלין להבין וכתבתי במקו"א להסביר וז"ל הכוונה בשלמא בירושה מכח ירושה יוכל לזכות הכל ואם יש עוד יורש שמחלקים ביניהם הוא יען שיש לכל אחד כח ירושה בכולה אבל שם אי מגביה רק חצי בגד זוכה רק בחצי (ועיין דף ח') ואם מגביה כולו זוכה בכולו יען שהגבי' כל הבגד ואם שנים הגביהו זוכה כל אחד החציו בהגבהתו ולא שייך יען שיש לו עכ"פ החציו וזכה בשאר דאם אמת דהשני הגביה עמו א"כ לא עשה הראשון הגבהה שיוכל לזכות דרק אם הגבי' כולו זכה בכולו עכ"ל וא"כ בעניים שכח זכותם בלקט הי' יכול להתפשט על כל מה שיפול ללקוט ועכשיו בא ס' לפנינו עד כמה התפשט כח זכותם דהא בודאי התחיל זכותם בשדה הנ"ל אבל בתובע אטו אם חייב לו יותר ממנה אינה בא בכח מנה ראשונה דרק אולי הלוה לו עוד מנה ואין ההודאה של מנה ראשונה יכולה לפעול על ספק השני והבן הדברים.
<b>ולפ"ז</b> בנידן ספיקתך בני נ"י הי' מקום לומר דפטור ליתן ח"י זהובים כסף יען דאין כאן כח אחר אשר יתפשט אפי' על ח"י זהובים שיין ומכ"ש שלא יכול להתפשט על כסף דהכל בא עפ"י אשר ידבר ואין זהב גורר זהב לחייב יען אשר הוציא מפיו ואם נדר במשל פ"א ח"י זהובים הוה כאלו נדר ח"י פעמים זהב אחד ואין בנדר כח אשר מתפשט ודומה לתובע אחד והנתבע מודה אחד ועל השני אומר איני יודע אם נתחייבתי לך יותר אשר הביא אדמ"ו ז"ל וה"ה אם אמר כסף חייב רק יען שאמר בפי' ח"י זהובים כסף ופשיטא דגם כאן שייך חקירת אדמ"ו ז"ל אם אחד יתבע ח"י זהובים שיין והנתבע יאמר ג"כ שיין אני חייב בבטח ועל כסף שניהם מסופקים שפטור והגם דבאמת כתוב עני ורש הצדיקו הצדיקהו משלך וחייב בלקט לזה אני חוזר לסברא שלי דה"מ בלקט שנכנס לחיוב ויש ספק אם לא התפשט הכח של עניים יותר מאשר הבעה"ב מודה אז אסור לבעה"ב ללקוט ולזכות בממון אשר אפשר שכבר זכו העניים אבל כאן דלא נגרר הכל בכח אחד וגם צריך הבעה"ב ליתן משלו דלו יהי' שנדר וחייב לשלם עכ"פ המעות הוא עכשיו שלו וא"כ מהכ"ת שישלם ממעותיו מכח ס' והוה מסברא שיפטור מליתן ודו"ק.
<b>אך</b> הלא הדבר מבואר בטור ובשו"ע סי' רנ"ח סעיף ג' דאם נדר ולא ידע צריך ליתן עד שיאמר לא לכך נתכוונתי והוא מרמב"ם שגילה הכ"מ שלמד מגמ' מנחות פרשתי ואיני יודע מה פרשתי וא"כ נגלה דצריך לשלם בס' נדר והוא פלא הלא יש כמה גדולים ראשונים אשר פוסקים דס' נדר והקדש נידן כדין ס' כמבואר בש"ך סי' רנ"ט וצע"ג.
<b>שוב</b> מצאתי לשר התורה הוא אדמ"ו ז"ל בשערי תורה ח"ב כלל ט"ז פרט ט"ו שעמד בזה ותי' דשאני אם יש ספק אם נדר או הקדיש אז אוקמי' החפצים או המעות בחזקה קמייתא אבל אם הקדיש או נדר ואזיל חזקת חולין ולא נשאר רק חזקת תפיסה ולא מהני נגד ס' איסור והוא הערה נפלאה יעו"ש דפח"ח.
<b>ולכאורה</b> דבריו נפלאים אטו אם אזיל חזקה קמייתא מחפץ אחד יהי' נאבד משאר חפצים ג"כ חזקת קמייתא הלא כל חפץ וכל פרוטה יש לה לפני עצמו חזקת קמייתא וצע"ג.
<b>אמנם</b> דבר אלקים אמת בפי שר התורה הוא אדמ"ו ז"ל דעיין רמב"ן בפ' מטות על פ' איש כי ידור נדר שביאר שם שבנדרי גבוה נשתעבדו כל נכסיו לנדרו עד שישלם ויפריש אז מסלק השיעבוד מנכסיו וכאשר הארכתי בדבריו בספרי פלס חיים כלל הקדש ונדר בדף ע"ב בד"ה אך יעו"ש וא"כ נכונים דברי אדמ"ו דבאופן שעכ"פ נדר ונשתעבדו כל נכסיו אינו יוצא מהם עד שיאמר לא לכך נתכוונתי מכח ס' איסור לחומרא וא"כ אם יש ס' אם אמר שיין או מינץ נשתעבדו נכסיו וצריך ליתן מינץ ודו"ק.
<b>ועתה</b> אבוא לפלפל בדבריך בני נ"י מה שהערות דשם קמה עומדת לכך שיהי' לעניים בו חלק אבל בנודר מעות נהפוך הוא הממון לא עמד שינדר מהם לעניים עכ"ד יפה דברת בהשכל ודעת אבל באמת אנו דנין מחמת איסור נדר שנכנס בחיוב ולא יצא אלא עד שיאמר לא לכך נתכוונתי ואוסיף נופך הלא מחמת הממון יש לחקור שיוכל לשאול על נדרו ולא זכי בה עניים דמהאי טעמא הסביר הטו"א שבעלים יכולים לפדות הקדש אלף זוז בעד פרוטה דהא המעות היינו השווי' יוכל ליתשל על הקדישו ולא נשאר רק האיסור והוא מתחלל גם על פרוטה דפח"ח וכן כאן בעבור הממון יוכל ליתשל על נדרו רק מחמת איסור נדר אנו חוקרים שצריך ליתן אם יחפוץ לצאת מחיובו ודו"ק.
<b>ומה</b> שחדשת אגב גררא אם ישראל מסופק עד היכן מגיע הזרוע והלחיים צריך ליתן מכח ס' יען דהבהמה היתה עומדת לכך כשישחט צריך ליתן מתנות ודומה לס' לקט עכ"ד לדעתי לא כן דבלקט הי' ראוי כל גרגיר להיות לקט אבל במתנות אשר כמי שהורמו דמי הם מצוינים ומובדלים ומס' לא צריך ישראל ליתן חלק אשר מסופק אם הם ראוי' להיות בכלל מתנות ונשאר הדין שעל הכהן להביא ראי' שגם חלק זה הוא בכלל שקיימו הבעלים בו מצות נתינה ודו"ק.
<b>ואגב</b> גררא אעתיק לך השגה אחת אשר כתבתי זה רבות בשנים על גליון שערי תורה שלי שאדמ"ו ז"ל בכלל ט"ז סוף פרט ג' הקשה קו' גדולה על הרמב"ן דפוסק במתנות עניים ומתנות כהונה ספק לחומרא והקשה מגמ' חולין דף קל"א מהאי לואי דחטף מתנות כהונה דאמר שם רב מספקא אי לוי אקרי עם או לא ומספק פטור מליתן הרי אפי' בספיקא דדינא אשר איתרע החזקה ע"י הספק אעפ"כ ספק להקל במתנות כהונה ולא יתן מתנות והניח בקושיא יעו"ש.
<b>ואמרתי</b> דיש הבדל אם הגברא הוא נכנס בסוג אותו מצוה כלל דספק הוא אם שבט לוי נעשים מחויבי' במצות מת"כ אז ס' כזה אם הגברא בר מצוה הנ"ל בודאי ס' להקל דלא דמי אם הגברא עכ"פ מחויב באותו מצוה והס' הוה רק על החפץ אם החפץ הוא דבר אשר בו מחויב הבעלים לעשות המצוה כגון ישראל בס' לקט או בס' הקדש וצדקה או בס' חלה דעכ"פ בר ישראל מחויב באותו סוג מצוה אז הס' לחומרא ועיין בספרי מ"ח ח"ר סי' צ"ג שרמזתי בחקירה הנ"ל וזה לדעתי כוונת ירושלמי פ"ד דפאה שכ' וז"ל ישראל שעיקרו חייב ספיקו חייב גוי שעיקרו פטור ספיקו פטור עכ"ל והמפרש נלחץ בהבנתו ולפמ"ש ישראל שעיקרו חייב בסוג המצוה עכ"פ גם ספיקו חייב אם אירע ס' על חפץ אבל בגוי שעיקרו פטור שהגוי לא הי' בר סוג מצוה הנ"ל א"כ גם הס' פטור אם יש מקום לומר שנשחט הפרה טרם שבא לכלל חיוב מתנות כהונה ודו"ק.
<b>וראיתי</b> שיצאת להבדיל בשלמא בנדרים יש לפנינו ריעותא שאמר והדין הגם דלא אמר נמי עכ"פ מונח לפנינו ס' אשר מעורר להיות גם זה לצדקה אבל בס' אם נדר מינץ או שאינו יודע לאיזה חברא נדר אז מסתברא דיהי' להקל עכ"ד הגם שטוב ראית להעיר הבדל אם יש מעורר הס' או אין דבר אשר יניח לפנינו הס' בכל זאת נ"ל דס' דדינא טוב מס' העלם ידיעה אם יש ס' לפנינו דלמא מפורש יצא מפיו לחברא זו או לחברא זו וכן דלמא מפורש נדר ח"י זהובים מינץ יש לחוש יותר שלא יבוא לעבור נדרו אשר חל עליו אם אמר מינץ או אם יתן למשל לחברא ת"ת והוא נדר לביקור חולים ועוד מהיכא בא לידי ס' אם לא אמר מינץ בודאי הרהר זה בלבו רק מסופק אם גמר ההרהור ההוא או לא ודו"ק.
<b>וגם</b> במה שהערות דדוקא במעט ובמרובה למד הרמב"ם שצריך ליתן עד שיאמר לא לכך נתכוונתי אבל לא אם מסופק אם נדר כסף או זהב עכ"ד היא הערה נחמדה מאוד אבל בנודר בס"ת אפי' אמר מינץ יוכל ליתן מעות רק שיהי' כסכום מינץ א"כ הוה רק בפחות ומרובה כנלע"ד.
<b>סוף</b> הדבר דצריך לשלם במינץ ערך ח"י זהובים כסף דרוב הפוסקים הורו כן ס' עניים הוה ס' איסור ובפרט מי שנדר לס"ת שלא יחד מעות ידועים דנחקור על המעות ואין לפנינו רק איסור שהוא נדר ונדב לפני ד' ונכנס בחיוב בודאי וצריך לברר אם יצא מתוך הנדר כנלע"ד בעז"ה אביך הדש"ת. הק' חיים סופר
<b>ואעתיק</b> לך דבר נפלא אשר כתבתי בחדושי על הרעש של טו"א שיש כמה משניות מפורשות וגם הרבה גמ' שס' מתנות כהונה להקל ובחדושי בעז"ה כתבתי וז"ל.
<b>ראיתי</b> בטו"א באבני מלואים ר"ה דף י"ד אשר חקר על ס' מתנות עניים שנתפלא על הגמ' חולין שמדמה מתנות כהונה ללקט מדרמי מס' מתנות על ס' לקט וקשה הא מבואר בפ"ד דטהרות דס' בכורות בין בטהורים ובין בטמאים פטור וכן בבכורות דף ד' ובדף י"א בס' אם נתחלף פירותיו או בדף ח"י בקפץ לתוכו דמבואר דס' מתנות כהונה פטור והוא פלא.
<b>ונלע"ד</b> לתרץ דיש להבדיל בס' אם כבר נטל מעשר מן פירות הנ"ל א"א ליתן מהם עוד מעשר שאינן טבולים עוד למעשר וכן אם כבר בכרה ויצא ולד פטר רחם א"א שולד השני יהי' ג"כ פטר רחם וכן אם כבר הי' האחד מן הבהמות שנתעשרו וקפץ לבהמות שאינן מעושרין לא שייך לחקור שס' מתנות הנ"ל יהי' לחומרא כמו בס' לקט דאפי' אם באמת נפל בשעת קצירה רק ד' קבין ומה שבחורים הוא משל בעה"ב עכ"פ הי' אפשרות שיהי' מה שבחורי הנמלים מהלקט דאין שיעור ללקט כל מה שיפול בשעת קצירה הוא לקט וא"כ הוה הס' רק אם נעשה בקצירה מעט לקט או הרבה אז אמרה התורה עני ורש הצדיקו כיון שאתה מודה שהי' אפשרות שגם זה הוא לקט עם השאר שהי' נעשה לקט א"כ הצדיקהו שנוסף גם הוא על הלקט (ועיין תוס' בב"מ דף ב' הבדל בין ס' ויבם ובין מציאה אם אחד אומר כולו שלי ואחד אומר חצי שלי יעו"ש ועי' נזיר דף ח' בנזיר שנכנס בנזירות וס' אם יצא חייב בנזירות מס' אבל בס' אם חל נזירות ס' להקל) אבל שם אשר כבר נעשה מעשה עישור על פירות או בהמות ואותו עישור פעל שא"א שנוסף עליהם מעשר עוד דמעשר ראשון סותר שיהי' אפשרות שיבוא עוד זכות נוסף לכהנים וה"ה בבכור אם הראשון בכור אז קדושת הראשון סותר שלא יוכל להיות גם השני בקדושת בכור א"כ לא צריך להצדיקו א"א להצדיקו דהא דא"א להיות שאם הצדיקנו פ"א להצדיקו שנית ודו"ק.
<b>אך</b> כל זה שם אבל בס' גר או בס' פדיון דהוה כל הס' אם נשחטה הפרה או ילדה האשה קודם הגירות או אח"כ וכמו שאפשרות שהי' מעשה השחיטה ומעשה לידה קודם הגירות כך הוא באפשרות שהי' אחר הגירות וא"כ הוה ס' השקול כמו לקט שס' לחומרא יען שאפשרות שיהי' לקט ואין כנגדו סתירה יען שלא נעשה דבר מתחילתו אשר סותר להצדיקו שנית וזה הי' דמיון הגמ' ממתנות כהונה בגר לס' לקט ולא הקשה מחורי נמלים על אחד משאר מתנות דמצינו דס' מתנות כהונה קולא לנתבע ומשני הגמ' שקמה בחזקת חיוב ופרה בחזקת פטור ודו"ק ומה שנתקשה הטו"א מבכורות מ"ט שפוטר ר"ע במת ביום ל' שאמר ר"ע אם לא נתן לא יתן לק"מ חדא דשאני התם דאם הוא נפל א"כ נודע למפרע דלא הי' ראוי אותו ולד להיות פדיון אבל בגר עכ"פ הי' ראוי להיות הלידה והשחיטה לאחר גירות כמו קודם גירות ודו"ק שנית דשם כל זמן שאינו פודה אין לכהן זכות בממון של האב רק אנו דנין אולי שצריך האב לעשות מצות פדיון אז אמרינן מס' אין חל עליו חיוב מצוה לעשות פדיון וממילא ממון אין כאן דאפי' אי ס' דאוריי' לחומרא היינו לפרוש מס' איסור אבל עכ"פ אין מחויב לעשות מצוה אם יש ס' אם נתחייב לעשות מצוה ודו"ק.
<b>ולפמ"ש</b> יש ליישב קו' טו"א על המרדכי שחידש דלכך לא אזלינן בתר רוב תבואה של בעה"ב דכתיב עני ורש הצדיקו והקשה הנ"ל אי רוב לא מהני איך פועל חזקת פטור של פרה הא רובא וחזקה רובא עדיף יעו"ש אך בלקט דעכ"פ הי' ראוי' שגם חלק זה יהי' לקט דאין שיעור כמה יוכל להיות לקט ולכן אפי' רוב לא מהני אבל בגר הגם דהי' משכחת בעולם דראוי הי' שישחוט הפרה או שתלד שעה אח"כ ויבוא החיוב מתנות כהונה לזה פועל חזקת פטור דאמרינן מכח חזקה שבשעה שנשחטה או ילדה לא היתה ראוי' לבא בחיוב מתנות כהונה אבל בלקט אפי' אם ניזל בתר רוב עכ"פ הכל מודים גם זה הי' ראוי להיות לקט ודו"ק.
<b>סימן</b> <b>מד</b> רב שלומים לאיש הדורש שלום ה"ה גבר הלוחם מלחמות בספר תורת אלקים בחבורי ראשונים ופוסקים ומעטיר אותיותיהם כבוד הרב ר' אלכסנדר יצחק קנאפלער נ"י.
<b>מכתבו</b> עם שאלתו הגיעני ועלי טרדות שונות במלאכות שמים תל"י ע"כ אבוא בקצירת אומר רק לעשות שלום להיות כל ישראל חברים.
<b>שאלה</b> איקלע באתרין מילה שחל ביוהכ"פ וקפץ א' מן המנויין הוא המוהל וטען שהוא מחויב לעלות לתורה בחנם וגם אבי הבן והסנדק ג"כ חיובים ע"כ דברי המוהל וכל הקהל אומרים שאין ביכלתם ליתן ג' עליות בחנם כי מזה יבוא להם הפסד מרובה כי מעולם נהגו למכור העליות בימים נוראים כבשאר עיירות מחמת שהם צריכים המעות לצרכי בעלי תפילות ושאר צרכי צבור ואם יתנו ג' עליות בחנם מגיע ההפסד לכה"פ ט"ו זהובים כסף ועלה ביניהם טענות ומענות עד שנעשה מריבות ועד עתה עומדים בתרעומות ונסתפקתי בנידן הנ"ל לפענ"ד עכ"ל.
<b>תשובה</b> הקשה לשאול בדבר התלוי במנהגן של ישראל ואין לו שורש מבואר רק לרוב הפצר אשיב לו כיד ד' הטובה עלי בעזה"י.
<b>מראשית</b> אעתיק דברי מג"א סי' רפ"ב שהעתיק דברי הלבוש וז"ל הסנדק הוא דוחה לאבי הבן ואבי הבן למוהל ואם המוהל הוא מילד אחר יפילו גורלות וצ"ע אם יש ב' מילות בשבת וא"א לקרות אלא שני חיובים האיך נעבוד אם נאמר ששני אבות קודמים יבא מוהל של זה אצל אב של זה ומוהל של זה אצל אב של זה ויאמר נפילו גורל ואם יזכו המוהלים ואמר כל האב למוהל שלו אני קודם לך ונ"ל דמ"מ האבות קודמים עכ"ל והדבר יפלא אם הסנדק קודם למוהל למה יהי' מוהל מילד אחר שוה עם הסנדק לאמור לו נפילו גורל עכ"פ הוא סנדק וחבירו הוא מוהל וחיוב סנדק קודם לחיוב מוהל ועוד למה אם יש שני סנדקים מב' ילדים שהעיר המג"א דכל מוהל יאמר לסנדק מילד שני נפיל גורל רק דאח"כ יאמר האב אני קודם לך והוה ס' איך נעביד למה מכריע המג"א דהאבות קודמים וקשה אמאי יטילו גורל בחק יוטל גורל ומד' משפטם יצא והוא פלא גדול.
<b>ונלע"ד</b> לבאר בעזה"י והוא דנודע דמצות מילה מוטל על האב שהוא בעצמו ימול את בנו דכתיב וימל אברהם את יצחק בנו ועיין ברמב"ם פ"א מה' מילה ואם האב מכבד לאחר למול את בנו הוא מבטל מצותו עיין ש"ך בח"מ סי' שפ"ב ובפלתי סי' כ"ח מכריע בשכל אם אומר שמכבד לו מילת בנו אז האב מבעל מצותו אבל אם עושה למוהל שלוחו אז שליח של אדם כמותו ומקיים האב המצוה ע"י שליח יעו"ש בהשכל ודעת.
<b>ולפ"ז</b> לכאורה יפלא במה יזכה המוהל להיות חיוב לעלות לתורה בשלמא האב היום יום שמחתו להכניס בנו בבריתו של אברהם אבינו והסנדק הוא יום מצותו שנעשה מזבח בברכיו ועיין במג"א ה' תשעה באב וברמ"א יו"ד ה' מילה אבל המוהל הוא רק כלי שהאב קיים על ידו מצותו ומה מעלה יש למוהל שיזכה להיות חיוב לעלות לתורה.
<b>אך</b> זכותו הוא להיות נטפל לעושי מצוה כחכז"ל במכות מה לנטפל לעושה עבירה הוא כמותו נטפל לעושה מצוה עאכו"כ ועיין בגמרא חולין ז' חלוק ליה נמי להאי שהי' בני לוי' ונטפל למצוה ועיין במס' שבת מצילין תיק הספר עם הספר על כן המוהל זוכה בתורת נטפל למצוה כמו הסנדק דהוא באמת ג"כ נטפל למצוה רק הוא חזק יותר ממוהל שיו"ט שלו כמו במס' תענית דף י"ב בהקרבת עצים יו"ט שלו כן הוא בסנדק אבל בודאי נכון שהאב קודם לסנדק וסנדק קודם למוהל דהא שניהם רק נטפלים והמוהל המאוחר דהוא רק שליח והאב מקיים המצוה שהוא מל בנו ביום השמיני והסנדק הוא מקיים מצוה שמסייע למצוה ולא בתורת שליחות רק מצוה דילי' על כן הוא עדיף ממוהל אבל לא כהאב דהוא מקיים עשה דמילה ודו"ק.
<b>אמנם</b> אם הוא מוהל מילד אחר אשר אין האב בביתו או שהוא יתום שאין לו אב אז המוהל הוא תחת האב ישוה להאב שמוהל את בנו אז אומר המוהל בא ונטיל גורל דהלא הוא שוה עמו דשלוח של אדם כמותו גם לזכות המשלח עיין במשנה בברכות טעה הש"צ סימן רע לשולחיו דשליח של אדם כמותו ועיין בתויו"ט בשם ר"י יעו"ש.
<b>ולפ"ז</b> דווקא אם מילד השני אין האב כאן אז המוהל של ילד השני כמו האב מן הילד הראשון דהמוהל בכח אבי הילד קאי אבל אם יש כאן שני ילדים אשר האב עושה המצוה נא יוכל המוהל לומר לאב השני בא ונטיל גורל דהא משלחו כאן ונשאר הוא נטפל למצוה דהא משלחו ראוי לזכות ולא הוא שהוא רק יד ארוכה מן המשלח ונשארו האבות ועולים לתורה והמוהלים נדחו והוא ישר וברור בסברא בעזה"י.
<b>ועיינתי</b> בלבוש וראיתי שנתן טעם שאבי הילד קודם למוהל דידי' וז"ל כיון שנעשה מוהל עפ"י אבי הבן עכ"ל משמע דבודאי לא הניח אביו זכות דידי' ולייפות הבא מכחו והוה כאלו התנה עמו ואפשר שרמז על מה שבארתי כיון שהעיקר החיוב על האב והמוהל הוא שלוחו כידו לעשות פעולת המצוה בשליחתו א"כ האב עיקר והמוהל רק נטפל לעושי מצוה אבל במוהל בלי האב אז המוהל במקום המשלח של ילד אשר הוא מל ושוה עם אבי הבן של ילד האחר ודו"ק
<b>ומעתה</b> הי' מסתבר שמוהל בודאי אין חיוב ביוכ"פ לעלות לתורה כי הוא רק טפל למצוה אם האב כאן ומהכ"ת להפסיד לצבור בימים נוראים אשר משכר הכנסות ישלם לכל הוצאות.
<b>וראיתי</b> למעלתו נ"י שהעיר דלמא כל חיובים שהוזכרו בסי' רפ"ב היינו להודיע שמחויבים לעלות לתורה במקום שאין מוכרים המצות אז יש להם קדימה כנגד אחרים אבל במקום שמוכרים העליות לתורה בעד כסף אז אין חיובם יוכל להפסיד לצבור והביא ראי' מדפסק המג"א סי' קל"ה החתן בראשית שיוכל ישראל לעלות במקום כהן אם המנהג למכור חתן בראשית בעד מעות ומה התם שיש מצוה וקדשתו מכ"ש כנגד חיובים של השייכים למילת הילד.
<b>ידע</b> מעלתו נ"י כי המעיין במהרי"ק ששם קאי במקום שנהגו כך מעולם ונתייסד מלפנים או שכהנים מחלו ונדבו לבם לצאת אז כדי שיתנדב שמן למאור להחזיק התורה רק אח"כ בא בדור אחר דור כהן אחד אשר רוצה לשנות שלא לצאת אז חידש המהרי"ק שלא יוכל לבטל מנהג שנתחזק מלפנים לחזק התורה אבל ח"ו להתחיל המנהג לעבור על וקדשתו בעבור איזה זהובים אשר יתן בעד עליות הכהן אם יתן איש כל הון ביתו באהבה זו עליות כהן בוז יבוזו לו כי אין צבור עני לבטל מ"ע של וקדשתו בעד בצע כסף חס להזכיר זה.
<b>ואם</b> נרצה לחלק ולחקור יש לומר בשלמא שם בכהן הך מצוה וקדשתו הוא מ"ע על כל הצבור שהם מחויבים לקדש ולכבד הכהן כמבואר ברמב"ם ספר המצות סי' ל"ב א"כ א"א בעבור הרווחת ממון לבטל מצוה המוטלת עליהם אבל באבי הבן ובסנדק ובמוהל מה להם לצבור שהם חיובים לעלות לתורה יעשו המצות בשלהם בממונם ולא שהצבור יפסידו ממונם כדי שהם יעשו מצוה ודו"ק.
<b>אמנם</b> דרכיה דרכי נועם אם יצרכו לקנות אז אחרים יעלו אותן בדמים אשר אין ידם משגת כי כולם יודעים שהחיובים צריכים לקנות וייקרו השער ע"כ ראיתי בקהלות קדושות הישנות תקנות גדולות שכל החיובים אשר יהי' בשבת ויו"ט צריכים לשלם בעד העליה שיעור הקצוב הנזכר והוא משוער כפי השיעור אשר נמכרו בשאר שבתות ויו"ט או מעט פחות ואז אם יחפצו לעלות הם מחויבים לשלם שיעור קצוב הנ"ל ובוודאי מקור התקנות הוא מכח חקירה הנ"ל שהצבור לא יפסיד אבל הם יהיו יכולים להשיג חיובם והוא דרך ישר וטוב
<b>וגם</b> ראיתי נוהג בק"ק שאין שום חיוב נוהג בר"ה ויוכ"פ אפי' אם יחפוץ לשלם סך הקצוב בעד החיוב רק מי המחויב ידו משגת מעמיד איש או הוא בעצמו קונה עליה לעלות לתורה והי' הדבר פלא בעיני מאוד ושאלתי אחרי הטעם מפי זקנים ופורש אין להם.
<b>ונתתי</b> ללבי לחקור דעת קדושים כי מנהגן של ישראל תורה היא אם אומרים לך זקנים סתור ונערים בנה מצוה לשמוע לזקנים שסתירת זקנים בנין ובנין נערים סתירה אחכז"ל ואמרתי בטעם הדבר כאשר אבאר בעז"ה.
<b>(</b><b>א</b><b>)</b> יש אנשים שקבלו על נפשם לעלות בר"ה ויוכ"פ כל ימי חייהם הגם אם יעלו עליות בדמים ושם ינדבו להזכיר שמם ושם אנשי ביתם במי שבירך ואם יהי' להחיובים קדימה והם יתבטלו מנדרם קשה עליהם הדבר ועי"כ יתפרדו החבילה ויעשו להם מנינים קטנים אשר אין ברוב עם הדרת מלך ולא יהי' בעלי תפילות הגונים ולא בעל תוקע הגון ע"כ נהגו שאין חיוב בימים הקדושים כדי שיהי' עדה קדושה והוא בכלל עת לעשות ד' הפרו תורתך.
<b>(</b><b>ב</b><b>)</b> יען כי לרוב יקבלו בעלי תפילות ובעלי תקיעות תשלומין ואם יעלו עשירי עם ינדבו הרבה ויהי' ביד הגבאי לשלם וגם על הוצאת הנרות וכדומה ולא יצרכו לתבוע מכל איש ואיש שישלם שכר תפילות ונרות אבל אם לא ישיגו נדרים ונדבות ויצרכו לתבוע שכר חזנים ומשמשים ונרות ואתי לאנצויי וישראל קדושים הם וחסים על ממונם והעיקר בימים הקדושים אהבה ושלום ואחוה וריעות.
<b>(</b><b>ג</b><b>)</b> שראוי והגון שיעלו לס"ת פני העיר עשירים ומכובדים כמבואר בש"ע כי זה כבוד היום ואם יהי' לחיובים קדימה לפעמים איש עני ואביון וגם משפל אנשים עם סנדק כמותו עני ומסכן יעלו לתורה ונכבדים יעמדו ולא יוכלו לעלות ואין זה כבוד היום כלל ע"כ ראו הזקנים לכבד קדושת היום.
<b>(</b><b>ד</b><b>)</b> הלא מצינו בסוכה דף נ"ו וברמב"ם שם שכל המשמרות שוות באימורי רגלים וכן בלחם הפנים עיי"ש וה"ה בר"ה ויוכ"פ לרוב חל ביום החול ואז אין בו עליות ואפי' אם חל ביום ב' יוכ"פ ור"ה שהי' ביום חול רק ג' עליות שהם בר"ה כהן ולוי וישראל הרב או רה"ק ועלי' בר"ה לבעל תוקע ומוסף וביוכ"פ לבעל תפילה רק אם הקהל משלמים שכר תפלה ושכר לבעל תוקע ועל כן לא יקבל עליה כמבואר באלי' רבה א"כ קנו אלופי קהל רביעי ולמה יתנו אותה לאחד בחנם ושאר עליות המה מכח קדושת ר"ה ויוכ"פ בזה אין לחיוב קדימה וממילא אפי' אם חל בר"ה ויוכ"פ בשבת ג"כ לא יזכו החיובים משום לא פלוג ודו"ק.
<b>(</b><b>ה</b><b>)</b> עיין בתשו' אדמ"ו חת"ס ז"ל יו"ד סי' שמ"ה בד"ה והנלע"ד שביאר שם טעם שבן עיר דוחה להאורח דמסתברא הנאת בהכ"נ הוה כשותפות וכל הריוח העולה על הסחורה שייך לבעלי סחורה כי הקדישים והתפילות והחיובים לעלות לתורה שייך לבעלי סחורה יעו"ש וא"כ כיון דיש קביעות מכל הגליל להיות בימים נוראים רוב עם הדרת מלך וכל צרכי ימים נוראים מוטלים על כולם א"כ הוה שותפות חדש מאנשים רבים על ימים הקדושים ואותו שותפות לא קיבלו עליהם ליתן עליות בחנם כי כל א' אינו חושש שבימים האלו תהי' אשתו יולדת או יהי' לו יא"צ וקצרתי ודו"ק.
<b>סוף</b> דבר נלע"ד לתקן דאבי הבן יהי' לו עלי' בשיעור קצוב אשר יהי' קצוב מאלופי קהל לחק ולא יעבור בפחות מעט מאשר הדרך לעלות עלי' בדמים בר"ה ויוכ"פ ולסנדק אשר גם הוא עוסק במצוה דילי' ועיין ברבינו פרץ בהל' מילה שסובר שסנדק גבוה מאבי הילד הגם שאחרונים חלקו עליו בכ"ז טפל למצוה הוה יהי' לו ג"כ עלי' בערך שאר עליות בכל שנה ושנה אבל למוהל אין קדימה כלל כדי שישארו עליות לאלופי קהל למכור אבל בודאי רשות ביד הקהל שלא יהי' חיוב כלל בר"ה ויוכ"פ לשום אדם כנלע"ד.
<b>שוב</b> ראיתי בסוף מכתבו שמביא שא' הראה לו בשם הגאון מהרא"ז מרגליות שכ' וז"ל ביוכ"פ ליתא לדינא של החיובים עכ"ל הספר בשם שם אפרים לא נודע לי ואודה לד' שזכיתי לכוון לדעתו הגם שלא ביאר שורש הדבר אולי מטעמים שחקרתי בעזה"י דברי הד"ש. הק' חיים סופר
<b>סימן</b> <b>מה</b> שלומים אלף לי"נ מכירי ומיודעי ה"ה החשוב הגדול בתורה המפורסם בעולם קרא שמו לתפארת בשם הרב ר' שרגא ט"ב נ"י אב"ד דק"ק סענדרע.
<b>אחד"ש</b> מכתבו קבלתי והגם שאני טרוד מאוד בכ"ז שמתי עיוני על דבריו ובקצירת אומר אבוא להשיב כאשר עם לבבי וגם אודיע בו הערה חדשה ואי"ה בפעם אחר אם יהי' אלקים עמדי אבוא לשעשע עמו באריכות כאות נפשו.
<b>פר"מ</b> נ"י התפלא על הגאון רע"א בתשובה שאוסר ללמוד עם גוי תורה קודם שהתגייר אעפ"י שדעתו להתגייר כמו שהבאתי דבריו בספרי מ"ח סי' ז' והקשה עליו איך נעלם מהגאון המבואר ביו"ד סי' רס"ח והוא מפורש בגמ' יבמות דף מ"ז שמודיעין לו מקצת מצות קלות וחמורות א"כ מפורש כדברי מהרש"א שאם גוי רוצה לגייר מותר ללמוד עמו עכ"ד.
<b>ונלע"ד</b> בעז"ה דלק"מ בודאי אם הגוי בא להתגייר ומבקש לכנוס בקהל עדת ד' ולא חפץ רק בגירות ע"י ב"ד ולא שאל שילמדו אותו תורה או מצות כי יש זמן לו ללמוד כאשר יהי' ישראל רק שהב"ד חוששין פן אם ישמע כמה גדול עול המצות יפרוש ולא יחפץ לכנוס בעדת ישראל על כן מודיעין לו מקצת מצות כדי אם מכיר טבעו שקשה לו לשמור אותם יפרוש כמבואר בגמ' דף מ"ז ע"ב מודיעין אותו מקצת מצות קלות ומקצת מצות חמורות מ"ט דאי פרוש ופריש יעו"ש א"כ הוא לא בא ללמוד רק אנו לומדים אותו א"כ הוא אינו גוזל והוא אינו בועל דלא חפץ ולא ביקש זאת רק שהב"ד לומדים אותו תורה ומצות והם מותרין ללמוד תורה אפי' אם הגוי שומע ממילא דרק הגוי העוסק בתורה חייב מיתה או משום גזל או משום נערה מאורסה אם הוא חפץ לדעת התורה ונכון שם בב"ש וב"ה בא הגוי וביקש שילמדו אותו התורה שם הי' קושי' מהרש"א ותוס' ביבמות דף כ"ד שהוא דומה לסנהדרין דף נ"ט או בע"ז דף מ"ד ששאל הנכרי לר"ג איך רחץ אצל ע"ז ששאל הגוי הדין או בב"ק דף ל"ח שהקשה התוס' שבאו הגוים ובקשו ללמוד אותם תורה יש לחקור שהגוי חייב מיתה וישראל עובר על לפני עור יעיין תוס' חגיגה דף י"ג אבל הב"ד המודיעין לגוי שלא חפץ ללמוד תורה ואנו מודיעין לו תורה ודינים כדי שיפרוש ולא יתגייר א"כ אין הגוי חייב מיתה שלא ביקש ללמוד והב"ד אינם עוברים על לפני עור ואין כאן סרך איסור כלל דהאיסור הוא כמו שיש מצוה על כל בר ישראל שילמד כך יש איסור שגוי לא ילמוד אבל אם מוסרים לו דברי תורה והוא לא חפץ בו ליכא איסור כנלע"ד ברור בעז"ה כי יש מקומות רבות בחכז"ל שרבותינו למדו לגוים פסוקים ופרושיהם.
<b>אמנם</b> לשעשע עם פר"מ נ"י אחלק לו דבר חדש מאוד בענין זה ואתרץ הקושי' בעז"ה יעיין ברמב"ם פי"ד מה' א"ב ה' ב' שכ' וז"ל ומודיעין אותו עיקרי הדת שהוא ייחוד השם ואיסור עכו"ם ומאריכין בדבר הזה ומודיעין אותו מקצת מצות קלות ומקצת מצות חמורות ואין מאריכין בדבר זה עכ"ל וכ' הרה"מ וז"ל ברייתא בהחולץ והכל מפורש שם חוץ ממ"ש ומאריכין בדבר זה ביחוד השם ובאיסור ע"ז שאינו מבואר שם שיאריכו עמו זה אבל דבר פשוט שכיון שאלו הם עיקרי הדת והאמונה צריך להאמינם בבירור ולהודיעם ולהאריך עמם בזה שהוא עוקר היהודית והדת והגירות עכ"ל והדבר נפלא הלא יש י"ג עיקרי הדת והי' לו לב"ד להאריך בכל השרשים רק הרגיש הרה"מ והוסיף והגרות שמבלעדי השתים אחדות הבורא וכפירה בע"ז לא הוה גירות אבל מנ"ל לרמב"ם דין זה אם אמרו חכז"ל ואין מאריכין דלמא גם בזה אין מאריכין ואין דרכו של רמב"ם לכתוב דבר בלי יסוד בש"ס כנודע.
<b>וד'</b> האיר עיני בדבר נפלא תל"י דהנה יש ב' אופנים לימוד למשל אם אנו לומדים לגוי איסור שבת יש אופן בתוך אופן בדרך הלימוד (א) שאנו אומרים לו דרך כלל יען שהקב"ה ברא הכל בששת ימי המעשה צוה לשבות ביום השביעי כאשר הוא שבת מכל מלאכתו וכל העושה בו מלאכה חייב סקילה אבל אין מגלים שיש ל"ט מלאכות עם תולדות רבות ואם מגלים לו גם הל"ט מלאכות עם התולדות אין אנו מגלים השיעורים הנפרדים בכל מלאכה ושיש משכחת לחייב סקילה אם יצא החייט במחט וכדומה ונהפוך ג"כ אם ישא על שכמו אבן רחיים ורכב או קורת בית הבד בחצר או בקרפף המסובב מחיצות, אז בודאי אין הגר לומד שום דין באר היטב מה' שבת רק למד אם מחלל שבת חייב סקילה או אם יוציא משא ברשות רבים חייב סקילה אבל כמה נחשב משא או אם הוציאו שנים ביחד אם פטור ואיזה נקרא רשות רבים לא למד ולא ידע וכדומה דברים הרבה שעדיין לא למד אפי' מצות שבת דהא לא הודענו רק זאת שמשכחת בחילול שבת סקילה וכן אנו לומדים לו שיש על אכילת חלב כרת אבל אין אנו מודיעין איזה נקרא חלב מן חי' או בהמה אם חלב כליות או חלב שעל בני המעיים וכמה השיעור של החלב כזית או כביצה או כ"ש ואם צריך להיות חלב מבושל או חלב חי אם צריך להיות גוש או המחהו וגמעו אי צריך לאכול באכילת פרס או לבלוע ביחד או מצרפין חצי זית שחרית וחצי זית ערבית וכדומה רק אנו אומרים לו דע שמשכחת חילול שבת או אכילת חלב ועל שני עבירות בא על שבת סקילה ועל חלב כרת וזה הפי' ואין מאריכין בדבר הזה שלא ידע רי' שום דבר ולא ידע שום דין על בורין כי הוא התכלית שידע שקשה דת ישראל אולי יפרוש ולא יתגייר א"כ למה לנו ללמדו הדינים מבוררים באר היטב הלא אסור ללמוד לגוי תורה שיהי' דבריו שנונים בפיו לדעת המצות אשר יעשה אותם אדם וחי בהם ואם בעבור כדי לקבל עול מצות די לנו שמגלים לו שיש סקילה על חילול שבת וכרת על אכילת חלב ואם לא יחפץ לקבל יפרוש עצמו ולא יתגייר כי קשי' גרים לישראל כספחת ולמה נעשה איסור ללמד לגוי תורה (ב) יש אופן לימוד למשל אם אנו לומדים אותו יחוד השם אז לא מקצרין לומר דע שצריך להאמין בהקב"ה ולא לעבוד אלהים אחרים אלא מאריכין עמו ללמוד שצריך להאמין באחדות גמור שאין יחיד כיחידו (ועיין בחובת הלבבות וברמב"ם יסודי תורה ובספר המצות) וצריך ישראל לקדש שם שמים ברבים ולמסור נפש על כל מצוה בשעת השמד ח"ו ואסור להאמין בשום מלאך או שום כח מהכחות השמים וכל שיתוף ע"ז אסור ועל ד' עבודת חייב מיתה בכל ע"ז ואם דרכה של ע"ז בכך חייב אפי' בזורק אבן למרקוליס ללמדו דינים מפורשים וברורים שידע הכל כמו בר ישראל זה נקרא ומאריכין לו בדבר הזה שידע הדברים על בוריין באר היטב מפורש יוצא מפיו והגם שעי"כ צריכים אנו ללמדו תורה אעפ"כ מותר ללמדו כי יחוד השם ואיסור ע"ז לא נכללו באיסור שאסור ללמדו הדינים כמו שהם בישראל.
<b>ואסביר</b> הטעם דהנה בסנהדרין ילפינן איסור מיתה בגוי העוסק בתורה או מטעם גזל או מטעם עריות דכתוב תורה צוה לנו משה מורשה קהלת יעקב יעויין שם בדף נ"ט ומבואר במכות דתרי"ג מצות יש אנכי ולא יהיה לך מפי הגבורה שמענו המה שנים מתרי"ג והשאר מצות תרי"א בגימטריא "תורה" שמענו מפי משה יעו"ש ואותן התרי"א אשר הוא תורה צוה לנו משה היא מאורסה קהלת יעקב ואסור לגוי או בתורת גזל או בתורת נערה מאורסה אבל אנכי ולא יהי' לך מפי גבורה שמענו מותר ללמד לכל גוי וזה רמזו חכז"ל בסנהדרין דף נ"ט גוי העוסק בתורה חייב מיתה אם עוסק בתרי"א מצות ופריך ר"מ אומר אפי' הגוי העוסק בתורה הוא ככה"ג ומשני בשבע מצות דידהו אם לומד כדי לדעת איזה נקרא ערוה בישראל או איזה הוה ע"ז או איזה נחשב גזל או אבמה"ח מותר ללמוד בתורה כל מה שצריך לדעת ז' מצוותיו אבל ביחוד השם ובאיסור ע"ז אין זה מהכלל תורה צוה לנו משה לכן מאריכין לו בדבר הזה לבאר לו הכל כי אין איסור בו ללמד אותם לכל האומות ואז נכון טעם הרה"מ שטוב ללמד עמו כי הם עיקרי הדת והגירות לכן ראוי' ללמוד עמו באר היטב כי הקב"ה פתח ואמר אנכי ולא יהי' לך כדי שיוכל כל גוי ללמוד אותם ויבא ויתגייר וא"כ מתוק מדבש לשון הרמב"ם בעז"ה.
<b>ואת</b> יגיעי ראה אלקים וגילה עינו שמצאתי במדרש תנחומא פ' וילך וז"ל כתיב ד' בחכמה יסד ארץ ואין חכמה אלא תורה ומה שמה אמון שנאמר ואהי' אצלו אמון ולא נקראת תורה עד שנתנה בסיני ועל מנין המצות נקראת תורה כי מצות של תורה הן תרי"ג ותורה עולה בגמטריא תרי"א והשנים שנפחתו מן תרי"ג אלו השנים שנתנו מפי הגבורה וזהו שאמר הכתוב אחת דיבר אלקים שתים זו שמעתי וזה תורה צוה לנו משה כמנין תורה צוה לנו משה מורשה והשנים צוה הקב"ה כמו שפרשתי פ' יתרו והי' מורשה לבני יעקב ולא לעכו"ם שנאמר מגיד דבריו ליעקב חקיו ומשפטיו לישראל לא עשה כן לכל גוי עכ"ל הרי שפתיו ברור מללו דמה שילפינן בגמ' בחגיגה דף י"ג מפסוק מגיד דבריו ליעקב וגו' שאסור ללמוד לגוי תורה הוא דווקא על מצות מנין התורה אשר צוה לנו משה אבל השנים מצות אנכי הוא יחוד השם ולא יהי' לך הוא איסור ע"ז מותר ללמד אותם לגוי הרי מפורש יוצא כמו שבארתי דברי רמב"ם ובלתי ספק שמכאן למד הרמב"ם דינו ואקוה שמקום הניחו לי מן השמים לזכות לזה בעז"ה.
<b>ומעתה</b> אשיב לקושי' כבודו נ"י כי לא על הגאון רע"א היה הקושיא רק על התוס' יבמות דף כ"ד אשר תירצו שהלל סמך שיהי' סופו לש"ש מכאן הוכיח הגאון מדלא תירצו שלמד עמו ואח"כ גיירו אלא ש"מ שאסור ללמד עם גוי תורה אפי' אם מבקש להתגייר יעו"ש וא"כ קשה האיך העלימו בעלי תוס' עינם ח"ו מגמ' דף מ"ו כקושי' מעלתו נ"י
<b>ולפמ"ש</b> נכון דברייתא התירו רק להודיעו שיש על חילול שבת סקילה ועל אכילת חלב כרת אבל לא הודיעו לו פרטי המצות לדעת דין ברור זה מותר ללמוד עמו אבל שם הגוי בא שמבקש להיות כה"ג ולמד עמו תורה עד שהגיע לפסוק הזר הקרב יומת א"כ למדו תורה שידע בבירור כמה מצות ודינים מפורשים זה אסור ללמוד עם גוי לכן תי' התוס' שגיירו מקודם וכפסק הגאון והבן והי' לי להאריך בזה על קושי' בן אחי הרבני הגדול ר' משה סופר נ"י אשר הבאתי שם אך לא באתי אלא לחלק לו דבר זה ולעשות מטעמים לשעשע עמו.
<b>(</b><b>ב</b><b>)</b> עוד הקשה על הגאון ר"ע ז"ל שאוסר ללמוד עם הנכרי החפץ להתגייר והקשה מנ"ל זה הלא בודאי שגר מותר ללמוד תורה שגם הם עמדו בהר סיני וקבלו חלקם בתורה כמבואר בשבת דף קמ"ו ואם בעבור דלמא יחזור ולא יתגייר א"כ יהי' הישראל עבר לאו דלפני עור קשה הלא בודאי מותר ליתן כוס יין לנזיר אם צריך היין לצורך דבר היתר ולא חיישינן דלמא ישתה דאוקמי' לי' על חזקת כשרות וסיים מעלתו נ"י וז"ל וא"כ ה"ה בגוי שבא להתגייר עצמו ורוצה לשמור הדינים מוקמינן לי' על חזקת כשרות שלא יפרוש ולא יעבור איסור בלימוד תורה וגם בש"ס דע"ז דף י"ד ע"א וביו"ד סי' קנ"א לא מצינו נגד זה והוא לענ"ד סברא נכונה למסמך עלה עכ"ל גם פה לא על הגאון רע"א ז"ל תלונתו כי אם על רבותינו בעלי תוס' שכתבו שהלל גיירו מקודם ואח"כ למד עמו ולפי מעלתו נ"י קשה מה איסור יש ללמוד עם הגוי הלא יש לו חזקת כשרות שלא יפרוש מלהתגייר ולא יעבור איסור בלמודו.
<b>מאוד</b> נפלאת בעיני איך מלאו לבו לחדש דיש לגוי חזקת כשרות (א) הלא אמרינן בע"ז דף ב' מאי דכתיב ראה ויתר גוים ראה הקב"ה שז' מצות לא קיימו התיר להם כדי שלא יקבלו שכר יעו"ש ואם ז' מצות לא קיימו איך יש להם חזקת כשרות שלא יעבור ללמוד תורה שלנו אשר הוא באיסור מיתה בידי שמים ולא בידי אדם עיין רמב"ם ה' מלכים בזה הלא זרו רשעים מרחם שנסמוך אנחנו ללמד עמו תורה ומה שרצה התשובת פנ"י לחדש ביו"ד סי' ה' דבזמן הזה ליכא איסור לפני עור בגוי כבר השיג עליו אדמ"ו בחת"ס ח"מ סי' קפ"ה מדברי רמב"ם פ"י מה' מלכים ופלא על הגאונים הלא מבואר ברש"י ע"ז דף ו' ע"א בד"ה לפני עור כדברי אדמ"ו ז"ל הגם שהתיר להם אבל אל יכשלו על ידינו דהא יענש עליהם וישראל עובר על לפני עור אבל חזקת כשרות מניין לגוי ודו"ק (ב) הלא כבר העיר הפנ"י בגיטין דף י"ז מה טיבה של חזקת כשרות דלמא מבטן האם היא פסולה רק סמכינן רוב ישראל דהמה בחזקת כשרות והאי חזקה בא מכח רוב יעו"ש וא"כ בגוי מאי חזקת כשרות הבא מרוב כשירים איכא בגוי דבא להתגייר הלא אם הוא מהרוב א"כ ליכא אצלו חזקת כשרות שלא יחפץ לעבור על לימוד תורה שהוא משום גזל או עריות עפ"י דרש חכז"ל ודו"ק (ג) הלא כבר ביאר הגאון הפנ"י מדברי תוס' כתובות דף ט' דחזקה קמייתא עדיפא מחזקת כשרות ומה שהקשה שם למה מהני חזקת כשרות דעדים כנגד חזקת ממון יעו"ש כבר תירצתי במקו"א דשאני התם בעדותן עדיין נשאר הממון בחזקתו רק התורה חדשה שהב"ד יוציא ממון בעדות שני עדים אשר כוחם חזקת כשרות כמבואר ברמב"ם הל' יסודי התורה פ"ז ה' ז' בסוף וז"ל כמו שנצטוינו לחתוך את הדין עפ"י שנים עדים כשרים ואעפ"י שאפשר שהעידו בשקר הואיל וכשירים הם אצלינו מעמידין אותן על כשרותן עכ"ל א"כ הב"ד סומכים על חזקת כשרות ובכח ב"ד חותכים הדין ודו"ק אבל מי יכחיש בנידן דידן שראוי לומר אם אנו חוקרים אם יתגייר אח"כ או לא דמעמידין אותו בחזקת קמייתא שישאר גוי ולא יתגייר אעפ"י שלומד תורה ואומר שחפץ בגירות אמרינן דלא יעשה מעשה גירות לקבל עול תורה ומצוה ועדיף חזקת קמייתא דהוה גוי וודאי מאשר נאמר דיש לו חזקת כשרות ויתגייר ודו"ק.
<b>אך</b> בעיקר הקושי' לא ידעתי מה עלה בדעתו הגם אם בודאי יתגייר ויזכה לו חלק בתורה מאז והלאה אבל לא נעשה ישראל למפרע ועבר על איסור מיתה אם למד תורה מקדם דחוקיו ומשפטיו לישראל וכל זמן שלא התגייר הוא גוי ותוס' לא חדשו רק הגם שלא התגייר לשם שמים סמך הלל שיהי' סופו לשם שמים דאפי' אם לא יהי' סופו לשמים מהני הגירות כמבואר ברמב"ם פי"ד מה' א"ב יעו"ש אבל לא מהני הגירות שיהי' ישראל למפרע ובזה נדחה מה שחקר שהוה דבר שאינו מתכוין ולא הוה פסיק רישא ובאמת הי' לו להקשות הא ספק לפני עור מותר (כמבואר בגמ' ויעיין תשובתי במ"ח מצאתי זה ימים לא כבירים תשובת פנ"י חלק יו"ד סי' י"ד אשר אז לא הי' לי תשובת פנ"י) אבל באמת אין כאן ספק דיש חזקת איסור וס' לחומרא דו"ק ובחנם כ' על דברי הגאון רע"א שדבריו מרפסין איגרא והי' לו עוד השגות רבות על דבריו מנ"ל דס' בב"נ להקל דלמא לחומרא אפי' לשיטת הרמב"ם דרק בישראל חידש הקב"ה ס' איסור להקל אבל לא בב"נ אך יש לי בענין פלפול עצום מאוד עם גאון אחד ויעיין בנב"י ופרמ"ג דלא אזלינן בב"נ בתר רוב להקל וממילא דאסור לגוי ללמוד וישראל עובר על לפני עור דהא מכשילו בדבר האסור לו ודו"ק כי אין עת האסף פה חקירה הנ"ל.
<b>(</b><b>ג</b><b>)</b> וראיתי לפר"מ נ"י שיצא לחדש דבר דיש איסור רק ללמוד עם הגוי מתוך הכתב ומי שבא להתגייר אנו לומדים עמו בעל פה אבל שם בגר שלמד עמו בכתב דאמר כיון שהגיע למקרא על כן הקשה מהרש"א עכ"ד לא נראה לי כלל דהא דאסור ללמוד תורה שבכתב בעל פה ילפינן מן הקרא שתורה בכתב אי אתה רשאי לאומרו בעל פה ותורה שבעל פה אי אתה רשאי לאומרו בכתב יעו"ש בגמ' וזה דווקא לישראל כרת ד' ברית על זה אבל מה דילפינן מן פסוק מגיד דבריו ליעקב חקיו ומשפטיו לישראל אסור אפי' בע"פ דתורה צוה לנו משה מאורסה קהלת יעקב מה שצוה בעל פה יעיין נדרים דף ל"ח ובפרט כמ"ש דעיקר האיסור הוא דווקא בתורה שבע"פ אשר נהג משה עין טובה ונתנה לישראל וכן בכל לשון שלומד התורה לגוי יש איסור אפי' בלשונות עכו"ם וכן משמע מכל קושי' התוס' וקושי' טור אבן מר"ג דעיקר הוא שהגוי לא ידע דיני ישראל דאל"כ מאי הקשה תוס' בב"ק דף ל"ח משני סרדיוטות דלמא למדו משאר לשונות ודלמא בעל פה וכן ראי' מתשובת עקילס הגר אשר הבאתי בתשובה שם כנלע"ד.
<b>(</b><b>ד</b><b>)</b> השיג על מ"ש בספרי סי' ז' בד"ה ואיידי להשיג על הלח"מ דמתרץ דרמב"ם סובר קושי' התוס' לאמת דליכא דלישראל שרי ולגוי אסור ולכך סובר דלא נהרג אם לומד תורה וכתבתי הלא האיסור לימוד תורה או משום גזל או משום עריות ועל אותן שמות מוזהר ישראל וסיימתי וז"ל ותוס' שם לא הקשו רק בגוי ששבת ביום חול דלא משכחת אותו יום איסור לישראל או מאם המית עוברין אבל מגוי שעוסק בתורה שחייב מיתה לא הקשו תוס' מטעם שכתבתי עכ"ל ופר"מ נ"ו התפלא עלי בשתים (א) הלא תוס' הקשה שם בחולין דף ל"ג גם מגוי ששבת חייב מיתה (ב) הלא הגמ' הקשה מגזל פחות משוה פרוטה ומן בני מעיים שאין מזמנין הגם דאיכא בישראל שם גזל ושם אבמה"ח עכ"ד.
<b>ידידי</b> נ"י יראה בתוס' חולין וז"ל ואין להקשות מהא דאמר בפד"מ דף נ"ח כותי ששבת חייב מיתה וכן העוסק בתורה דבדבר שהוא מצוה לישראל לעשות לא שייך למימר מי איכא מידי דלישראל שרי וכו' ואע"ג דאמר אפי' ששבת בשני בשבת חיוב מיתה מכל מקום לא דמי הואיל ויש מצות שביתה לישראל כמו בשבת ואע"ג דב"נ נהרג על העוברין כדאמר התם וישראל אינו נהרג נהי דפטור מ"מ לא שרי עכ"ל יראה בעיניו דתוס' כתבו על שביתת יום השבת ועוסק בתורה ואין להקשות והכלל אני אומר שתלי"ת דייקתי בספרי דדווקא מגוי ששבת ביום חול דלא משכחת כלל איסור שביתה בישראל על אותו יום או בעוברין דלא משכחת בישראל עונש מיתה אם המית עובר אז שייך מי איכא מידי וה"ה בפחות משוה פרוטה דלא משכחת בישראל שיהי' עובר על לאו בפחות מפרוטה או בבני מעיים דלא משכחת שיהיו בני מעיים אסור לישראל אחר שחיטה אבל בתורה מה שאין ישראל עובר דתורה דילי' ומה שגוי עובר יען דתורה היה מורשה קהלת יעקב וא"כ איך שייך לומר מי איכא מידי דלישראל שרי ולגוי אסור הלא בכל חפצים הוה כן לבעלים מותרים ולאחרים אסור משום גזילה אבל הקשה תוס' אפי' לסברתם מגוי ששבת בחול ומהמית עוברין אבל מגוי העוסק בתורה אין להקשות בשום אופן ולכן תוס' בסנהדרין דהקשה קושי' רק מגוי ששבת לא הזכירו מגוי העוסק בתורה והלח"מ הביא רק תוס' סנהדרין יעו"ש אבל באמת בחולין שהביאו התוס' מגוי ששבת הביאו בלשון אין להקשות כי תירוץ שלהם טוב אפי' על גוי העוסק בתורה אבל באמת ל"ק משם כמ"ש ואקוה שימצא מרגוע לנפשו דלק"מ מהגמ'.
<b>ואת</b> והב בסופה אעתיק לו מה שציינתי בספרי הגהות בד"ה ולכאורה שורה ה' כתבתי וז"ל מצאתי בפתחי תשובה יו"ד סי' ס"ב סק"ג בשם תשובת אמונת שמואל שעמד על חקירה הנ"ל אי שייך לישראל לפני עור בדבר דליכא איסור גבי' עכ"ל ובד"ה ולפ"ז שורה ג' כתבתי וז"ל עיין ילקוט פ' שלח לך סי' תשמ"ט דבר ד' בזה ר' נתן אומר כל שאינו משגיח על המשנה ר"נ אומר כל שאפשר לו לעסוק בתורה ואינו עוסק עכ"ל היינו שהוא משגיח רק על המשנה ואינו מאמין לעשות התעסקות בתורה ממקום למקום והבן עכ"ל ובסוף בד"ה בזה כתבתי וז"ל מצאתי ראי' מדברי רבה פ' משפטים שמבואר שם לאו"ה נתן הקב"ה גולמי מצות אבל לישראל פירש עונשן ומתן שכרן ומסיים לכך נאמר חוקיו ומשפטיו לישראל עכ"ל ובסוף ד"ה שוב כתבתי וז"ל ועיין בב"ק דף צ"ב ע"א גוי נהרג על שהי' לו ללמוד דרך ארץ ולא למד עכ"ל.
<b>ועתה</b> אשים קנצי למלין שלום לו ולזרעו ולאוהביו דברי הטרוד מאוד הדש"ת. הק' חיים סופר
<b>סימן</b> <b>מו</b> שפעת ברכות ורב נעימות לי"נ מכירי מאז הגדול המפורסם בתורה ויראה בשם טוב החו"ב כבוד הרב ר' שרגא נ"י אב"ד דק"ק סענדרע יע"א.
<b>גלילות</b> ידיו מגילה כתובה פנים ואחור עם פלפול גדול על דברי הגיעני ומרוב אהבתו לו פניתי מכל עמלי להשיב לו כאשר נתן ד' בלבי ואקוה שישמח גם לבו בו כי תלי"ת ימצא בו כאות נפשו.
<b>(</b><b>א</b><b>)</b> הנה מה שהערותי במכתב הקודם שאין איסור בעוסק הנכרי בתורה רק אם הוא מבקש ללמוד ולעסוק בתורה אבל אם לא חפץ לדעת תורה ודיני' רק הישראל אומר לו דינים אז אין בו סרך איסור הן מטעם גזל או מטעם עריות דהוא לא חפץ לדעת התורה ע"ז השיב פר"מ נ"י דא"כ מאי קשה להו לתוס' ומהרש"א לא תי' דהגוי לא ביקש ללמוד תורה עכ"ד.
<b>טרם</b> כל אביא ראי' ממהרש"א שאם הגוי לא חפץ לדעת התורה מותר ללמדו דבשבת דף ל"א מביא הגמ' בא לפני שמאי א"ל כלום אני ראוי להיות כ"ג הלא כתוב בתורה והזר הקרב יומת וכ' המהרש"א וז"ל ר"ל דבכך ה"ל לדחוני מעיקרא שלא אתגייר ולא בכעס באמת הבנין עכ"ל וקשה אם יודיעהו שלא יכול להיות כה"ג ולא יתגייר א"כ הי' שמאי עושה איסור שלמדו הדין שהזר הקרוב יומת דהא בודאי אם אמר לו אז הפסוק הזר הקרב יומת לא הי' מתגייר כמ"ש המהרש"א בעצמו בד"ה אמר לי' מקרא וז"ל ומעיקרא לא בעי הלל למימר הכי משום דלא מקבל עליו לגייר עכ"ל וא"כ הגם שחידש המהרש"א שמותר ללמוד עם גוי תורה אם בא להתגייר היינו עכ"פ אם יש רעיון שע"י הלימוד יתגייר עצמו אבל אם הלימוד יתרחק אותו ולא יתגייר בודאי אסור ללמדו דהא יודע שלומד תורה לגוי שלא יתגייר עצמו וע"כ מאי קצף הגר על שמאי שלא אמר לו מקרא זה כדי שלא יתגייר הכי ועשה שמאי איסור בשלמא על דברי מהרש"א בד"ה אמר לי' מקרא ל"ק למה לא תי' דהי' אסור אז ללמדו דא"כ יהי' עובר על איסור לומד תורה לגוי דהא ע"כ יפרוש ולא יתגייר ונשאר האיסור לק"מ דהכל נכלל בתי' המהרש"א שכ' משום דלא הוה מקבל עליו לגייר א"כ ממילא לא הי' עושה איסור אבל הך דקפיד הגר על שמאי דלא הגיד לו מיד הפסוק הוא פלא הלא יש איסור וצע"ג אלא פשיטא מה שישראל לומד תורה לגוי אם הוא לא שאל בפיו שחפץ ללמוד לדעת התורה אין בו איסור כלל דרק אם חפץ ליקח מתורת משה אז הוא עובר על גזל ועריות ולא אם שומע אם ישראל מלמדו תורה ומה שהתפלא מה הקשה המהרש"א איך למדו תורה קודם שהתגייר וכן הקשה על תוס'.
<b>נלע"ד</b> דלק"מ דבגמ' אמרו כיון שהגיע להזר הקרב יומת א"ל מקרא זה על מי נאמר א"ל אפי' על דוד מלך ישראל נשא אותו גר ק"ו מעצמו וכו' יעו"ש ביאור הדבר דשם בפסוק כתוב עבודת מתנה אתן את כהונתכם והזר הקרב יומת וכ' רש"י וז"ל במתנה נתתיה לכם וכ' הרמב"ן עליו וז"ל לומר שהיא לכם מתנה גמורה עד שהזר הקרב יהי' חייב מיתה עכ"ל והגר שהגיע לפסוק הנ"ל שאל מהלל אם הפי' הקרא הזר הקרב יומת קאי מי שהוא מזרע זר והשיב לו הלל אפילו דוד מלך ישראל חייב מיתה כי הפי' הקרא מי שאינו מזרע אהרן הכהן נקרא זר אצל הכהונה כי כל הפרשה נאמרה לאהרן שכהונה מתנה לו ולזרעו אחריו אבל בודאי פשטות הקרא הי' משמע זר הקרב מי שהוא מזרע זר א"כ כאן שאל הגוי לדעת פי' הקרא והלל למדו כפי הקבלה בידינו אפי' על דוד שנמשח בשמן המשחה אעפ"כ זר הוא לכהונה ונשא הגוי ק"ו אם בני ישראל שנקראו בכ"מ בנים המה נקראים זרים לגבי כהונה ק"ו הוא שבא במקלו ותרמילו ושם ציין המהרש"א דבריו א"כ דעד עכשיו הי' סובר אותו גוי שיוכל להיות כה"ג אם יבחרו בו א"כ התגייר לשם גדולה ותי' המהרש"א שאז אחר שנודע לו שגם אם יבחרו בו כל ישראל לא יוכל להיות כה"ג גיירו אותו הלל והקשה א"כ איך למדו אותו תורה להגיד לו פי' בקרא הזר הקרב יומת אי הפי' זר מי שלא נבחר או הפי' מי שאינו בתולדה מזרע אהרן ותי' כיון שבא להתגייר שרי ללמדו תורה הגם ששאל לו למסור לו קבלה עפ"י תורה שבע"פ ודו"ק.
<b>ולפ"ז</b> מיושב הקושי' שהקשיתי מאי כעס הגר על שמאי הוא כעס יען כאשר בא לגייר להיות כהן גדול ושמאי הי' מדחה אותו באמת הבנין הי' יכול לדחותו להגיד לו הפסוק הזר הקרב יומת פי' הפסוק אם הי' מגיד לו אפי' הפסוק בסתם הי' הוא מבין זר מי שאינו מזרע ישראל ולא הוי מגייר עצמו ולמה דחפו בכעס או אפי' אם הי' למדו מיד שאפי' דוד מלך ישראל נקרא זר לכהונה לא הי' עושה איסור כי הוא לא ביקש ממנו שילמד לו תורה ודו"ק ומיושב כל מה שהאריך בזה (או שהגר האמין בתחילה שתלי' רק בבגדי כהונה דבאמת ילפינן מן הקרא הזר הקרב יומת אם כהן ששימש מחוסר בגדים חייב עיין רמב"ם פ"י מה' כלי מקדש ה' ד' יעו"ש).
<b>ומיושב</b> בזה מה שהקשה לי בני הבחור החרוץ יעקב שלום נ"י מה הקשה המהרש"א איך למד הלל לגוי תורה הלא אמר הלל לך למד תכסיסי מלכות והגוי מעצמו למד שהי' בקי בלשון הקודש והי' בידו ללמוד א"כ לא עבר הלל על לפני עור במה שיעץ לו ללמוד וצע"ג ואוסיף דהלא לא אמר הלל כלום מעמידין כה"ג מי שלא למד דיני הקרבה אלא רמז כלום מעמידין מלך עד שלמד תכסיסי מלכות לך למד תכסיסי מלכות וממילא הבין הגוי שהוא צריך ללמוד דיני כהונה ובזה ודאי לא עבר על לפני עור וצע"ג ולפמ"ש נכון דהקושי' הי' איך למד הלל לו פי' הקרא עפ"י קבלה אשר בידינו ודו"ק.
<b>ואולי</b> נרמז בו דבר עמוק בעז"ה דהלא הגר הנ"ל נשא ק"ו מכלל ישראל שנקראו בנים למקום וכ"ש הוא שבא במקלו וא"כ מאי רבותא יש שאמר לו הלל אפי' דוד מלך ישראל הי' יכול לומר אפי' נחשון בן עמינדב רק רמז אפי' להיות מלך ישראל כתיב מקרב אחיך עד שיהי' אביו ואמו מישראל לאפוקי גר א"כ כל אחד מישראל כאחיו יכול להיות מלך אעפ"כ גר לא יוכל להיות מלך וכ"ש כהונה שאפי' דוד מלך ישראל הוה זר אצלה ולכן רמז לו כלום ראוי להיות מלך בלא לימוד תכסיסי מלחמה משם ידע דגר לא יוכל להיות מלך בישראל ואח"כ למדו אפי' דוד המלך פסול לכהונה וכ"ש גר ודל"ב (ועיין רמב"ם פ"ט ה' ביאת מקדש ה' א').
<b>ומה</b> שהקשה א"כ מאי מקשה תוס' בחגיגה דף י"ג למה לי מגיד דבריו תיפק לי' משום לפני עור דלמא בחגיגה אשמעינן דאם הגוי לא תבע ללמוד דאז אין בו חיוב מיתה אעפ"כ יש איסור לישראל למסור לו ד"ת משום מגיד דבריו ליעקב עכ"ד מאוד תמהתי על פר"מ נ"י הלא אני אומר שאין בו סרך איסור אפי' מדרבנן דכיון שגוי לא ביקש ללמוד תורה מותר לישראל לדרוש בתורה אעפ"י שגם הגוי יטה אזן וישמע לדבריו וק"ל (ויעיין במהרש"א ח"א ביצה דף ט"ו א"ה לא ליענשא עכו"ם על שבת).
<b>אך</b> מה שהשיב וז"ל וגם גוף החילוק אינו מובן לי דלמה לא יהי' גזל אצלו אם הוא לא ביקש זאת מהב"ד שילמדהו טרם שגיירוהו כיון שעכ"פ ניחא לי' בלימוד זה ומאזין ומקשיב לקבל דבריהם הכי אם יאמר אדם לחבירו אזרוק גניבה זו לחצירך ותקנה לך חצירך והוא גילה דעתו שניחא לי' לא יהי' גזל בידו ואין לך גילוי דעת יותר מזה ששומע ומקשיב לקול דבריהם מה שלומדים אותו ויורינו בזה עכ"ל.
<b>נפלאת</b> בעיני איך עלה זאת בדעתו שאם יזרוק ראובן חפץ שמעון לחצרו של לוי ויאמר ראובן ללוי תקנה לך חצירך גניבה זו ויהי' ניחא לי' ללוי שיהי' גנב בגילוי דעתו דניחא לי' הכי יש גנב בלי מעשה הלא כל גנב צריך לעשות מעשה וגם יכוון לקנות במעשה הקנין יעיין בב"מ דף י' ובפרק הזורק בגיטין פי' רש"י וז"ל ונעל בפניה עכ"ל ובב"מ פי' ביותר וז"ל ונעל בפניה לגנבה עכ"ל ויעיין בכתובות דף ל"א ובסנהדרין דף ע"ב בהבא במחתרת וכלל גדול דבלי מעשה אי אפשר להיות גנב אפי' אם יגלה דעתו דניחא לי' לא הוי גנב וכבר בארנו זה בספרי בכמה מקומות והוא פשוט והטעם דכל פעולת עבירות המה בפעולה דווקא אבל בלי פעולה רק דניחא לי' במחשבתו לא הוה עבירה ואפי' בעריות דגילה הקב"ה דגם אשה מחויבת מיתה או מלקות או בשוגג קרבן משום דנהנה יעיין בב"ק דף ל"ג דכתיב הנפשות העושות הנאה אית להו לתרווייהו זה דווקא אם תחילתה ברצון אבל אם תחילתה באונס אז הגם שסוף ברצון פטורה כיון דהיא קרקע עולם ולא עבדה מעשה יעיין דבר זה באריכות בפנ"י דף כ"ו ואפי' דמתעסק בחלבים ועריות דחייב דהוה מעשה אבל בלי מעשה פטורה ויעיין בבעה"מ בסנהדרין דף ע"ג ויש לי הערות יקרות ליישב קושי' רמב"ן עליו ולכן אפי' אם איסור בגוי לעסוק בתורה מטעם עריות זה דווקא אם הוא עוסק בתורה שעושה מעשה בדיבורו ומכוון להנאת התורה אבל אם לא חפץ לעסוק ולא מכווין עלי' רק אנו אומרים לו דברי תורה הוא מאזין ומקשיב ובפרט בגר שאנו אומרים לו שהוא צריך לשמוע הדברים שבלא זה לא נקבל אותו להתגייר אין כאן סרך גזל או עריות דהוא לא עושה מעשה ולא נהנה מזה רק הוא שב ואל תעשה וגם בע"כ צריך לשמוע אלינו ודו"ק.
<b>ואולי</b> מהאי טעמא אנו מקצרין ולא מאריכין לו לבאר באר היטב שום מצוה כדי שלא יבוא לידי הנאה כלל כי איזה הנאה יש לו אם שומע שמחלל שבת יסקל אם לא נבאר לו שום דבר על בורי' שיהי' ערב לו דברי התורה כמו שאנו מתפללים והערב נא דברי תורתך יען אי הטעם משום עריות יהי' חייב אפי' בלי מעשה ודו"ק.
<b>וראי'</b> לדברי אם הגוי לא חפץ לשמוע וללמוד מותר ללמדו מגטין דף נ"ו דר"י אמר לטיטוס הפסוק שמועה טובה תדשן עצם ורוח נכאה תיבש גרם הלא הי' אפשר דר"י יאמר לו מחכמתו ומעצמו וכ"ת דשאני ד"ת אשר כתיב תורה צוה לנו דווקא תורת משה אסור ללמוד הלא שם מביא הגמ' מעשה באשה עם ז' בניה שכל אחד הגיד לו הפסוק מן התורה יעו"ש אך באמת כל הפסוקים הם בענין אחדות הבורא שלא לעבוד ע"ז וכבר מבואר בגמ' דמותר לעסוק בשבע מצות וגם בארתי במכתב הקודם שבענין אחדות הבורא אנכי ולא יהי' לך מותר לישראל להאריך א"כ אין ראי' מכאן ודו"ק (וגם ממה דמצינו כמה פעמים בגיטין דפגעו בינוקא ואמר פסוק לי פסוקיך ואמרו לו והגם שלרוב קטנים הי' וכן באשה וז' בניה מבואר במדרש דהיו קטנים בכל זאת אי הי' איסור הי' הצדיקים אשר זוכים לבנים כאלה מחנכים אותם שלא להגיד לגוי פסוקים ואם הוא שואל מינוקא הי' חפץ לשמוע דברי תורה ואעפ"כ אמרו לו ואולי מחמת פחד ודו"ק) ויעיין במדרש במבול פ' נח ובמדרש חקת ובתנחומא שמות ובמדרש איכה וברבה שמות פ' ל' ופ' מ"ז ויעיין ביצה דף ט"ז ובתוס' גיטין דף ע"א ע"ב בד"ה אתמוהי.
<b>ויש</b> לי להעיר בדברי רמב"ם פי"ט מה' מע"ק ה' ט"ז וז"ל והעכו"ם מותרין להקריב עולות לשם בכל מקום והוא שיקריבו בבמה שיבנו ואסור לסייען ולעשות שליחותן שהרי נאסר עלינו להקריב בחוץ ומותר להורות להם וללמדם האיך יקריבו לשם האל ברוך הוא עכ"ל יש בדבריו כמה הערות גדולות רק אין פנאי ואבאר אי"ה במקו"א.
<b>(</b><b>ב</b><b>)</b> ועל מה שהשבתי על הערות כבודו נ"י שנימא שמותר ללמוד עם גוי שבא להתגייר דאוקמי אותו על חזקת כשרות והשתוממתי בכמה השגות עליו וכ' כעת להצדיק את עצמו וז"ל ע"ז יש לי להשיב ששיטת הפנ"י בגיטין דף י"ז שחזקת כשרות מטעם רוב לא מוסכמת הוא וכבר דחו אותו גאוני בתראי בתשובותיהם והגאון בעל בית אפרים חיו"ד תשובה ב' הקשה עליו קושי' חזקות וחדא מנייהו דא"כ למ"ל למילף רובא מעדים זוממים מעדים גופא יש ללמוד ומדיינים דאי ל"א בתר רובא לא יהי' עדות כשרה ודיינים כשרים לכן העלו שהוא מטעם חזקה דמעיקרא שנולד כשר ועד שהגיע לשנת י"ג לא יפסל אף אם עשה כל עבירות שבעולם א"כ ברגע הגדלות כשר הי' ואינו נפסל עד שאירע לו פסול ויודע לנו פסולו וא"כ בנ"ד גבי נכרי לפמ"ש הרמב"ם בהל' מלכים פ"ח הי"א שב"נ השומר ז' מצות שלהם הרי הוא מחסידי או"ה א"כ בעת לידה כשר הי' בלי פסול עד רגע הגדלות ומשם ואילך יש לו חזקה דמעיקרא שלא נפסל לענין שמירת מצות דידהו עד שיוודע לנו פסולו ע"י עדות ברורה רק דנגד זה איכא רוב דרובן אינם שומרים מצות שלהן כאז"ל ראה ויתר גוים וכו' ע"ז אמר דרוב נכרים שאינם שומרים ז' מצות שלהן אינם באים להתגייר ולקבל על עצמו מצות נוספות של ישראל וזה מדבא לקבל עול מצות ישראל ודאי שומר מצוה הוא ואינו עובר על לימוד תורה שהוא ממצות שלהן וה"ל כהך דריש בתולה נשאת רוב נשים בתולות נשאות ורוב הנשאות בתולה יש להן קול וזו הואיל ואין לה קול איתרע לה רובא עכ"ל
<b>טרם</b> אשיב על דבריו אודיע לכ"מ נ"י כי אני לא זכיתי לראות תשובת בית אפרים בבחרותי אבל גוף הדבר אשר הביא בשם הגאון שהעיר על חקירה הנ"ל שחזקת כשרות יהי' חזקת עצמיות שלא הי' בעל עבירה בשעת הלידה ראיתי הגאון אדמ"ו ז"ל בשערי תורה ח"ב כלל ח' פרט א' שם הראה ידו הגדולה בחקירה הנ"ל ובאות ג' הצדיק דברי הפנ"י דלולא דהוה מכח רוב הי' מחזיקים מפיסול קטנות לפיסול עבירה דמחזיקים מאיסור לאיסור והאריך בנעימות חקירותיו.
<b>וזה</b> רבות בשנים השגתי דבפיסול עבירה נשאר על האיש שם עד רק נעשה עד פסול ופוסל עדים הכשרים אם צירף עמם דנמצא אחד מהן קרוב או פסול כל העדות בטילה אבל בקטנות לא הוה עד דקטן אינו בר עדות ואם צירף עם גדולים לא נפסל עדותם דקטן הוה כמו אבן או עץ דלא הוה עד ולא שייך לומר מחזיקים מפסול קטנות לפסול עבירה דבקטנות לא הי' פסול רק אין שם עד עליו כלל ואח"כ אם יש חשש עבירה אז יש שם עד עליו רק בא שם פסול אבל שם מחזיקים משם איסור לשם איסור ודו"ק כנלע"ד.
<b>גם</b> יצא אדמ"ו הגאון ז"ל שם באות ז' להביא ראי' דחזקת כשרות הוה חזקת עצמיות דלא עשה עבירה כאשר נולד דאל"כ דהוה חזקה דאתיא מכח רוב כהבנת פנ"י א"כ קשה בבכורות ל' דאמרי' חשוד לדבר קל לא חשוד לדבר חמור ואי חזקת כשרות הוה מכח רובא א"כ נימא דאיתרע רובא ולא נשאר אצלו חזקת כשרות כלל אלא פשיטא דהוה חזקה עצמיות יעו"ש וצע"ג.
<b>ואמרתי</b> לתרץ דזה הוה חזקה מכח הסברא דמבואר בסי' קי"ט בב"י ובש"ע דאין הולכים אחר חמור וקל בעבירה באמת עפ"י חק תורתינו הקדושה אלא הולכין אחר החמור והקל בעיני בני אדם לפעמים עבירה הקלה חמורה בעיני המון בני ישראל ועבירה חמורה קלה בעיני המון עם ואזלינן בתר החמור והקל בעיני העולם יעו"ש כי מתוק וא"כ העוברים על עבירות קלות בעיניהם אנן סהדי דנזהרו בעבירות חמורות בעיניהם שהגם שחשודים לעבור על עבירות קלות ראינו שפורשים עצמם מן החמורות בעיניהם וא"כ שוב לא איתרע בהעובר על הקל הרוב דבכתובות אם איתרע בהאשה דאין לה קול או באיש דאין לו שתי שערות עיין ריב"ש הוה הריעותא כנגד הרוב כולו אבל בעובר על עבירה הקלה הלא מתחילה ידענו שיש שני כיתות בישראל א) הנזהרות על הקלות כעל החמורות (ב) שנזהרו בחמורות ולא בקלות ואם בעינינו נראה שאיש ידוע יצא מן כת אחת החשודים על הקלות עדיין לא יצא מכת השנית דנזהרו עכ"פ בחמורות ודו"ק כי עמוק בעז"ה.
<b>ופלא</b> בעיני איך דבר פר"מ נ"י דבר זה בפי' אמרו ביבמות דף מ"ו דבעבור כך אומרים לו מצות קלות וחמורות כדי שיפרוש ולא יתגייר יען דנפישי מצות בישראל כאשר אמרו בגיטין דף נ"ו מהו לדבוקי בישראל א"ל לא יעו"ש וא"כ הגם שלא עבר עדיין על ז' מצות דידי' ועכשיו בעבור ללמוד תורה יבוא לידי עבירה אחת אם לא יתגייר נמצא דעבר על גזל קהלת יעקב ועכ"ח נחליט שיתגייר שלא יהי' לו עבירת גזל בלמודו הלא טוב לו לבחור שעבר איסור גזל פ"א מלהתגייר ויהי' עליו עול תרי"ג מצות בודאי נבחר הרע במיעוטו טוב לו שעבר עבירה פ"א מלעבור עבירות הרבה עד עולם כי לא יוכל שאת תרי"ג מצות ובודאי ישוב לאיתנו וא"כ איך יהי' מותר לו ללמדו אם חכז"ל חששו פן יהי' לו המצות למשא הלא הוה שני הפכים בנושא אחד ועוד מה נעשה אם יאמר שגם הוא עבר על עריות ועל גזל ועל הע"ז ואולי דנאמר גם בגוי אין אדם משים עצמו רשע דעבר על ז' מצות שלו דלא יוכל להוציא עצמו מחזקת כשרות שלו דהרי נולד בלי העבירה דיעיין רש"י בכתובות דף כ' הטעם דאין אדם משים עצמו רשע יען דיש לו חזקת כשרות ודו"ק, אך זה טעות כיון דהרוב עוברים דבעבור ראה ויתר גוים ובודאי נאמן דהוא מן הרוב אבל בישראל דרוב אינם עוברים אז אין אדם משים עצמו רשע וא"כ אם הוא מודה שלא שמר ז' מצות שלו אסור ללמוד עמו וא"כ שפיר פסק הגאון רע"א דמי הוא גוי אשר בא לגייר שלא יאמר שעבר על ז' מצות דידי' גזל ועריות וע"ז ודו"ק.
<b>אך</b> מבלעדי זה נפלאת דבריו שכ' וז"ל וזה שבא לקבל עול מצות ישראל ודאי שומר מצוה הוא עכ"ל הא גופא חששו חכז"ל אם ישמע עול מצות ישראל לא יקבל אותם פן לא שמר ז' מצות שלו מכ"ש שישער בנפשו שלא ישמור המון מצות ישראל ויפרוש ולא יתגייר ויהיה נשאר הלפני עור שעבר הישראל ודו"ק.
<b>אמנם</b> בר מן דין לו יהי' שהוה חזקה קמייתא דאחר הלידה לא עשה עבירה אבל רוב גוים עוברים כאשר אמרו חכז"ל ראה ויתר גוים והגם דרוב העוברים לא באים לקבל גירות וזה שבא איתרע לי' רובא כמו בכתובות וזו מדלית לה קלא איתרע רובא א"כ הוה מחצה על מחצה ס' גמור ושם בכתובות לא תקבל ממון מס' וכאן עדיין אסור ללמוד עמו הגם דאין רוב לומר שהוא עבר מכבר ואין לו חזקת כשרות עכ"פ ס' הוה וס' דאורייתא לחומרא מה הציל פר"מ נ"י להתיר ללמוד עמו הלא בכ"מ דאיתרע ליה רובא הוה עכ"פ ס' גמור ודו"ק.
<b>וראיתי</b> שחקר מחשבותי במ"ש וז"ל הלא זרו רשעים מרחם עכ"ל באמת שאחת דברתי ושתים רמזתי שכאן שייך חקירת פנ"י דלמא מרחם אמו פסול הוא וגם שהוא נטוי לעבור עבירות (יעיין ירושלמי פ' יוכ"פ) ותשובת בית אפרים אין בידי ומה שכתבתי וז"ל היוצא מדברי חכז"ל עכ"ל רמזתי בשלמא ז' מצות אשר למד ד' לאדם פה אל פה הי' קבלה ביד ב"נ דור אחר דור כאשר רמזו חכז"ל על פ' ויצו ד' אלקים אבל שיהי' איסור גזל אם ילמוד חכמת התורה אשר מעולם לא שמע גוי שנהרג ב"נ על זה רק יש קבלה בידינו שהוא חייב מיתה בידי שמים מהיכן ידע ב"נ זאת הכי שופטי ב"נ הי' מודיעין לו זה בודאי לא שייך חזקת כשרות ומה שמוסיף כבודו נ"י שניתן בהר סיני לא עלה על לבי.
<b>ומה</b> שרצה לחדש אם הגוי לא יודע שעושה איסור בלימוד התורה אז ליכא לפני עור בישראל המלמדו דהלא גוי שוגג ורק משום קדושת נפש ישראל יש לפני עור אם נכשל בשוגג עכ"ד לא אאריך פה כי בספרי מ"ח ח"ב א"ח סי' י"א אות ט' הבאתי שחטא אברהם אבינו על שאמר על שרה אחותי היא בשם רמב"ן יעו"ש ויעיין בסי' כ"ג בד"ה ובחידושי במצות כותי חקירה נאותה ויש לי עוד הערות בזה במקו"א.
<b>וראיתי</b> שיצא הדר"כ נ"י להשיג על דברי בד"ה מאוד בהשגה ג' שאמרתי אם אנו חוקרים אם יתגייר או לא יתגייר דעדיף חזקת גוי ודאי מאשר נאמר דיתגייר מכח חזקת כשרות והשיג עני דנב"י בח"ר יו"ד סי' נ"ז מחליט דלא אמרי' חזקה על להבא והאריך בזה לא אוכל להבין מה עלה על דעתו לדמות הנה לפנינו איסור ללמוד עם גוי תורה רק אם יתגייר לא יהי' עבירה ומסופקים אנחנו אם לסמוך על דבורו שיתגייר ולא יצמח איסור ע"ז אמרתי הלא יש חזקת גוי לפנינו וס' אם יעשה מעשה וימול עצמו ויקבל עליו עול מצות ואמרינן דעדיף דנאמר דהוא ישאר בחזקת גוי מאשר נסמך על חזקה שיעשה מעשה ויתגייר ואסור ללמוד עמו דהא אם יהי' שוא"ת הי' נשאר האיסור והלא עכשיו הוא גוי ודאי שלא נימל דמה אפשר שיהי' נעשה ישראל אח"כ הוא ע"י מעשה וכתבתי וז"ל אמרי' דלא יעשה מעשה גירות ויקבל עול תורה ומצות עכ"ל הרי שרמזתי דיש כאן סברא דישאר בחזקת גוי ולא יעשה מעשה להיות ישראל ולו יהי' שהוא ס' השקול חזקה דהשתא שהוא גוי עם חזקת כשרות אעפ"כ אסור ללמוד עמו דס' דאורייתא לחומרא ודו"ק.
<b>(</b><b>ג</b><b>)</b> עוד ראיתי במה שהודעתי דאין הבדל בין בעל פה או בכתב בכל אופן יש איסור ללמוד עם הנכרי דכ' מגיד דבריו ליעקב חוקיו ומשפטיו לישראל דתורה צוה לנו משה היא מאורשה קהלת יעקב הוא בעל פה והשיג מעלת כבודו נ"י שמגיד דבריו ליעקב הוא רק דרבנן אסמכתא בעלמא עכ"ד לא אוכל להתאפק ואודיע לו דבר כי לדעתי הפסוק מגיד דבריו ליעקב הוא רק גילוי דעת כי מצאתי בזוהר פ' אחרי על פסוק כמעשה ארץ מצרים שהאריך עפ"י נסתר בטעם איסור לימוד תורה לגוי וסיים וז"ל וכל מאן דלא אתגזר ויהבין לי' אפי' את זעיר דאורייתא כאלו חריב עלמא ומשקר בשמא דקב"ה דכתיב אם נא בריתי יומם ולילה חקות שמים וארץ לא שמתי ת"ח כתיב וזאת התורה אשר שם משה לפני בני ישראל לפני בני ישראל שם אבל לשאר עמין לא שם בגיני כך דבר אל בני ישראל ואל בני ישראל תדבר לאמור וכן כולהו ינוחון אבהן דעלמא אינן הלל ושמאי דהכי אמרו לאונקלוס ולא אודעו לי' מלה דאורייתא עד דאתגזר עכ"ל, דבר גדול רמז שבכל הפרשיות שבתורה נאמר דבר אל בני ישראל ולא לאו"ה ומביא שם בראש וז"ל ר"א שאל לר"ש אבוהי א"ל הא תנינא אסור ללמוד תורה לגוי ושפיר אתערו חברייא דבבל דכתיב מגיד דבריו ליעקב אמאי חוקיו ומשפטיו לישראל א"ל אלעזר ת"ח זכאין אינון בני ישראל דחולקא עילאה מקדישא נטע בהו הקב"ה דכתיב כי לקח טוב נתתי לכם לכם ולא לשאר עמין עכ"ל דבר גדול דבר הנביא התנא אלקי דקב"ה צוה למשה שידבר רק אל בני ישראל ולא לאו"ה ובעבור חוקיו ומשפטיו לישראל יעו"ש היוצא מדבריו דעיקר האיסור דאורייתא הוא שאסור לישראל ללמוד עם גוי תורה אפי' אות אחת מן דבר אל בני ישראל ופסוק מגיד דבריו ליעקב וגו' הוא רק שני דרגי' בישראל גופי' מזה ידעינן ק"ו ללמוד עם נכרי יעו"ש וימצא מרגוע לנפשו ובמקום שאין מפורש בגמ' כנגד הזוהר אז דבריו מכריעין (ואני חוזר מדברי להיות מותר ללמוד עם גוי תורה שבכתב) וגם נגלה דבעל תוס' דברו האמת דהלל גיירו מיד דלא כמהרש"א ודו"ק, עכ"פ יראה פר"מ נ"ו שדברתי דבר על אופניו דמגיד דבריו ליעקב הוא פי' על תורה צוה לנו משה דאסור אפי' בעל פה ללמוד עם גוי וכאשר הבאתי גם ראי'
<b>ואחרון</b> חביב עלי שכ' וז"ל ועצור במלין מי יוכל והאמת אגיד שלא ירדתי לסוף דעתן של ראשונים באיסור לימוד התורה אצל הנכרי שהוא משום גזל שמסברא הייתי אומר דליכא איסור גזל בזה אלא בלומד לשם מצות לימוד ולא בלומד לדעת מה טיבה של תורת משה לישראל כמו דלא הוה גזל בנכרי הלוקח חפץ מישראל לראותה ולא יכוין נקנות לעצמו ואם הי' באמת כן לא הי' תוס' מקשים כלום בב"ק ובחגיגה לא הביישן למד נפשי אותה לדעת עכ"ל.
<b>מה</b> אשיב להדר"כ נ"י אם אין בידי דבר ברור גם אני השתוממתי מאוד בדבר הזה מהכ"ת יהי' איסור להודיע חכמה בגוים לקיים כי היא חכמתכם ובינתכם לעיני העמים אשר ישמעון את החוקים ויאמרו רק עם חכם ונבון הגוי הגדול הזה אשר משמע שראוי להודיע התורה לאו"ה ויעיין רמב"ם בה' קידוש החודש.
<b>והנלע"ד</b> (א) דבאמת התורה כולה שמותיו של הקב"ה וכל רז וסוד גנוז בה כל חכמה ודעת טמון בה כמבואר בהקדמת רמב"ן על התורה משם חכמת שלמה וכחכז"ל בי הסתכל הקב"ה וברא עולמו רק הקב"ה עשה גופי' גולמי מצות וספורים ותוכחה ומוסר ברכות וקללות וכדומה והפליא לעשות כתב יושר ודברי אמת לדבר דבר על אופניו שאיש ואיש לפי ערכו יסתכל וילמד ממנה להשכל וכחכז"ל הכל בחזקת סומין עד שיגלה ד' את עיניהם כאשר התפלל דוד ע"ה גל עיני ואביטה נפלאות מתורתך אבל כל זמן שלא יגלה עיניו היא סתום וחתום ויעיין בט"ז סי' מ"ה ס"ק ה' דמברכים נותן התורה ולא נתן התורה דבכל יום ויום הקב"ה נותן התורה להבין ולהשכיל שתהי' ערב ומתוק בפינו יעו"ש כי נעים ואמת וא"כ רק בפי הנימול יתן הקב"ה המתיקות ונעימות התורה אבל מי שלא נימל אשר נופל על פניו בגילוי השכינה לא יוכל לזכות שתהי' התורה מתיקות מדבש ונופת צופים משיבת נפש ומחכימת פתי ומשמח הלב ומאירת עינים וכדומה אשר שבח דוד תורת ד' וא"כ תהי' התורה פלסתר רק בלי טעם ודעת בלי תבונה והשכל בלי יקר וחשיבות ובזה יותן מגרעת לתורת ד' ולכן אסור ללמוד עם הגוי תורה אפי' בעבור חכמה כי לא יזכה לזה כחכז"ל חכמה באו"ה תאמין תורה באו"ה אל תאמין דכתיב בגוים אין תורה, הכוונה אפי' אם ילמדו לא יזכו להשיגה ולבא אל חדרי הבינה והשכל לדעת עמקותיהם וטעמיהם ויסודותיהם כי עצר עצר ד' בעד כל מי שאינו נימל שאברהם קבל ע"י המילה שתי אזנים ושתי עינים כאלו מתחילה לא הי' לו עין רואה ואזן שומעת וא"כ הלומד לגוי תורה הוא נותן מגרעת לתורה ומחלל שם שמים כאשר כ' הזוהר וז"ל ומשקר בשמא דקב"ה עכ"ל, כי הגוי יחרף על התורה כי לא תכנס באזניו ובלבו והאי ק"ו שנשא הגר בעצמו שישראל נקראו בנים והוא בא במקלו ותרמילו לא זכה לזה רק יען דהי' נימל אז נכנס באזנו ק"ו דאורייתא אבל אי היו אומרים לו מקודם הי' פורש עצמו ולכך ברך את הלל שגיירו מקודם ועי"כ נכנס תחת כנפי השכינה אבל קודם הגירות הי' בועט ואומר אטו בתולדה תלי' מילתא ולא במעלות האיש ועל כן אסור ללמוד תורה לגוי אפי' לתכלית החכמה ודו"ק.
<b>(</b><b>ב</b><b>)</b> התורה היא כלי יקר סגולת הקב"ה היא קודש קדשים כל הנהנה בה מעל רק אל בני ישראל הנמולים או גוי שמתגייר עצמו ונימל אז התיר לו הקב"ה להנות בה כי הוא עבדו ע"י חותם ברית קודש ומשולחן גבוה קזכי כמו כהנים אוכלים בשר חטאת יעיין דבר נפלא בר"ן נדרים דף י"ב דלא הוה דבר הנדור רק דבר האסור מתוק מדבש יעו"ש, אבל ללמד אותה לגוי לשאוף ממנה חכמה ודעת מי התיר לו להנות מן קדשי שמים הכי מותר לשתות מים מכלי שרת הגם קול ומראה וריח אין בו מעילה אבל הנוטל כלי זמר ומנגן עליו מועל אם הכלי זמר הי' של הקדש כמבואר במ"ל באריכות קצת וכאן בדיבורים עביד מעשה להנות מן התורה כי חיים הם למוצאיהם בפיו ודו"ק (ועיין במ"ל בפ"ח מהל' כלי מקדש ה"ו יעו"ש ובשעה"מ פ"א ממעילה).
<b>(</b><b>ג</b><b>)</b> כל הלומד לגוי תורה גוזל אביו ואמו זו כנסת ישראל דגוי יתלבש עצמו מחכמת התורה כאלו גם בחכמת בני קדם נודע כל זאת אשר התורה יגלה לעיני בני אדם ולא יאמר הדבר בשם אמרו ויגרע מנחלתינו ועל נחלת אחרת יתוסף ולא די שגוזל תפארת כנסת ישראל לפעמים עי"כ מייקר מקהלות שאר אומות שגדלו בהם חכמים גדולים אשר תורת אמת בפיהם ודל"ב.
<b>(</b><b>ד</b><b>)</b> הטעם כי זה כבוד לישראל כל מי שרוצה לדבק בהקב"ה ע"י התורה אשר נתן בהר סיני קב"ה ואורייתא חדא הוא צריך להתדבק בבית ישראל כאשר אמרו חכז"ל ב"ב ט"ו על פסוק ונפלינו אני ועמך שהתפלל משה שלא ישרה הקב"ה שכינתו באו"ה ופי' אדמ"ו הגאון חת"ס ז"ל הובא ג"כ בהקדמה ליו"ד היינו שלא יהי' חסידי או"ה אומה לפני עצמם אלא יהיו נדבקים ונצמדים לבית ישראל שיסתפחו אל בית יעקב יעו"ש דפח"ח וא"כ במי שמוסר לגוי תורה יוכל לדבק בו טוב מזה שיתגייר ויהי' מאחד המיוחד בבית ישראל כחכז"ל בשמעי' ואבטליון ור"מ וכדומה וראה זה מצאתי ברמב"ן על פסוק תורה צוה לנו משה וז"ל ודרשו רבותינו שלא אמר בית יעקב או זרע יעקב ואמר קהלת יעקב לרמז שיקהלו רבים עליהם ותהי' התורה לעולם מורשה ליעקב וכל הנקהלים עליו הם הגרים הנלוים אל ד' לשרתו ונספחו אל בית יעקב ונקראו כולם קהלת עכ"ל הזהב היקר מפז ופנינים הרי באותו פסוק אשר דרשו חכז"ל שגוי העוסק בתורה חייב מיתה או משום גזל או משום עריות גילה הרמב"ן דכתיב קהלת יעקב אלו הגרים ולכן מי שלומד לגוי תורה עובר עבירה שעי"כ ישאר הוא גוי וידרוש ד' וידבק בו ולא יהי' קהלת יעקב כנלע"ד לברר מקחן של צדיקים ראשונים כמלאכים ודו"ק.
<b>ולפ"ז</b> יש לי לחדש דווקא אם הגוי רוצה ללמוד תורה הן בעבור שחפץ להתגייר או שמבקש בה חכמה ותבונה אסור ללמוד עמו תורה אבל להתווכח עמו ולהראות לו כי שגה ברואה או מדברותיו כזב או לגלות לו כי שקר על לשונו מותר דהוא הגוי לא יחפץ לדעת תורה וגם הישראל אינו מכוין ללמדו תורה רק מציל עצמו מידו ובעבור זה מצינו שתנאים הודיעו פסוקים לנכרי בפלפולים כנלע"ד בעז"ה. דברי או"נ הק' חיים סופר
<b>סימן</b> <b>מז</b> שפעת נעימות לידידי המכירי הרב הגדול המאור בתורה ויראה מפורסם בעולם מוכתר בשם טוב החריף ובקי כבוד הרב ר' שרגא נ"י אב"ד דק"ק סענדרע יע"א.
<b>אחד"ש</b> מכתבו קבלתי וראיתי שנפלאת בעיניו הדבר ובעיני לא יפלא כי זה רבות בשנים ישבתי על מדוכא זו עד שכמעט הדבר פשוט בעיני ועל כן קצרתי במכתב הקודם ואבאר בעז"ה.
<b>הנה</b> במכתבי הקדום בד"ה נפלאת הפלאתי עניו על שהחליט אם ראובן יזרוק לחצר שמעון גניבות ושמעון גילה דעתו שניחא לי' בגניבה שנעשה שמעון גנב ואמרתי דאין אדם נעשה גנב במחשבה רק אם עבד מעשה גזילה או גניבה כאשר רמז רש"י בגיטין דף ע"ז ובב"מ דף י' דווקא אם נעל החצר אז נקנה לו הגניבה וכ' פר"מ נ"י וז"ל ועל גוף הדבר אשר העלה דגנב אינו חייב במחשבה אני מרשה עצמי לשאול אם דבריו הבנוים על סברא ברור אצלו כאחותו שהוא אסורה כי לענ"ד אין לו ראי' על זה כי מה שהביא דברי רש"י ריש הזורק וב"מ דף יו"ד שנעל בפניה אין ראי' דבאמת נוכל לומר דשפיר קונה לו חצירו לענין חיוב אונסין כמו בהפקר ומתנה שקונה לו לגמרי רק דמי יימר לן שחפץ שיקנה לו חצירו דלמא איסורא לא ניחא לי' דלקני לכן כ' רש"י שנעל בפני' וגלי' דעתי' שחפץ שיקנה לו חצירו הגניבה עכ"ל.
<b>טרם</b> אענה שהקשה לשאול אם הדבר ברור אצלי כאחות שהיא אסורה כנודע מחכז"ל שאנן בסברא כאצבע בקירא ואיך חלילה אסמוך בסברא לאמור שברור הדבר כאחות שאסורה לאדם חס מלהזכיר כזאת אבל מראש צורים אראנו בעז"ה בב"ק דף ס"ה על פסוק המצא תמצא בידו הגניבה תניא בברייתא ידו אין לי אלא ידו גגו חצירו וקרפיפו מנין ת"ל המצא תמצא תוס' בד"ה אין לי אלא בידו וז"ל פי' שגנבו בידו ממש גגו חצירו כלומר שהכישה במקל מחצירו של בעה"ב ונכנסו לגגו וחצירו וקרפיפו ואיצטריך לרבויי חצר לאשמעינן דחצר קונה אף לחובתו דלא תימא כשליח דמי' ואין שליח לדבר עבירה קמ"ל דקונה כדמפרש בפ"ק דב"מ דף י' דיש שליח לדבר עבירה היכא דשליח לאו בר חיובא הוא כדמוכח התם כדפי' עכ"ל, ולכאורה יפלא למה לא פי' תוס' אם נכנסו מעצמן בחצירו של גנב והוא אמר בפירש שחפץ שהחצירו וקרפיפו יקנה לו הגניבה דס"ד ידו דווקא קמ"ל דה"ה חצירו קונה לו כמו שחצירו קונה בהפקר ומתנה אלא מוכח דבמחשבה לבד אשר חשב שיקנה לו חצירו חפץ חבירו לא נעשה גנב רק אם הכישה במקל מרשות חבירו עד שנכנסו לרשותו ואז נעשה גנב ע"י פעולת הכישה בצירף חצירו ודו"ק.
<b>אך</b> טעמא בעי מנ"ל לתוס' זאת דלמא קונה לו חצירו במחשבה ודבור בלבד שחפץ לגנוב כלי של חבירו נעשה גנב או גזלן ונ"ל דתוס' הבינו אי בעית אימא סברא אי בעית אימא גמרא כאשר אבאר בעז"ה (א) סברא המעיין בב"מ דף נ"ו הקשה הגמ' דאמרי' אין אונאה לקרקעות דכתיב או קנה מיד עמיתך דבר הנקנה מיד ליד למעוטי קרקעות והקשה הגמ' הא כתיב ויקח כל ארצו מידו ואטו הוה לי' כל הקרקע בידו אלא ע"כ בידו הוה הרשות ופריך הגמ' הלא מצינו בגט ובגניבה דדרשינן בידו או בידה יד ממש רק דגילה התורה בגניבה המצא תמצא או בגט ונתן ומשני בידו הוה יד ממש רק שאני התם גבי ויקח כל ארצו מידו הוה ע"כ הפי' רשות יעו"ש מבואר דתיבת בידו הוה יד ממש רק בכיבוש מלחמה אי אפשר לפרש רק ברשותו ובגט ובגניבה דהי' נשאר בידו ממש הוצרך התורה לגלות שיהי' נודע הפי' בידו הוא רשות וא"כ הלא גבי ויקח כל ארצו מידו מבואר בגיטין דף ל"ז היינו כיבוש מלחמה שהוא קנין בפני עצמו הגם שהוא דומה לקנין גניבה וגזילה דאין כאן דעת מקנה רק דעת קונה ה"ה בקנין כיבוש מלחמה דיש כאן דעת קונה בלי דעת מקנה אעפ"כ אינו קנין כיבוש מלחמה כח קנין גזל עיין בחדושי רשב"א שם באריכות ובנעימות וא"כ התורה כתבה בגניבה בידו דהוה משמע דווקא שעשה קנין ביד ממש והוה דומה כמו או קנה מיד עמיתך דהוה הפי' יד ממש וגילתה אח"כ המצא תמצא אפי' מרשות כמו גבי ויקח כל ארצו מידו דהוה הפי' מידו רשות א"כ די דנימא דצריך עכ"פ קנין בפעולה כמו קנין כיבוש מלחמה הגם שאין כאן דעת מקנה עכ"פ השונא הלוחם הוא כובש בפעולה ה"ה בגנב צריך עכ"פ לעשות מעשה קנין דאל"כ הך בידו דכתב רחמנא בגניבה למה לי אלא ע"כ לדעת דעכ"פ צריך להיות הך קנין רשות חצירו גגו וקרפיפו דומה לויקח כל ארצו מידו שעושה פעולת קנין חזקה בע"כ של בעלים ראשונים וה"ה כאן ברשות צריך הגנב לעשות מעשה קנין אז קונה לו רשותו הגם דבמציאה ומתנה קונה לו רשותו בלי מעשה קנין שאני התם דליכא רשות מאן דמעכב שלא יקנה אבל בגנב שבעלים של החפץ מעכבים שאינם מקנים לו הגניבה אז דומה לקנין מלחמה שבעלים ראשונים מעכבים שלא יקנה הלוחם ביום קרב וא"כ צריך הגנב לעשות עכ"פ קנין ויחפוץ לקנות החפץ כמו שעושה הלוחם במלחמה שכובש וחפץ לקנות בכבישת מלחמה כנלע"ד ברור ואמת בעז"ה (ועיין בעה"מ וברמב"ן מלחמת פ"ד דע"ז על אבני מזבח ששקצום אנשי יון).
<b>(</b><b>ב</b><b>)</b> אי בעית אימא גמרא דיעיין בב"ק דף ק"ה ע"ב ברייתא וכחש בה פרט למודה בעיקר כיצד שורי גנבת והוא אומר לא גנבתי מה טיבו אצלך אתה מכרתו לי אתה נתתו לי במתנה אבוך מכר לי אביך נתנו לי במתנה אחר פרתי רץ מאליו בא אצלו תועה בדרך מצאתיו וכו' יכול יהי' חייב ת"ל וכחש בה פרט למודה בעיקר והקשה בגמ' תועה בדרך מצאתיו לימא איבעי לך לאהדורי לי אמר אבוה דשמואל באומר שבועה אבידה מצאתי ולא הייתי יודע שהיא שלך שאחזירנה לך רש"י בד"ה איבעי לך לאהדורי' וז"ל כשמצאתו לא הי' לך לאוספו אל ביתך שהרי מכיר היית בו ואין לך גנב גדול מזה עכ"ל, ונוראות נפלאתי על דברי רש"י הנ"ל למה לא פי' כפשטות למשל שהי' מעכב אצלו איזה חדשים וטוען בעל השור למה לא אהדרת לי זה כמה ומשיב הגנב לא הייתי יודע שהוא שלך למה כ' רש"י שבעל השור טוען כשמצאתו לא הי' לך לאספו אל ביתך וצע"ג ועוד שכ' רש"י וז"ל ואין לך גנב גדול מזה עכ"ל הוא בלי הבין לדעת שיעור גנב קטן וגנב גדול.
<b>אמנם</b> דבר גדול דיבר כאשר אבאר בעז"ה דלכאורה יפלא הא מתחילה כתיב בברייתא אחר פרתי רץ מאליו בא אצלי וקשה למה לא הקשה הגמ' גם על זה לימא איבעי לך לאהדורי' לי דהלא ידעת שהוא שורי ורץ אחרי פרתך או מאיליו בא אצלך והחזקת בו ולא אהדרת א"כ גנב אתה ואיך אמרת לי לא גנבתי וצע"ג.
<b>ונחזי</b> אנן בודאי אם יוכל אדם לגנוב ע"י חצירו וקרפיפו אם מחשב האדם שרשותו יקנה לו חפץ חבירו בתורת גניבה כמו שיוכל לכווין לזכות ע"י רשותו מציאה והפקר ומתנה אז בודאי קשה אם ידעת ששורי רץ אחר פרתך או אם מאליו בא אצלך ולא אהדרת לי זה הוא אות ומופת ששורי גנבת דאל"כ למה לא הגדת לי ולא הודעת לי ולמה לא אהדרת לי אלא הוא אות ומופת שהחזקת בו וגנבת אותו ע"י רשותך אבל אם כלל גדול דאין גניבה ע"י מחשבה הגם שחשב שחצירו יקנה לו שור חבירו לא הוה גנב דחצירו צריך להיות דומה לידו מה אם המצא בידו היינו שעשה פעולת גניבה בידו ה"ה רשותו צריך להיות שעשה עכ"פ פעולת קנין בידו א"כ אפי' מודה שיודע שרץ שורו אחרי פרתו או מאליו בא אליו לא הוה גנב הגם שחישב להחזיק בו להיות שלו ושפיר משיב אתה אמרת שורי גנבת ואני אומר לא גנבתי אין בזה מעשה גניבה הגם ששאלת מה טיבו אצלי אני משיב לך שרץ אחר פרתי או ממילא הי' בא וא"כ לא יכולתי לגנוב אותו במחשבה בלי מעשה ואני ידעתי בנפשי שלא עשיתי בו מעשה גניבה אבל אם אומר תועה הי' בשדה ומצאתיו משמע דומי' דאידך דאמר אתה מכרת או נתת לי או אביך מכר ונתן לי או שרץ אחר פרתי או מאליו בא אצלי דהכיר אותו מאז ה"ה באומר תועה מצאתיו מודה גם כן שהכיר אותו מעולם שהוא שור של חבירו א"כ הקשה הגמ' יאמר לו הי' לך לאהדורי לי והחכים רש"י לא הי' לך לאסוף אל ביתך אלא להחזירו לי וכיון שאספתו אל תוך ביתך עשית מעשה גזילה משיכה לרשותך א"כ אין לך גנב גדול מזה שעשית מעשה גניבה בידך דילפינן מידו אם גנב ביד הוה בודאי גנב רק אם נכנס בביתו ונעל בפני' ילפינן מן המצא תמצא דאם עושה מעשה קנין עכ"פ יוכל לגנוב ע"י חצירו אבל אם מאסף בתוך ביתו הוא גנב טוב אין לך גנב גדול מזה ודו"ק.
<b>ולפ"ז</b> מובן דראתה עינו של רש"י יען דגמ' הקשה רק על הך תועה בדרך מצאתיו שיטעון בעל השור הי' לך לאהדורי ולא הקשה על מקודם אם טוען מאליו בא אצלי מוכח דאין אדם נעשה גנב ע"י רשותו בלי פעולת הקנין אבל כאן שהכיר אותו ואסף אל תוך ביתו הוא האיש אשר נמצא הגניבה בידו ומתרץ הגמ' שנשבע שלא הכיר את השור כאשר מצא אותו ודו"ק (ועיין במ"ח או"ח ח"ב סי' כ"ד ד"ה מה שהעיר).
<b>תמצית</b> הדברים דרש"י בשלשה מקומות בב"מ דף י' ובדף נ"ו ובגיטין דף ע"ז ביאר דוקא נעל בפני' אז יוכל לגנוב בחצירו וכן דעת תוס' בב"ק דף ס"ה מצריך ג"כ דווקא אם עושה מעשה קנין הכישה במקל דהוא קנין משיכה כמבואר בקדושין דף כ"ג אבל במחשבה שיקנה לו חצירו לא מהני בגניבה כמו שבארתי בעז"ה.
<b>ולכאורה</b> יפלא לתוס' שפי' שהכישה במקל א"כ עשה בה משיכה בידו ממש כמבואר בקדושין דף כ"ג דאם הכישה במקל והלכה הוה קנין משיכה א"כ למה לי עוד שחצירו קונה לו וצע"ג אך לק"מ דתוס' כתבו וז"ל כלומר שהכישה במקל מחצירו של בעה"ב ונכנסה לגגו חצירו וקרפיפו עכ"ל הכוונה שם בחצר חבירו הכישה במקל וא"א לו לגנב לקנות שם בודאי אם הכישה ברה"ר או בסמטא הי' קונה אותה בהכאת המקל אבל הוא הכה אותה בחצר חבירו ועשה מעשה קנין רק הי' חסר המקום שפועל בו הקנין רק ע"י הכאה נכנסה בחצירו של גנב וקונה חצירו הגניבה אשר עשה בה מעשה קנין ודו"ק.
<b>ובזה</b> יובן לי סמיכת דברי תוס' שם בב"ק דף ס"ה בד"ה אין לי אחר שכתבו דאיירי דהכישה במקל כתבו וז"ל ואיצטריך לרבויי חצר לאשמעי' דחצר קונה אף לחובתו דלא תימא כשליח דמי' ואין שליח לדבר עבירה עכ"ל והוא פלא דמשמע יען דהקדימו דאיירי שהכישה במקל קשה למה צריך לרבוי חצר הלא אפי' אם יהי' הפי' שחצר קונה בלי הכישה במקל רק כיון שחשב במחשבתו שחצירו יקנה לו החפץ שחפץ לגנוב אותו ג"כ קשה מאי רבותא בחצירו והלא חצר הוה שליחו של אדם ויצטרכו לתרץ דס"ד אין שליח לדבר עבירה וצע"ג.
<b>ולפמ"ש</b> נכון בעז"ה בודאי אי המחשבה לבד מהני שחצירו יקנה לו הגניבה אז צריך רבותא דחצר מהני דל נאמר אין שליח לדבר עבירה הגם שחשב ואפי' דבר בפיו שמבקש שחצירו יקנה לו אנן סהדי דעביד אינש דגזים ולא עבד ואוקמי' בחזקת כשרות שלא רצה לקנות ולגנוב הלא כל טעם דאין שליח לדבר עבירה הסביר הסמ"ע הגם שדבר שפלוני יהי' שלוחו לעשות עבירה בשבילו אעפ"כ אין פיו ולבו שווים ועיין תוס' בב"ק דף ע"א וה"ה כאן ס"ד דאין פיו ולבו שווים איצטריך קרא לאשמעי' דחצירו קונה לו דשאני אם צוה לאדם בר חיוב אז יודע שלא ישמע לו ומצחק בו אבל בחצירו נעשה גנב בדיבורו דעם מי יהתל אבל אם הפי' הכישה במקל א"כ עשה מעשה קנין לגנוב בהמת חבירו רק הי' חסר שהמקום גורם שלא נגמר קנינו עד שנכנסה לחצירו וא"כ פשיטא דחצירו קונה ע"ז השיב תוס' דקמ"ל דחצירו יוכל להיות שלוחו לחובתו ודו"ק.
<b>ברם</b> כעת מצאתי במחנה אפרים ה' גזילה סימן י"ב שעמד בחקירת מהרי"ט אם יוכל אדם להיות נעשה גנב ע"י רשותו והביא ראי' גדולה דנעשה גנב וגזלן ע"י חצירו מדאמרינן בגמ' בב"ק דף ק"ו אמר רב ששת הכופר בפקדון נעשה עליו גזלן וחייב באונסים ואמרי' פ"ק דב"מ כגון דאתו סהדי ואסהידו בי' דהאי שעתא איתא לפקדון בביתו א"כ מבואר הגם שלא שלח בו יד נעשה גזלן והוא קו' עצומה וגדולה ופלא איך נעלם זה ממהרי"ט וצע"ג.
<b>ועלה</b> בדעתי לתרץ בודאי אמת נכון הדבר שבלי מעשה קנין לא נעשה אדם גנב דלא לחנם כתבה התורה בידו וע"כ דהך רשותו דמרבינן מהמצא תמצא צריך לבוא ע"י מעשה קנין אבל אם מתחילה עשה מעשה קנין שהכניס החפץ מרשות בעלים לרשותו הגם שאז הי' מעשה אשר לא כיון לקנין אם אח"כ בא המחשבה שחפץ לקנות החפץ בגניבה מצרפים המעשה אשר עשה מתחילה ופעולתה עומדת לפניו שיוכל לחשוב או לדבר שחפץ עתה בתכלית הפעולה להיות נקנה לו וא"כ השומר או הנפקד אשר הביא הפקדון לביתו במשיכה ואלו חשב אז לגנוב הי' מהני ה"ה הגם דאז חשב להיות שומר פקדון ועכשיו חשב לגנוב מהני הך מחשבה בצירף המשיכה אשר עשה מקודם בחפץ זה ודו"ק.
<b>ולא</b> מלבי המצאתי סברא הנ"ל אלא מדברי הר"ן פ' הזורק בגיטין על המשנה אמר לה כנסי שט"ח זה וז"ל אוקי לה בגמ' דעריק לי' חרצי' ושקלתו לא מהני ומיהו כי אמר לה בתר הכי הא גיטך אפי' לאחר שבא לידה מהני דונתן בידה קרינן בי' אע"ג דנתינה ראשונה לאו כלום הוא וה"ה כשנתנו לה לשם פקדון או שנתנו בחצירה לשם גירושין ואח"כ אמר לה הא גיטך ועומדת בצד חצירה מתגרשת כיון שמיד הבעל בא לידה או לחצירה ומיהו אם דחתו רוח ונתנו בחצירה אעפ"י שאמר לה הא גיטך אינה מגורשת דהוה כטלי גיטך מע"ג קרקע דאמרינן דאינה מגורשת משום דליכא נתינת הבעל עכ"ל.
<b>הרי</b> מפורש יוצא בגט דהוה דרשינן בידה ממש רק מרבינן מונתן כמו שמרבינן בגניבה המצא תמצא ה"ה רשות וכמו דמצרפים בגט אם הי' הנתינה בתורת פקדון אם יאמר אח"כ להוי גיטך מצרפים מעשה ראשונה לדבור הבא אחריו ה"ה בגניבה אם עשה משיכה לשם פקדון מצרפים אח"כ אם חושב או אומר אח"כ שחפץ לגנוב והבן.
<b>אך</b> א"כ קשה קו' מהרי"ט למה אמרינן במתני' בהטה את החביות ונטל רביעית פטור יען דלא הגביה החביות פטור וקשה ליקני לי' החצר (ומחנה אפרים הרגיש בקו' מהרי"ט ותי' דשליחות יד הוה גזה"כ דשליחות יד חידוש הוא והוא דוחק גדול) ומכ"ש לפי מה שבארתי בודאי קשה הא שם הי' מעשה משיכה בתחילה ויהי' די במחשבה שיקנה לו חצירו וצ"ע.
<b>ואחר</b> העיון נ"ל נכון מאוד דרא"ש בפסחים דף ו' חידש דהנפקד משאיל המקום להמפקיד א"כ מונח החמץ בחצר העכו"ם ועיין בט"ז וחק יעקב בסי' ת"מ ובאחרונים וא"כ לכאורה איך יהי' הנפקד קונה הגזילה בחצירו במקום אשר מונח הפקדון הלא המקום קנוי להמפקיד אך זה שיבוש כיון שכופר בפקדון לו יהי' שאינו קונה הגזילה אבל המקום חוזר לבעליו דהא אין לו לתבוע עוד כלי אצלו דהא כפר בב"ד וממילא קונה הכופר בפקדון הגניבה בתורת רשות דהא כבר עשה משיכה וכל זה אם כופר בפקדון אבל שם בב"מ דף מ"ג בחביות שנוטל רק רביעית אבל החביות וכל אשר בתוכו יהי' נשאר למפקיד א"כ אינו חוזר הנפקד שהמקום לא יהיה קנוי למפקיד א"כ אין לו לנפקד חצר לקנות בו הגזילה ופטור דהא עדיין השאיר הנפקד למפקיד המקום והבן זה כי עמוק וישר בעז"ה.
<b>ומצאתי</b> בש"מ בב"מ דף מ"א בד"ה תרגמה וז"ל ושלשה דברים הוזכרו כאן במאי דקתני במתני' לצרכו אי לגזלו או לשלוח בו יד או שהי' עלי' שואל שלא מדעת וכל אחד מאלו חייב הוא באונסין וצריכה משיכה דבלא משיכה לא מחייבי כלל דברשותא דמריה קיימא וכדאמרינן לקמן הא לא משך עכ"ל רמז שצריך משיכה דברשותא דמריה קיימי ויעיין בדבריו ע"ב ד"ה ומה שואל דאמרינן דיתחרט ויעיין בש"מ בד"ה יהא לא משך שכ' וז"ל שתקנו משיכה בגזלנים כמי בלקוחות עכ"ל והוא מחוסר הבנה אולי יהי' דבר בפיו יודיעני וצע"ג כעת.
<b>הן</b> אמת שגוף הקו' של מחנה אפרים נפלאת בעיני דלו יהי' שלא קנה החפץ גופו עכ"פ כפר בשווי' הלא אפי' במלוה אם לא שייך אשתמוטי הי' גזלן א"כ לו יהי' שלא נעשה גנב שלא קנה הפקדון בתורת גנב עכ"פ כפר בשווי' ולא שילם לו אפי' ממין דטען נאנס וצע"ג כעת (ויעיין תומים סי' ל"ד סק"ה יעו"ש כי עמוק בגוף הסברא ודו"ק) וגם חקרתי דכופר בפקדון כ' הרי"ף והרמב"ם ג"כ הלשון וחייב באונסים והוא כשפת יתר חלילה הכי לא ידענו דגזלן חייב באונסין אך הוא הדבר הגם דלא קנה הגזילה אעפ"כ עכ"פ ע"י כפירתו חייב באונסים ודו"ק ויעיין במגדל עז פ"ג והבן.
<b>תמצית</b> העולה דהדבר מבואר מגמ' בב"ק דף ק"ו ומתוס' בב"ק דף ס"ה ומרש"י בב"מ דף י' ומדף נ"ז וגיטין דף ע"ד ומהרי"ט וקצו"ח דאין אדם נעשה גנב חוץ אם עשה גם פעולת הקנין רק לרש"י דמדייק נעל החצר משמע דצריך לעשות מעשה הקנין בשעה שקונה ולתוס' מבואר אפי' אם הכישה במקל לרשות חבירו והקנין לא נגמר רק אח"כ בשעה שבאתה לחצירו מצרפים מעשה הקנין שעשה מתחילה עם כח החצר שהוא חלות הקנין שלא צריך לבוא מעשה הקנין בשעה שחל הקנין ולזה יש ראי' מכופר דנעשה גזלן כמו שהארכתי בעז"ה והוספתי במכתבי אל פר"מ נ"י טעם לשבח דאין שום עבירה נחשב בלי מעשה (כמו שהעיר הפנ"י בכתובות דף נ"א) דכל איסורין שבתורה נתנו שלא יעשה אדם פעולת איסור אם שייך בו פעולה או איסור שתלוי בדבור כמו עדות ונדר וחסימה וכדומה אבל אין גניבה נגמר במחשבה דצריך לעשות בעבירה מעשה קנין דגניבה דומה לגזילה דכתיב ויגזול חנית מידו רק יש הבדל דגזילה הוה בפני בעלים וגניבה שלא בפני בעלים כנודע מחכז"ל אבל הכל במעשה ולולא דרש המצא תמצא הי' קפידא שגם גמר הקנין צריך להיות על ידו דווקא ודו"ק (ורמזתי לו לעיין באלו נערות דף ל"א והוא בד"ה כדרבא וברש"י סנהדרין דף ע"ב בד"ה הי' מגרר ויוצא שכ' שידו הוה לו כחצירו יעו"ש משמע הגם שבא בחצירו צריך להיות מגרר ויוצא שהוא הכניס ליד השנית שהוא כחצירו אבל בלי פעולה אי אפשר לחייבו אבל במחשבה לבד לא נעשה גניבה וכ' רש"י בכתובות וז"ל כאלו הגביה למעלה משלשה עכ"ל והדבר צריך ביאור וק"ל).
<b>(</b><b>והרהרתי</b> עוד ליתן בה טעם דאלו אם יהי' נגמר במחשבה שבלבו חפץ שחצירו יהי' קונה לו חפץ פלוני בתורת גניבה א"כ יהי' בא מחשבה ומוציא מידי מחשבה כמ"ש התיו"ט פ"ק דפסחים במשנה א' וז"ל ומ"ש שמא ימצא גלוסקא יפיפיה וימלך על ביטולו ויחשב עלי' לאכלה ויעבור עליו על ב"י כלומר דכמו שביטול בעלמא היינו בלב שיחשוב בלבו כאלו הוא עפר סגי בכך אעפ"י שלא הוציא בשפתיו כלום ה"נ במחשבה בעלמא חוזר מבטולו וזוכה בה דמחשבה מבטלת מחשבה עכ"ל ולכן לא אפשר להיות גנב במחשבה ודיבור דא"כ מחשבה ודיבור יבטל הגניבה וזה א"א כנלע"ד).
<b>והלום</b> ראיתי כי פר"מ נ"י הביא מתניתא בידו ששיטה מקובצת כתובות דף ל"ד מביא בשם הראב"ד בסוגי' דגנב וטבח בשבת דפטור דאם אין גניבה אין טביחה ומכירה ופי' רש"י בכפות וכ' הראב"ד ע"ז וז"ל אלא נראה לפרש כגון שהיתה בהמת חבירו רבוצה ונתכוין לגנבה ולזכות בה עם שחיטתו דאלו נתכווין לזכות בה קודם שחיטה הרי נתחייב משעה שזכה בו ומתחייב (בדו"ה) לא הוה עד שעת שחיטה ובהאי שעתא מתחייב בדו"ה דחידוש הוא שחדשה התורה בקנס עכ"ל וכ' כבודו נ"י וז"ל ולפי דברי קצו"ח אף אם כיון שיקנה לו החצר אינו חייב עד שיעשה מעשה ע"י שחיטה נתחייב ושפיר באים כאחת עכ"ל והוא כנגד כל חבל ראיות שהבאתי דגניבה צריך מעשה יישר כחו על שהאיר עיני בזה וצע"ג.
<b>ונלע"ד</b> דיש לדקדק בלשון הראב"ד שכ' וז"ל ונתכוין לגניבה ולזכות בה עם שחיטתו עכ"ל הוא כפל לשון או שהי' לו לכתוב נתכווין לגניבה עם שחיטתו או שיכתב נתכווין לזכות בה עם שחיטתו למה כפל הדברים וצע"ג עוד יש לדקדק דאח"כ כ' וז"ל דאלו נתכווין לזכות בה קודם שחיטה עכ"ל למה לא כ' ג"כ דאלו נתכווין לגניבה ולזכות בה קודם שחיטה כמו שכפל ברישא לגניבה ולזכות בה.
<b>ועלה</b> בדעתי ליישב בעז"ה דהנה בספרי פלס חיים דף כ"ט ע"ב בד"ה ונלע"ד בארתי דכח גניבה פי שנים ברוחו (א) דצריך הגנב לעשות מעשה קנין היינו אם הוא עושה הגבהה או משיכה או חזקה וכדומה שיכווין שפעולת הנ"ל יהי' פעולת הקנין לשם גניבה שעי"כ הוא מוציא החפץ מרשות הבעלים כמו שלוקח עושה להוציא מרשות בעלים פעולת הקנין (ב) שיכוון לזכות בו שע"י הקנין שעושה יהי' מעתה והלאה החפץ שלו דהא אפי' אם יקנה בכסף או יזכה מהפקר או במתנה צריך לעשות מעשה קנין לשם קנין ולכווין לזכות בחפץ ע"י הקנין ה"ה בגנב שצריך ב' דברים שיכווין שמעשה המשיכה או הגבהה יהי' מעשה קנין וגם מכווין לזכות בו שיהי' שלו גם בכלל הקדש ונדר דף ע"ז ובספרי מ"ח סי' ס"ט הארכתי בפרטים יעו"ש.
<b>והנה</b> כבר הערותי למעלה דלשיטת התוס' בב"ק דף ס"ה וכן לר"ן פ' הזורק מבואר דמהני פעולת הקנין הגם שזכות הקנין יהי' אח"כ שהכישה במקל ברשות חבירו לא קונה הגם שגוף הכישה הוה מעשה קנין שמכווין לגנוב אבל לא מהני ברשות חבירו משיכה רק כאשר תבוא הבהמה אח"כ בחצירו זכתה לו חצירו וה"ה כופר בפקדון מתחילה הי' מעשה קנין שמביא הפקדון לתוך ביתו שהוא משיכת השומר ואח"כ אם יכפור בו יזכה לו חצירו בצירוף מעשה הקנין אשר עשה מתחילה והבאתי סמוכין במקו"א מדברי הגמ' במכות דף כ"א בנזיר שהלך במגדל בבית הקברות ופרע מעזיבה או בכהן שלבש כלאים לעבודה ואח"כ יצא להר הבית שלוקה דמצרפין מעשה היתר אם בא אח"כ מזה איסור ועיין בריטב"א שם ובמ"ל פ"ג מה' ביאת מקדש שהאריך יעו"ש.
<b>ולפ"ז</b> רמז הראב"ד שמתחילה כאשר היתה בהמת חבירו רבוצה בחצירו חשב להיות גנב אשר על ידו יוגנב הדבר כגון שנעל החצר אבל לא חפץ לזכות בה להיות שלו מעכשיו רק נתכוין לזכות בה עם שחיטתו אז בא גמר הקנין בשעת שחיטה ופטור מטעם קים לי' בדרבה מיני' וכתב דאילו נתכווין לזכות בה קודם שחיטה היינו שעשה מעשה קנין גניבה וגם נתכווין לזכות בה מיד א"כ כבר חייב על הגניבה קודם שבא איסור שבת (ורש"י לא ניחא לי' לפרש כן יען שרש"י לשיטתו מפרש בכל המקומות שנעל בפני' משמע שצריך להיות מעשה קנין עם חלות הקנין בפעם אחד) ודו"ק.
<b>שוב</b> התבוננתי הגם שניכר בדברי ראב"ד שפרושי אמת שמרמז על שני דברים דגניבה יהי' עכשיו וזכות גניבה להיות כשלו יבוא אח"כ עם השחיטה בכל זאת מדכ' וז"ל ונתכווין לגניבה משמע שעכשיו גונב במחשבה ומחשב ג"כ לזכות בה אח"כ בשעת שחיטה עכ"פ משמע שיוכל לזכות בה גם קודם שחיטה במחשבה בלי שום פעולה רק חצירו שפועל לו כל זאת ואודה שדברי הראב"ד מורים דחצר קונה גניבה והוא פלא בעיני כי דברי גמ' דף נ"ו ותוס' דף ס"ט וגמ' בב"ק דף ק"ו ודברי רש"י בב"מ י' ודף נ"ו וגיטין דף ע"ז מורים דאין אדם נעשה גנב בלי פעולת הקנין וכן הביא מהרי"ט ראי' מגמ' בב"מ דף מ"ג ולומר שראב"ד איירי שהכישה במקל לחצירו לשונו לא משמע כן ודו"ק.
<b>ועתה</b> אשים קנצי למלין כי כפי אשר ידי מגעת בעזר ד' הבאתי ואקוה שישמח נפשו בו כי יראה שתורת חכז"ל הי' כמוסים עמדי ויישר כחו כי הביא לי תורת ראב"ד אשר לא משמע כן ואין לי כעת פנאי להעמיק בסוגי' הנ"ל ואם יהי' בפי דבר לא אמנע מלהודיע לו ועל יתר הדברים לא אשוב יען כי הודיע שיש לו השגות רבות ואמתין כי אשיג אותם ואשיב על כולם יחד כאשר יתן ד' בפי דברי הד"ש ושלום תורתו באהבה רבה. הק' חיים סופר
<b>סימן</b> <b>מח</b> שפע ברכה על ראש גבר המאור הזורח לממשלת התורה ידיו חדה בחריפות ובקיאות עליותיו בחכמת ראשונים ובינת אחרונים ה"ה כבוד מחותני הרב מו' ר' אלי' שענקל ב"י איתן מושבו בק"ק טארנא גאליציען.
<b>מכתבו</b> אשר הודיע לי שהוא הי' שאר בשרו של המה"ג ר' בער ווישניטץ ז"ל שהי' חתן דודי הגאון ר' מרדכי ליב הגיעני עם תכריך עלי תורה שני שאלות וגם קושי' חמורות וביקש להודיע דעתי אך אני מוטרד כעת הזאת ולולא שכ' וז"ל אך לא רציתי להטריח את כהדר"ג בפלפול גדול רק לידע ענין הדין מה לעשות בספר ההוא שמונח זה איזה חדשים בקרן זויות עכ"ל נא השבתי כעת רק כאשר ראיתי הדברים חשבתי בלבי הכי לא אהי' לכה"פ כהני בבלאי טפשאי דקיימי מקמי ספר תורה ויש עוד ק"ו מפני לומדי' לא כ"ש ה"ה אביו הגאון נ"י עם כבוד מעלתו נ"י ע"כ אשיב דבר בעז"ה על שאלת הס"ת ועל השאלה שנית וח"ת לא אשיב כעת.
<b>שאלה</b> וז"ל בא לפני פה מעשה שמסר אחד ס"ת לבהמ"ד אחד שבעירנו אמנם עדיין הי' חסר שורה אחרונה כדרכן של הסופרים שמניחים איזה שורות לבסוף כדי לכבד יראי ד' שיסייעו בכתיבת ס"ת לכל אחד אות או תיבה אחת כאשר בא הזמן לגמור הס"ת טוען הנותן ספר תורה שהוא רוצה לגמור הספר תורה יען שהוא מסר הספר תורה עליו לגמור המצוה והגבאי לבהמ"ד טוען כיון שהוא מסר הס"ת לבהמ"ד שוב אין לו חלק בס"ת רק כשאר אנשי הבהמ"ד והנה לענין דין באמת על מי לגמור אין הזמן כעת להאריך והנה אח"כ גמרו הגבאים את הס"ת וכבדו כמה אנשים לכתוב כל אחד אות עד שגמרו הספר והנותן ס"ת צועק על חמס שנעשה לו שגמרו הספר שלא כרצונו והנה יש לעיין בזה הספר אם כשר לקרות בו אם לאו והוצעתי לפני אאמ"ו הרב הגאון מהו' ר' וואלף בער שענקעל מ"מ דפה והאריך ע"ז השאלה בקונטרס גדול בחריפות ובבקיאות אך אין הזמן כעת להעתיק הענין באריכות ואמרתי להעתיק בקיצור ואי"ה עוד חזון למועד להעתיק השאר פלפול וז"ל הטהור והנה בתחילה עלה בדעתי לומר שאם הדין שבעל נותן הספר גמר המצוה שייך לו א"כ כשאחרים כותבים לא חל הקדושה על אותן התיבות שכתבו אח"כ לפי מה דקיי"ל דאין אדם מקדיש דבר שאינו שלו א"כ יש לעיין מה נעשה בתיבות אלו אם מהני העברת הקולמס עליהם או אם צריך למחקן ולכתוב אחרות לשמן וגם אם יש שם בתוך התיבות האלה מה נעשה בו כי השם אסור למחקו עכ"ל.
<b>תשובה</b> טרם שאגלה דעתי בעז"ה מה שנראה לי לדינא בפרטים אשר נוגעים בהשאלה לא אמנע להודיע שדברי אביו הגאון שהזכיר נפלאים בעיני לפום רהיטא.
<b>הנה</b> מה שהעיר אם הדין שגמר המצוה שייך לבעל הספר א"כ לא חל הקדושה על אותן התיבות דקיי"ל אין אדם מקדיש דבר שאינו שנו הוא פלא הגם דקיי"ל הזמנה לאו מלתא אבל אם עשה מעשה עיבוד לשם קדושת ס"ת מהני יעיין במה שהאריכו הפוסקים והב"י א"ח סי' ל"ב ובשג"א סי' מ"ז ומ"ח וביותר אם כבר נכתב על היריעה אזכרה אחת נתקדשת כל היריעה ועיין בבני יונה סימן רע"ו בד"ה אכן הסמ"ג כ' וז"ל מכלל זה אתה למד שאם כתב שם על היריעה בס"ת ותפילין אפי' בטעות שכל היריעה קדושה ובלבד שיתכווין לכתוב השם דכוונה בעינן עכ"ל ועיין ברמ"א סי' ער"ה א"כ בכל אופן שאותו היריעה אשר כתב עלי' כמה אזכרות שלא בטעות כלל שהיא מקודשת בקדושת ס"ת ע"ו כתיבת הסופר ואין לנו נחקור רק אם האותיות קדושות והא האותיות עשאו אותן אנשי בהמ"ד מדיו אשר נתן להם הסופר ברצון גמור והם כתבו וחדשו האותיות בקדושת ספר תורת ד' והקדישו שלהם ואיך שייך לומר אין אדם מקדיש דש"ש הלא היריעה כבר היתה בקדושה ע"י הסופר שהקדיש את שלו או בשליחות בעל הממון אשר צוה לו לכתוב לו ס"ת ואותן האותיות אשר כתבו אנשי בית המדרש הקדישו משלהם וכי חלילה עדה קדושה אנשי בהמ"ד גזלו הדיו של בעה"ב וכתבו בו גמר התורה הלא בבטח כתבו משלהם כדת שהאמינו שהיריעה ג"כ הוא שלהם ודו"ק.
<b>ואין</b> להצדיק הגם דכל היריעה קדושה ע"י השם היינו שלא מהני אפי' תנאי ליהנות בה לצורך חול דכל היריעה נעשית נטפל או שומר להאזכרה אבל קדושת עצמו אין בו ואז בשעת כתיבת האותיות מקדש הכותב הגויל עם הכתב בקדושת עצמו וא"כ שייך לחקור אין אדם מקדיש דבר שאין שלו.
<b>זה</b> אינו מלבד דמעולם לא ראיתי מי שהזהיר על זה שהכותב יתכווין לקדש גם הגוילין גם זה דמפורש יוצא בשבת דף קט"ז דגוילין אגב כתב קדושים אזל הכתב אזל הקדושה יעו"ש הרי מבואר דכל קדושת היריעה בא רק מהכתב וכאשר פרח הכתב אזל מגוילין הקדושה דהיריעות המה רק קדושת נטפל והכתב הוא עיקר הקדושה ואעתיק דברי רמב"ן במלחמת סוכה דף ט' שהאריך להשיג על בעה"מ וכ' וז"ל מה שפי' דרבה לית לי' הזמנה לאו מילתא בגוף הקדושה משום דהתם איתמר בטעמי' משמשין ממשמשין גמרי' לאפוקי עגלה ערופה דהיא גופה קדושה לא אמר כלום דגוילין של כתיבה נמי אגב כתב הוא דקדושין ואזל לי' הכתב אזל לה קדושתי' כדאיתא פ' כל כתבי קודש והלכך לא דמי לעגלה ערופה דהיא עיקר הקדושה עכ"ל הרי שפתיו ברור מללו שגם אם הכתב עליו הויין הגוילין רק נטפל לקדושה ולא עיקר הקדושה וא"כ כיון דהכתב נעשה מדיו של אנשי בהמ"ד ונתקדש שהקדישו את שלהם א"כ הגוילין ממילא קדושים שהם נטפלים לגוף הקדושה כנלע"ד בעז"ה.
<b>ועדיין</b> אפשר לומר הגם שהגוילין הם רק נטפל בקדושה אבל גם קדושת נטפל צריך להיות שאדם יקדישו משלו שהגוילין יהי' בקדושת נטפל אבל אין אדם מקדיש דש"ש להיות אפי' בקדושת נטפל וא"כ עומדים האותיות בלי גויל מקודש רק כאלו כתובים על קלף חול ואין בהם קדישה לזה העיר אותי בני הבחור האברך החרוץ ר' יעקב שלום נ"י
<b>אמנם</b> אעתיק דברי הראב"ד בהשגותיו על רמב"ם פי"ב מה' שבועות ה"ד בד"ה בשאר כתבי קודש שכ' באמצע וז"ל והריני מודיע שאין הענין זה כמו שהוא סובר שלא על הנשבע בתורה קאמר אלא על המתפיס בס"ת שאם אמר ככר זו עלי כס"ת הזה אם מונחא אארעא לא אמר כלום דדעתי' על גוילין וגוילין אין בהם קדושה אלא בשביל האותיות שעליהם הלכך אין כאן התפסה אבל אם נקט ליה בידי' דעתי' אהזכרות שבו ואזכרות כדבר הנדור הוא שע"י הכתיבה והכוונה לשם קדושה הן קדושות וכ"ש אם אמר במה שבתוכו שהוא התפסה ואע"ג דמונחא אארעא ובירושלמי מפורש בתורה הר"ז מותר כקדושת התורה כלומר ואין זה כדבר המקודש בידי אדם בכתוב בה הר"ז אסור דקדושה כתוב בה כלומר שהם מקודשים ע"י אדם וכוונתו לקדושה עכ"ל הזהב הרי מבואר שאין בגוילין שום קדושה מעצמו להיות קדושה הנעשה ע"י אדם שיותפס בו ככר בתורת דבר הנדור אשר התפיס כי רק הכתב אשר נתקדש ע"י מחשבות לקדושה והגוילין נעשה טפלים לקדושה בלי מחשבת אדם ועיין בר"ן נדרים דף י"ד ובטוש"ע סי' רי"ב דפי' הראב"ד היא להלכה ודו"ק.
<b>ויש</b> לי הערה במקו"א בודאי אם אדם מקדיש ממון להקדש בדק הבית או מקדיש קדושת הגוף דהוה הוצאה מרשות הדיוט לרשות גבוה אז אמרי' אין אדם מקדיש דבר שאינו שלו כשם שאין מוכר דש"ש דהא על ידי הקדש רוצה להוציאו מרשות בעלים ראשונים וגלתה התורה איש כי יקדיש ביתו מה ביתו שלו אף כל שלו אבל אם אדם לוקח גויל ודיו של חבירו וכותב פרשיות של תפילין דנשאר הגויל וגם הכתב לבעלים והם ממונו שיוכל למכור אותם רק פעל שיהי' על החפץ רובץ קדושה זה יוכל אדם לפעול אפי' על דש"ש ולכך אמרו חכז"ל אין אדם מקדיש דבר שאינו שלו ולא אמרו אין אדם מקדש דש"ש ויש לי בזה הרהור דברים על המג"א שמדמה בסי' מ"ב סק"ד אם צר תפילין בבגד שאינו שלו לדין אם זרק על המת כלי שאינו שלו ולדעתי יש הבדל אם אוסר בהנאה חפץ של חבירו או אם נתן עליו קדושה ויהי' נשאר של חבירו ביו"ד [סי' שמ"ט] הוא מזכה למת ויהי' נאסר בהנאה ואכ"מ להאריך ובאתי רק ברמז מעט שיש לחקור אם שייך בדין שלפנינו אין אדם מקדיש דש"ש אפי' אם לקחו אנשי בהמ"ד דיו של בעה"ב ודו"ק.
<b>והי'</b> לי עוד הערה דאם אנו דנין על הדיו שכל אחד כתב אות או תיבה אחת ודמי' שווים פחות מפרוטה אשר ניתן לישראל למחול והגם דעשרה נוטלין ובכלל הוה שוה פרוטה א"כ אי אזלינן בתר הנגזל עכ"פ נחסר לו שוה פרוטה ולא ניתן למחול או ניזל בתר הגזלנים שכל אחד לוקח רק פחות מפרוטה הוא דבר גדול לבאר יעיין בב"ק פ' הגוזל וברבה בראשית פ' ל"א כך עושים דור המבול אחד הי' מוציא קופה תרמוסים כל אחד בא ונטל פחות מפרוטה ויעיין בידי משה שם ודו"ק.
<b>ומדי</b> דברי לא אוכל לעצור בקולמס הסופר שלא להודיע מה שחקרתי במקו"א בכמה מקומות בש"ס פי' רש"י יש שאלה בהקדש וז"ל דבר הקדוש באמירת פה עכ"ל ולדוגמא עיין רש"י פסחים מ"ו וברשב"ם בב"ב דף ק"כ והוא פלא בהבנתו ואמרתי דלכאורה פלא שלא שמענו מעולם דיוכל הסופר סת"מ לשאול על קידוש אשר עשה במחשבתו או באמירת פיו לקדש קדושת תפילין או קדושת ס"ת או קדושת אזכרות וכדומה למה יש שאלה בהקדש ולא יש שאלה על קדושת סת"מ.
<b>ואמרתי</b> דשאני בדבר דנפעל ע"י הדיבור שאמר הבית הזה יהי' בדק הבית או בהמה זו תהי' קרבן קדושת הגוף או שאמר פירות אלו יהי' תרומה או מעשר או עיסה זה יהי' חלה וכדומה ששם פועל הדיבור ואתי' דיבור של החכם ומבטל דיבור אבל אם אמר הריני כותב לשם קדושת מזוזה או תפילין או ס"ת או לשם אזכרות וכדומה שבדיבור בלבד לא נתחדש הקדושה רק שבשעה שכותב אז עובד במחשבה לקדש את האותיות בקדושה א"כ נתחדש הקדושה במעשה כאשר חרט האותיות שמשך הקולמס בתמונות האותיות לשם ד' אז לא מהני שאלה דלא אתי דיבור ומבטל מעשה הגם דמהני שאלה בקרבן אפי' אחר שחיטה ואפי' לאחר אכילה שאני התם דהוא עשה מעשה בדבר שנתקדש אבל גוף הקדושה לא נתחדש במעשה רק בדיבור וא"כ הדיבור עוקר הדיבור אבל בכותב לשם קדושה נתהוה קדושה במעשה ואין דבור מבטל מעשה כמבואר בש"ך ח"מ סי' רנ"ה הטעם דלא מהני שאלה אם מסרו ליד גזבר כנלע"ד (ופלא בעיני על אדמ"ו חת"ס ז"ל ביו"ד סי' רמ"ג כ' וז"ל ומי שאמר טעם דלא אתי דיבור ומבטל מעשה מסירה לגזבר דברי הבל הם עכ"ל והיא נפלאת בעיני שלא זכר כי שפתי כהן ישמרו דעת ודל"ב) ולכן כתב רש"י ורשב"ם בכל מקום דבר הקדוש באמירת פיו שבאמירה נגמר ההקדש מיד והבן.
<b>ויותר</b> יש לדמות אם מקדש דש"ש כמו אם אדם אוסר דש"ש אמרינן עשה בה מעשה רבה בודאי אוסר וה"ה אם מקדש במעשה רבה מקדשו ויעיין ביו"ד סי' ד' וא"כ בנידן דידן לו יהי' שגנב דיו ועשה בו אותיות ותיבות קדושות נתקדשו כל זה פלפלתי לכבוד הערת אביו הגאון נ"י.
<b>ועתה</b> אבוא לחקור על גוף השאלה שיש בכלל כמה פרטים אשר צריכין בירור כאשר אסדרם בעז"ה (א) לדעת אם לא צדקו אנשי בהמ"ד דאחזו שער כל הנותן בעין יפה הוא נותן וזכו הם בגמר כתיבת האותיות להשלים את התורה הקדושה (ב) הגם אם נאמר שהישר והטוב הי' שהנותן הספר הוא יגמור כי כספו הוא עכ"פ אנשי בהמ"ד שלא עשו כן לא פעלו עולה אשר נוגע לשם הספר או נימא שעברו חק ועשו שלא כדת (ג) לו יהי' שחטאו במה ששלחו ידם במלאכת ריעם בכל זאת לא פעלו פגם בספר שיופסל מלקרות בו בצבור או נימא שנפסל הספר מלקרות בו (ד) אם נחליט שפגמו בכבוד הספר והוא פסול צריך בירור לדעת איזה תיקון יעשה שיחזיר להכשירו (ה) על מי מונח החיוב לתקנו אי על בעל הספר שעליו לגמור המצוה או על אנשי בהמ"ד שהזיקו ושגגות ת"ח עולה זדון ח"ו ויש עוד כמה הערות אשר נכללו בס' הנ"ל ואשר יתן ד' בפי אותו אשמור לדבר לא להורות ח"ו כי ידעתי שחכמי פולין קטנם עבה ממתני רק אגלה דעתי שיש להעיר עליהם ואני תפלה גל עיני ד' ונפלאות מתורתך אביטה להגדיל התורה בעז"ה.
<b>ספק</b> ראשון אם לא נאמר שבעין יפה נתן וזכו אנשי בהמ"ד בגמר הכתובה דפסקינן מתנה והקדש שווין שגם בעין יפה מקדיש כמבואר בב"ב דף ע"א וברמב"ם בה' ערכין ובש"ע ח"מ סי' רכ"ג וא"כ גם לכתחלה יש להורות זכות הבה"מ.
<b>נלע"ד</b> זה אינו אמת דיש חזקה אנן סהדי דלא נתן בעין ופה שהם יגמרו כתיבת סוף הספר דהא כבר פסק הרמב"ם פ"ז מהל' ס"ת וז"ל מ"ע על כל איש ואיש מישראל לכתוב ס"ת לעצמו שנאמר ועתה כתבו לכם את השירה כלומר כתבו לכם ס"ת שיש בה שירה זו לפי שאין כותבים את התורה פרשיות פרשיות עכ"ל ובודאי כיון שאין כותבים פרשה פרשה א"כ ע"כ נכלל במצות כתיבת ס"ת שיכתב אדם ס"ת ולא שירה בלבד וס"ת שלא נגמר בכתיבתו אפי' לא חסר אלא שורה אחת או תיבה אחת או אות אחת לא נקרא ס"ת כמבואר בגמ' פ' הקומץ דף ל' אמר ר' שמעון אפשר ס"ת חסר אות אחת וכתיב לקוח את ס"ת הזה יעו"ש וכן פסק השג"א בסי' ל"ד וז"ל ומ"מ למדנו שאפי' לא הניחו לו אבותיו כתובה אלא כל שהוא אפי' תיבה אחת או אות אחת לבד והוא גמר והשלים את הכל לא יצא ידי חובת מ"ע זו עכ"ל דצריך האדם לכתבו הוא או שלוחו מראש בראשית עד סוף לעיני כל ישראל.
<b>וגם</b> צריך לכתבו משלו היינו אפי' שנאמר שהגוילין מן ההפקר מהני עכ"פ הכתב הוא צריך להיות משלו דפועל בידיו או ביד שלוחו צורת האותיות כמ"ש הרמב"ן במלחמות סוכה דף ט' וז"ל בתפילין ומזוזות לא מייתר קרא לכתוב לשמה ואלו בס"ת כתיב כתבו לכם והיינו לשם חובתכם והאי דאמר רבה מצוה לכתוב משלו האי מכתבו נפקא עכ"ל גילה הסוד דמכתבו ילפינן שיהי' משלו ומשלכם דרשי' לכם לשם חובתכם יעו"ש בנעימת דבריו להשיג על בעה"מ שמדמה ס"ת עם תפילין וכן כ' הר"ן בחדושיו לסנהדרין דף מ"ח אחר שהקשה למה צריך בס"ת עיבוד לשמה הלא הזמנה לאו מילתא ותי' וז"ל אפשר לתרץ בס"ת בעי' עיבוד לשמו לד"ה לחיבוב המצוה משום דדרשינן עשי' לשמה מכתבו לכם את השירה ואע"ג דדרשינן לי' פכה"ג אעפ"י שהניחו לו אבותיו לאדם ס"ת מצוה לכתוב משלו הא מוכתבו את השירה הזאת נפקא אייתר לכם לעשיית לשמה וגבי מלך כ' וכתב לו ודרשינן לשמו אבל בתפילין ומזוזה כיון דלא רבה בהו קרא לא בעינן עיבוד לשמן כת"ק דרשב"ג עכ"ל הא גם הר"ן ביאר מה דאמרינן לכתוב משלו ילפינן מן תיבת כתבו ואייתר לכם להורות על לשמה ויעיין בפנ"י גיטין דף כ' בד"ה א"ל רבא דחידש מדעתו אם היא משלמת שכר הסופר הגט פסול הגם שגט לא צריך שליחות עכ"פ כתיב וכתב לה שיהי' שלו בשעת כתיבה יעו"ש.
<b>היוצא</b> מזה דמ"ע של כתיבת ס"ת הוא שיגמור כל האותיות וגם יהי' האותיות משלו דאל"כ לא קיים המצוה אבל אי צריך גם שליחות או אם צריך הסופר לכתוב לשם חובתו של איש זה וגם אם הדיו והגוילין צריך להיות משלו אכ"מ (ועיין במ"ח ח"ר סי' ח').
<b>והנה</b> כבר צווחו קמאי שלא נכון שיקדיש אדם ס"ת שלו ליתן לבהכ"נ או לבהמ"ד דא"כ לא נשאר לו הס"ת וצריך לכתוב ס"ת מחדש דאם הקדישה הוה כאלו מכרה כמ"ש מהר"ל מפראג רק הבני יונה בסי' ע"ר כ' וז"ל מיהו נ"ל אם הקדישה יצא ידי מצוות כתיבת ס"ת דמסתמא לא הקדישה אלא שתהי' מיוחדת לקריאת הציבור אבל מצות הכתיבה השתייר לעצמו עכ"ל הרי אפי' אם גמר בעצמו הכתיבה אמרי' מסתמא לא הקדישה אלא לקריאת הצבור אבל השתייר לעצמו זכות מצות הכתיבה שלא תהי' כמכורה להציבור וק"ו בן בנו של ק"ו אם הקדיש ס"ת טרם שנגמר הכתב אשר עדיין לא נקרא ס"ת כלל כדאמרו בגמ' פ' הקומץ דף ל' אפשר ס"ת חסר אות אחת וכתוב לקוח את ס"ת הזאת אשר בודאי עדיין לא קיים מצות כתיבה שלא הי' בדעתו ליתן במתנה גמורה שלא ישאר לעצמו כח לקיים המצוה אשר התחיל דאז מלבד הפסד מצוה הלא ענש יענש כחכז"ל כל המתחיל במצוה ואינו גמרה קובר אשתו ובניו ח"ו כמו יהודה שהתחיל במצוה ולא גמרה אשר מתו לו אשתו ובניו אין אנן סהדי גדול מזה אם נדב לבו לפזר ממון לקיים מ"ע אוקמי' לי' אחזקת כשרות שלא הקדיש הספר לבטל המצוה אשר התחיל אלא מחליטים דנתן הספר לבהמ"ד והשאיר לעצמו הזכות לקיים מ"ע עד גמירא ולא שייך כלל כל המקדיש בעין יפה הוא מקדיש היינו לוותר בממונו אבל לא לבטל המצוה (ובפרט הא דאמרינן המקדיש בעין יפה הוא מקדיש הוא דהוה כמו מתנה וה"מ בקרקע אבל לא במטלטלין עיין רמ"א ח"מ סוף סי' ר"כ ובסמ"ע ס"ק כ"ח בשם רשב"ם) ע"כ ברור כשמש דשייר לעצמו כח זכות לגמור מצותו ודו"ק.
<b>ורואה</b> אני שמסתבר מאוד שסתמא כאלו התנה הרי מבואר בב"ב דף פ' באם מכר פירות שובך שלו אעפ"כ צריך הלוקח לשייר לו בריכה ראשונה דאל"כ יוחרב שובכו או אם מכר נחילות דבורים צריך להשאיר ג' נחילין דאל"כ יוחרב כוורת שלו יעו"ש ברשב"ם כי פרושו נאה והובא בש"ע ח"מ סי' ר"ך סעיף ח"י שאם מכר סתם ולא אמר כל פירות אנו מחליטים שלא מכר בכח שיוחרב שובכו או כוורתו יעיין בסמ"ע שם היטב מכ"ש שלא נאמר אם נדר בסתם ספרו לבהמ"ד שלא השאיר לעצמו כח שלא יופסד מצותו ודו"ק.
<b>ועלה</b> בדעתי יען כי עכשיו אין אנו בקיאים בחסירות ויתירות אשר מטעם זה חידש השג"א בסי' ל"ו יש תריס בפני פרעניות שלא נזהר כל אחד מישראל במ"ע של כתיבת ס"ת יעו"ש א"כ אין בירור הפסד מצוה דאולי אפי' אם הוא יגמור הכתיבה לא יקיים מצוה כלל א"כ איך נהי' אנן סהדי דהשאיר לעצמו כח גמר כתיבה אך באמת הדבר רחוק מהשכל הלא עין בעין נראה כי זה האיש הנודר הס"ת לבהמ"ד הוא מן החרדים לדבר ד' ופיזר ממונו על ספק קיום מ"ע ובפרט שחקרתי במקו"א הלא יש על כל איש ישראל חזקת חיוב של מ"ע כתיבת ס"ת וצריך לקיים מספק שיהי' ממנ"פ פטור ואם לא יכתב כלל הוה מחויב מספק ולא יצא עכ"פ מידי חיובו אבל אם כתב אי כשר ס"ת כלפי שמיא הרי קיים המ"ע ואם לאו אונס רחמנא פטרי' ודו"ק ומהכ"ת שלא שייר לעצמו זכות קיום ספק מצוה ועכ"פ יש בזה כבוד התורה אשר בנ"י מהדרין אחריה לקיים רמז קיום מ"ע של כתבו לכם את השירה הזאת לעד ודו"ק.
<b>על</b> כן ברור בעיני גם אם נדר סתם ספרו יהי' לבהמ"ד שהשאיר לעצמו גמר כתובת הספר וראוי' הי' להניח לבעל הספר שיגמור הוא את כתיבת ס"ת כנלע"ד בעז"ה (ויעיין דבר נפלא באדמ"ו אמרי א"ש יו"ד סי' ק"ו).
<b>ספק</b> השני אי אנשי בהמ"ד אשר האמינו שהנותן הספר נתן בעין יפה וזכו הם בגמר הכתיבה במה חטאו אי עברו רק ועשית את הישר והטוב או אם גם פעלו עולה שלא הלכו בדרכי תורה והעבירו חק ודת וצריכים לפייס לבעל הספר.
<b>ונ"ל</b> מלבד שעשו שלא כהוגן דמבואר במג"א סי' נ"ג ס"ק כ"ו וז"ל ואין להתקוטט בעבור שום מצוה שהרי שנינו הצנועים מושכים ידיהם מלחם הפנים עכ"ל ובמחצית השקל נתקשה דלמא יש להתקוטט בעבור עשיות מצוה רק שם דבלא"ה לא השיגו ידם לכזית או כדי שביעה לכן הצנועים מושכים ידיהם כבר תרצתי במקו"א דראי' מג"א ממה שקראו חכז"ל להחוטפים גרגרים שם גנאי וקשה הא ע"י חטיפה שלהם השיגו כזית או כדי שביעה ושפיר חוטפים אלא פשיטא שלא להתקוטט בעבור שום מצוה ודו"ק וכל זה להתקוטט כדי להתחיל במצוה אבל מי שהתחיל במצוה יש להתקוטט שיזכה לגמור והבאתי ראי' מסוטה דף י"ג דהקשה הגמ' בעצמות יוסף ותו אי לא איעסקו בי' ישראל בניו לא הוו עסקו וכתב רש"י וז"ל ואיך הניחו בניו לשאר העם להתעסק בו עכ"ל וקשה הא אין ראוי' להתקוטט בעבור שום מצוה ועשו בני משה כדת והי"ל לרש"י לפרש בהיפך ואיך בקשו בנ"י ליטול מהם ביד חזקה העצמות וצע"ג רק הוא הדבר בניו של משה שזכו במצוה מכח אביהם כמבואר במג"א בס"ק ל"ג א"כ הם התחילו במצוה יעיין ר"ן כתובות פ' הכותב דלא מהני סילק בחיי אביו על ירושתו דכבר יש כח להבן בנכסי אביו גם בחיי אביו ולא מהני סילק אך לא נגמר כחו ולא יוכל למכור יעו"ש וקשה שפיר למה לא יתקוטטו בני משה ומשני שאמרו כבודו במרובים היינו כל ישראל והבן וא"כ בנ"ד בעל הספר שהתחיל במצוה הי' ראוי לו להתקוטט לגמור מצותו אבל אנשי בהמ"ד לא הי' ראוי להתקוטט בעבור המצוה כי לא שייך כאן כבודו במרובים ואין להאריך בזה יותר.
<b>אך</b> אף גם זאת לא ידעתי איך קרבו לגשת לגמור הכתיבה ביד חזקה הלא טרם שהתנדב הבעל הספר ליתן אותו לבהמ"ד כבר זכה הוא בזכות המצוה וס' אם אח"כ זיכה זכותו לבהמ"ד א"כ אוקמי אחזקה בחזקת מרא קמא הלא אותו זכות כבר הי' לבעל הספר וצריך בירור להוציא הזכות מחזקתו ובכל ספק ילפינן מנגע דאוקמי אחזקה וא"כ נפלאת איך אנשי מעשה קרבו אל מלאכת הקודש לזכות בתורה כנגד חוקי התורה.
<b>ואין</b> להשיב דמיד שנתן במתנה הספר לבהמ"ד איתרע חזקת מרא קמא דהא עשה דבר כנגד חזקה כמו בזרק קדושין ס' קרוב לו ס' קרוב לה כמבואר בתוספות כתובות דף כ"ג בד"ה תרווייהו בפנוי' קמסהדי יעו"ש זה שיבוש דשם נעשה מעשה זריקת קדושין דהי' ראוי לשנות החזקה דאלו נפל קרוב לה היתה מקודשת אז איתרע חזקת קמייתא אבל אי הי' ספק אם זרק לה דבר אשר ראוי לפעול קדושין כגון אם הי' הס' אם הי' טבעת של איסור הנאה אז בודאי אמרינן לאוקמי אחזקה דהא יש ס' אם נעשה מעשה אשר הי' ראוי לסתור החזקה דהוה כס' אם זרק קדושין כלל דזריקת איסור הנאה הוה כזריקת צרור ארץ והבן זה וה"ה כאן הגם שנדר זכות קריאת התורה לבהמ"ד אבל אם גם זיכה זכות גמר מצות כתיבת ס"ת ליכא ריעותא כלל ואטו אם ידענו שא' נתן במתנה כלי אחד לחבירו ועל כלי השני יש ספק אם נתן גם אותו לחבירו נאמר יען שנתן כלי אחד איתרע חזקת מרא קמא גם על כלי השני וה"ה כאן יען דנתן זכות אחד לבהמ"ד יהי' איתרע חזקתו על זכות השני שהוא זכות מצות גמר הכתיבה בודאי אמרי' על זכות השני שהוא זכות גמר הכתובה נשאר בחזקת מרא קמא ודו"ק.
<b>והרואה</b> יראה כמה גדולה חזקה אשר הפליגו חכמינו בכתובות דף כ"ד דתניא ר"י אומר גדולה חזקה שנא' ומבני כהנים בני חביה בני הקוץ בני ברזילי וגו' שאמר להם הרי אתם בחזקתכם במה שהייתם אוכלים בגולה בקדשי גבול יעו"ש אשר ביאר התב"ש בסי' ח"י ס"ק כ"ט דלא דמי הך חזקה לשאר חזקות דבשלמא בחזקת מקוה או חזקת סכין ידענו עכ"פ בירור שהי' פ"א אשר הי' המקוה והסכין כשרים אבל כאן דלמא מעולם לא הי' אבותיהם כהנים דלא הי' להם ספר היחוס רק שהי' בידם זכות אכילת תרומה אין מוציאין זכות הנ"ל מידם כי אם בראי' ברורה כמו שאין מוציאים ממון מיד המוחזק בו יעו"ש וכ"ש זכות מצוה גמר כתיבת ס"ת אשר הי' ביד הבעל הספר פ"א בחזקת ודאי מי יוציא זכות זה מידו כי אם בראי' ברורה כשמש ודו"ק.
<b>והביטה</b> על גודל הדבר שמי שלוקח זכות חבירו יען שהקדים עצמו נקרא גזלן בפי הקדוש הגאון התב"ש בסי' ט"ז ס"ק כ"ו בהשיגו על הש"ך כ' וז"ל ותו דלא נ"ל כלל לומר ששבחוהו חכמים לקראו זריז ונשכר כמ"ש בגמ' להדיא ארישא אי אסור לעשות כן ואין זה כ"א זריז ונפסד גם פי' הגמ' זריז דלא עבד אסורא והיינו שאם לא שחט הי' אפשר ליכשל ומה זריזות הוא זה לעשות ודאי אסור לגזול זכות חבירו כדי שיוצל מס' איסור וכי אומרים לאדם חטא בודאי בשביל שתזכה בס' עכ"ל הזהב והטהור וא"כ ק"ו כאן שלא הי' זריזין במה שלקחו זכות בעל הממון לא הרויחו בדבר שלא זכו כלל לקיים מ"ע נהפוך הוא הזיקו לבעל הספר ולא זכו לעצמם מאומה אבל ח"ו שגם גזילה לא שייך להזכיר כאן שלא ביקשו להרויח לעצמם הנאת ממון שוה פרוטה רק שטעו בדבר מצוה ולא עשו מצוה ונעשה הפסד זכות לחבירם ונסלח לכל עדת בני ישראל כי לכל העם בשגגה ויעיין במג"א סי' שח"י בשם רד"ך ובט"ז יו"ד סי' צ"ט ודו"ק.
<b>וכלל</b> הדברים שהי' לבעל הספר שני חזקות (א) חזקת מצוה (ב) חזקת ממון כי הרבה אנשים משלמים ממון כדי לזכות אותם לכתוב אות או תיבה אחת ויעיין במ"ל בה' מע"ק שלא יוכל ליתן אתרוג גרוע בעבור אתרוג טוב דדווקא גנב יוכל לפטור עצמו בכבש תחת שור דהא הבעלים לא הי' יכולים למכור קדשי הגוף רק ישיגו כפרה וגם בכבש יוכל לכפר אבל אתרוג הוא בר דמים וה"ה כאן גמר הכתיבה הוא שוה דמים ואמרינן אוקי לבעל הספר על שני חזקות שלו וכל הלוקח זכותו הוא מפסידו שלא כדת ושלא כדין והבן.
<b>ספק</b> השלישי אם נאמר יען שאנשי בהמ"ד שגגו ברואה והיו זריזין לזכות שלא כדת של תורה מה יעשה בס"ת אם גודל חטאם עד שפעלו פגם על הספר ולא יקראו בו בצבור או נימא אף שפעלו עולה בכל זאת לא פגעו בספר תורת ד' כלל וראוי לקרות בו בצבור ומה שעבר עבר.
<b>נלע"ד</b> דאסור לקרות בו בצבור יען דנעבדה בה עבירה ששלחו בני המדרש את ידם במלאכת ריעם וכתיב אני ד' שונא גזל בעולה וחילי דידי מדברי תשובת הרא"ש שהובא בב"י יו"ד סוף סי' רע"ו וז"ל לקדור את האזכרות מן היריעה מוטב שיסלק היריעה ויכתב אחרת במקומה וז"ל הר"ר יהודה בנו בתשובה יריעה שהי' בה אזכרות שתים האחת היא מיותרת וקדורה בענין בנשאר נקוב מקום שם מוטב הי' לסלקו מלקדור האזכרות וכן כ' א"א ז"ל ואולי אם נקדור לא הי' מסלקו ומ"מ כיון שנעשה בה עבירה טוב הי' להחליפה עכ"ל ואומר אני ומה התם שלא עשה עבירה בכתב רק האיש עשה עבירה שעשה קדירה בשם שחתך מקצת היריעה אשר הי' כתוב עליו השם ונראה כהשחתה כמו שאמר ר"ט בשבת קט"ז על ספרי מינים שהי' קודר האזכרות שבהם ושורפן ונפסל בזה כל היריעה וכ"ש כאן שנעשה מעשה חמס בגוף הכתב אשר יפעל שם חדש שם ס"ת דכל זמן שלא הי' תיבת האחרונות כתובות לא הי' עליו שם ס"ת כמבואר בפרק הקומץ דף ל' ואין לך עבירה גדולה מזו שציערו לאיש ביום שמחתו והזיקו זכותו הן בממון והן במצוה שנפסל היריעה כולה דהא באותן תיבות או פסוקים נכתם עונם לפני ד' תמיד לכל הימים אשר יעמוד הספר והבן.
<b>ולא</b> עוד ומה בקודר האזכרה שכבר חל קדושת היריעה לשם ס"ת נפסלת אם נעבד בה עבירה ק"ו אם נעשית עבירה בה טרם שחל על היריעה שם ס"ת דכלל גדול שגדול הכח אשר כבר חל שלא יופסל בנקל אבל נקל הוא שלא יחול שם חדש (דוגמא לדבר סברת הר"ן בנ"ט בר נ"ט דאיסורא אסור ונ"ט בר נ"ט דהתירא מותר) וה"ה נקל הוא שיפעל עבירה שלא יוכשר הספר אם נעשה בו עבירה מאשר יפעל עבירה לפסול ס"ת אשר כבר כשר ודו"ק.
<b>והרמב"ן</b> במלחמות פ' לולב הגזול כ' וז"ל הלכך לולב הלקוח מן הגזלן לאחר יאוש לוקח יוצא בו ידי מצוה שהרי הדיוט מותר ליקח ממנו הקדיש גזלן בהמה גזולה אינה מכפרת ואינה קריבה שהרי אסור ליקח ממנו אמר הקב"ה ממני ילמדו בני והרי זה נכון עכ"ל הרי שחמור קדושה לגבוה וס"ת קדושה לגבוה היא וכ"ת שקריאת התורה הוה מדרבנן זה שיבוש דעכ"פ הספר צריך להיות קדוש כקדושת הגוף של קרבן ואז אם נתקדש הספר שהי' עליו שם ס"ת כשר לקרות בו מדרבנן וכל זמן שנעשה בו עבירה אשר יהי' פסול בקרבן פסול לקרות בו כסברת הרא"ש בקדירת השם ודו"ק.
<b>והתבוננתי</b> אפשר דנהפוך הוא בשלמא אם כבר קיבל השם ס"ת ואח"כ נעשה בקדירת השם עבירה אמרינן כשם שאזכרה פועל קדושה על כל יריעה כמו שהבאתי למעלה בשם הסמ"ג ובני יונה ה"ה אם נעשה אח"כ עבירה באזכרה פוסל כל היריעה אבל בשאר תיבות דלא פועלים קדושה על יריעה ה"ה שאין עבירה הנעשית בו פוסל היריעה כולה אך כל השופט בצדק וראה על האמת דגרע טפי אם בשעה שקבל הכתב ביריעות שם ס"ת נעשה בו עבירה שיעכב העבירה שלא יקבל הס"ת שם הכשרו בעבירה דכ"מ דא"ר ל"ת ל"מ אפי' בשוגג ואיך יפעול הכותב באותיותיו לגמור שם ס"ת אם הוא עשה אותם בעבירה יעיין רמב"ן במלחמות סוכה שגזל פסול אפי' ביו"ט שני ועיין סוף מנחות דף ק"ט כהנים ששמשו בבית חוניו לא ישמשו במקדש ועיין במג"א סימן קמ"ד בשם ירושלמי ועיין סנהדרין דף כ"ג ארבעים בכתפי וכשר ועיין תוס' ריש חולין ועיין בתשובת רשב"א הובא ברמ"א ח"מ סי' ש"ו ודו"ק שם.
<b>וידע</b> מעלתו נ"ו הא דעבירה פוסל היינו אם העבירה הוא ביריעה או בכתב אבל בודאי בעבירה שחוץ מהם כגון שסופר מחה בכתב אפי' כמה אזכרות נשאר היריעה כשירה לכתוב עליו מחדש דהוא הגברא חטא אבל לא נעשה עבירה בגויל ועיין נב"י ח"ר יו"ד סי' ע"ז בד"ה עוד ימצא ראי' לזה ודו"ק.
<b>על</b> כן לבי אומר לי שפסול לקרות בו בצבור כי נכתם בו עון בגמר הכתיבה והכל הולך אחרי החתום ובס"ת כתוב זה אלי ואנוהו התנאה לפניו במצות וי"א שהוא דאורייתא בס"ת עיין שג"א סי' נ' ודו"ק.
<b>ספק</b> רביעי דספר פסול מלקרות בו אם מהני בו תיקון שיהי' חוזר להכשירו ע"י שיעבור הבעל הספר קולמוס ויקדש אותן תיבות לשם ס"ת או לא מהני מה שמעביר בקולמוס ומקדש אלא צריך לגנוז היריעה הלז ולכתוב יריעה אחרת.
<b>ונלע"ד</b> לחקור לכאורה הי' מסתבר שבעל הספר יעבור על אותן תיבות בקולמוס ויקדש אותם לשם קדושת ס"ת ויהי' נחשב לו כאלו כתבם הוא על היריעה מתחילה כסברת התוס' בגיטין דף י"ט דאם הכתב השני מחדש דבר אמרי' כתב ע"ג כתב הוה כתב יעו"ש ה"ה כאן כתב השני מחדש שם ס"ת על כל היריעות וק"ל.
<b>אמנם</b> זה אינו אמת דבשלמא אם התורה מקפדת בס"ת שיהי' הכתובה לשם קדושת ס"ת או בתפילין לשם קדושת תפילין או בגט שיהי' נכתב לשם גרושין א"כ אם נכתב מתחילה שלא לשמו הראוי לא נעשה אותו כתב אשר הקב"ה מבקש וכתב השני נכתב כאשר פי ד' דבר אז אמרינן דכתב השני הוה כתב דהא כתב הראשון לא הוה אותו כתב אשר יוכל לפעול בשום פעם שם ס"ת או שם תפילין או שם גט אבל בנ"ד דנכתב הכתב לשם ס"ת בחיבוב מצוה בכל מחשבות ודיעות אשר פי ד' קבעו רק עבירה שבא מכח איש הכותב מעכב שלא יהי' הכתב לרצון לפני ד' ששונא גזל בעולה מצוה הבא בעבירה והוה העיכוב מכח הגברא החוטא נפשו אבל עכ"פ בכתב מיהא לא היה חסרון שלא יהי' חשוב כתב בס"ת וכיון דבעל הספר לא יוסף מעלה באיכות הכתיבה לא הוה כתב השני כתב כלל ודו"ק.
<b>וראי'</b> לסברא הנ"ל דמעולם לא שמענו לחקור כתב ע"ג כתב אי הוה כתב רק בשלא לשמו או לשמה אבל אי נכתבו תפילין שלא כסדרן או אם נכתבו בחק תוכות או אם נכתבו בעבירה יעיין א"ע סי' קכ"ג דנימא שיעבור עליו קולמוס לא שמענו אלא ברור יען שאין חסרון בגוף הכתב ל"מ העברת הקולמוס כלל גדול ע"ד רמז כמו שאמרו חכז"ל בזבחים דף ב' מינה מחריב שאינה מינה אינו מחריב כל שיש חסרון מכח הכתב מהני כתב שני וחסרון שחוץ ממנה לא מהני ודו"ק כי קצרתי.
<b>וגם</b> מעיקרא אין לדמות כלל לסברת התוס' הנ"ל דבשלמא אם נכתב הס"ת או התפילין או הגט שלא לשמן א"כ לא פעל הכתב כח קדושה או כח כריתות וכתב השני מחדש כח קדושה או כח כריתות על כן כתב השני הוה כתב אבל בנידן שאלתינו דכתבו האותיות בדיו שלהם והתקדשו האותיות בקדושתם ולכל הפחות יש להם קדושת חומשין אשר גם המה בקדושת אותיות שמים רק חסר להם קדושת שם ס"ת לכל דיניו ולקרות בי בציבור עיין מג"א סי' קמ"ג אבל עכ"פ יש עליו קדושת חומשין וזה בודאי שכתב הראשון הוה כתב וכתב השני לא הוה כתב דנימא כתב ע"ג כתב הוה כתב ודו"ק (אח"כ מצאתי עוד בדברי אדמ"ו ז"ל חת"ס יו"ד סי' רע"ט ראי' למ"ש).
<b>ואגב</b> גררא אזכיר פליאה נשגבה בעיני על הנב"י ח"ר יו"ד סי' ע"א בד"ה ועוד שהוכיח אם אחד נשבע בס"ת פסול עכ"פ נקרא שנשבע לשקר בס"ת שאפי' אם יש בספר כמה פסולים אעפ"כ עדיין קדושתו ראשונה קדושת ס"ת עליו דהרי אנו רשאין לתקנו ואחר התיקון מברכים עליו בציבור וקשה אחרי שקודם התיקון לא הי' עליו קדושת ס"ת איך חוזר אם נעשה התיקון בתיבות ואותיות שהי' פוסלים הקדושה לשאר הספר וכבר נפסל כלו ונסתלק קדושתו ואם תאמר שבתיקן אותן תיבות מעוטים חוזר ונתקדש כל הספר הא ליתא דבשעת הכתיבה צריך להיות הכל נכתב בקדושה ואם נכתב קצת הספר שלא בקדושה אף שכותב שאר כל הספר בקדושה הוא פסול וכל שם ושם צריך להתקדש בפ"ע בשעת כתיבתו וא"כ כשאירע פסול בספר הי' מסתלק הקדושה מכל הספר לא הי' שום תקנה לספר אלא ודאי שאף בשעה שנפסל נשאר על כל שאר הספר קדושת ס"ת יעו"ש.
<b>ואמרתי</b> במקו"א אחרי נשיקות עפר כפות רגלי תורתו נ"ל דלק"מ דיש לנו שני מיני קדושה בספר תורה (א) קדושת הכתב שכל אות ותיבה וכל פרשה נכתבו במחשבות קדושת הכתב וקדושת אזכרות עד שנגמר חומש שלם (ב) קדושת ספר תורת ד' שנתחברו יחדיו חמשה חומשי תורה בתפירות על סדרן עד שלא חסר מתורת ד' מאומה אז בא לכל הכתב שם ס"ת ושם קדושת ספר תורה חמור מקדושת חומשין כנודע בדיניו בש"ס ופוסקים ואם בא אח"כ חסרון באות או בתיבה הלך מכל הכתב שם קדושת ס"ת כדאמרן בהקומץ דף ל' אפשר ס"ת חסר אות אחת וכתיב לקוח את ס"ת הזאת דתורת ד' תמימה דווקא ואם חסר אות אחת לא הוה ס"ת רק קדושת חומשין שהוא בא לכתב בשעת כתיבה שהוא באותיות שמים וכאשר יתוקן אח"כ האות או התיבה שנפסל או שהי' חסר וכדומה בא בחזרה קדושת ס"ת יען שע"י האות נעשית תורת ד' תמימה וסופו כתחילתו כשם שבתחילה קבל הכתב שם ס"ת ע"ו אות אחרון כך עכשיו מקבל שם ס"ת ע"י אות אחרון שהי' חסר וא"כ אם הנשבע אמר אנכי אשבע בספר תורת ד' פטור דספר שחסר אותיות או תיבות הוה דבר שבקדושה אבל ס"ת לא הוה והארכתי בזה במקו"א והבאתי גם דברי ס' בני יונה שמהני אם מקדש ד' באות אחרון מן השם ופועל קדושה על כל השם וא"כ מאי כולי האי אם האות אשר פועל על הכתב שם ספר פועל הקדושה על כל הספר אבל בלא"ה נכון כמו רמזתי למעלה והבן ובזה יש לי להשיב גם על דברי אמ"ו ז"ל בחת"ס יו"ד סי' רע"ט בד"ה איברא רק אין פנאי כעת להרחיב פה.
<b>נחזור</b> לענינינו דבודאי לא הוה כתב השני אשר יפעל קדושת שם ס"ת כתב אם העביר בקולמוס על כתב הראשון אשר הי' עכ"פ קדושת עצמן קדושת חומשין ודו"ק.
<b>שוב</b> התבוננתי דבלא"ה א"א להעביר קולמוס לשם ס"ת הן אמת שתוס' חדשו סברתם אליבא דר"י ורבנן אבל לרב חסדא לא וכן מחמירים בא"ע סי' קל"א דלא מהני כתב ע"ג כתב אפי' אם כתב הראשון הי' שלא לשמה ועיין במג"א סי' ל"ג ובפרמ"ג שם וכ"ש בנידן שאלתינו דהי' כתב הראשון לשמו ויש עליו עכ"פ קדושת חומשין דלא מהני כתב ע"ג כתב ודו"ק.
<b>על</b> כן להעביר בקולמוס ודאי לא מהני אבל אם לא הי' באותן פסוקים אזכרה אפשר למחוק אותן תיבות ולכתוב הבעל הספר מחדש אותן פסוקים נ"ל שנכון לעשות כן שלא תהי' צריכה היריעה גניזה דהא הכתב אשר בו נעשה העבירה נסתלק ונשאר היריעה כמקדם בלי שמץ פסול דאזיל הכתב והיא בקדושתה ולא דמי אם קדר השמות דנשאר נקוב לעולם וניכר שנעשה עבירה ודו"ק.
<b>ספק</b> החמישי על מי מוטל לשלם אי על בעל הספר שלא קיים מצותו ומצוה לכתוב משלו או על אנשי בהמ"ד שהם גרמו לשלם הרבה למחוק את כתב ישן או אם יש בו אזכרה וצריכה היריעה גניזה ולכתוב אחרת אשר עולה הפסד רב.
<b>נלע"ד</b> לכאורה אנשי בהמ"ד פטורין מלשלם דהא הוה היזק שאינו ניכר ולא שמי' היזק ואנשי בהמ"ד הי' שוגגין אומר מותר שוגג הוא עיין ט"ז יו"ד סי' צ"ט ואפילו אם נאמר שגגת ת"ח עולה זדון אבל כבר חדשתי במקו"א כי על רבים לא גזרו שיזיקו ח"ו במזיד השתא במקום דחששו על חשדא אמרי' ברבים ליכא חשדא עיין בר"ה דף כ"ד ובמג"א ה' שבת מכ"ש דלא חיישינן על רבים שיזיקו לחבירם וא"כ היזק שאינו ניכר לא שמי' היזק ופטורין מלשלם ודו"ק.
<b>אמנם</b> אמרתי דנחשב היזק ניכר דהא מתחילה גויל חלק בלי שחרות ועכשיו ניכר בו קוי דיו רק אם הי' מהני להשלים כשרות ס"ת הי' אותן צורת דיו תיקן ועכשיו דדיו הזאת לא פעל תכלית שם ס"ת א"כ נשאר היזק ניכר שעשו בידים שחרות על הגויל וצריכים לשלם וראי' לזה מדברי רמב"ן בדיני דגרמי שהקשה למה פסקי' בב"ק דף צ"ט טבח שאינו אומן חייב לשלם הא הוה היזק שאינו ניכר דמי יכיר אם שהה או לא ותי' דכיון דשחט שנחתך הצואר מעשיו ניכר דמעיקרא היתה חי ועכשיו שחיטתה מופרעת ומושלכת על הארץ רק אם היתה השחיטה כדת הוה האי היזק תיקן ואם שהה ולא הוה כדת ממילא ניכר מעשיו בהיזק ניכר יעו"ש דבריו מתוקים וה"ה כאן דניכר המעשה צורת שחרות האותיות וכיון דלא נפעל קדושת הספר הוה היזק ניכר וצריכים אנשי בהמ"ד לשלם ודו"ק.
<b>אך</b> יש להשיב בשלמא אם עשה ניבול בשחיטה הוה היזק ניכר דלא פעל בשחיטה מאומה רק חתך הצוואר שתצא הנפש וניכר ההבדל בין החיה ובין המתה וה"ה כאן אם הכתב לא פעל מאומה להיות הפעולה נחשב לתיקון הי' נחשב להיזק ניכר אבל באמת עשה אותיות ותיבות אשר יש לו שווי' ללמוד ממנו לדעת כל יד החזקה ומורא גדול אשר עשה משה לעיני כל ישראל וכדומה זה בעצמו שווי' ללמד לתינוק צורת אותיות וקריאת התיבות וגם פעל עכ"פ ע"י הכתיבה שנשלם קדושת החומש ולא נשאר רק היתרון השווי' בין קדושת חומשין לקדושת ס"ת זה הוה היזק שאינו ניכר דגם קדושת חומשין ושווי' של חומשין הוא כמעט שוה רק יש יתרון גבוה מעל גבוה למעלה בקודש והבן זה (ועיין במרן אמרי א"ש יו"ד סימן ק"ו בד"ה ועל).
<b>ובני</b> הב' החרוץ ר' יעקב שלום נ"י אמר הבדל אחר בשלמא בהתנבל בשחיטה אפי' אם בעל בהמה בעצמו עשה כזה היתה ג"כ נבילה א"כ נחשב צוואר מפרעת היזק ניכר דכל הרואה יאמר מי שעשה מעשה הזה הזיק אפי' אם בעל הבהמה עשה זה הזיק לעצמו לעשות מבהמה חי' בהמה מתה וממילא אם איש אחר עשה זאת צריך לשלם ההיזק אבל בס"ת אם בעל הספר בעצמו הי' כותב האותיות לשמו לא הי' נחשב שעשה היזק לעצמו נהפוך הוא עשה תיקון אם הי' הוא כותב וצריכין אנו להזכיר יען דאיש שאינו בעל ממון עשה זה באלמות או בחטאתו כי לא ידעתי הוה היזק א"כ לא הוה היזק ניכר כיון דבלא הזכרת העושה לא נודע היזק כלל והוא דבר חדש בעז"ה ונכון בסברא.
<b>סוף</b> דבר הכל נשמע שאנשי בהמ"ד פטורים מלשלם רק ופייסו על שציערו לעכוב מצותו וגרמו לו הפסד ממון ודו"ק והי' בדעתי לחקור עוד פרטים רק אני ערוד מאוד ולא באתי אלא לגלות דעתי לכבוד התורה הקדושה ויהי' חלקי עם כל הלוחמים מלחמות ד' אשר יאמר בספר דברי הד"ש. הק' חיים סופר
<b>סימן</b> <b>מט</b>
<b>שאלה</b> איש אחד יש לו ספר תורה מירושת אבותיו דור אחר דור וקראו בו בבהכ"נ בשבתות ידועים כגון פ' זכור ובכל שבת שמוציאים שני ספרים וכן ביו"ט כי עשה הידור בספר הזה כי ראש המשפחה הי' אדם גדול בענקים בתורה ויראה וכתב בעצמו הספר לקיים מצות כתבו לכם וזה ימים בא תלמיד חכם עובר אורח והי' שם ביו"ט העבר וקראו אותו לתורה וכאשר ירד מן הבימה אמר שלא יוציאו עוד הספר לקרות כי בו כמה אותיות אדומות אשר אין בהם רושם שחרות דיו ואחר התפלה ביקש העשיר להראות לו אותיות ההמה אשר צריכים תיקון נעלו הספר ופתחו וראו בכמה יריעות אותיות אדומות וכמה שמות הקדושים אדומות ואמר הת"ח הנ"ל שאי אפשר לתקן הספר ושיעשו בו סימן במפה שלא יקראו עוד בו והביטו אחריו על הת"ח כי תורה חדשה היא לאמור על הספר אשר כל חפצים לא ישוו בו שנפסל לעולם ושאלו אם יש באמרות העובר אורח ממש או קרא האי ת"ח וטעה כי הדבר לפלא באזני כל השומעים לאמור ראו זה חדש הוא.
<b>תשובה</b> ת"ח שאמר דבר אין מזיחין אותו עד שנדון אותו לכף זכות כי כבוד מלכי רבנן חקור דבר חלילה לחשוד לת"ח שלא חש על כבוד ס"ת ויצוה להניחו בקרן זויות ארון הקודש אם שיחת חולין של ת"ח צריכין לימוד ק"ו אם ת"ח אמר דבר הלכה בכל זאת מותר לכל אדם לברר מפי סופרים וספרים שיש תיקון סופרים לספר תורת ד' ואשר יתן ד' בפי אותו אשמור לדבר בעזהי"ת.
<b>ראשית</b> יש לדון לכף זכות אם המצא ימצא בשמות הקדושים שחצי שם אחרון יהיו האותיות שחורות וחצי שם הראשון יהי' האותיות אדומות בלי רושם שחרות אז אם יכתב מחדש חצי שם הראשון נמצא דנכתב השם שלא כסדר והשכל גוזר דאין השם מן המובחר דזה אלי ואנוהו כתיב לכתוב אותו כסדר שהוא מפורש יוצא מפי כהן גדול ולא להיפוך לכתוב אותיות אחרונות קודם הראשונות דהא כיון שהדיו הלך ונשאר אדמימות פרח הכתב אזל הקדושה ונחשב לנו כאלו מקום אותיות אדומות לא נכתב מעולם וכבר העיר הרב הגדול מוה' טיאה ווייל ז"ל בנב"י סי' ע"ו דהשם צריך להיות כתוב כסדרן והנב"י שתק על ספק זה רק רחוק מהשכל שהי' זה מחשבת ת"ח הנ"ל דא"כ לא יופסל לעולם דברוב זמן יאדימו גם שאר האותיות מהשם ויוכל לתקן בהעברת הקולמוס.
<b>ויגעתי</b> ומצאתי מחשבת ת"ח הנ"ל שהדבר מפורש שאין לספר תיקון כלל והוא כי אדמ"ו בחתם סופר סי' רנ"ו בד"ה היוצא מדברינו כתב וז"ל הס"ת הנ"ל אם השינוי לאדמימות מחמת יושן וכדרכו של דיו הרי הוא כשר שהרי נכתב בדיו וטוב להעבירו בקולמוס כדי לקיימו ימים רבים יותר כנ"ל וקרוב לוודאי אפי' בשמות הקדושים מותר בדיו ע"ג דיו דאין כאן מחיקה אבל אי נשתנה לאדום ממש מה שאין כן וסתו של סתם דיו או אפי' רק לאדמימות רק שנשתנה מיד מהרה דנראה שאינה מחמת יושן אלא שנעשית הדיו על ידי המצאה חדשה מסממנים אחרים הרי הוא פסול מעיקרא ואסור להעביר על שמות שאינם נמחקין דהוה כמו דיו ע"ג סיקרא דמוחק התחתון ולענין קדושת השם אין חילוק אפי' נכתב בכל צבע אסור למחקו דהתם לא כתיב וכתבתם דנילוף כתובה בדיו אלא לא תעשון כן לד' אלקיכם וע"ז הנכתבת בכל צבע מ"ע ואבדתם וממילא לא תעשון כן לד' אלקיכם ובסת"מ לא כשר משום דבעי קדושת כתובה וקדושת כתיבה לא הוה אלא בדיו דילפינן מואני כותב וא"כ לענ"ד אין תקנה לאותו ס"ת עכ"ל ומעתה ברור שת"ח הידוע פסל הס"ת הלז יען שראה כמה אזכרות שהם אדומים א"כ לא מהני תיקון כלל.
<b>ועפר</b> אני תחת כפת רגלי אדמ"ו ז"ל כי כפי הנראה לי מותר לכתוב ולהעביר הקולמוס על אזכרות אשר נתאדמו ממש ואגלה דעתי בעזרת חונן הדעת הנה קוטב דברי אדמ"ו ז"ל לפסול הספר הוא דאם אדמימות האותיות בא מחמת יושן ונקראים עוד דיו מותר להוסיף דיו אפי' באזכרות דדיו ע"ג דיו לא הוה מחיקה אבל אדומים ממש הוה כדיו ע"ג סיקרא דהתחתון הוה כסיקרא ואם כותב אח"כ עליהם בדיו הוא מוחק את השם דאפי' נכתב השם בצבע הוא מקודש ובסת"ם לא כשר משום דבעי קדושת כתיבה וקדושת כתיבה דוקא בדיו אלו תמצית דבריו הקדושים.
<b>ואחרון</b> יצא ראשון מה שחידש אדמ"ו ז"ל דאם כותב בדיו על אזכרה מסיקרא מוחק את השם דבר זה נפלאת בעיני מאוד בש"ע סי' ל"ב בא"ח סעיף ג' כתב וז"ל אם זרק עפרות זהב על האותיות מעביר הזהב וישאר כתב תחתון וכשר אבל אם זרק הזהב על אות מאזכרות אין לו תקנה לפי שאסור להעביר הזהב משום דהוה כמוחק את השם עכ"ל ועיין מקור הדברים בב"י ולכאורה יפלא מאוד מה כתב דהוה כמוחק את השם בכ"ף הדמיון היינו מראית עין משמע אבל באמת לא הוה מוחק את השם וקשה הא באמת הוא מוחק את השם.
<b>ונלפע"ד</b> ליישב בעזהי"ת דהנה מקור האיסור של מחיקת השם ילפינן מפסוק ואבדתם את שמם מן המקום ההוא לא תעשון כן לד' אלקיכם עיין שבת דף ק"כ ומכות דף כ"ב וא"כ כלל גדול בתורה אם אדם מישראל עושה איבוד בדבר אם הי' עושה בע"ז הי' מקיים מ"ע של איבוד ע"ז אז אם עשה ח"ו איבוד כזה בקדושת השם עובר על לאו דלא תעשון כן לד' אלקיכם דהכתוב השוה הדברים שיש מצוה לאבד בע"ז ויש איסור לאבד ח"ו בקדושת השם כמובן.
<b>ונחזי</b> אנן אי הי' עומד שם ע"ז רשום בכפלים תחתון הי' כתוב בדיו ועליו זורק עפרות זהב ובא ישראל וקלף העפרות זהב ושמר את עצמו שלא יקלוף הדיו בוודאי לא קיים מצות עשה של ואבדתם את שמם מן המקום ההוא דהא מתחלה ביטל העפרות זהב את הדיו והי' נראה ונגלה שם ע"ז במראות זהב ואח"כ אשר איבד מראות זהב של שם ע"ז נגלה ונראה אותו שם בעצמו במראות דיו ובאותו פעולה אשר יהי' מאבד שם ע"ז הוא מגלה אותו שם ע"ז בעצמו ולא קיים מצוה כלל דהא לא פעל מאומה.
<b>ואין</b> להתעקש ולומר במה שנטל עפרות זהב קיים מ"ע של ואבדתם ובמה שגילה שם ע"ז של דיו עבר עבירה שחידש מחדש שם ע"ז כאלו כתבו מחדש זה שיבוש דהא בתפילין צריך להיות הכתיבה כסדרן ואעפ"כ בשאר אותיות חוץ האזכרות מותר לגרור עפרות זהב והם כשירים ואי הוה כאלו כתבם הוה שלא כסדרן וגם באזכרה הוה הטעם רק משום דנראה כמחיקת השם אבל אם עבר וגרר הזהב כשירים התפילין כאשר כתב הריב"ש בסי' ז' וז"ל וה"נ אפשר לומר בכתב האזכרות בזהב דא"א לתקן מפני שאסור למחוק את השם דאם עבר וגרר וכתבו בדיו כשר אלא שהמתקן עבר ומפני שאין תיקון בהיתר קתני בכלהו הרי אלו יגנזו עכ"ל הזהב בנידן שלו אם כתב מתחלה האזכרות בזהב על הקלף בלי דיו כלל וה"ה בנידן אם זרק עפרות זהב על האותיות בדיו דכשירים אם עבר וגרר והא שלא כסדרן מעכב בתפילין וע"כ אם נוטל עפרות זהב נשאר הכתב אשר כתב מאז והוה כסדרן וא"כ ממילא אם נטל עפרות זהב משם ע"ז ונגלה אותו השם אשר הי' תחתיו מדיו לא פעל מאומה לא קיים מצוה ולא עשה איסור ח"ו כאלו כתב עכשיו שם ע"ז חלילה ודו"ק.
<b>ואם</b> כן אם הי' שם ד' הקדוש והנורא כתוב בכפלים מתחלה הי' כתוב בדיו ואח"כ זורק עליו עפרות זהב והי' כתב עפרות זהב מבטל כתב הדיו ובא ישראל וקלף העפרות זהב בשמירה גדולה שלא ינטל מן הדיו שתחתיו אז בוודאי לא עבר על לאו דלא תעשון כן לד' אלקיכם דלא עשה מאומה שיהי' איבוד ח"ו כי במה שנוטל עפרות זהב נגלה שם ד' אשר כתוב תחתיו בדיו ולא נחשב כאלו איבד ח"ו שם ד' דהא אם עשה כן בשם ע"ז לא קיים מצוה של ואבדתם את שמם וה"ה שלא עבר על לא תעשון כן לד' וזה ברור.
<b>אך</b> הגם שאם גורר הזהב לא עבר על לאו דלא תעשון כן הגם שאיבד העפרות זהב מן השם יען כי נגלה אותו השם בדיו עכ"פ מאי אולמא לגרר העפרות זהב להיות נגלה הדיו הגם שלענין תכלית כשרות פרשה הנ"ל לתפילין או לתכלית כשרות ס"ת חשוב מראה דיו ממראה זהב עכ"פ לקדושת האזכרות ליתן כבוד לשמו של הקב"ה יש בזהב הוד והדר לשמו המהולל והמשובח כמבואר בב"י בא"ח סי' ל"ב דהי' ס"ד שיכתבו האזכרות בזהב קמ"ל שגם המה נכתבים בדיו אבל שאר אותיות פשיטא בדיו ולא בזהב יעו"ש וכל זה לתכלית כשרות ס"ת ותפילין אבל לקדושת השם בפני עצמו בודאי זהב נאה יותר מדיו זה אלי ואנוהו כתיב וא"כ אם גורר הזהב נראה כמוחק את השם דמאי אולמי לראות על תכלית ס"ת ולא על כבוד שמו וע"כ כתב בש"ע דנראה כמוחק את השם ולא מוחק ממש והבן זה מאוד.
<b>ועיינתי</b> במקור הדברים ומצאתי בנמק"י בה' קטנות שכתב בד"ה בזהב וז"ל כלומר שזרק זהב על כתב השמות שנכתבו בדיו אפ"ה פסול דס"ל כתב עליון כתב הוא ומבטל התחתון לפי שהוא מחקו אסור לקרות בו עכ"ל ודבריו נפלאים בעיני לא ידעתי להלמם אם יהי' כוונת הנמ"י שבזה שזרק עפרות זהב על אותיות דיו והוה כתב עליון כתב ונעשה מחיקת השם ולפיכך פסול לקרות בו יען שעבר עבירה מחיקת השם דבר זה אי אפשר לאומרו דלענין קדושת השם ליכא קפידא שיהי' בדיו דוקא שיכול נקדש השם בכתיבה בכל צבע שבעולם וכאשר הבאתי בשם אדמ"ו חתם סופר ז"ל והוא פשוט.
<b>ולפ"ז</b> נחקור על הדבר איך הי' המעשה אם ישראל הי' נוטל עפרות זהב וזרק על שם ע"ז אשר הי' נכתב בדיו הכי ועלה על הדעת שישראל זה קיים מצות מחיקת ע"ז אשר כתב בתורה ואבדתם את שמם מן המקום ההוא רק גם עשה עבירה שכתב מחדש שם ע"ז זה אינו אמת דבוודאי נא התחיל לקיים מצות ואבדתם את שמם אלא הוא רשע עריץ שנתן נוי לע"ז שיהי' מוזהב בזהב שם ע"ז כי התורה אמרה ואבדתם את שמם מן המקום ההוא שלא ימצא שם ע"ז באותו מקום אשר הי' נכתב ובזריקת זהב על הדיו הגם שלא נראה הדיו על ידי כתב זהב עכ"פ לא אובד השם ע"ז מן המקום וממילא אם הי' כתוב שם השם הנכבד והנורא יזרק עליו עפרות זהב לא עבר על לא תעשון כן לד' אלקיכם כי לא איבד חלילה את שם ד' מן המקום אלא כסהו בעפרות זהב ועשה נוי והדור לכבוד שם הקדוש שיהי' לתפארת ואיך יאמר הנמ"י שעבר על מחיקת השם ולכן אסור לקרות בו וצע"ג.
<b>וגם</b> לו יהי' שעבר בזה שזרק עפרות זהב על מחיקת השם נקנס לס"ת שלא יקרא בי ויהי' התורה מונח בקרן זויית ולא מצינו שיהי' מותר לבני נגרר הזהב דלדידי' קנסו רבנן לבנו לא קנסו ואטו אם עשה זה איש אחר אשר אינו הבעלים של ס"ת יקנסו לבעל הממון בעבור שאיש א' עבר ועשה מחיקת השם ועוד מה יהי' הדין אם זרק בשוגג או באומר מותר דלא שייך קנס בזה דבר זה אי אפשר לאמרו או לשמוע שיהי' זה מחשבות נמ"י ולא עוד שלא מצינו קנס זה מפירש אם אחד יעבור וימחוק שם בס"ת ועבר על מחיקת השם דיהי' אסור נתקן את הספר עוד והלא הבאתי למעלה דברי הריב"ש אם כתב מתחלה בזהב ועבר וגרר את הזהב וכתב בדיו הגם דעבר על מחיקת השם אעפ"כ הס"ת כשר ועי"ש וא"כ דברי נמ"י מופלאים מהכ"ת נאסר הספר יען שעבר על לאו דמחיקת השם וצע"ג.
<b>וראיתי</b> בב"י סי' ל"ב שכתב וז"ל וכתב בנמ"י כתב את האזכרות בזהב כלומר שזרק זהב על כתב השמות שנכתבו אפ"ה פסול דס"ל כתב עליון כתב ומבטל התחתון עכ"ל ונ"ל דהיינו דווקא כשאינו יכול להעביר את הזהב אבל אם יכול להעבירו יעבירנו וישאר כתב התחתון מיהו באזכרות נראה דאסור להעבירו משום דהוה כמוחק את השם ולפ"ז מש"ה נקט אזכרות דבהני הוא דאמרינן יגנז ואין לו תקנה אבל בשאר תיבות אינו צריך לגנוז דמעביר זהב וחוזר לכשרותי עכ"ל ומכאן יצא מ"ש בש"ע סעיף ג' דהוה כמוחק את השם לב נבון ילבב דהב"י השמיט תיבות "לפי שהוא מחקו" והסיב מחשבת נמ"י לדבר אחר דכתב עליון מבטל לכתב תחתון כל זמן שזהב על הדיו אבל אם יגררו חוזר הכתב לכשרותו אבל באזכרות אי אפשר לגרר דנראה כמוחק את השם כמו שפסק בש"ע ולכן יגנז כמובן.
<b>ולכאורה</b> דברי הב"י נפלאים בעיני שפי' דכתב עליון מבטל כתב התחתון עד שיגרור הזהב ובאזכרות לא יוכל לגרור משום מחיקת השם וקשה לי הא מבואר בתוס' גיטין דף י"ט בד"ה דיו דכתב ע"ג כתב לא הוה כתב רק אם הכתב השני מתקן דבר כגון שהגט או הס"ת הי' מתחילה שלא לשמה ובכתב השני הי' לשמה אבל אם הכתב השני לא מתקן אז כתב ע"ג כתב לא הוה כתב יעו"ש ועיין בתוס' בשבת דף ק"ג בד"ה אמר ר"ח מתני' דלא כר"י דלר"ח איירי מתני' בכל גווני אפי' בגט ולכן אמר מתני' דלא כר' יהודה וכתב מהרש"א שם וז"ל דלא ניחא להו למימר דלר"ח אין חילוק בין כשמתקן ובין שאינו מתקן האחרון יותר מן הראשון דהך סברא פשוטה לחלק שהרי לא הוזכר בדברי ראב"י וע"כ הוא מפליג בהכי ור"ח לא פליג עליו אלא בהך טעמא דזה אלי ואנוהו וק"ל עכ"ל היוצא מדבריו דגם ר"ח מודה דאליבא דר"י כתב אחרון הוה רק כתב אם מתקן דבר רק ראב"י סובר דבגט גם רבנן מודים דהוה כתב דמתקן דבר ור"ח סובר דלרבנן אפי' אם מתקן אעפ"כ לא הוה כתב ודו"ק.
<b>ובש"ע</b> א"ע סי' קל"א הובא שני דיעות דרמב"ם פוסק כר"ח דלרבנן אפי' אם הכתב השני מתקן כגון בגט דכתב השני מתקן אעפ"כ לא הוה כתב ופסול הגט הי"א פוסקים לחומרא כר"א בן יעקב דאם מתקן דבר אפי' לרבנן הוה כתב ולכן בגט מהני העברת הקולמוס לשמה לפסול לכהונה יעו"ש ועד כאן לא פליגו הי"א דכתב אחרון הוה כתב היינו אם הכתב השני מתקן כנגד הראשון אבל אם אינו מתקן כלום לא הוה כתב אפי' בשבת או בגט אפי' לקולא לא הוה כתב כמובן אבל אם העביר קולמוס שלא לשמה על הגט שנכתב לשמה בוודאי אינו פוסל וכבר הבאתי ראיות ברורות תל"י במקו"א וק"ל.
<b>ומעתה</b> קשה לי איך נימא דכתב זהב יהי' מבטל כתב הדיו אשר הי' כתוב כדת כדין באזכרה לשם קדושת השם בקדושת תפילין וכתב הנמ"י וז"ל דס"ל כתב עליון כתב ומבטל התחתון עכ"ל כפי המובא בב"י וקשה הא כתב ע"ג כתב אם לא מתקן כלום לא הוה כתב וצע"ג.
<b>אמנם</b> יש לתרץ בשלמא בגט או בס"ת חוץ מהאזכרות נכון הסברא כיון דכתב השני אינו מתקן א"כ יש בידו לגרור מה שהוסיף בדיו וממילא לא נחשב לנו כתב השני אפי' נשאר עליו על כתב הראשון כלא נחשב הוא דכל יתר כנטול דמי ואין בכתב השני כח ליתן גרעון בכתב הראשון אבל אם זרק עפרות זהב על האזכרות דאסור לגרור הזהב דהי' מוחק את השם של זהב וכיון שלא יוכל לסלק את הכתב העליון אז הוא חשוב לכתב ומבטל את הכתב הראשון דכתב עליון אם הוה כתב הוא מבטל התחתון דזה גופי' בעי' דר"ל אי כתב עליון כתב אז מבטל התחתון ובאזכרות הוה כתב עליון כתב ומבטל התחתון ודו"ק.
<b>ובזה</b> יובן דגמ' נקט הדין בכתב האזכרות וזרק עפרות יגנוז ולא הזכיר כלל מה יעשה אם זרק עפרות זהב על שאר אותיות ועיין בב"י שהעיר על זה ולפמ"ש נכון דבשאר אותיות אם זרק עליהם זהב אין כאן כתב עליון שמבטל התחתון ולא צריך תיקון כלל שגם אם ישאיר עליהם עפרות זהב לא יזיק ובאזכרות הוה כתב עליון ומבטל התחתון וצריך גניזה ודו"ק אבל על הש"ע קשה מנ"ל דצריך לגרור העפרות זהב דכתב עליון מבטל כתב התחתון עיין בש"ך יו"ד סי' רע"ו שצעק על הלבוש שמתיר לזרוק עפרות הב על שאר אותיות וקשה מצד הסברא הדין עם הלבוש דלא כש"ג ולמה פסק הב"י דגם בשאר אותיות צריך גרירה וצע"ג.
<b>וד'</b> האיר עיני בדבר הלכה בעזה"י כי מאוד פלא בעיני דלא הוזכר הדין שאם זרק עפרות זהב על האזכרה ועבר וגרר הזהב שיהי' הספר כשר דריב"ש איירי אם כתב מתחלה בזהב ואח"כ כתב באותו מקום בדיו אבל אם זרק עפרות זהב וגרר הזהב אם הכתב התחתון כשר לא מצאתי מפורש וצע"ג.
<b>ואקדים</b> דצ"ל דיש הבדל בין עפרות זהב על האזכרות ובין עפרות זהב על האותיות בעפרות זהב על האזכרות הוה במשל כמו בשבת אם כותב דיו על גבי סיקרא דחייב שתיים אחת משום מוחק ואחת משום כותב ובעפרות זהב על שאר אותיות הוה כמו בשבת אם כותב סיקרא ע"ג דיו ואבאר בעזה"י.
<b>הנה</b> קדושת השם הנכבד הוא דבר קדושה בפני עצמו אפי' כותב את השם בקדושה על ידות הכנים או על מחנב בכל מקום אשר ישראל יזכיר שמו קדוש הוא וכן בכל דבר הכותב אפי' באיזה צבע שבעולם ובכל איזה כח אשר יפעל נחדש את השם הנכבד קדוש הוא אפי' אם כותב בעץ ובודאי נאה ומהודר כתב עפרות זהב באותיות השם מדיו שחורה דאין עניות במקום עשירות ועיין בב"י דס"ד לכתוב האזכרות מתחלה בזהב רק לענין הכשר קדושת ס"ת או הכשר תפילין הקפיד הקב"ה להיות נכתב בדיו ולכן אם זורק עפרות זהב על האזכרות הכתובים בס"ת ותפילין הגם שלענין כשרות ס"ת ותפילין מגרע גרעו לכתב הראשון ע"י עפרות זהב אבל מה ענין קדושת השם לתכלית כל החפץ עכ"פ לקדושת השם בפני עצמו עיולי מעלי דהא נאה להשם שיהי' מזהיר כזהב ולכן אם כותב בעפרות זהב על דיו הוה כמו כותב בשבת בדיו ע"ג סיקרא דחייב שתים אחת משום מוחק ואחת משום כותב יען דדיו חשוב יותר מסיקרא ה"ה אם כותב בעפרות זהב עילוי מעלי מוחק את הדיו וכותב בזהב דהא יש לגוף הכתיבה השני' מעלה על כתב הראשון והגם דנא עבר במחיקה הנ"ל על לאו דלא תעשון כן לד' אלקיכם כמו שבארתי למעלה הוא יען דאין בזה בזיון לד' דאלו עשה כן ח"ו לשם ע"ז לא הי' מאבד ע"ז אלא מכבדה ח"ו אבל עכ"פ הוה מחיקה בלי עשיות עבירה ודו"ק.
<b>אך</b> אי זורק זהב על שאר אותיות ס"ת ותפילין דשם אין לדון על האותיות רק שיהי' עליהם קדושת ס"ת וקדושת תפילין ולענין הכשר תפילין או ס"ת הקפיד הקב"ה על כתב דיו וא"כ אם כבר כתוב כדת בדיו לשם קדושת ס"ת ותפילין והוא זורק זהב עליהם כתב השני גרוע מכתב הראשון ודומה כמו בשבת אם כותב בסיקרא ע"ג דיו אז כתב ודאי לא הוה רק אמרי לה משום מוחק חייב ואמרי לה פטור דמקלקל הוא ובשבת מקלקל פטור הגם דהוה מוחק עכ"פ מקלקל הוא אבל נענין כתיבת ס"ת ותפילין הגם דהוה מקלקל עכ"פ מחק כתב הכתוב וחסרו האותיות מן הספר או מן הפרשה ודו"ק.
<b>ובא</b> ברוך ה' וראה בלשון נמ"י כתב עליון כ' ומבטל התחתון דדיו על גבי סיקרא הוה כתב עליון כתב לבטל התחתון דהא חיוב בשבת שתיים משום מוחק ומשום כותב וסיים וז"ל לפי שהוא מחקו אסור לקרות בו עכ"ל דכתב עליון של עפרות זהב פעל מחיקה ואסור לקרות בו דאין הספר שלם ואסור לקרות בו אפי' ביחיד וצריך גניזה אבל אין הטעם דעשה עבירה מחיקת השם רק הכתב זהב פעל מחיקה ודו"ק.
<b>רק</b> כל זה באזכרות דאסור לגרור הזהב מע"ג הדיו ממש כמו שבארתי למעלה דהגם אם עבר וגרר לא עבר על לאו דהא יעמוד במקומו השם בקדושתו ע"י הדיו רק איסור יש בדבר לגרוע בכבוד והדר קדושת שמו דלתכלית תפארת השם נאה זהב יותר מדיו ואם עשה וגרר הוה עכ"פ כמוחק את השם וא"כ פעל הכתובה בזהב מחיקת האזכרה כאל חסר השם ההוא מן הספר דהא אין בידו לקלוף הזהב ונחשב למחיקה גמורה למחיקה עולמית דהוה נראה ונדחה אז אפי' חזר ונראה כיון דאידחי אידחי לעולם ופסול הספר לעולם לקרות בו אבל בשאר אותיות הספר דבידו לקלוף העפרות זהב וכל שבידו לא הוה דחוי' (ועיין זבחים דף ל"ג בדם הנשפך או קבל בשמאל) אז אם יקלוף הזהב כשר הספר דלא נדחה מעולם והוה רק כאלו הי' כסוי על האותיות אשר בידו ליטול אבל לא הוה כתב עליון כתב לבטל התחתון בתורת כתב דהא הכתב הראשון טוב ממנו וגם בידו בכל שעה לקלוף וכל העומד לקלוף כקלוף דמי רק יש מכסה זהב דבוק בו ואפי' בתפילין כשר ולא נחשב שלא כסדרן ודו"ק.
<b>העולה</b> דדברי הש"ע עולה יפה עם דברי נמ"י הגם שהב"י השמיט תיבות לפי שהוא מחקו ובכל אופן אין כאן איסור מחיקת השם שיעבור על לאו הגם שזהב על דיו הוה לענין קדושת השם כמו דיו ע"ג סיקרא אפ"ה אם זרק זהב על שם קדוש בדיו לא עבר על לאו דמחיקת השם דהא נשאר השם רק שהדרו ואפי' אם יגרור הזהב מהשם לא עבר על הלאו דלא תעשון רק דאין ראוי לעשות כן שממעט בגרירה ההוד וההדר של השם דנראה כמוחק ואפי' אם יכתוב בדיו על העפרות זהב לא עבר על לאו דלא תעשון דעכ"פ יהי' שם אותו השם בדיו דלא נשאר המקום בני קדושת השם רק דאסור לעשות כן למעט נוי השם דזהב טוב לקדושת השם עצמו מדיו ומיושב קושית אלי' רבה למה לא יעבור בדיו על עפרות זהב של האזכרות ולפמ"ש נכון דאסור לעשות הגם שמבקש לעשות תיקון לס"ת או לתפילין אבל ממעט בכבוד והדר השם ודו"ק (ועיין ר"נ פ' בני העיר אין מוכרין ס"ת בעבור ס"ת הגם דס"ת מעולה ומכ"ש שאין למחוק השם בעבור שם אחר להיות לו עילוי יתירה).
<b>תמצית</b> הדברים דלא נזכר שיהי' באופן זה איסור מחיקת השם בכתב ע"ג כתב הן מזהב אשר נותן על הדיו או אם יתן דיו ע"ג הזהב או אם יגרר הזהב מעל הדיו דהכל נראה כמוחק את השם אבל אינו עובר על הלאו ורק למעט הוד השם נראה כמוחק את השם אבל אינו עובר על הלאו אבל בוודאי אם מעביר דיו ע"ג רושם אדמימות של השם אין כאן מחיקה נהפוך הוא שמהדרו ומיפהו כנלפע"ד בעזה"י.
<b>וחפשתי</b> באוצר הפוסקים ומצאתי להגאון מהר"ש לנדא ז"ל בנבי"ת ס' קפ"א שנשאל אם מותר לצפות את השמות החצובות על האבן שהם בולטות ואינם ניכרים ואם יחפה אותם בזהב יהיו נקראים אי ליכא בו איסור מחיקת השם והביא שם דברי נמ"י שכתב בזרק זהב תיבות "לפי שהוא מחקו" אסור לקרות בו ופי' הגאון יען שעבר בי עבירת מחיקת השם צריך גניזה ואסור לקרות אפי' ביחידות יעו"ש שהאריך.
<b>נפלאת</b> בעיני על אדם גדול כמוהו (א) הלא מבואר אפי' כתב זהב מתחלה ומחק את האזכרות וכתב בדיו כשר אפי' לקרות בו מכ"ש כאן דאין זה מוחק קדושת השם רק פוסלו שלא יוכשר לס"ת ובעבור זה יהי' נגנז ס"ת והגם שהב"י כתב טוב להחליף היריעה אם קדר השם הנעשה בו עבירה עכ"פ לא פוסל בדיעבד וכאן אמרו יגנז (ב) דשם נעשה העבירה בגוף היריעה דקדר ממנה השם אבל כאן מה שהאדם עבר עבירה ומחק השם עשה העבירה בכתב ולא בגוף הס"ת הנשאר לפנינו (ג) דהי' לנמ"י לומר הואיל ונמחק ולא לפי שהוא מחקו דקאי על הכתב או על הגברא ודו"ק (ד) דכבר בארתי הגם שלענין הכשר ס"ת גרועי גרעי ע"י שזרק על הדיו עפרות זהב אבל לענין קדושת השם עיולי קא מעלי והגאון כתב שם בד"ה אמנם וז"ל ובאותו זהב קא פוסל תיבת השם מקדושתו דאין עליו קדושת ספר תורה דהא הלכה היא לכתוב בדיו דוקא א"כ כיון שמגרע כתב הראשון מקדושתו הוי זה מוחק אבל כשהי' מתחילה בכתב צבע אחר שלא בדיו ואף שמחפה עליו זהב אח"כ אין זה מוחק דכיון שהשם גם עתה הוא נכתב ונקרא ומאי חילוק יש בין צבע אדום לצבע ירוק או זהב הא הכל שלא בדיו והשם נקרא כמו מקדם אין זה מוחק את השם עכ"ל פלא בעיני מה איכפת לי' לקדושת השם שלא יוכשר לס"ת ולקדושת השם הזהב נאה מדיו ומכ"ש שלא נאמר יען דגרעו מהכשר ס"ת יהי' פוסל לס"ת כיון שאין כאן עבירות לא תעשון כן לד' אלקיכם נשאר רק כאלו מחק שאר אותיות בס"ת דשם בקודר השמות גוף הקדירה היא עבירה אבל עבירת מוחק את השם הוא דווקא אם עושה ח"ו איבוד לקדושת השם הנכבד שמו של הקב"ה וכאן נהפוך הוא שעשה לו הידור בזהב והיכן נכתב עבירה זה אם אדם פועל שלא יוכשר האזכרה לקדושת ספר ומכ"ש שנאמר בעבור זה לא יקרא בספר הזה עוד ודו"ק אבל זאת נלמד מדבריו דאם כותב איש על השם של צבע במראה אדום ירוק או זהב דאינו עובר על לאו דמחיקת השם כיון דהכתב נקרא כמו מקדם והבן זה דלא כאדמ"ו ז"ל.
<b>ויותר</b> מזה אני מתמיה מה שכתב עוד שם בד"ה ואף שהקשה א"כ למה אסור לגרר הזהב מעל האזכרות בעבור איסור מחיקת השם הא כאשר יגרר הזהב יהי' נגלה השם בדיו ואדרבה לא די שאין בזה השחתה נהפוך הוא כ"ז שהזהב עליו הוא פסול וכאשר יגרר הזהב יהי' חוזר ונראה הדיו הוא כתב כשר כהלכתו ולמה יחשב זה למוחק את השם יעו"ש לא ידעתי מה הי' לו להגאון הנ"ל אטו השם של זהב אינו דבר חשוב ומקודש אשר יקרא בעצמו קדושת הגוף שהוא אחד משמותיו של הקב"ה מה איכפת לי' שלא יצורף להכשר ס"ת ואטו אם יגרר הזהב והשם של דיו יהי' נגלה ויוכשר לס"ת ירויח מזה אותו הזהב שהי' כתב עליון כתב והי' בעצמו קדושת החפץ שהזהב הוא שמו של הקב"ה אטו נאמר לזהב מעטי את עצמך ורד מגדולתך להרבות כבוד חבירך הוא הכתב התחתון של דיו ולו יהי' שאפשר לקלוף הזהב שלא יטחן עד לעפרות זהב אפ"ה עכשיו זכה להיות כתוב בספר תורת ד' ונתקדש הקלף על ידו דהא כתב עליון ביטל התחתון ונמצא השם של זהב מקדש היריעה וכאשר יוקלף אז מצדו פרח הכתב אזלה הקדושה מן היריעה רק יתקדש ע"י השם של דיו ומהכ"ת יהי' מותר לקלפו ובודאי הוה כמוחק את השם רק דלא עובר על לאו כמ"ש למעלה ודו"ק רק מה שמתרץ דעי"כ יהי' הזהב נפרך עד דק והוא בזיון הגם שאין בו עבירת מחיקה הוא אמת וברור אך יקשה לפי דבריו דיעבור עליו בדיו מחדש וג"כ אינו בדרך השחתה וק"ל.
<b>סוף</b> דבר אם מעביר דיו על רושם אדמימות לדעתי אין בו מטעם לאו של מחיקת השם ומי שמעביר זהב על אזכרה הגם שמבטל כתב התחתון לא עבר על מחיקת השם וגם אם גורר עפרות זהב ונגלה שם של דיו ג"כ לא עבר על מחיקת השם רק נראה כמוחק את השם וא"כ בנידן דידן מותר להעביר קולמוס על הספר כך נראה לפע"ד אך לא אהי' כתלמיד החולק על רבו ולא יסמוך עלי לבדי אבל מסברא כאן דלא צריך לגרור רק לעבור קולמוס אין בו איסור כלל ודו"ק.
<b>ואולי</b> דעת אדמ"ו ז"ל מיד שמתחיל להעביר דיו על חצי אות אז הוה מחיקת השם דחצי רושם אדמימות נתמלא דיו א"כ נמחק האות ועדיין לא נגמר הדיו והוה בנתים כמוחק את השם אך גם זה לא נראה לי דסותר ע"מ לתקן בע"ז לא מקיים מצות ואבדתם את שמם מן המקום ההוא וה"ה במוחק את השם ד' ע"מ לתקן מיד באותו מעשה אינו עובר על לאו דלא תעשון כן לד' ואין לעשות חומרות לגנוז ס"ת ודו"ק.
<b>ומצאתי</b> בפרמ"ג במשבצות זהב אות ב' שכתב וז"ל מ"ש הש"ך בס"ג אם זרק זהב מעביר ואע"ג כ"ז דלא מעביר פסול לא הוה שלא כסדרן כיון שאין כותב כ"א מעביר ונשאר התחתון ממילא ובא"ר אות ה' כתב בדיו וזורק זהב וחפוי דיו עליו אפ"ה פסול דאל"כ יש תקנה לאזכרות ועיי"ש וי"ל כשמעביר דיו על מקצת אות ועדיין לא השלימו נמי הוה כמוחק עכ"ל ואמרתי שישו בני מעי תל"י. הק' חיים סופר
<b>סימן</b> <b>נ</b> שמחת החג עם ברכת שמים מעל יבוא לראש גבר באחיו כהן שדעתו יפה במאור התורה שבילי פוסקים ונתיבות תשובות גדולי ישראל מונחים פתוחים לפניו חו"ב כמהו' ר' דוד הכהן נ"י סופר סת"ם בק"ק קוטב יע"א בפולין.
<b>אחד"ש</b> אודיעהו כי שאלתו הגדולה עם בקיאות וחריצות פלפולו קבלתי לפני ר"ה רק מלבד משא דבר ד' אשר עלי נוסף לי עוד בשורה בעוה"ר בטוב ישמע כי בצום גדלי' מתה אחותי החשובה מ' מלכה ע"ה ה' הצדיק בכל דרכיו ואחרי יוכ"פ אמרתי בלבי חכז"ל אמרו ויהי ממחרת מחרת יוכ"פ ישב משה ולמד לישראל על כן עיינתי מעט בשאלה ואודיעהו מחשבותי ועל פלפולו לא אוכל לעיין כעת.
<b>שאלה</b> סופר א' שכבר כתב כמה ס"ת ובכלם לא כ' השם יו"ד ה"א שבסוף עזי וזמרת בפ' בשלח לשם קדושה כלל יען שלא ידע אם זה שם קדוש רק הי' סבור שהוא תיבה פשוטה של חול וע"כ לא הבדיל בין הקודש ובין החול לכן באתי לשאול את פי הדר"ג נ"י מה דינם של הס"ת הללו ואופן תיקונם ומה דינם של כל הסתו"מ הזה עד עכשיו ומה דינו של הסופר הזה בעצמו עכ"ל.
<b>תשובה</b> אדבר בעז"ה כאשר יתן ד' בפי על דין הספרים ואקדים חקירה אחת אם יש נאמנות לסופר לפסול הס"ת והתפילין שיצאו מתחת ידו בתורת קדושת החפץ ולדעתי הוא שורש גדול בעז"ה בנידן שלפנינו.
<b>הנה</b> בא"ח סי' ל"ט סעיף ט' כ' המחבר וז"ל לקח ממי שאינו מומחה צריך לבדקן לקח ממנו מאה קציצות בודק מהם שלשה קציצות שתים של ראש וא' של יד או שתים של יד וא' של ראש אם מצאן כשרים הוחזק זה האיש והרי כולם כשרים ואין השאר צריך בדיקה עכ"ל וכ' המג"א בס"ק י"ב וז"ל בודק ולא חיישינן שמא עיבדן שלא לשמן דהכל בקיאין בזה (תוס') עכ"ל ונפלאת בעיני מאד מה מהני דהכל בקיאין בעיבוד לשמה הלא אין מספר לדינים אשר צריך להיות הסופר נזהר בפרט בכתיבה לשם קדושת תפילין וקדושת אזכרות ולמה לא חיישינן שלא הי' הסופר בקי בהן וצע"ג.
<b>ואמרתי</b> דבר חדש בעז"ה השם תפילין נתהוה על ידי שני פעולות (א) קדושת הקלף לעשות פעולת עיבוד בהעור לשם קדושה (ב) קדושת הכתב שפעולת הכתיבת פרשיות יהי' נכתבים לשם קדושה וההבדל ביניהם הוא שלהעור יש חזקת קמאי שמקדם היתה העור בעולם בלי שם קדושה דבשעת ההפשט מן הבשר לא היתה בקדושה אך בכתב ליכא חזקת קמאי דלמא מרגע שנעשה אותיות נתהוה בקדושה הגם שאפשר שנציירו האותיות בלי מחשבה לקדשם עכ"פ ליכא בעולם חזקת קמא שלא נתקדשו כמובן.
<b>ומעתה</b> אם אנו רוצים להכשיר תפילין אשר לא ידענו אם נעשו כדת להיות כלי קודש אין לחוש שמא לא נכתבו בהכשר לשם קדושת תפילין או שמא לא נכתבו כסדרן אשר מעכב בתפילין או שמא נעשה חק תוכות וכדומה דאזלי' בתר הרוב אנשים אשר נשאו לבם לקרב לעשות מלאכות תפילין המה יודעים איך עושים כתיבות תפילין ולולא דלמד לא הי' נגש להתעסק להכשיל רבים כמו דאמרינן רוב מצוין אצל שחיטה מומחים הם ורוב העוסקים בניקר הגיד מומחין הם יעיין ברא"ש חולין בשם ראב"ד ורוב העוסקים לעשות מקוה הם מומחים יעיין בב"י ה' מקוואות סי' ר"א וסמכי' על רוב העוסקים בתפילין הם מומחים דנעשה בהכשר רק כנגד עיבוד העור דהי' חזקה קמייתא דהיתה פ"א בלא קדושה ויש חזקת קמא כנגד הרוב הוצרך תוס' לחדש דהכל בקיאין בזה דצריך להיות העור נעבד לשמן ולא הוה רוב בלבד אלא כל ולא חיישינן על שהי' חזקת קמא על העור וכל סופר לא יקרב אל מלאכת הקודש אלא אם יודע שנעבד העור בקדושה אבל על פסולים אשר יכולים לבוא ע"י הכתיבה ליכא קושיא דאין כאן חזקה המתנגדת וסמכינן על הרוב דכתיב אחרי רבים להטות ומשם ילפינן לילך בתר רוב ודו"ק.
<b>שוב</b> נפל ברעיוני שרמב"ן במלחמות בסוכה פ"א השיב על בעה"מ דסובר דכתיבת תפילין וכתיבת ס"ת לכ"ע בעינן לשמה שהיא גוף הקדושה יעו"ש ורמב"ן השיג עליו דתפילין לא צריך כתיבה לשמה דבס"ת כתיב לכם וצריך כתיבה לשמה אבל בתפילין לא כתיב לכם והביא ראי' מגמ' הנ"ל אם צריכין אנו לבדוק בעבור טעות בכתב ולא חוששים דלמא לא הי' עיבוד לשמה או כתיבה לשמה והאריך עוד בקו' דלמא קטן כתבן או שמא להתלמד כתבן או דלמא לשם מזוזה כתבן ופסולין לתפילין אלא בודאי אין תפילין צריכים עיבוד וכתיבה לשמה ומסיים שהלכה רופפת אבל הכל מודים דמצוה מן המובחר שיהי' לשמה יעו"ש.
<b>ולפמ"ש</b> יש הבדל גדול דהחששות אשר יתחדשו ע"י הכתב סמכינן על הרוב המצוין אצל מלאכות הקודש לתקן תפילין מומחים הם ואזלינן בתר הרוב ולא חיישינן על המיעוט כלל דמי שכותב להתלמד ישמור עצמו שלא תצא מכשול מידו וליכא לברורי וסמכינן על הרוב אבל לבדוק אם אינם נכתבים בטעות הא איכא לברורי וצריכין לחוש על המיעוט ולברר אבל אם בדקנו ומצינו שנכתבים כדת וכדין שוב סמכינן דרוב הכותבים תפילין הם מומחין ויראי ד' וגדולים ויוצדקו דברי בעה"מ וכן הלכה באמת ורק על חשש עיבוד נכון דברי תוס' דכל המומחין נזהרין שלא לכתוב אא"כ ידעו שהקלף נעבד לשמה ודו"ק.
<b>והגם</b> שהארכתי במקו"א דלפי דברי נב"י דחידש כלל גדול דלא אמרינן בס"ס היכא דאיכא לברורי מבררינן אלא דוקא אם בידינו לברר או איסור ברור או היתר ברור אבל אין אנו צריכין לברר אם יהי' נשאר ספק אחד ויהי' אח"כ ספק לחומרא יעו"ש ה"ה נ"ל כלל זה ברוב הגם דאמרי' היכא דאיכא לברורי מבררינן ולא סמכינן על הרוב זה דווקא אם אחר כך לא נצרך לסמוך על הרוב אבל אם בכל אופן נצרך לסמוך גם אח"כ על הרוב סומכין מיד על הרוב וה"ה כאן נימא הלא אפי' אם נמצא בלי טעות ע"כ נסמוך על הרוב לענין הכתיבה לשמה ושאר פסולין ונסמוך מיד על הרוב וצע"ג.
<b>זה</b> לק"מ בשלמא מי ששחט או ניקר גיד או המשיך מים למקוה אמרינן כיון שאדם נשא לבו למלאכת תיקון איסור בודאי הוא מומחה על כך דאם לא הי' מונע עצמו מלעסוק בו אבל בתפילין אמרינן בהיפך דלמא באמת הכותב עשה להתלמד וכדומה וכתב בחסירות ויתרות שיהי' ניכר שלא כתב תפילין דהא הניח לפנינו רושם ניכר שנדע שהכתב הנ"ל לא הוא כתב תפילין שהרי פרש רשת לצוד בו כל רמאים אבל השוחט או מנקר או הממלא מים שלא הניח רושם להכיר א"כ בודאי לא הי' קרב לעשות מעשה שחיטה ומעשה ניקר או מעשה מילא מקוה אם לא שעשה בהכשר וזה סברא עמוקה בעז"ה ולכן לא חיישינן דלמא כתב על קלף שאינו מעובד דא"כ לא הניח מקום להכיר שהפרשיות פסולות וגם לא חיישינן שמא כתב להתלמד דא"כ לא הניח מקום להכיר אבל בחסירות ויתירות דהניח מקום להכיר דלא יבוא מכשול ואיך נסמוך על הרוב אם לא נבדוק מתחילה דלמא מצודתו של המומחה פרוסה שלא יכשלו בני אדם ומה שאנו סומכין על הרוב היינו אם עכ"פ ראינו שנחתכו הסימנים ויוכל להיות שחיטה וה"ה אם ראינו ניקר בגיד שיוכל להיות מנוקר וכן יוכל להיות מ' סאה מים שהמקוה נתמלאה בכשרות אבל עכ"פ צריכים אנו לבדוק אם יש כאן מעשה ראוי לשם שחיטה או ניקר או מקוה וה"ה כאן נבדוק אולי אין כאן מקום לתלות לאמור שהפרשיות הנ"ל נעשו בהכשר וראוי למצות תפילין וזה נכון מאוד בעז"ה.
<b>ועוד</b> דאם יש עכ"פ צד אחד דיוכל להיות מבורר איסור צריך לברר הגם שיכול להיות נשאר צד דלא נוכל לברר אבל אם ספק אחד ישאר בודאי אז חידש הנב"י דלא צריך לברר בס"ס וה"ה ברוב לא צריך לברר באופן זה דיהי' נשאר עכ"פ רוב להתיר אז מיד סמכינן על הרוב ואכ"מ להאריך.
<b>תמצית</b> הדברים אם נראה ונגלה שאין טעות בכתיבה שוב אין חשש דלמא נעשה פיסול בגוף הכתיבה דיש חזקת כשרות שלא יקרב איש להתעסק בהכנת חפץ אשר יכשלו על ידו רבים מבני ישראל ומדראינו שקרב בודאי הוא מומחה ודו"ק.
<b>ולפ"ז</b> אומר אני דבר חדש אם כבר נתחזק הס"ת או התו"מ בחזקת חפץ קדוש כי הי' סומכים על הרוב כל הנושא לבו להיות כותב ס"ת ותו"מ הוא יודע לכתוב להיות ס"ת כשר ותו"מ כשרים והי' מברכים עליהם ויצאו החפצים בהיתר שוב אין ע"א נאמן להוציא החפצים מחזקת היתר ועיין ט"ז סי' ח"י ביו"ד דמה שנתחזק בהיתר אפי' נמצא אח"כ ריעותא בסכין תלינן דאח"כ נפגמה ויעיין בתב"ש שם שמביא ראי' לט"ז מגמ' מכתובות דף כ"ד דכבר זכו הבעלים בזכות זה יעו"ש כי מתוק מכ"ש בנ"ד דלא נאמן ע"א לפסול ממון בעלים אשר כבר מוחזק בידם זכות חפץ קדושה וגם ממון דס"ת ותפילין הוא ממון יעיין במ"ל על מי שהזיק אתרוג של חבירו דצריך לשלם לו כל שווי' דאתרוג הוא ממון למכור יעו"ש ה"ה ס"ת ותפילין הן ממון למכור ואין ע"א קם להפסיד ממון חבירו דכתיב לא יקום ע"א באיש לכל עון ולכל חטאת יעיין בש"ך יו"ד סי' קכ"ז ס"ק ג' ודו"ק (הן אמת דיש לי אריכות דברים במקו"א אם מתחילה סמכנו על הרוב לא שייך כבר יצא בהיתר יעיין בספרי מ"ח ח"ר סי' ל"ו שהערותי על סברא הנ"ל אבל בנ"ד דהי' לנו לדון מתחילה אם ראוי לסמוך ולברך על ספריו ותפיליו וסמכינן על חזקת כשרות וק"ל).
<b>ואומר</b> אני ק"ו מה התם דיש הדין דאם סכין לפנינו צריך לבדוק אעפ"כ אם יצא בהיתר תלינן דכבר הוחזק בהיתר מכ"ש כאן דכבר נתחזקו הס"ת ותפילין מכח רוב מצוין בכתיבת ס"ת ותפילין מומחין וסמכינן אפי' לכתחילה דנתחזק בהיתר ואין ע"א נאמן להפסיד ממון בעלים ודברי סופר שאומר שלא קידש הם כלא נחשב בעינינו ודו"ק.
<b>ולכאורה</b> תלי' בפלוגתא דהרא"ה עם הרשב"א דעל הקו' איך סמכינן על הרוב מצוין אצל שחיטה מומחין הלא יש מיעוט דאינו מומחין ונסמוך מיעוט לחזקה והוה פלגא ופלגא כ' הרא"ה בב"ה בה' שחיטה וז"ל ולאו דווקא רוב אלא כל מצוין אומרי' שאין לך מצוי אצל שחיטה לעולם אלא מומחה והאי דנקט רוב אשגרת לישן הוא בגמ' וטעמא דמילתא דכל המצוין אצל שחוטה סומכין אנו לומר שהם מומחים לפי שדבר מפורסם הוא בישראל ואפי' אצל עם הארץ שהנבילה אסורה וכן אבמה"ח ואין תקנה בזה אלא בשחיטה הלכך אין אדם מישראל נזקק לשחוט לעולם אלא א"כ יודע ה' שחיטה ואלו הדברים קלורין לעינים עכ"ל וה"ה אני אומר דכל ישראל יודע חטא דלא תשא את ד' אלקיך לשוא ח"ו ואין אדם מישראל נזקק לעשות ס"ת ותפילין אא"כ יודע ה' סופרים (ועיין מחה"ש סי' ל"ט סקי"ג דגם ה' כתיבת ס"ת מרובים דומים לה' שחיטה מרובים יעו"ש) וא"כ מסתבר דכמו שאין השוחט נאמן אם כבר הי' הבעה"ב אכל משחיטתו זה זמן זמנים טובא לאמור שלא ידע שה' הלכות שחיטה פוסלים גם בתרנגול למשל מי יאמין לו נאסור הבשר אשר ביד בעה"ב ה"ה הסופר אינו נאמן שלא ידע לקדש את השם דחזקה מי שכותב ס"ת ותו"מ יודע שהשם ק"ה הוא קודש וצריך לקדש אותו ואיך נאמן לומר שלא קידש את השם והגם דמחמירים בשוחט שלא נטל קבלה ואינו יודע עיקרי הל' שחיטה שאני התם דלמא לא למד כלל רק ראה שחותכים בצוואר וחתך גם הוא בצוואר אבל סופר הנ"ל שלמד ה' כתיבה ויודע לכתוב האותיות כתקונן וגם יודע שצריך הסופר לקדש את השמות ויודע כמה וכמה דינים רק אומר שלא קידש את השם בפסוק עזי וזמרת וגו' בודאי אינו נאמן כלל דכל הלומד הל' סופרים אינו מתחיל לכתוב סת"ם בלי שלמד הדינים ולדעת השמות אשר יקדש אותם הא למה זה דומה לשוחט שיודע הל' שחיטה רק יאמר שלא ידע שהם נוהגים בעוף תרנגול ודו"ק.
<b>אמנם</b> לשיטת רשב"א במשמרת דסובר הטעם דגם מן המיעוט שאינם יודעים אפשר דשחטו שפיר והיה החשש שמא השחיטה נבילה מיעוטא דמיעוטא יעו"ש וזה שייך בשחיטה אבל בסופר בוודאי אם לא ידע דשם ק"ה צריך כתיבה לשם אזכרה ליכא לתלות דשמא קידש לשם אזכרה דמהכ"ת יהי' לו לקדש שם חול לפי דעתו לשם קודש הלא לא נכון לקדש שם חול במחשבת קודש כנודע בספרים הרומזים בגבוה מעל גבוה שאסור להוסיף מחשבות אזכרות על שאר תיבות וגם בלא"ה השכל גוזר שלא קידש חול לשם קודש וא"כ א"א לסמוך על הרוב העוסקים במלאכת סת"מ מומחין אם לא נטל קבלה והגם דעדיין נשאר סברא שרמזתי כיון דיודע הדין דהשמות קודש אינו נאמן לומר שלא הי' יודע על שם ק"ה כשם שאין השוחט נאמן שלא ידע שגם בתרנגול יש ה' הלכות שחיטה מ"מ אולי יש לפקפק כיון דנגלה ריעותא דלא ידע ניחש על למפרע ונאמין לו דלא ידע דשם ק"ה קודש ומברר דהוא מן המיעוט שאינם מומחין לגמרי.
<b>בכל</b> זאת אפי' לרשב"א ליכא חשש דכבר חידש התב"ש בשמ"ח סי' א' סעיף י"ז וז"ל אם יודע כל הל' שחיטה רק בדין אחד הוא שוגה ואומר מותר על האסור דבין נטל קבלה בין לא נטל יש לאסור שחיטתו איזה ימים למפרע כדי להחמיר באיסורי דאורייתא ולהתיר מקודם זה משום ס"ס הנזכר וכו' וגם בלא נטל קבלה אין אומרים מסתבר דמעולם לא ידע כיון דיודע כל ההלכות עדיין הוא בכלל רוב מצוין עכ"ל הרי כיון שיודע רוב ה' הוה בלא נטל קבלה כאלו נטל קבלה וה"ה בסופר הנ"ל שיודע רוב הנ' סופרים אפי' לא נטל קבלה והגם דתב"ש החמיר שם על איזה זמן היינו דיש חזקת איסור מקודם וגם שם לא הוה רק להחמיר אבל לא להביא כתבי קודש שהי' בהכשר לידי פסול ודו"ק.
<b>ואוסיף</b> נופך במה שחקרתי במקו"א אם השוחט אינו יודע הדין ואומר על אסור מותר אשר עכ"פ נמצא פלוגתא בדין זה שיש מי שמתיר רק הדין נפסק לאסור אז יש לחוש בלא נטל קבלה דלמא מעולם לא ידע הדין לאסור הגם שאנו רואים שיודע הרבה דינים על בורין אעפ"כ כיון שלא נטל קבלה א"כ חיישינן על מיעוט דינים שלא ידע אותה מעולם (חוץ אם יודע הכל רק על דין אחד טועה כדברי התב"ש שהבאתי) אבל אם שוחט יודע דינים הרבה בהל' שחיטה ועל דין אשר אין בו פלוגתא כגון שצריך לשחוט הרוב סימן אומר שדי בשליש סימן בוודאי אינו נאמן דלצעורי הוא מכווין דמהכ"ת דלא ידע דין אשר אין פלוגתא כלל כיון שיודע הלכות על בורין אשר יש בהם פלוגתא מכ"ש שיודע דין פשוט אשר כל המתחילים ללמוד יודעים דין הנ"ל בודאי גם הוא ידע ושכח ויש לי בזה אריכות הערות (ויעיין בפרמ"ג ובקיבוץ דינים של יד אפרים ביו"ד סי' א' בשם יעב"ץ ובשם ר"י בי רב).
<b>וכן</b> אני אומר הגם שיש פלוגתא בפסחים דף קי"ז על פסוק כי יד על כס ק"ה אם ק"ה קודש או חול אבל על ק"ה בפסוק עזי וזמרת לא הי' פלוגתא דהוא קודש ועיין באריכות בתיו"ט פ"ד דסוכה מ"ה על דברי כף נחת ויש"ש דבריו נעמו מאוד א"כ ק"ה שבפסוק זה מוסכם לכ"ע דהוא קודש מהכ"ת להאמין שלא ידע סופר כי שם ק"ה בפסוק זה קודש לכ"ע ואינו נאמן דלצעורי קמכווין דאטו הסופר הזה לא למד בינקותא רש"י בתורה שם שכ' וז"ל וזמרת דבוק הוא לתיבת השם עכ"ל וממילא ידע פ"א שתיבת ק"ה הוא שם קודש והוה כאלו נטל קבלה על שם זה ומכ"ש שנעשה סופר וידע שהשם צריך קידש אומר שלא קידש רק לצעורי' כי הוא יודע למי כתב ס"ת כנלע"ד לנכון ברור.
<b>ומצאתי</b> להגאון ש"ש שמעתא ו' פ"ז שנתקשה למה השליח נאמן שקידש האשה ואמר לי ואח"כ אומר שרצה לקדש למשלח דנאמן דלפי דבריו עוקר החזקה כמבואר בתשובת מיימוני א"כ למה לא יהי' הסופר נאמן אם הס"ת ביד הלוקח שאומר שלא כתב האזכרות לשמו הלא עוקר החזקה שמעולם לא הי' הספר כשר ותי' שיש ב' מיני חזקות חזקה קמייתא וחזקת הוחזק לפנינו וחזקה שהוחזק לפנינו עדיף מחזקת קמא ומסיים וז"ל מש"ה בס"ת שהוחזק לפנינו בחזקת כשרות כיון דכל הסופרים כותבים ספריהם לשמו ומש"ה הוחזק הס"ת בחזקת כשר ומש"ה אין ע"א נאמן להוציא מחזקה אבל בהך דתשובת מיימוני בשליח שטעה ואמר לי וחזר ואמר שטעה דמעולם לא הוחזק לפנינו בחזקת א"א דכיון דאפשר שטעה וכמ"ש בתשובת מיימוני דאדרבה כיון דאמר בתחילה שרצה לקדש למשלחו א"כ מיקרי לא הוחזק לפנינו וגם חזקת קמא ליכא לדברי העד מש"ה נאמן עכ"ל דבריו מאירים כשמש בצהרים כיון דמתחילה הי' סומכין על חזקת סופרים שכותבים לשמו א"כ נתהוה חזקה שהס"ת כשר א"כ שוב אין ע"א נאמן להוציא מחזקתו אשר נתהוה מכח סתם סופר כותב אזכרות לשמו ודו"ק וממילא אני אומר סתם סופר דורש לדעת איזה שמות המה קדושים ונתחזק הספר שכל השמות הצריכים קדושה נתקדשו א"כ אין הסופר נאמן להוציא מחזקתו לומר ששם ק"ה בפסוק וזמרת לא התקדש ודו"ק (ויעיין רשב"א בגיטין שם).
<b>ועלה</b> בדעתו דשאני אם הסופר אומר שידע שאזכרות צריכין קידש ואף על פי כן מעל באומנותו שלא קידש האזכרות אז אינו נאמן שחזקה על חבר שאינו מוציא מתחת ידו דבר שאינו מתוקן כיון שהוא חבר מלומד בדינים אינו נאמן לעשות עצמו רשע כנגד חזקת כשרות וחזקת אומן אין מרע אומנתו ועיין רש"י בכתובות דף כ' בטעם דאאמע"ר דהוא נגד חזקה יעו"ש) אבל אם אומר אדם שהוא אינו יודע הדין והי' שוגג באומר מותר ועי' ט"ז יו"ד סי' צ"ט על זה לא היה מעולם חזקת הספר דכל החזקה היה שהסופר בודאי עשה כדין וכדת אשר ידע שצריך לעשות אבל אם מעולם לא הי' חזקה על הספר רק מכח סתם סופר הוא מרוב בקיאים א"כ נאמן הוא להגיד על עצמו שהי' מן המיעוט שאינו בקי בדינים לברר המיעוט מן הרוב (ועיין ר"ן קדושין דף ס"ד לברר שהוא האיש המותר בה) זה שיבוש דאיש נאמן לברר שהוא לא הי' מעולם בכלל הרוב אם לא עשה מעשה לכנוס באותו רוב וכמו אם בא אחד ואמר שהוא כהן נאמן הגם שרוב מחזיקים בתורה המה רק ישראלים אבל כאן שעשה מעשה להחזיק עצמו מן סופרים היודעים דהא כתב סתו"מ ומכר אותם בודאי אינו נאמן על עצמו שלא הי' מומחה לדעת ששם ק"ה בפסוק עזי וזמרת הוא קודש אשר תינוקות בית רבן ידעו ונשאר בכלל רוב מומחים ומה שאומר שלא קידש את השם ק"ה אומר לצעורי פטומי מילי בעלמא ודו"ק.
<b>ואחר</b> שכתבתי זה האיר ד' עיני שמצאתי בחדושי רמב"ן גיטין דף נ"ג שכ' וז"ל וראב"ד ז"ל כ' נ"ל דלאביי אם א"ל בשעה שיוצא מתחת ידו כל שבידו קרינן בי' ומהימן ואי לא א"ל בהאי שעתא לא מהימן כיון דפועל הוא בשעה שהמלאכה יוצא מת"י הו"ל למימר ואם אמר אחר מכאן אינו נאמן דלצעורי קאמר עכ"ל הרי שפתיו ברור מללו דאינו נאמן לאחר מכאן משום דלצעורי קמכווין וה"ה בנ"ד דלא נאמן ואומר לצעורי לחבריו ודו"ק וידעתי שיש לחקור שעושה דרך תשובה יהי' נאמן שכבר הלכו בכעין זה בשוחט אבל בכאן לפסול ס"ת ותפילין ומזוזות יש ללמד להעם שלא להאמין כי רחוק מהשכל ששכח לדעת שתיבת ק"ה הוא שם קדוש ויעיין ברמ"א ובש"ך יו"ד סי' קכ"ז ובאחרונים שם וק"ל.
<b>עוד</b> הערה אחת דבנ"ד לא מעלה אפי' נטל קבלה מחכם דדרך החכם לשאול דינים ולו ששאל אותו כל הדינים וכאשר שאל אם צריך איזה יתרון בכתיבות השמות השיב לו דצריך לקדש אותו בקדושת השם אבל בודאי לא שאל ממנו לפרט לו כל השמות שבתורה אשר צריכים קודש והלא החכם יודע דק"ה הוא כמו שאר שמות ולא בחן אותו לחקור אם ק"ה הוא שם קדוש ומהכ"ת לשאול על זה בשלמא לדברי כף נחת ויש"ש שהבאתי דסוברים על כס ק"ה חול אפשר ששאלו אותו החכם איזה שם ק"ה יקדש אבל לדברי תיו"ט וכן רוב אחרונים דכל שני פעמים ק"ה בפ' בשלח קודש א"כ בודאי המה נכללים בשאר שמות ולא נשאל עליו כלל ואולי נשאל מהחכם איזה שם ק"ה יקדש כדי להשמיע מפיו הדין ששניהם צריכים קודש ודו"ק.
<b>ואיידי</b> דאיירי בענין אם נאמן לעשות עצמו רשע אם יאמר שבא להציל לאחרים אשר בזה יש סתירות גדולות בראשונים ואחרונים הערותי דבר חדש בעז"ה אם אומר רשעתו טרם שנכשל בו אחרים כגון בכהן שפיגל או אשה אומרת שזנתה וכדומה נ"ל דנאמן שמגלה הגם שחטא נגד ד' בכל זאת נשאר בחזקתו הראשון שלא להיות כירבעם חטא ומחטיא רבים דעכ"פ נשאר בחזקת קמאי חזקת צדקת שחוטא נפשו ולא חוטא ולא לו אבל אם אומר שחטא וגם החטיא לרבים זה ימים רבים רק עכשיו מתנחם ולא יחפץ להחטיא רבים על ידו עוד אז אינו נאמן דאין אנו מאמינים לו לעשות עצמו רשע בכפלים שחטא והחטיא רבים יעיין תוס' ב"מ דף ג' ובפירש משניות נדרים דף צ' ור"ן נדרים דף מ' ואין פנאי להאריך כעת ועיין במ"ל ה' תמורה.
<b>סוף</b> דבר לבי אומר לי אם הסופר בקי בשאר דיני סופרים אין דבריו עושים ספק לפסול ח"ו הסתו"מ שכתב זה מלפנים ואין להחמיר לחוש על דבריו כלל כנלע"ד כעת וכבר הזכרתי כי אין עת פנאי לפני להעמיק בעיון אבל אודות הסופר גיליתי דעתי כי אקוה שיודיע לי מעלתו נ"י אם נמצא עוד חששות על הסופר ואז אקח מועד ברצות ד' דרכי לעיין בדבריו על עמודי בקיאות תשובות אחרונים אשר נוגעים לדיני מחיקת השם ועל הסמיכה שאומר מתחילת הכתיבה לקדש השמות וכדומה הד"ש. הק' חיים סופר
<b>סימן</b> <b>נא</b> שפעת ברכות עלי ראש כהן שדעתו יפה בשבילי ראשונים ואחרונים ובנתיבות הפוסקים והלכות המאור הזורח בתורה ה"ה כמהו' ר' דוד כ"ץ נ"י סת"מ בק"ק קוטב יע"א בגאליציען.
<b>מכתבו</b> הגיעני אשר חיזק בשאלתו לחקור לפסול כל הספרים ותפילין ומזוזות שיצאו מידי סופר אשר נגלה עליו שלא מן ספרא דדיינא הוא כי ריעותות גדולות עליו אשר הודיע עכשיו במכתב השני וגם השיג השגות רבות על תשובתי אשר שלחתי לו ובכמה מקומות לא עמק בדברי ואפרשם כיד ד' הטובה עלי ומה שנוגע להערות חדשות לא אמנע עט סופר מלגלות דעתי בו בעזה"י ואני תפילה ד' יהי' עם פי שלא אכשל בדבר הלכה ח"ו ולא אבוש בעוה"ז ולא אכלם בעוה"ב.
<b>(</b><b>א</b><b>)</b> ראיתי במכתבו שהעיר על אשר הפלאתי ביום ההוא על מג"א בסי' ל"ט בשם תוס' דלא חיישינן שמא נעבדו שלא לשמן והקשתי לו יהי' שאין חשש על זה עכ"פ יש חשש על שאר דברים אשר צריך להיות הסופר נזהר וכתבתי וז"ל ובפרט בכתיבה לשם קדושת תפילין וקדושת האזכרות ולמה לא חיישינן שלא הי' הסופר בקי בהם עכ"ל במכתבי יראה בעיניו שדייקתי לשם קדושת תפילין וקדושת אזכרות שמבואר באו"ח סי' ל"ב סעיף י"ט וז"ל בתחילת הכתובה יאמר בפיו אני כותב לשם קדושת תפילין ומלבד זה בכל פעם שכותב האזכרה צריך לומר שכותבו לשם קדושת השם עכ"ל וע"כ אופה איך הביא המג"א דלא חיישי' על עיבוד שלא לשמה עכ"פ ניחש שלא הי' בקי שצריך לכתוב לשם קדושת תפילין וקדושת האזכרה הגם שכותב לשם תפילין ולשם אזכרה אבל לא כתב לשם קדושת תפילין וקדושת אזכרות ועיין בב"י מקור סעיף י"ט הנ"ל.
<b>ועתה</b> אעתיק השגה שלו שכ' וז"ל ותמיהני שהלא מבואר במרדכי בפ' התכלת וז"ל תפילין יש להם בדיקה פר"ת משום דיכול לראות בדקדוק חסרות ויתרות ושאר דברים אם הם כתקון והא ליכא למיחש דלמא עיבודן שלא לשמן או כתבן לא לשמן דכל הכותב תפילין בקי בדבר זה ודמי להאי דריש גיטין סתם ספרי דדייני מיגמר גמירי עכ"ל הרי דמה דנקטי התוס' שהביא המג"א דהכל בקיאין בעיבוד לשמן חד מינייהו נקטו וה"ה דהכל בקיאין בכתיבה לשמה וקדושת אזכרות כי דברי התוס' דברי ר"ת שבמרדכי הם כנודע דסתם דברי תוס' הם דברי ר"ת ובפרט מבואר למעיין שכן הוא בכאן והתוס' לא הוצרכו להזכיר הכל בקיאין בעיבוד לשמה אלא לאפוקי מפירש"י דבתפילין לא מהני בדיקה כשלקחו שלא מן המומחה משום דחיישי' שלא עבדן לשמן עכ"ל לא ידעתי איך ראה בדברי מרדכי דכותב תפילין בקי שצריך לקדש הכתב בקדושת תפילין ואזכרות בקדושת אזכרות הלא בפירוש כתב דלא חיישינן דלמא עיבודן שלא לשמן או נכתבים שלא לשמן דכל הכותב תפילין בקי בזה שלא יהי' שלא לשמן אלא עיבוד וכותב לשם תפילין אבל מנ"ל שכותב לשם קדושת תפילין וקדושת אזכרה וכי תימא דרוב מצוין אצל תפילין מומחים הם ויודעים כל הדינים א"כ הי' להמרדכי לאמור רוב או כל המצוין אצל תפילין מומחים הם ולמה הביא כמו דאמרינן סתם ספרי דדייני מיגמר גמירי אלא רמז בזה כמו בגיטין דאמרינן כן לענין חשש לשמה ה"ה כאן אמרינן דלענין הנוגע בלשמה מיגמר גמירי דהא כ"ע ידעו שפסול שלא לשמה אבל שיהי' מומחים זה לא אמרינן ולכך צריך לבדקן בעבור חסירות ויתירות או שמא נדבקו האותיות ואין היקף גויל או שמא אין האותיות מודבקים בחלקיהם שראשי שי"ן אין נוגעים בקווים וכדומה וזה שכ' וז"ל או בשאר דברים אם הם כתקונן עכ"ל אשר אפשר להכיר עין בעין אם נעשה כדין וכהלכה ואי הי' רוב מצוין מומחים ומכ"ש אי כל המצוין מומחים למה לי לר"ת לומר וז"ל משום דיכול לראות וכו' עכ"ל משמע אבל אי אינו יכול לבודקן אין קונים וקשה נהפוך הוא אי אין יכול לבודקן בודאי סמכי' על רוב מצוין הם אלא ברור דליכא רוב מומחים אעפ"כ לוקחים יען דיש בידם לברר ודו"ק.
<b>וראיתי</b> שמעלתו נ"י הרגיש אי הר"ת סובר דכל המצוין אצל תפילין מומחים א"כ למה צריך בדיקה ותי' וז"ל שאני חסירות ויתירות דמצוי בהן הטעות אפי' במומחה גמור כנודע רק במומחה סמכינן שחוזר ובודק בעצמו אם לא יצא טעות מת"י אבל באינו מומחה חיישינן שיצא טעות באיזה חסר ויתיר אות ולא נתן לב לתקנו עכ"ל לא ידעתי איך דבר זה יצא מפיו הא הקו' הי' דנימא כל המצוין אצל תפילין מומחים וא"כ בוודאי גם זה עשה שלא הוציא מת"י בלי שחזר והביט בתוכם לבדקם וגם גוף הדבר רחוק בעיני הא פרשת תפילין מיגרס גרסין בפי סופר כמבואר במג"א סי' ל"ב ס"ק מ"ב ועיין בש"ע או"ח סי' תקצ"א ומהכ"ת יהי' שכיח במומחה חסרון ויתרון א"כ הי' לו להיות אסור לכתוב שלא מן הכתב ורק לזהירות אמר הר"י אסכנדרי שיבדוק הסופר כל פרשה משום שלא יצריך לפסול הפרשיות משום שלא כסדרן עיין בב"י סי' ל"ב אבל ח"ו לומר דמצוי טעות חסרון ויתרון במומחה ודו"ק.
<b>ובביאור</b> מרדכי שם הוכיח דעכ"ח דר"ת מודה דאין רוב מומחים בחסירות ויתירות דא"כ למה לא יקחם על סמך שיבדקנו ואי דלמא ישכח ולא יבדוק מאי הוה כיון דאיכא בדיעבד רוב יעו"ש ומעלתו נ"י התחכם עליו ומביא דברי א"ז אשר כתב בסי' תקל"ג וז"ל דתפילין יש להן בדיקה כי לא חיישינן לעיבוד שלא לשמה דהכל בקיאים בכך והא דאין נקחין אלא מן המומחה היינו הבקי בחסירות ויתירות וכו' דכיון דלאו מומחה הוא לא סגי דלא חסר או יתיר עכ"ל והסביר מעלתו נ"י דברי א"ז הגם דסובר בשוחט אם שחט א"צ לבדוק אחריו וה"ה כאן הלא כבר התפילין נגמרו הי' לן לסמוך על הרוב בקיאים ביתירות וחסירות לכן הוסיף כיון דאם לאו מומחה הוא לא סגי דלא חסר ולא יתיר וא"כ ל"ק קו' מהר"ם בנעט דהכא מחמירים כיון דאינו מומחה לא סגי דלא ילקה בחסירות ויתירות עכ"ד אני לא זכיתי לראות ספר אור זרוע מעולם ודבריו נפלאים בעיני הלא האינו מומחה יוכל ליקח פרשיות תפילין מן מומחה לרבים ויכתב לו ממנו דוגמא לדעת בכל פעם שיכתוב תפילין שיהי' כתובים כהלכתן בלא חסר ויתר וא"כ מהכ"ת ישבוק היתר ויאכל איסור לכתוב משכלו הפרשיות וא"כ גם מן האינו מומחה יוכלו להיות בלי חסרון ויתרון ונהפוך הוא הלא ירא לנפשו פן יבדקו אחריו גם אפי' עפ"י מקרה ויראו שהוא עם הארץ ויגיע לו היזק א"כ בוודאי כתב הכתב מן פרשיות מומחה ולמה נאמר דלא סגי בלא חסר ויתר וא"כ נשאר קו' מהר"ם בנעט ז"ל אי רוב מומחים למה אין לוקחים הגם אם ישכח מלבדוק סמכינן על הרוב ודו"ק.
<b>הן</b> אמת שיש לי מקום עיון בזה בחקירה אשר לי במקו"א דכל מצוה היא נחלקת בשתים (א) מי שמקיים מ"ע וקבל שכרו מאת ד' חלף עבודתו אשר עבד מי שעושה בגד של ד' כנפות ומטיל בהם ציצית או מכניס תבואתו דרך פתח שער להתחייב יקבל שכרו פירות בעוה"ז וקרן קיימת לעוה"ב (ב) מי שמבטל מ"ע לא די שלא מקבל שכר נהפוך הוא ענש וענש נקרא פושע ישראל בגופן קרקפתא דלא מנח תפילין כי ביטל מ"ע חשוב לעבירה ולכן אמרו בכתובות דף פ"ו תפילין שאיני מניח מכין אותו עד שתצא נפשו דתפילין הוה מ"ע מחויבת אבל עלית הוה מ"ע דרשות רק בעידן רתחא נענש אבל הב"ד אין כופין על ציצית ובתפילין הב"ד כופין ולא משום שיזכה בשכרו רק שלא ימרה פי ד' להיות פושעי ישראל בגופן והדברים ארוכים.
<b>ולפ"ז</b> אמרתי דבר חדש בשלמא באיסור סמכינן על הרוב הגם דאפשר שיבורר ויגלה שאכל איסור בכל זאת לא יקרה לו עונש בעבור זה דהא התורה התירה לו שיסמוך על הרוב וה"ה במי שסומך במ"ע על הרוב לא יענש גם אם נגלה אח"כ שלא הי' קיים בחפץ זה המ"ע דהא הי' מותר לו לסמוך על הרוב אבל בודאי לא יקבל שכר על קיום מ"ע אשר עשה בחפץ פסול יען דשכר מצוה בא אם נעשה הפעולה בחפץ הראוי אז עושה פעולת המצוה רושם למעלה כפי רצון ד' אבל אם החפץ הי' פסול ולא נעשה נחת א"כ הגם שחישב לעשות מצוה עכ"פ מצוה לא עביד (הגם דאמרו חכז"ל חישב לעשות מצוה ונאנס ולא עשה מקבל שכרו היינו אם נאנס אבל מי שסומך על הרוב ולא בירר הדבר אז אם לא עשה מצוה לא מקבל שכר) ולפ"ז אם אנו דנין אם יוכל לסמוך על סמך שיבדקנו אח"כ ואם ישכח הלא עשה כדת לסמוך על הרוב וג"כ לא יענש אבל בתפילין לו יהי' שאם ישכח יש רוב ולא יענש אבל עכ"פ דלמא הוא מן המיעוט א"כ לא יקבל שכר דהא באמת לא קיים מ"ע כלל רק לא יענש כמו אם לא עשה בגד ד' כנפות ודו"ק.
<b>ובעיקר</b> קו' ביאור מרדכי כתבתי על הגליון שהקו' נפלאת בשלמא אי כל החשש שמא ישכח אח"כ אז מתירין אנו לכתחילה לסמוך על תיקון אשר יעשה אח"כ דאם ישכח נשאר הרוב ואם לא ישכח בודאי יעשה כהלכה אבל בתפילין כ' הרא"ש בסוף הל' תפילין וז"ל דחיישינן שמא יתעצל בבדיקתן וטורח הוא לו להסיר התפירה ולחזור ולתפרן עכ"ל ובנמ"י ה' ציצית כ' וז"ל שיש טורח לנתק התפירות ולבדקן בחסירות ויתירות ולחזור אותן ואתי למנועי ולא בדק עכ"ל א"כ אם חיישינן שיפשע ולא יבדוק בודאי אין רשאי לסמוך על בדיקה אח"כ כיון דאמרינן דיפשע ולא יבדוק ודו"ק וידע דיש לי עוד תי' אם יהי' הדין דניקח מאיזו מומחה אז נפסק רוב המצוין מומחים דדווקא אם אין מניחין לעסוק אינו מומחה אז יש רוב עיין תב"ש סי' א' ס"ק ל"ב ודו"ק. גם התפלא מעלתו על מהר"ם בנעט וז"ל וביותר תימה על הגאון הנ"ל שלא שם לב ללשון התוס' במנחות במקומו והוא ביתר ביאור בחי' הריטב"א לעירובין צ"ז דלכן אין נקחין לכתחילה שלא מהמומחה כיון שצריך לקרעם ולבודקם גנאי הוא לסתרן ע"ש עכ"ל נפלאת שלא הביא דברי מרדכי שם במקומו שכ' וז"ל אבל תפילין אע"ג שיש להן בדיקה גנאי היא לקורען כדי לבודקן ואין נקחים לכתחילה אלא מן המומחה עכ"ל והי' יכול לתמוה איך שכח דברי המרדכי מיני' ובי' וכי יאמר מכ"ש דאוסף מיא וקמחא להפליא על גאון ישראל ביאר מרדכי.
<b>אך</b> אני אודה ולא אבוש מלאמור כי נפלאת בעיני להבין המראה הגדולה הזאת מאי גנאי הוא סותרן כדי לבנותן לראות הפרשיות אם כשירות יתפרם בחזרה והוה סותר ע"מ לבנות ואם פסולים הם א"כ לגניזה הולכים ומי יחוש בזה לגנאי וצע"ג וגם זאת אדרוש מי שמע כזאת שלא יהי' לאדם רשאי להחמיר על עצמו לפתוח תפילין שלו כדי לבודקן אפי' בכל רבע שנה הגם שאין חיוב לבודקם אלא בכל שבע שנים עכ"פ מי שיחפץ להיות ירא וחרד על דבר ד' פותח תפילין שלו אפי' על חנם כחכז"ל איפסקי לי' כרעי' דויו ועוד הכי לא טוב לבחור רע במיעוט לפותחן ולבודקן מאשר יניח ביד האיש ולא ימצא קונה אותם אין לך גנאי גדול מזה והוא פלא.
<b>ולולא</b> דברי מרדכי על הריטב"א לא הפלאתי כ"כ דריטב"א שם הקשה על הך ליקח תפילין ממי שאינו מומחה ונתקשה הא אין לוקחין תפילין ממי שאינו מומחה ותי' וז"ל הא אמר לכתחילה דלמא לא טרח לבודקן ועוד מפני שנראה כבזיון תפילין כשהוא קורע התפר ומוציא התפילין לבודקן אבל בדיעבד כשרין בבדיקה עכ"ל הרי שלא כתב שהיא באמת בזיון רק נראה כבזיון אבל המרדכי שכ' וז"ל גנאי הוא לקורען כדי לבודקן עכ"ל משמע שהוא באמת גנאי יפלא רק במרדכי חשבתי הפי' שהוא גנאי לאיש המוכרן לקורען כדי לבודקן ולא יאמינו לו שהם כשירים ועי"כ ימנעו רבים לבקש זאת מידו והחכימו רז"ל לכלל גדול שאין נקחין אלא מן המומחה אבל בריטב"א שכ' וז"ל שנראה כבזיון תפילין כשהוא קורע התפר ומוציא התפילין משמע שהוא נראה כגנאי לקדושת תפילין והוה פלא מה נראה כגנאי לתפילין וצע"ג.
<b>ונראה</b> בעיני דהכוונה היא דכלל גדול שסתירת דבר שבקדושה חנם על לא דבר הוא בודאי גנאי חוץ אם עושה זאת לכבוד מצוה אז ההכרח לא יגונה ועיין במג"א סי' ק"נ אפי' בקדושת בהכ"נ יש איסור לאו בסותר יעו"ש וא"כ בכל איש אשר חושש שמא נתקלקלו תפיליו ברוב ימים או ברוב שנים ורעד ופחד שמא יברך ברכה לבעלה ע"כ הוא מוכרח לפתוח התפר ולבדוק תפילין שלו אין כאן גנאי לא לו ולא לסופר שבדקם נהפוך הוא תע"ב שהוא זריז ונשכר עיין פ' אותו ואת בנו ובתב"ש שם בש"ע אבל כאן המוכר אומר אני יודע שתפילין כשרים הם רק הלוקח יאמר לו אינו מאמין לך עד שתפתח התפר ואבדקם או אראה את הפרשיות לאיש היודע הלכות א"כ המוכר שיודע שהם כשרים גנאי הוא לו ממש או נראה כגנאי אם יצטרך לקורעם ולהוציא הפרשיות חנם דהוא אומר ברי לי שהם כשירים ע"כ תיקנו שלא ליקח כלל ממי שאינו מומחה ודו"ק.
<b>וא"כ</b> איפה הי' קו' ביאר מרדכי שיהי' רשאים ליקח על סמך שיבדקנו אותם אחר זמן מאיזה סופר ואם לחוש שמא ישכח מאי הוה הלא נשאר רוב אלא פשיטא דליכא רוב וא"כ אסור ליקח על סמך שיבדקנו אחר זמן זמנים טובא אלא צריך לבדוק אותם מיד כמו מזוזה וספרים שרואה אותם טרם שיעשה הקנין ואז נשאר באמת תי' הריטב"א ותוס' ומרדכי שנראה כגנאי או שהוא באמת גנאי ודו"ק כנלע"ד ברור בעזה"י.
<b>ובאמת</b> הב"י בסי' ל"ב שלא הביא הטעם שהוא גנאי ואעפ"כ פסק בסי' ל"ט דאין נקחין ויהי' מוכרח כקו' ביאר מרדכי דליכא רוב מומחים אך לק"מ דהב"י הביא הטעם דיתעצל והוא שיטת רא"ש ונמ"י וריטב"א בערובין וא"כ בודאי אין סומכין אם חיישינן שיפשע ועיין בא"ח סי' ק"ח אפי' תחילתו בפשיעה וסופו באונס נחשב כפשיעה ואין לו תשלומין בתפילה ודו"ק שעשעתי כי יש בו לדינא הגם שאין בו נפקותא לנ"ד.
<b>(</b><b>ב</b><b>)</b> ועל מה שחדשתי בסברת התוס' דעל הכתב שלא הי' לו חזקת חולין דהא על שעת כתיבה אנו חוקרים אם נתחדש בקדושה או להתלמד וכדומה אז סמכינן על רוב כותבי תפילין מומחים הם אבל על העיבוד העור הי' לו חזקת חולין והוה רוב כנגד החזקה והי' לנו לחוש ע"ז חדשו התוס' דכל העוסק בכתיבת תפילין נזהר בזה לחקור אם עיבוד לשמה ע"ז השיב מעלתו אריכות דברים והם מעידים שלא הבין בדברים רק עבר במהירות ולא אעתיק דבריו ולא אשיב עליהם רק אברר דברי מעט באריכות בעזה"י.
<b>הנה</b> עשיית תפילין הוא המציאות כלי של קדושה כי הוא כלי קדוש לעצמו (ורבו הדינים הנוגעים בקדושתו ועיין בא"ח מסי' מ' מ"א מ"ב מ"ג וגם לענין הצלה בשבת וגם לענין שבועה וכדומה) וכל העושה אותם חידש כלי קודש ואם באו לקנות תפילין ולא ידענו מי עשאם נולד ספק אם הוא כלי קודש להזהיר בו בכל דיניו או אין צריכים להזהיר בו ככלי קודש ובאנו בסבך לחקור שני חקירות אשר כלי תפילין בקדושתו תלוי בו (א) שהתורה אמרה שתפילין יהי' נכתבים על עור בהמה טהורה בלבד ואותו עור יהי' מעובד ע"י ישראל לשם קדושת תפילין ואז כאשר תהי' העור מעובדת כך היא ראוי להעשות ממנו תפילין כמבואר בגמ' שבת דף ק"ח וברמב"ם פ"א מהל' תפילין אין כותבים סת"ם על עור בהמה טמאה אבל כותבים על גבי עור בהמה טהורה עכ"ל וכלל התפילין נכתבו על עור דווקא ואותו עור יהי' מעובד לכך אבל עכ"פ נשארה בשמה שם עור (ב) התורה אמרה שעל עור מעובד הנ"ל יהי' נכתב ד' פרשיות באותיות שלימות לשם קדושת תפילין והכתב יהי' נכתב כסדרן והאותיות יהי' נכתב מוקפין גויל ולא יהי' חק תוכות ויהי' נכתב ע"י גדול בר קשירה וכדומה ואז כאשר יהי' שניהם יחדיו וישימו בבתים כדת וכהלכה אשר גם עליהם יש הלכה למשה מסיני ודינים מקובלים איך יעשה בצורתן ובקדושתן אז נשלם כלי חפץ קדוש וגם נתן הקב"ה א' מתרי"ג מצות שכל איש מישראל יניח כלי קודש על זרוע וראש בכל יום ויום וקיים בו מ"ע כמו שנוטל ד' מינים בידו קיים מ"ע ה"ה מי שמניח כלי קודש כזה מקיים מ"ע או שני מצות עשה עיין בט"ז או"ח סי' כ"ה.
<b>ומעתה</b> אם נחקור אם הכלי אשר מונח לפנינו הוא כלי קדוש אנו אומרים העור אשר אגב הכתב הוא קדוש עיין שבת קט"ז לה הי' חזקת חולין דתחילתה נקראת עור ועכשיו היא נקראת עור הגם שנתעבדת ונתלבנת עכ"פ עור שמה ולהעור הי' חזקת חולין ועכשיו אנו רוצים לומר דנתקדשה אגב הכתב וראוי לומר אוקמי אותה על חזקת שלא נעבדה לשמה ואפי' אם כתב הסופר לשם תפילין נשארה העור בחזקת חולין ולא מהני דרוב סופרים כותבים לשמה הא כיון דעור לא נתקדש לא נעשה כלי קדוש ע"י הכתב ויש חזקה כנגד רוב ע"כ הוסיף דכל סופר אינו כותב אא"כ יודע שנעבד לשמה ואין לחקור דנסמך מיעוט שאינן מומחים לחזקת חולין של העור דלענין עיבוד אין כאן אפי' מיעוט דלא בקיאין לדעת דצריך להיות נעבד לשמה אבל אם נחקור על האותיות אי נכתבות לשמה דאנו דנין על עיקר הוייתן אי נתהוה בקדושה או בחולין ומסתבר כיון דליכא חזקה שהאותיות הי' פעם אחת חונין אזלינן בתר רוב הכותבים תפילין מומחים הם כמו רוב השוחטים ורוב המנקרים גיד או העושים מקוה מומחים הם ומהכ"ת לחוש על מיעוט כנגד דרוב ודו"ק בחרתי לבאר לפניו אלה הדברים וישפוט את עצמו ודל"ב.
<b>(</b><b>ג</b><b>)</b> אך הוסיף כבודו נ"י קו' על מה שאמרתי הטעם דצריך תוס' לומר הכל בקיאים דבעו עיבוד לשמה משום דיש חזקת חולין א"כ נשאר הקו' כי הרא"ש בהל' קטנות כ' ג"כ כתוס' דהכל בקיאין דצריך עיבוד לשמה והא הרא"ש כתב בחולין בסוגי' דרוב בשם תוס' הא דסומכים ארוב מצוין אצל שחיטה מומחין ולא אמרינן סמוך חזקת איסור דאינו זבוח למיעוטא דאינן מומחים משום דמיעוט אינו מומחים לא שכיח עיי"ש וא"כ אף הכא הוה סגי לתוס' ורא"ש לומר רוב מצוין בתפילין מומחים אף דיש חזקה מנגדת ודו"ק עכ"ל.
<b>אמרתי</b> אודיע לו הערה אחת אשר לי בחדושי תל"י והוא הגם דיש לכל ישראל חזקת כשרות על כל תרי"ג מצות שלא יעשו עבירה ולא יכשילו לחבריהם באיסור משום לפני עור לא תתן מכשול ועוד מטעם כל המביא לחבירו לחטוא נכנס תחתיו לעונש וע"כ סמכינן על כל איש ואיש במה שנוגע בכלל התורה כל זה דווקא על ודאי איסור אבל אם אנו דנין אם יש לכל איש ואיש חזקת כשרות שלא יעבור ספק עבירה או לא יכשיל חבירו בספק איסור ע"ז חזקת כשרות קלושה ויש בו חלוקי דינים וחילי דידי מדברי רבינו יונה בריש ברכות שכ' וז"ל וכן במוצאי שבת צריך ליזהר ג"כ שלא לעשות שום מלאכה עד שיראה ג' כוכבים קטנים ואם הוא יום מעונן ימתין עד שיצא הספק מלבו ובע"ש ג"כ אם הוא יום מעונן יקבל אותו מבע"י מפני הספק וזה עיקר היראה ליזהר מהספיקות שלא לעשות המצות על דעת ההרגל שעונש הספק יותר מהודאי וכן מצינו שעל הודאי מביא חטאת ואמרינן דחטאת דנקא וכו' ואם מביא אשם על הספק כגון שהי' לפניו ב' חתיכות אחת של חלב ואחת של שומן ואכל אחת מהן ואינו יודע איזה מהן אכל צריך להביא מב' סלעים וכו' והטעם בזה למה החמירו על הספק יותר מעל הודאי אומר מורי הרב שהוא מפני שעל הודאי משים אדם החטא על לבו ודואג אם מתחרט עליו וחוזר בתשובה שלימה אבל על הספק עושה סברות ואומר אותה חתיכה שאכלתי אולי היתה מותרת ולא ישים על לבו לשוב ולזה החמירו בו יותר עכ"ל וכן אמרו חכז"ל בברכות פ"ט על פ' ונגע לא יקרב באהליך שלא יבא מן הדרך וימצא אשתו ספק נדה כי מודאי אין צערו גדול כי יודע שלכך נוצר לקבל עליו עול מלכות שמים אבל בספק לבו נוקפו פן ואולי אינה נדה והגם שספק אסור מן התורה או מדרבנן ואסור לעבור ספק איסור ח"ו אבל עכ"פ נחשב לנגע באהלו אם אשתו ספק נדה והוא בא מן הדרך ומשתוקק אלי' וראיתי פי' זה על גמ' בברכות במפרש ונעלם ממני כעת לדעת מקומו איה (והבאתי ראי' מדמאי פ"ג מ"ג דבטבל לא גזרי' שלא יודיעהו ובדמאי גזרי' עיין תויו"ט וכן הבאתי ראי' מאיזהו נשך מרה"מ ומ"ל) ורמ"א ביו"ד בסי' קכ"ז כ' וז"ל ואשה נאמנת בדבר איסור לומר תקנתיו ודוקא בוודאי איסור כגון ניקר בשר וכדומה לו אבל בספק שמא אין כאן איסור כגון שצריכה לברר דגים טמאים מן טהורים או איסור שיש בו צדדים להקל אין אשה נאמנת דאשה דעתה קלה להקל עכ"ל עיין המקור בראשונים ובא"ח סי' תל"ז ובודאי ימצא ג"כ באנשים קלי דעת שתולין להקל אם יש צדדים רק חכז"ל שערו על הרוב שנשים דעתן קלות לרוב הגם שיש מועט צנועות אשר מדקדקין ומחמירין אעפ"כ אין לסמוך עלי' לומר שהיא מן המיעוט אבל באנשים שרוב מדקדקים אז אמרינן שנאמן זה האיש שאמר שבדק דאזלי' בתר רוב שאינם מקילים בדעתם הגם שיש צדדים להקל אבל אשה שרוצית להוציאה עצמה מן הרוב אינה נאמנת על עצמה כדי שיסמכו עליה אחרים ולא דמי לדברי ר"ן קדושין שע"א נאמן לכל הפחות לגרש דאין אדם חוטא ולא לו דשאני התם היא מוחזקת באשת איש והוא מברר שאצלו לא היתה אסורה מעולם דהוא קידש אותה ודומה לקצב שנאמן שחתיכה זו בחנות כשירה הגם שיש בחנות רוב טריפות עיין ר"ן חולין בסוגי' דרוב ובפנ"י בקו"א קדושין ובנב"י ח"ר א"ע סי' ס"ט וש"ש שמעתא ו' אבל אם הי' ספק איסור גם לפניו רק אומר בררתי וסלקתי האיסור או בררתי שלא הי' בו איסור כגון בדיקת חמץ או בדיקת תולעים וכדומה אז גם באנשים יש מיעוט שמקילין לתלות בספק רק דאזלינן בתר רוב ונאמן שהוא מן הרוב ומה שנאמן אחד שבא מארץ רחוקה לאמור על עצמו שהוא כהן הגם שרוב המחזיקים בתורה ובמצות המה ישראלים או לויים והוא אומר על עצמו שהוא מן המיעוט הוא ג"כ יען שאצלו לא הי' ספק מעולם שהוא יודע מנעוריו שהוא כהן ואין כאן המקום לברר רק לא יכולתי לעצור בעד קולמוסי עכ"פ הא ברור דנקל לחוש שמא מקול איש בספק איסור אבל אם נתחזק איסור מתחילה אז לא ימצא איש שמקיל מספק הן לעצמו הן לאחרים כמובן בעזה"י.
<b>ובזה</b> אמרתי להצדיק דברי בדק הבית בשער א' שכתב האי דנקט רוב מצוין אצל שחיטה מומחין אשגרת לישנא הוא בגמ' וסיים וז"ל וטעמא דמילתא דכל המצוין אצל שחיטה סומכין אנו לומר שהן מומחין לפי שהדבר מפורסם הוא בישראל ואפי' אצל עמי הארץ שהנבילה אסורה וכן אבמה"ח ואין תקנה אלא בשחיטה הלכך אין אדם מישראל נזקק לשחוט לעולם אלא א"כ יודע ה' שחיטה ואלו דברים קלורין לעינים עכ"ל ורשב"א במ"ה צעק עליו (א) וז"ל מה שאמר שהכל יודעים שאין תקנה אלא בשחיטה האי נמי תקנה עבדי לה שהרי שחוטה לפניהם (ב) כ' וז"ל ועוד דאי משום נבלה ואבמה"ח כמ"ש וכי השחוטה על ידי ישראל שאינו יודע ה' שחיטה נבילה היא או חייבין עלי' משום אבמה"ח הרי שחוטה לפניך ואתה אומר שיש בה משום אבמה"ח אין אלו אלא דברי היתול גם משום נבילה ליכא ונראה שהוא עושה שחיטת מי שאינו מומחה כשחיטת נכרי וזו שגגה גדולה עכ"ל.
<b>ולפמ"ש</b> אמרתי להצדיק דברי הרא"ה דנודע דמפרכסת מותרת מאבמה"ח דבישראל בשחיטה תלי' מילתא אבל לשאר דברים הרי היא כחיה ואם נתנבלה בשחיטה האוכל ממנה כזית בשר מבית טביחתה כשהיא מפרכסת אוכל אבמה"ח עיין חולין דף ל"ג וברמב"ם ובש"ע ובאחרונים ובמ"ל ולח"מ א"כ מי שהולך לשחוט הוא מקבל על עצמו להתיר ב' איסורים (א) איסור אבמה"ח כזית בעודו מפרכסת ואפי' שעומד עלי' עד שמת או שיש בו איסור אל תאכל על הדם עיין בתב"ש באריכות עכ"פ הוא מתיר בני מעיים דכמאן דמנח בדיקולא דמיא עי' בגמ' דאין מזמנין לנכרי על בני מעיים חוץ משום דליכא מידי אבל בנתנבלה יש בו איסור אבמה"ח כמובן (ב) איסור נבילה אשר בא אח"כ אחר שתצא נפשה על כל הבשר (ואפי' על בני מעיים עיין בגמ' מיתה עושה ניפול) אם לא הי' השחיטה כדת וכהלכה לא הוה שוחט אלא מנקב והוה נבלה שמטמאה כי לא נשחטה אלא מתה ע"י נקב ודו"ק.
<b>וא"כ</b> חידש הרא"ה במקום שאדם מישראל יודע שהוא הולך לחתוך בצואר שתצא נפש וחיות הבהמה ואם הוא אינו יודע הלכות שחיטה ויקרה לו פסול הגם שחתך כל ב' סימנים אם לא הוה כדת שנקרא שחיטה הוה נחירה אז יצא מכשול מכח ב' חזקות איסור נבילה ואיסור אבמה"ח המה לכה"פ הבני מעיים ובמקום דאיתחזק שני אסורים לא יקרב איש להקל אם אינו יודע בנפשו שהוא מומחה כנלע"ד בעז"ה.
<b>ובזה</b> אתרץ בשחיטה די אם אמרינן דמיעוט שאינם מומחים לא שכיחי ולא צריכים לומר דכל הקרב לשחיטה הוא מומחה דלו יהי' שיש מיעוטא דמיעוטא דלא הווין מומחין לא חיישינן על מיעוטא דמיעוטא דמי הוא שלא ידע כלל מעניני שחיטה דצריך לסלק חזקת איסור אבל בתפילין דסופר אינו הולך לסלק חזקת איסור אז יש חשש על מיעוט גדול דאינם בקיאין דלא ידעו כלל שצריך להיות הקלף מעובד לשמו ויש לומר סמוך מיעוט לחזקה ע"כ חדשו דנהפוך הוא הכל יודעים דצריך עיבוד לשמה והבדל גדול הוא דכל שוחט יודע עכ"פ שהולך לסלק חזקת איסור אבל סופר אין מסלק חזקת איסור כלל וכיון שאינו מומחה הולך וכותב כי לדעתו אין בזה עון אם לא ידרוש לאיזה תכלית נעבד העור והבן.
<b>(</b><b>ד</b><b>)</b> וראיתי שיצא לדון על מה שהערותי לפי סברת נב"י דל"צ לברר אלא איסור ברור או היתר ברור ולא לעשות מהיתר ספק איסור והוא הדין כן ברוב הגם היכא דאיכא לברורי מבררינן וא"כ כאן דנסמוך על הרוב לענין כתיבה לשמה ה"ה דסמכינן לגמרי ומעלתו נ"י השיב וז"ל מה ענינו לכאן דאטו בשביל שלא נוכל לברר אודות חשש כתיבה שלא לשמה לא נצרך לברר ג"כ אודות חשש חסירות ויתירות הלא מפורש בר"ן וברמ"א יו"ד סי' א' סעיף ב' בשחט א' וליתא קמן למיבדקיה אף דסמכינן עליו לענין שאר חששות שבשחיטה משום רוב מצוין אצל שחיטה מומחים מ"מ מוטל לברורי אם נשחטו רוב הסימנים דכל מה שבידינו לברר צריך לברורי עכ"ל לא ידעתי איך העלים עין ממה שבארתי בד"ה ועוד דנב"י חידש זה רק אם ישאר עכ"פ ספק אבל אם יש שום אפשרות לברר איסור ברור צריך לברר וה"ה ברוב גם אם נברר מיעוט ישאר עוד רוב אחר אין צריך לברר יעו"ש וא"כ נכון שצריך לברר אולי ימצא שלא נשחטו רוב סימנים ויהי' איסור ברור ודו"ק.
<b>וגם</b> העלים עין אשר רמזתי לו בקיצור בד"ה וזה הא דסומכים על הרוב לאמור רוב המצוין אצל שחיטה או רוב המצוין אצל ניקר גיד או רוב המצוין אצל מקואות מומחין הם היינו דווקא אם ראינו עכ"פ שעשה מעשה שחיטה היינו שנחתך רוב סימנים במקום שחיטה או שניקר הגיד בחתיכת ישראל מידע ידעו שנראה כאלו ניקר הגיד או שנמצאו קיבוץ מים הראוי להיות מקוה במקום שראוי להיות מקוה אז אמרינן רוב המצוין עשו מעשה שחיטה או עשו מעשה ניקר הגיד או עשו מעשה מקוה עשו כהוגן ובהכשר אבל אם אנו מסופקים אם הי' מצוי אצל שחיטה דדלמא לא נשחטו אלא חצי סימנים א"כ לא הי' מצוי אצל שחיטה אלא אצל נקב עיין רש"י חולין דף י"ט ע"ב בד"ה שחיטתו פסולה וז"ל ואע"ג דבמליקה כשירה התם הוא דכולה מתחילה ועד סוף הוה מן המליקה והוה כשאר שוחט שניקב את הושט מעט מעט עד שגומרת שחיטתה עכ"ל א"כ טרם ששחט הרוב הוה רק ניקב הסימנים א"כ בוודאי צריכים לראות אם נחתכו הרוב סימנים במקום שחיטה דאל"כ לא נקרא דהוה מצוי אצל שחיטה נהפוך הוא המומחה סמך שלא יצא מכשול מתחת ידו דהא הניח מקום סימן מובהק לכל לדעת שלא שחט אלא הי' מנקב ומנבל (ויש לי בזה דברים בסי' כ"ה בדברי תב"ש ובפרמ"ג אבל אין פנאי להאריך פה) כאשר רמזתי בתשובתי בקצירת אומר.
<b>אך</b> ראיתי שמעלתו נ"י השיג גם על מה שחדשתי סברא ישרה בעזה"י דעל חסירות ויתירות אשר ניכר לעינים יש לתלות ולומר שהמומחה סמך על זה שפרש רשת ללכוד בו הרמאי אבל בעיבוד דלא הניח מקום להכיר אז ממילא יש חזקה שלא הניח לצאת מת"י דבר שאינו מתוקן וכ' כ"ת נ"י וז"ל לפי דברי הדר"ג נ"י א"כ איך גונב דעת ומאנה את חבורו אונאה גמורה למכור בחזקת תפילין כשירים והוא יודע בעצמו שלא דיקדק בחסירות ויתירות ועוד הא גם לגבי ניקר אמרינן רוב מצויין מומחים אף שיהי' ניכר אם השאיר אחריו גיד או חלב ולא אמר שיעיינו אחריו ויכירוהו החלב והגיד הנשאר עכ"ל לא ידעתי למה לא עיין ברמב"ן בסוכה אשר רמזתי הכי אנו אומרים שהאיש אשר עשה התפילין הוא המוכר אותם אלא הוא כתב להתלמד או לאיזה תכלית אחר והניחם ולבסוף באו ליד מי שאינו מומחה והוא מוכר אותם יען שאינו מומחה ולא מכיר טעותם לא ידעתי איך שגה ברואה לחשוב שהוא בעצמו מכרן בעולם חס מלהזכיר א"כ עכ"ח אנו צריכין לחשוד אותו שרוצה לעבור על לפ"ע ולגרום ברכות לבטלה בכל יום והלא כל ישראל בחזקת כשרות אלא פשיטא הכותב הניח בכוונה סימנים שלא יטעה בו הוא בעצמו אם ירצה למכרם שיסתכל בו וימצא מפורש שהם פסולים ועכשיו נתגלגל הדבר או נאבדו או נגנבו או מת וירשו היורשים וכדומה (ועיין תוס' גיטין דף ס"ו דיבורא אמרי מעשה לא עבדי ודל"ב) ודו"ק.
<b>ומה</b> שהקשה מניקר הגיד וחלב לק"מ דשם ניכר חתיכת ישראל כניקר הגיד והחלב אורחת עקלקלות ונראה כנוקר הגיד וחלב אבל בכ"ז המוצא את הבשר אינו מבין אם מנוקר היטב ועיין בגמ' פ' גיד הנשה חתיכת ישראל מידע ידוע ודו"ק (וכן מבואר ברשב"א חולין דף צ"ג יעו"ש).
<b>ועל</b> מה שחדשתי בדברי הט"ז ותב"ש שדבר שיצא בחזקת היתר הוה חזקה מעלי' כמבואר ביו"ד סי' ח"י ה"ה כאן כבר נתחזקו הסת"ם שכתב הסופר בחזקת כשרות ומותרות לצאת בהם ולברך עליהם כ' מעלתו נ"י שגדולי אחרונים חלקו עליו וגם ספר גידולי הקדש הביא ראי' כנגדו ישמע דברי ספר הנ"ל לא ראיתי מעולם ולא ראינו איני ראי' אבל בחסדי ד' כבר הי' לי פלפול גדול עם ת"ח וחזקתי דבריו הקדושים כי דבריו אמתיים בעיני ובפרט אם אין נמצא ריעותא בגוף הדבר רק ע"א יחפוץ להוציא החפץ שנתחזק בהיתר בודאי אינו נאמן ודבר שפתים יהי' להאריך פה.
<b>וראיתי</b> שיצא גם להפליא עלי על מה שחקרתי בד"ה ועלה בדעתו הגם דסופר אינו נאמן שכתב האזכרות שלא לשמו יען כיון שהוא מלומד בדינים הוא חבר לאותו דבר וחזקה שאין מוציא מת"י דבר שאינו מתוקן ואינו נאמן לעשות עצמו רשע שעשה דבר אשר הוא כנגד חזקת כשרות וחזקת אין אומן מרע אומנתו אבל אם אמר שלא ידע מעולם שזה איסור נאמן רק חזרתי בי כי הלא עשה מעשה שכתב ספרים תפילין ומזוזות והחזיק עצמו לסופר מומחה כמו רוב סופרים ואינו נאמן להוציא עצמו מן הרוב כמבואר והתפלא מעלתו נ"י בשתים הלא אני בעצמי הבאתי הש"ש כיון הוחזק הספר בכשרות אין ע"א נאמן להוציא מחזקתו וא"כ מה מקום לחלק אם אומר שהי' מזיד או שוגג ואטו יהי' פועל נאמן לומר נטמא טהרותיך או נתנסך יינך באופן שלא הי' בידו להרחיק הגוי או השרץ אטו יען שאין הפועל מזיד בדבר יהי' נאמן להוציא הטהרות והיין מחזקת כשרותם (ב) התפלא הלא מפורש יוצא במרדכי פ' התכלת וז"ל לפי' אחר יש לומר דנקט בהניזקין לומר אזכרות משום דלא משוה אינש נפשי' רשיעא ובאזכרות יכול לומר שכחתי לכותבו לשמן הרי להדי' דמה שלא האמינו לסופר בפ' הניזקין לומר אזכרות לא כתבתי לשמן היינו אפי' אומר שהי' שוגג עכ"ל מע'.
<b>ידע</b> דלא ירד כלל למחשבותי ואבאר מעט באריכות בעז"ה כלל גדול הוא אין אומן מרע אומנתו וזה בכל אדם עד בכמה דברים סמכו חכז"ל אפי' על עכו"ם קפילא משום חזקה דאין אומן מרע אומנתו ומכ"ש אם הוא בר ישראל אשר סמכו עליו שהוא יהי' השומר והפועל בדבר אשר נוגע בו באיסור והיתר ואפי' על דיבור בלבד חקרו חזקה שע"ש יען כי סמך עליו והבטיחו לעשות לו ומכ"ש הוא בפועל ושומר שבא בשכרו לשמור בכל דבר הנוגע ליראת שמים מזה נולד חזקה חדשה אשר נקראת חזקה לפנינו שהוא בודאי עשה כדין וכדת חיוב שומר ופועל במלאכות ד' שקולע אל השערה ולא יחטא ואם אומר ברוב ימים שמעל בפקודתו אינו נאמן לעשות עצמו רשע רע לשמים ורע לבריות הגם שאומר בפה שפשע בפקודתו אינו נאמן כנגד כשרות שלא הי' החזיר החפץ לבעליו ולא הי' מודיע מיד וגם נגד חזקת אין אומן מרע אומנתו ועכשיו נעשה רשע ורצה להזיק לחבירו וכדומה.
<b>ומעתה</b> אי בא שומר או פועל בטהרות ואומר שכחתי מלשמור מטומאה של שרץ או טמא מת או יאמר שכחתי שיש איסור בנגיעות טמא או בנגיעת גוי אינו נאמן והטעם מי שהוא שומר ופועל באיסור והיתר הוא צריך ליתן ללב שלא לשכח הדינים אשר נוגע בשמירתו וגם לא ישכח מלשמור כי זה הוא חיובו להיות עיניו פקוחות ולבו יהי' פתוח לכל אשר נוגע בנשמה ואם אמר שהתרשל בזה הוא עושה בעצמו רשע וגם מדבר נגד חזקת כשרות וחזקת אומן שאין מרע אומנתו כן הוא בסברא ישרה דאדם מועד לעולם להיות עיניו ולבו שם כל הימים באורח חיים למעלה ולמשכיל ודו"ק.
<b>וראי'</b> ברורה לזה הבאתי מדברי תב"ש סי' א' ס"ק כ' שכ' וז"ל וגם מה שכתב ראי' מתשו' ר"ן דמקוה שמימיו מוחזקת להתמעט אין טובלין בו הכא נמי האדם בחזקת שוכח זה נמי אינו ראי' דא"כ איך אוכלים בישרא ניחוש דהשוחט שכח והאיך סומכין על סתם עדים ואפי' על מעשה דנעשה זה יותר מס' שנה כמבואר בח"מ סי' כ"ח ואפי' אם נעשה חשוד אח"כ אמרינן השתא דאיתרע אלא דחזקה על אדם שנותן לב בדבר שהנשמה תלוי בו ולולי שהי' נותן לב וידע בבירור לא הי' אומר וה"נ גבי שחיטה אי חיישי' שסבור שיודע והוא אינו יודע א"כ גבי כל שוחט ליחש להכי אלא אמרינן מסתמא יהב לבו וחוזר על למודו ומגרס גריסא אצלו וה"נ בשוחט זה אמרינן השתא הוא דאיתרע שלא חזר על למודו ושכח עכ"ל הרי דבר ברור שיראת ד' פועל כל זאת שלא ישכח א"כ גם זה נכנס בחזקת סופר שחוזר על למודו וגם יהי' נזהר בשעה שכותב את השם בס"ת לקדש אותו ואם אומר שלא עשה כן אמר נגד חזקת כשרות ונגד חזקת אומן כדברי ש"ש ואעפ"כ יפה אמר שעכ"פ באומר שוכח אינו עושה עצמו רשע כמו בשאר ס"ת שצ"ל שכתב בפי' שלא לשמן ודו"ק והי' בדעתי להביא עוד ראי' מגמ' נדה דף ט"ו ובב"י סי' קצ"ד דלכ"ע אי טבילה בזמנה מצוה מותר לבוא עלי' ולא צריך לשאלה דמסתמא לא שכחה אבל שם נאמנת עכ"פ אם אמרה שכחה במיגו דהיא נדה אבל למחרת אינה נאמנת דהיתה נדה.
<b>אך</b> כ"ז אם מודה שידע רק טוען ששכח אינו נאמן שחזקת אומן ופועל שחוזר על למודו ופוקד אשר עליו לעשות אבל אם טוען עשיתי הכל כאשר למדתי רק הייתי שכוח מעיקרא מעולם לא נודע לי דין זה א"כ עוקר חזקת הספר כמו בהג"מ שעוקר חזקת א"א ויהי' נאמן לכן חדשתי יען דהכניס עצמו בחזקת סופרים מומחים אינו נאמן להוציא עצמו מרוב והבן בדברי בעזה"י.
<b>(</b><b>ה</b><b>)</b> ועל מה שהוספתי להביא דברי רמב"ן שמפורש שיש לומר דלצעורי אומר כן וא"כ מלמדים את העם שלא יאמינו לו כי מדבר כן לצער את חבירו ולא לתלות שעושה דרך תשובה כי כן ראוי ללמוד את העם כדי שלא לפסול ספרים תפילין ומזוזות יעו"ש שלא כתבתי ללמוד לבעלים שלא יאמינו לו אלא כתבתי ללמוד את העם הב"ד יגידו שהעם לא יחמירו להאמין לו ומעלתו נ"י כ' וז"ל אם הבעלים מאמינים בלבם בכל גווני נאמן עיין תוס' קדושין דף ס"ו ובש"ך סי' קכ"ז ס"ק ט"ו וא"כ אף שהבעל הס"ת אינו מאמין לו אסור לעלות לס"ת הוא ולברך עליו עכ"ל בעיניו וראה שלא דייק בדברי שאמרתי ללמוד את העם ועיין בהגהות הגאון ר' ברוך פרענקיל שם שהביא דר"ת כ' בפי' דלא כהש"ך וגם הי' לו לטייל ארוכות מי הגיד לו זה לדבר ברור זה הוא המצאתי כתוב בב"י סי' קכ"ז ורוב הפוסקים חולקים עליו ויעיין במרן חת"ס יו"ד סי' קכ"א דחקר דיהי' כע"א בהכחשה דרק הוה כנוגע בדבר וגם הוא כתב דרוב הפוסקים חולקים שמותר לכ"ע ודו"ק.
<b>ולולא</b> דמסתפינא אמרתי דכאן בס"ת תפילין אשר בכל יום יהי' ברכה לבטלה וביטל מ"ע אם הבעה"ב מכחישו ומברך על האי ס"ת ותפילין הוה הבעלים כע"א דעלמא המכחישו דאל"כ יהי' איסור עולם כל ימי היות ס"ת ותפילין וחזקה על כל איש מישראל אם הי' לו ספק בלבו הי' מאמין לו כדי שלא יברך ברכה לבטלה ויבטל ממצות דחזקה דניחא לי' לאינש לעשות מצוה בממונו (עיין במעשר בבכורות ועיין ברא"ש נדרים בסוגיא דטמאה אני לך) ודל"ב.
<b>וגם</b> לא אעלים דחקרתי פ"א דנאמנות ע"א צריך להיות עפ"י דבורו אבל אם הבעלים מאמינים לו כבי תרי דתלי' גם בנאמנות אשר יאמינו לו הוה רק שווי' נפשי' חתיכה דאיסורא ולא דיהי' נחשב לנו שהוא באמת האיסור שאומר דבכ"מ שנאמן ע"א אפי' בלי שהעולם רוצים להאמינו אז הוא נאמן שהחתיכה אסורה בעצם באותו שם איסור שאומר ואמרי' האיסור בע"א יוחזק ואם התרו בו אח"כ לוקין עליו כנודע מירושלמי ורמב"ם אבל אם אינו נאמן רק מכח שנותנים לו נאמנות א"כ נאסרו מכח שווי' נפשי' חתיכה דאיסורא ואין לוקין אח"כ עליו אפי' אם הותרו בו והוא דבר עמוק וגדול בעז"ה ואכ"מ להאריך.
<b>ומה</b> שהתפלא מעלתו נ"י על שאמרתי ללמוד העם שלא יאמינו לו דזה לא נאמר רק התם שהי' לחוש שירגילו להקניט לחבירו ע"כ אמרו ללמוד כן שלא יהי' רגילים לעשות כן אבל בנ"ד לא שייך לומר כן ע"כ דיבורו הגם שלא ביאר למה לא שייך כאן לגדור גדר סתמא חשב דמהיכי תיתי לחוש שיהי' רגיל סופר לפסול תפילין או ספרים ובפרט אזכרות להביאם לפסול ע"י שיהי' קודר אותם יפה העיר ובכ"ז נ"ל פשוט שמותר ללמוד דעת העם שאינם מחויבים להאמין לסופר שלא ידע הדין אם החזיק עצמו ברוב העוסקים בתפילין מומחים הם ואפי' אם ימצאו אנשים אשר מאמינים לסופר שיש עי"כ תיקן לספר שיעבור סופר אחר הקולמוס לקדש את השם דהא בהשם שנתקדש מותר להעביר הקולמוס פעם שני להתקדש כאשר ביאר הנב"י ח"ר בא"ח סי' א' ראי' מתשובת הרא"ש יעו"ש והגם אם לא נתקדש בתחילה הוה כעג"כ ספק בדין אי הוה כתב הגם שכתב הראשון לא הי' לשמה וכתב השני הוה לשמה כמבואר בא"ע סי' קל"א ובמג"א סי' ל"ג עכ"פ הוה ב' ספיקות דלמא משקר הסופר ואת"ל דלא משקר דלמא כעג"כ נחשב לכתב אם מוסיף עכשיו לשמו ובודאי מותר אח"כ להורות לעם שלא יאמינו לו דאולי כתב שני הוה כתב וכשר הס"ת ובפרט בקריאה שהיא דרבנן חוץ מזכר ופרה (ידעתי שהדבר צריך בירור ולא מנעתי לפתוח בכח דהתירא ואי"ה אדבר בה) ודו"ק.
<b>ואשר</b> העיר דבש"ס איירי בכל אזכרות שייך שדיבר כן להקניטו אבל בנידן שם אחד שנקל לתקן איך שייך לומר להקניטו אומר כן עכ"ד דבר זה אינו כלל מי שיש לו ספר חדש מצער עצמו להקדיר שם אזכרה וליתן מטלית עליו יהי' נכתב השם צער גדול הוא לו ועוד עי"ז מקניט לחבירו על כל הספר כיון שנפל בהא מי יודע מה יולד יום בעתיד וגם מה שנשאר במכוסה אין לך צער גדול מזה ודו"ק כל זאת הודעתי למעלתו נ"י להצדיק דברי תל"י וגם הוספתי הערות רבות ובהשאלה לא אשיב כעת כי ראיתי שצריך עיונא רבה אחרי אשר הודיע לי מהסופר דברי בורות וברצות ד' אשיב כפי אשר יחנני ד'. הד"ש הק' חיים סופר
<b>סימן</b> <b>נב</b>
<b>שאלה</b> סופר שכ' תפילין למכור לכל הבא לקנות ומסר למוכר ספרים חמש זוגות תפילין ובשבוע אח"ז בא הסופר להמוכר ספרים והביא לו חמש זוגות תפילין אחרים וא"ל הרי לך חמש זוגות תחת חמש זוגות שמכרתי לך זה ימים כי שכחתי לקדש השמות שבהם ולבי עלי דוי פן יכשלו על ידי רבים והשיב המוכר ספרים מה אעשה אנכי כהיום מכרתי אותן וקבלתי ריוח נאה ואם אודיע להקונים כדבריך אצרך להחזיר להם המעות ולא יקנו עוד תפילין ממני באשר יהי' לבם נקפם על כשרותי או כשרותך ושאל המוכר ספרים אם צריך לפרסם המכשול כדברי הסופר או לא.
<b>תשובה</b> לכאורה פשוט גדול דאינו נאמן כמו דאמרינן בגיטין דף נ"ה סופר שאמר ס"ת שכתבתי לפלוני אזכרות שבו לא כתבתי לשמן אם הס"ת ביד הלוקח נאמן להפסיד שכרו וא"נ לפוסלו והובא להלכה בשו"ע יו"ד סי' רפ"א סעיף ה' וז"ל ס"ת שאמר הסופר לאחר שיצא מידו לא כתבתי האזכרות לשמן א"נ לפוסלו שמא לא נתכוין אלא להפסיד על הלוקח או על זה ששכרו ודומה שאינו מפסיד באמירה זו אלא שכר האזכרות עכ"ל וא"כ ה"ה בתפילין אם אמר אזכרות שבהם לא כתבתי לשמן אינו נאמן לפסלן דהוא סבור שלא יפסיד אלא שכר אזכרות ולא שכר כל הפרשיות בשלמא אם הי' אומר גוילין שלהן לא עבדתי לשמן אז יודע דמפסיד הכל אבל באזכרות טועה בדר' ירמיה שלא יפסיד אלא שכר האזכרות דעיין בחי' רשב"א בגיטין דף נ"ד דאפי' ביריעה אחת או בדף אחד איכא ג"כ חילוק הנ"ל אם אמר גוילין של הדף או היריעה לא עבדתי לשמן נאמן אבל אם אמר האזכרות שבדף או ביריעה לא כתבתי לשמן אינו נאמן דעיקר החילוק אם יש לטעות אי טועה שלא יפסיד רק דבר מועט ממה שבא לפוסלו או שיפסיד כל הדבר שבא לפסול עיי"ש ודו"ק.
<b>וחדאי</b> נפשאי שמצאתי הדברים מבוארים ברמב"ם פ"א מה' תפילין ה' ח"י וז"ל ס"ת תפילין ומזוזה שאמר הסופר אחר שיצאו מת"י לא כתבתי האזכרות שבהן לשמן אינו נאמן לפסלן אבל נאמן להפסיד כל שכרו ולמה א"נ לפסלן שמא לא נתכוין אלא להפסיד על הלוקח או ע"ז ששכרו ודומה שאינו מפסיד באמירה זו אלא שכר האזכרות לפיכך אם אמר ס"ת זה או תפילין אלו עורות שלהן אינם מעובדות לשמן מתוך שנאמן על שכרו לפסלן שהרי הכל יודעים שאם אין העורות מעובדין לשמן אין לו שכר כלל עכ"ל הזהב הרי שפתיו ברור מללו אם אומר תפילין או מזוזה האזכרות שבהן לא כתבתי לשמן נאמן להפסיד שכרו ואינו נאמן לפסלן והבן.
<b>אמנם</b> כד דייקת הדבר צריך עיון גדול ואבאר בעזה"י דהנה הדברים נפלאים בעיני דהגמ' הזכיר המעשה שהי' בס"ת והרמב"ם ביאר הדברים ג"כ על תפילין ומזוזות וא"כ דרכו של רבינו ב"י בשולחן ערוך להעתיק לשון הרמב"ם כהויתו וכאן בשו"ע סי' רפ"א העתיק לשון הרמב"ם על ס"ת ועזב להעתיק על תפילין ומזוזה והוא פלא גדול.
<b>ונלע"ד</b> לבאר בעזה"י כי עמקו מחשבותיו בזה דלכאורה יפלא איך טעה ר' ירמיה לאמור שמפסיד שכר האזכרות ולא שכר כל הס"ת אי נפסל הס"ת ע"י שלא נכתבו האזכרות לשמן א"כ פשיטא דהפסיד שכר כל הס"ת ואי לא נפסל הס"ת עי"כ א"כ למה יפסיד שכר האזכרות ומצאתי אח"כ במרדכי פ' הנזקין שהקשה קו' זו איך סבר ר' ירמיה שלא יפסיד רק אזכרות ממנ"פ אם כשר הס"ת בלי שנכתבו אזכרות לשמן לא יפסיד כלום ואי לא כשר מהכ"ת לא יפסיד כל הספר ותי' דהוא סבור שיעביר עליהם קולמוס ויקדשם עיי"ש וא"כ לכאורה ק' איך ניחא לר' ירמי' שא"נ על הס"ת לפסול הא ינוכה לו שכר לכתוב האזכרות פעם שנית והלוקח לא יפסיד כלום דהא יוכל לצוות לעבור עליו קולמוס ולקדשם א"כ מי הפסיד רק הסופר דהא הלוקח לא יפסיד כלום דבשכר האזכרות אשר ינוכה מהסופר ישלם לסופר אחר להעביר עליו בקולמוס ולקדשו ויהי' נאמן אפי' לפסול הס"ת ודברי מרדכי נפלאים מאוד דא"כ הי' לר' ירמיה להקשות שיהי' נאמן על הס"ת עד שיתוקן האזכרות והסופר הראשון ישלם השכר וצע"ג אמנם לק"מ דזה גופא הי' קושי' ר' ירמי' נהי דמפסיד שכר אזכרות שכר ס"ת כולה מי הפסיד וא"כ מתוך שנאמן להפסיד שכרו נאמן לפסול האזכרות שבס"ת עד שיתוקן בהעברת הקולמוס אך לפ"ז ק' מה דאמר אח"כ שאני התם דטעה בדר' ירמי' ופירש"י שמכוין להקניט חבירו וק' ממנ"פ אי ידע הסופר דס"ת מנומר פסול א"כ נשאר קו' המרדכי עי"כ ידע דיפסיד כל שכר הס"ת ואי דלא ידע הדין דכל הס"ת פסול והאמין דיוכל להעביר עליו קולמוס א"כ מגיע כל ההפסד רק לו שינוכה לו שכר האזכרות ובאותו סכום יתקן הלוקח הס"ת ויהי' נאמן לפסול הס"ת דהא ע"כ אומר אמת וצ"ע.
<b>אמנם</b> לק"מ דחיישינן הגם שספר כשר אבל עכ"פ מחזי כמנומר וחפץ הסופר להקניט לחבירו שיהי' לו ס"ת דמחזי כמנומר שלא מזיק לו כי יפסיד הוא שכר האזכרות ולא בעל הס"ת רק דחפץ בהפסד מועט להקניט לחבירו שיהי' לו ס"ת מנומר ועיין רש"י שכ' וז"ל התם א"ל דמשקר ונתכווין להקניט וסבר שלא יפסיד אלא שכר האזכרות כר' ירמיה אבל הכא גבי קלפין דיודע הוא דיפסיד כל שכרו ואתא ואמר אימר קושטא קאמר עכ"ל ראה דרש"י לא נקט דמכוין להפסיד לחבירו דבאמת יודע דלא מפסיד לחבירו ולא מזיקו אלא מקניטו שיהי' לו ס"ת מנומר וא"נ ול"צ להעביר עליו קולמוס ולקדשו ודו"ק.
<b>וכ"ז</b> ניחא לרש"י דנקט רק להקניטו אבל מצאתי בנמ"י וז"ל טעה בדר' ירמיה כיון שאין מפסיד אלא שכר אזכרות שאינו אלא אחד ממאה משקר שיפסיד חבירו כל הספר שהוא מכוין להזיקו עוד שם וז"ל הא קפסיד וכו' ואם לא הי' אמת לא הי' אומר כיון שאין מפסיד כ"כ עכ"ל ולדבריו נשאר הקו' במאי טעה ר' ירמיה ממנ"פ אי ידע הסופר דכל הספר פסול א"כ הוא דומה לגוילין ואם סובר כר' ירמיה דמהני העברת הקולמוס א"כ אינו מפסיד כלל לחבירו וצע"ג וכן מבואר ברשב"א שסובר כנמ"י שכ' ג"כ וז"ל וניחא לי' דלפסיד איהו הפסד מועט כי היכא דלפסוד אידך כולה ס"ת עכ"ל וא"כ קשה במאי טעה ר' ירמיה הלא הס"ת אינו שוה כלום וע"כ יפסיד הכל וצע"ג ונלע"ד דחבל ראשונים סוברים דטעה בדר' ירמיה היינו דר' ירמיה סובר דמותר לקרות בס"ת ביחיד רק לא בצבור ועיין בטו"ז סי' רפ"א סק"א וסק"ה אבל ר' אמי סובר כסברת הטו"ז יען דלא ניכר דהס"ת פסול אסור לקרוא בו אפי' ביחידות כמו בביעי ספק טריפה ודו"ק.
<b>ובזה</b> עלה בדעתי דין חדש שאם אמר הסופר על תפילין ומזוזות אזכרות שבהן לא כתבתי לשמן נאמן דלא יכול לטעות בדר' ירמיה שיהי' מותר לקרות בו דשם בודאי איכא למיגזר שיבוא לידי מכשול (א) דבשלמא בס"ת אשר מעכב בביתו יהי' ניכר שזה נכתב בתורת חומשין ללמוד ממנו כמו שהעיר ע"ז נקה"כ בסי' רפ"א אבל בודאי אין דרך לכתוב פרשיות תפילין או מזוזה ללמוד מהם ויסבור שהם כשירים לקיים מצות הנחת תפילין ולקבוע מזוזה בבית וצריכה גניזה ודו"ק (ב) הלא בוודאי יאמין שהם כשירים דאין כותבין פרשה לתינוק ללמוד ממנו דתורה חתומה נתנה עיין גיטין דף ס' ועיין ברמב"ם ה' א' מה' ס"ת פו' הכתוב ועתה כתבו לכם את השירה דע"כ כל התורה דאין כותבין פרשיות חוץ שכותב הפרשיות תפילין לעשות מהן חפץ קדושה ולא בתורת פרשה ללמוד ממנה וא"כ בודאי ברוב ימים יאמין שהם תפילין ומזוזה כשרה ופסולין לקרות ומפסיד הכל.
<b>שוב</b> התבוננתי דנכון הדבר שטעה הסופר והאמין שמותר ליתן לתינוק להתלמד וגם לא ידע שאסור לכתוב פרשה ללמוד בו לתינוק וגם לא ידע משום דין ודת רק אם אמר דבר שנודע לכל עמי הארץ שאם אין גוילין מעובדין לשמן שלא יקבל שום שכר ולכך דייק הרמב"ם אצל גוילין וז"ל שהכל יודעים שאם אין גוילין מעובדין לשמן אין שכר לו כלל עכ"ל רמז בחכמת לשונו דדוקא אם אמר דבר שנודע איסורו בכל ישראל אז מאמינים לו אבל דבר שלא נודע איסורו בכל ישראל רק תלוי בדינים הגם שסופר ידע הדין שמפסיד כל שכר בכל זאת אנו תולין להקל דלמא אז שכח הדין או מאמין דבעל הבית לא יהי' יודע הדין ואינו נאמן ודו"ק.
<b>ואוסיף</b> סברא הא באיסורין אין צריך הגדה בב"ד רק לבעל דבר ונקל שסופר מאמין שבעל הבית אינו יודע הדין ולא יפסיד שכר הכל אבל אם הגוילין אינם מעובדין לשמן הכל יודעים וטעמא דמלתא דמקילין לתלות להקל דהא הסופר אינו נאמן אם יצא כבר מת"י רק אם בבטח עושה לעצמו הפסד גדול בדיבורו אז אנן סהדי שאומר אמת אבל אם יש לתלות שלא ביקש לעשות לעצמו היזק גדול אז ליכא אנן סהדי ונשאר הדבר על הדין שע"א אינו נאמן ולכך כ' הרמב"ם שמא לא נתכווין אלא להפסיד עכ"ל כדמשמע בלשון הגמ' איכא למימר טעי בדר' ירמיה וק"ל.
<b>ובזה</b> יתורץ לי קו' גדולה שהקשתי לשיטת הראשונים שטעה בדר' ירמיה שהאמין שמותר להעביר קולמוס וא"כ איך מדמה הרמב"ם תפילין ומזוזות לס"ת דשאני ס"ת דנכתב שלא כסדרן כשר שפיר יכול להעביר עליו קולמוס אבל בתפילין ומזוזות דפסלי שלא כסדרן א"כ איך יעבור עליו קולמוס ומבטל בכתב האחרון הנכתב לשמה את הכתב הראשון הנכתב שלא לשמה עיין תו' גיטין דף נ"ט הלא פסולין מטעם שלא כסדרן והיאך האמין שיפסיד שכר האזכרות וצע"ג. **(הג"ה אח"ז זמנים טובא מצאתי בפרמ"ג בפתיחה לסי' ל"ב בד"ה והנה אם כ' תיבה אחת שלא לשם תפילין אי הוי אמרי' דמהני העברת הקולמוס לשמה הי' מקום לספק אי הוי שלא כסדרן או לא אבל ודאי לא מהני העברת הקולמוס ע"ג שלא לשמה דיו ע"ג דיו כמבואר בא"ה סי' קל"א ס"ה וי"א לא פליגי אלא חוששין מיי"ש עכ"ל הרי שהגאון מסופק אי הוי שלא כסדרן ובמקו"א אי"ה אכתוב בזה.)**
<b>ועוד</b> הקשתי בשלמא הרמב"ם מעתיק דברי הגמ' ואז בזמן כשבא המעשה לר' אמי לא נודע הדין דהא ר' ירמי' טעה בו אבל היאך העתיק בשו"ע שאינו נאמן אם אמר שלא כתב האזכרות לשמן הלא כל סופרים בקיאין עכשיו בדין שאסור להעביר קולמוס דמחזי כמנומר וא"כ יהי' נאמן ואיך סתם בשו"ע שאינו נאמן לפסול הס"ת וצע"ג ולפמ"ש נכון בעזה"י דכיון דאפשר לכל העולם לטעות בזה א"כ סובר הסופר להטעות הבעל הבית ואין אנן סהדי שאומר אמת נשאר על הדין שאין ע"א נאמן בדבר שאין עוד בידו והבן.
<b>ובא</b> ברוך ד' ואראך חכמת תורת משה של רמ"א בסי' קכ"ז סעיף ב' שהמחבר כ' וז"ל אם אומר בענין שמפסיד כל שכרו נאמן אפי' אינו בידו ולא א"ל בפעם ראשון שמצא וכ' הרמ"א וז"ל ודוקא שאומר שנאסר היין בדרך שהוא גלוי וידוע לכל שמפסיד שכרו כגון בפשיעה הנזכר אבל אם אמר בדרך שא"ל שטעה הפועל שאינו מפסיד שכרו אעפ"י שמפסידו עפ"י הדין אינו נאמן עכ"ל בשם רבינו ירוחם רמז דדוקא אם אומר פשיעתו בדרך שגלוי לכל שמפסיד שכרו אבל אם אמר בדרך שא"ל שטעה הפועל שאין מפסיד שכרו אעפ"י שמפסיד עפ"י הדין א"נ דעכ"פ ליכא אנן סהדי כיון שהוא דבר שאינו גלוי לכל ודו"ק.
<b>והמעיין</b> בלשון ר"י שהובא בב"י יראה שרמז אם טען הפועל דבר שיוכל עכ"פ לטעון אח"כ שלא ידע שיפסיד כל שכרו אינו נאמן אבל אם א"א לטעון שלא ידע שיפסיד כל השכר נאמן עי"ש רמז בזה כיון דאפשר לטעון אח"כ שרצה להפסידו ונותן אמתלא לדבריו שלא ידע שיגרום בזה גם לעצמו הפסד גדול א"נ דאיך נאמר אנן סהדי שאומר אמת אם יכול ליתן אמתלא אח"כ והגם שלא יהי' נאמן באמתלא דאין אדם משים עצמו רשע וגם אין מהני אמתלא באיסור מכל מקום ליכא אנן סהדי שאומר אמת ודו"ק עיין בספר פלס חיים.
<b>ודע</b> דדוקא בסופר או פועל ביינ"ס אשר הדבר הי' כבר בידו והי' נאמן אפי' אם הוציא מת"י אם אמר לו בפעם הראשון רק אם לא א"ל בפעם הראשון אז יש ריעותא אם אמת כדבריו הי' מודיע לו וכיון שלא הגיד לו בפעם הראשון א"כ הוא רק מקניט אז אם נודע שמפסיד שכרו אמרינן הגם דלא א"ל מיד קושטא קאמר והא דלא א"ל מיד או דשכח או דהי' לו צער לאבד ממונו זה הוא האמתלא שלא הגיד לו מיד ונאמן כמבואר ברמ"א שאם נותן אמתלא מהני ובמקום שמפסיד נודע אמתלא ממילא אבל מי שלא הי' הדבר בידו אשר הימני' לא אמרינן יען שמפסיד ממון לעצמו יהי' נאמן גם לחבירו ומיושב בזה קו' ט"ז סק"ה מקדושין דף ס"ה יען שהיא אסורה בקרוביו יהי' הוא אסור בקרובותי' ולפמ"ש לק"מ דמעולם לא הי' בידה לאסרו על קרובותיה והבן.
<b>וראיתי</b> ברשב"א שנתקשה לאיזה תכלית הקשה ר' אמי ס"ת ביד מי כיון דהימני' לי' שלא עבד הגוילין לשמה אפי' כאשר הי' ביד הלוקח א"כ למה שאל כלל ס"ת ביד מי ועיין בש"ך סי' רפ"א שתי' שהחכים לדעת אם לא כתב בחנם עיי"ש.
<b>ונלע"ד</b> דחקר ר' אמי אם הס"ת ביד הסופר לא הי' נאמן והוא דדוקא אם הפועל עושה בטהרות חבירו או לטהר לו יין ואומר שנטמאו או נתנסך בפשיעתו ויפסיד שכרו נאמן דאז בודאי אומר אמת דהא אם יאמינו דבריו לא יתן לו בעל הטהרות או היין את טהרותיו או יינו וע"כ יפסיד שכרו וזה האות שאומר אמת אבל אם הסופר אומר ס"ת שכתבתי לך גוילין שלו לא עבדתי לשמן חיישינן דלמא יש לו קונה א' אשר יחפוץ בס"ת זו שנתן עיניו בו שהוא מהודר ונאה מאוד ואומר לבעה"ב אשר כ' בעבורו שלא עיבד העורות לשמן ולא יקח שכרו וישאר הס"ת בידו וימכור אותו כאות נפשו ולא מבעי' לדעת הש"ך דכשר בו לקרות ביחידות א"כ יעכב אותו הסופר בביתו ואחר ימים ימכור אותו כאות נפשו שהוא יודע שהוא ס"ת כשר ואפי' לדעת הט"ז סי' רפ"א דאסור לקרות בו ביחידות וצריך גניזה פן יכשול ברוב ימים אבל עכ"פ הכי הב"ד יזדקק ליקח הספר ממנו ולגנזו בסתר אהלם דאין הב"ד נזקקין לגנוז דברי' אסורים ויהי' נשאר בידו כדי לגנוז והוא ילך וימכור אותו במקום אחר וא"כ א"נ אם הס"ת בידו ולכן שאל ס"ת ביד מי והשיב לו ביד לוקח אז אמר מתוך שנאמן להפסיד שכרו נאמן לפסול ס"ת דממנ"פ אם מותר לקרות בו אז יעכב הלוקח וישלם לו רק דמי חומשים כמבואר בטו"ז ואם פסול לקרות בו אינו שוה כלום לסופר ויגנוז אותו הלוקח אשר הס"ת בא לידו ודו"ק ולו יהי' שהדין נותן שיוכל הב"ד או הבעה"ב לתבוע ממנו הס"ת ויותן לו שכר חומשין וס"ת יהי' ללוקח או אם צריך גניזה יבקש הב"ד הס"ת לגנזו שלא יכשלו בו דורות הבאים עכ"פ אין הדבר הזה גלוי וידוע לכל והאמין הסופר שיעכב הס"ת בביתו וימכרנו אח"כ וליכא אנן סהדי דאומר אמת וא"נ וק"ל.
<b>ואם</b> תשיב אם עדיין בידו נאמן בלא מתוך שנאמן להפסיד שכרו רק יען שבידו ז"א דאם כבר נעבדו הגוילין לשמה א"א לעשות שלא יהי' לשמן בשלמא באזכרות תי' רשב"א שיכול לגרור האזכרות ולכתוב שלא לשמה אבל בגוילין לא שייך למימר הכי ולרא"ש שסובר בידו בתורת בעלים הגם שלא יכול לעשות שפיר הוצרך הרא"ש לומר ששאל ס"ת ביד מי שלא לטעות שצריך להיות דוקא ביד סופר אבל לרשב"א דסובר דבידו מכח שבידו לעשות וא"כ תינח באזכרות יכול ליטול ולכתוב שלא לשמה אבל בגוילין שא"א לעשות א"כ אפי' בידו א"נ חוץ אם יפסיד שכרו ואם הס"ת ביד מוכר יש לחוש שאינו מפסיד וא"נ ומלשון הרשב"א שכ' וז"ל תמיה לי למאי אצטריך לי' למבעי' הכי דכיון דהימני' אעפ"י שס"ת ביד הלוקח כ"ש דמהימן אי הוי הס"ת ביד מוכר ושמא אגב גררא קמ"ל דאע"ג דס"ת ביד הלוקח נאמן ולא פליגי בין דר' אמי להאי כדמקשינן התם טעי בדר' ירמיה הכא פסיד כולה אגרא עכ"ל משמע דאם הס"ת ביד המוכר בוודאי נאמן מכח כ"ש ולפמ"ש הלא אין בידו לעשות שיהי' הגוילין שלא לשמה וא"נ דכאן לא שייך מתוך שנאמן להפסיד שכרו דהא בידו למכור אותו לכל אשר יחפוץ וצע"ג ואפשר כיון דהוא ספק אם אומר אמת ויש לעורות חזקת פסולין לס"ת חוץ אם יעובדו לשמה וחזקה שסופר עביד לשמה אין כאן דהוא אומר שאין לו שכר ולא יחפוץ להוציא דבר שאיני מתוקן ופסול הס"ת הגם שאינו בידו לפסול עוד דמידי ספיקא לא נפקא ודו"ק.
<b>תמצית</b> הדברים דאפי' בתפילין אשר פסול אם נכתב שלא כסדרן אפ"ה כיון שאומר הסופר אזכרות שלהן לא כתבתי לשמן א"נ דלאו כ"ע ידעו דלא מהני העברת הקולמוס שלא כסדרן והגם שהביא לו תפילין אחרים תחתיהם חיישינן דלמא הסופר יחפוץ בראשונים אשר הם טובים מאלו ואינו נאמן לפסול התפילין אפי' אם הם עדיין ביד המוכר ספרים ודו"ק.
<b>וחקרתי</b> עוד טעם שלא יהי' נאמן הסופר והוא דבחידושי דרשתי לדעת טעם הדבר דנקט ר' אמי מתוך שנאמן להפסיד שכרו נאמן לפסול ס"ת ולא אמר מתוך שמזיק לעצמו נאמן להזיק לחבירו ויהי' נ"מ אם יבוא א' ויאמר נסכתי יינך או טמאתי טהרותיך בפשיעה יהי' נאמן והארכתי שם בדבר חדש בעזה"י.
<b>דהנה</b> אם הסופר בא ואמר גוילין שלו לא עבדתי לשמן אשר גלוי וידוע דאין לו שכר א"כ ראשית דיבורו לא בא לקום על איש להפסיד ממונו רק בא לגלות ולהעיד על ממונו שלא יוכל ליקח שכר תשלומין אשר עבד הגוילין וכ' ס"ת ועל ממונו בוודאי נאמן דהודאת בע"ד כמאה עדים דמי ולא עוד שחפץ לגדור בעדו שלא יעשה גזילה להוציא ממון מחבירו שלא כדין של תורה והגם שאומר כנגד חזקת הסופרים שמעבדין גוילין לס"ת לשמן כאילו אנן סהדי בדבר בכ"ז אפי' אם ואמרו עדים אכל חלב בשוגג והוא אומר מזיד נאמן דהגם דמשים עצמו רשע נאמן דלא חפץ להביא חולין בעזרה עיין תו' ב"מ דף ג' ד"ה מה אם ירצה לומר מכ"ש הכא שאינו רוצה ליקח בגזילה תשלומי עבודתו ונאמן להפסיד שכרו זה הוא התחלת עדותו אז נאמן ממילא שיהי' הס"ת פסול (כמו הסברת נמ"י בדין אם אומרת מת בעלי תרשוני לינשא נאמנת וגבתה גם כתובתה) ולא שייך הא התורה אמרה לא יקום ע"א באיש להפסיד ממון חבירו דהא הוא לא קם על חבירו רק על עצמו כי בו על עצמו מתחיל דיבורו שאין לו לתבוע שכר אבל אם א' בא ואמר אני טמאתי טהרותיך או נסכתי יינך וחפץ לשלם אינו נאמן יען כי שם צריך להתחיל ולהעיד אני מחויב לשלם יען שגרמתי לך שיינך אסור בהנאה אז התשלומין סיבה יען שהיין אסור בהנאה אמרינן בהיפך לא יקום ע"א באיש להפסיד ממונו אפי' אם יחפוץ לשלם לו כי הבעל היין משיבו לא מדובשך ולא מעוקצך אני חפץ בגוף היין שלי ולא בתשלומין שלך וא"נ אבל בסופר הוא בא להעיד שאין לו לתבוע שכר שאינו חפץ לגזול ונאמן על עצמו ומתוך שנאמן להפסיד שכרו נאמן לפסול ס"ת ולא מתוך שנאמן להזיק לעצמו נאמן להזיק לחבירו ולכן איש אחר שאינו פועל אינו נאמן הגם שרוצה לשלם ושם ביארתי בעזה"י וה"ה כאן כיון שמכר התפילין ולקח דמי מחירם והוא בא ליתן תפילין אחרים תחתיהם אינו נאמן ודו"ק.
<b>והוספתי</b> עוד לחקור דשם בגוילין נאמן יען דעכ"פ הוא הימני' מתחלה ואם הי' אומר בפעם הראשון הי' נאמן ורק יען דלא אמר בפ"א חיישינן דמשקר וא"כ אם מפסיד שכרו אין כאן ריעותא ונשאר הוא בנאמנותו אבל אם מכרם כבר אז הגם דהוא הלוקח מן הסופר הימני' דצוה לו לעשות לו תפילין אבל הלוקחים מן המוכר ספרים לא הימנוהו לי' ואינו נאמן להזיק ללוקחים מן המוכר ספרים ודו"ק.
<b>שוב</b> ראיתי בשבות יעקב ח"ב סי' ע"א שאם מכר היין לאחרים אינו נאמן הפועל יען דמזיק לו ממון היינו הריוח ולא יקום ע"א באיש הגם שהוא לא סמך ע"ז רק ביי"נ דרבנן ולא באיסור דאורייתא עיי"ש עכ"פ הוא סניף להיתרים שבררתי שיפה הורתי שתפילין מותרים ול"צ המוכר ספרים לחוש לדברי הסופר ואם הוא יודע האמת ילך ויתרפס אם ידועים אותן אנשים שלקחו ויתודה חטאתו אולי יאמינו לו ויחליפו התפילין אבל משורת הדין אינו נאמן כנלע"ד. הק' חיים סופר
<b>סימן</b> <b>נג</b> רב שלום וכ"ט לראש המאור הגדול לממשלת התורה מחותני החו"ב כבוד הרב ר' אלי' שענקעל נ"י בק"ק קוטב בגאליציען.
<b>תכריך</b> מכתבים שלו קבלתי ולא יאומן כי יסופר שטרדותי רבו ואני אדם חלוש ולכן לא אוכל להשיבו כאשר עם לבבי ויען כי כתב ששאלה זו נחוצה אמרתי אשיב והגם כי קשה לי לגלות דעתי בו שכבר הורה זקן אדמ"ו ז"ל ואגלה דעתי רק להגדיל תורה וספרי אחרונים שהזכיר שדברו בדין זה אינם בידי כי אין לי אוצרות ספרים.
<b>שאלה</b> בספר תורה שנמצא בה טעות בשם אשר א"א לתקן וברוב ימים נתערב אותו ספר בין שאר הספרים שמונחים בארון הקודש שנשכח באיזה ספר ובאיזה מקום יש בו הטעות אי מותר לקרות באחת מהן מן התערובות או לא עכ"ה.
<b>תשובה</b> הדבר לדעתי בסבך החקירות כי יש בו לדון פנים בפנים שונים זה מזה על מה אדני הטעות הטבעו ואבאר דברי אשר עם לבבי ואני תפילה שלא אכשל בדבר הלכה בעז"ה.
<b>הנה</b> ראש המדברים בזה הובא במרן חת"ס ז"ל יו"ד סי' רע"ד בשם תשו' יד אלי' סי' פ"ח דחקר דנימא דס"ת הפסול יהי' בטל ברוב הכשרים דלא הוה דבר חשוב דלא בטל דהטעות נחשב כבליעה בחתיכה חשובה דבטל ואדמ"ו ז"ל חולק עליו דכל הספר נפסל והוה דבר חשוב ולא בטל יעו"ש ולא כן עמדי אחרי נשיקת עפר כפת רגלי תורת הגאונים ואדברה וירווח לי בעזה"י.
<b>נודע</b> מפי רבותינו כי ביטול ברוב ילפינן מסנהדרין דכתיב בהו אחרי רבים להטות כי יפלא דבר בין דין לדין ששנים מזכין וא' מחייב או א' מזכה וב' מחייבין אזלי' בתר רוב והא' המתנגד להם בדין יתבטל ברוב ומזה ילפינן כל ביטול ברוב חתיכת איסור שנפל בשנים היתר בעל ברוב כמבואר ברש"י חולין דף צ"ח באר היטב יעו"ש.
<b>ונחזי</b> אנן איך הוה הדין בדיינים אם ב' מזכים או מחייבים וא' אומר איני יודע מבואר ברמב"ם ובש"ע סי' ח"י סעיף א' וז"ל אפי' שנים אומרים זכאי או חייב וא' אומר אינו יודע יוסיפו שני דיינים ונמצא שהן חמשה נושאים ונותנים בדבר אם שלשה מזכים ושנים מחייבים זכאי ואם שלשה מחייבים ושנים מזכים חייב עכ"ל ובסמ"ע שם העיר דגם אם ב' מחייבים או מזכים והשלישי מתנגד בטל דעתו אבל אם אומר איני יודע נחשב כאלו אינו יושב בדין ואמרינן אלו הי' יושב הדיין השלישי אפשר הי' השנים אומרים כדבריו יעו"ש הרי שהרגיש שהדבר פלא למה יגרע אם אומר אינו יודע מאלו אמר דעתו כנגדם הדין בטל ועכשיו שיש ספק אם לא הדין עמהם אינו בטל כחו והוא פלא מאוד.
<b>ואמרתי</b> בטעם הדבר בעזה"י דכח ביטול הוא שהרוב יגביר על המיעוט דאחרי רבים להטות אבל אותו מיעוט צריך להיות מינו שאם יאסוף חיל לגבור ויהי' הרוב על צידו הי' הוא גובר בכח רוב והי' המיעוט נתבטל נגדו כי כאשר ישבו לשפוט הי' ספק אם יהי' הרוב אומרים זכאי או חייב א"כ כאשר יתברר הרוב אז המיעוט בטל כנגדם דגם המיעוט ישפוט שפוט לחייב רק הרוב ישפטו לזכות או בהיפך המיעוט ישפוט שפוט לזכות והרוב ישפטו לחייב אבל עכ"פ כולם קבלו שם דיינים דהא כולם דנין אז מין במינו בטל המיעוט ברוב אבל אם המיעוט אומר אינו יודע להטות אם לזכות או לחייב א"כ לא ישפוט שפוט ולא מקבל שם דיין דהא לא אמר פסק דין והרוב יאמרו דעתם חייב או זכאי ונעשים דיינים ולא הוה מין במינו ולא שייך ביטול ברוב דהוה מין בשאינו מינו ודו"ק.
<b>וגם</b> לו הי' שהי' על צידו הרוב שהי' ב' אומרים אין אנו יודעים להכריע אם לזכות או לחייב לא הי' המיעוט שאומר יודע אני לזכות או יאמר יודע אני לחייב בטל כנגד הרוב שאומרים אין אנו יודעים דא"א לעשות מיודע אינו יודע הגם שלא יוכל לפסוק בלבדו אבל עכ"פ שם דיין עליו ואיך יהי' דיין בטל ברוב אינם דיינים הא לא הוה מינם וסוגם וא"כ מעיקרא לא שייך בזה ביטול דנימא אחרי רבים להטות וצריכים להוסיף דינים ודו"ק.
<b>ואוסיף</b> נופך בסברא אחת אשר חקרתי במקו"א דכח הרוב הוא לשנות את השם ולחדש יש מיש אבל אין כח הרוב לחדש יש מאין דחקרתי אטו אם יתערב גוי א' בט' ישראלים וא"א להכיר הכי נאמר דבטל מדין תורה והוויין י' ישראלים לקדושה או לקיים קדושת השם ברבים דהוה בתוך בני ישראל או אם נתערב ישראל בט' כהנים הכי נימא דבטל ויכול כל א' להקריב קרבנות או לעלות לדוכן ולאכול קדש וכדומה.
<b>אך</b> פתשגן הדבר דהרוב פועל לברוא יש מיש לעשות מחתיכת בשר איסור חתיכת בשר היתר דהא מתחילה הי' בשר רק ארי הוא דרבע עלי' אבל הרוב לא יפעל יש מאין לעשות מגוי ישראל או מישראל כהן או אם נתערב עבד לא נתבטל שיפעל הרוב לעשות מעם הדומה לחמור עם קדוש עיין פ' השולח דף ל"ט כי זה בריאה חדשה לעשות מאין יש שיתהפך הישראל להיות כהן או שיתהפך גוי להיות ישראל או מעבד יהי' נעשה קדוש הרוב פועל שילך שם לויה היינו שם איסור וממילא ישאר הדבר להיתר אבל לא יחדש בריאה יש מאין וה"ה פועל הרוב לשנות פסק היוצא ממיעוט דיינים שיתבטל כנגד פסק היוצא מרוב דיינים דעכ"פ כולם נעשים דיינים במשפט הזה אבל לעשות מאיש האומר אינו יודע ולא נעשה דיין יפעל הרוב עליו שם דיין זה לא יפעל הרוב א"כ אין המשפט יוצא מג' דיינים ודו"ק.
<b>וא"כ</b> איפה איך נימא ס"ת פסול יהי' בטל בתוך ב' ס"ת כשרים הכי יפעל הרוב לעשות יש מאין אם בס"ת הפסול חסר אות או יתיר אות או נמצא בו אות שנפסד צורתו או נכתב בחק תוכות וכדומה מן הפסולים דלא הוה ס"ת שלם והלא כתיב תורת ד' תמימה וס"ת שחסר אות אחת לא הוה תורת ד' תמימה אלא חסר וה"ה אם נפסד צורת אות וכדומה הכי יפעל הרוב לחדש יש מאין הגם שלא נכתב יהי' ככתוב דבר זה לא יקובל בשכל הכי בריאה יברא הרוב לעשות את שאינו ישנו או הכי יפעל לעשות זאת שישנו אינו הלא יש שם יתיר אות או תיבה או חסר אות או תיבה הלא אם כל הרובות ילכו על הספר הוא איננו מלא או איננו חסר ע"כ לא אוכל בזה להבין דעת קדושים.
<b>ואמרתי</b> בלבי אולי נמצא פסול דנכתב אות או תיבה שלא בקדושת ס"ת או אזכרה שלא נכתב בקדושת אזכרה אז אפשר לומר דהשם או האות והתיבה נכתבים כהוגן ולא חסר רק מעלות שלימות קדושה אז ע"י ביטול נתוסף בו שלימות קדושת ס"ת וקדושת אזכרה כמו שיסולק ע"י ביטול שם איסור א"כ פעולת הרוב נסלק השם איסור ה"ה אפשר שיפעל כח הרוב להוסיף שם שלימות כאלו העביר עליו קולמוס וקדשו דכאן לא שייך פסול מחמת כעג"כ או משום זא"ו דלא נשתנה גוף הכתב רק ממילא קאי עליו השלימות כאלו העביר עליו קולמוס וקדשו כי הרוב יתן משלימות שלו על הדבר שנתבטל על ידו כך עלה במחשבה לפני.
<b>והדרנא</b> בי דהרי בדיינים גופא מבואר בח"מ סי' כ"ה סעיף ג' ברמ"א בשם הטור וז"ל וכשטעו משלמים אם הסכימו כל הדיינים ביחד כולם משלמים ואם הי' הדיינים רק שלשה והלכו אחרי שנים שבהם הם משלמים שני חלקים והחלק השלישי מפסיד הבעל דין עכ"ל ועיין בבדק הבית בב"י בשם הלכות דאמר אלו לדידי צייתיתו גם אתם לא שלמתן ועיין בסמ"ע ובש"ך הרי מבואר דכח ביטול פועל רק זה דלא יהי' בכח המיעוט להחריב הרוב אבל לא פעל כח הרוב להפך כח המיעוט כאלו גם הוא נתהפך כחומר חותם והסכים עמהם להיות כרוב יען כן פטור מלשלם א"כ גם באיסור פועל שנסתלק העונש מהאיסור ומותר לאדם לאכול כל התערובות דאיסור הותר מעונש כמו שאין עונש על הרוב כך אין עונש על המיעוט אבל אם הוכר איסור ברוב ימים הוא אסור דמעולם לא נשתנה מאיסור היתר רק בתערובות הלך העונש אבל איסור נשאר איסור ע"כ אם הוכר אח"כ בא לאיתנו אפי לענוש עליו ודו"ק א"כ פשיטא דלא שייך לומר דהרוב יפעל לעשות מה שלא נכתב בקדושת ס"ת או בקדושת אזכרה שיהי' כאלו נכתב בקדושה הראוי לו גם זה בכלל דרוב לא יברא יש מאין ולעשות מה שאינו כאלו ישנו ודו"ק.
<b>וראי'</b> למה שהערותי דרוב פועל רק לסלק העונש אבל לא יחדש יש מאין דאל"כ אטו נאמר אם יתערב חתיכת שומן בב' חתיכות חלב ואכל חתיכה א' מהם יהי' חייב חטאת וכרת או אם נתערב בשר כשר בב' חתיכות נבילה ואכל א' מהן יתחייב מלקות על לא תאכל נבילה דבר זה לא יקובל דהיתר לא נתהפך לאיסור ע"י שמעורב באיסור ומונח אצלו בקירוב כמ"ש המנחת כהן בספר התערובות ח"א פ"א בד"ה אמנם וז"ל וכן אם נתערב זית א' של היתר בב' זתים של איסור צריך שיאכל מן התערובות זית וחצי וכן כל כיוצא בזה אבל על זית אחד מן התערובות נ"ל שאין חייבים כרת או מלקות ואף שהאיסור הוא הרוב כיון שאין שם שיעור זית שלם מהאיסור עכ"ל הרי שביאר שאין הרוב פועל לעשות מהיתר איסור ודו"ק.
<b>ושורש</b> דבר זה נ"ל מהבנת המשנה פ"ז דדמאי מ"ז דתני' רבינו מאה טבל שנתערב במאה מעשר נוטל מאה ואחת מאה חולין מתוקנים שנתערב במאה מעשר נוטל מאה ועשר וכ' הרע"ב וז"ל והא דלא מחמירין הכא כשנתערב עם טבל להזקיק הטבל להפריש ממנו עשרה לתרומת מעשר כמאה של מעשר משום שכך הוא הדין שכל דבר שנתערב חוזר להיות כתחילתו הלכך המעשר חוזר להיות כטבל ואין טבל חוזר להיות כמעשר עכ"ל הכוונה להיות ממעשר טבל הוה רק הסתלקות השם אשר נקרא על החפץ זה הוא כח הרוב לבטל השם המתנגד לרוב אבל אין כח רוב לחדש יש מאין שיבא על טבל שם מעשר כי רוב לא יוכל לעשות בריאה חדשה ודו"ק.
<b>והבאתי</b> ראי' מדברי ר"ן נדרים פ"ז דף נ"ט ע"ב בד"ה ועד כאן שכ' וז"ל ולא תיקשי לי אמאי דכתיבנא לעיל בריש שמעתין דסבירא לן דאי אין גדולן כעיקר פשיטא דמבטלין אותו והכי אמרי' דגדל בחיוב חייב אלמא אין גידולן כעיקר ואפ"ה קתני גדל בפטור פטור אלמא אעפ"י שאין גדולים כעיקר אין מבטלין אותו דהכא היינו טעמא משום שהתירא לא בטיל שהאיסור דרכו להתבטל ולא ההיתר עכ"ל משמע בפשטות לשונו דסובר ג"כ שאין ההיתר מקבל שם איסור ע"י שנתערב בתוך האיסור והגם ששם יש תערובות כוחות יעו"ש בד"ה שאני ודו"ק.
<b>שוב</b> נזכרתי שיש אדון לנו הוא אדונינו הפרמ"ג ביו"ד בפתיחה לה' תערובות ישב על מדוכה זו אם היתר נתערב ברוב איסור אי לוקין עליו והביא דברי מנחת כהן שאין לוקין אבל העיר שמדברי תשובת רשב"א משמע דלוקין וא"כ יהי' תלי' חקירה הנ"ל אם יש תיבה או אזכרה שלא נכתב בקדושה הראוי לו אם מקבל שם קדושה ע"י תערובות.
<b>אמנם</b> עדיין אנו אומר דיש הבדל בשלמא איסורים אשר פי ד' קבע אותם כגון חזיר או חלב או נבילה וכדומה אז פעל פי ד' לילך אחר הרוב שיבוא גם על חתיכת היתר שם הרוב נבילה חלב או חזיר כי על מוצא פי ד' נתחדש האיסור של הרוב על ההיתר ורבץ עליו לעונש גברא אבל קדושת ס"ת לא נתחדש רק מפי אדם במחשבות זכות אם חושב לקדש בשעת מעשה כתיבה את האות או התיבה בקדושת ס"ת או בקדושת השם אבל אם סופר יכתב בלי מחשבה לקדש בשעת כתיבה ואעפ"י שאח"כ אמר יהי' אלו תיבות בקדושת ס"ת ואזכרה לא מהני כדמוכח בגיטין דף נ"ד ובדף כ' כנודע וא"כ איך נבוא ע"י הביטול קדושת ס"ת או קדושת אזכרה על אותן תיבות שלא נכתבו בקדושה ויקדש אותם אח"כ בקדושת פיו קדושת ס"ת וקדושת אזכרה הכי הביטול יפעל להיות למפרע קדוש בשעת כתיבה אין ביטול פועל אלא מכאן ולהבא ולא למפרע א"כ א"א שיפעל הביטול עליו קדושת ס"ת או קדושת אזכרה ודו"ק.
<b>ולולא</b> דמסתפינא אמרתי דא"כ שע"י הביטול יהי' נתקדש א"כ הוה קדושה עפ"י הקב"ה וקדושת ס"ת צריך להיות ע"י בן אדם מזרע ישראל אשר פעל הקדושה בפיו ולבו יעיין ברמב"ן בתורה בפתיחה וז"ל אבל זה אמת ברור הוא שכל התורה מתחילת ספר בראשית עד לעיני כל ישראל מפיו של הקב"ה לאזניו של משה כענין שנאמר מפיו וקרא אלי את כל הדברים האלה ואני כותב על הספר בדיו עכ"ל ועיין בדבריו פ' וילך על פסוק ועתה כתבו לכם שדייק למה כתב בלשון רבים כתבו לכם וז"ל על דרך הפשט דמשה ויהושע שניהם יצוה שנכתבו כי רצה לעשות יהושע נביאו בחיי משה והנה משה כתבה ויהושע עומד עמו וקורא ורואה עכ"ל הרי קדושת ס"ת צריך להיות קדוש ע"י מחשבות אדם ולא שיהי' הקדושה עפ"י הקב"ה ודו"ק דוגמא לדבר דברי רמב"ן בחדושיו פ' הספינה הובא בקצו"ח סי' ר' על הא דאמרי' אין מועלין במה שבתוכה כתב הר"ר שמואל וז"ל אי נמי קני לה אין מעילה בזכיותה עכ"ל והסביר הקצו"ח דאין מעילה אלא בהקדש שהוקדש ע"י אדם וזה שממילא נתקדש אין בו מעילה ודו"ק וה"ה קדושה שבא על ספר תורה ע"י ביטול ברוב זה הוא קדושה שפי ד' יקבענו ולא בא ע"י אדם מישראל ודו"ק.
<b>וראי'</b> לזה אעתיק דברי הראב"ד פי"ב מהל' שבועות ה' ד' שכ' וז"ל ובירושלמי מפורש בתורה הר"ז מותר כקדושת התורה כלומר ואין זה כדבר המקודש בידי אדם ככתוב בה הרי זה אסור דקדושה כתוב בה כלומר שהם מקודשים ע"י אדם וכוונתו לקדושה עכ"ל הרי מבואר דקדושת הכתב צ"ל ע"י בן אדם ולא דבר האסור מפי הקב"ה ודו"ק כי קצרתי.
<b>ולא</b> אכחד כי הדבר החדש הזה דביטול לא יוכל לפעול שם חדש לעשות מפסול הכשר רק יוכל לסלק האיסור צריך התבוננות בדברי ירושלמי פסחים פי"ג ה' א' דיש פלוגתא אי יש חיוב כרת או מלקות עכ"פ אם אכל כזית תערובות שיש רוב חמץ יעו"ש וגם בסוכה ט' ע"ב בשחבטן כשר דסכך פסול בטל ברוב יעו"ש וגם בדברי רא"ש ורמב"ן בה' חלה ואין פנאי כעת אבל ברור בעיני שלא מהני ביטול ברוב פסול להיות נכשר ע"י ביטול ברוב דאין רוב מועיל למפרע וגם אין רוב פועל לברוא יש מאין לעשות שאינו ישנו והבן זה בעזה"י.
<b>אמנם</b> לסמוך על ס"ס אם יחפש ע"י סופר כל השמות הנמצאים בס"ת (אם אפשר להכיר הטעות) ואם חיפש ולא מצא לתלות בכל ספר דלמא לאו הוא הס"ת הפסול ואת"ל הוא דלמא אין הטעות באותו חומש שקוראים בו ואחר שחיפש כולם ולא מצא יבדוק אח"כ רק חומש אחד פעם שנית ושאר חומשין לא יבדוק לתלות דהטעות הוא בשארי חומשים שלא נבדקו שנית ותלינן הפסול ברובא איתא וכן יעשה בדיקה בכל חומש טרם שיתחיל אותו חומש לקרוא בו ומכל ספר יניח חומש אחד בכל שנה שלא יקרא בו דאל"כ נדע דעכ"ח פעם אחד לא יצא הצבור חובת הקריאה ועיין מ"ל בהל' מגילה סברת הר"ן למה לא אמרינן ספק דרבנן להקל יעו"ש כנלע"ד.
<b>וראיתי</b> לכ"ת נ"י שרוצה לומר בפסול בשם מן השמות דצריך לסלק היריעה אם נדע הטעות א"כ גם הרמב"ם מודה דלא יוצא אפי' אם קורא בשאר חומשין עכ"ד לא ידעתי מי הגיד לו שאין קודרים בשם שנפסל ובפרט לקדור עוד איזה תיבות עמו ובפרט ע"י עכו"ם שיעשה הקדירה או דלמא יפרחו אותיות השם ולא יהי' רשומן ניכר וכדומה.
<b>ומה</b> שצ"ע דלרמב"ם דקורין בחומש כשר א"כ אין כאן ספק ספיקא רק ספק אי יש פסול בחומש שאני רוצה לקרות בו או לא מאי איכפת לן אי נמצא בשאר חומשים פסול או לא הלא אין לפנינו לדון עכשיו אי כל החומשים כשרים או לא ועיין ר"ן גיטין דף ס"ד בשם רמב"ן וצע"ג ואולי להקדים ס"ת אחרת ולא יהי' שייך בו אין מעבירין על המצות ודו"ק.
<b>ונפשי</b> תגל מאוד כי בחסדי ד' מצאתי במלאכת הקודש בדף ל"א ששאל לו חתנו הגאון ר' איצק נ"י בסופר שלא קידש א' משמותיו של הקב"ה ואינו יודע באיזה מקום ובאיזה יריעה אם שייך לומר היריעה בטלה ברוב כמו בכל איסורי תורה והשיב לו חותנו בעה"מ מלאכת הקודש ז"ל אני אומר שאין מקום לספק הזה כי השם הנכתב שלא לשם קדושת השם פוסל הס"ת והוה כאלו לא נכתב שם השם וחסר השם במקום ההוא ואיך שייך לומר בזה ביטול וכי מצינו בשום מקום שהחסרון יהי' בטל וכל פעם התוספת בטל כמו החוט שנאבד וכדומה עכ"ל היקר אודה ד' בכל לבבי שזכיתי לכוון לגוף הדין שאין לחסרון ביטול ופלא על כל הגדולים.
<b>ואעתיק</b> מה שכתבתי במקו"א על מרן חת"ס ז"ל בסי' רע"ז בד"ה אבל שהשיג על תשובת יד אליהו וסובר אדמ"ו כל הספר או כל החומש נפסל ולא הוה כבלועה בחתיכה חשובה יעו"ש לא אוכל להבין עמקי מרן ז"ל דשאני התם השם האיסור הוא שם בשר בחלב א"כ הוה איסור עצם ולא איסור בלוע דאלו נפרד כל אחד לבדו ג"כ נשאר באיסור עיין בבד"ה ובמשמרת הבית באפשר לסחטו אסור אבל כאן בס"ת הפסול הוא דס"ת שחסר אות אחת לא הוה תורת ד' תמימה הגם שכל הנכתב הוא כשר אבל חסר השלימות להיות ספר תמים עיין פ' הקומץ דף ל' אפשר ס"ת חסר אות אחת יעו"ש וכאשר ישלים האות או ותקן את האות אז נגמר השלימות ומקבל שם ספר תמים ולא שייך לומר נפסל הספר או החומש ע"י הטעות אטו מתחילה הי' לו שם ספר שלם עד שנמצאו בו כל האותיות השייכים לו הלא כל האותיות והתיבות והפרשיות קבלו שם ספר תורת ד' תמימה ואם נפסל אות אין חסרון בכל שאר אותיות שנמצא החסרון הוא בחוץ ממנו ע"י אותיות שלא נמצאו ואיך נימא דבר חשוב לא בטל תכלית הביטול יהי' שיקבל הנתבטל ספר תורת ד' תמימה וחשיבות הזה לא הי' בו קודם הביטל והאותיות והתיבות והפרשיות הנמצאות בהנתבטל במלא צריך ביטול דהא המה בשלימות וחשיבות כמו המבטל א"כ לא הוה רק כבלוע שנמצא בספר אות או תיבה שנתקלקל בעצמו עד שלא יצורף להשלים הספר להיות תמים והוא המבטל דאותו אות או תיבה בא בתערובות והאות הנפסל בעצמו בודאי אין בו חשיבות (ועיין במג"א סי' שח"י) תמצית הדבר מה שאין קורין בו בצבור הוא דלא נתקבצו כל חלקיו כמו בכל דבר מצוה שצריך שיעור וכל זמן שלא נמצא השיעור לא נעשה שלם אבל במה שנמצא לפנינו אין בו גרעון דיקרא עליו שם פסול דעליו בעצמו אין להוסיף שלימות ודו"ק ועל השאלה השנית אין פנאי דברי הדש"ת. הק' חיים סופר
<b>סימן</b> <b>נד</b> שפעת ברכות ורב שלומים להרב המאה"ג בתורה וביראה העוסק בתורת ראשונים ואחרונים כבוד הרב ר' שמואל דוד סג"ל נ"י אב"ד דק"ק פ' יארמאטה.
<b>אחד"ש</b> אודיעהו כי אז כאשר קבלתי שאלתו מנעתי להשיב מטעם אשר גליתי וכעת אשר הגיעני מכתבו שנית אגלה דעתי אשר חקרתי מלפנים ואשר הוספתי כאשר ראיתי מה שחקר הגאון מהרש"ג נ"י בספרו קסת הסופר ולשכת הסופר ואת אשר העלו רעיוני להלכה ולמעשה בעזה"י.
<b>שאלה</b> וז"ל הנה ביריעה אחת בסדר תולדות בויאמר ד' נמחק היו"ד של ידו"ד לגמרי באופן שעפ"י דין מותר למחוק הנשאר ממנה ולכתוב במקומה יו"ד של שם הקדש אולם נמצא בפ"ת ביו"ד חדשים בשם תשובות וכן רמז בנב"י כי השמות צריכין להיות כסדרן גם בס"ת אבל באמת תמיה לי שהוא נגד הב"י במקומו שחקר בשם הר"י אסכנדרני וכן מלאים תשובות בענין תיקון בא' של אלקים וכן ביו"ד משם עוד קשה דהרי בן קמצר שלא רצה ללמד הכתב לכתוב השם בד' קולמוסים הא איזהו יחוס הוא זה הלא עי"ז הוה השם שלא כסדרן דאיך אפשר לכתוב הה' בפ"א ואף אם אפשר הא כתבו תוס' בר"ה דף ל"ג בענין תקיעות דכל בב"א הוה שלא כסדרן וגם יש לעיין בשבועות בענין חילוקין דלפני' ולאחריה משום דכבר קדשו השם מוכח בעכ"ח דקדשו דאי לאו הכי משכחת שכתבו למפרע סוף סוף אני נבוך בזה כי לסלק היריעה או לקדור קשה מאוד עכ"ל.
<b>תשובה</b> היטב ראה כי הפתחי תשובה כתב דין הנ"ל כהלכה פסוקה וכבר התעוררו בעלי תריסין גדולי עולם ויסודתם בהררי קודש עפ"י קבלה וגם חקרו מבן קמצר ומגמ' הנ"ל בשבועות ואני אעביר אשר כמוס עמדי במכתבים שלי על ענין הנ"ל ואשר יבחר יקרב לפניו ואני תפלה לד' גל עיני ואביטה מתורתיך נפלאות.
<b>עובדא</b> בא לפני באיש א' שיש לו בתפילין של ראש קשר כפול שהוא מעשה אומנות ולא נמצא סופר בכל הגבול אשר יודע לעשותו וחפץ האיש לפרשיותיו בתים חדשים ולתלות רצועות הישינות בהם וחקרתי אם מותר לעשות כן יען כי שם שדי הוא בצירף השי"ן בתפילה של הראש והדל"ת י' ברצועות ואם יקח הרצועות הישנות ויתלו אותם בבתים החדשים נעשין הדל"ת והיו"ד קודם השי"ן ונעשה השם שד"י שלא כסדרן ודלמא יש קפידא שיהיו האותיות דווקא כסדרן והוא דבר שצריך התבוננות וזה אשר נתן לי אלקים בזה בעזה"י.
<b>הנה</b> הב"י בא"ח סי' ל"ב בד"ה וכ' הר"י אסכנדרוני הביא בשמו וז"ל וכ' עוד דקשר של הראש ועשה קודם של יד כסדר האותיות נעשה הראשון ואח"כ הד' ואח"כ הי' עכ"ל וכן כ' הרמ"א בסי' ל"ב סעיף נ"ב וז"ל ולא יעשה הקשרים אלא לאחר שעשה השי"ן מתפילין ואח"כ יעשה הדל"ת ואח"כ היו"ד כסדר אותיות השם עכ"ל וכן מצאתי בלבוש התכלת סי' ל"ב סעיף נ"ב שכ' וז"ל ויזהר שלא יעשה הקשר עד שיעשה השיני"ן שבבתים ואח"כ יעשה קשר של ראש כצורת דל"ת ואח"כ היו"ד בשל יד כדי לעשות השם של שדי כסדר אותיות עכ"ל הרי שג' פוסקים גדולים אשר מזהירים סופרים שיהי' השי"ן נעשה קודם הדלת של רצועות הראש והדלת קודם היו"ד של רצועות היד שיהי' האותיות השם נעשים כסדר.
<b>אך</b> הספק הוא אצלי אם נימא דוקא בתחילת העשיה אשר מחדש שם שד"י בתפילין צריך לחול קדושת השם כסדר שלא יתחדש קדושת הדלת טרם שנולד קדושת השי"ן וכן לא יחדש קדושת היו"ד טרם שנולד קדושת השי"ן והדל"ת אבל אם כבר נתחדש קדושת אותיות השם על הסדר רק אח"כ עשה בית חדש אי מצטרפין השי"ן החדש עם הדל"ת והיו"ד הישינים ולא מעכבים מה שהדל"ת והיו"ד קודמים לשי"ן שמחדש עכשיו או נימא כיון שנתחדש השי"ן צריך לעשות מחדש הדל"ת עם היו"ד וצע"ג.
<b>ולכאורה</b> יש לפשוט מתפילין דצריכין להיות נכתבים כסדרן כמבואר ברמב"ם ובש"ע יעו"ש ופסקינן אפי' אם נכתבו ד' פרשיות כסדרן ואח"כ ברוב ימים נפסל פרשה ראשונה למשל נפסלו כולם חוץ אם המצא תמצא בידו פרשה ראשונה הישינה מזו שנפסלה כמבואר בבאר היטב ס"ק ב' בשם עבודת הגרשוני והמעיין שם יראה שגם לזה הוצרך להביא ראי' מס"ת ותפילין שבלו אין עושין מהן מזוזה לפי שאין מורידין מקדושה חמורה לקלה ומשמע הא לא"ה מצרפים הגם שלא נכתבו מתחילה לצרף עם מזוזה ודוקא אם הסופר יודע שפרשה הנ"ל ישינה משאר פרשיות יעו"ש בתשובה סי' ס', ולכאורה קשה הא המכילתא וגם הר"י אסכנדרי אשר הובא בב"י בד"ה וכתב איירי דוקא אם נמצא פסול בפרשה בשעת כתיבה אז גם השאר פרשיות פסולים דנמצא שלא נכתבו כסדרן דכיון דפרשה ראשונה בפסול נכתבה הוה כאלו לא כתב פ' ראשונה למשל רק כתב השאר ופסולין ובמכילתא כ' וז"ל כתבן שלא כסדרן יגנזו עכ"ל והר"י אסכנדרני כ' ג"כ אם ימצא טעות בפרשה יהיו כל הפרשיות פסולים וז"ל משום והי' בהווייתן יהי' עכ"ל וכן הרמ"א בסי' ל"ב כ' וז"ל וצריך לכתבן כסדר הזה לכתוב תחילה הקודמת בתורה ואם שינה פסול עכ"ל ויעיין בשימושא רבה ובטור המעיין יראה שכולם קאי על ראשית הכתיבה שאז לא נכנסו בקדושתן אבל מנ"ל דאם נכתבו בפ"א בסדר ונתקדשו ונתכשרו ואח"כ ברוב ימים נפסלה פרשה אחת לא יהי' רשות לכתוב פרשה הנפסלת ולחבר אל שאר הפרשיות אלא עכ"ח כיון שאומרים שצריך לכתוב על הסדר אפי' אם נכתבו כסדר ואירע פסול אחר שנים בפרשה ראשונה נפסלו כולם יען דפרשה אשר יכתב צריכה להיות פרשה ראשונה ואם כבר נשלמו ג' פרשיות א"כ היא לא תהי' ראשונה ותורה מקפדת והי' הדברים האלה כסדרן בשעה שיכתב פרשה ראשונה לא תהי' השני' בעולם וכן השני' תהי' נכתבת בשעה שאין השלישית בעולם וכן השלישית יהי' נכתבת בשעה שאין פרשה רביעית בעולם והבן זה מאוד וה"ה בשם שד"י בשעה שנעשה השי"ן צריך להיות שלא יהי' הדלת והיו"ד בעולם ובשעה שעושה הדל"ת לא יהי' היו"ד בעולם זה נקרא כסדר וא"כ צריך לפתוח הדל"ת והיו"ד לעשות אותם מחדש דאל"כ קדמה הד' והי' טרם שהי' השי"ן בעולם ודו"ק.
<b>ואין</b> להשיב א"כ הא דתנן ביומא בן קמצר לא רצה ללמד מעשה הכתב ודרשו חכז"ל אותו לגנאי ועי' שם ברש"י ובברטנורא שבד' קולמסין כתב שם בן ד' וקשה השם בן ד' הוא עדיף משם שד"י וצריך להיות אות אחר אות שלא יהי' אות השני בעולם בשעה שכותב הראשון וא"כ מאי שבח הוא שכותב בפ"א השם בן ד' הלא הוא גריעותא ח"ו לק"מ דבן קמצר הפליא לעשות לכתוב בפ"א כל הד' אותיות משם בן ד' ויהי' נגמרין לקבל צורתם זא"ז יו"ד ראשונה נגמרת קודם צורת הה' וצורת הה' נגמרת קודם צורת הוי"ו וצורת ו' נגמרת קודם ה' אחרונה א"כ עשה תרי פליאות שכ' הד' אותיות בפ"א והפלא שיהי' אחדות עי' ביפה מראה ותיו"ט ובכ"ז נגמרו האותיות זא"ז ועד שסילק ידו הי' הד' אצבעות עוסקין בשלימות ד' אותיות כל פעל ד' למענהו השכיל בן קמצר לכבד את השם והבן.
<b>ומצאתי</b> ראי' לדברי מלשון הלבוש התכלת סי' ל"ב סעיף כ"ג וז"ל אבל אם חיסר אין לו תקנה שאין מגיהין בתפילין שא"כ יהיו כתובים שלא כסדרן שפסולים משום דכתיב והי' הדברים האלה בהווייתן יהי' כלומר כסדר שנכתבו בתורה יהי' כתובים בכל מקום שיצטרך להם עכ"ל רמז שיהי' נכתבים בכל מקום כסדר הנכתבות בתורה זא"ז ובפרט אי אמרינן תורה חתומה ניתנה ועיין רמב"ן בתורה בהקדמה ובודאי במדבר שהניחו תפילין הוה נכתבים זא"ז והבן זה ובזה מיושב למה אמרה מכילתא יגנזו והטור הזהיר על בדיקת כל פרשה הלא הסופר יוכל להיות נזהר שיהי' לו פרשיות נכתבות ויצרפם ולפמ"ש נכון דכתבן שלא כסדרן פסולים כל הפרשיות והבן זה מאוד.
<b>רק</b> נ"ל סברא אחת בעז"ה הגם בכתיבת תפילין מעכב אפי' דיעבד אם הקדים פרשה או תיבה או אפי' אות אחת מסדר הכתובים בתורה ופסולים אם כתבן שלא כסדר שאני התם דמיד שהקדים המאוחר שהניח תיבה אחת או אות אחת וכתב המאוחר א"א לתקן עוד שהפסולות יהי' נעשין כשרות על כן חל עליו שם פסול אבל כאן הלא יוכל לפתוח הקשר הישן ולעשות דל"ת מחדש וכל הראוי לבילה אין בילה מעכבת אעפ"י שמניח קשר הישן אין מעכב כלל משום שלא כסדרן דכל הראוי לעשות כסדרן אין בילה מעכב בו ונחשב כסדרן ודו"ק ומה שהזהירו הפוסקים שלא לעשות ד' קודם ש' או י' קודם ד' הא אפשר לפתוח הד' או הי' ולעשות מחדש ונימא כל הראוי לבילה אין בילה מעכב דשאני התם דלכתחילה בודאי צריך לעשות כסדר השם של שד"י אבל אם כבר נעשה אינה מעכב ודו"ק.
<b>ולכן</b> בנידן עובדא דידן דמתחילה נעשה בהכשר ושמשו במצותן וגם יש בידו לפתוח הקשר ולעשות אותו מחדש שפסול יחזור להכשירו אז כשר לתלות אותו בבתים החדשים בתוך המעברתא החדש ונחשב כאלו השם שדי נעשה כסדר ודו"ק.
<b>שוב</b> פקחתי עיני דבלא"ה לא דמי סדר אותיות השם שדי לסדר אותיות הפרשיות דתפילין דסדר אותיות הפרשיות ילפינן מקרא והי' הדברים האלה וכתב בלבוש סעיף כ"ג וז"ל והי' הדברים האלה בהווייתן יהי' כלומר כסדר שנכתבו בתורה יהי' כתובים בכל מקום שיצטרך להם עכ"ל א"כ גילתה התורה שיהי' לעיכוב שיהי' נכתבים כסדר דכתיב והיו הדברים האלה וכן כ' שם הלבוש וז"ל אבל בדברים שבפרשה עצמה כתיב והיו הדברים האלה וגו' ר"ל כסדרן ומשמע אפי' לעיכב ואפי' בדיעבד פסול עכ"ל אבל אם מקדים לכתוב של ראש קודם של יד כשר בדיעבד וא"כ ה"ה על הקשרים של הראש ושל יד הגם דהם הל"מ שיהי' שם שד"י ע"י הש' של הראש עם רצועות הראש ושל יד ואטו יהי' שם זה חמור יותר משם הויה ב"ה בס"ת דכשר אם כתבם שלא על הסדר כמבואר בתשו' אחרונים והגם שהזוהר וכמה אחרונים מחמירים נלע"ד היינו אם בשעה שכותב השם כותב אותו שלא על הסדר ונתחדש השם בפגם ח"ו אבל אם נכתב כסדר ונפסל אחר רוב ימים אות אחת מן השם מותר לתקן דכבר חלה הקדושה על האותיות השם בהכשר ומה שנפסל אח"כ יתקן לחבר הקדושה להיות בשלימות דיש הבדל גדול אם נכתב מתחילה שלא על הסדר ובין אם נכתב על הסדר ונפסל אות אחת אח"כ ישלים אותו להיות חוזר לקדושתו ולזה גם הזוהר מודה דהלא נשאר קדושת המקום לקבל האותיות הנפסדות דלא שייך כאן אזל הכתב אזל הקדושה עיין שבת דף קט"ז דכאן נשארו עוד אותיות השם ועומד המקום לחזור לקדושתו לקבל אותיות שנפסדו והבן.
<b>ולא</b> שייך לומר דלכתחילה עכ"פ טוב יותר שיפתח הקשר ולעשות אותו מחדש כדי להיות על הסדר ממש דנ"ל שאסור לעשות כן כיון שהם אותיות השם א"כ אם פותח אותם עובר על לא תעשון כן לד' אלקיכם הגם שאינו סותר שם שלם הלא הוא דין ברור שאפי' על אות אחת עובר אם עושה כן חנם על לא דבר הגם שיחפוץ לכתוב מחדש אותו אות עובר על ל"ת כן לד' וכיון דכשר הקשר בלי שיפתח אותו אסור לו לפתוח הקשר ועיין תוס' מנחות דף ל"ה אי צריך לעשות בכל יום הקשרים משמע דעכ"פ מותר לפתוח היינו תוס' לשיטתם שם דקשרים לאו אותיות רק השי"ן בלבד ולשיטת תוס' דלא הוה אותיות א"כ פשיטא דל"צ לפתוח הקשרים ודו"ק.
<b>סוף</b> דבר הכל נשמע דגם זה אין ברור אצלי שאם הקדים לעשות הקשרים קודם השי"ן או אם הקדים קשר של ראש קודם של יד ונתן אותם בתוך המעברתא אם מעכב בדיעבד אבל אם כבר נעשה השם שדי על הסדר ואח"כ נפסלו הבתים נ"ל שאין רשאי להתיר הקשרים ולעשות אותם מחדש אלא יתן אותם בתוך המעברתא ודו"ק.
<b>וזה</b> ימים נתכבדתי מי"נ הרב הגאון ר' שלמה ג"פ נ"י בספרו קסת הסופר ולשכת הסופר ומצאתי שם בחקירה י' שיצא ללחום מלחמת ד' כנגד פ"ת שהחליט שהשם בס"ת צריך להיות כסדרן והגאון הנ"ל החזיק ביד גדולי המחברים שאין לפסול בשביל זה השמות וראיתי שהביא בשם גינת וורדים ראיה דהשם צריך להיות כסדר דאל"כ למה אמרו בשבועות דף ל"ה דנטפל לפניו נמחק והנטפל לאחריו אינו נמחק שכבר קדשו השם והלא לפעמים משכחת בהיפך אם כתב השם למפרע אז יהי' הדין דלאחריו נמחק ושלפניו אינו נמחק אלא ודאי דלא מהני כתיבת השם אלא כסדר הוי"ה עכ"ד והקשה הגאון לשכת הסופר א"כ אכתי קשה אפי' אם נכתב ואח"כ אירע קלקול בנטפל לפניו ונמחק ונכתב מחדש יהי' אסור שוב במחיקה ולמה לא ביארו הפוסקים דבר כזה ואטו נאמר דגם הנטפל צריך להיות כסדר ואם אירע בנטפלים מלפניו קלקול אין לו תקנה אתמהה ועכ"ח דלא פלוג רבנן אי דאזלינן בתר הקריאה ולא בתר הכתיבה א"כ אין ראי' לגו"ר יעו"ש יפה העיר על הגו"ר אבל הלחץ זה הדחק לאמור דלא פלוג רבנן למה לא פליגו או למה לא ניזל בתר הכתיבה דהוא העיקר ואזלינן בתר הקריאה כמובן.
<b>והנלע"ד</b> הוא דכל הנטפלים מאחריו הם מבארים שהשם מפורש יוצא ללמד דעת את העם למשל בשם אלקינו אותיות נו מפרשים אלקי שלנו בשם אלקיכם אותיות כם מפרשים שהוא אלקי הנוכחים בשם אלקיהם אותיות הם מפרשים שהוא אלקי הנסתרים הידועים וכדומה אז כיון שאותיות מוסיפים להשמיע לאוזן השכל ודעת גדולת השם אז נתפס בם קדושה שלא ימחקו (דרבנן עשו מעלה בנוספות) שכבר קדשו השם כי גם באותיות השם נרמז גדולת השם רק הכותב נתן אח"כ מופת עליו ע"י אותיות הנוספות א"כ פשטה קדושת השם עליהם שלא ימחקו ויהי' בכלל ל"ת כן לד' אלקיכם אבל בנטפלות מלפניו ב' בד' ו' וד' מ' מד' ש' שד' ה' הד' כ' כד' שאין האותיות מפרשים השם רק שהשביע בו או מי כמוהו וכדומה אז אין ד' מתפיס קדושה באותיות אשר לא מפרשים כח התרוממת וגדולת השם ונמחקים אפי' איסור דרבנן אין בו אבל לעולם אין חולק אפי' אם נטפלים שלפניו נכתבים אחרי שכבר נכתב השם אעפ"כ הם נמחקים ואפי' אם הנטפלים שלאחריו נכתבו מקודם אעפ"כ אינם נמחקים ודו"ק.
<b>וראה</b> זה מצאתי בט"ז סי' רע"ו ס"ק ד' בדרך השני וז"ל הא לאו קשי' היא כלל דאין שייכות לומר קדושה משום נטפל לשם אלא בשיש לו שייכות דהיינו שיש לו שום משמעות כגון אלקיכם דיש משמעות לכם הנטפל שהוא מפרש אלקי שלכם ודבר זה כתוב פעמים רבות בתורה ע"כ אם אירע טעות בשום מקום בזה אמרינן שקדשו השם עכ"ל הזהב הרי שפתיו ברור מללו דכל קדושת הנטפל יען שיש להנטפל כח לפרש את השם ודו"ק ולכן אפי' אם נכתב השם למפרע או נכתב כסדר ואח"כ נמחק ונכתב מחדש הנטפל שלפניו מותר למחקו כנלע"ד ברור בעזה"י.
<b>ובזה</b> מדויק הדקדוק שהביא שם בשם ספר אני' דיונה שאמרו שכבר קדשו השם תיבת שכבר הוא מיותר די באמרם שקדשו השם ולפמ"ש נכון דנטפל לאחריו המה רק אותיות אשר יעידון על לפנים שהשם מורה על כך וכך א"כ אגב השם נתקדשו דאין באותיות הנוספות רק מה שגנוז בהשם בשרשים הוא נרמז בהאותיות ודו"ק.
<b>ולולא</b> דמסתפינא הייתי אומר אפי' אי גוף השם מותר לכתוב שלא כסדרן היינו דשם האותיות המה עצם מקור הקדושה עיין בתוס' ע"ז דף ח"י בד"ה הוגה ובתוי"ט פ"ד דסוכה דשורש השם הוא ק"ה ועיין ברבינו בחיי בפ' שמות דשורש השם הוא יק"ו וכן דעת גדולים א"כ אין קפידא אבל לכתוב הנטפלים מאחריהם קודם השם בודאי אסור דהא המה יהי' לברר השורש ואיך יקדים הבירור טרם שנגלה השורש על מאי קאי לא מהני להיות קודש אם הקדים הנטפל לאחריו ודו"ק.
<b>ופלא</b> בעיני שראיתי שם שמביא קו' בשם ספר מנחת חינוך וז"ל ולכאורה קשה לי בכותב שם הוי"ה ב"ה דכותב ק"ה והוה שם ואח"כ כותב הו' ובאותו רגע הוה קלקול כי אין זה שם אלא אח"כ כשכותב הה"א האחרונה נגמר השם עכ"ל ופלא הלא לרבינו בחיי ולשאר גדולי עולם יק"ו הוא עוקר השם ואיך קרא לזה דהוה קלקול וכתב ואין זה שם וביותר שסיים שם שיכתבו היו"ד הראשונה באחרונה והוא פלא מאוד.
<b>וכבר</b> בארתי דנראה הבדל בין אם השם נכתב כבר פ"א כסדר ובין אם לא נכתב כסדר מעולם ובכל אופן פלא בעיני שלא הביא הגאון לשכת הסופר בכל החקירה י' דין שראוי לכתוב השם כסדר דהא אפילו בתפילין צריך לעשות הש' ואח"כ הד' ואח"כ הי' כמבואר למעלה בשם ב"י ורמ"א ולבוש ואיך הקשה מנחת חינוך שנהפוך הסדר ודו"ק. והי' בדעתי להביא ראי' דלא קפדינן על הסדר בשם מדברי ראב"ד פ"ט מהל' כלי מקדש הל' ב' שכ' החופר וז"ל א"א אינו חופר אלא מכה בדפוס צורת האותיות מאחריו עד שהאותיות בולטות מלפניו עכ"ל ולכאורה אם מכה בדפוס לא ימלט שאות אחת נגמר מקודם והוה שלא כסדר ויש לדחות דהי' בקיאים דלא יוגמר אות שלם קודם לחבירו וק"ל.
<b>ועלה</b> בדעתי עוד להביא ראי' דכשר השם אפי' שלא כסדר דבתוספתא פ' הבונה בשבת וז"ל כתב אות אחת והשלים את השם אות אחת והשלים את הספר חייב עכ"ל ולכאורה באות אחת והשלים את הספר דחייב הוא בודאי אפילו הי' חסר באמצע הספר אות אחת וכתב האות והשלים הספר חייב וה"ה באות אחת והשלים את השם דחייב היינו ג"כ אם הי' חסר אות אחת באמצע דומי' דאות אחת בספר ודו"ק ויש לדחות מידי איריא ובגמ' דידן לא קתני בדף ק"ד אות א' והשלים את השם ועי' רשב"א שם ודו"ק.
<b>עוד</b> ראיתי שם שהביא מן אני' דיונה פל"ב שמביא ראי' דהשם לא בעי כסדרן מן מס' סופרים פ"ה שאמרו וז"ל הכותב את השם וטעה (פי' ושכח) בו אות אחת יתלנו מלמעלה ומשמע בכל אות קאמר והא הוה שלא כסדרן משמע דלא בעינן בס"ת כסדרן אפי' בשם והגאון הרש"ג כ' שהוא ראי' נכונה יעו"ש ולדעתי אין כאן ראיה כלל דאיירי דהתחיל לכתוב אות שלישי ולא גמר האות א"כ יוכל לתלות את האות וגומר האות שהתחיל מקודם וזה הוה כסדר כמבואר בפרמ"ג במשבצות זהב בסי' ל"ח בד"ה פשיטא שכ' וז"ל גם פשיטא לי אם כ' מקצת אות ואח"כ כ' מקודם משלים האות ולא הוה שלא כסדרן כל שאין כותב אות שלם כסדרן מקרי והיו הדברים כסדרן דבר שלם בעינן ולא חצי דבר עכ"ל דבר גדול רמז כמו דדרשינן בב"ק עפ"י שנים עדים יקום דבר ולא חצי דבר ה"ה בדין כסדרן מן והיו הדברים האלה דצריכין להיות הדברים כסדרן ודי אם פסולים כשכתב אות שלם עכ"פ דמצינו באות לפעמים פעולת כתיבה שלמה (עי' במשנה ת' תרומה מ' מעשר) אבל חצי אות שהקדים לא נחשב לשלא כסדרן והבן דפח"ח וא"כ משכחת דין דמס' סופרים שהקדים להתחיל אות שלאחריו אז תולה למעלה אות ששכח וגומר את אשר התחיל וזה מדויק הכותב את השם וטעה ולא אמרו מי שכתב את השם וטעה דהי' במשמע שכבר גמר את השם מדנקטו הכותב את השם משמע שעדיין הוא כותב את השם ודו"ק.
<b>וגם</b> לא אכחד הערה אחת אשר חדשתי דין חדש הא דשלא כסדרן פוסל היינו דווקא אם בא אח"כ האות או התיבה או הפרשה בהסדר כגון שהניח ריקן אות או תיבה או פרשה וכתב להלאה ושב ומילא אותו מקום ריקן שהניח ובא האות או התיבה או הפרשה בסדר המחויב לה הוא פסול יען דכתבן שלא כסדר שהתפילין יהי' כתובים על הסדר לעולם ולא שיהי' נכתבים לא על הסדר שמניח מקומו ואח"כ יבא למלאות בסדר שימלא את החסר אבל אם גם אח"כ לא יבא על הסדר כגון שלא הניח מקום ריקן רק שכח לכתוב אות בתוך התיבה ויתלה אותו מלמעלה על התיבה בין שורה לשורה ויהי' עומד כך ולא יבא להיות עומד בסדר שאר האותיות לא נפסל מכח שנכתב שלא כסדר דהא לא בא גם אח"כ בסדר האותיות וא"כ אתי שפיר המס' סופרים אם טעה ושכח אות אחת יתלנו מלמעלה כיון שיעמוד גבוה מעל האותיות ליכא קפידא מה שלא נכתב על הסדר השם דהא לא בא גם אח"כ בסדר אבל לעולם אם בא האות בסדר ונכתב שלא כסדר פוסל בשם הוי"ה כדעת הגאונים ודו"ק.
<b>והבאתי</b> ראי' מלשון שימושא רבה הנדפס אצל הרי"ף אחר ה' תפילין שכ' בד"ה ויקח וז"ל ואם יתר אות אחת יש תקנה שיגרוד אותה אבל אם חיסר אין תקנה כי אין תולין בתפילין ונמצא כתיבתן שלא כסדרן ואמרינן במכילתא כתבן שלא כסדרן יגנזו עכ"ל ולכאורה יפלא דמשמע יען שאין תולין בתפילין לכן אין תקנה שנמצא כתיבתן שלא כסדרן אבל אם תולין יש תקנה ולא הוה שלא כסדרן והוא פלא הלא כבר גמר הפרשה בכתב טרם שנכתב האות אשר יתלהו והוה כתיבה שלא כסדרן וצע"ג.
<b>ולפמ"ש</b> נכון וברור אי יוכל לתלות אות או תיבות ולא יבוא אח"כ בסדר שאר אותיות או תיבות לא יהי' עיכוב במה שכותב אח"כ שיהי' עומדים שלא בסדר טורי האותיות והתיבות לכן הקדים שאין תולין א"כ אם ימלא אח"כ האות בתוך הסדר יהי' פסול ודו"ק.
<b>אך</b> אדבר עוד מעט בעזה"י דבר זה שחדשתי שאם לא יבא גם אח"כ בסדר יהי' כשר הוא נכון לפי דברי המכילתא שכ' וז"ל כתבן שלא כסדרן יגנזו עכ"ל משמע כמו בפרשיות העומדים אח"כ בסדר וכתבן שלא כסדרן פסול ה"ה בתיבות ואותיות הדין כן אבל אם נימא שיש גזה"כ (והי' הדברים האלה) שיהי' נכתבים הפרשיות והתיבות והאותיות דווקא כסדר הכתובים בספר תורת משה מפי ד' אשר מפי יקרא אליו עיין בהקדמת רמב"ן בתורה אז גם אם תלה האות אח"כ פסול דעכ"פ לא נכתבו האותיות והתיבות כסדרן הנאמרים מפי ד' ונכתבים בספר ע"ו משה רבינו דסוף סוף האות אשר נתלה לא נכתב כסדר אמרות ד' בתורת משה ודו"ק.
<b>וזה</b> שהביא הב"י בסי' ל"ב הר"י אסכנדרני שלתקן האותיות מותר כ' וז"ל והביא ראי' מירושלמי פ"ק דמגילה תולין בספרים ואין תולין בתפילין ומזוזות דבעינן בהו והי' שיהי' נכתבות על הסדר משמע מהכי דתלי' דווקא הוא דפסול אבל לתקן אות בעלמא שפיר דמי עכ"ל מבואר הא דאין תולין הוה הטעם יען דילפינן מן והי' שיהי' דווקא נכתבות כל האותיות על הסדר ואם יתלה אות הגם שלא נקרא נכתב שלא על הסדר עכ"פ לא נכתב כסדר והתורה מקפדת שכל האותיות יהי' נכתבים על הסדר דוקא וראה לשון המכילתא כפי אשר הובא בכ"מ פ"א מהלכות תפילין ה' ט"ז והטור בא"ח סי' ל"ב וז"ל ואמרו במכילתא כתבן שלא כסדרן יגנזו עכ"ל אבל כפי אשר הביא הר"י אסכנדרני וז"ל דבעינן שיהי' נכתבות על הסדר עכ"ל יען דבעינן בהו והי' שיהי' נכתבות דווקא על הסדר לכן התלי' פסול א"כ נ"מ גדול בין לשון מכילתא ובין לשון הר"י אסכנדרני והבן לא מנעתי מלכתוב כי מלאכת שמים היא אשר אפי' התלמיד לא ישתוק בפני רבו מלגלות דעתו.
<b>אמנם</b> בס"ת אי כשר לתלות היינו מטעם דלא מקרי שנכתב שלא כסדר (הגם דלא מיקרי כסדר) בס"ת לא כתוב והי' שיהי' נכתב דווקא כסדר אבל לכתוב שלא כסדר להקדים אות השני בכתיבה טרם שכותב אות הראשון אפשר שפסול גם בס"ת ועיין פסחים דף כ"ג יהי' בהווייתן יהי' ואין פנאי כעת וראיתי בלשכת הסופר סי' ט' אות א' שכתב בשם המכילתא וז"ל ואם לא כתבו כסדרן יגנזו עכ"ל לא דק להעתיק יפה דבמכילתא כתב ואם כתבן שלא כסדרן ודי בזה כעת.
<b>ועוד</b> זאת ראיתי בלשכת הסופר שהביא בשם ספר שנות חיים קו' שנימא ק"ו אם בתפילין שאין אוסר במחיקת קצת יש עיכוב בכתובה שלא כסדרן מכ"ש בשם הוי' דיש איסור במחיקה במקצת שיש איסור בשלא כסדרן והגאון מהר"ש נ"י השיב א"כ נימא ק"ו בהיפך מה השם שלא צריך להיות כסדרן אסור בו מחיקה (הכוונה לגאונים הסוברים כן) תפילין שפוסל בו אם לא נכתבו בכסדרן כ"ש שאסור בו מחיקה יעו"ש.
<b>והיא</b> פלא בעיני איסור מחיקה בהשם אינו תלוי בקדושת הס"ת או תפילין אלא בכ"מ שנכתב השם בקדושה אפי' על ידות הכלים או בטבעת של כסף וזהב וברזל ואפי' נכתב בצבעונים יש בו איסור משום לא תעשון כן לד' אלקיכם כנודע כי המחיקה תלה בקדושת אותיות השם א"כ דן השנות חיים ק"ו מתפילין דאין בהאותיות איסור מחיקה ואעפ"כ להכשר שם תפילין צריכים להיות נכתבים כסדרן אבל בודאי מודה השנות חיים שאפי' אם נכתב שלא כסדר יש בו איסור מחיקת השם דכמו שיש מ"ע אבד תאבדון בשם ע"ז אפי' לא נכתב כסדר (ועי' בתיו"ט ביומא) דמשו"ה לא הי' לבר קמצר מענה בפיו שלא ילמדו לעשות לע"ז כן יען דבע"ז אין הבדל אם נכתב בפ"א או לא וא"כ ממילא מי שמוחק שם ד' ח"ו הגם שלא נכתב על הסדר עובר על הלאו (ואטו יאמר איש ח"ו לשטת הזוהר יהי' השם שנכתב שלא בקדושה מותר במחיקה חס מלהזכיר עון זה להזוהר רק דאמר שהוא פגום לקדושת ס"ת) ורק לענין קדושת ס"ת דן הגאון שנות חיים שיהי' השם נכתב דווקא על הסדר ק"ו מתפילין וא"כ איך נימא ק"ו שגם בתפילין יהי' איסור מחיקה בשאר אותיות שאינם אותיות השם הלא בשאר אותיות לא שייך הלאו דלא תעשון כן לד' אלקיכם הלא המה אינם של הקב"ה ואיך שיהי' תפילין פסולים במחיקה במקצת אפי' משום ל"ת כן לד' זה נאמר דווקא על אותיות השם ובפרט לצורך תיקן דאל"כ בודאי לא נכון לאבד כל דבר שבקדושה, עיין רמב"ם ועיין מג"א סי' קנ"א ואיך יהי' מעכב לקדושת תפילין מחיקת מקצת אותיות פלא גדול בעיני על הגאון מהר"ש נ"י.
<b>וגם</b> ק"ו של שנות חיים יפלא הלא איסור מחיקה הוא בכל מיני צבעונים ואפי' אם קידש הגוי לשם ד' ועיין תוס' ערכין ואיך יבוא מזה ק"ו לענין שיהי' נכתב כסדר לקדושת ס"ת הלא קדושת תפלין לצאת בו ידי מ"ע לחוד מקדושת ס"ת לצאת בו מ"ע ולכל מעלות ס"ת ועיין רמב"ן בהקדמה לתורה שכל התורה של אש שחורה ע"ג אש לבנה היתה בלי הפסק רק צרופי שמות ודל"ב.
<b>נחזור</b> לענין הלכה בנידן שאלתינו דאם כבר הי' נכתב השם כסדר ואח"כ נפסל אות י' אעפ"כ מותר לתקנו וחוזר הקדושה לאיתנו והשם בקדושתו הוא ולא שנפסל היריעה כולה כנלע"ד להלכה למעשה בעזה"י. הד"ש הק' חיים סופר
<b>סימן</b>
<b>נה</b>
<b>שאלה</b> בעשיר אחד אשר נפשו אותה לקיים מצות כתיבת ס"ת ושלח אחר סופר מהיר מפורסם כי ידיו אמונה במלאכתו והשוה עמו שיכתוב לו ס"ת נאה רק שיניח לו בכל ספר מחמשה ספרים איזה תיבות בתחלתו ובסופו אשר יחפוץ לכתוב בעצמו ונתרצה לו הסופר כפי אשר השוו עצמם בכסף מלא וכן שמר הבטחתו שהניח לו בראש וסוף כל ספר איזה תיבות ושלח לו עב"ד כל ספר מיד אשר נגמר וכאשר הודיעהו הבעה"ב שרוצה לחנך את הספר כנהוג הקדים הסופר עצמו להיות שם יום א' מקודם לזכות ע"י לבעה"ב להשלים הכתב אשר הניח בכל ספר וכאשר בא הסופר ומצא הגוילים כתובים בכל אותן מקומות ושאל את הבעה"ב מי כ' זאת ואמר אני השלמתי כי יש שם בתוך התחום ת"ח אשר למד אותי לכתוב כדת וכהלכה לשם קדושת הספר וכאשר כתב שם ד' אמר לשם קדושת ד' ועוד כמה דינים והלך הסופר וחקר אצל הת"ח ואמר אמת הדבר שהוא הגיד לו הכל ושב הסופר לבית הבעה"ב והסתכל על האותיות וראה שהם כתובים נאים וישרים מאוד ודרש מבעה"ב איך יוכל איש אשר לא הורגל לכתוב אותיות ס"ת לכתוב כמו סופר מלומד עד שגילה לו הבעה"ב שבן אחותו לומד אצל סופר מומחה ובא בימים האלה לראות פני אמו והי' כותב לו כל הפסוקים החסרים בצבע ברוין ואח"כ כ' הוא על האותיות בדיו כדת וכהלכה והתחיל הסופר לצעוק צעקה מי התיר לך לעשות כן כך קבלתי מרבותי שאין רשאין לעשות אפילו נקודות רק כפי המחט בהיקף צורת האותיות שלא יהי' נקודה ח"ו כצורת אות י' ואותן יריעות פסולים כך קבלה היא בידי ויפן ויצא בחרי אף ונסע לביתו ושאל האיש אי יש ממש בקבלת סופר שאותן יריעות פסולים או לא.
<b>תשובה</b> קנאת סופרים תרבה חכמה וגדולה הקנאה אשר קנא הסופר לאלקיו כי לא עשה הבעה"ב כדת כי זה אלי ואנוהו כתוב ואמרו בגמ' גיטין דף כ' בפלוגתא דר"י ורבנן בנתכוון לכתוב יהודה וטעה ולא הטיל בו ד' דאמר ר"י מעביר עליו קולמוס ומקדשו ורבנן השיבו אין השם זה מן המובחר וסובר ר"ח דלרבנן לא מהני אפי' בגט אם מעביר קולמוס לשמה וראב"י אמר ע"כ לא פליגי אלא בשם דכתיב זה א"ו אבל בגט אפילו רבנן מודו ועיין בא"ע סי' קל"א דיש ב' דעות שם אם מהני אפי' בגט אם מעביר קולמוס לשמה דפליגי אי הלכה כר"ח או כראב"י אבל בס"ת ובפרט באזכרות דכתיב זה א"ו כ"ע מודים דפסול דמ"ש אין שם זה מן המובחר מבואר בירושלמי הובא ברשב"א שם דלר"י השיבו אבל רבנן פוסלים אפי' בדיעבד אפי' לראב"י משום זא"ו וא"כ בנידן שאלתינו דיש באותן פסוקים אשר רשם לו בן אחותו בצבע אזכרות והוא העביר בקולמוס עליהם א"כ פסולים היריעות ואפילו בשאר יריעות שאין בו אזכרה אשר העביר בקולמוס לא גרע מגט דפסק המחבר דלא מהני העברת קולמוס ודעה ב' חושש רק להחמיר לפסול לכהונה אבל לא להקל וא"כ כל היריעות שהעביר הבעה"ב בדיו על כתב הראשון פסולים כאשר אמר הסופר ודו"ק.
<b>ואחר</b> אשר ירדתי בעומק העיון האיר ד' עיני כי יש תרופה שלא להצריך לגנוז כמה יריעות ואשר יתן ד' בפי אותו אשמור לדבר לפני יודעי דת ודין ואני תפלה גל עיני ואביטה נפלאות מתורתיך ד' שלא אכשל בדבר הלכה ח"ו.
<b>הנה</b> בגיטין דף י"ט אתמר העביר דיו ע"ג סיקרא בשבת ר"י ור"ל דאמרי תרווייהו חייב שתים אחת משום כותב ואחת משום מוחק דיו ע"ג דיו סקרא ע"ג סקרא פטור סקרא ע"ג דיו א"ל חיוב ואמרי לה פטור א"ל חיוב מוחק הוא וא"ל פטור מקלקל בעי מיני' ר"ל מר"י עדים שאין יודעים לחתום מהו שיכתבו להם בסקרא ויחתמו כתב עליון כתב או אינו כתב א"ל אינו כתב א"ל הלא למדתני רבינו כתב עליון כתב לענין שבת א"ל וכי מפני שאנו מדמין נעשה מעשה ע"כ סוגי' דגמ' ופירש"י בד"ה וכי וז"ל שאנו אומדים וסבורים ואומדין מאומד לבינו להחמיר עכ"ל ובד"ה נעשה מעשה וז"ל להקל אפי' לענין שבת אם בא מעשה לידינו בזמן שבהמ"ק לא הייתי סומך על דברי להביא חולין לעזרה עכ"ל מפורש יוצא דאפי' בדיו ע"ג סקרא דאמר ר"י ור"ל דחייב שתים הוא רק לחומרא אבל לא אם יבוא מזה קולא אם כ' בדיו ע"ג סקרא דיביא חטאת בעבור כתב ע יון ונמצא דחילל שבת בשוגג או לענין אם העדים לא ידעו לחתום וחתמו על סקרא כמבואר.
<b>והרמב"ם</b> פי"א מה' שבת ה' ט"ז כ' וז"ל המעביר דיו ע"ג סקרא חייב ב' אחת משום כותב וא' משום מוחק העביר דיו ע"ג דיו וסקרא ע"ג סקרא או סקרא ע"ג דיו פטור עכ"ל והרואה ישתומם איך כתב הרמב"ם בדיו ע"ג סקרא חייב שתים הא ר"י אמר מפני שאנו מדמין נעשה מעשה שלא סמך על דבריו להקל אפי' להביא חולין בעזרה או להכשיר חתימת העדים בגט ואיך כתב הרמב"ם חייב שתים והוא פלא גדול ונפלאת התמיה הזאת מאוד שמצאתי למג"א בסי' ש"מ ס"ק ז' העביר דיו ע"ג סקרא חייב שתים משום כותב ומשום מוחק דיו ע"ג דיו או סקרא ע"ג דיו פטור עכ"ל ואיך העלים המג"א עין גדולה שלו אשר שטט בכל אפיקי ש"ס ופוסקים ולא העיר כלל על סוגי' מפורשת בגיטין וגם המחה"ש לא העיר עליו ופלא.
<b>ונלע"ד</b> ליישב בעזה"י ואקדים לתרץ קו' מהרש"א על תו' גיטין דף י"ט בד"ה דיו דחדשו דלר"י כתב ע"ג כתב הוי כתב היינו אם כתב שני מתקן כגון דכתב הא' הי' שלא לשמה וכתב הב' עושהו לשמה אבל הכא הכתב הב' אינו מתקן כלום עיי"ש והקשה המהרש"א א"כ מאי בעי ר"ל מר"י בדיו ע"ג סקרא הלא באופן זה שכתב הב' עושה לשמה אפי' בדיו ע"ג דיו מהני וצע"ג והנראה ליישב בעזה"י דהנה דקדקתי בלשון התו' שכ' וז"ל ואומר ר"י דלקמן וודאי שכתב הראשון הי' שלא לשמה וכתב השני עושהו לשמה חשוב כתב עכ"ל תיבת עושהו פלא דהא דן על הפעולה ואמר דלקמן הכתב הא' הי' שלא לשמה והי"ל לומר וכתב הב' הוא לשמה חשוב כתב אבל הלשון עושהו לשמה הוא מחוסר הבנה דהא אנו דנין על יתרון כתב השני מן הראשון.
<b>אמנם</b> הכוונה דהלא הגט או הס"ת נכתבו בתכלית שלימות הפעולה של ספר כריתות או ס"ת ולא חסר רק מחשבה כפי קבלה בידינו שהגט יהי' נכתב לה לשמה וכן הס"ת והי' נכתב לשם קדושת ס"ת והאזכרות לשם קדושת אזכרות כנודע וא"כ אם כתב מתחילה שלא לשמה ואח"כ מעביר בקולמוס לשמה א"כ אינו כשר מכח כתב עליון אלא במה שמעביר הקולמוס לשמה אז כל הדיו הנמצא על הקלף נתהוה לשמה ואפי' אם ברוב ימים יתישן הדיו העליון ויהי' נשאר רק דיו התחתון אעפי"כ כשר שע"י העברת הקולמוס נתן לכל כתב הראשון כח שהוא בכל עצומיו לשם גירושין ולשם קדושת ס"ת ואזכרות דהא עשה כל הפעולות המחיייב לכתיבת הגט וס"ת רק שהי' ראוי שיהי' עוד מחשבה בשעת הכתיבה ומחדש עוד העברת הקולמוס שיחבר באותיות עוד מחשבת קדושת הס"ת אי מחשבת לשמה בגט שיחובר הקדושה בפעולת הכתובה במה שמחדש הני אותיות הראשונות אשר כ' וזה שאמר ר"י מעביר עליו בקולמוס ומקדשו שהוא מעביר בקולמוס על הכתב ומקדש בזה לכתב הראשון וזה שחידש הר"י דלקמן הכתב הראשון היה שלא לשמה וכתב השני עושהו לכתב הראשון גופי' לשמה אז בוודאי כתב עליון חשוב כתב דהא מתקן לכתב התחתון אבל בשבת שאין כתב השני מתקן כלום לכתב הראשון אז אמרינן מאי אולמי' לכתב השני להיות נחשב לנו לכתב כתב התחתון חשוב שהוא עומד במקומו ועשה פעולתו שחידש במקום ההוא שם חידוש שם כתב וכתב השני אשר מעמיד עליו לא חידש שם כתב על המקום איני נחשב למאומה ועיין ר"ן בסוגי' דקמא קמא בטל בע"ז דוגמא לזה מי שמונח במקומו חשוב כנגד הבא על גביו ודו"ק.
<b>אך</b> כ"ז אם אינו חסר מהגט או מהס"ת רק מחשבת לשמה לשם כריתות או לשם קדושת ס"ת או קדושת האזכרות אז אמרינן שאם מעביר בקולמוס פועל גם כתב הא' להיות לשמו וה"ה אם עדים הי' כותבים שמם על הגט בסקרא אי בדיו שלא לשמה ואח"כ מעבירין עליו הקולמוס נשמה הי' מהני דהא לא הי' חסר מגוף כתובת הגט אי הס"ת או חתימת עדים רק מחשבת לשמה וזה נתוסף ע"י העברת הקולמוס לשמה אבל אם העדים לא ידעו לחתום שמם ומי שאינו עד כלל ירשים שם בסקרא נמצא שמלבד שהי' חסר השלמה מן החתימה הי' חסר גם חתימות העדים כי כתובת איש אחר אשר אין עד בדבר חתם שם עדות והדין הוא שהעדים צריכים לחתום שמם דיקא בכת"י אבל אם איש אחר חותם שמם חסר שני דברים (א) גוף המעשה של חתימת העדים (ב) המחשב אשר צריכים לכוון בחתימתם לשם עדות של גירושין לשם המתגרשת בגט זה מן בעלה אז בנידון כזה א"א לומר שכתב הב' יתקן לכתב הראשין דכתב הראשון אינו כתב עדות בשלמא בס"ת וגט והעדים בעצמם הי' חותמים בסקרא שלא לשמה מהני כתב הב' להכשיר הראשון דגם הא הי' המעשה טוב רק לא הי' בו מחשבת לשמה ויוכל להוסיף מחשבת לשמה במעשה העברת הקולמוס אבל אם הכתב ראשון לא הי' מעשה מאיש אשר הגון לכתיבת ס"ת או לגט אן לחתימות עדים לא שייך בו שכתב הב' עושה לראשון לשמה ומתקנו ודו"ק.
<b>אמנם</b> יש לחקור לו יהי' שא"א שכתב הב' יתקן לכתב ראשון אולי חשוב בעצמו הכתב הב' אשר עומד על התחתון וזה ששאל ר"ל עדים שנא ידעו נחתום מהו שיכתבו להם בסקרא ויחתמו ומבאר שאלתו כתב עליון כתב אי איני כתב דכאן אין לחקור רק זאת אי כתב עליון אשר עומד על הכתב התחתון נחשב בפני עצמו נכתב או לא וא"ל ר"י אינו כתב דמסברא אין כח לכתב העליון לבטל כתב התחתון נהפוך הוא לסברא כתב התחתון העומד מקודם שם ההוא חשוב יותר מכתב הבא אחריו ועומד עליו ואם תשוב הלא יש לכתב הב' אשר עומד עליו מענה שהוא נשמה זה הועיל אם יהי' נחשב לכתב אך עיקר חסר מן הספר שלא נחשב כתב עליון כלל דהוי כאילו רק אותיותיו פורחות באויר שכתב התחתון מפסיקו מלהיות נכתב בספר ופריך ר"ל הלא אמרת רבינו דחייב שתים אם כתב בדיו ע"ג סקרא בשבת והלא שם אין הכתב השני מתקן לכתב הא' דנא הי' חסר לכתב הא' מאומה דבודאי בחול כתב סקרא כתב נקרא וא"כ אם כותב עליו בדיו בשבת הוי כתב השני רק כתב עליון ואעפ"כ הוי כתב והשיב לו ר"י משום שאנו מדמין נעשה מעשה דגם בשבת לא ברור לי דיהי' נחשב כתב עליון כתב לענין חיוב חטאת כדפי' רש"י ודו"ק.
<b>ואם</b> כנים הדברים מיושב קו' המהרש"א דתוס' מחדשים דאם כתב השני מתקן להראשון ועושהו לשמה שפועל גם על הראשון שיהי' נחשב לכתב לשמה וכשר לגרש בו אז כתב ע"ג כתב הוי כתב אבל אם א"א לתקן הכתב הראשון רק שכתב השני יהי' חשוב בפני עצמו זה נקרא כתב עליון והוי כתב ולענין חיוב שבת בדיו ע"ג סקרא הוי דומה לדיו ע"ג סקרא אם העדים לא ידעו לחתום והשיב לו שפיר מפני שאנו מדמין ול"ק קו' מהרש"א דכאן א"א שכתב הב' יתקן לכתב הראשון שלא הי' הכתב מן העדים ודו"ק.
<b>ואחרי</b> שהקדמתי אבאר דברי סוגיא דגיטין דף י"ט שהבאתי דאמרו ר"י ור"ל דהמעביר דיו ע"ג סקרא חייב ב' אחת משום כותב ואחת משום מוחק ופירש"י וז"ל שמוחק התחתונות סקרא וכתב העליונות דיו עכ"ל ונפלא בעיני דהי"ל להגמ' להקדים מוחק לכותב דמיד שמתחיל להעביר בקולמוס למשל על אות א והעביר בקולמוס על חצי אלף כבר נמחה ונתבטל צורת אלף של סקרא אבל עדיין לא נגמר צורת א' של דיו אז הוי מחיקה קודם כתיבה וצע"ג.
<b>אמנם</b> לק"מ בוודאי לענין כתיבה סת"ם כיון שנמחה צורת האות הוי כאילו כל האות נמחה ופסול הס"ת אבל בשבת דאינו חייב רק במוחק ע"מ לכתוב וצריך מחיקת שתי אותיות לגמרי דאל"כ לא חזי לכתוב ב' אותיות על מקום המחיקה וממילא לא בא חיוב על המחיקה של אותיות סקרא עד שנגמרו אותיות של הדיו דכ"ז שלא נגמר אותיות של הדיו לא נמחק מקום שראוי לכתוב עליו שתי אותיות דהא בהך כתיבה של דיו נעשה המחיקה של אותיות הסקרא ורק כאשר נגמר חיוב של כתובה בא ג"כ חיוב של מחיקה ודו"ק כי עמוק בעזה"י.
<b>ובכ"ז</b> ק' דהי' ראוי לומר מתחילה חייב משום מוחק ואח"כ משום כותב שעכ"פ נמחק צורת האות של הסקרא טרם שנכתב צורת האות של דיו וצ"ע אך יש לתרץ דבודאי שאר מוחק חייב דפעל שיהי' ראוי לכתוב במקום ההוא ב' אותיות דצריך להיות מוחק ע"מ לכתוב דיהי' נחשב למתקן ולא למקלקל אבל כאן דנעשה המחיקה של סקרא על ידי הכתיבה של דיו וא"כ בשלמא אם דיו ע"ג סקרא הוי כתב א"כ הי' המחיקה ע"מ לכתוב וחייב ג"כ על המחיקה אבל אי דיו ע"ג סקרא לא הוי כתב ופטור על הכתיבה ממילא פטור גם על המחיקה דמוחק אינו חייב אלא ע"מ לכתוב והוא עושה המחיקה באופן שא"א לכתוב עליו דהא מוחק בדיו אשר לא הוי כתב ופטור אף על המחיקה ולכן הקדימו דחייב על הכתיבה ואז שייך לומר דחייב אף על המחיקה ודו"ק.
<b>ואל</b> יפלא א"כ איך חייב משום מוחק אם כותב בסקרא ע"ג דיו הלא הסקרא לא חשוב כתובה ע"ג דיו ואעפ"כ חיוב על המחיקה נאמר ג"כ דלא הוי מחיקה ע"מ לכתוב דהא מחק בכתיבת הסקרא וכתיבת הסקרא לא הוי כתב לק"מ דכבר ביארו תוס' בד"ה מוחק הוא דמסתמא עומד לחזור ולכתוב עליו בדיו ותהי' ניכרת טפי מאילו היתה התחתונה לבדה עיי"ש וכ"ז בסקרא ע"ג דיו אבל בדיו ע"ג סקרא אם אינו נחשב כתיבת הדיו לכתב לא מחייב ממילא אמחיקת הסקרא דדיו אינו עומד לכתוב עליו עוד הפעם בדיו ודו"ק.
<b>ולפ"ז</b> כאשר השיב ר"י לר"ל מפני שאנו מדמין נעשה מעשה פירש"י שאילו הי' בזמן ביהמ"ק לא הי' מתיר להביא קרבן מפני חשש חולין בעזרה דר"י החמיר לומר כתב עליון כתב אבל רק מסברא ואומד דעתו כי י"ל דגם על המחיקה הוא פטור דאם כתב עליון לא הוי כתב לא הי' מוחק ע"מ לכתוב ופטור הן מן הכתיבה הן מן המחיקה ואי כתב עליון הוי כתב הי' חייב הן על הכתובה הן על המחיקה ודו"ק.
<b>וכ"ז</b> איננו שוה לי דגם אם הקדים חייב משום מוחק וחייב משום כותב היינו יודעים שמחיקה קשורה בכתיבה דא"א לחייב על המחיקה אי אינו חייב גם על הכתיבה אבל כיון דדיו ע"ג סקרא הוי כתב ממילא בא המחיקה קודם הכתיבה דבמשל אות א כיון שהעביר בדיו על רוב אות א' הגם שחסר יו"ד מן אות ולא נגמר האות מדיו בשלימות כבר נמחה רוב אות א' מסקרא ונגמר המחיקה קודם הכתיבה ואעפי"כ חייב על המחיקה דהא הוא מוחק ע"מ לכתוב דהא הוא יכול לגמור אות א' בדיו וכן באות השני למשל שהוא אות ב בתיבת אב אשר העביר בדיו מיד כאשר העביר דיו על רוב אות ב נמחה כתב הסקרא ועדיין לא נגמר כתיבת אות הב' בדיו ואעפ"כ יהי' חייב על המחיקה דהא הוא מוחק ע"מ לכתוב כאשר יגמור אות ב' בדיו אטו מי שמוחק ב' אותיות והניח מהם שיור כ"ש לא יהי' חיוב משום מוחק דעכ"פ מחה האותיות הגם ששייר נקודות אבל בכותב שתי אותיות ולא גמר צורתם להיות אותיות שלימות בוודאי פטור וא"כ בא המחיקה ברגע אחת עכ"פ קודם הכתיבה והי' לר"י ולר"ל לומר חייב משום מוחק ומשום כותב (ובירושלמי מצאתי באמת הגירסא וז"ל רבנן דתמן אמר חייב שתים משום מוחק ומשום כותב) והדבר צריך התבוננות מאוד.
<b>והנראה</b> בעיני בעזה"י הוא כך דהי' לפלא בעיני דר"ל בעי כתב עליון כתב או אינו כתב למה לא בעי כתב ע"ג כתב הוי כתב או לא וכן כאשר השיב לו ר"י אינו כתב השיב ר"ל הלא למדתנו רבינו כתב עליון כתב לענין שבת למה לא אמר למדתנו רבינו כתב ע"ג כתב הוי כתב לענין שבת וממילא יובן הגם דמפורש בשבת במשנה כתב ע"ג כתב פטור היינו דיו ע"ג דיו דפטרו ר"י ור"ל אבל בדיו ע"ג סקרא הוי כתב וצע"ג.
<b>אמנם</b> שפתי חכמים ישמרו דעת כי ד' יתן חכמה מפיו דעת ותבונה והוא דנקדים דמי שכותב על אותיות שכבר כתובות לפניו והוא עובר עליהם עוד הפעם בדיו יש בשני אופנים ומובדלים בשם (א) אם הי' הכתב הראשון בסקרא וכתב הב' בדיו ופועל הדיו שמוחק הסקרא לא שייך לחקור יען דהסקרא כתב התחתון והדיו הוא כתב עליון לא יהי' נחשב לנו לכתב יען דהוא עומד על כתב אחר דנהפוך הוא דע"י הדיו נמחק כתב הסקרא ועבר מן העולם ולא הוי הדיו כתב עליון דהא ליכא תחתיו עוד כתב דסקרא דכבר נמחק ונחליט דכתב הדיו הוי כתב ולכן בשבת בדיו ע"ג סקרא חייב ב' משום מוחק ומשום כותב דכיון דחייב משום מוחק דכתב הסקרא נמחק ע"כ חייב משום כותב דהוא לבדו נשאר ותחתיו אין עוד כתב כלל ודו"ק (ב) אם כ' הראשון בדיו רק דהי' כותב הגט או הס"ת או האזכרות שלא לשם גירושין או שלא לשם קדושת ס"ת ותפילין או אזכרות ומעביר קולמוס על אותן אותיות והכתב הב' חשוב יען שמתקן במחשבת לשמה בגט או במחשבה דלשמו בס"ת ובאזכרות אבל עכ"פ בא דיו ע"ג דיו אשר אם כתב בשבת דיו ע"ג דיו הי' פטור דדיו אינו מוחק דיו דהוי מין במינו ולו יהי' דכתב השני חשוב כתב יען דמתקן אבל גם כתב הראשון חשוב תחתיו חי וקיים א"כ נקרא כתב השני כתב עליון דהוא עומד גם עכשיו על כתב התחתון ואם הדין דכתב עליון לא הוי כתב בס"ת וגט הגם דלפני עצמו יהי' נחשב לכתב אבל עכ"פ מטעם כתב עליון לא נחשב לכתב.
<b>ועתה</b> יובן דרמז ר"י ור"ל דלא תימא דוקא אם חייב משום מוחק דאז נחשב כאילו הסקרא עבר ובטל מן העולם לכן חייב משום כותב דלא הוי כתב הדיו כתב עליון דהא ליכא תחתיו כתב סקרא עוד אלא אפי' אם לא יהי' נחשב למוחק אעפ"כ חייב יען דכתב עליון הוי ג"כ כתב ואלו הקדים חייב משום מוחק היינו חושבין יען דחייב משום מוחק לכן חייב ג"כ משום כותב והקדימו לאמור חייב משום כותב דאפי' לא הי' חייב משום מחיקה כגון בדיו ע"ג דיו וכתב השני מתקן דנחשב לכתב דחיוב משום כותב דכתב עליון הוי כתב ורק בדיו ע"ג סקרא יש ממילא שתים משום כותב ומשום מוחק ודו"ק.
<b>ובזה</b> מיושב קו' חזקה איך רצה לפשוט ר"ל משבת דשאני שבת דיש לנו לחשב דכתב הא' נמחק והא ראי' דחיוב משום מוחק לכן הוא חייב משום כותב דכתב הסקרא עבר וחלף לגמרי ונחשב כלא הי' אבל כאן בעדים דלא ידעו לחתום ורק ע"י הסקרא הוציאו כלי למעשהו שיהי' להם חתימות ידם ולו שהי' בשעת חתימה בטל כתב הסקרא לא הי' נברא בעולם חתימת ידם וגם במה יכירו חתימתם אם לא דחתימת הסקרא פעל כל זאת ולכן לא הוי כתב עליון כתב אבל בשבת אטו הי' צריך כתב השני לראשון ובאמת גם בשבת מי שאינו יודע לכתוב וכתב בדיו ע"ג סקרא פטור וה"ה בעדים דידעו לחתום וחתמו עצמן על הסקרא מהני ואיך מדמה עדים שלא ידעו לחתום לכותב בשבת דיודע לכתוב בלי סקרא והוא קושיא גדולה.
<b>ולפמ"ש</b> נכון דר"ל שמע דר"י מקדים חייב משום כותב ואח"כ אמר חיוב משום מוחק והקדים כותב למוחק לאשמעינן אגב אורחי' דאף אם לא יהי' חייב משום מוחק דיהי' נחשב לנו שכתב התחתון עומד כגון אם לא הי' יודע לחתום או בדיו ע"ג דיו ויהי' מתקן בכתב הב' אעפ"כ חייב משום כותב וע"כ דכתב עליון הוי כתב והשיב לו ר"י מפני שאנו מדמין להשמיע אגב אורחי' רבותא דכ"ע הוי כתב להחמיר בשבת נעשה מעשה להקל דעכ"פ אמת הוא דבדיו ע"ג סקרא חייב ב' משום דחייב משום מוחק חייב משום כותב דכיון דהוי מחיקה לא נקרא כתב דיו כתב עליון דאין תחתיו כתב אחר והחלפתי הסדר להשמיע רבותא בהלכות שבת דגם כתב עליון כתב אבל לעשות מעשה להקל כגון בעדים דלא ידעו לחתום דאז הוא באמת כתב עליון דנימא דהוי כתב דזה לא שמעת בפי' ממני דאפי' בשבת גופא אם הובא מעשה כזה לפני שא' לא ידע לחתום וחתם עצמו בדיו ע"ג סקרא לא הייתי מחייבו חטאת להביא חולין לעזרה ודו"ק ולפ"ז מיושב דברי הרמב"ם דפסק דמי שכותב בשבת דיו ע"ג סקרא חייב ב' דאין זה כתב עליון רק כתב ע"ג כתב דמוחק הסקרא וכותב בדיו רק דיו ע"ג דיו פטור מכל דלא הוי כותב ולא הוי מוחק אבל בדיו ע"ג סקרא חייב משום כתב ע"ג כתב דהוי כתב ודו"ק.
<b>ודע</b> דלכאורה לפמ"ש למעלה דאם כ' גט או ס"ת ואזכרות שלא לשמה הגם דמעביר עליו אח"כ קולמוס ומתקנו ונחשב הכתב הב' לכתב עכ"פ גם כתב הא' אשר הי' מידיו נשאר תחתיו וא"כ הוי הכתב הב' כתב עליון דהוא עומד על כתב אחר והא ר"י סובר דכתב עליון לא הוי כתב רק לחומרא בשבת אבל לא לענין חטאת ואיך יהי' מועיל להכשר ס"ת ואזכרות או בגט אפי' לר"י ומכ"ש לי"א בא"ע סי' קל"א דפוסקים לחומרא לפסול האשה לכהונה דדלמא הלכה כרבנן וצע"ג.
<b>לק"מ</b> דשאני בעדים דלא ידעו לחתום דלא יכול הכתב הב' להיות לולא דנשען על כתב הא' או אם לא ידע בשבת לכתוב וחתם עצמו לעד בשבת בדיו ע"ג סקרא למשל דפטור גם על שבת אבל גבי ס"ת וכדומה אטו צריך כתב הב' להראשון לו יהי' דלא נכתב מקודם כלל ג"כ הי' יכול לכתוב מחדש ומ"ש למעלה באופן (ב) דזה נחשב לכתב עליון היינו אם לא ידע לכתוב רק שיוכל להעביר דיו על אותיות הראשונות יהי' באמת פסול ומזה לא איירי בגמ' או בשו"ע ודו"ק.
<b>אך</b> באמת נ"ל דגם אם אינו יודע לכתוב אעפ"כ לא הוי בגט כתב עליון אם מעביר קולמוס דשא"ה דגם כתב הא' נכתב לשם גירושין רק שלא לשם אשה זו וגם נכתב מבר כתיבה היינו ישראל כשר ולא חסר רק המחשבה לשמה אז הכתב הב' מתקן כתב הראשון ומוסיף עליו מחשבה לשמה וה"ה בס"ת דהא כתב גם יהודה לשם קדושת ס"ת רק דלא חשב לשם אזכרה ואם מעביר בקולמוס לשם אזכרה אז מתקן כתב הא' כמ"ש למעלה אבל אם גוי או קטן הי' כותב הגט או הס"ת לא מהני העברת הקולמוס יען דכתב הא' אינו כתב הגט או הס"ת ומה שמחדש הכתב פעם ב' הוא רק כתב עליון ולא מהני להקל בהא ר"י אומר מפני שאנו מדמין נעשה מעשה דכתב עליון לא מהני להכשיר הגט או הס"ת ועיין תוס' בדף י"ט בד"ה דיו דבשבת דף ק"ד דאמר מתני' דלא כר"י היא לר"ח אפי' אם כתב שתי אותיות בגט היינו בגט שנכתב עכ"פ לשם גירושין ונכתב מבר ישראל אז מהני לר"י אם כותב ב' אותיות לשמה ולראב"י לא איירי בגט דא"כ אפי' לרבנן הוי כתב וחייב משום כותב אבל וודאי בגט הנכתב מגוי או קטן שא"א לתקן כתב הא' וכתב העליון אינו כתב כלל ודו"ק.
<b>תמצית</b> הדברים דדיו ע"ג סקרא הוי כתב וחייב בשבת משום מוחק ומשום כותב דדיו מוחק כתב הא' וא"כ בנידן שאלתינו דהי' כתב הא' מצבע ושלא לשמה ובעה"ב תיקנו שהעביר הקולמוס בדיו לשמה הס"ת כשר לכל הדיעות כאשר פסק הרמב"ם והביא המג"א ן סי' ש"מ סק"ו] להלכה ודו"ק.
<b>ונתמלאה</b> כל הבית אורה כאשר מצאתי אחר רבות בשנים בפרמ"ג במשבצות זהב סי' ל"ב ס"ק ט"ו וז"ל וגם כ' תפילין בסקרא ואח"כ העביר עליהם דיו לכאורה מהני דבגיטין י"ט פריך עדים שא"י לחתום רושמין באבר וחותמין הא כ' באבר כשר וא"כ הוי כתב ע"ג כתב הא לא הוי כתב כשר העליון ותפילין בעינן דיו דוקא וא"כ סקרא אין כלום ומהני דיו אח"כ כשהעביר לשמה עיין ב"ש סי' קכ"ה אות ב' עכ"ל חדאי נפשאי וישמח לבי גם אני דהא בס"ת צריך ג"כ דיו וסקרא לאו כלום הוא וא"כ כיון שהעביר הבעה"ב בקולמוס כשר ודו"ק וקבלת הסופר אמת דבדיו אסור לעשות רק נקודות קטנות שלא יהי' בהם צורת אות חלילה כי יוכל לבוא לכתב ע"ג כתב דהרושם לא מכוון לשם קדושה ועיין ב"ש סי' קכ"ה ס"ק ב' ודו"ק.
<b>ודרשתי</b> מס' תורת רבינו אמ"ו ז"ל בחת"ס יו"ד סי' רנ"ו ומצאתי שהביא שם דברי אלי' רבה אם כ' בצבע ירוק והעביר עליו קולמוס התפילין פסולים והביא שהפרמ"ג השיג על המחבר הנ"ל דהוא נגד סוגי' י"ט דכ' דיו ע"ג סקרא הוי כתב וא"כ אמאי פסל הא"ר אם יעביר קולמוס ע"ג צבע וכ' אמ"ו הגאון ז"ל בד"ה והנה וז"ל והנה הכותב בצבע ומעביר עליו דיו כשר (צ"ל פסול) אע"ג דמתחילה אמר ר"י בגיטין י"ט דיו ע"ג סקרא הוי כתיבה מ"מ לבסוף אמר מפני שאנו מדמין לא נעשה מעשה ולענין גט פסול ולענין שבת לא מחייב חטאת וא"כ ה"ה לענין סת"ם פסול מספק וכמ"ש הא"ר ופרמ"ג במח"כ שגג בהשגתו בזה עכ"ל.
<b>ונקודה</b> נפלאה היא איך הי' חלילה בהעלם רגע אחת מאמ"ו ז"ל מרא דש"ס ופוסקים דברי הרמב"ם פי"א דפוסק בדיו ע"ג סקרא חייב ב' אחת משום מוחק ואחת משום כותב וכן הביא המג"א בסי' ש"מ להלכה דדיו ע"ג סקרא חייב שתים א' משום כותב ואחת משום מוחק וכי יעלה על הדעת דהרמב"ם כותב חלילה לחומרא הא כ' בפ"א מה' שבת ה"ב וז"ל כ"מ שנאמר בה' שבת שהעושה דבר זה חייב ה"ז חייב כרת ואם הי' שם עדים והתרו חייב סקילה ואם הי' שוגג חייב חטאת עכ"ל וא"כ הרי כ' בפי"א חייב שתים משמע בין למיתה (ונ"מ לקברו בין רשעים גמורים) ולכה"פ דחיוב שתי חטאות ואמ"ו ז"ל כותב בפי' ולענין שבת לא חייב חטאת והוא נקודה נפלאה.
<b>והנני</b> אוסיף להפליא על אמ"ו הפלא ופלא דבירושלמי פ' הבונה כ' וז"ל עדים שא"י לחתום ר"ל אמר רושם לפניהם בדיו והן חותמין בסקרא בסקרא והן חותמין בדיו א"ל ר"י מפני שאנו עסוקין בה' שבת אנו מתירין א"א אלא מביא נייר חלק ומקרעין לפניהן והן חותמין ולא כתב ידו של הראשון הוא מרחיב לפניהם את הקרע עכ"ל ואח"כ בסוף הלכה בירושלמי שם וז"ל אמר ר"ח בר בא אילן בני מדינתא ערומין סגון כד חד מנהון בעי משלחי מילה מסטרוקין לחברי' הוא כ' במי מילין והדין דמקבל כתבייא הוא שופך דיו שאין בו עפיץ והוא קולט מקום הכתב ובשבת אם עשה כן מהו ר"ל ור"י תרווייהו מתירין והוא שכ' דיו ע"ג דיו וסקרא ע"ג סקרא אבל אם כ' דיו ע"ג סקרא וסקרא ע"ג דיו חייב ר' יצחק בר משרשי' בשם רבנן דתמן חייב שתים משום מוחק ומשום כותב עכ"ל הרי אחר שהביא הירושלמי לחלק בין שבת לגט אעפ"כ הביא אח"כ דבדיו ע"ג סקרא חייב ורבנן דתמן אמרו חייב שתים וגם בסברא אני תמה אם גם בדיו ע"ג סקרא הא ר"י ג"כ מסופק אפי' לענין חטאת כאשר הבין אמ"ו ז"ל א"כ למאי נ"מ אמר דחייב שתים אי שלא לעשות הדבר לכתחילה הלא די אם יאמר דחייב א' אבל לחייב ב' אינו נ"מ אלא או בשוגג לענין ב' חטאות או במזיד ונ"מ לקברו בין רשעים גמורים והוא פלא בעיני.
<b>ומאוד</b> יפלא בעיני על אמ"ו שדברי הפרמ"ג אשר הביא מסי' ל"ב ס"ק ל"ז שכ' שם הפרמ"ג שאלי' רבה הוא כנגד סוגי' דגיטין י"ט הבין אמ"ו שרמז על ר"י ור"ל דאמרו תרווייהו דיו ע"ג סקרא חייב ב' ועי"כ השיג אמ"ו ז"ל שר"י חזר בו בסוף ואמר מפני שאנו מדמין נעשה מעשה אבל באמת כוונת הפרמ"ג הי' מגמ' דהקשה הא באבר כשר והוי כתב ע"ג כתב משמע הא לא הי' כשר באבר ל"ק קו' הגמ' כאשר העתקתי לשונו למעלה וזה ברור בעזה"י.
<b>וחדאי</b> נפשאי שמצאתי כתוב בפרמ"ג על מג"א סי' ל"ב ס"ק ז' וז"ל פסול עמג"א ולא הבינותי דבגיטין שם לא מטעם מנומר רק משום זה אלי ואנוהו פסול לרבנן ובגיטין דף נ"ד אמר דר"י מודה בהרבה אזכרות דלא מהני העברת קולמוס דמחזי כמנומר אבל בשם אחד ל"מ מנומר ואנן כרבנן קיי"ל ואפי' גט לא מהני העברת קולמוס לשמה דדחי הוא דמדחי בדף כ' א' הא טעמא דרבנן כמו בשבת דיו ע"ג דיו לאו כלום הוא וכ"פ באה"ע קל"א ס"ה וה"ה צבע שחור ע"ג צבע שחור פטור בשבת ולגבי השחרת רצועה נמי לא מהני והמג"א גופי' הביא הא דא"ע קל"א עכ"ל הרי מבואר מדבריו הגם דקיי"ל כרבנן דלא מהני כתב ע"ג כתב אפי' אם כתב שני מתקן לשמה היינו בדיו ע"ג דיו וה"ה ברצועות נמי לא מהני כמו בשבת צבע שחור ע"ג שחור אבל דיו ע"ג סקרא מהני בתפילין וה"ה בס"ת וזה ברור ודעת אמ"ו ז"ל נעלם ממני כעת אבל בחנם השיג על הפרמ"ג דדעתו מבואר וברוך ד' אשר הנחני בדרך אמת. הק' חיים סופר
<b>סימן</b> <b>נו</b> שפעת שלומים ורב ברכות יעטה מורה ליושב על מדין ומורה הבוחן ובודק בשכל טוב על חקירות ראשונים ודרישות אחרונים ללמוד ולהורות ה"ה המאור לממשלת התורה כבוד הרב ר' משה ראבינשטיין נ"י מורה בעדתו טיסא פעלדוואר.
<b>שאלותיו</b> וגם אגרתו קבלתי חלילה לי לקבל שום לישנא בישא על איש אשר לא ידעתי כאשר חשב כבודו נ"י רק לא יאומן כי יסופר טרדותי ואני איש חלוש כגבר אין איל ד' יעזור לי וגם אחר אשר התמרמר על אשר לא השבתי אין בידי כעת להשיב רק על אחת משאלותיו רק בל"נ אשיב לו כאשר יעזרני ד' ואוכל.
<b>שאלה</b> שם הוי' ב"ה נמצא כתוב על מטלית וכה משפט המטלית אחורי היריעה מטלית גדול ובפנים של היריעה נחתך הקלף ובתוך חלל החתך מטלית קטן מצומצם כשיעור התיבה הוי' ב"ה ממלא הגומא והחלל ועל המטלית הקטן נכתב השם והמטלית קטן מחובר בדבק על המטלית הגדול אשר מעבר היריעה והאותיות אינן מוקפות גויל מהמטלית עצמו רק דבוקים ונוגעין ביריעה עכ"ל.
<b>תשובה</b> טרם כל אחקור מעט בדברי מהרי"ק שפלפל על האיש אשר שלח לו מגילה בלא חתימת שמו וז"ל ואשר רצה מורי לדקדק מרוב פלפולו אשר פרשו המפורשים ההוא דדובקים בדבק איירי היכא דנקרע דמשמע דוקא נקרע אבל לא נחסר אל ני הצעיר לא ראיתי ראי' שהרי מה שפירש דאיירי בנקרע לא אתי לאפוקי חסר וכו' ואח"כ כתב וז"ל בפרק קמא דגיטין מקרעין להם נייר חלק פ"ה מסרטין ורבינו חננאל פי' דלוקחין נייר חלק ומקרעין עליו שמות העדים מעבר לעבר ומשימין אותו על קלף שהגט כתוב בו והעדים באים וממלאים הקרעים דיו וניכרת הכתיבה על הגט ובירושלמי פריך והלא כתב ראשונים הוא פי' ואין הגט יכול להתקיים בחותמיו ומשני כשהרחיבו להם הקרעים והעדים אין ממלאים כל הרוחב לגמרי עכ"ל משמע דהאי קריעה רוצה לומר קריעה וחסרון עד כדי רוחב הכתב ויותר לפי שיטת הירושלמי עכ"ל המהרי"ק שורש קכ"ב.
<b>ולדעתי</b> יש להצדיק דברי מורו של מהרי"ק דקרע משמע קריעה בלי חסרון כלל רק שהקרע הוא מעבר לעבר ושם בעדים אין הפי' שחותכים מן הנייר אותיות שמות העדים והם ממלאים חתך האותיות ולא ממלאים לגמרי ונשאר מן הרוחב האותיות החתוכים בלי דיו כי הוא קשה מאוד שאינם יודעים לכתוב שיוכלו לשמור עצמם שלא למלאות רוחב האותיות ואעפ"כ יהי' עליהם צורת האותיות רק כך הם עושים הם חותכים למשל צורת הו רק קריעה בלי חסרון ואח"כ באו עדים וממלאים רק חצי רוחב מן האות כאשר ציינתי בקווים וזה שתי' בירושלמי כשהרחיבו להם הקרעים המרשמים הקורעים הרחיבו הקרעים והם ממעטים במלאותם ומניחים חלק אשר לא ממלאים דיו וזה שכתבו וז"ל והעדים אין ממלאים כל הרוחב קרע לגמרי עכ"ל למשל אם הקרע של ה הי' רוחב אצבע הם ממלאים רק כרוחב חצי אצבע ואח"כ נותנים הנייר ומניחים במקום שבא רגל ימין ועושים רגלו ואח"כ מניחים לעשות רגל שמאל במקום שכלה גג ה שעשו א"כ לא בא כתב עדים במקום שעשו המקרעים רגל שמאל של ה והוה כתב עדים ולא כתב ראשונים וכן בכל האותיות המה מכוונים לעשות צורות האותיות לא כפי אשר רשמו העדים הצורות ועיין בירושלמי שכ' וז"ל והלא כתב ידו של ראשון הוא אלא מרחיב לפניהן את הקרע עכ"ל היינו שהקרעים רחבים יותר מאשר הם ממלאים אבל לעולם שאין שם אלא קרע ולא חסרון ואין להקשות א"כ הי' לירושלמי לאמור שהאריכו לפניהן את הקרעים דהי' יכולים העדים לקצר באורך האותיות ומדכ' שהרחיבו משמע שהי' האותיות חתוכות והעדים לא מלאו דיו לק"מ דאם מקצרים באורך עדיין נשאר כתב ראשונים לגמרי ודו"ק.
<b>ומה</b> שהביא מהרי"ק ראי' דמצינו שקרע הוה עם חסרון ממה דמצינו בחולין דף ק"ז ואי בזיע דולא ככונס משקה מילף לייפו וע"כ דרחב וחסר דיוכלו המשקים לכנוס ועל ויקרעו שמלותם כ' התרגום ובזעו לבושיהון ועל לא יקרע מתרגם לא יתבזע וע"כ דבכל קריעה הוה נכלל אפי' חסרון יעו"ש בער אנכי מאיש להבין זה דכל קריעה מעבר לעבר והוא בראש הבגד או שחלקי הכלי נבקעו יש בין חלקים רוחב הגם שלא חסר מן הבגד ומן הכלי אפי' כחוט השערה אבל אם יתפור אדם או ידבקו החלקים זע"ז אז לא הוה חסרון וא"כ שפיר כ' מורו של מהרי"ק דלא התיר אלא לדבק הקרעים שאז כאשר יתקרבו הקרעים אחד אל אחד יתלכדו א עם אחיו יחדיו והיו תואמים למעלה ולמטה כאשר הי' מלפנים טרם שנעשה קרע ע"ז אמרו בירושלמי ודובקים בדבק חלקי הנקרעין אבל שיפעל דבק למלאות החסרון מנ"ל ופותר אין לי להבין השגות מהרי"ק על רבו דבודאי טרם שנקרבו חלקי דוולא יש שם חלל רחב שיכנסו בו משקה ודו"ק.
<b>וראי'</b> במקצת במ"ק דף כ"ו דילפינן מאלישע דכתיב ויחזק בבגדיו ויקרעם לשנים קרעים ממשמע שנא' לשנים איני יודע שהם קרעים אלא מלמד שקורעים ועומדים לשנים לעולם וקשה דלמא אשמעי' שאלישע קרע שני קרעים שיש חסרון בהם אבל ויקרעום לשנים משמע שהם שנים בלי חסרון אלא פשיטא דקרעים משמע בלי חסרון רק שנקרעו ודרשינן שיהי' עומדים קרועים לעולם רק בילקוט נמצא גרסא אחרת למה כתוב לשנים יעו"ש א"כ אין כאן ראי' ודו"ק.
<b>וגם</b> מצינו באותן קריעות שאינם מתאחות יעיין בגמ' ושו"ע יו"ד ש"מ אעפ"כ כ' הט"ז סק"י וז"ל כך אסור להפוך וכו' ונראה דאם בא לחתוך סביבות הקריעה ולהשליכו ולהושיב שם חתיכת בגד אחר שרי לאחר י"ב חודש לאביו ואמו דאין זה בכלל איחוי הקריעה כלל וכן הסכים מו"ח ז"ל בזה עכ"ל הרי מה שמושיב שם טלאי לא הוה דומה כאלו מאחה הקרעים יחדיו וא"כ בס"ת נהפוך הוא לדבק הקרעים אם אין שם חסרון פועל לעשות הספר אחד אבל ליתן טלאי במקום חסרון לא פעל לעשות הספר אחד וידעתי שהדבר עדיין צריך צירף ההשכל ולהעלות במאזני הדעת.
<b>ועתה</b> אשים עיוני על דברי מעלתו נ"י שסמך על דברי תשב"ץ ח"ג סי' ל"א ויען כי מכותלי מכתבו ניכר שלא ראה דברי תשב"ץ בעצמו ע"כ אעתיק אותה תשובה אות באות כי היא יקרה מפז שכ' וז"ל במה שנהג הסופר לגרוד ולדבק על הגרד גויל ולכתוב עליו אין זה רע שהרי בירושלמי פ"ק דמגילה והביאו הרי"ף בסוף ה' ס"ת אמרו הל"מ שיהי' כותבין בעורות וכותבים בדיו ומסרגלין בקנה וכורכין בשער וטולין במטלית ודובקים בדבק ותופרין בגידין וכשהוא תופר יהי' תופר בתפירה הזאת כתב בספר התרומה דמיירי בנקרעה היריעה וקאמר שמחוץ אם ירצה ישים מטלית או קלף בדבק ע"כ ולשון טולין בטי"ת הוא לשון טלאי וה"ה שאם מבפנים ירצה לדבק שם גויל ממינו שהוא מותר וגם אם יכתוב עליו מה בכך שכיון שדבקו יפה הרי הוא גוף אחד וכבר אמרו בפ' העור והרוטב ובפ' הקומץ רבה כל נקב שהדיו עוברת עליו אינו נקב וכן מעשים בכל יום שאם יש בגויל נקב מדבקים בי גויל וכותבין עליו ושפיר דמי, וע"ז הוספת לכתוב ולחלוק ולומר שלא בכל נקב אמרו וחלקת בין נקב לנקב ולא נתת טעם לדבריך ודע שעיקר בכל זה הוא שיהי' כתובה תמה וזה שהקשו בפ' העור והרוטב תפילין היכי כתבינן וה"ה ס"ת ומזוזה כמו שכ' הרמב"ן ז"ל והא בעינן כתיבה תמה וליכא והקשו על זה מה שהי' סבורים לומר כי מקום השער הוא הנקב והשיבו הא אמרינן במערבא כל נקב שדיו עוברת עליו אינו נקב וכיון שהדיו עוברת עליו כתיבה תמה הויא וכן הוא בפ' שמונה שרצים וכן בפ' הקמץ רבה אמרו אמר אביי האי קלפי דתפילי צריך בדיקה דלמא אית בי' ריעותא ובעינא כתיבה תמה וליכא ואסיקנא דקולמוסא בדיק לי' ומשם למדו הסופרים שאם יש נקב בגויל שמדבקין גויל מבחוץ וכותבין עליו דהוה להו כתובה תמה כיון שהוא מדובק יפה והוספתי בזה שכיון שכן הם מעשים בכל יום מה לי מדובק מבחוץ מה לי מדובק מבפנים אדרבה יותר נאה הוא מבפנים כיון שאינו ניכר כל כך כמו שכתבתי ולא כשהוא מבחוץ ודומה לטלאי ובכל זה אין לנו אלא שתהא כתיבה תמה ויהי' נאה משום התנאה לפניו במצות ויותר טוב הוא דיבוק זה ולא לכתוב על הגרד שמחזי כמנומר כמו שכ' הרא"ש ז"ל וכל מה שכתבת מדברי הר"מ רוטנבורג ז"ל שהוא אוסר הדבק אינו ענין לזה שהוא לא דיבר אלא בס"ת שנקרע שחולק התלמוד בין אפיצן ללא אפיצן שאין לדבק הקרע מבחוץ בלא אפיצן לפי מה שמהדקין אותו וקורין בו זה מושך לכאן וזה מושך לכאן ושמא יקרע וזה אוסר הרב ז"ל אבל מה שהוא מבפנים אפי' ימשכו כל היום יקרע כל הספר ואותו דבוק עומד במקומו וזה לא אסר הרב ז"ל וגם בכתיבה עליו הכל הוא למראית עינים אם האותיות הם פרודות או דבוקות ככתיבה תמה ולפי מה שאמרת שהדיבוק הוא יפה שאיני ניכר אלא לדקי הראות ע"כ אמרתי אומר לדבק כי טוב הוא עכ"ל.
<b>ואבאר</b> דברי התשב"ץ חקר אם טוב לכתוב על הגרד או ליתן על מקום הגרד מטלית מבפנים שמדבק המטלית על מקום גרד והכריע להלכה שמותר דהא בספר התרומה מפרש דברי הירושלמי טולין במטלית ודובקים בדבק בס"ת שנקרע ישים מבחוץ על הקרעים מטלית הדבוק בדבק כי טולין באות ע' הוא עלאי ה"ה מותר ליתן מבפנים לדבק גויל שהוא ממינו ונעשה המדובק מין גוף עם היריעה ומותר אפי' לכתוב עליו והאריך שהעיקר הוא כתיבה תמה והא ראי' דקולמוס בודק אם הדיו עובר עליו ולא מזיק הנקב דעכ"פ יש כתיבה תמה ומגמ' הנ"ל למדו הסופרים אם יש נקב ודבק עליו מבחוץ גויל וכותבים עליו דהוה להו כתיבה תמה כיון שהוא מדובק יפה ממילא למד התשב"ץ לדין שלפניו וכ' וז"ל והוספתי בזה שכיון שכן מעשים בכל יום מה לי מדובק בפנים אדרבה יותר נאה הוא מבפנים כיון שאינו ניכר כל כך כמו שכתבת ולא כשהוא מבחוץ ודומה לטלאי עכ"ל כי המעשה בכל יום עושים הסופרים טלאי מבחוץ על נקב א"כ הוא טלאי אבל לדבק גויל במקום גרד אין כאן טלאי דהא מבחוץ נראה ונגלה שהיריעה שלימה ומה שדבק בדבק המטלית על מקום גרד נעשה גוף אחר ומותר לכתוב עליו כי הלא העיקר כתובה תמה ושיהי' נאה התנאה לפניו במצות על כן טוב יותר לעשות דיבוק במטלית על מקום גרד ולכתוב עליו מאשר בחר השואל לכתוב על הגרד שמחזי הכתב אשר הוא העיקר ס"ת כמנומר אבל אם משים המטלית על הגרד יהא כמנומר בקלף ולא בגוף הכתב והאריך דשואל חקר מדברי מהר"ם מרוטענבורג וכעס עליו דשם קאי בס"ת שנקרע ולא עפצן דיוכל לבא ע"י ההדוק לידי קריעה אבל בנידן שאלתו דיריעות שלימות רק יתן מטלית על מקום גרד אפי' ימשכו כל היום ויקרע כל הספר אותו הדיבוק עומד במקומו כי הוא דבק על היריעה שלימה תחתי' מזה לא דיבר מהר"ם ומסיים ועל הכתובה שעליו הכל הוא למראות עין הרואה אם האותיות הם פרודות או דבוקות מה שהם נכתבים מהם על המטלית ויען שהסופר עשה מעשה אומן שלא יוכר אלא לדקי הראות שיש שם מטלית על כן אמר התשב"ץ לדבק טוב הוא זה תוכן דברי התשב"ץ למעיין שם שמתחילה כ' וז"ל וכן מעשים בכל יום שאם ימצא בגויל נקב מדבקים בו גויל וכותבים עליו עכ"ל היינו דביקת גויל בחוץ ואח"כ כ' וז"ל ומשם למדו הסופרים שאם יש נקב בגויל שמדבקים גויל מבחוץ וכותבים עליו דהויא להו כתיבה תמה כיון שהוא מדובק יפה והוספתי בזה שכיון שכן הם מעשים בכל יום מה לי מדובק מבחוץ או מבפנים עכ"ל הרי מתחילה הודיע שמעשה בכל יום שמדבקים מטלית מבחוץ וכותבים עליו מבפנים וביאר מאין למדו הסופרים הדין והוא הוסיף ליתן מטלית מבפנים תחת גרד דדיבק המטלית נעשה גוף אחד עם היריעה אבל ליתן מטלית בפנים על הנקב מזה לא איירי התשב"ץ מעולם דמה לי טלאי מבחוץ או טלאי בפנים כיון שסותם הנקב הוה טלאי ובאופן זה אוסר מהר"ם גם מבפנים והתשב"ץ לא הזכיר שנידן שאלתו הי' עפיץ אלא אפי' בלא עפיץ כיון שאין קרע בכל הספר רק מדבק על יריעה שלמה ולא יצרך לכתוב על גרד ומעולם לא עלה על דעת התשב"ץ ליתן מטלית מבפנים לכסות הנקב הלא אין זה התנאות לפניו במצוה כי אין דרך לעשות טלאים בפנים לסתום הנקב ודו"ק.
<b>ומזה</b> מוכח דאסור לכתוב השם על טלאי דהא במנחות דף ל' ע"ב מדר"מ שפוסל גרד ומחק ותלי' וצוה לגנוז היריעה וקשה הא יוכל ליתן מטלית על הגרד ועל המחק ולכתוב עליו את השם כדברי התשב"ץ ולא יקדור כלל ולא יעשה נקב ביריעה רק ידבק מטלית על הגרד והמחק אלא ודאי אין כותבים שם על המטלית כלל ודו"ק וראיתי שמעלתו נ"י העיר על קושי' נטע שעשועים בדברי אדמ"ו יו"ד סי' רנ"ט שקו' נטע שעשועים הי' על ר"מ שאומר יגנוז הלא יכול לקדור התיבות ולכתוב השם על מטלית ותי' אדמ"ו שאסור לעשות עכשיו נקב כדי לתקן אח"כ רק אם טעה וכ' שני שמות שקודר אחת ועושה נקב שנגמר ונעשה התיקון מיד אבל לא לקדור ולעשות אח"כ תיקן (יעוין דוגמא בביאור מרדכי דף פ"ג ע"ג אות ל"ח בד"ה וקצת בענין מחיקת השם) ולפמ"ש נשאר הקו' לפי דברי תשב"ץ וע"כ דאין כותבים השם על המטלית.
<b>וראיתי</b> למעלתו נ"י שהאריך שיוכלו הסופרים ליתן מטלית בפנים לפי דברי תשב"ץ וסיים וז"ל אך מחמת זה תפסו הסופרים לדבק מבחוץ לא כן אם עושים המטלית מבפנים הלא המטלית צריכה להיות רחבה מהנקב וא"כ יפסיד כמה אותיות ואין לומר יכתבו על המטלית ומה איכפת לנו בהאותיות שהמטלית יכסה אותם דהוה הורדה להאותיות שעד עתה הי' להם קדושה וכיוצא בזה כ' הנב"י ביו"ד סי' ע"ו לענין הנטפל להשם ועכשיו ע"י הקליפה הורד קדושתם וחת"ס יו"ד סי' ר"ט כ' דבר גדול דבר הנביא עכ"ל.
<b>לא</b> נתן ללבו כי מעולם לא עלה על דעת תשב"ץ להניח בפנים מטלית לכסות הנקב ולא מטעם יען שכבר נכתב וצריך לכסות אותיות כי באמת יש להשיג ע"ז שאין בזה הורדה מקדושה כי יהי' זה מכוסים מן המטלית והם קיימים כתוב על היריעה כמקדם ואם אפשר שיהי' נמחקים מחמת הדבק א"כ עובר עבירה למחוק אותיות קדושות בלי תכלית כי הלא יוכל ליתן מטלית מבחוץ (וגם מה יעשה אם יהי' נכתב שם שם הויה ב"ה).
<b>והנה</b> ראיתי במכתבו שכ' בשם ספר מישחא דרבותא אשר אין בידי וז"ל אבל ראיתי מין טלאי אחד שעושים טלאי מבפנים וטלאי מבחוץ במקום נקב ופסלתי אותן היריעות שהי' כך דבוודאי טלאי ע"ג טלאי מיגנא מילתא ואם אמרו על מנעול של ת"ח שלא יהי' טעג"ט מכ"ש ומכ"ש בספר תורה עכ"ל ויצא מעלתו לחלק אם השני טלאים מבחוץ זע"ז הוה טעג"ט אבל אם הניח מטלית רחב על נקב מבחוץ וברוב ימים נעשה נקב בתיבות סמוך לטלאי א"כ א"א לסלק הטלאי הראשון ולכתוב טלאי גדול שיספיק לכל התיבות דהא אסור להוריד טלאי הראשון אשר עליו השם כל זמן שיש תקנה לו והוא מוכרח ליתן מטלית מבפנים דאם יתן המטלית מבחוץ ג"כ צריך ליתן חלק ממטלית השני ע"ג מטלית הראשון ויהי' טעג"ט אבל אם נותן מבפנים א"כ לא הוה טעג"ט ומכ"ש אם מבפנים לא ניכר הטלאי כלל וכשר ויהי' הפי' במס' סופרים מתחילה שכתבו שיתן המטלית מבחוץ ואח"כ כתבו וספר שנקרע מטלה עליו מבפנים אבל לא מבחוץ והוא פלא כנודע ולפי דבריו מיושב שמתחילה יתן המטלית מבחוץ ואם ספר הנ"ל נקרע היינו בסמוך של מטלית הראשון יתן אז מטלית בפנים ולא מבחוץ וא"כ בנידן דידן כשר הס"ת בפרט שהמטלית מבפנים משובץ תוך מלאת הנקב על כל גדותיו בודאי לא הוה טעג"ט ואף אם אין מוקף גויל מהמטלית כשר לפי מה שבארתי בשם התשב"ץ ז"ל עכ"ד.
<b>הנה</b> בסברא אני מסכים שאם יש מטלית אחד מבחוץ ועושה מטלית שנית מבפנים סמוך להראשון לא הוה טעג"ט הגם דיש לומר על בסמוך לו הוה ג"כ גנאי אבל היטב דבר בני הב' החרוץ יעקב שלום נ"י מדאמרו חכז"ל שבת דף קי"ג וז"ל טלאי על גבי טלאי עכ"ל וכן נקט הרב אלפסי והרמב"ם בהל' דיעות ולא כתבו טלאי על טלאי שאז הי' טלאי סמוך לטלאי ג"כ פסול משום על בסמוך לו ע"כ החכימו חכז"ל לומר על גבי טלאי משמע שטלאי אחד מונח על חבירו עכ"ד במקצת ויפה דבר תלי"ת וה"ה מבחוץ שני טלאים סמוכים כשר אבל לא ידעתי אם יהי' כשר בנידן השאלה שעכ"פ מונח טעג"ט ממש כי ע"כ מוכרח לדבק בתחילה קלף מבחוץ ונעשה כגוף היריעה ומה שמדבק אח"כ למלאות טלאי אחר וכותב עליו א"כ סוף כל סוף הוה טעג"ט ממש והוא גנאי לגבוה כי דק הראות יכיר מיד שהוא מונח על טלאי אחר הגם שהוא שוה עם שאר היריעה.
<b>ואולי</b> כיון שראוי לכתוב השם על המטלית אשר דבוק מבחוץ רק הוא מהדר לקיים התנאה לפניו במצות שיהי' השם כתוב שוה בשוה עם שאר התיבות כחכז"ל בהר המורי' מיראתו נעשה הר שאין דרך המלך להיות בעמק א"כ הוא כל עצמו של טלאי השני לרומם שם ד' ואיך יהי' גנאי לפניו בודאי אי לא הי' באפשרות לכתוב השם על טלאי הראשון הא דומה כמו ת"ח שאסור לצאת בטלאי ע"ג טלאי אם צריך הטלאי השני כמו שצריך עלאי הראשון אבל כאן כל טלאי השני רק בהגבהה למעלה ודו"ק.
<b>ולכאורה</b> יפלא למה יהי' מותר בס"ת מטלית הא מבואר ברמב"ם פי"א מה' כלי מקדש ה' י"ד שכ' וז"ל כלי הקדש שנקבו או שנסדקו אין סותמין אותן אלא מתיכין אותן ועושים אותן חדשים עכ"ל והוא מגמ' פ' המזבח והכ"מ מביא שם לשון רש"י וז"ל אין מתיכין אותן כמו שעושים למדות מנוקבות שמתיכין אותן סביבות הנקב ואין מתיכין לתוכו אבר לסתום הנקב וכולהו משום דמחזי כעניות ולאו אורח ארעא עכ"ל הכ"מ וא"כ למה לא נאמר ג"כ בס"ת שהיא פסול במעלית אלא צריך יריעה חדשה כי הלא דברים שבכתב אי אתה רשאי לאומרו בעל פה וכל העוסק בתורת עולה כאלו הקריב עולה וכן בכל הקרבנות א"כ הרי משמש בו לפני הקב"ה והגם דהל"מ שס"ת שנקרע מטלה עלי' ואפי' נקב שיש בו חסרון כדברי מהרי"ק דקרע משמע אפי' יש בו חסרון עכ"פ נימא די בשאר כל הספר אבל שיכתב שם על הטלאי שייך בודאי אין עניות במקום עשירות.
<b>ואמרתי</b> דשאני כלי שרת שבו משמש לפני הקב"ה והיה קדושת הגוף שאין יוצא להיתר לעולם אבל בס"ת דהכתב הוא הכלי שרת בו משמשים לפני הקב"ה והקלף אגב כתב הוא דקדיש אזל הכתב פרח מקלף הקדושה ועיין שבת דף קט"ו א"כ לא שייך שהקלף לא יהי' מלא טלאים הלא הוא רק טפל לכלי שרת הוא הכתב דיש היתר לקדושתו אם יפרח הכתב ואין איסור טלאי אפי' בשם ודו"ק.
<b>עוד</b> נ"ל דכל שם ושם הוה ככלי שרת לפני עצמו וא"כ כיון שהשם כולו עומד על המטלית א"כ הוא כלי שרת תמים חשוב במקומו כולו בעשירות דשאני אם יש נקב בכלי שרת אם יעשה שם טלאי בהתכה א"כ הוה העניות באותו כלי אבל כאן קדושת השם עומד בעשירות ואטו כל הספר הוה כחד כלי הלא כל תיבה הוה דבר שלם בפני עצמו בקדושתו וכל התיבות יחדיו המה כמשכן או מקדש אשר כל חלקים עומדים לחבר האוהל להיות משכן כך כל התיבות המה מחוברים להיות ס"ת שלם ודו"ק.
<b>ולפ"ז</b> לכאורה אף לדברי הט"ז בסי' ר"פ דמותר לכתוב אות אחד על טלאי והשאר על היריעה או הכל על היריעה ואות אחד על טלאי ויותר מזה שחצי אות על הטלאי וחצי על היריעה יעו"ש אולי מודה דבשם הוא אסור דאין עניות במקום עשירות באותו שם עצמו שיהי' מקצתו על טלאי אבל באמת נגלה דסברת הט"ז כיון שחבר הטלאי טרם הכתיבה נעשה גוף אחד בשלמא שם במנחות דכבר הוה כלי שרת רק ניקב או נסדק ורוצה לתקן הכלי שרת ואין עניות במקום עשירות אבל כאן טרם שיכתוב הוה רק הכנה לעשות ממנו כלי שרת ע"י הכתב וכבר נעשה גוף אחד טרם שנכתב שם אותיות השם ודו"ק.
<b>רק</b> נ"ל דט"ז מודה שלא לכתוב חצי השם על היריעה וחצי השם על הטלאי משום הקריבהו נא לפחתך הירצך או הישא פניך ומשום האי טעם הי' ראוי שלא יהי' רשאי לכתוב השם על הטלאי הכי יקרב איש לפני מלך בשר ודם בספר אשר יכתב שם המלך בטלאי ושייך גם לגבוה הקרב נא לפחתיך ודו"ק.
<b>והנה</b> לכאורה כפי רוב הפוסקים כהש"ך ביו"ד סי' ר"פ דצריך הקפת גויל בטלאי עצמו וכאן בנידן שאלתו נראה עין בעין דאין כאן הקפת גויל מתחילת כתיבתו א"כ יוכל לגרור מעט צד השמאל של ה' שיהי' ניכר הקפת גויל ואין בזה איסור מחיקה דכבר ביאר הגאון נב"י מהד"ת יו"ד סי' קס"ט דאין איסור מחיקת השם דאורייתא רק אם מוחק אות שלם עכ"פ דאז לא נשאר השם בשלימות רק מדרבנן אסור למחוק אפי' מקצת אות וה"מ שלא לצורך תיקן אבל כאן שפסול בלי הקפת הגויל מהיריעה מותר למחוק כדי שיהי' חוט השערה מוקף גויל ודו"ק.
<b>אמנם</b> הנב"י בתשובה שם החמיר אפי' אם בודאי הי' בעי הקפת גויל משעת כתיבה דדלמא הלכה כתי' הראשון אם אינו דבוק באות אחרת לא מעכב אם אינו מוקף גויל דביו"ד סי' רע"ו סעיף י"א איירי דוקא בדביקת האותיות כי שמא פסול לכ"ע בלי גרירה וא"כ גם כאן אסור כיון שאין כאן דביקות אותיות וצע"ג.
<b>ולפום</b> רהיטא יפלא הלא ספיקא דרבנן להקל ומחיקת קצת אות הוה רק איסור דרבנן ונימא ספק דרבנן ולקולא אך דבר גדול דיבר הנב"י דאתחזק בו איסור דרבנן וספק אם צריך תיקן א"כ גם ספק דרבנן במקום דאתחזק איסורא לחומרא ודו"ק.
<b>אך</b> הגם שאיני כדאי לחלוק על הנב"י נראה לי שמותר למחוק מקצת אות כדי שיהי' מוקף גויל כדי שיהי' כתובה תמה לקיים בו זה אלי ואנוהו דמי יכחיש שהוד והדר השם הוא אם מוקף גויל הוא במקומו כי בלי הקפת גויל אינו מהודר ונאה ולא מבעי' אם זא"ו הוה דאורייתא אלא אפי' דהוא דרבנן עכ"פ הוה מצוה דרבנן הנסמך על פסוק בתורה התנאה לפניו דמהאי טעמא השיבו רבנן על ר' יהודה שלא יעבור קולמוס על השם ויקדש ועיין גיטין דף כ' וכ"ש כאן מה שהוא מוחק מקצת אות הוא כדי להדר שם ד' ומיד בשעת מחיקה נעשה ההידור דהא נעשה הקפת גויל הלא בודאי אי הי' כתוב על איזה מקום שם ע"ז בלי הקפת גויל ובא ישראל ח"ו ומחק מקצת אות כדי שיהי' מוקף ויהי' נאה ומהודר ח"ו הוא פושע ישראל שמייקר שם ע"ז וא"כ נהפוך הוא אם בא ישראל ומוחק מקצת אות שיהי' שם ד' מהודר ונאה שלא עשה איסור כלל אפי' מדרבנן ודו"ק.
<b>וד'</b> האיר עינו שמצאתי בבאר עשק סי' ז' שכ' בעובדא דידי' בס"ת שכלה ואכלו עש וז"ל ואופן התיקון צריך לימוד ובפרט באותיות השם ואמינא דהכי ליעבד ישים טלאי חוץ לנקב אחורי הקלף או הגויל ואח"כ יגרר מעט קט מן האות כדי שתהי' מוקפת כהלכתה ובכן כל דברי חכמים קיימים בין לירושלמי שהביא השו"ע בסי' הנזכר סעיף ט"ו ובין לגמ' ושפיר דמי למיעבד הכי אפי' באותיות השם ולא הוה ח"ו כמוחק אלא מתקן כיון דהאי שעתא אינו כשר והשתא מעמידו בהכשרו ואפי' למאן דמכשיר אעפ"י שהנקב ממלא כל האות מ"מ שפיר דמי לגרירי פורתא כדי שיהי' נראית הכתיבה תמה משום זה אלי ואנוהו למיעבד ככולהו תנאי עכ"ל הרי שהתיר לגרורי פורתא כדי שיהי' כתיבה תמה משום זא"ו וברוך שזכיתי לדבריו בעז"ה.
<b>ואולי</b> בנידן השאלה אין לו היקף גויל משני צדדים רוחב השם כגון שאין היקף גויל לפני יו"ד בשם ד' וגם אין היקף גויל אחר סוף הה"א בשם ד' ויש לחקור הלא צריך שיהי' כתוב אותיות השם כסדרן וא"כ ממנ"פ פסול דמה יפעל התיקון עכשיו רק זה טעות כיון דהאותיות היו שלימות ונקראות מאליהם רק צריך שכתיבה תמה יהי' ונאה התיקן לא נחשב כאלו יכתב מחדש ואעתיק דברי פרמ"ג בא"ח בפתיחה לסי' ל"ב בד"ה ובענין שכ' וז"ל ויש לפעמים תיקון אע"ג דנכתב באין היקף גויל ך' פשוטה בלי היקף כמ"ש המג"א אות כ"ז והוא מוסכם כמ"ש שם וה"ה שאר אותיות הן באורכן או בעובין אם תשאר צורת האות עלי' מוחק וגורר ולא הוה שלא כסדרן וכדכתיבנא עכ"ל הרי משמע הדברים בקיצר (וגם אין לחקור דהוה חק תוכות דאותיות גופא טובי' רק החסרון מכח כתיבה תמה עיין א"ע סי' קכ"ה) והי' בדעתי להאריך בדברי ר"ן פ"ק דמגילה כאשר חולק על הרמב"ן שם וגם באיסור גרמא במחיקת השם אבל גורם במקצת השם מותר בודאי ויעיין נב"י מהד"ת א"ח סי' י"ז וגם בחקירה על הט"ז בסי' ר"פ ודברי ביאור מרדכי שהצדיק דברי ט"ז ובדברי ירושלמי פ"ק דמגילה דאין ספרים נכתבים בשני עורות וא"כ בשלמא מטלית בפני עצמו יש להכשיר אבל לכתוב חצי אות או חצי תיבה יהי' אסור משום שני עורות אבל בנידן השאלה שלא נכתב אלא על המטלית שבפנים נמצא שעכ"פ כתב השם על עור אחד ודו"ק (ויעיין ר"ן ורשב"א שבת דף קי"ד) רק אני מוקף מכל צד בטרדות שונות וחשתי לגלות דעתי להפיס דעתו שלא יאמין שלא אחפץ להשב לשואל בדבר הלכה דברי הד"ש. הק' חיים סופר
<b>ומדי</b> דברי זכור אזכיר הערה אחת כיון דפסקי' שהסופר צריך לטבול את הקולמוס לשם השם ולומר הריני כותב בקדושת האזכרה א"כ מיד שדובר בפיו קדושת האזכרה קונה את מקומו שיכתב שם השם באופן פנוי והטוב והישר כתובה תמה מוקף גויל באותיותיו כדת של ס"ת וגם הסופר אשר אומר הריני כותב את השם בקדושת האזכרה מכווין במחשבתו לקדש במעשה ידיו רק הכתובה אשר תהי' בהקפת גויל כראוי וכהלכה א"כ הגם שבשעת כתיבה נשמט ידו ומשך באות הראשון עד שלא נשאר הקפת גויל ביו"ד הראשונה מן השם וגם נשכח להיות זהיר בה' אחרונה שישייר הקפת גויל טרם שיתחיל לעשות גם הה' אחרונה עכ"פ לא חפץ במחשבתו לקדש אותו חלק מן האותיות אשר באין במקום שישאר הקפת גויל ולא נתקדש כלל אותו חלק והוה בכלל כל מילתא דאמר רחמנא לא תעביד א"ע ל"מ דתורה מבקשת שישאר אותו חלק ריקן לקדושת השם ולא נתקדש כלל אותו עובי' אותיות אשר העדיף לעשות ובאופן זה בודאי אין איסור מחיקה במקצת דנאמר דחזי לי' מקדש לי' דלא חזי לי' אינו מקדש והדבר צריך התבוננות ואין פנאי לדרוש ולחקור ולברר כעת.
<b>ואגב</b> גררא אזכיר אם הס"ת כתב הסופר לבעה"ב אחד יש לחקור עוד עיין תשובת הרשב"א אלף נ"ו הובא בח"מ הגם שסופר טעה בדרך בני אדם שטועין אין לבעה"ב הקפדה אבל לכתוב השם בלי הקפת גויל הלא הסופר צריך לידע וא"כ שייך לתקוני שדרתיך אח"כ נזכרתי שיש לאחי הגאון במטה נפתלי ח"ב פלפול בזה.
<b>סימן</b> <b>נז</b>
<b>שאלה</b> גר א' קנה פרה מעוברת בהקפה מישראל והכניס הפרה אצל גוי אחד להאכילה עד שתלד ומת הגר והפרה ילדה אח"כ בכור בבית הגוי ובא ישראל המוכר ולקח הפרה וגם הולד בעד חובו אשר מגיע לו מן הגר שמת ושאל אם הולד בקדושת בכור או לא.
<b>תשובה</b> לכאורה פשוט שאין בולד קדושת בכור כי גר שמת נכסיו הפקר וכל הקודם האוחז בהם זכה בהם ובהמת הפקר פטורה מן הבכורה כמבואר בתוספתא פ"ב דבכורות וא"כ כיון דהגר מת טרם שילדה הפרה א"כ בהמת הפקר ילדה ופטורה מן הבכורה.
<b>אך</b> הדבר צע"ג כיון דהגר לא נתן מעות רק לקח בהקפה ומשך הפרה מרשות ישראל לרשותו ואנן פסקינן כר"י דבר תורה מעות קונות ולא משיכה וגר שנתגייר הוא ישראל גמור שקונה מן התורה רק במעות וא"כ הגם שתקנו חכמים משיכה קונה היינו קנין דרבנן אבל מן התורה הפרה של ישראל המוכר וחייבת בבכורה והולד קדוש בקדושת בכור וצע"ג.
<b>אמנם</b> כבר פליגו בזה גדולי פוסקים רבינו ירוחם והב"י והיש"ש הובא בב"ש סי' כ"ח אי מהני קנין דרבנן על דאורייתא יעו"ש בס"ק כ"ו וכבר ישב על מדוכא זו הגאון אבני מלואים ואשים עיני על דבר זה לטובה בעז"ה.
<b>הנה</b> המ"ל בפ"ה מה' אישות נסתפק מי שמכר חפץ בדמים ולא משך אותו הלוקח והלך המוכר וקידש בו אשה אי הוה קדושין דאורייתא או לא מי נימא כיון דמן התורה מעות קונה רק דרבנן תקנו משיכה א"כ מן התורה קידש המוכר בחפץ שאינו שלו ולא הוה קדושין גמורים וחל עלי' קדושין מאיש אחר אם קדשה אח"כ או נימא כיון דמדרבנן לא יצא החפץ מרשותו הוה קדושיו גמורים וקדושיו שני לא חל עלי' והניח בספק וכ' הגאון אבני מלואים בס' כ"ח ס"ק ל"ג דהי' יכול לפשוע ספיקו מדברי רש"י בב"מ דף מ"ח בד"ה קאי באבל שמבואר דאזלי' בתר קנין תורה שרש"י כ' אם קידש המוכר במעות לר"י הוה קדושין לר"ל לא הוה קדושין א"כ מבואר דאזלינן בתר קנין תורה יעו"ש ולדעתי יש דברים בגו למה לא פשט המ"ל משם.
<b>דנסתפקתי</b> במקו"א אם המוכר קבל דמים והלך הלוקח ושלח גוי או קטן למשוך החפץ מרשות המוכר וטרם שהגיע החפץ ללוקח חזר בו המוכר מי מהני חזרתו או לא מי נימא כיון דהלוקח לא משך ע"י בר שליחות א"כ לא נעשה קנין משיכה והחפץ ברשות מוכר לחזרה או נימא כיון דדברי תורה מעות קונה רק חכמים חששו שמא יאמר לו נשרפו חטיך בעליה וכיון שמשך הלוקח החפץ אפי' ע"י גוי או קטן או קוף או שוטה עכ"פ נעשה פעולת משיכה דהוציאו הלוקח מרשות המוכר ונשאר קנין מעות ולא יוכל המוכר לחזור בו.
<b>ונראה</b> בודאי דחכמים לא עקרו קנין מעות דלא יהי' קנין בישראל רק הוסיפו דכל קנין מעות יהי' כקנין על תנאי אם יבוא לידי משיכה שיצא החפץ מרשות מוכר אז למפרע נגלה דהמעות עשה הקנין ועד שנעשה המשיכה הוה כאלו התנה הלוקח שיכול לחזור במקחו ויהי' המעות כפקדון או הלואה אצלו עיין תוס' בב"מ דף מ"ג שני תירוצים דמסופקים אי יש רשות למוכר להשתמש במעות וכאשר יחזור בו הלוקח או המוכר אתי דיבור ומבטל דיבור ונתינת מעות לאו כמעשה דמי דהוא פעל על מי שפרע להיות דברים עם מעות שמחייב מי שפרע (ועיין קדושין דף נ"ט ר"י ור"ל בנתינת מעות ליד האשה אי כמעשה דמי ובאחרונים שם) אבל כל זמן שאין אחד חוזר נשאר הקנין מעות לר"י דבר תורה ולכן אמרו אמר ר"י דבר תורה מעות קונות ולא אמרו דבר תורה הי' מעות קונות אלא משמע שגם עכשיו דבר תורה מעות קונות וגם לא אמר ר"י מפני מה אמרו מעות אינן קונות אלא אמר מפני מה אמרו משיכה קונה משמע דנשאר קנין מעות רק דחכמים הוסיפו לומר משיכה קונה היינו מטעם דלא יאמר לו נשרפו חטיך בעלי' אז הוצרכו לעשות משיכה קנין דאל"כ יאמר הלוקח למוכר נשרפו חטיך בעלי' עיין תוס' ופנ"י ודו"ק.
<b>אבל</b> אי לא חזרו המוכר והלוקח ומשך הלוקח ע"י גוי וקטן או קוף או שוטה כיון שנעשה פעולת המשיכה ויצא החפץ חוץ מרשות המוכר אז נגמר הקנין מעות למפרע ואפי' אי הלוקח משך החפץ ולא הי' במחשבתו לקנות הכלי ע"י המשיכה כי קסבר ששלו לקח אשר הי' כבר שלו ולא הכיר שהוא החפץ שקנה מחדש אעפ"כ כיון שמשך החפץ והוציאו מרשות מוכר נגמר הקנין מעות למפרע והארכתי בזה במקו"א בעז"ה.
<b>ונ"ל</b> ברור דרש"י חקר אי קידש המוכר בהמעות והלוקח לא חזר בו מן המקח א"כ הוברר הדבר דהמעות הי' של המוכר בשעת קדושין א"כ לר"י הוה קדושין ולר"ל לא הוה קדושין דלר"ל מעות אינן קונות בישראל וא"כ לא פעל המעות רק לפעול מי שפרע אבל לא הי' בשעת קדושין של המוכר אבל בודאי אם הלוקח חזר בו ונתבטל המקח למפרע גם לר"י אין האשה מקודשת (דרש"י סובר דאסור למוכר להוציאם דלא כתוס' בדף מ"ג) רק אם לא חזר הלוקח ומשך אח"כ החפץ אז לר"י נגלה דהמוכר קידש במעותיו שהי' שלו בשעת קדושין.
<b>אך</b> בנידן דמ"ל אם ידע המוכר בשעת קדושין שכבר קבל המעות בעד חפץ זה וחוזר בו וקידש את האשה א"כ כבר נתבטל המקח ויש עליו רק חיוב אונס עד שיקרא ללוקח ויחזור לו מעותיו ויקבל מי שפרע דמסתמא קידש לפני עדים ולא יחפוץ לקדש בגזל ובודאי מבטל המכר ומקדש בשלו וממילא נתקדשה מן התורה כמו אם יקדש בו אחר שכבר החזיר ללוקח הדמים כמובן בשכל וע"כ דהמ"ל איירי בשלא ידע בשעת קדושין שמכר החפץ זה דלא שייך לומר דחזר המוכר מן המקח ונסתפק המ"ל אי נלך בתר דין תורה א"כ קידש בגזל דאחרים או נימא דנלך בתר דרבנן דמעות אינן קונות וכאן שקידש בו האשה זכתה האשה עכ"פ מדרבנן וא"א ללוקח לעשות בו קנין משיכה שיהי' נגמר הקנין מעות למפרע דכבר אין למוכר חפץ למשוך ממנו ואפי' אם הוא ימשוך החפץ הוא עושה משיכה בחפץ של האשה ולא בחפץ של הלוקח ונשאר הספק אי אזלינן בתר קנין התורה וקדשה בגזל דאחרים או נלך בתר תקנה דרבנן דלא נגמר הקנין ע"י המעות וגם לא יוכל לגמור הקנין עוד ע"י משיכה ונתקדשה האשה מכח קנין דרבנן ודו"ק.
<b>ומצאתי</b> למרן חת"ס יו"ד סי' שי"ד בד"ה נחזור שכ' וז"ל ונראה גם אם קידש אשה בהחפץ ג"כ מקודשת דכיון שיוכל לחזור בו הרי חזר בו וקידש אשה בחפץ שמכר לזה בכסף ואין לך חזרה גדולה מזה ובמ"ל נסתפק בזה ולפענ"ד פשוט כמ"ש עכ"ל ולא זכיתי להבין דבריו תינח אי ידע בו בשעת קדושין שכבר מכר הכלי ויש לומר שחזר בו (וגם באופן זה לא ברור לי דדלמא לא יחפוץ לקבל מי שפרע ונח לו יותר שלא תהי' האשה מקודשת מאשר שיקבל מי שפרע וסומך כאשר יפסוק דין תורה) אבל אם לא ידע בשעת קדושין שמכר החפץ מכבר אשר בודאי לא חזר בלבו מהכ"ת נימא דאין לך חזרה גדולה מזו דיהי' אנן סהדי דמסתמא יחפוץ לקבל מי שפרע רק שתהי' האשה זאת מקודשת לו קדושין גמורין נהפוך הוא אנן סהדי דשארית ישראל לא ידברו כזב ויקבל מי שפרע עליו דהא יש לכל ישראל חזקת כשרות והבן ועוד נשאר חקירת מ"ל אם אמר בפי' שאינו חוזר ממקחו ואעפ"כ הולך ומקדש את האשה כפי חק ומשפט אשר יורו המורים כדת של תורה ודו"ק.
<b>נחזור</b> לחקירה ראשונה דרש"י מסופק אם מהני קדושי המוכר היינו דווקא אם באמת לא חזר בו הלוקח א"כ מבורר דקנה המעות למפרע את המקח והי' הכסף קנין של מוכר מדאורייתא אבל אם נתבטל הקנין הן ע"י מוכר או ע"י לוקח אז בוודאי נגלה דמוכר קידש בכסף שאינו שלו ואינה מקודשת אפי' מדרבנן ודו"ק.
<b>ובמ"ש</b> יש ליישב הפליאה הגדולה אשר התפלא הלח"מ על הרמב"ם בפ"ו מהלכות מעילה ה' י' וז"ל קנה בה חפץ ולא משך אם מן העכו"ם מעל ואם מן ישראל לא מעל עכ"ל וקשה הא הרמב"ם פסק כר"י דמעות קונות בישראל וא"כ למה לא מעל אם נתנה לישראל הגם דפוסק שבעכו"ם קונה אפי' בכסף לבד אבל עכ"פ בישראל בודאי כסף קונה וימעול והוא קו' גדולה כמבואר באריכות בלח"מ פ"ג ה' מכירה ה' א' יעו"ש.
<b>ולענ"ד</b> דכלל דמעילה בא אם הוציא מעות מרשות הקדש לרשות הדיוט ואם נתן הכסף של הקדש בעד חפץ אם ימשוך הלוקח אח"כ אז נגלה למפרע דקנה המעות בשעת הנתינה את המקח אבל אם יחזור בו הלוקח נגלה דלא קנה המעות ואפי' אם נאמר שאין כח ביד חכמים להפקיע מעילה ממעות הקדש שיהי' הפרוטה הפקר עכ"פ הי' כח ביד חכמים להפקיע הכלי של המוכר וממילא נשאר המעות ברשות לוקח ולא מעל בו נמצא מי שלקח חפץ בפרוטה של הקדש ולא משך שעדיין לא יצאה המעות מרשות הקדש דהא יש כח ביד הלוקח לחזור ממקחו ולא יבוא לידי מעילה והוה הדין דבאמת דהב"ד כופין אותו שיחזור ממקחו כי טוב לקבל מי שפרע מלמעול מעל בקדשי שמים ואפי' מי שפרע ליכא דהא הוא חפץ לקיים דיבורו רק איסור מעילה כופהו שיחזור מדיבורו ואנוס הוא על פי איסור מעילה עיין תוס' שבת דף ד' ד"ה הרודה ובמג"א סי' תמ"ו אם הוא אנוס על פי ציווי של החכמים אינו עובר לא על בל יראה ולא על איסור שבת דאונס רחמנא פטרי' יעו"ש וא"כ כיון דהב"ד כופין אותו לחזור ממקחו ממילא הכסף לא קנה כלל ולא מעל אבל אם נתן הכסף לנכרי ומעות קונות היו החכמים צריכים להפקיע ממעות הקדש הקדושה שיהי' הפקר זה לא יוכלון ואם להפקיר הכלי מן העכו"ם גם זה לא יוכלון דמי שם אותם לב"ד על העכו"ם שיכולין להפקיר ממונם דהפקר ב"ד ילפינן מן פסוקים דאיירי בין ישראל לב"ד ולא שב"ד של ישראל יפקיע ממון מן הנכרי וממילא מעל הישראל ודו"ק.
<b>ואוסיף</b> נופך אחרי שעשו החכמים תקנה שאחר נתינת מעות יוכל הלוקח או המוכר לחזור א"כ כל הקונה במעות על דעת חכמים הוא נותן כאלו התנה בפירוש אם יבקש לחזור קודם המשיכה הרשות בידו א"כ אמרינן דיחזור ולא ימעול כדאמרינן בב"מ דף צ"ט נהדרי' ולא לקנינהו ונא למעול ואם יחפוץ למשוך אינו רשאי עיין רשב"א דחליצה בסנדל ע"ז לא מהני כי היכא דלא להנות מע"ז יעו"ש היטב אבל בעכו"ם דלא תקנו אצלו משיכה א"כ גם הישראל גמר הקנין בנתינת מעות ומעל ודו"ק.
<b>ובזה</b> מיושב לי דברי הרמב"ם בה' ז' שכ' וז"ל הנועל פרוטה של הקדש על דעת שהיא שלו לא מעל עד שיוציא אותה בחפציו או עד שיתן אותה במתנה נתנה לחבירו הוא מעל וחבירו לא מעל עכ"ל משמע דמעות מהני למעול אך כאן שניתן בחפציו לתקן לו כלי שלו אז דאין לו מה למשוך מעל מיד דאין בידו לחזור ודו"ק.
<b>ואחר</b> שהקדמנו נשוב לחקירה איך הי' הדין מי שקנה חפץ במשיכה ולא נתן מעות וקידש בהחפץ אשה אם היא מקודשת מדאורייתא ולא תפסי בה עוד קדושין או לא מהני קנין דרבנן על דאורייתא.
<b>הלום</b> ראיתי באבני מלואים ס"ק ל"ג בסוף כ' וז"ל ולפ"ז נראה דה"ה היכא שקנה לוקח חפץ במשיכה ונא נתן מעות ומקדש בו אשה אם מקדשה בכסף בתורת כסף אינה מקודשת מן התורה כיון דמן התורה לא זכה בו לוקח ואינו כסף דידי' מן התורה אבל אם מקדשה בהנאה שנתן לה הר"ז מקודשת מן התורה כיון דהנאה זו שוה פרוטה עכ"ל אחר שהאריך בפרט זה.
<b>ולע"ד</b> לברר בעז"ה דמהני דבב"ב דף פ"ח ע"א ההוא גברא דאייתי קארי לפום נהרא אתי כולי עלמא שקול קרא קרא אמר להו הרי הן מוקדשים לשמים אתו לקמיה דרב כהנא אמר להו אין אדם מקדיש דבר שאינו שלו וה"מ דקיצי דמייהו אבל לא קיצי דמייהו ברשות מרייהו קיימי ושפיר אקדיש ובפ"ו מה' ערכין ה' כ"ה כ' הרמב"ם וז"ל מי שהי' מוכר דלועים או בצים וכיוצא בהן ובא לוקח ונוטל והלך לו אם הי' דמי כל אחת ואחת קצובים הר"ז כמי שפסק ואין המוכר יכול להקדיש דלעת זו שאינו ברשותו עכ"ל וקשה הא מדין תורה מעות קונות וזה לא עשה אלא משיכה או הגבהה שהוא קנין דרבנן ולמה לא יועיל ההקדש של המוכר אלא פשיטא שקנין דרבנן מהני אפי' לדין תורה ודו"ק.
<b>ובתוס'</b> בדף פ"ז ע"ב בד"ה הלוקח בשם הר"י וז"ל וכן נראה לר"י דחשוב לוקח ומייתי ראי' מההוא דלקמן דאייתי קארי לפום נהרא דאמר רב כהנא אין אדם מקדיש דבר שאינו שלו ואי שואל הוה אמאי לא יוכל להקדיש מה שהשאיל ביד אחרים כמו שהמשכיר יוכל להקדיש כדאמרי' בפ' האומר משקלי עלי דף כ"א עכ"ל.
<b>והר"ן</b> בע"ז דף ט"ו האריך על קו' ראשונים למה לי טעמא דמחמר תיפוק לי' משום שביתות בהמתו ותירץ וז"ל אבל אני אומר שאין צורך דחוקים הללו דבנסיוני ליכא שביתות בהמתו כלל לפי שדרכן של בני אדם שקוצצין לבהמה דמים ואח"כ מנסין אותה אם מוצא לוקח טעות במקחו מחזירה ואם רוצה בה הרי היא ברשותו וכל כה"ג ברשות לוקח היא דהוה כי ההיא דהשוכר את האומנין דף פ"ח עכ"ל והביא האי דבב"ב דף פ"ח דאמרינן כיון דקיצי דמיהן אין אדם מקדיש דבר שאינו שלו וסיים וז"ל אלא ודאי מתורת מקח נגעו בה שברשות לוקח הוא עד שיחזיר מקחו הלכך בכה"ג שביתת בהמתו אין כאן ספק שאין בהמה זו שלו אלא של לוקח עכ"ל וקשה במאי קנה הבהמה של ישראל בשלמא בשבת שקנה הגוי הבהמה במשיכה ואנן פסקינן כר"י דמשיכה בגוי קונה אבל שם בהאי קרא דהי' העובדא בין ישראל לישראל דהוה משיכה רק קנין דרבנן ונשאר הקו' איך לא מהני ההקדש של המוכר אלא פשיטא דקנין דרבנן מהני נגד איסור הקדש ודו"ק.
<b>הן</b> אמת שבירושלמי שם חששו שמא יחזיר הגוי הבהמה אחר ג' ימים ונמצא שעבר ישראל על שביתות בהמתו דלא כהר"ן והוא פלא הא בגוי משיכה קונה ובודאי יהי' מועיל הקנין לשביתת בהמתו כדברי הר"ן ועיין במפרש דירושלמי גוזר קייצי דמי אטו לא קייצי דמי יעו"ש וכתבתי במקו"א דשם בירושלמי אמרו ר' אמי בשם רבנן אמר שמא יבוא הגוי אחר ג' ימים ותוס' בב"ק דף ע"ט ע"א בד"ה תקנו כתבו דר' אמי סובר משיכה קונה בישראל וא"כ ע"כ בעכו"ם מעות קונה ולא קנה הגוי את הבהמה אבל לדידן דבישראל מעות קונות ובעכו"ם משיכה עולים דברי הר"ן כהוגן אבל עכ"פ קשה מן האי קרא בב"ב דלא מהני ההקדש ולא הי' רק משיכה קנין דרבנן וצע"ג.
<b>שבתי</b> וראיתי דלק"מ דקנין דרבנן פועל עכ"פ דיצא מרשות מוכר עכ"פ דהפקר ב"ד הפקר ולא מהני עוד מה שמקדיש המוכר להאי קארי ובודאי אם חטף המוכר החפץ אחר שמשך הלוקח ולא נתן דמים והלך המוכר וקידש בו את האשה בודאי אינה מקודשת דע"י קנין משיכה הפקיעו חכמים ממונו ולא נשאר לו כסף קדושין כמו בהאי קארי בב"ב כל החקירה הוא אם הלוקח קידש בו אשה אם מהני הקנין של חכמים להיות כספו דאורייתא ומקודשת האשה מן התורה או נימא דמה שאדם זוכה בקנין דרבנן הוא אינו כקנין של תורה דלהפקיר ממון של אדם יש לרבנן כח אבל לזכות לאדם כסף בלי קנין אין לחכמים כח לעשות זאת דלא מצינו שום פסוק שיוכלו לעשות את שאינו זוכה כזוכה ודו"ק.
<b>וא"כ</b> בנידן שאלתינו דהגר משך עכ"פ הפרה רק לא נתן מעות א"כ יצאה הפרה מרשות ישראל המוכר לגמרי ע"י קנין דרבנן בתורת הפקר ב"ד הפקר וכשמת הגר נשארה הפרה הפקר והפקר פטור מבכורה וא"כ הולד אינו קדוש ודו"ק.
<b>והדרנא</b> בי הגם דבהמת הפקר פטורה דשאני כאן דלא הוה הפקר לכ"ע רק כנגד הלוקח שהוא יכול ליטול החפץ מכח קנין דרבנן אבל עכ"פ לענין דאורייתא לא מהני אם נוגע באיסור א"כ קשה מגמ' בב"ב דמבואר דקנין דרבנן מהני אפי' לדאורייתא כגון הקדש.
<b>אך</b> התבוננתי דשאני בלוקח כלי מבית אומן לשלוח לבית חמיו או הנוטל כלי לבקרו או נוטל בהמה לנסיוני כיון שכן מנהגו של עולם לקצוץ הדמים ולנסות ואם לא ימצא חן יוכל להחזירו אבל המוכר לא יוכל לחזור בו משעה שנטל הלוקח את החפץ א"כ טוב יותר מקנין סיטומתא דלמה יתן המעות מיד והנהיגו הסוחרים לקנות במשיכה כמו במתנה והפקר שעכ"פ משיכה הוא אחד מקניני התורה והסכימו כל העולם שבאופנים כאלה יהי' משיכה קנין וכן בהנך קארי הנהיגו העולם שמשעה שבא הדלעת או הביצה ביד הלוקח אחר שכבר קץ דמייהו לא יוכל המוכר לחזור אחר שהלוקח עשה קנין משיכה דאל"כ לא שבקית חי זה יטריח לבחור טוב מרע ואח"כ יתן אחר הדמים בעדו ולכן מהני המשיכה אבל אם ישראל יהי' מושך בהמות בקנין גמור ולא נתן מעות אפשר דלא מהני משיכה דלא יעברו בעלים ראשונים אפי' משום שביתות בהמה וה"ה לאיסור בכורה ומצאתי במרן חת"ס ז"ל יו"ד סי' שי"ד מה שנוהגין הסוחרים לקנין היא דאורייתא כגון סיטומתא ומכ"ש במ"ש ודו"ק אבל בנידן שאלתינו דליכא מנהג הסוחרים למכור פרה לחלוטין במשיכה בלי נתינת מעות וא"כ נשאר רק קנין דרבנן ותלי' אי מהני על דאורייתא כמובן.
<b>וראיתי</b> בקצוה"ח שמביא ראי' דקנין דרבנן לא מהני על איסור דאורייתא מדברי רמב"ם פ"ט מה' תרומות שכ' וז"ל ויראה לי שאם מכר הכהן פרתו לישראל ולקח הדמים אעפ"י שעדיין לא משך הלוקח הר"ז אסור להאכילה תרומה ואם מכר ישראל לכהן אעפ"י שנתן דמים לא תאכל בתרומה עד שמשך עכ"ל והקשה הגאון הנ"ל הא כיון דחכמים עקרו לקנין מעות יהי' מותר לכהן להאכילה תרומה אלא בודאי דלא מהני הפקר ב"ד לאיסור תורה כיון דמדאורייתא מעות קונות ואסורה בתרומה והביא שגם בספר מחנה אפרים הקשה קושיא זו וצריך עיון גדול.
<b>ולדעתי</b> נהפוך הוא דמדברי הרמב"ם מוכח דמהני קנין דרבנן אפי' על איסור דאורייתא דנפלאת בעיני למה לא כתב הרמב"ם גם הדין אם הכהן משך פרה מישראל ולא נתן הדמים שאסורה בתרומה דמשיכה הוה רק קנין דרבנן ולא מהני על התורה הא לא קשה למה לא כתב אם ישראל משך פרה מכהן דמותרת בתרומה דקנין דרבנן פועל עכ"פ איסור דרבנן ולחומרא אזלינן דאסורה בתרומה מכח קנין דרבנן אבל למה לא ביאר אם הכהן משך פרה מישראל ולא נתן דמים דתהי' אסורה בתרומה וצע"ג.
<b>ולכן</b> נ"ל ברור דרמב"ם סובר דקנין דרבנן אשר הוקבע לקנין גמור אשר שניהם אין יכולין לחזור הן הלוקח הן המוכר קנין כזה מהני אפי' אם נוגע באיסור דאורייתא כאשר פסק בפ"ו מה' מעילה השואל קרדום לחבירו מעל וחבירו מותר לבקע בו לכתחילה ואעפ"י שמשיכה בשומרים הוא רק קנין דרבנן כיון דהוה קנין קבוע בין למשאיל ובין לשואל שלא יוכלו לחזור בהן מהני קנין דרבנן על איסור דאורייתא אפי' להקל כאשר העיר ע"ז במחנה אפרים דמדברי הרמב"ם מוכח דמהני קנין דרבנן על דאורייתא ודלא כתוס' בב"ק דף ע"ט והסברא הוא כמו שהסברתי יען דהוקבע לקנין גמור וחזק על שני צדדים אז כל קנין חכמים טוב יותר מקנין סיטומתא בב"מ דף ע"ד דמצוה לשמוע לדברי חכמים והוה כאלו כל ישראל הסכימו לקנין זה ואלים יותר מסיטומתא מכח התנהגות הב"ד של ישראל וא"כ אם משך הכהן פרה מישראל ולא נתן דמים בודאי תאכל הפרה בתרומה דכסף קנינו הוא וה"ה אם מושך ישראל פרה מכהן אסורה לאכול תרומה דכסף קנינו של ישראל היא ולא כתב הרמב"ם דינים הנ"ל כי הם מבוארים מדין קרדום שקנין קבוע מחכמים מהני על איסור מעילה דאורייתא אפי' להקל א"כ אין בזה חידוש כלל שיכתוב עליו יראה לי כאלו מחדש דבר חדש.
<b>אמנם</b> חידש דבר אם נתן הישראל מעות על הפרה של כהן הי' אפשר לטעות כיון דחכמים עקרו קנין מעות א"כ לא נעשה דבר בנתינת המעות ותהי' מותרת בתרומה דמעות אינו קונה מכח עקירת חכמים כקושית הגאונים וקמ"ל שאסורה בתרומה דבודאי אם יחזרו בהן ממקחם אז נתגלה דהקנין לא התחיל כלל כאלו התנו ביניהם שיוכלו לחזור בו עד שיעשה משיכה רק שיהי' מי שפרע על מעות ודברים כמו לר"ל דיש ג"כ מי שפרע על דברים ואיכא בהדייהו מעות כמבואר בגמ' בב"מ ונגלה דהיתה הפרה מותרת בתרומה אבל אוקמי' המוכר והלוקח על חזקת כשרות שלא יקבלו מי שפרע ולא יחזרו מהמקח ואז כאשר ימשוך אח"כ הלוקח אפי' בלי כוונת הקנין או אפי' ע"י גוי או קטן יהי' נגמר קנין הכסף למפרע ונמצא דאכלה פרה ישראלית תרומה ואם קנה כהן פרה מישראל בכסף חיישינן בהיפך הגם דעפ"י רוב לא יחזרו מן המקח אבל עכ"פ יכולין לחזור ולעקור המקח מעיקרא וחיישינן דלמא וחזרו בהן ויקבל אחד מהם מי שפרע ונמצא דאוכלת פרה של ישראל תרומה ואזלינן הכא והכא לחומרא אם נתן הכהן מעות על פרה של ישראל חיישינן דיתבטל המקח ואם נתן ישראל מעות על פרה של כהן אמרינן שמא לא יתבטל המקח ודו"ק אבל קנין משיכה מהני אפילו לאיסור דאורייתא.
<b>ואולם</b> גם הקצו"ח מביא ראי' מיבמות דף ס"ז בנכסים מועטין דתקנו שהבת תירש ולא הבן ולעובר לא תיקנו ואוכלים עבדים תרומה א"כ הרי דתקנת חכמים מהני לדאורייתא יעו"ש.
<b>ולע"ד</b> אין משם ראי' דבת במקום שאין בן היא יורשת דאורייתא רק אם יש בן הבת אינה יורשת וחכמים יכולים לעקור דבר מן התורה בשב ואל תעשה ומכל שכן שמהני כחם לסלק כח הבן הגם שמבואר בר"ן בריש פרק הכותב דסילוק הבן מירושת אביו לא מהני יען דגם בחיי אביו יש לו כח בהם אלים כח חכמים לעשות דלא ירש הבן וממילא תזכה הבת מדין תורה ואכלו עבדי' תרומה דוגמת סברת הר"ן בפ' הכותב דנותנין לבע"ח ולא לכתובת אשה דיען אז כאשר יבואו הנכסים לידו יהי' עפ"י דין דבע"ח מאוחר שקדם וגבה מהני א"כ פעלו חכמים שאשה לא תזכה ויהי' אח"כ לבע"ח מדין וה"ה כאן סלקו כח ירושת הבן והבת תירש מדין ולעובר לא תיקנו אבל מה שתירץ באבני מלואים מטעם ספיקא דאורייתא להקל הוא פלא בעיני דהיכא מצינו שספק אשר יתברר בודאי אחר זמן ידוע כגון בלידה שיתברר אם זכר או נקבה תלד יהי' נראה ח"ו שהתרנו שלא כדין שניזל בו להקל דכל ספק דאורייתא להקל מממזר ילפינן דשם יוכל להיות נשאר הספק לעולם אבל כאן יתברר או היתר ודאי או איסור ודאי ואין תולין להיתר ודו"ק.
<b>ודע</b> דנ"ל דאפי' אי קנין דרבנן מהני על דאורייתא היינו שהגברא עכ"פ בר עושה קנין ומקנה אז אמרינן אפי' דרבנן מהני על דאורייתא אבל בקטן דלאו בר מקנה הוא הגם דעשו לו רבנן דיהי' בר מקנה אעפ"כ לא מהני על דאורייתא דלא יוכלו חכמים לעשות הקנאתו להיות הקנאה דאין כאן איש שיעשה הקנאה דקטן אינו בר הקנאה ואטו אם יעשו חכמים גוי לבר שליחות יהי' מהני הלא התורה אמרה דחסר לגוי כח זה וכן חסר מקטן הכח להיות איש בר הקנאה ולא יוכלו חכמים לעשות אותו לאיש בר הקנאה דגוף אין כאן תקנה אין כאן ולכן פסק הרמב"ם דלא מהני אם הקטן מקנה הלולב יען שאינו מקנה לאחרים דבר תורה ועיין באבני מלואים שהביא קו' זו בשם שעה"מ ולדעתי שאני קטן דלא יוכלו לעשות אותו חכמים לבר הקנאה כנגד חק התורה דבמקום שאין איש לא יוכלו להשתדל להיות איש כנלע"ד בעז"ה.
<b>והלום</b> ראיתי בא"מ שהביא בשם שעה"מ קו' גדולה מלולב הגזול שצעקה הסבתא שריש גלותא וכולהו רבנן בסוכה גזולה יושבים אמר ר"נ פעיתא היא זו אין לה אלא דמי עצים וקשה הא מדאורייתא צריך לקעקע הסוכה ולהשיב לה העצים ורבנן תיקנו הדמים ואיך מהני תקנתם לצאת ידי מצוה דאורייתא והא אמרינן בדף ל"א גזל עצים וסיכך בהם ד"ה אין לו אלא דמי עצים והא יש תנאים דסוברים דגם סוכה בעי לכם כמו בלולב דבעינן לכם וצריך עיון גדול
<b>והנראה</b> לי בזה דבמקו"א הארכתי דאין שם גנב וגזלן רק אם עושה מעשה קנין ומכווין לקנות והי' מסברא דקנין גזילה יהי' קנין טוב רק דעבר על לא תחמוד ודמים הוא דחייב רק התורה חידש והשיב את הגזילה אשר גזל שיעשה השבה בגוף החפץ אם הוא בעין אבל עכ"פ מה שנהנה מהגזילה לא צריך לשלם למשל אם גזל קרדום ובקע בה עצים כמה שנים אין צריך להחזיר רק הקרדום ולא הנאת הקרדום וזה הוא קנין רשותו אשר קנה בה שהשימוש הוא שלו ולכן הנגזל לא יוכל להקדישו לפי שאינו ברשותו דהשימוש כבר קנה הגזלן אבל הכלי לא קנה הגזלן דהא צריך להשיבו אם הגזילה בעין דגם עכשיו יש בו לא תחמוד אפי' כי יהיב דמי וממילא לא מקיים גם מצות השבה דהא יכול להשיב החפץ ועכשיו דתיקנו רבנן תקנת מריש שלא ישוב גוף החפץ אם הוא נבנה בבית דכאן אינו חומד החפץ רק חס על ביתו ויש כח ביד חכמים לעקור דבר מן התורה בשב ואל תעשה והוה כאלו אין החפץ בעולם ודמים הוא חייב א"כ נגמר קנין הגזילה והוה שלו מן התורה.
<b>נחזור</b> לשאלת נידן דידן מלבד שמסתבר דקנין משיכה דהוא קנין קבוע דרבנן מהני אפי' לאיסור דאורייתא כמבואר בראי' גמורות ויש עוד סניף בנידן יען דלא עשה רק קנין משיכה והחזיר הפרה לישראל אלא משך אותה לבית גוי אשר שילם לו שהוא יפטם אותה עד שתלד והוה כאלו הכניסה בחצירו וכבר חידש אדמ"ו מרן חת"ס ז"ל בסי' ש"י דמשיכה מה שמכניס אדם החפץ ברשותו ממש הי' קנין אפי' קודם מתן תורה כיון דכבר עשה בו כאדם שעושה בתוך שלו ומהני לכולי עלמא לפטור הולד מבכורה כן נראה לע"ד.
<b>ולולא</b> דמסתפינא נ"ל דאם המשיכה אינו קנין והגר פיטמה אותה כמה חדשים א"כ יש לגר לתבוע מגוף הפרה דמי מזונות אשר האכילה כי הוא לא ירד להאכילה ליקח תשלומין מישראל המוכר רק יש לו חלק בגוף הבהמה וכל פטר רחם בישראל שצריך להיות כולו בישראל ולא שמקצת הוא הפקר ועיין צמח צדק סי' ס"ד ויש לפלפל בזה באריכות ואין כאן מקומו.
<b>ועוד</b> הלא פסקינן דגזל גוי אסור מן התורה ואלו הי' הגוי מכווין לזכות בה בשעה שמת הגר הי' זוכה בה מן ההפקר ולא הי' ישראל המוכר יכול להוציא ממנו עפ"י דין תורה או אם ישראל אחר זוכה בה לא הי' ישראל המוכר יכול להוציא ממנו דהא עכ"פ מדרבנן מהני משיכה והוה הפרה הפקר והוה יאוש בעלים דנעשה הפקר לכ"ע והמוכר שמכניסה לתוך שלו זוכה מן ההפקר תחילה הגם שסבור ליקח אח"כ יען שהגר חייב לו דמיה עכ"פ ידע שצריך לגבותה בתורת חובו ומהני מחשבתו לזכות מן ההפקר ולא דמי לעודר בנכסי גר וסבור שהן שלו דלא חישב לזכות כלל דהא בדעתו שלו הוא אבל כאן דחישב עכ"פ לזכות בו בתורת פרעון חובו ומשך לשם קנין מחדש ומהני בתורת זכי' מן ההפקר ואלו הי' הוא מקדיש הבכור טרם שזכה בו בודאי לא מהני דעכ"פ פעל הקנין משיכה שלא יוכל להקדישו וא"כ כיון שאין ראוי לבילה להקדישו אינו חל קדושת בכור כמבואר ברי"ט אלגזי בריש הל' בכורות דצריך להיות עכ"פ ראוי להקדיש ולכן בהמת הפקר פטורה מן הבכורה וה"ה כאן שאינו קדוש הולד ודו"ק.
<b>ואיידי</b> דאיירי לא אמנע מה שהערותי במקו"א להביא ראי' דקנין דרבנן מהני לדאורייתא דכח הפקר ב"ד הפקר מהני אפי' להיות קנין מדאורייתא למי שזכרו לו עיין גיטין דף נ"ה גנב והקדיש והעלה בחוץ חייב כרת פריך הגמ' אם יאוש לא קני איך חייב כרת אמר ר"ש כרת מדבריהם אחיכו עלי' כרת מדבריהם מי איכא אמר להו רבא גברא רבה אמר מילתא לא תחוכו עלי' כרת שעל ידי דבריהם באתה לו אוקמו' רבנן ברשותי' כי היכי דלחייב עלה ועיין רש"י שם בתורת הפקר ב"ד הפקר יעו"ש וכן הרמב"ם בפי"ח מה' מע"ק הל' י"ד כ' וז"ל גנב והקדיש ואח"כ שחט בחוץ חייב ומאימתי העמידוהו ברשותו כדי ליחייב עלי' כרת משעה שהקדישו והוא ששחטה אחר היאוש אבל לפני היאוש אינה קדושה עכ"ל ועיין בלח"מ שם שנתקשה על דברי הרמב"ם עכ"פ נראה מגמ' דמהני דבריהם לחייב כרת וע"כ דמהני הפקר ברשותו ויוכל לזכות בו דעכ"פ הפקר ב"ד הפקר ואחר ימים רבים מצאתי שהעיר על זה בגט פשוט בסי' ק"כ ואודה לד' שזכיתי לזה ולדעתי דיש להוסיף דשאני התם דגנב מתכווין לקנות בקנין הגזילה דכל גנב וגזלן הוא אם מכווין לקנות עיין רש"י סנהדרין דף ע"ב בסוגי' הבא במחתרת וק"ל.
<b>וטרם</b> אשים קנצי למלין אעתיק מ"ש במקו"א ליישב שדברי ר"ן עם ירושלמי לא פליגי כלל ובמכתבי שם וז"ל ראיתי פלא דר"ן בע"ז חידש דליכא שביתות בהמתו יען דלקח לנסיון כמו בב"ב דף פ"ח בקרא דלקח או הלוקח כלי מבית אומן ובירושלמי שם מבואר בהיפך דלמא יחזירו אחר ג' ימים ונמצא דבהמת ישראל עבד בשבת וצע"ג.
<b>ונ"ל</b> דסברת הר"ן דווקא אם אחר פסיקת הדמים נגמר הקנין מצד המוכר וגם מצד הלוקח כגון כלי מאומן לבקרו שלא תליא בדעתו של לוקח שאם יבוא לנסיון ונמצא טוב ע"כ הוה מקח וגם הלוקח לא יוכל לחזור וכן בלוקח לבית חמיו שאם יוכשר בעיני חמיו עכ"ח הוה המקח הגם שהוא ירצה לחזור בו ואז הוה קנין גמור וה"ה אם קונה בהמה אחר פסיקת דמים ומנסה לפני מבינים לראות אם אין בו חסרון אבל בודאי אם המבינים יאמרו שאין בו חסרון אז בעכ"ח הוה המקח ולא יוכל הלוקח לבטלו אבל בירושלמי שנתן לביתו לג' ימים לבקר ויוכל להשיב לו אחר ג' ימים אם לא יחפוץ בו אז בודאי אם מחזיר ליכא קנין כלל והבן זה בקיצר כנלע"ד. הק' חיים סופר
<b>סימן</b>
<b>נח</b>
<b>שאלה</b> ישראל ראה פרה מעוברת אצל ישראל חבירו כאשר מצא אותו אחרי ימים על השוק בעיר השוו עצמם על המקח והפרה היא בכפר בדיר של המוכר ושלם לו המעות והמוכר הלך לדרכו אח"כ נתן הלוקח על הלב פן תלד הפרה בכור טרם שיהי' לו פנאי ליסע לכפר ולנהג את פרתו לביתו פגע בעכו"ם אשר מכיר ודר בכפר ההוא ואמר לו בוודאי שמעת כי אנחנו בני ישראל צריכים למכור פרה מעוברת המבכרת פן תלד זכר קח נא אתה אותה ממני בסכום אשר לקחתי אותה מישראל אשר דר בכפר שלך ותן לי דראנגאבע כאשר תבוא לביתך תנהג את הפרה לביתך ואמר לו הגוי אני איני בטוב עם ישראל הדר בכפר שלי ולא אלך לביתו אפי' אם תתן הפרה לי במתנה אבל הא לך עשרה זהב לקנין והשאר בהקפה וא"ל הישראל מה אעשה אם יהי' איזה טענה או מריבה על הקנין אם אקח רק דראנגאבע הדין אצליכם שצריך לשלם לי רק מעות בכפלים ונסתלקת מעל הפרה אבל אם משך הלוקח לביתו נגמר הקנין ואיך אני בטוח שלא תחזור מהמקח ולא אוכל להנות מן הולד כפי תורתינו וגם עמל וטורח אשר יהי' לי בו והשיב לו הגוי אני אומר לך בפני עדים אם יהי' שום מריבה וטענה וכל דבר משפט על קנין פרה הנ"ל אני אלך עמך להרב של ישראל וישפוט לי כפי התורה שלכם כמשפט בין ישראל לישראל וכן הי' שקבל הגוי לפני ב' עדים ישראלים ונתן להישראל עשרה זהובים על פרתו וארבעים זהובים במלוה וביום המחרת היתה הפרה כורעת לילד ורץ המוכר הראשון והלך לגוי שכינו ומכר לו הפרה בסך נ' זהובים ולקח דראנגאבע זהב אחד וביקש שיבוא ויסגור הדיר אשר הפרה עומדת שם והתמהמה הגוי לבוא וילדה הפרה בכור מה יהי' הדין בבכור הנ"ל שהי' באמו קנין כסף בכפלים אבל לא קנין משיכה אפי' פעם אחד.
<b>תשובה</b> מבוכה רבה יש כאן כי כל יתר כנטול דמי יותר הי' טוב אם לא מכר בעל הפרה פעם שנית את הפרה לא די שלא הועיל בזה נהפוך הוא שהזיק בזה ואשר יתן ד' בפי אשמור לדבר בעזה"י לפני יודעי דת ודין תורתינו הקדושה.
<b>וטרם</b> אחקור בנידן שאלתינו אשר לא עשה הישראל הלוקח משיכה בפרה הנ"ל רק קנה בכסף ומכר בכסף לגוי אשר קבל לדון על כל משפט בפרה הנ"ל בדיני ישראל אחקור איך הדין אם הישראל ימכור לגוי פרתו מבכרת אשר בביתו בכסף וקיבל הגוי בפי' לקנות בכסף לבד ומקבל עליו לדון בדיני ישראל אם מהני בכסף לחוד או לא.
<b>הנה</b> הרי"ט אלגזי בה' בכורות הביא חקירה למה פסקינן בשו"ע שצריך לעשות שני קנינים כדי לפטור מקדושת בכור כסף לחוש לדעת רש"י דהלכה כר"ל כסף קונה וגם משיכה לחוש לדעת ר"ת משיכה קונה בגוי דהלכה כר"י עיין ביו"ד סי' ש"ך למה לא תיקנו הפוסקים להתנות עם הגוי לדון בדיני ישראל א"כ אפי' אם בגוי משיכה קונה אם מקבל עליו לדון בדיני ישראל מהני כמו בגרוטאות דף ע"א ותי' הגאון הגם דמהני קבלת הגוי לקנות בקנין ישראל דוקא אם לא חזר בו אבל אם חוזר בו אתי דיבור ומבטל דיבור ויהי' לפעמים מכשול בקדושת בכור לכן לא תיקנו לעשות כן עיי"ש וא"כ אם נעשה מעשה שלקח הגוי מעות וקבל עליו לקנות בקנין ישראל מהני ופטורה מן הבכורה וק"ל.
<b>אמנם</b> אחר העיון נלע"ד דלא כמהרי"ט דאפי' אם קבל הגוי לקנות בכסף בקנין ישראל לא מהני והולד קדוש בקדושת בכור ומתחילה אבאר בע"ה הסוגי' בבכורות י"ג.
<b>הנה</b> שם אמר ר' אושעיה ישראל שנתן מעות לעכו"ם בבהמתו בדיניהם אעפ"י שלא משך קנה וחייבת בבכורה פי' רש"י וז"ל בדיניהם דנינן לי' בדיניהם עכ"ל ובמהרי"ט אלגזי בה' בכורות נתקשה דא"כ הי' לגמ' לומר בדיניהם דיינין לי' או כדיניהם בכ"ף הדמיון ולמה לא ביאר רש"י שכוונת הגמרא שקאי על הלוקח ישראל שהתנה עם המוכר לדון בדיניהם ויהי' הפי' ישראל שנתן מעות לעכו"ם על בדיניהם כפי דין שלהם אז קנה וחייב בבכורה ואשמעינן הא אם גוי התנה לדון בדיני ישראל לא קנה כמבואר בגמ' שם בקבל נכרי לדון בדיני ישראל ל"ק ישראל עד שמשך והביא סמוכין שתו' בב"ב דף נ"ד הבינו כך באמת שהלוקח ישראל התנה על דיני עכו"ם והניח בקו' וצע"ג.
<b>ונלע"ד</b> לתרץ בעזה"י ואקדים לבאר עמקי חז"ל בגמ' אמר אביי בדיניהם שפסקה להם התורה או קנה מיד עמיתך במשיכה הא מיד נכרי בכסף ואימא מיד נכרי כלל וכלל לא ק"ו גופו קונה ממונו לא כ"ש ואימא עד דאיכא תרתי ק"ו גופו באחת ממונו בתרתי ואימא בהא או בהא דומי' דעמיתך מה עמיתך בחדא אף עכו"ם נמי בחדא והנה יש לי לדקדק הרבה (א) איך ס"ד שאין לישראל שום קנין במטלטלין של עכו"ם הלא מצינו בתורה דברים פ' ב' "אוכל תשברו מאתם בכסף ואכלתם וגם מים תכרו מאתם בכסף ושתיתם" עוד שם פ' כ"ח "אוכל בכסף תשבירני ואכלתי ומים בכסף תתן לי ושתיתי רק אעברה ברגלי" א"כ מבואר דישראל קונה מנכרים אוכל בכסף בקנין כדפי' רש"י תכרו הוא מקח ואיך ס"ד שישראל מנכרי כלל וכלל לא וצריך ללמוד ק"ו מגופו ולא משני דמוכח מקרא (ב) ועוד הא כתוב בנבילה לגר אשר בשעריך תתננה ואכלה או מכור לנכרי" א"כ מבואר דיש כח לישראל למכור לנכרי מטלטלין וא"כ איך חקרו בגמ' ואימא כלל כלל לא וצע"ג (ג) מאי פריך הגמ' ואימא מידי עכו"ם כלל וכלל לא וא"כ לא יוכל ישראל לקנות כלום מנכרי מאי ס"ד להקשות כן הא כל הש"ס מלא דישראל יכול לקנות מגוי רק דכאן אמר ר"ל משום ר' אושעי' דישראל שנתן מעות לגוי בבהמתו חייבת בבכורה בדיניהם וחקרו מאי הפי' בדיניהם ובא אביי ופי' דישראל מישראל גלתה התורה קנין משיכה ונשאר לעכו"ם כסף שהוא קנין שני אשר הי' מצוי קודם מ"ת עיין תו' מ"ח וא"כ איך בא כאן לחקור מנ"ל דיש לישראל קנין מיד גוי זה שייך לחקור על אחת מן המשניות שמוזכר שם שיוכל ישראל נקנות מגוי או למכור לגוי שם יחקור הגמ' מנ"ל דיש ב, עכו"ם לישראל שום קנין (ד) דגמ' תי' לא ס"ד גופו קנה ממונו לא כ"ש ופריך ואימא עד דאיכא תרתי איך עלה זאת על דעת המקשן כיון שע"כ יש קנין בין ישראל לעכו"ם וא"כ מהכ"ת לחדש בו דצריך ב' קניינים כסף ומשיכה הלא א"כ אין לדבר סוף דנימא גם שטר וגם חזקה וגם הגבהה וחליפין וגם הלא שמע וידע דגופו קונה באחת ואיך יעלה על דעת שממונו בשתים וצע"ג (ה) יש לדקדק מקודם שהקשה כלל וכלל לא תי' לא ס"ד גופו קונה ממונו לא כ"ש וכאן שבקו תיבת לא ס"ד רק אמרו ולא ק"ו הוא גופו באחת ממונו בשתים וצע"ג (ו) אח"כ פריך הגמ' אימא או בהא או בהא מעיקרא הי' חוקר הגמ' שלא יוכל הישראל לקנות מעכו"ם אפי' אם יעשה כל הקנינים ואח"כ חקרו שעכ"פ צריך תרי קנינים ויהי' גרע כאילו יקנה מישראל חבירו ואח"כ נתהפך המקשן שיהי' בין ישראל לעכו"ם מעלה שיוכל לקנות או בכסף או במשיכה ויהי' כאן יפוי פנים יותר מישראל לישראל וצע"ג.
<b>ונלע"ד</b> לבאר בעזה"י דהנה כל קנין פועל ב' דברים על החפץ הנקנה למשל מי שלוקח חטים בכסף א"כ נתינת הכסף פועל (א) שיצאו החטים מרשות המוכר הגם שמונחים עדיין בחדרו בכ"ז שקיבל המעות לא יוכל המוכר עוד לאכלם או להקדישם או לקדש בהם אשה ואם נתחמצו אינו עובר עליהם בפסח דלא נקראו עוד שלו דקבלת הכסף פועל שיצאו החטים מקנין שלו כאילו יהי' הפקר (ב) נתינת הכסף פועל שמשעה שקבלם המוכר נכנסו החטים ברשות הלוקח שיוכל לאוכלם ולקדש בהם אשה ויוכל להקדישם ואם נתחמצו בפסח עובר עליהם דנקרא קנין שלו דהא קנאם דמיד שיצאו מרשות מוכר נכנסו ברשותו וכן אם אמרינן משיכה קונה פועל קנין המשיכה לב' פעולות דמיד שמשך אותם הלוקח יצאו החיטים מרשות המוכר ונכנסו ברשות הלוקח הופסקו החטים מלהיות קנין המוכר והותחל להיות קנין הלוקח כמובן היטיב.
<b>והנה</b> ההבדל בין קנין מעות או קנין משיכה הוא רק לדעת מי מהגופים פעל פעולת הקנין אם כסף קונה המוכר עושה פעולת הקנין בקבלת המעות פועל שיצאו החיטים מרשותו ויכנסו לרשות לוקח ואי משיכה קונה הלוקח פועל פעולת הקנין בזה שמושך החפץ יצא מרשות המוכר ונכנס לרשות לוקח אבל עכ"פ ברור שא"א לחשוב שיכנוס החפץ ברשות לוקח טרם שיצא מרשות מוכר דהמוכר יוכל לפעול פעולת יציאת החפץ אף שלא יכנס ברשות אחר כגון הפקר אבל א"א לחשוב בשום שכל ודעת שחפץ יכנס ברשות אחר טרם שיצא מרשות הקודם כ"ז ברור כשמש.
<b>ועתה</b> בא הקב"ה והבדיל בין עמו ישראל ובין כל האומות שיהי' קנין שפועל פעולת האלה יציאת החפץ מן המוכר והכנסת החפץ ברשות לוקח בין ישראל לחבירו וגם יהי' קנין אחר אשר יפעל שני פעולות האלה יציאת החפץ מרשות מוכר והכנסת החפץ לרשות לוקח בין עכו"ם לחבירי ופליגו ר"י ור"ל ר"י סובר דהקב"ה בחר בין ישראל לחבירו קנין כסף ובין עכו"ם לחבירו קנין משיכה תכלית הדברים שאצל ישראל וחבירו יהי' נעשה הקנין מצד המוכר ובין עכו"ם לחבירו יהי' נעשה הקנין מצד הלוקח ור"ל סובר בהיפוך שאצל ישראל וחבירו בקש הקב"ה משיכה שיהי' הקנין מצד הלוקח ובין עכו"ם לעכו"ם יהי' קנין כסף מצד המוכר והבן זה.
<b>אך</b> אם ירצה הישראל לקנות מגוי או גוי יחפוץ לקנות מישראל יש ספיקות לפני במה יקנה החפץ כי יש לפנינו שלשה חקירות (א) דלמא הקפידה התורה שיציאת החפץ מרשות מוכר והכנסת החפץ ברשות לוקח צריך להיות ע"י פעולת משיכה לבד או ע"י פעולת כסף אבל כאן אם ישראל קונה מגוי מצד המוכר צריך להיות לר"י משיכה ומצד ישראל צריך להיות קנינו בכסף ולר"ל איפכא מצד גוי המוכר צריך להיות קנינו כסף ומצד ישראל הלוקח צריך להיות קנינו משיכה או אם גוי קונה מישראל אז לר"י מצד המוכר ישראל צריך להיות הקנין בכסף ומצד הגוי לוקח צריך להיות משיכה ולר"ל מצד המוכר משיכה ומצד הגוי שלוקח כסף אז אם יהי' ב' קנינים כסף ומשיכה קנין מצד המוכר וקנין מצד הקונה לא מהני דתורה חודש פעולת מעשה דוקא בין ישראל לחבירו שפועל הקנין האחד המוכר והשני הלוקח אבל בין גוי לישראל שפועל כל קנין רק חצי קנין לבד שאחד פועל מצד המוכר ואחד מצד הלוקח ושני חצי קנינים לא גלתה התורה וא"כ אין קנין כלל בין גוי לישראל או בין ישראל לגוי וזה הי' חקירת הגמ' כיון שאמרת דתורה הבדיל בין קנין ישראל לישראל ובין קנין גוי לגוי וא"כ הי' בסברא דמישראל לגוי או גוי לישראל ליכא קנין אפי' אם עושה כל שני קנינים כסף ומשיכה ולכן רמזו ואימא מיד ישראל לנכרי כלל כלל לא נקטו שתי פעמים כלל כלל לרמז דאפי' כסף וגם משיכה ביחד לא מהני וכי תימא א"כ הא מבואר בתורה לקנות אוכל ומים בכסף דשאני שם אם יבוא לרשות של ישראל אז קנה ישראל דהא לר"ל קנין ישראל מישראל משיכה ואעפ"כ אם קונה דבר הוא בכסף וק' איך יהי' כסף קנין מצד המוכר ישראל דמצדו צריך להיות משיכה רק יען כל היכא דאיתא ברשות גבוה איתא עיין תו' בכורות דף י"ג ע"ב ד"ה ד"ת ומודה ר"ל דילפינן אם בא הכסף לרשות גבוה אז כסף קונה הגם שמצד המוכר הי' בעי משיכה ה"ה ילפינן מיניה דאם בא לרשות ישראל אחר שהי' קנין כסף אז למפרע כסף קונה דילפינן קנין כסף באופן זה מן הקדש וזה שדייק רש"י בלשונו הזהב וז"ל כלל כלל לא עד שתבוא לרשותו של ישראל לא קנה עכ"ל ראה שרש"י לא כ' רק אם יבוא לרשות ישראל קנה כאשר הבינו האחרונים דרש"י סובר דחצירו קונה ונתקשו אחרונים בכמה קושיות עיין מהרי"ט אלגזי (א) הא חצר מטעם שליחות ולא עדיף השליח מן המשלח לא יוכל לזכות במשיכה איך יזכה השליח וצע"ג (ב) א"כ מאי השיב הגמ' גופו קונה ממונו לא כ"ש וק' הא נשאר קנין חצירו דהא ע"כ א"א להשיב אם גופו בכסף ממונו ג"כ בכסף דהא איכא למימר ישראל מישראל יוכיח דגופו בכסף ממונו במשיכה וע"כ דהי' קו' הגמ' איך שייך שיהי' לישראל קנין בגופו ועל ממונו לא ימצא קנין כלל וכן מבואר בתו' כ"י אשר הביא וא"כ ק' הא משכחת רשותו חצר והניח בקו' (ג) עוד הקשה א"כ בסיפא אם גוי קונה מישראל דהקשה ג"כ הגמ' אימא נכרי מישראל כלל כלל לא יהי' ג"כ הפי' אבל בחצירו קונה וק' הא חצר מדין שליחות אתרבאי והא אין שליחות לעכו"ם עיי"ש שהאריך כדרכו בקודש.
<b>ולפמ"ש</b> דרך אחר לרש"י בזה דוודאי משעה שבא החפץ לרשותו של לוקח נגמר הקנין דקנין כסף בישראל מגוי ילפינן מפסוק אוכל בכסף תשבירני ואכלתי שביקש לקנות בכסף אוכל ומים ובגוי מישראל נגמר קנין כסף אם יבוא לרשותו של גוי דילפינן מפסוק או מכור לנכרי במה ימכור ישראל לגוי הנבילה אם לא עכ"פ שנותן מעות ומכניס הנבילה לרשותו לכן דייק רש"י בלשונו הזהב וכ' וז"ל עד שיבוא לרשותו לא קנה עכ"ל שכסף אינו גומר הקנין רק עד שנכנס החפץ לרשות הקונה אז נגמר קנין כסף אבל החצר לא יפעל קנין ודו"ק ומשני הגמ' גופו קונה בכסף לבד ונגמר הקנין בכסף ממונו לא כ"ש שיהי' נגמר הקנין בכסף או במשיכה לבד ולא יצריך לגמר הקנין הכנסה לרשותו והבן.
<b>ולהמתיק</b> נ"ל פי' רש"י דבקרא כתוב או קנה מיד עמיתך ופי' תיבת מיד הוא רשות (ויקח כל ארצו מידו היינו מרשותו המצא תמצא בידו היינו ברשותו עיין ב"מ דף ו' ובגיטין דף ל"ח) והנה קנין כסף לבד דנשאר החפץ ברשות המוכר כמקדם הוא נקרא או קנה מיד עמיתך שהוא קונה דבר המונח ברשות עמיתו והגמ' חקר ואימא מיד נכרי כלל כלל לא היינו שיהי' נגמר הקנין בכסף והחפץ מונח עוד ברשות מוכר או שעושה משיכה שמושך המוכר אבל לא הכניס לוקח לרשותו קנין זה לא מהני שיהיה בכסף ונכנס ברשות לוקח אז נגמר קנין כסף כמו בהקדש דכסף קונה יען דבא ברשות גבוה ג"כ והבן.
<b>(</b><b>ב</b><b>)</b> הגם דנחליט דע"כ הקפידה התורה דיהי' קנין אשר מהני בין אם ישראל קונה מגוי או גוי קונה מישראל ולא שיצרך הלוקח להמתין לזכות בקנינו עד שיוציא החפץ מרשות מוכר להכניס לרשותו דכמו דחידשה התורה שיש קנין בין ישראל לישראל או בין גוי לגוי אשר ע"י הקנין יוגמר הדבר ללוקח הגם שהחפץ מונח עוד כמקדם ברשות מוכר דלמא עכ"פ צריך שני קנינים הקנין מצד המוכר אשר הוא קנינו וקנין מצד הקונה אשר הוא קנינו ואם גוי קונה מישראל או ישראל מגוי צריך להיות קנין כסף וגם משיכה שיוציא החפץ מרשות המוכר על כל פנים לאיזה רגעים אז בין לר"י בין לר"ל נעשה הקנין אשר הוא כח קנינו של ישראל וגם נעשה הקנין מכח קנינו של גוי דאין בסברא דיהי' מועיל כח קנין ישראל כנגד הנכרי או שיפעל כח קנין נכרי כנגד ישראל ומשני גופו באחת ומהני כח קנין ישראל על הגוי וכח הקנין גוי על ישראל ואצל ממונו בשתים דצריך כח קנין מצד המוכר וכח קנין מצד הלוקח כמובן.
<b>(</b><b>ג</b><b>)</b> לו יהי' שמוכח מק"ו מגופו שתורה לא בקשה לערב במקח א' שני כוחות קנינים נפרדים וחדשה שכח קנין אחד פועל בקנין הנעשה הן בין ישראל הקונה מגוי והן בין הגוי הקונה מישראל אבל מנ"ל דתורה נתנה יתר שאת ויתר עוז לקנין של גוי שהוא בלבד יוכל לפעול אפי' על צד ישראל לר"י דדין עכו"ם מעכו"ם במשיכה אז לכח משיכה יתרון כח שפועל קנין בין ישראל הקונה מגוי ובין אם הגוי קונה מישראל וקנין מעות שהוא קנין בין ישראל לישראל הוא לא יפעול בין ישראל לעכו"ם כלל ולר"ל דעכו"ם מעכו"ם קונה בכסף אז יש יתרון לכח כסף שפועל בין ישראל הקונה מגוי ובין אם הגוי קונה מישראל והקנין המשיכה שהוא הקנין בין ישראל לישראל לא יפעל בין ישראל לגוי אלא השכל גוזר כמו דמהני הקנין שהוא מיועד בין עכו"ם לעכו"ם אפי' בין עכו"ם לישראל כן יפעל ג"כ קנין המיועד בין ישראל לישראל אפי' בין עכו"ם לישראל וזה שחקרו בגמ' דלמא או הא או הא ויהי' קנין ישראל פועל על עכו"ם כמו שפועל קנין עכו"ם על ישראל ומשני הגמ' לעמיתך בקנין ידוע חד קנין וע"כ דגם בגוי חד קנין ואם יוכל הגוי לקנות גם בקנין ישראל יהי' לו שני קנינים ולישראל חד קנין וא"א לומר אלא שבין עכו"ם לישראל קנין עכו"ם יגמר הקנין דבהיפוך א"א לומר דרק קנין ישראל יהי' מועיל דתורה גלתה לעמיתך ישראל בקנין זה ולנכרי בקנין אחר ודו"ק.
<b>ובזה</b> יובן לשון הזהב של חז"ל אמר אביי בדיניהם שפסקה להם התורה תיבת להם מיותר דהי' די בדיניהם שפסקה התורה אך הכוונה דר"ל אשמעינן בשם ר' אושעיה שאזלינן בין ישראל לגוי כגוף הקנין שפסקה להם התורה אותו הקנין שחידשה התורה בין גוי לגוי אותו קנין פועל בין גוי לישראל ובין ישראל לגוי ולא נימא בהיפוך דטוב שיהי' הקנין בין ישראל לישראל ויהי' הקנין בין גוי לישראל ודו"ק.
<b>ומעתה</b> יש מקום תל"י ליישב חקירת מהרי"ע בד"ה ועוד שהתפלא למה פסקו כל הפוסקים דצריך כסף ומשיכה לפטור בהמה מבכורה הא מבואר בגמרא בגרוטאות דלר"ל שקנין גוי במעות אעפ"כ אם קבל לדון בדיני ישראל אז אם קנה במעות יוכל לחזור ואם קנה במשיכה לא יוכל לחזור הגם שלא נתן מעות דבין לקולא ובין לחומרא יוכל להפוך מקנין של גוי על של ישראל א"כ ה"ה בבכורה ימכור הישראל רק בחד קנין אם ימכור במשיכה יתנה אפי' אם הלכה כר"ל דדינו של גוי במעות שתקבל עליו לקנות במשיכה ואם ימכור בדמים יתנה אפי' אם הלכה כר"י דדינו של גוי במשיכה בכ"ז מקבל עליו לקנות בדמים עיי"ש שהדחיק עצמו שיש חשש שגוי יחזור מקבלתו דאתי דיבור ומבטל דיבור עיי"ש (ועי' קידושין נ"ט אי נתינת מעות כמעשה).
<b>אמנם</b> לפמ"ש נראה לי דדבר זה אינו דגמ' חידש רק זאת דהלא אם ישראל קונה דבר מגוי הי' סברא לילך בתר הלוקח שצריך לעשות קנין מצדו כמו אם יקנה מישראל חבירו שצריך לעשות משיכה אם יקנה החפץ כך אם יקנה מעכו"ם וצריך משיכה רק ר"ל בשם ר' אושעי' חידש שישראל וקנה בקנין שעכו"ם קונה מעכו"ם חבירו בדיניהם שפסקה להם תורה א"כ יוכל הגוי להתנות שיחפץ שישראל לא יקנה בקנין שלו מצד המוכר רק יקנה בקנין הראוי לו מצד שהוא לוקח דגם אם יקנה מישראל חבירו יהי' קנינו במשיכה א"כ לא נתחדש דבר שיקנה אדם בקנין שאינו ראוי לו מצד שהוא לוקח אבל להתנות בבכורה שישראל המוכר יתנה עם הגוי הגם אם קנין שלך הוא בכסף אני מתנה עמך שתקנה במשיכה או לר"י הגם שקנין שלך הוא במשיכה אני מתנה שתקנה בכסף א"כ העכו"ם שהוא הקונה לא עשה קנין שנו שאפי' אם יקנה מן גוי חבירו בקנין כזה לא מהני ואיך יהי' מועיל אם יקנה מישראל הלא הלוקח צריך לעשות עכ"פ קנין אשר ראוי לו מצדו עפ"י דין תורה ודו"ק כי נ"ל שמקום הניחו לי מן השמים להתגדר בעזה"י.
<b>וגם</b> מסולק בזה השגת מהרי"ט וקצוה"ח על הש"ך בסי' קצ"ח דפסק דישראל עם ישראל חבירו לא יוכל להתנות לקנות במעות יען דעקרו חז"ל קנין מעות ולא יוכל להתנות לקנות בקנין שאינו קנין והשיגו הגאונים דמוכח מגרוטאות דגוי דדינו בכסף יוכל להתנות שיהי' קנין משיכה יען דמצינו קנין משיכה עכ"פ בין ישראל לישראל ה"ה יוכל להתנות ישראל מישראל לקנות בכסף דמצינו קנין כסף בהקדש ולא דמי להר"ן והריטב"א שפסקו דלא יוכל אדם להתנות לקנות בקנין שאינו לפי דברי חכמים עיי"ש ולפמ"ש שאני גרוטאות דהתנה רק שלוקח יקנה בקנין שלו ותמורת לילך בתר קנין מוכר ילך המקח בתר קנין הלוקח אבל כיון שעקרו חז"ל קנין מעות בין ישראל לחבירו איך יהי' מתנה שיקנה במעות שאינו קנין לא מצד המוכר ולא מצד הלוקח ודו"ק.
<b>ולפ"ז</b> מיושב קו' מהרי"ט אלגזי על פירש"י למה לא פי' בדיניהם שהתנה הישראל עם גוי דאמרו ישראל שנתן לעכו"ם בבהמתו בדיניהם אעפ"י שלא משך קנה וחייבת בבכורה משמע לא מבעי' אם משך שאז בודאי קנה בתורת משיכה אלא אפי' לא משך אעפ"כ קנה אותה וחייבת בבכורה ואי איירי דהתנה לדון בדיני עכו"ם א"כ שוב אינה פועל המשיכה דהא בפי' התנה בישראל שלא יחפוץ לקנות רק בקנין גוי ולא נשאר רק קנין מעות לבד וא"כ מאי רבותא יש במאי דנקט אפי' לא משך אלא בודאי דפי' בדיניהם הוי שאנו דנין ואזלינן בתר דיניהם שאם בא קולא מזה שאזלינן בתר דיני עכו"ם כגון כאן שלא הי' משיכה אלא כסף ואעפ"כ קנה וחייבת בבכורה ואשמעינן שפיר לא מבעי' אם הי' ג"כ משיכה דאז ממנ"פ קנה הן מצד המוכר והן מצד הלוקח אלא אפי' לא הי' כאן רק קנין כסף אעפ"כ אזלינן בתר דיניהם שדנין שקנה עפ"י דין של גוי ודו"ק.
<b>ומה</b> שהביא מהרי"ט דברי תו' בב"ב דף נ"ד ע"ב ד"ה וישראל לא קנה שתו' הקשה מאי מהני שישראל קונה מגוי בכסף הא אמרינן דאין דעתו לקנות אלא כאשר הוא רגיל לקנות מישראל חבירו ותי' וז"ל וי"ל דהתם בדיניהם קאמר עכ"ל מבואר דתו' הבינו דישראל הלוקח התנה לקנות בקנין של גוי שהוא לר"ל בכסף ע"ש היינו דתו' מפרשים שישראל גילה דעתו שסומך על דין תורה אבל א"א לפרש הברייתא שהתנה בפי' שלא יחפוץ לקנות במשיכה שהוא קנין שלו דא"כ מאי רבותא באעפ"י שלא משך ודו"ק.
<b>העולה</b> מדברינו דאם ישראל מכר פרה מבכרת לגוי והתנה עמו לקנות בכסף לא מהני לפטור מבכורה דרבנן עקרו קנין כסף שלא יקנה בישראל ואם הוא מתנה שגוי יקנה בכסף לא התנה אפי' בקנין של לוקח והוי כאילו התנה בדבר שאינו קנין לא מצד המוכר ולא מצד הלוקח ודו"ק.
<b>ואוסיף</b> נופך מה שהערותי בחי' בדבר חדש דאפי' הלכה כר"ל דמשיכה קונה בישראל ובגוי כסף קונה דזה שיטת רש"י בכ"מ דפסקינן להלכה כן מכל מקום אם הישראל התנה עם הגוי לקנות הפרה מבכרת במשיכה לא מהני דא"א לגוי מישראל או ישראל מגוי לקנות אלא בקנין שנתן לו הקב"ה ומה שחדשו הגאונים דמהני מגמ' דבכורות אחר נשיקות עפר כפות רגלם אין משם ראי' דיש לפרש בגמ' פי חדש בעז"ה.
<b>הנה</b> זה לשון הגמ' הלוקח גרוטאות מן העכו"ם ומצא בהן ע"ז אם עד שלא נתן מעות משך יחזור אם משנתן מעות משך יוליך לים המלח והקשה הגמ' אי מעות קונה משיכה למ"ל ומשני הכא במ"ע שקבל עליו לדון בדיני ישראל א"ה מעות למ"ל ומשני הכי פי' אעפ"י שנתן מעות משך אין לא משך לא ע"כ סוגי' דגמ' בבכורות ויש לי דקדוקים בהבנת חז"ל (א) למה נקטו בברייתא יחזור ולא נקטו לא קנה וממילא ידעי' דיוכל להחזירם אבל א"צ להחזירם דיוכל ליקח גוי ויבטל ויטחון אותם בכל אופן ראוי לומר לא קנה אותם וא"צ להוליך אותם לים המלח רק יצוה לגוי לזרקם ויקח השאר (ב) מאי משני שקבל עליו לדון בדיני ישראל הי' לגמ' לומר שהתנה ישראל לקנות בקנין ישראל והגוי קבל עליו שהישראל יקנה בקנינו (ג) מאי אמרו שקבל עליו לדון בדיני ישראל איך מורה זה שמרוצה לקנין ישראל הלשון משמע אם יהי' מריבה וקטטה ביניהם על המקח ויצרכו לעמוד במשפט אז מקבל הגוי שלא ילך לדון בדיני עכו"ם אלא יקבל דיני ישראל אבל שיהי' הקנין כפי קנין ישראל לא נזכר כאן (ד) מאי משני דאשמעי' אעפ"י שנתן מעות אי משך אין לא משך לא מאי רבותא יש בזה כיון שהתנה שלא יהי' קנין בכסף אלא במשיכה אין אחר תנאי כלום והוה נתינת מעות כאילו זרק אבק לרחוב (ה) מאי משני שקבל עליו לדון בדיני ישראל אטו יש הכרח שיהי' להם מריבות ומשפטים שיצרכו לעמוד לפני ב"ד של ישראל הי' להגמ' לומר שקבל עליו דין ישראל אבל הלשון שקבל עליו לדון בדיני ישראל משמע אם יהי' לו משפט ידון בדיני ישראל (ו) תיבת לדון בדיני ישראל הי' להגמ' לומר שקבל לדון בדין ישראל אבל בדיני ישראל משמע לשון רבים הכי מוכרח שיהי' לו הרבה דינים או הכי יעמוד לפני הרבה ב"ד.
<b>ואמרתי</b> לפרש בעזה"י דהדבר פלא הא סתמא דעתו דוקא לקנות בקנין שרגיל לקנות מישראל חבירו עיין תו' בב"ב דף נ"ד בד"ה ישראל לא קנה ולר"ל רגיל ישראל מישראל במשיכה סתמא דעתו במשיכה ומאי הקשה הגמ' אי מעות קונות משיכה למ"ל הא שפיר צריך משיכה דסתמא אין ישראל רוצה לקנות עד שימשוך וכן כ' תו' בב"ב וז"ל מאי אמר אביי בדיניהם שפסקה להם תורה מ"מ אין בדעתו לקנות אלא עד שימשוך כמו שהוא רגיל לקנות עם ישראל כדאמרינן הכא עכ"ל וא"כ הרישא שפיר דיחזור דישראל מגוי קנינו בכסף ומשיכה לבד לא קנה וסיפא א"ש אעפ"י שנתן מעות אין דעתו לקנות עד שימשוך וצריך משיכה וגם מעות וצע"ג ומצאתי אגרת שכן הקשה לי הרב הגאון הצדיק הרב ר' מנחם זצ"ל שהי' אב"ד דק"ק אונגוואר והניח בקו'
<b>אמנם</b> י"ל דלכאורה ק' למה לא קתני ברישא הדין אם נתן מעות ולא משך ג"כ הדין יחזור והי' לברייתא לומר נתן מעות ולא משך או משך ולא נתן מעות יחזור נתן מעות ומשך יוליך לים המלח אלא פשיטא דאיירי דישראל גילה דעתו לקנות בדיניהם כפי קנין הגוי בדין תורה וכן תי' התו' בב"ב על הך דנתן מעות לגוי בדיניהם חייבת בבכורה שפי' שישראל גילה שמחשבתו בקנין הגוי ורצה הברייתא לשנות הדין בגרוטאות אפי' אם ישראל יגלה דעתו שחפץ לקנות בדיניהם וא"כ אז הוי הדין דנתן מעות לא יחזור והקשה הגמרא על הסיפא משיכה למ"ל הא מעות קונה בגוי ואם התנה הישראל שסומך דעתו על קנין הגוי מדין תורה משיכה למ"ל ודו"ק.
<b>וע"ז</b> משני הגמ' בשקבל עליו לדון בדיני ישראל בוודאי איירי דישראל סומך דעתו על קנין הגוי אבל הישראל הי' ירא פן יהי' לו דברי משפט עם המוכר עכו"ם שאז מבקש לדון כפי חוקי התורה כאילו יקח הגרוטאות מישראל חבירו כן יהי' משפטו אם יהי' לו משפט עם העכו"ם יזכה כנגדו כאילו אם ישפוט עם מוכר ישראל כי הלוקח לא רצה לסמוך על דברי ריבות ומשפטים כפי דיני ערכאות של עכו"ם רק יהי' המשפט כדין ישראל עם ישראל וקיבל עליו העכו"ם לדון בדיני ישראל ולא בדיני עכו"ם ודו"ק.
<b>ולכן</b> צריך בסיפא מעות ומשיכה דנחזי אנן אם הי' הישראל לוקח גרוטאות מישראל חבירו הי' הדין הגם שנתן מעות ולא עשה משיכה יוכל לחזור בו דהא בין ישראל לחבירו משיכה קונה לר"ל ואפי' לר"י עכ"פ עקרו חז"ל קנין כסף ויכול לחזור בו ה"ה בגוי שקיבל עליו לדון בדיני ישראל כאילו לקח הלוקח מישראל יוכל הישראל לחזור ממקחו וגם הגוי יכול לחזור ממקחו וא"כ לא נאסרו הע"ז דלא זכה בה הישראל אבל אם הי' משיכה אחר נתינת מעות אז א"א לחזור בהם דהא בישראל מישראל ג"כ משיכה קונה ולא יכלו לחזור בהם לר"ל מד"ת דמשיכה מפורשת מה"ת ולר"י עכ"פ מדרבנן דחכמים עשו משיכה קונה כדרך שתקנו משיכה במוכרים תקנו בלקוחות ולכן הגם שכסף קונה לר"ל מה"ת בין ישראל לעכו"ם כיון שקיבל הגוי בכל דברי ריבות דין ישראל ויוכל לחזור בו הלוקח ולבטל המקח וכן גוי המוכר יכול לבטל המקח אז לא נעשה קנין אשר יאסור הע"ז שיהי' כע"ז שקנה ישראל שנאסר בהנאה ודו"ק.
<b>ואפי'</b> אם נאמר כשי' רש"י בב"מ דלר"י דמעות קונה בישראל יוכל המוכר לקדש בו אשה יען דעכ"פ הכסף קונה מה"ת וא"כ לר"ל דכסף קונה בגוי רק שקיבל לדון בדיני ישראל והא אפי' בישראל מישראל פעל הכסף עכ"פ מי שפרע בין לר"י ובין לר"ל ומכ"ש בגוי שקונה בכסף מה"ת וקיבל עליו לדון בדיני ישראל א"כ אם הגוי חוזר צריך לקבל מי שפרע וא"כ כיון שפועל המעות קבלת מי שפרע גם בדין ישראל על הגוי וה"ה אם הלוקח חוזר בו יש עליו מי שפרע וא"כ הוי כע"ז ביד ישראל בכסף לחוד.
<b>ז"א</b> דאצל הגוי המוכר ליכא מי שפרע דכבר חדשו תו' בבכורות דף י"ג ע"ב בד"ה הכי דמי שפרע לא הוי דין וא"כ לא קיבל עליו הגוי לקבל מי שפרע דהוא קיבל רק דין ישראל עיי"ש כי מתוק וגם מצד הלוקח ישראל ליכא מי שפרע לא מבעי' לר"ת שהביא תו' במקום הפסד לגמרי ליכא מי שפרע וא"כ גם כאן יהי' הפסד לגמרי ליכא מי שפרע עיי"ש בתו' ואפי' אם נאמר דלא חידש ר"ת רק בהפסד ניכר כגון שריפת החיטים אבל איסור הנאה דהוי היזק שאינו ניכר לא חידש ר"ת דינו הארכתי בזה ובמקו"א אבאר אי"ה.
<b>בכ"ז</b> נראה דאין כאן על הלוקח מי שפרע שישראל יכול לבטל קנין כסף כפי תנאו שיוכל לחזור ולבטל המקח כמו אם יקנה מישראל והלא גם בישראל יכול לבטל והגם שאצל ישראל יוצרך לקבל מי שפרע היינו יען שגם אם המוכר חוזר מקבל מי שפרע אבל אם לא יהי' על המוכר מי שפרע גם על לוקח ליכא מי שפרע וכאן דאין על הגוי המוכר מי שפרע דלא קיבל עליו רק דין ישראל וא"כ מהכ"ת יהי' מי שפרע על הלוקח ולא קבל עליו לקבל מי שפרע אם יחזור בו מהמקח ודו"ק.
<b>ואפי'</b> אם נאמר הפי' בשקיבל עליו לדון בדיני ישראל היינו לטובת ולהרוחת הלוקח אבל על צדו לזכות אותו גם בב"ד בדיני ישראל לא ביקש העכו"ם המוכר וא"כ הוא לא יכול לבטל המקח כלל וכלל לא רק הישראל יוכל להרויח אם וזכה בדין תורה כאילו יזכה אם יהי' לו המשפט עם ישראל חבירו א"כ יהי' לחקור שיקבל הישראל עכ"פ מי שפרע דהא הגוי לא יוכל לחזור כלל דיאמר לו הלוקח הכי אני גרע ממך מ"מ בסברא נראה כיון דעכ"פ בדיני ישראל יוכל לחזור ומי שפרע ליכא דין שהתחייב ישראל עצמו כנגדן לקיים דין תורה לזכותך ולו יהי' שזה אלמות ישראל עכ"פ מהני שהוא אלמות בדין כפי תנאי שהתנה שיוכל לבטל המקח ומי שפרע לא תקנו חז"ל על ישראל כנגד גוי ומהני שלא תאסור הגרוטאות של ע"ז דנימא דהוי ע"ז ביד ישראל ועיין צמח צדק סי' ס"ד ודו"ק.
<b>אך</b> כיון דמדין תורה כסף קונה לר"ל בין עכו"ם לישראל רק שקבל לדון בדיני ישראל על כל ריב ומשפט בדבר הנוגע במקח הזה וא"כ אם הי' הישראל הלוקח הזה לקח הגרוטאות מישראל חבירו הי' יכול לחזור גם עכשיו יכול לחזור הגם שקנאו מגוי אבל דוקא לחזור יוכל ישראל מישראל ולבטל המקח כן גם ישראל זה יוכל לבטל ולחזור אבל אם לא יחפוץ לבטל רק יצוה לגוי לבעל הגרוטאות אז בוודאי הע"ז אסורה בהנאה דהא כסף קונה מן הדין אצל גוי חוץ אם ובטל המקח לגמרי ולכן אמרינן שהפי' אעפ"י שנתן הכסף אם משך אין אז אסורה הע"ז ואם לא משך יכול לבטל ולחזור.
<b>וע"ז</b> פריך הגמ' א"ה דאיירי שקבל שיהי' משפטו כדין תורה בין ישראל לחבירו מעות למ"ל הלא בין ישראל לחבירו הוי הדין דמשיכה קונה ולא יוכל הלוקח לחזור ה"ה אם קבל העכו"ם בינו ובין ישראל יהי' כמו בין ישראל לחבירו כיון שהוא משיכה אסורה הע"ז ולא מבעי' לשי' תוס' חולין דף ל"ט דסוגי' אזל אי משיכה קונה בגוי אעפ"כ כיון שנתן כסף ויוכל הגוי לזכות בכח אלמות כנגד ישראל אסורה משום ע"ז מדרבנן עכ"פ או אפי' מדאורייתא דכח אלמות פועל לקנין בע"ז עיין מהרי"ט אלגזי פלפול כנגד הצמח צדק ה"ה כאן שאסור או מדרבנן או מדאורייתא דגוי יוכל לזכות שלא יוכל הישראל לחזור אלא אפי' לשי' רש"י בחולין דף ל"ט דסוגי' אזלא אי מעות קונה בגוי וא"כ לא מוכח שכח אלמות פועל קנין כלל היינו אלמות גזילה אבל אם התנה הישראל שיהי' בכל דברי ריב על המקח כמו אם יסחור הישראל עם ישראל אז אלמות בדין בהיתר בוודאי פועל איסור בע"ז ויהי' אסור במשך אפי' לא נתן מעות ומשני הגמ' דאעפ"י הדין בישראל אין כאן מקח דהוי מקח טעות דאנן סהדי דישראל לא יחפוץ גרוטאות ע"ז והגם שמשך מסתמא בוודאי לא ניחא לי' ליקח ע"ז דהא יאסרו בידו ולכן ברישא יחזור לו יהי' שמעות קונה בגוי הא הוי מקח טעות אבל בסיפא דהי' משיכה וגם כסף ואילו הי' דבר היתר בוודאי לא משכחת חזרה ואם יצרך לקבל הכסף מהגוי בחזרה מתחזי כאילו מקבל דמי ע"ז ואסור משום מ"ע ובזה יש להאריך בהבנת הטור בסי' קמ"ו ובט"ז שם ודו"ק.
<b>ואם</b> כנים הדברים א"כ מעולם לא אמרו בגמ' שיוכל הישראל להתנות עם הגוי שיהי' קונה בקנין ישראל מישראל רק יוכל להתנות על המשפטים אשר יהי' ביניהם יהי' המשפט כמשפט ישראל והוא פי' חדש רק בטלה דעתי נגד ארזי הלבנון מ"א ומהרי"ט וקצוה"ח ובמקו"א אבאר בעזה"י.
<b>נחזור</b> לנידן שאלתינו אילו לא הי' נעשה מכירה שנית ע"י המוכר אשר מכר פרתו לישראל חבירו הי' מקום לדון שהולד אינו קדוש דלמא הלכה כר"ל שזה הוא שיטת רש"י דבגוי מעות קונה ואת"ל דהלכה כר"י דבגוי משיכה קונה דלמא הלכה אם מקבל הגוי שיקנה בכסף מהני כיון שכסף הוי קנין בהקדש וביתומים וגם בישראל עכ"פ בד' פרקים בשנה אשר הניחו חז"ל קנין כסף עיין חולין דף פ"ד ואפי' לא יוכל להתנות לקנות בקנין ישראל כיון מה שקבל הגוי בפני עדים שיהי' קנין נגמר ולא יוכל לחזור בו כמשפט ערכאות שלהם אלא מחיוב לקבל משפט ישראל ויהיה כאן עכ"פ כח אלמות אשר יוכל הישראל לזכות בדין ישראל שלא יכול הגוי לחזור במקחו ומהני לפטור מבכורה וגם זאת שגם בדיניהם הוי הדין כ"ז שלא חזר ומחזיר המעות אם נאנס הבהמה ההפסד על הלוקח א"כ הלא הגוי הקונה לא חזר מהמקח גם עתה והי' מהני לצרף לפטור את הבכור מקדושת כל פטר רחם בישראל כמובן ודו"ק.
<b>ברם</b> כיון שהמוכר בעל הפרה הלך ומכר את הפרה בשעה שכורעת לילד פעם שנית בדמי שווי' ולקח דראנגאבע נמצא שחזר בו מן המקח אשר קבל הדמים מן ישראל חבירו וממילא לא הי' מהני מכירה מה שמכר הישראל הלוקח והתנה לדון בדיני ישראל ולא נשאר רק קנין כסף אשר עשה ישראל הראשון בשעה שכרעה לילד נמצא הולד ספק בכור דאורייתא כמבואר בשו"ע יו"ד סי' ש"ך ודו"ק כנלע"ד. הק' חיים סופר
<b>סימן</b> <b>נט</b>
<b>שאלה</b> גוי שלקח מישראל פרה מעוברת ושילם לו חצי המעות ולקח אותה לביתו בתנאי קודם נתינת המעות שהוא לוקח אותה לביתו לבקר ע"י קרוב שלו אשר הוא מבין גדול על פרה ואם לא תמצא הפרה חן בעיניו יביא אותה בחזרה וצריך המוכר להחזיר לו המעות וקבע זמן שכל חודש ימים יוכל להחזירה כי לא יודע איזה יום יבוא קרובו אבל בבטח יבוא בתוך חודש ימים ואחר כ"ב יום בא הגוי בחזרה עם הפרה וגם הולד אשר ילדה אצלו והוצרך הישראל להחזיר לו חצי המעות מקח שקבל ומה יעשה בולד הבכור הנולד בבית הגוי אם הוא קדוש או לא.
<b>תשובה</b> הדבר צריך חקירה גדולה אם אין בולד קדושת בכורה ואבאר בעזה"י הנה הר"ן בע"ז דף ט"ו הביא קושית ראשונים למה צריך הגמ' לומר דאסור למכור בהמה משום נסיוני ולאו דמחמר תיפוק לי' משום שביתת בהמתו ותי' וז"ל אבל אני אומר שאין צורך לדחוקים הללו דבנסיוני ליכא משום שביתת בהמתו כלל לפי שדרכן של בני אדם שקוצצין לבהמה דמי' ואח"כ מנסין אותה ואם מוצא הלוקח טעות במקחו מחזירו ואם רוצה בה הרי הוא ברשותו וכל כה"ג ברשות לוקח הוא דהו"ל כהאי דתניא בפרק השוכר את האומנין בדף פ"א ובפרק ד' נדרים הלוקח כלים לשגר לבית חמיו ואמר לו אם מקבלין אותם ממני הר"ז ניתן לך דמיהם ואם לאו אני נותן לך לפי ט"ה שבהם ונאנסו בהליכה חייב וטעמא דמלתא דכיון שדבר תלוי ברשות לוקח הרי הן שלו עד שנגלה בדעתו שאינו חפץ במקחו ואל תטעה לומר שבתורת שאלה נגעה בה לומר שהרי הוא כשואל בהן כ"ז שלא החזירן שהרי בפרק הספינה דף פ"ח אייתינן לה גבי האי דשמואל דהנותן כלים לאומן ונאנס בידו חייב וה"מ דקייצי דמיו כעובדא דהאי גברא דאייתא קרא כלומר דלועים לפומבדיתא אתא כל חד ושקל קם אקדישינהו ואמרי' התם כיון דקייצי דמיהן אין אדם מקדיש דבר שאינו שלו אלא מתורת מקח נגעו בה שאם אין עליהן אלא שואל הו"ל כפקדון ואיתא בעינא דמצי מפקיד מקדיש כמ"ש רב אלפס ז"ל בפ"ה דב"מ אלא וודאי מתורת מקח נגעה בה שברשות לוקח הוא עד שיחזיר מקחו והלכך בכה"ג שביתת בהמתו אין כאן ספק שאין בהמה זו שלו אלא של לוקח אבל מ"מ איסור מחמר יש כאן דכיון דשמעה לקלא ואזלה מחמתי' אין הפרש בין בהמתו לבהמת חבירו שהאיסור זה עצמו עושה אותו שאם אי אתה אומר כן בטלת איסור מחמר לגמרי שכיון שאין במחמר חיוב מלקות ולא קרבן מה הוא איסורו אם הבהמה היא שלו אפי' לא שמעה לי' לקלא עובר משום שביתת בהמתו ואם אינו שלו אפי' שמעה לי' לקנא אין כאן איסור כלל אלא ודאי כל היכא דשמעה לי' לקלא בין בהמתו דידי' בין שאינו שלו הו"ל מחמר לפי שבשבילו נעשה מלאכה זו ואע"ג דבכולי תלמוד אמרינן מחמר אחר בהמתו מילתא דשכיחא נקטינן עכ"ל.
<b>תמצית</b> דבריו אם הלוקח מישך החפץ אשר קץ דמי' הגם שמתנה שיוכל להחזיר אחרי הביקור אם לא תמצא חן בעיניו מאותו שעה והלאה הרי הם שלו עד שעה שיגלה דעתו שאינו חפץ במקחו ואינו עובר על שביתת בהמתו בשבת וק"ו בנידן שאלתינו נענין בכור דכל זמן שהגוי לא גילה דעתו שאינו חפץ במקחו הרי היתה הפרה שלו וממילא אין זה פטר רחם בישראל ואין הולד קדיש ודו"ק.
<b>הן</b> אמת שמה שמחליט הר"ן דבכה"ג הוה הבהמה שלו של לוקח כאשר כתב וז"ל דכיון שהדבר תלוי ברשות הלוקח הרי הן שלו עד שיגלה דעתו שאינו חפץ במקחו עכ"ל ומביא מהאי דמייתא קרא פלא מנ"ל שהם שלו של לוקח דלמא לעולם דעדיין הם שלו של מוכר כיון דעדיין יוכל הלוקח לחזור בו ומה דלא יוכל המוכר להקדישם הוא מטעם אחר דלהקדיש דבר צריך להיות להמקדיש שני דברים כדאמרינן בגזל שניהם אינם יכולין להקדישו זה הוא הגזלן לפי שאינם שלו וזה הוא הנגזל לפי שאינם ברשותו עיין בב"ק דף ע"ח וא"כ בהאי קרא כיון דלוקח יוכל להחזיק בהחפץ בעבור דמי' אם כן החפץ ברשותו ולא יכול המוכר להקדישו יען דחסר ממנו הרשות והוא טוב יותר מגזלן דהלא בא לו בהיתר וכאן בא לו הרשות בהיתר אבל לעולם דשלו של לוקח לא הוה ומצאתי ראיה לדברי דבפ"ו מהלכות ערכין בהלכה כ"ד כתב וז"ל הגוזל את חבירו ולא נתיאשו הבעלים שניהם אינן יכולין להקדישו זה לפי שאינו שלו וזה לפי שאינו ברשותו וכן כל כיוצא בזה עכ"ל ובה' כ"ה כתב וז"ל מי שהי' מוכר דלועים או בצים וכיוצא בהן ובא לוקח ונטל אחת והלך לו אם הי' כל דמי אחת ואחת קצובים הר"ז כמי שפסק ואין המוכר יכול להקדיש דלעת זו שהרי אינה ברשותו ואם אין הדמים קצובים והקדישה מקודשת שעדיין ברשותו היא שזה שלקחה לא לקחה דרך גזילה וכן כל כיוצא בזה עכ"ל הרי שפתיו ברור מללו דלכן לא יכול המוכר להקדיש יען דאין הדלעת ברשותו אבל לא הזכיר לפי שאינו שלו עוד והגם דגמ' בב"ב מזכיר הטעם אין אדם מקדיש דבר שאינו שלו דמורה בפשטות כהר"ן בכל זאת השכל נותן כדברי הרמב"ם שהפי' בגמ' שאין אדם מקדיש דבר שאינו שלו עוד דומי' דביתו שיהי' גם הרשות שלו וצע"ג.
<b>אמנם</b> לו יהי' באמת כדברי הרמב"ם שהלוקח קנה רק הרשות אעפ"כ נ"ל כיון דשביתת בהמה ילפינן או מן פסוק למען ינוח שורך כמוך או מפסוק לא תעשה מלאכה אתה ובהמתך והוא עשה או לאו עכ"פ שורך או בהמתך כתיב היינו שלו כמו איש כי יקדיש ביתו צריך שיהי' גם הרשות שלו אבל אם גזל אחד בהמתו ועובד בו בשבת אין צריך לפזר הון כדי שלא יעבור על שביתת בהמתו דכיון דגזלן קנאה להיות ברשותו א"כ לא נקרא אצל הנגזל שורך או בהמתך ואינו עובר על עשה או לאו דשביתה כלל בשלמא אם המחזיק בבהמה אינו מכווין לגוזלה אז צריך להפקיר בהמתו בשבת עיין סי' רמ"ו בהל' שבת דאז לא חסר מבעלים הרשות אבל בבהמה הנגזלת אפי' יוכל לפייס לגזלן שלא יעבוד בה אינו צריך כי אין הבהמה שלו שחסר לו הרשות ודו"ק (ועיין בצמח צדק בקנין אלמות ומהרא"י).
<b>ולפ"ז</b> ה"ה לענין קדושת בכור דכתיב בקרך וצאנך ובהמת הפקר פטורה כאשר מבואר בתוספתא הובא במהרי"ט אלגאזי ריש בכורות ה"ה אם אחד גזל פרה מעוברת וילדה אצלו והחזירה אח"כ עם וולדה אין בולד קדושת בכור דהא בשעת לידה הי' חסר לישראל הרשות ע"י גזילת הגוי ולא נקרא בקרך או צאנך ואינו קדוש כמו בהפקר וק"ו דהא בהפקר הי' יכול לזכות בו וכ"ש כאן בשעת לידה עיכב הגזלן שלא יוכל להיות שלו ודו"ק.
<b>ובנידן</b> דידן נ"ל להוסיף נופך דהרי"ט אלגאזי חקר למה יהי' בהמת הפקר אינו קדוש בבכורה הא בפטר רחם תלי' רחמנא וקדוש מאלי' ותי' דעכ"פ צריך להיות ראוי לבילה שבעלים יקדישו בפה דכתיב תקדיש עיין רמב"ם ובהפקר דאין לו בעלים אשר יכולין להקדישו אינו קדוש וא"כ כאן דמבואר בגמ' בקייצי דמים ולקח הלוקח אין המוכר יכול להקדיש א"כ ממילא ג"כ ממועט מן פסוק מכל מקנך או שורך או צאנך דבכה"ג אינו קדוש בקדושת בכור יען דמוכר לא הי' יכול להקדיש וגרע מבגזלן דכאן עפ"י כח היתר חסר מהמוכר הרשות בשעת לידה וגרע מהפקר דלא הי' יכול לזכות בו בשעת לידה דמעכב כח הלוקח שלא יוכל המוכר אז לזכות בו להיות ברשותו להקדיש ודו"ק.
<b>ולא</b> אכחד כי מה דפשיטא לי' להר"ן דליכא איסור שביתת בהמתו אם לקח לנסיוני דלא כתוס' בע"ז דף ט"ו ושאר ראשונים יען דהוה בהמה של לוקח עד שחוזר בו מצאתי בירושלמי כמעט להיפוך בפ"ק דע"ז כתב וז"ל מכיון שהוא מכרה לו לא כבהמתו של נכרי הוא ר' אמי בבלייא בשם רבנן דתמן פעמים שמכרה לו לנסיון ומחזירה לאחר שלשה ימים ונמצא עובד עבודה בבהמתו של ישראל מעתה לנסיון אסור שלא לנסיון מותר זו מפני זו עכ"ל מזה נגלה דאם מחזירה לא הוה לוקח כלל ועבר ישראל על שביתת בהמתו וממילא יהי' בולד קדושת בכור וצע"ג.
<b>והנראה</b> ליישב דנפלאת בעיני איך השמיט הר"ן דברי הירושלמי במקומו וגם הרמב"ן במלחמות השיג מירושלמי הנ"ל על הרז"ה שרוצה להתיר שכירות ביום ה' או אולי אפי' מכירה והשיג עליו מירושלמי הנ"ל שהביאו בשינוי לשון מעט ואיך לא הזכירו הר"ן וצע"ג.
<b>ואשר</b> נ"ל הוא כך דלכאורה יפלא איך כתב הר"ן דליכא בנסיוני שביתת בהמתו וק' הא לא נתן דמים רק משך אך לא ק"מ דלר"י בישראל לישראל מעות קונה ובין ישראל לנכרי משיכה קונה וא"כ שפיר ליכא איסור שביתת בהמתו דנכרי קנה מן התורה במשיכה (ובהאי קרא בב"ב דף פ"ח דהוה בין ישראל לישראל מוכח דמהני קנין דרבנן משיכה אפילו על איסור דאורייתא ואי"ה אבאר במק"א) אבל הירושלמי לשיטתו אזיל בפ"ח דשביעית דר"ל סובר מעות קונה ור"י משיכה שכתב שם וז"ל ופלוגתא דר"י ור"ל על דעתיה דר"י דו אמר אין המעות קונות דבר תורה דמי אוכלין נתן לו על דעתי' דרשב"ל דו אמר מעות קונות מן התורה דמי עצים נתן לו עכ"ל וכיון דר"י סובר אין מעות קונות בישראל אלא משיכה א"כ בעכו"ם משיכה אינו קונה אלא מעות ומאי מהני שמשך הלוקח ומנסה אותו כיון שלא נתן מעות וא"כ אם מחזירה אח"כ הרי עבד בבהמת ישראל אבל בנידן דידן דר"י סובר בישראל מעות קונות ובעכו"ם משיכה קונה א"כ ליכא בנסיוני מי שפרע ודו"ק ובזה מיושב קו' רמב"ן על הרז"ה שהבאתי למעלה דאין מירושלמי סתירה כלל לדין של הרז"ה וק"ל ובפני משה שם התפלא על ירושלמי מגמ' בב"ב דף פ"ח ותי' דהר"ן הסביר דמסתמא קייץ יעו"ש וא"כ בנידן דידן שהי' מעות וגם משיכה אז לכ"ע הולד אינו קדוש כמש"ל ודו"ק.
<b>ולולא</b> דמסתפינא הייתי מחדש דבר בוודאי אם משך לבקר שאם ימצא חן בעיניו יהי' לקנין עולם אז הגם אם מחזירה הי' עכ"פ קנין לזמן והי' ברשות לוקח וגם שלו הוה עד שיחזיר אבל אם ימשוך רק על זמן שבשום אופן לא יקח אותו עכשיו רק אם ימצא חן בעיניו אז יקח פעם אחרת לחלוטין ועכשיו הוא לוקח רק קנין לזמן שאם תמות הבהמה יהי' ההיזק שלו ואם תחי' יביאה אותה בחזרה אז בוודאי אם מביאה בחזרה נמצא עובד בבהמת ישראל דקנין לזמן אינו פועל שלא יהי' אסור בעבודת בהמת ישראל וברמב"ן מביא לשון הירושלמי וז"ל ובירושלמי נמי אמרו כאן טעמא פעמים שהוא מכרו לו משום נסיון והוא מחזירו לאחר שלשה ימים נמצא עובר עבירה בבהמתו של ישראל עכ"ל כל המסתכל יראה שכל המכר הוא משום הנסיון ובוודאי מחזירו לו אחר ג' ימים ואז נמצא שעובר עבירה בבהמת ישראל ויש לי להאריך בזה.
<b>וחפשתי</b> באוצר התשובות מרן חתם סופר ז"ל ביו"ד שי"ג בד"ה אנן שכתב וז"ל ואפי' ילדה תחת יד הגוי הקונה הייתי מסתפק כיון שעכ"פ יכול להחזיר כמבואר בב"ב פ"ח בעובדא דקרא שם עיין שם רשב"ם ד"ה אטו ורמב"ן שם עדיין לא מקרי יד גוי באמצע עכ"ל ולדעתי דשאני התם שהי' רק גמר בלבו לקנותו אבל לא אמר ולא משך כלל אח"כ אחר שגמר בלבו אז בוודאי כיון שיוכל לחזור אפי' בלא שום תנאי כלל ולא צריך לגלות דעתו שחוזר ממה שגמר בלבו אז בזה שמחזירו נעקר הדבר ולא הי' קנין והוצרך הגמ' לומר בירא שמים הוה המחשבה גמר הדבר אבל אם קץ הדמים ומשך אלו לא התנה שיוכל להחזירו לא הי' מועיל לו לבטל המקח רק שהתנה שנוטל לבקר ויוכל לבטל המקח מצידו ולא מצד המוכר אז נשלם הקנין עד שמגלה דעתו שחוזר בו ולכן שם במעשר בודאי גם המוכר הי' יכול לחזור שלא למכור כלל כיון שלא משך לשם קנין ולכן לולא שירא שמים אשר אינו חוזר ממחשבתו הי' הדין אם מהדרו שהוא פטור ממעשר אבל בוודאי אם לקח והתנה שיוכל להחזירו אחר שעה אם ימצא חן בביתו הוא חייב במעשר ודו"ק.
<b>וכגון</b> זו צריך אני לעורר דכל זה אם עכ"פ לא הי' בהחפץ איזה מום או חסרון אשר אפי' אם הי' לוקח סתם בלי תנאי הי' מקחו מקח טעות רק שבא מכח שהוא התנה שלוקח כדי לבקר אם ימצא חן אז אמרינן אפי' מחזירו כפי תנאו שעכ"פ הוה קנין עד שמגלה דעתו אבל אם נמצא מום או חסרון אשר אפי' לא בתנאי הי' מקחו בעל ממילא אפי' התנה שיוכל להחזירו ומחזירו לא הוה קנין עד עכשיו ובזה מיושב מה שרמז אדמ"ו הגאון ז"ל מח"מ סי' רל"ב סעיף ח"י ודו"ק (ועיין בח"מ סימן רע"ו ובנתיבות שם).
<b>סוף</b> דבר הכל נשמע שבנידן דידן דהוה מעות וגם משיכה רק התנה ע"מ לבקרו אם תמצא הפרה חן בעיני קרובו אבל לא נמצא לפרה שום מום וחסרון נגלה וטרם שחזר ילדה שולד אינו קדוש בקדושת בכור כנלפע"ד. הק' חיים סופר
<b>סימן</b> <b>ס</b> ברכת שמים מעל עלי ראש גבר הוקם על חומת התורה ובידו אנך עבודה עיניו על אפיקי הליכות עולם לדרוש ולחקור על נתיבות הפוסקים כבוד הרב ר' שבתי איש ליפשיטץ נ"י מ"ץ בישוב יולניטצי.
<b>אחד"ש</b> אודיעהו כי קבלתי שאלתו אודות לרפאות בעצם מת והגם כי קשה עלי כעת להשיב אמרתי הלא גם זה בכלל פקוח נפש להיות זריז להשיב במעט אשר חנני ד' להקל ולא להחמיר אך כמדומה לי שכ' במכתב אחר שהגאון הגדול מלבוב נ"י הוא רבו שלמד אצלו א"כ הא רבו קיים וד' יאריך ימיו בטוב ובנעימות ישאל מפיו דבר הלכה למעשה ולא יסמוך עלי בלבד.
<b>שאלה</b> באיש אחד חולה בחולי נכפה ר"ל זה שנים רבות וטפלי תלי' בי' ועד הנה עשה כמה סגולות ורפואות וכולם הי' בלא יועיל וכעת נדפס מחדש ספר אחד על לשון אשכנז נקרא עת לעשות ושם כ' סגולה בשם הרמב"ם ז"ל ליקח עצם מן המת ולכתוש במכתשת והאבק ההוא ישתה החולה הנ"ל עם מים ונשאלתי ע"ז אם מותר לעשות כן או לא והשבתי אם הרפואה הנ"ל בדוקה הוא בודאי מותר לעשות ולית מאן דחייש לה כי אנן קיי"ל בכל מתרפאין אפי' באיסורי הנאה חוץ מע"ז וכו' אבל דא עקא שהרי אין ידועה לן אם הרפואה בדוקה הוא עכ"ל.
<b>תשובה</b> הדבר צריך התבוננות רב ועזר מד' שלא אכשל בדבר הלכה ח"ו ואני תפילה גל עיני ד' ואביטה נפלאות מתורתיך.
<b>וטרם</b> אקדים הערה אחת ראיתי לאדמ"ו חת"ס ז"ל ביו"ד סי' של"ו שהתפלא על הגאון נב"י מהד"ת יו"ד סי' ר"י שחקר בעובדא דידי' שהרופאים חתכו מאיש ישראל אבן מכיס ר"ל ומת בידם ורצה לפתוח את הכיס להסתכל בו במקום ההוא לראות במופת שורש המכה ההוא להתלמד מזה לדעת איך יחתכו בעתיד אם יבא לפניהם מכה כזו אם מותר לנוולו בעבור להציל לאחרים כי החולה הנ"ל ר"ל סכנה בנפש והתפלא אדמ"ו תיפוק לי' דמת ישראל אסור בהנאה ותי' בדוחק דבלא"ה מדחה הנב"י דעדיין אין פקוח נפש לפנינו עכ"ד.
<b>ולדעתי</b> לחדש דבר בוודאי ליקח חלק מן בשר ועצמות המת ולעשות ממנו תחבושת לרפואה הוא דאסור דמת ישראל אסור בהנאה דילפינן בע"ז גז"ש שם שם מעגלה ערופה אשר העגלה נקראת קדשים מה קדשים אסור בהנאה אף מת אסור בהנאה אבל להסתכל במת ולראות במחלתו אשר שלט בקרבו ויבין מזה לבב חכם הרופא איך הושרש המחלה מאין מקורה וחצבה וע"י חכמתו יבין מהסתכלות להיות נזהר בעתיד בחיתוך האבן ר"ל אשר חכמתו עמדה לו לדעת מהבטה של המת איך יעשה בעתיד לא נקרא נהנה מן המת דגם בקדשים מותר להסתכל אם נטרפה דקול מראה וריח אין בו משום מעילה והגם דמ"ל פ"ח מהל' כלי מקדש כתב דמי שמדליק פתילות מעל רק אם הודלק בהיתר מותר להנות שם ניחא דאם מדליק עושה פעולה להנאת הגוף שנהנה הנאה של כילה אבל להסתכל בגביעי או מנורה של מקדש והאומן ילמד בהסתכלו איך עושין כזה בודאי אין בזה מעילה הגם שיושב בצל בנין הקודש או תומך עליו מעל כמבואר ברמב"ם פ"ח מה' מעילה ה' ד' שאני התם דנהנה גופו הנאת פרוטה מחפץ ההקדש אבל בהסתכל בחפץ של הקדש והוא ילמד בהבטה מעצמו שחכמתו עמדה לו והחכמה תחיה את בעליה אבל עכ"פ אין נקרא נהנה במה שמסתכל בהקדש הלא הראו לישראל ראו חבתכם לפני המקום השלחן עם לחם הפנים והכרובים כמער איש וליות (והפסוק לא יבאו לראות כבלע את הקודש ולא ימותו הוא ענין אחר לראות כבוד ד' עיין רמב"ן שם) ואטו מי שמלמד לתלמידו לאמור ראה בעיניך כזה מום להתיר בהמות קדשים וכזה אין בו מום קבוע הכי נאמר שהתלמיד מעל יען שמוסיף חכמה לפניו במה שמסתכל בבהמות קדשים זה לא מסתבר וה"ה ברופא שחותך כיס המת שם באיזמל להסתכל בו לראות בעינים שורש החולי כדי להוסיף דעת מחכמתו זה לא נקרא נהנה דמת ילפינן מעגלה ערופה שהוא כקדשים ולא חמור מת מקדשים כנלפע"ד בעזה"י.
<b>ואוסיף</b> נופך הגם שרופא זה ישלם כסף בעבור שנותן לו רשות להסתכל שם א"כ נגלה שנהנה שוה כסף מן המת ושיעור הנאת מת הוה פרוטה לק"מ בודאי הנהנה מן המת שוה פרוטה אשר נחשב לכל העולם הנאת פרוטה עיין עירובין דף ל"א אי מצות להנות נתנו אסור להניח עירוב בקבר יעו"ש שאני התם דהנאת שומר מאכליו הוה הנאה שוה לכל איש וה"ה שומר מאכל עירוב הוה הנאה אי מצות להנות נתנו אבל המסתכל בהקדש או במת או בע"ז אשר אין בהסתכלות הנאת הגוף רק הנאת חכמה למי שיש לו לבב חכם שבעיניו יראה ובלבבו יבין שלא יזיק עוד בעתיד או לדעת איך יעשה ציורים ופרחים ושושנים אם יעשה כלי כמוהו אין זה הנאת החפץ השוה לכל רק החכם יוסף בדיעה חכמה ודעת לפניו ע"י רוחב בינתו ודו"ק.
<b>והי'</b> בדעתי להאריך איך ספרו חכז"ל שרבינו קדוש בא לביתו בכל ליל שבת עיון כתובות דף ק"ג והי' ניכר לבני ביתם אפילו לאמתי' ואין הנאה גדולה לאשה ובניו כמוה ואיך נהנו מן המת אלא ההסתכלות כדי להנות אין בו איסור (ידעתי שעפ"י נסתר אין משם ראי') וכן איך עבר שאול והעלה לשמואל ובישר לו מחר אתה במחיצתי איך נהנה מן קולו ודבורו אין לומר דאין ראי' דהא עבר אז שהלך לבעלת אוב אבל עכ"פ איך דבר לו שמואל ומכשיל אותו רק יש לומר במתים חפשי מן המצות א"כ אין על שמואל איסור ובכל אופן דבר גדול הוא שאליהו לא מת ובא חיים למעלה שיעמוד חי לבשר בשורות טובות להגון שלא יהי' כאלו נהנה מן מת אפי' בדבור והי' להאריך מכמה ספורי חכז"ל איך דברו עם המתים וגם להביא ראי' מן רבב"ח שהסתכל במתי מדבר וחכמים הקפידו שלא הסתכל בציצית שלהם והלא בגדי מת אסורים בהנאה אלא עכ"ח להסתכל ללמוד מותר דזה הוא הנאת חכמה של החי ויש לי עוד להעיר במעשה קלפטרא שמרדו בה שפחותיה ובדקו למתי נגמר הולד עיין בנדה דף כ"ד אך המה הי' הרוגי מלכות אבל אין התכלית בזה לנידן שאלתינו והבן בעז"ה.
<b>ובזה</b> יש לי להעיר על חקירת משנה למלך פי"ד מה' אבל אם רשאי ללמוד מן המומי' אשר יולמד שם חכמת רופאים הלא נהנים מן המתים ומת אסור בהנאה יעו"ש שהאריך ולדעתי יש להעיר כי אין זה הנאה מה שרופאים יראו בעינים מה שלומדים באסכולי שלהם ומורה שלהם מראה לפניהם במומי' הנ"ל כל איברים וגידים ועורקים כדי שיבינו בחכמתם ודו"ק.
<b>ולא</b> אמנע להודיע בקיצור נמרץ שדברי מ"ל שם שהעיר אי מת עכו"ם אסור בהנאה והביא סתירות גדולות ולדעתי יש ב' חקירות ליישב (א) דאיסור הנאה דמת ילפינן מעגלה ערופה דנקראת קדשים וא"כ בכיבוש מלחמה דקונה אפילו הבית המקדש עם כלי תשמישו יצא לחולין ע"י כיבוש מלחמה דכתיב כי באו בה פריצים ויחללוה עיין בע"ז ובבעה"מ וברמב"ן במלחמות שם דברים נפלאים וה"ה המת במלחמה נקנה ומותר אפי' בשרו ועצמיו דהא גם קדשים יצאו לחולין ע"י כיבוש עיין גיטין דף ל"ח וישב ממנו שבי וא"כ ל"ק מדוד שקידש בת שאול בשני מאות ערלות וג משנה בשבת אם הוציא כזית מן המת וכדומה מן הקו' יעו"ש (ב) יש לחקור דכתיב ותמת שם מרים וילפינן גז"ש שם שם וא"כ דווקא המת בידי שמים כאשר מתה מרים מיתה טבעיות וילפינן מת כזה אסור בהנאה אבל מי שנהרג ר"ל ומת בלא עתו כשנות אדם עלי ארץ אז אין המת אסור בהנאה מדאורייתא יען דאמרו חכז"ל בשבת דף ק"ח משל לשני בני אדם שנתחייבו הריגה למלכות אחד הרגו מלך ואחד הרגו איספקליטר איזה מהן משובח זה שהרגו מלך עכ"ל א"כ זה שמת על מטתו כדרך כל ארץ הר"ז משובח ואסור גופו בהנאה אבל זה שנהרג ע"י איספקליטר הר"ז גרוע ומותר בהנאה ומיושב בזה רוב סתירות וקו' בעל מ"ל שם יעו"ש ומיושב קו' מר"ן חת"ס מבכורות מ"ה ומגיטין מ"ג ובעבור זה לא נאמר במרים שמתה בנשיקה שחכז"ל אמרו שמתה בנשיקה רק לא הוזכר מפני שהיא אשה ולדעתי זה הטעם דלא נאמר שרק מי שמת בנשיקה אסור בהנאה לכן לא כתוב בה מיתת נשיקה כדי ללמוד לכל ישראל שמת מיתה טבעיות על ידי המלאך אסור בהנאה כמובן ויש לי בזה לברר מכמה מקומות בתנ"ך ועיין בתהלים נתנו נבלת עבדיך מאכל לעוף השמים בשר חסידך לחיתו ארץ ובדברי חכז"ל ויש בזה להאריך למה השביע דוד את שלמה להרוג שמעי ויואב ומדוע הרוגי ב"ד יש להם בית הקברות לפני עצמם ומדוע היה בעגל אשר הרגו לפי חרב השאר בהדרוקן ר"ל ועיין ברמב"ן שם ולהבין מדוע עלה במחשבה לפניו בעשרה הרוגי מלכות וכאשר ספרו חכמינו ז"ל שתמה אדם הראשון כשראה שאיל יפול בחרב וכשראה שמסריקין בשר ר' עקיבא וחבריו והדבר גדול ועמוק כפי המשל בשבת דף ק"ח ואכ"מ ולא באתי רק להעיר ולהרחיב גבולי תורה כי עץ חיים היא למחזיקים בה אורך ימים בימינה בעזה"י.
<b>עוד</b> נפלאתי על אדמ"ו ז"ל בסי' של"ו הנ"ל שכ' על נידן שלו שישראל רצה למכור עצמו בחייו שלאחר מותו יהי' גופו לחכמי רופאים לנתח אותו לנתחיו ללמוד הלכות רופאים וכו' וז"ל הנה זה איננו נכנס בגדר פקוח נפש כלל וכלל א"כ כל למודי רופאים ידחה שבת ויעיין בשאילת יעב"ץ ח"א תשובה נפלאה דכיון שאין פ"נ איכא משום איסור הנאה וגם משום ניוול אם על ניוול של עצמו לא חס כל שלא חס על כבוד קונו ראוי לו שלא בא לעולם עכ"ל.
<b>והנה</b> גוף הסברא אשר חידש הנב"י והסכים עמו אדמ"ו ז"ל דהא פקוח נפש דוחה כל עבירה הוא דווקא אם הנפש מישראל מסוכן לפנינו אז פקוח נפשו דוחה הכל אבל לעבור עבירה בעבור פקוח נפש אשר לא בא לפנינו לא הותרה שום עבירה הוא דבר נחמד מאוד ובמקו"א הוספתי דעיקר הלימוד ביומא פ"ה משום דכתיב וחי בהם ולא שימות בהם היינו דתורה גילתה לכל בר ישראל שהוא מחויב לשמור המצות אם יכול לחיות בהם אבל אם בעבור לשמור מצוה ימות מותר לו לעבור על המצות להחיות על נפשו וע"כ מותר לו להתרפאות בכל איסורים חוץ מג"ע ע"ז שפיכת דמים וחוץ אם המאנס מכווין להעבירו על הדת דשם כתיב ונקדשתי הוא מ"ע בפני עצמו ואם לא קידש השם ביטל מ"ע הנ"ל אבל שאר איסורים אשר צריך לעבור לא יענש דהא כתיב וחי בהם ולא שימות בהם ולא אמרינן כיון דיש עשה שימסור נפשו א"כ הדרא כל עבירות לאיסורא קמא (עיין תוס' ביצה דף י"ב בפסולי מוקדשים מגיזה ועבודה) זה אינו דמצוות נתנו להחיות בהם ולא שימות בהם ע"כ הגם דביטל מ"ע של ונקדשתי עכ"פ על שאר עבירות לא יענש ועיין בפוסקים באנוסי שפניא ר"ל אבל עכ"פ התורה דיברה עם ישראל המסוכן וכיון שהותר לחולה בעצמו לעבור על המצוות כדי לרפאות עצמו מותר לכל ישראל לעבור עבירות כדי להצילו משום לא תעמוד על דם רעך והוה לא אפשר ולא קמכוון לעבור העבירה דהוא מחויב לעשות כזה בעבור חבירו החולה דזכין לאדם שלא בפניו ואפי' קטן דלא הוה בר שליחות שאני שליחות הזה אשר התורה עושה לו זכות הזה כמו בנשיאים לירושת ארץ עיין קדושין בסוגיא דשליחות ועיין בש"מ כתובות י"א ובקצו"ח סי' ל"ט בשם ריטב"א והבן.
<b>אמנם</b> הדבר ברור דזכות החולה הוא כי יקרה נפש ישראל בעיני ד' לוותר כנגדו המצוות כדי להחיות עיין בפירוש משניות יומא וא"כ אם יש חולה מסוכן אז הוא זוכה שיוכל הוא להחיות את נפשו אפי' במעשה עבירה והוא וכל ישראל מותרין לעבור בעדו אבל כל זמן שאין מסוכן לפנינו אסור לישראל לעבור עבירה בעבור שיתרמה ברוב ימים מסוכן דאפילו אותו האיש זוכה בזכות משעה שיסתכן אבל לא למפרע דאטו אם הרופאים יאמרו על איש בריא אם לא ואכל בשר חזיר בכל יום יחלוש ויבא לידי סכנה אחר רוב שנים יהי' נחשב לפ"נ לאכול חזיר חס מלהזכיר כזאת דמשעה שבא החולי שיש בו סכנה הותרה לו המצוות וא"כ איך יעבור איש על עבירות יען שברוב ימים יבוא לפניו פקוח נפש ונכון דברי נב"י ודברי אדמ"ו ז"ל דכל זמן שאין הפקוח נפש לפנינו לא הותרו העבירות ודו"ק.
<b>ובזה</b> אמרתי דבר חדש בעזה"י לתרץ קו' גדולה אשר הקשה הגאון ר' ברוך פרענקיל ז"ל בשו"ת עטרת חכמים על תוס' בפסחים דף מ"ו בד"ה רבה שהקשה וז"ל וא"ת אי אמרינן הואיל א"כ בטלת כל מלאכות שבת הואיל וראוי לחולה שיש בו סכנה וי"ל כיון דלא שכיח כלל לא אמרינן הואיל עכ"ל והקשה לפ"ז הא תוס' בחולין דף ט"ו הקשו וא"ת אם יש מוקצה לחצי שבת אמאי שרי לר"מ בשוחט לחולה והבריא וי"ל כיון שרגילות שחוזר לחליו לא הוה מוקצה עכ"ל והקשה הנ"ל א"כ דשכיח שחוזר לחליו א"כ איך יתחייב השוחט בשבת שם הא נימא הואיל אם יחזור לחליו וצע"ג.
<b>ולפמ"ש</b> לק"מ דפקוח נפש דוחה שבת רק אם כבר פקוח נפש עומד לפנינו אבל כל זמן שאין לפנינו איש מסוכן אסור לחלל שבת בעבור פן יולד סכנת נפשות ומי שעושה להצילו מחיוב דמצות פקוח נפש אין לו אלא מקומו ושעתו ולא בעבור סכנה אשר יולד בעתיד ותוס' הקשה אי אמרינן הואיל א"כ בטלת כל מלאכות שבת דנימא הואיל וראוי' לחולה שיש בו סכנה פן יובא לכאן חולה שיש בו סכנה בשעת שנעשית המלאכה ותירץ דחולה שיש בו סכנה לא שכיח דנימא שיש עכשיו בשעת מלאכה חולה מסוכן אשר יבוא לכאן אבל נימא דשוחט לא חייב יען דשכיח שיחזור החולה להיות מסוכן אחר שעה ושתים אז ל"ק דנימא הואיל דהלא בשעת מלאכה לא הוה חולה מסוכן ומאי יועיל לו אם יולד אח"כ חולה מסוכן ודו"ק.
<b>ובזה</b> יש לי ליישב קו' אחת אשר כתב לי הגאון הצדיק הרב ר' משה שיק נ"י אב"ד דק"ק חוסט על דברי פרמ"ג שהבאתי בספרי שערי חיים דאסור לישראל לחלל שבת על מחלל שבת בפרהסיא יעו"ש והקשה הגאון הא קשה קו' התוס' בפסחים נימא הואיל על מלאכות שבת ותירצו דלא שכיח אבל כאן שהוא ישראל מסוכן רק רשעו מעכב שלא לחלל שבת ואמרינן הואיל דהא שכיח שמסוכן יעשה תשובה ועוד הלא יש מיעוט דמהרהרים בתשובה וספק פקוח נפש דוחה שבת עכ"ד והשבתי להגאון דיש כאן חזקת קמא שהי' רשע ורוב אינם חוזרים ויש רוב וחזקה כנגדו ואכ"מ ולפמ"ש לו יהי' שישוב אח"כ ויחזור להיות בכלל ישראל אשר מותר לחלל שבת בעבורו אבל עכ"פ עכשיו כל זמן שאינו חוזר בתשובה אסור לחלל שבת בעבורו דלו יהי' שיחזור בתשובה יהי' מאז והלאה בכלל ישראל אבל לא למפרע שמעט מזעיר שיהי' בעל תשובה עד שזדונות נעשו כזכיות "וחטאים אליך ישובו" שהחטאים המה העבירות ובקשו את ד' לעמוד לפניו כי המה נעשים מצוות והבן.
<b>אך</b> בעיקר הדבר אשר הוכיח אדמ"ו ז"ל שכ' שא"כ כל למודי הרופאים ידחה שבת יעו"ש וכן מצאתי לנב"י סימן ר"י הנ"ל שכ' וז"ל אבל בנ"ד אין כאן שום חולה צריך לזה רק שרוצים ללמוד חכמה זו אולי יזדמן חולה שיהיה צריך לזה ודאי דלא דחינן משום חששא קלה זו שום איסור תורה אפי' איסור דרבנן שאם אתה קורא לחששא זו ספק נפשות א"כ יהי' כל מלאכות רפואות שחיקת ובישל סממנים והכנת כלי איזמל להקזה מותר בשבת שמא יזדמן היום או בלילה חולה שיהי' צורך לזה ולחלק בין חששא לזמן קרוב לחששא לזמן רחוק ק' לחלק וחלילה להתיר דבר זה עכ"ל.
<b>ולענ"ד</b> יש ליישב הלא התוס' בפסחים הקשו דנימא הואיל ובעלת כל מלאכות שבת ותירץ דלא שכיח חולה שיש בו סכנה יעו"ש ובחדושי בארתי דבר זה דדקדקתי בלשון תוס' שהקשה א"כ בטלת כל מלאכות שבת תיבת כל מחוסר הבנה הי' די להקשות א"כ בטלת מלאכות שבת דאיזה מלאכה שעושה נימא הואיל וצע"ג ואמרתי בהבנתם דהא מלבד שלא שכיח חולה שיש בו סכנה בשבת אלא אפילו אם ולד חולה מסוכן מנ"ל שיצרך לזה המלאכה אשר עשה למשל שהוא שחט ויארע חולה שצריך ללחם ולא לבשר או הוא אפה והחולה יצרך לבשר וא"כ הוה ספק ספיקא לאיסורא דלמא לא יהי' חולה ואת"ל שיהי' לא יצרך למלאכה זו ושאני הואיל אי מקלעי' לי' אורחי' אז חזי לי' מלאכות אפי' או בישול אשר עשה ואם לומר שיהי' חולה מסוכן ויצרך למלאכה זו זה לא הוה דומי' דהואיל ביו"ט אך קו' התוס' א"כ עכ"פ בטלת כל מלאכות שבת איך תנן חיוב ל"ט חטאות אם עושה כל מלאכות שבת וקשה נימא הואיל דחזי איזה מלאכה לחולה שיש בו סכנה ותירץ דלא שכיח חולה שיש בו סכנה הגם דבודאי כל אדם עומד למות ושכיחי אבל לא נימא שהם נוטים למות בשבת שיצרך לחלל שבת עליהם ולא יצרך לשום חילול שבת עכ"ד שם.
<b>מכל</b> מקום יש לחקור דלמא אם לא משכחת למודי הרופאי' או שחיקת סמנים והכנת כלי רפואה כי אם בשבת למשל אם לא הי' באפשרות שיועילו הרפואות רק אם ילמדו בשבת ויכינו בשבת אז הי' באמת מותר לחלל שבת לצורך למודי רפואות והכנות סממנים דסוף כל סוף ידענו שע"י רפואות יצמיח הצלות נפשות ומותר לחלל שבת בעבור תכלית הצלות נפשותן אבל כיון דאפשר ללמוד הרפואות ולעשות הכנות רפואות בחול אז לא מתירין לחלל שבת פן יבוא היום חולה שיש בו סכנה דאין פקוח נפש לפנינו וגם לא שכיח שיהי' נולד פקוח נפש היום ושיצריך לסממנים הנ"ל דוקא אבל לחתוך כיס המת כדי ללמוד ממנו לדעת לרפאות החולים באותו חולי שכיח לבוא לפני רופאים מומחים בעיר מלוכה אשר שם יקבצו החולים המסוכנים וא"א ללמוד רק אם יחתכו איש החולה דלמא באמת מותר כדי להציל הפקוח נפש אשר יבוא לפניהם בעתיד או להפקיר עצמו לנתחו אחרי מותו כדי שיהי' גאולה לבני ישראל החולים כמוהו דילמא באמת מותר רק ניכר כוונת נב"י שחש פן יחתכו כל המתים ללמוד מהם וגם ניכר כוונת אדמ"ו ז"ל כי חשש על דברי רמב"ן קללת אלקים תלוי שלא חש על כבוד קונו ואוסיף עוד הלא במתים חפשי מן המצוות ואינו מונח עליו מצוה להציל בני ישראל ודו"ק.
<b>ולא</b> אכחד דראיתי לאדמ"ו ז"ל שם שכ' וז"ל ולפ"ז אי היה לפנינו חולה שיש לו מכה כיוצא בה ורוצים לנתח המת הלז לרפואתו של זה קרוב לודאי שמותר עכ"ל ולדעתי עדיין צ"ע דנ"ל לאסור דהגם שהדין הוא דמתרפאין באיסורי הנאה היינו אם האיסור הנאה גורם הרפואה למשל ששותה החולה חמץ או משקה איסור הנאה כדומה או שאוכל בשר נבילה או שמחמם לו מים אפילו בשבת שצריך לו אבל כאן המת הוא איסור הנאה והרופא הוא איש בריא לומד מן המת ואח"כ שהוא יהי' מלומד יצמיח מחכמתו שיתרפא החולה שוש בו אבן אבל עכ"פ הנאה של המת לא יפעל הרפואה לחולה המסוכן החי והא ראי' אם הרופא חפץ אחר שלמד החכמה יניח מלהיות רופא עוד אבל אם מתרפאין באיסורי הנאה היינו שרפואה יצמיח מאיסור הנאה ואם לא ירפא לא נולד הנאה הגם שיאכל אפילו איסור הנאה הלא אותו אכילה צער הוא לו ולא הנאה עיין בש"ך יו"ד סימן קי"ט בשם הסמ"ע והוה כל עיקר הנאה אם יתרפא אבל כאן אפשר הרופא לא ירפא אחרים וכבר נהנה מן המת שהוא איסור הנאה ואולי גם זה בכלל ספק נפשות להקל דלמא יבוא לו חולה והוא ירפא וק"ל.
<b>ועד</b> הנה עזרונו ד' להרחיב גבולו תורה ואחזה לחקור בנידן שאלתו ומעלתו נ"י הביא דברי ט"ז בסימן פ"ד אם ליתן שרץ לנכפה וגם הביא דברי שער אפרים אם מותר למחוק שמות ולכתוב אח"כ קמיע לחולה נכפה ר"ל והכסא רחמים במס' סופרים בפ"ה התפלא עליו שזה תלי' בפלוגתא של הרמב"ם והרמב"ן והרשב"א דרמב"ם סובר שצריך להיות רפואה בטבע ולא עפ"י סגולה והרמב"ן והרשב"א מתירין אפילו ע"י סגולה עכ"פ התפלא על ספר עת לעשות שמביא זה בעצם המת בשם הרמב"ם וזה א"א דרמב"ם סובר דלא מתירין איסור אלא אם הוא דרך הטבעית עכ"ד.
<b>הנה</b> אדבר וירווח לי דדברי רמב"ם לכאורה מופלאים מהכ"ת שלא להתיר אפילו רפואות בדרך סגולה ואמרתי בטעם הדבר דעיין רמב"ן פרשת בחקתי פסוק י"א וז"ל והכלל כי בהיות ישראל שלמים והם רבים לא יתנהג ענינם בטבע כלל לא בגופם ולא בארצם ולא בכללם ולא ביחיד מהם כי יברך השם לחמם ומימם ויסיר מחלה מקרבם עד שלא יצטרכו לרופא ולהשתמר בדרך מדרכי רפואות כלל כמו שאמר כי אני ד' רופאיך וכן היו הצדיקים עושים בזמן הנבואה גם כי יקרם עון שיחלו לא ידרשו ברופאים רק בנביאים וכו' ומה חלק לרופאים בבית עושים רצון ד' אחר שהבטיח ובירך את לחמך ומימך והסירותי מחלה מקרבך וכו' וכך אמרו כל עשרין ותרתין שנין דמלך רבה בר יוסף אפילו אומנא לביתי' לא קרא וכו' וזו היא כוונתם באמרם ורפא ירפא מכאן שניתן רשות לרופא לרפאות לא אמרו שניתנה רשות לחולה להתרפאות אלא כיון שחלה החולה ובא להתרפאות כי נהג ברפואות והוא לא היה מעדת ד' שחלקם בחיים אין לרופא לאסור עצמו מרפאותו לא מפני חשש שמא ימות בידו אחרי שהוא בקי במלאכה ההיא ולא בעבור שיאמר כי השם לבדו הוא רופא כל בשר שכבר נהגו וכו' אבל ברצות ד' דרכי איש אין לו עסק ברפואות עכ"ל הזהב הנאמרים בקדושה והבעל עקידה פר' וישלח שם אותו למטרה דא"כ אם אסור להחולה להתרפאות איך יש רשות לרופא לרפאותו הא עבר על לפני עור לא תתן מכשול והוכיח לפי דרכו העיקר החולה צריך לשום בטחונו בד' שישלח לו רפואה וישתדל לעזור בכל דרכי טבע שמביא הרפואה ברצות ד' דרכי איש ואם לא יהיה לרצון לפני ד' אז רופאי אליל כולם לא יועילו למחלתם בכל רפואתם וע"ש והמעיין היטב יראה בעינים שרמב"ן דיבר רק על אנשים שהמה מעדת ד' ושחלקם בחיים ולא נמסרו למהלך הטבע כלל ועיין רמב"ן וירא כי ידעתיו וז"ל והנכון בעיני כי היא ידיעה בו ממש ירמוז כי ידיעת השם שהיא השגחתו בעולם השפל היא לשמור הכללים וגם בני אדם מונחים בו למקרים עד עת בא פקודתם אבל בחסידיו ישים אליו לבו לדעת אותן בפרע להיות שמירתן דבקה בו תמיד לא תפרד הידיעה והזכירה ממנו כלל עכ"ל) כי הם המה הדבקים בד' מלך חיים ולהם יש טבע השנית כנודע מספרי חן אבל הרחוקים שלא עלו בגורל להיות מעדת ד' החלקם בחיים הגון וכשר להם להתרפאות עם עזר הטבע ביחד שאין ראוי לסמוך על טבע השנית שלא כל הרוצה ליטול את השם יבוא ויטול וממילא אם החולה מרגיש שצריך רופא ומבקש רפואה בטבע גילתה התורה שמותר לו לרפאות כיון שהחולה אומר שמרחוק ד' נראה לו אבל לולא שגילה ד' ורפא ירפא הי' ס"ד הוא בחטאו יומת על שלא בחר להתהלך לפני אלקים ולהיות מעדת ד' והשמיענו התורה הקדושה הגם שאין ראוי לאדם להתרחק מעדת ד' ולסמוך ברפואת הטבע בכל זאת מותר לו לרופא לילך לרפאות והבן זה (ומצאתי אח"כ שגם הט"ז ביו"ד סי' של"ו הבין דברי רמב"ן כמ"ש רק הוספתי בטעם עומק דברי רמב"ן).
<b>ומעתה</b> סובר הרמב"ם די שהתורה התירה לאדם מישראל המאמין שנחלה על עונותיו לדרוש עזר במסיבות הטבע כי איש הטבע יעזור לעצמו עם הכחות הטבע אבל לדרוש רפואה ע"י סגולות ארי' או בחצר הכבד של כלב הנושך וכדומה אשר יבוא לו רפואה ע"י כוחות נעלמות מכוכבי שמים וכסיליהם לזה לא הותרה לו איסורי תורה כי התורה לא נותן לו רשות להתרפאות רק ע"י רופא הנוהג בחכמתו ע"י עזר הטבע אבל אסור לחולה לבקש רפואות חוץ לטבע רק עפ"י נביאי ד' או אל ת"ח אשר דבוקים בעץ החיים לשון חכמים מרפא מי שיש לו חולה ילך אצל ת"ח ויתרפא ודו"ק ורמב"ן לשיטתו דגם רפואת עפ"י טבע ג"כ אסור רק שנהגו היתר וא"כ מה לי סממנים או סגולות הכל אחד וק"ל.
<b>ואחרי</b> שהקדמתי אביא לחקור לדינא בודאי בחצר כבד שהוא מאכל בשר אשר יהנה החולה בדרך אכילה אוסר הרמב"ם דאין אנו מתירין איסור דאורייתא רק אם הוא סגולה בלבד אז אין מתירין לעבור עבירה כאכילת בשר של כלב הגם שסגולה נבדקת וכן הסכים הכפות תמרים ביומא הגם דמהני עפ"י סגולה שלא יהי' בו חשש דרכי אמורי אבל איסור דאורייתא לא שרינן יעו"ש ולפמ"ש יש טעם בדבר דכיון שאין כאן עזר הטבע אין רשאי לבקש רפואה ע"י סגולה ויעבור בו איסור.
<b>אמנם</b> אם שוחק עצמות המת והאבק הנ"ל יהי' לברות למו קשה לכאורה קו' עצומה הא הוה לא אפשר דהלא הוא מסוכן וצריך רפואה והרופאים לא ידעו לרפא אותו א"כ מבקש רפואה מעפר מתים וגם לא מכווין להנות דהא אינו אוכל בשר רק אבק עצמות היבשות אשר אין בהם לחלוחית ופשיטא דלא מכווין להנות דהא אין כאן הנאה ולא אפשר ולא קמכווין מותר לכ"ע כמבואר בפסחים דף כ"ו שאפילו בעבודה זרה מותר בלא אפשר ולא קמכווין א"כ מאי סרך איסור יש כאן ופשיטא דמותר אפילו אין בחולי סכנה כלל ודו"ק.
<b>אך</b> יש להשיב כיון דעכ"פ מכווין לרפואה ואם משיג מאויו שיתרפא בו א"כ זה הוא הנאה אשר ביקש ונחשב להנאת איסור וכן מצאתי בפנ"י פסחים שם ולמה אין מתרפאין בעצי אשירה אפילו במקום סכנה ומכ"ש אם אין סכנה וקשה הא הוה לא אפשר ולא קמכווין ואעתיק לשונו שכתב וז"ל אבל בחולה שאין בו סכנת נפשות ממש אסור ואליבא דכ"ע אעפ"י שאין לך לא אפשר ולא קמכווין יותר מזה מיהו בהא מצינו למימר כיון דנתכווין מיהא לרפואה הו"ל כמתכווין להנאה דרפואה עצמה היינו הנאתו עכ"ל וא"כ אם יתרפא מהאבק השיג הנאה אשר כוון עלי' ובמת לא כתוב אכילה ואסור הנאה אפילו לא הוה אכילה וע"כ צריך להיות נכפה חולה שיש בו סכנה דפקוח נפש דוחה הנאת המת ודו"ק.
<b>ולפ"ז</b> ממנ"פ אי ישיג רפואה באבק עצמות הנ"ל והוה הנאה א"כ פ"נ דוחה הנאת המת ואם לא יתרפא בו א"כ לא נהנה כלל מן המת דלולא הרפואה היש הנאה לאכול אבק עצמות יבשות וא"כ מותר לכ"ע לרפאות חולה נכפה ר"ל בעצמות יבשות ומותר אפילו לרמב"ם ועיין בפנ"י שם אפי' מתעסק חייב בחלבים לא אפשר ולא קמכווין מותר לכך הסמיך הרמב"ם שני דינים יעו"ש כי מתוק (ורמב"ם דאוסר לעבור איסור דאורייתא ברפואת סגולה דהאיסור ברור ורפואה רחוקה מהטבע וסגולה לא נחשב לרפואה אבל כאן ממנ"פ או לא עשה איסור או דנחשב לרפואה).
<b>ואמרתי</b> להעיר עוד לפי דבר חדש שחידש הנב"י מהד"ת יו"ד סי' ס"ו ליישב דברי הש"ך בסי' קח"י דסגי בחלב חותם אחד דניכר אם הרוב חלב טמא נתערב בו והקשה השואל לו יהיה שנתערב בו מיעוט הא טעם כעיקר דאורייתא לשיטת הש"ך דאזלינן בתר טעמא לענין שיהיה נקראת מין בשאינו מינו והוא קו' גדולה ותירץ הגאון נב"י דטע"כ ילפינן ממשרת או מגעולי עכו"ם וה"מ באיסור לאו אמרינן טעכ"ע דאורייתא אבל בחלב טמא דליכא מלקות כמבואר ברמב"ם דכתיב מבשרם לא תאכלו אבל על חלב ליכא מלקות א"כ אין טעכ"ע אסור בו ודי בחותם אחד יעו"ש.
<b>ולפ"ז</b> כיון דלרמב"ם אין חיוב מלקות על הנאת מת כמבואר ברמב"ם ובמ"ל בה' אבל נתקשה בו ואדמ"ו ז"ל בחדושי פ' השוכר את הפועל תירץ דכל הגז"ש הוא שם שם ותמת שם מרים וערפו שם את העגלה בנחל והלא דרשינן במועד קטן שם דמרים שאין משהין נשים במטה אלא סמוך למיתה קבורה א"כ לא הוה גז"ש מופנה ואין לוקין עליו כמבואר ברש"י סנהדרין דף ע"ג יעו"ש עכ"פ על הנאת המת אינו לוקה וא"כ אין בו טע"כ ומדאורייתא בטל ברוב וא"כ יוכל לערב אבק עצמות מת עם אבק עצם בהמה כשרה לו יהי' שיש טעם עוד בעצמות עיין ש"ך סימן נ"ט וגם אפילו הוה מין בשאינו מינו בטל ברוב מן התורה ומכ"ש אם אין בו טעם דבטל הגם דהוה איסור הנאה בטל מן התורה ועיין בסוף ביצה ועיין בפרמ"ג סימן ק"י ועיין מ"ל ה' משכב ומושב ובמ"ל מהל' אבות הטומאה וברא"ש בפרק גיד הנשה ודו"ק.
<b>סוף</b> דבר הכל נשמע אם אפשר למצוא עצם אדם הנהרג במלחמה או נהרג עפ"י דינא דמלכותא טוב ואם אי אפשר למצוא רק עצם ממת כדרכו ואפילו רק מישראל ג"כ מותר רק לא יקח בפ"א כזית והגם שהנאה שוה פרוטה ממנ"פ אם יתרפא הרי טוב ואם לא יתרפא א"כ לא נהנה ואם אין בו לחלוחית מותר ליקח אפילו כזית בפ"א ואם מועיל הרפואה בתערובות יערב האבק בשאר אבק עצמות בהמות כשרות ומה טוב אם אפשר שאחר יעשה התערובות והוא לא יהיה יודע שאוכל עצמות המת דהוא לא עושה וממילא ליכא גם לאו דלפ"ע כנלע"ד להלכה ולמעשה בעזה"י. הד"ש הק' חיים סופר
<b>סימן</b> <b>סא</b> שפעת ששון ורב ברכות יעטה לראש גבר העוסק בחקי חורב עיניו על דרכי הורי' כמהור"ר אלכסנדר יצחק קנאפלער נ"י בישוב אורוש.
<b>מכתבו</b> עם שאלות נפרדות קבלתי רק כעת טרדות רבות ושונות עלי ואשוב רק על אחת בקצירת אומר ואם יהיה פנאי בל"נ אשיב על שאלות התערובות.
<b>שאלה</b> נסתפקתי לענין ברכת שהחיינו שהש"ץ צריך לברך שהחיינו כמו במקרא מגילה וכדומה שצריך הש"ץ לברך ברכות שהחיינו אי הוה ברכות שהחיינו מעין תפלה ומותר לאבל לברך שהחיינו כמו להתפלל לפי דעת שו"ת מאיר נתיבים שהובא בפתחי תשובה ביו"ד סימן שע"ו או לא הוה מעין התפילה ואסור לברך והנה בא"ח סימן תקנ"א פסק השו"ע דאין לומר שהחיינו בין המצרים וכ' מג"א בס"ק מ"ב טעם האיסור כיון דהזמן ההיא זמן פרעניות אין לברך שהחיינו לזמן הזה אבל אין הטעם משום אבילות דהא לא מצינו שאבל אסור לברך שהחיינו עכ"ל מבואר מזה דאבל מותר לברך שהחיינו כמו להתפלל אבל בה' חנוכה סימן תרע"א בט"ז ס"ק ח' כ' בשם תשובת מהר"ם מינץ בתשובה סימן מ"ג דאם אבל מתפלל בחנוכה ידליק אחר הנרות משום שהחיינו משמע דאבל אסור לברך שהחיינו ואי הוה מעין תפלה אמאי אינו רשאי לברך כמו להתפלל וצל"ע עכ"ל.
<b>תשובה</b> לפום רהיטא בשלמא בחנוכה דמדליק בבהכ"נ קודם הלילה שאז לא חל עליו על המתפלל חיוב ברכת שהחיינו מחמת עצמו דהא עדיין לא בא הזמן שיחול על היחיד מצות הדלקה רק מפרסים הנס בבהכנ"ס אז בודאי למה יברך האבל על הזמן ההוא אשר איתרע מזלו אבל במקרא מגילה אשר חל החיוב אז על השליח צבור לקרוא את המגילה לעצמו והי' בודאי מברך לעצמו שהחיינו כדברי מג"א בסי' תקנ"א דלא מצינו שאבל לא יברך שהחיינו ואטו יען שמוציא גם הצבור מגרע גרע ויוכל האבל לברך שהחיינו על מקרא מגילה אבל בקידוש בבהכ"נ בשלש רגלים דמקדש ג"כ בעבור כבוד יו"ט דהא עכשיו אין אוכלים שם אורחים בודאי ראוי שאחר יברך קידוש חוץ אם נאמר כיון שהוא מתפלל ודרכו שגם הוא מברך הקידוש הוה כאילו מראה אבילות ביו"ט וק"ל ואולי גם המג"א מודה דלא יברך שהחיינו לכבוד הצבור דשם קאי המג"א אם לברך לעצמו על פרי חדש ושפיר קאמר דלא מצינו שאבל לא יברך שהחיינו אבל לברך שהחיינו בתורת שליח צבור כגון בחנוכה גם המג"א מודה להר"ם מינץ ודו"ק (ועיין נב"י מהד"ת סוף א"ח).
<b>והבאתי</b> ראי' לזה דיש הבדל בין המברך שהחיינו ביחידות לפטור חיובו ובין לברך שהחיינו בעבור כבוד הצבור דראיתי בביאור הגאון מווילנא סימן תקנ"א שכתב על המג"א חומרא יתירה היא שלא לברך שהחיינו דהא מבואר בגמ' פרק הרואה בבן ששמע שמת לו אביו ונפל לו ירושה מברך הטוב ומטיב והקשה הגמ' הלא בהטבה לו ראוי לברך שהחיינו ומשני דיש לו אחים והוה הטבה לו ולאחרים משמע הא בן יחיד מברך שהחיינו הגם שהוא אבל יעו"ש ולכאורה למה לא השיג על מהר"ם מינץ שפסק שלא יברך האבל שהחיינו ולפמ"ש דמהר"ם קאי לברך בציבור אבל המג"א קאי שלא לברך אפילו ביחידות ושפיר השיג עליו למה מברך הבן כשהוא אבל ודו"ק.
<b>ועלה</b> בדעתו דבר חדש דבודאי יכול אבל לברך שהחיינו ברגלים ויוהכ"פ או בפורים כיון דקאי ברכת שהחיינו על קדושת היום ועל מצות קריאת מגילה אשר גם האבל מחויב עיין מג"א והגם שלא קיבלו פורים ליו"ט בכל זאת הוא יום מכובד שאין נוהג בו אבילות בפרהסיא אז בודאי מברך שהחיינו דקאי הך שהחיינו על שהגיע לזמן שבא תוספת קדושה ושמחה אבל לברך על פרי חדש שאז קאי שהחיינו לזמן הזה שהפרי נתבשל אז אמרינן דלא יברך על זמן שהוקבע לאבילות בכל שנה ושנה ובזה מיושב קו' מג"א וקו' הגאון מווילנא דשם הוה זמן אבילות במקרה לא טהור אבל אבילות דט"ב הוא קביעי וקיימי בכל שנה הוה ימי אבילות עד שירחם ד' וישלח בהמק"ד מחדש ממרום במהרה בימינו אמן.
<b>סוף</b> דבר הכל נשמע הלא בקריאת מגילה אשר החיוב לקרוא ברבים ברוב עם הדרת מלך ועיין א"ח סימן תרפ"ד ס"ק ג' וצריך האבל לקיים המצוה ברבים והוא בודאי מותר וגם מחויב לברך שהחיינו בעבור מצותו על כן מותר לקרות המגילה בצבור ובפרט אם הוא ש"ץ אשר רגיל לקרוא בכל שנה או אם יש לו חזקה לקרוא אותה בכל שנה כנלע"ד בעז"ה תודיענו אורח חיים שובע שמחות את פניך נעימות בימינך נצח הד"ש. הק' חיים סופר ברוך אתה ד' למדני חוקיך. אתה החילות להראות את עבדך את אמתך ואת חסדך מעשה ידיך אל תרף ממני להראני עוד נפלאות מתורתך. ואני תפלה שדבריך לא ימושו מפי ומפי זרעי וזרע זרעי עד עולם חסדך וישעך תתן לי אמן. דברי הכורע בברוך אל אביו שבשמים וחותם באהבה רבה לאמרות ד' אמרות טהורות. הק' חיים בן לאבי אדמ"ו הצדיק מהו' מרדכי אפרים סופר ז"ל.