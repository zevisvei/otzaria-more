<h1>ישועות יעקב</h1>
רבי יעקב משולם אורנשטיין
<b>סימן</b> <b>א</b><b>.</b> כבוד ידידי הרב המופלג בתורה וי"ד חרוץ ושנון כ"ש מו"ה ליבוש איטינגא נ"י:
<b>מכתבו</b> קבלתי ואשר תמה על אשר לא השבתי לו על דבריו הראשונים יאמין מעל' כי אני מוטרד מאוד ובכל יום רבו השאלות מכל מקומות ישראל במושבותם בדברים הנוגעים למעשה ואני מוכרח להשיב עכ"פ בדרך קצרה. והנה ברגע זו הגיעני דבריו ומוכ"ז ממהר להשיב תיכף והנה מה שהקשה בהך דבני חבורה שהיו מסובין וקידש עליהם היום דיכולים לערב בפת שעל השלחן וכ' הרשב"א בס' עבוה"ק דאשמעי' דא"צ לזכות אף למ"ד צריך לזכות כיון דהזמינם אצלו לאכול מפת זה הרי הוא שלהם. והקשה ע"ז דבש"ס דנדרים (דף ל"ד) באומר ככרי אסור עליך ונתן לו הככר במתנה קאמר הש"ס דאף אי נימא דאינו אסור כיון דנותנו במתנה ל"ה ככר שלו מ"מ בהזמין אותו לאכול מפת זה אסור דהרי עדיין הוא של המזמן. הנה אי בעינא אמינא לי' דהרי הי' דעת הש"ס דאף שנתן לו במתנה אסור משום דע"כ הי' כוונתו דאף שיתנו במתנה דאל"ה לענין מה אסרו דכל זמן שאינו נותנו במתנה בלא"ה א"א לאכול ממנו וקאמר הש"ס דנוכל לומר דכוונתו הי' על הזמנה ופשיטא דאף בהזמנה חשיב כשלו מ"מ מתנה חשיב יותר כשלו וכיון דכוונתו הי' על א' מהן יותר נכון לומר דכוונתו הי' על המזמן ולא על הנותן מתנה לפ"ז נכון מאוד. אמנם העיקר דפשיטא דאינו עולה על הדעת שהמזמן את חברו שיאכל אצלו נימא דבזימון בעלמא קנה דבר המאכל ולכך במודר הנאה ואומר ככרי זה אסור עליך אף שזימן חבירו חשיב הככר שלו כיון דעדיין ברשותו ויכול לחזור בו (זולת במתנה לעני) אבל בבני החבורה שהיו מסובין וקידש עליהם היום דלא חזר בו וניחא לי' במצות עירוב ובאמת רב סובר כיון דאוסר עליו זכות הוא לו עד דלא בעי לזכות לו ושמואל סובר דצריך לזכות לו בגוף עירובו דאפשר דלא ניחא לי' בהוצאת ממון ומקפיד על עירובו שלא יאכלנו חברו אבל בהזמינו דניחא לי' שיאכל חברו אצלו וגוף העירוב ג"כ ניחא לי' שלא יאסור חברו עליו א"צ לזכות לו. עוד יותר יש לומר דבאמת הזמנה בעלמא לא סגי כיון דאפשר לפייסו בפת אחר אף שלא יחזור בו מגוף ההזמנה אלא כשאוכל מפת זה הוברר הדבר למפרע שהפת זה הי' קנוי לו ויוכל לאכול ממנו והיינו בדרבנן דיש ברירה ושם לענין איסור נדרים אמרינן דאין ברירה:
<b>וע"ד</b> אשר הקשה לשאול בדברי רבינו הגדול שכתב דאם האתרוג אסור באכילה באופן שאין בו דין ממון אסור אף ביו"ט שני א"כ קשה קושית התוס' למה מתירין לצאת באשרה של עכו"ם קודם ביטול כיון שאסור באכילה אין בו דין ממון ובאמת שיש ליישב הקו' דאיירי אחר ביטול דמותר באכילה והנאה ויש בו דין ממון והא דמוקי באשרה דמשה ולא מוקי בשל עכו"ם וקודם ביטול משום דמיד שנקצץ הלולב נתבטל כמ"ש התוס'. ואמנם מדברי רבינו נראה דסובר כשיטת רש"י. ונראה לי ליישב באופן אחר נאות ובזה יתיישב סוגי' דשם דבמס' ע"ז קאמר הש"ס המשתחוה לדקל לולבו מהו למצוה וקאמר הש"ס אשרה שביטלה קמיבעי' לי' יש דיחוי אצל מצות וכו' ולא פשיט והקשו רבותינו בעלי התוס' אמאי לא פשיט מרבא דאמר באשרה של עכו"ם יצא והיינו אחר ביטול אבל קודם ביטול לא יצא וא"כ נימא דיחוי עיין מה שנדחקו בזה. ונראה דהא דמחלקינן בין קודם ביטול לאחר ביטול אף דמשנקצץ הלולב מן הדקל נתבטל משום דקיי"ל ע"ז שנשתברה מאלי' אסורה. והנה המשנה למלך פרק מה' ע"ז כתב דע"ז שנשתברה מאלי' אינה אסורה רק מספיקא ועיין בחידושי שהארכתי בזה וא"כ לכאורה מהראוי להתיר ביו"ט שני כיון דמידי דרבנן הוא ואזלי' בספיקא לקולא. אמנם זה טעות כיון דענין איסור הנאה הוא דבר תורה א"כ אף בנשתברה מאלי' אסורה מספיקא א"כ ממילא אין בו דין ממון יהי' מאיזה טעם שיהי' מ"מ לא חשיב לכם אבל לענין יו"ט שני דלא בעינן לכם ואף בשאול כשר רק דאם הוא איסור הנאה לא מיקרי פרי או משום שהפסול בגופו א"כ כיון שאנו מסופקין אולי כבר נתבטל וחשוב פרי וגם אין כאן פסול בגוף האתרוג רק שהאדם אסור ליהנות מספק א"כ ביו"ט שני מותר דספיקא דרבנן לקולא ויוצאין בו דאנן אמרינן שמא אין כאן פסול בגופו של אתרוג או לולב והדבר ברור כשמש בישוב דברי הרמב"ם. ואמנם עדיין קשה לפי דעת הרדב"ז בתשובה הובא במ"א סי' קפ"ד בהא דקיי"ל דאף דבונה ירושלים הוא מד"ס מ"מ כיון דבא לפנינו דבר תורה ומידי דרבנן וע"כ צריך אתה להחמיר בד"ת אי נבוא להקל לענין דרבנן הרי זה מזלזל לד"ת א"כ ה"ה בזה כיון דע"ז שנשתברה מאלי' אסורה מספק דהוי דבר תורה אי נקל לענין קיום מצוה דרבנן אין זלזול גדול מזה לדרבנן וע"כ אף ביו"ט שני מהראוי להחמיר קודם ביטול ואמנם אם אחר זה ביטל האשרה בידים בזה שפיר מתירין מספיקא דשמא בעת קציצת הדקל נתבטל מאלי' [וקציצת הדקל בודאי הי' בעיו"ט דהרי אם קצצו מן המחובר ביו"ט בלא"ה אסור דהוי מוקצה וכמו שיבואר] ויו"ט שני דרבנן אמרי' מספיקא דאין כאן דיחוי כלל דכבר נתבטל קודם יום טוב דע"ז שנשתברה מאלי' ספיקא הוא ואין לומר דהוי ספק דרבנן וספק תורה כאחת כיון דיש לנו לדון על היתר הנאה זה אינו כיון שכבר ביטלה בידים מותרת ממילא ואין לנו לדון רק אם הוי דיחוי בתחלת יו"ט וזה אינו נוגע רק לענין אם קיים המצוה בזה הוי ספיקא במידי דרבנן אבל בלא ביטלה בידים אז יש לנו לדון אם כבר נתבטלה במה שנשתברה מאלי' וזה נוגע לענין דאורייתא ודרבנן ולכך סובר רבא דאם נטל יצא וכאן מיבעי' לר"ל לענין יו"ט ראשון ודו"ק היטב כי קצרתי:
<b>סימן</b> <b>ב</b><b>.</b> להרב מו"ה "משה דוד" מ"ץ בק' "בוברקא":
<b>ע"ד</b> אשר שאל במי שיש לו שני מיני חטים הא' אינן נמצאים בו חטים מבוקעים כלל וחטים השני יש בהם חטים מבוקעין עד שאין ששים נגד המבוקעי' ואמנם אם יתערבו שני מיני חטים הנ' בודאי יהי' בחטים הכשרים יותר מששים נגד המבוקעי' אם רשאי לערב שני מיני חטים הנ"ל, והנה ידוע מ"ש הרבנים האחרונים בעל הב"ח ובעל הט"ז דאף דאין מבטלין איסור לכתחלה מ"מ יוכל לבטל בעוד שניהם היתר ועיין בט"ז הלכות סוכה גבי תערובות סכך פסול עם סכך כשר בסימן תרכ"ו שכתב כן בשם מרדכי ארוך ואגודה ולמד מזה דה"ה תערובת לח בלח קודם פסח דמותר לערב לכתחלה ואמנם הרשב"א הובא דבריו בס' מ"א סי' תמ"ו ס"ק מ"ה כתב דאם נפלו חטים בתוך המים ונתחמצו מקצתן ונתנגבו ונתערבו בתוך חטים מרובין אינו רשאי להוסיף עד ס' כדי שיאכלם בפסח דהוי כמבטל איסור לכתחלה ונראה לי להכריע בדבר זה דבאמת אף שחטים האלו החמוצים אינן בטלים בתוך הכשרים כיון דאפשר להכיר אותם ע"י טורח אלא שאחר הטחינה נתבטלו דאז אינם ניכרים והטחינה עצמה מותרת דאינו טוחן כדי לבטל אותן וחשיב לא אפשר וכמ"ש הפוסקים והמ"א בסי' תנ"ג א"כ אחר הטחינה מותרים מן התורה דהרי אף לח בלח מן במינו מה"ת בטל ברוב רק מדרבנן צריך ששים וכאן באמת לא חשיב מבטל גמור דקודם זמן איסורו הוא אלא דהרשב"א כתב דמ"מ מיחזי כמבטל איסור לכתחלה וכאן דקודם שמוסיף עליהם אין כאן איסור תורה וגם כיון דממשות האיסור נתבטל אף במין בשא"מ חד בתרי רק דטעם האיסור שנתפשט בתוך ההיתר אוסר וכשמוסיף עד ששים באופן שאין טעם האיסור נרגש אינו נהנה מטעם האיסור ואף שנשאר טעם קלוש בהיתר בזמן היתר אינו אוסר טעם קלוש כנודע ולכך אינו אסור לבטל הקמח הנטחן עם חטים מבוקעי' שלא הי' בהחטים הכשרים ששים רק רוב עם קמח המנוקה מכל חשש חימוץ עד שיהי' בכל הקמח ששים נגד חטים מבוקעים אבל לערב חטים המעורבים עם המבוקעים עם שאר חטים המנוקים עד אשר יהי' בהם ששים נגד המבוקעי' ואח"ז יטחון אותם כיון דבעת התערובות החטים הראשונים אסורי' לחג המצות מן התורה כיון שהאיסור ניכר במקומו והוא מערב אותם עם חטים המנוקים למען יתבטלו בששים אחר הטחינה כיון דאמרי' דמה שמערב כדי לאכלן בפסח חשוב מבטל גמור הרי הוא מבטל איסור תורה ואף שעדיין אינו מבוטל כיון שניכר האיסור עד אחר הטחינה מ"מ הרי הטחינה בעצמה חשוב ביטול אלא שאינו ניכר דבלא"ה צריך טחינה בסדר החטים דטוחני' כדי לעשות קמח אבל אם מוסיף עליהם עד שיהי' ששים כדי לטחנן חשוב מבטל איסור לכתחלה בעת שמוסיף עליהם וזה ברור מאוד:
<b>סימן</b> <b>ג</b><b>.</b> ב"ה יום ג' ר"ח סיון תקצ"ו:
לכבוד ידידי הרב המאוה"ג החריף ובקי כ"ש מו"ה "יואל אשכנזי" האבד"ק "גאלגור".
<b>אתמול</b> סמוך לעת ערב מסר לידי מוכ"ז מכתבו היקר ובתוכו שאלה אחת באיש א' ירא וחרד לדבר ה' שמכר כל חמצו כדינא את הכל עשה יפה בעתו אך הי' לו כלי א' בערך ד' מאות טעפ יי"ש אצל אדון שר העיר ונשכח ממנו ולא נמכר וכעת שלח האדון שיקח היי"ש מהסקלאד ובא לפני מעלתו להורות לו הדרך והנה הרבה עדים יודעים שביטל חמצו ובזה פלפל מע"כ אי ביטל בעדים ושוגג מהני והגם שכבר הארכתי בזה הרבה בס' ישועות יעקב חלק או"ח כאשר הביא מעכ"ת במכתבו זה אין בהמ"ד בלי חידוש. ידוע דעת בעה"ע שכתב דדוקא באכילה אסרינן חמץ שעבר עליו הפסח בביטלו ולא בהנאה והטור כתב שאין הטעם נכון לחלק בין הנאה לאכילה ואמרתי דראיות בעה"ע דקשיא לי' הא דתניא חמצן של עוברי עבירה מותר מיד מפני שהן מחליפין וקשה מה בכך שמחליפין הא איסורי הנאה אסורים להחליפם ומזה יצא לבעה"ע דאחר שביטלו בפסח מותר בהנאה לאחה"פ ואין כאן רק איסור אכילה ולכך מותר אף באכילה דלא שביק התירא ואכיל איסורא ובודאי כיון דביטול מועיל שלא יעבור על בל יראה בודאי בטלו ומותר בהנאה והחליפן כדי להתירו אף באכילה. ואמנם עדיין קשה דהרי סברוה דאתיא כר' יהודה ואסור מה"ת בהנאה ואיך יחליפו בחמץ של היתר אף אי נימא כמ"ש דמחליפין אותו בחמץ שנאפה לאחר הפסח מ"מ איסורי הנאה אסור למכרן ואסור להחליפן ומה מרויחין ואמנם התוס' כתבו דמרויחין דחליפין אינם אסורים רק מדרבנן ולמאי דס"ד דאתי' כר"י גוף החמץ שעבר עליו הפסח אסור מה"ת. ואמנם עדיין קשה איך נפרש לפי המסקנא דאתי' כר"ש דחמץ שעבר עליו הפסח אינו רק קנס מדרבנן א"כ אין חילוק בין החליפין לגוף האיסור שניהם המה רק איסור דרבנן ולפמ"ש א"ש דלר"ש מהני ביטול לחמץ לענין שאסור באכילה ומותר בהנאה לאחה"פ כשיטת בעה"ע והרי נראה מסוגית הש"ס וביחוד משיטת התוס' כדעת בעה"ע. והנה הטור כתב על דברי בעה"ע שאין הטעם נכון לחלק בין אכילה להנאה ולכאורה אי נימא כמו שהבינו הפוסקים טעם הערמה הנאמר בירושלמי היינו שיאמר שביטלו אעפ"י שלא ביטלו א"כ כיון דאמרי' דכל בודק צריך שיבטל מהכ"ת נחשוד שלא ביטל כתקנת חכמים דבשלמא בזמן המשנה דלא היו כולם מבטלים א"כ חיישינן אף שיאמר שבטלו שמא לא ביטלו אבל לאחר דאמר רב דכל הבודק צריך שיבטל מהכ"ת נחשוד לומר שלא ביטלו וצריך לומר דכיון דחזינן שנמצא החמץ בבית ולא ביערו אפשר שלא ביטלו ג"כ ואמנם כשאנו יודעים בבירור טעם שלא ביערו לפי שהי' בדעתו שמכרו ומכירה זו מעלי' הוא או שלא הי' בידו לבערו בזמנו אפשר לומר דבזה לא שייך לומר שמא יערים לומר שבטלו דהא בלא"ה הוא בכלל ביטול דהרי כל הבודק צריך שיבטל והא דלא ביערו משום שלא הי' ברשותו לבער או שהי' בדעתו שכבר נמכר כראוי. והנה בהא דפסקי' דחמץ שעבר עליו הפסח אסור אפילו הניחו שוגג או אנוס כתב הה"מ דמקורו (חסר הסיום וחבל כו'):
<b>סימן</b> <b>ד</b>. ב"ה יום ו' עש"ק ז"ך למב"י שנת "אמת קנה" כבוד ידיד נפשי הרב המאוה"ג מו"ה "ארי' ליבוש" נ"י
<b>מכתבו</b> היקר קבלתי וע"ד אשר ביקש ממני להשיב לו בדבר אשר הקשה לשאול בחיבורי ישועות יעקב חלק או"ח הנה אבוא ליישב לו. א' אשר עלה בדעתו לומר דגם דברי התוס' מסכימים דמקיים מצות תשביתו ע"י ביטול הנה מהרש"ל בהגהות לסמ"ג כתב בהדיא דאינו מקיים מצות עשה דתשביתו ע"י ביטול לשיטת התוס' וכן בדין כיון דתשביתו הבערה הוא ולא ביטול יהי' מאיזה טעם שיהי' למאי דקיי"ל דחמץ אסור בהנאה א"א לבטל אחר ז"א ואף לריה"ג דחמץ מותר בהנאה מ"מ כיון דאמרה תורה תשביתו דהיינו הבערה לא מהני ביטול רק דקודם זמן איסורו כשבא זמן חיובא דעשה הרי אין בידו חמץ לבערו כיון שאינו שלו שהפקירו וזה ברור. והתוס' שם בד"ה מדאורייתא מתרי טעמי קאתי עלה לדחות דברי רש"י הא' דתשביתו דוקא הבערה משמע ולא ביטול ועוד דאחר ז"א לא מהני ביטול. עוד השגת על מ"ש בחיבורי הנ"ל דהיכא דהעשה בא לתקן הלאו אם אין לאו ליכא עשה וכ' מע"כ ע"ז דמצינו הרבה לאוי ניתק לעשה ע"ד זה וגם תשביתו בע"פ חשיב ניתק לעשה אף דליכא בל יראה עכת"ד. הנה להיות כי כל עניני פסח בחפזון גם בזה באו דבריו בחפזי הנה כך דברתי שם כיון דענין תשביתו אינו דומה לשאר לאוי הניתק לעשה דבנותר וכדומה העשה בא אחר שעבר על הלאו והותיר הבשר ישרפנו באש ואחר שלקח האם ישלחנה וכדומה בגזל וכאן תשביתו קודם העברת הלאו או בשעת מעשה בעוד שהלאו נמשך נוכל לומר דכוונת הכתוב תשביתו למען לא יעבור על הלאו ואם לא הי' שום לאו בראיית החמץ ברשותו לא הי' כלל מצוה להשביתו כיון דהראיי' מותרת למה ישביתו וכיון שהי' מותר להשהותו הרי הוא חשיב ממון גמור והוי כשלו וממילא יש עשה דתשביתו וגם הלאו דב"י והרי עכשיו קיימי' דתשביתו הוא ביו"ט:
<b>עוד</b> כתבת ידידי על מ"ש ליישב כוונת התוס' דלא אמרי' רק הואיל ואי בעי מיתשל ולא הואיל ואי בעי פריק משום דלשאול על ההקדש אין ביד שום אדם לשאול עליו רק הבעלים א"כ יש להבעלים עוד זכות בדבר זה אבל לפדות מן ההקדש יש לכל אדם זכות לפדותו מן ההקדש וע"ז כתבתי דדעת כל הפוסקים דלפדות שוה מנה על הפרוטה יש זכות להבעלים ולא לאחרים דבר זה במחלוקת שנוי' דדעת התוס' רי"ד בקידושין דאף אחר יוכל לפדות מן ההקדש שוה מנה בפרוטה ובתוס' בכורות לא נזכר מזה רק בס' א"ז לב"מ נזכר דעה זו לחלק בין בעלים לאיש אחר לפדות מן ההקדש בפחות משויו ואני בחיבורי לרמב"ם כתבתי להכריע דמה"ת אין חילוק ומדרבנן יש חילוק והארכתי בזה ואכ"מ. אמנם לדבריו מה בכך שפודה בפחות ואיש אחר צריך ליתן יותר אבל מ"מ יש זכות לאחר לפדות מן ההקדש כמו הבעלים וממילא אינו חשיב כשלו מטעם הואיל ואי בעי פריק כיון דגם האחר יש לו זכות זה לפדותו מן ההקדש עכ"פ בדמי שויו וגם כיון דחמץ אסור בהנאה ואין כאן שווי כלל כמ"ש התוס' בתירוצם השני כיון שנתחמץ שום אדם לא יפדנו וניהו דבתירוצם הראשון סברי דשייך הואיל כיון דמ"מ בידו הוא לפדות מן ההקדש ולקיים בו מצות תשביתו דאף שאינו מחויב מכל מקום אם קנה חמץ לקיים בו מצות תשביתו פשיטא דמצוה קעביד שייך הואיל אבל פשיטא דאין כאן שווי דנימא דנ"מ בין בעלים לאחרים לענין שוה מנה שחללו על הפרוטה דהרי אין כאן שווי כלל ובזה אפשר ליישב קו' התוס' דבחלה דיש שווי דמים שפיר יש נ"מ בין בעלים לאחרים לכך צריך תרי עריסותיכם חד למעט נכרים וחד למעט הקדש אבל בחמץ די בחד לך ודו"ק כי קצרתי:
<b>ואשר</b> אמר עם הספר ששמע ממני בהיותו במחיצתי ישוב לקושי' התוס' דלמה בחלה צריך תרי קראי חדא למעט עכו"ם וחדא למעט הקדש ובחמץ די בחד לך למעט עכו"ם והקדשות דכיון דכתבו התוס' דלכך לא אמרי' בחמץ של הקדש הואיל ואי בעי פריק דכיון שנתחמץ שום אדם לא יפדנו והיינו משום שאסור בהנאה ובחלה לא שייך זה לכך בעינן קרא מיוחד למעט הקדש דלא נימא הואיל ואי בעי פריק לה כן הדברים שאמרתי כן בימי ילדותי והוספתי דברים בזה ליישב קושי' התוס' פסחים (דף כ"ג) דקאמר דריה"ג ממעט חמץ שאינו אסור בהנאה דכתיב קרא יתירא לך ללמד שלך יהא להיתר הנאה והקשו התוס' לכתוב לא יאכל לחזקי' ולא בעי לך וכתבתי דבאמת לריה"ג דסובר חמץ מותר בהנאה ושייך הואיל ואי בעי פריק לה צריך קרא דלך למעט הקדש אלא דמדצריך קרא דלך למעט הקדש ממילא מוכח דמותר בהנאה אבל באמת אף דהי' נכתב לא יאכל צריך קרא דלך למעט הקדש כיון דלא יאכל לא משמע איסור הנאה שייך הואיל ואי בעי פריק לה כן אמרתי לכ"מ בהיותו פה ודו"ק היטב. אמנם אח"ז נתישבתי דאפשר אין זה כוונת התוס' רק דכוונתם דכיון דנתחמץ שום אדם לא יפדנו כדי שלא יעבור עליו בב"י גלל כן הדרך שכתבתי בחיבורי הוא נחמד להשכיל:
<b>עוד</b> כתבתי בחיבורי דלפמ"ש הר"ן דהיכי דמחוסר מעשה לא אמרי' הואיל א"כ בחמץ שביטלו והוא ברשותו דחצרו קונה לו ואינו מחוסר מעשה רק שיהי' דעתו ורצונו לזכות אבל איש אחר שירצה לקנותו מן ההפקר צריך לעשות מעשה לכך מהראוי שיהי' נחשב כשלו אלא דכיון שכבר בדק חמצו ואין החמץ ידוע וגם אין רגיל להמצא בחצר אין חצרו קונה ולכך דעת הרבה פוסקים דחמץ ידוע לא מהני ביטול. ומעלתך כתב דלשיטת התוס' והרמב"ן דהיכי דלא מהני זכי' מתורת יד ל"מ מתורת שליחות. במח"כ אין הדבר כן כיון דקנין יד מהני ג"כ בזה אלא דכיון דבעינן מעשה וזה מחוסר מעשה לא אמרי' הואיל אבל בגוף הקנין אין כאן חסרון מתורת יד וממילא מהני חצרו של אדם אף בלי מעשה ומה ענין זה להיכי דלא מהני הקנין מתורת יד אז אף מחמת שליחות לא מהני ועיין היטב בזה והבין:
<b>ולמען</b> לא יהי' הדבר בלי חידוש אמרתי לכתוב לו מה שהוספתי בזה דברים בחידושי דבש"ס פסחים יליף רבא דתשביתו הוא בעיו"ט דכתיב לא תשחט על חמץ דם זבחי וזה ימים הקשיתי למ"ד עד שיהא החמץ בעזרה א"כ מאין מוכח דתשביתו בעיו"ט הרי זמן שחיטה אינו אסור כשאין החמץ בעזרה. אח"ז הגידו לי שכבר הרגיש בדבר חכם א' בספרו. ונראה דהנה בשו"ת פ"י דקדק איך משכחת מלקות בשוחט פסח על החמץ דילמא בטלו בלב ותירץ דאחר ז"א לא מהני ביטול ואיירי בנחמץ אחז"א. והנה גם מן התורה מוכח דיש מלקות בשוחט פסח על החמץ דהתוס' כתבו דהפסח כשר דלא שינה עליו קרא וכתב מהר"ש דאף דיש שני כתובים לא תשחט ולא תזבח בא לעבור עליו בשני לאוין וכבר ידוע שהתוס' כתבו בר"פ איזהו נשך דהיכי דליכא מלקות ל"ש לומר לעבור עליו בשני לאוין וכיון שכן מוכח מקרא דחמץ אחר שש שהוא זמן שחיטת הפסח אסור בהנאה דאל"כ הרי בידו לבטל והוי התראת ספק ואיך משכחת מלקות. אמנם לשיטת האומרים דחמץ ידוע ל"מ ביטול אף קודם זמן איסורו א"כ יש מלקות בשוחט על החמץ כיון שהוא ידוע ל"מ ביטול וכבר כתבתי הטעם משום דחצרו קונה לו ושייך הואיל אבל למ"ד עד שיהא החמץ עמו בעזרה דחצר הקדש אינו קונה לו ועיין במ'"א סי' קנ"ג ובחיבורי ישועות יעקב שם א"כ פשיטא דמהני הביטול והוי התראת ספק וע"כ דחמץ משש ולמעלה אסור ואחז"א ל"מ ביטול ודו"ק היטב כי הוא נחמד מאוד:
<b>עוד</b> כ"מ בסי' תל"ז דל"ש כאן שלא להאמין להעד משום חזקה ודחה עפ"ד הגה"מ דהיכי דעד אומר שמעולם לא הי' כאן חזקה נאמן. הנה מעלתך חשב לדמות חזקה דמעיקרא לחזקה דאתי' מכח סברא והמה באמת ענינים נפרדים. עיין בתה"ד סי' ר"ח ובאמת בע"א הסותר הרוב נחלקו בדבר הקדמונים אבל אין זה ענין להך דהוחזק בטעות המבואר בהגהה"מ דאף שלפי דברי העד לא הי' בדוק מ"מ הדברים סותרים הסברא דחזקתו בדוק דהכל חברים. גם מ"ש אי מהני מגו לסתור חזקה דאתי' מכח סברא ומזה דלשיטת הרמב"ן דלא מהני מגו בעדים וכבר באו דבריו האלו בס' ישועות יעקב חלק אהע"ז לענין שבוי' ועוד שם בתשובה שהשבתי להרבנים הגדולים מו"ה יוזפא מזאלקווא ולבנו האבד"ק טארטשין בסי' קנ"ה בתשובה לק' לויצק. ומה שפלפלת בהך דבצק שבסדקי עריבה בענין כלים של המוכר והחילוק שבין מכר להפקר בזה הארכתי הרבה בחידושי ואכתוב לו הדברים באריכות ימצא נחת ואתה בני חזק ואמץ בתורת ה' וסוף הכבוד לבא. דברי אוהבו בלב ונפש יעקב אורינשטיין:
<b>סימן</b> <b>ה</b> לכבוד ידידי
<b>אשר</b> שאלתני בדברי הרמב"ם פרק מהלכות לולב שכתב דתרומה טהורה לא יטול משום שמכשיר האתרוג וגורם לתרומה טהורה שתקבל טומאה והוא פלוגתא בש"ס סוכה (דף ל"ה) הטעם דתרומה טהורה לא יטול חד אמר מפני שמכשירה וחד אמר מפני שמפסידה דהיינו במשמוש היד מפסיד קליפה החיצונה וקאמר הש"ס מאי בינייהו וקאמר כגון שקרא שם חוץ מקליפה חיצונה ולפ"ז למ"ד מפני שמכשירה מחמיר ופסק רבינו כוותי' כ"כ מפורשי רבינו דהרמב"ם אזיל לחומרא ואמנם לפמ"ש התוס' שם דיש עוד נ"מ באם כבר הוכשר דלא שייך טעם מכשירה וטעם מפסידה שייך וכיון דיש מקום חומרא בטעם מפסידה הי' לרבינו להחמיר כמ"ד מפני שמפסידה. ידע מעכ"ת כי בלא"ה תירוצו של בעל כ"מ אינו נכנס באזני דלמה ניזל בזה לחומרא בדבר שכל עיקרו אינו רק מדברי סופרים וכמו דקאמר של תרומה טהורה לא יטול דמשמע דכל הענין רק חומרא דרבנן דפשיטא לטעם שמפסיד במשמוש היד את הקליפה החיצונה עינינו הרואות שבנטילה אחת ואפי' בכ"פ אין האתרוג נפסד רק כשבא במרובה ופשיטא דמשום לא פליג אסרו חז"ל שלא יטול כלל וגם הטעם שמכשיר וגורם שכשיגע בדבר טמא יהי' מוכשר גם זה אינו רק חששא בעלמא ולמה ניזל לחומרא כשיש ספק הלכה כמאן הלא בדרבנן שומעין להקל. ונראה לי ליישב דברי הרמב"ם באופן נאות ובזה יתבארו הרבה דינים בענין זה. הנה הרשב"א נסתפק במודר הנאה מחברו אי רשאי לברך על אתרוג או המודר הנאה מאתרוג אי רשאי לצאת ידי חובתו דאפשר כיון דאסור לו ליהנות ממנו לא חשוב לכם ועלה על דעת השואל דמ"מ חשוב שלו כיון דבידו לשאול על נדרו ודחה הרשב"א דבריו וכתב דזה לא חשוב כשלו מחמת דיכול למיתשל עלה דא"כ אתרוג של תרומה טמאה יהי' נחשב כשלו משום דבידו לשאול עליו. ואמנם זקיני הגאון בס' שערי אפרים דחה זה דאי מיתשל על התרומה טמאה הדר לטיבלא ואין יוצאין באתרוג של טבל ואמנם הרמב"ן כתב דיוצאין באתרוג של טבל משום דיכול להפריש עליו ממקום אחר והא דקאמר דיוצאין בדמאי ואף בזה פליגי ב"ש וב"ה משום דב"ש סוברים אין מאכילין את העניים דמאי וב"ה סוברים דמאכילין את העניים דמאי ואי בעי מפקיר לנכסי' והוי עני מבואר מזה דבטבל גמור אינו יוצא ידי חובתו ע"ז כתב הרמב"ן דארישא קאי דאין יוצאין בתרומה טמאה וקאמר דפליגי ב"ש וב"ה בתרומה טמאה של דמאי דב"ש סוברים דאין. מאכילין את העניים דמאי וכ"ש דתרומה טמאה של דמאי אין מאכילין את העניים ולב"ה כשם שמאכילין את העניים דמאי כמו כן מאכילין אותן תרומה טמאה של דמאי כיון דלענין אכילת עניים אמרי' שכבר הפרישו מהם ממילא דמה שמפריש מהן עכשיו אינו חשיב תרומה ולפי"ז שפיר קשה נימא דאי בעי מיתשל עלה ואינו אסור באכילה כלל וחשיב כשלו דהרי אף בטבל יוצאים לשיטת הרמב"ן. ונ"ל דבאמת בטבל מהראוי שלא לצאת דחשוב כמו אתרוג השותפין כמ"ש הפוסקים וגם דאסור באכילה אלא דאמרי' הואיל ואי בעי מפריש עלה ממקום אחר והיינו בטבל אבל בתרומה טמאה דכמות שהיא אי אפשר לאכלה רק דאי בעי מיתשל עלה ואחר שישאל עלה הוי טבל ואינו ראוי לאכילה כיון דאין לו להפריש ממקום אחר וצריך לומר הואיל ואם יזדמן לפניו דבר אחר שיוכל להפריש עליו ממק"א ותרי הואיל לא אמרי' עיין תוס' פרק אלו עוברין בפסחים (דף מ"ו) בד"ה ר"א אומר עייש"ה. ובזה נתיישב. על נכון מה דהקשה הש"ס שם למ"ד של ערלה פסול לפי שאין בה דין ממון וס"ד דש"ס דהיתר אכילה לא בעי תנן של תרומה טמאה פסול אמאי הרי מסיקה תחת תבשילו והקשה מהר"ש הרי התוס' הקשו בערלה למ"ל הטעם דהיתר אכילה או דין ממון בלא"ה פסול משום דכתותי מיכתת שיעורי' ותי' דבאמת גם מטעם זה פסול אלא דפליגי בהיתר אכילה או דין ממון משום דנ"מ למע"ש א"כ דילמא בתרומה טמאה באמת הטעם דפסול משום כתותי מיכתת שיעורי' ובזה א"ש דאי נימא דלא בעי היתר אכילה א"כ תרומה טמאה כשר משום דאינו עומד לשריפה דאי בעי מיתשל עלה וטבל עצמו כשר לצאת בו אי לאו משום דאין בו היתר אכילה דשותפין לא חשוב לשיטת הרמב"ן וגם יקשה בתרומה טמאה של דמאי אמאי אין יוצאין הא בדמאי אי מיתשל עלה אף דצריך לעשר קיי"ל דמעשרן והן שלו וא"ש. ואמנם אבי זקיני הגאון שערי אפרים דחה ראית הרשב"א דהביא ראי' דבמודר הנאה מן אתרוג אינו יוצא בו ולא אמרי' הואיל ואי בעי מיתשל עלה מהך דאין יוצאין באתרוג של תרומה טמאה ולא אמרי' הואיל ואי בעי מיתשל עלה דהרי בש"ס דעירובין מחלקינן בין נזיר דיוצא ידי עירוב ביין וישראל אינו יוצא בתרומה משום דנזיר מצוה לאתשולי ותרומה אין מצוה לאתשולי עלה וה"ה בזה בתרומה טמאה אין מצוה בשאלה עלי' לכך לא אמרי' הואיל משא"כ במודר הנאה מן האתרוג והשואל פלפל שם בזה אי מצוה לישאל על התרומה משום מצות אתרוג וחשוב כמו נדר דמה לי מצוה שבגוף הדבר או מצוה הבא ממקום אחר עייש"ה ואני הארכתי בזה במק"א וכתבתי לפמ"ש הט"ז ה' חלה סי' שכ"ג בהא דמחלק הש"ס בין נזיר לתרומה דנזירות מצוה לישאל ותרומה ליכא מצוה בשאלה דלכאורה קשה מאי בכך דליכא מצוה בשאלה מ"מ בידו לישאל וכתב הרב כיון דבעי' פתח א"כ אין זה בידו לישאל דבשלמא בנדרים דחשוב מצוה לישאל עליו ע"כ זה גופא פתח הוא אבל בתרומה דליכא מצוה למיתשל עלה א"כ ממילא אין זה בידו דשמא לא יהי' לו פתח וא"כ בזה כשאין לו אתרוג אחר לצאת בו רק של תרומה טמאה יש לו פתח מצד מצות אתרוג ובידו לישאל עליו אמנם מצד מה שנטמאת התרומה לא חשיב פתח כמ"ש הטו"ז סי' שכ"ג דהרי בעת הפרשת התרומה היתה תרומה טהורה וזה ל"ה הכרח שתטמא התרומה וגם לא היתה עומדת לכך שהרי אסור לגרום לה טומאה וא"כ אין זה פתח הראוי אמנם כיון דגם בתרומה טהורה לכתחלה לא יטול יש לו להתיר ע"י שאלה דכיון דרצונו ליטול אתרוג זה לצאת בו ידי מצוה ואין נוטלין של תרומה טהורה הרי יש לו חרטה אגוף הדבר שעשה אתרוג זה תרומה ושייך אי בעי מיתשל עלה ושפיר קאמר הש"ס למ"ד דל"ב היתר אכילה ויוצאין בשל טבל גם בתרומה יוצאין משום דאי בעי מיתשל עלה. אמנם עדיין קשה כיון דהיא תרומה טמאה וע"כ מכבר הוכשרה דאל"ה האיך קיבלה טומאה א"כ דכבר הוכשרה יכול ליטלה לכתחלה דל"ש מפני שמכשירה כיון שכבר הוכשרה א"כ אי ל"ה נטמאת הי' בידו ליטול לכתחלה וא"כ אין לו פתח וע"כ דסוגי' זו אזלא למ"ד מפני שמפסידה. ואמנם רבינו פסק דהך מתני' דאין יוצאין בשל תרומה טמאה וערלה היינו אף ביו"ט שני ולקמן יבואר באריכות וקשה אמאי אינו יוצא ביו"ט שני כיון דבטבל יוצאין ביו"ט שני א"כ נימא הואיל וא"ב מיתשל עלה וע"כ צ"ל כיון דיוצאין לכתחלה בתרומה טהורה בשכבר הוכשרה אין כאן פתח לישאל על התרומה וע"כ מטעם שמכשירה קאתינן עלה ומ"ד מפני שמפסידה לית לי' הואיל ואנן דקיי"ל דאמרי' הואיל ע"כ ס"ל כמ"ד מפני שמכשירה וע"כ פסק רבינו כמותו והארכתי בזה בחידושי וכאן קצרתי ודו"ק היטב כי הוא דבר נחמד:
<b>סימן</b> <b>ו</b><b>.</b> שנית על הנ"ל.
<b>מה</b> שהקשה לשיטת הפוסקים דיוצאין בשל טבל והא דצריך הש"ס לומר הטעם גבי דמאי משום דאי בעי מפקיר נכסי' ת"ל דבלא"ה יוצאין בשל טבל ודאי כבר הרגישו בזה רבותינו בעלי תוס' וכ' דאין יוצאין בשל טבל ביו"ט ראשון משום כיון דיש לכהן חלק בו הוי כמו אתרוג השותפין והרמב"ן כתב ליישב דהא דקאמר הש"ס דבדמאי פליגי ב"ש ארישא קאי דקאמר דאין יוצאין בתרומה טמאה ובתרומה טמאה של דמאי פליגי ב"ש וב"ה משום דלמאן דסובר דמאכילין העניים דמאי כמו כן מאכילין אותן תרומה טמאה של דמאי. ונראה לי דהא דלא ניחא להו לרבותינו בעלי התוס' בתירוצו של הרמב"ן משום דסוברים דאמרי' במודר הנאה מאתרוג דחשיב לכם משום הואיל ואי בעי מיתשל עלה וא"כ קשה בתרומה טמאה נימא הואיל וא"ב מיתשל עלה וצ"ל כמ"ש זקיני בעל שערי אפרים דאי מיתשל עלה הדר לטיבלא וא"כ אי נימא דיוצאין בשל טבל אף בתרומה טמאה יוצאין. ואמנם לפ"ז ל"ה צריכים התוס' לדייק מהך דדמאי דאין יוצאין בשל טבל והא יש ראי' מהך דאין יוצאין בתרומה טמאה ולא אמרי' הואיל ואי בעי מיתשל עלה:
<b>ונלע"ד</b> מילתא חדתא דהנה הרשב"א בתשובה חלק רביעי כתב דלכך ל"ש הואיל באתרוג דאינו בידו לאתשולי עלה ביו"ט דאין נשאלין על ההקדשות ביו"ט והדבר תמוה מאוד דמה בכך דאין נשאלין ביו"ט מ"מ כיון דשייך הואיל ואי בעי מיתשל עלה לענין דיהי' נחשב כשלו מטעם זכות זה אף אם אין בידו לישאל היום הרי יש בידו לישאל למחר והרי חלה ביו"ט חשיב כשלו הואיל ואי בעי מיתשל עלה כמבואר בש"ס פסחים (ד' מ"ה). ונ"ל ליישב דהנה זקיני הגאון בשערי אפרים תמה על הרשב"א בלא"ה איך מדמי' נודר הנאה לתרומה הרי בש"ס קאמר להדיא דאינו דומה דתרומה לא חשיב דשיל"מ משום דאין מצוה לישאל עליו ונדרים חשיב דשיל"מ משום דיש מצוה בשאלה על הנדר א"כ ה"ה לענין הואיל נימא הך חילוקא וניחא לי' ליישב דגם כאן יש מצוה בשאלה משום קיום מצות אתרוג דמה לי מצוה בגוף הדבר או מצוה אחרת לכך שייך הואיל וא"ב מיתשל עלה בתרומה כמו בנדר. ומעתה שפיר כתב הרשב"א כיון דא"א לישאל ביו"ט על התרומה ואחר שיעבור היום אז אין מצוה בשאלה זו ע"כ לא שייך בתרומה הואיל וא"ב מיתשל עלה בשום אופן שיהי' מצוה בשאלה זו והבן היטב כי זה דבר ברור ורבים מגדולי ישראל לא עמדו על עומק כוונת רבינו בזה. ואמנם לשיטת רבינו דכתב דפסול לפי שאין בה דין ממון אף ביו"ט שני פסול א"כ אתרוג של תרומה טמאה פסול ביו"ט שני וכשישאל עלה ביו"ט שני כשר לצאת בו א"כ יש מקום שיהי' מותר בשאלה ומ"מ יהי' מצוה בדבר דהיינו בחוה"מ וא"כ כיון שיש לו זכות בדבר שייך לומר הואיל וא"ב מיתשל עלה וא"כ קשה אמאי לא נימא הואיל וצ"ל דאי מיתשל עלה הדר לטיבלא ושפיר קשה הא יוצאין בשל טבל וע"כ דמוכח מכאן דאין יוצאין בשל טבל והיינו משום שותפות. ולפ"ז נראה לי ברור ליישב מה דקשה לי אמאי סברי ב"ש דאין יוצאין בשל דמאי מי גרע מטבל גמור כיון דעיקר הטעם דאין יוצאין בשל טבל משום שותפות דהיינו שיש לכהן חלק בו ובדמאי קיי"ל דמפריש והוא שלו א"כ אין לכהן חלק בו ובזה אתי שפיר עמוד והתבונן בזה דלפמ"ש יש מקום לומר דדמאי גרע מודאי עפ"י מ"ש במק"א ליישב דברי הראב"ד שכתב דהא דאין מזמנין על הטבל היינו משום דאכילת איסור אין מברכין עליו ולאו דוקא אין מזמנין דה"ה דאין מברכין משום שעשה איסור באכילתו ותמהו עליו א"כ אמאי מזמנין על הדמאי משום דאי בעי מפקיר לנכסי' הא מ"מ אכל איסור בשלמא אי נימא דעיקר הטעם דאין מזמנין משום דאין כאן אכילה חשובה שפיר קאמר דבאיסור שיש לו היתר ע"י הואיל חשובה אכילתו אבל אי נימא דאין מברכין על אכילת איסור א"כ אף דמאי יש חשש איסור באכילתו. ואמרתי ליישב דבאמת רוב ע"ה מעשרין הן ומ"מ אסרו חז"ל ליקח מע"ה כדי לתקן המיעוט דאם יאכלו פירות של ע"ה יבא לכלל אכילת טבל אבל כשאנו דנין על חתיכה זו אם הוא מעושר או לא אמרינן דבודאי הוא מהרוב שמעשרין פירותיהן לכך כיון שכבר אכל מחזקי' הדבר שהוא מעושר והבן זה. ומעתה אמינא לענין יו"ט שני דאף דאסור אתרוג של דמאי באכילה ואין בו היתר אכילה היינו ביו"ט ראשון דאף אי נימא דאתרוג זה הוא מעושר מטעם רוב ע"ה מעשרין הן מ"מ כיון דהוא אין בידו לאכלו לא חשיב לכם אבל לענין יו"ט שני דאדם יוצא באתרוג שאינו שלו רק דכיון דהוא אסור באכילה בעצמו לא חשיב פרי אבל כאן אנו מחזיקין שאתרוג זה הוא מותר באכילה באמת דרוב ע"ה מעשרין הן ומה שהוא אין בידו לאכלו אינו מזיק לענין יו"ט שני והדבר ברור כשמש:
<b>ומעתה</b> אמינא דבתרומה טמאה של דמאי אסור לבית שמאי דל"ש לומר הואיל וא"ב מיתשל עלה דאין נשאלין עלי' ביו"ט ובחול אין מצוה לישאל עלה ואי דיכול לישאל עלה בחוה"מ הרי בחוה"מ בודאי יוצאין בשל תרומה טמאה של דמאי כמשכ"ל דאנו מחזיקין מצד הרוב דאין כאן תרומה וכיון דאי אפשר לישאל עלה לכך אין יוצאין ביו"ט ראשון אבל מתרומה טמאה של דמאי שפיר דייק הרשב"א דלא אמרי' הואיל וא"ב מיתשל עלה אף במקום שיש מצוה דהרי יש מצוה לישאל עלה ביו"ט שני ולמאן דסובר דאמרי' הואיל צריך לומר דאי מיתשל עלה הדר לטיבלא ומוכח דאין יוצאין בשל טבל:
<b>סימן</b> <b>א</b><b>.</b> שלומים אלף לכבוד אהוביי ידידיי הרבנים המופלגים בתורה ויראה. דייני צדק דק' ליסקא נ"י וביחוד להרב המופלג מ' דוד ראפפורט נ"י:
<b>מכתבם</b> לנכון הגיעני ואודות אשר נתעוררו לדבר מצוה להסיר המכשלה. ע"ד אשר נהגו בקהילתם מימים ימימה לסמוך על אמירת העכו"ם שהן בני שמנה ימים בצירוף קצת סימני' שנזכרו בדברי האחרונים דהיינו צמיחת קרנים וגם שיניים או הסתלקות הטבור ומעל' עמדו על המחקר וראו שאין ממש באלו סימנים. ודנו אם יש לסמוך על העכו"ם מסל"ת בזה וחכם א' האריך במגילה עפה בזה על גוף דברי הש"ע אשר יסודתם בהררי קודש הרשב"א זלה"ה. ועתה אבוא על סדר קונטרסו לבאר הענין כאשר יורני מן השמים:
(א)
<b>הביא</b> דברי הא"ח בשם הגאונים הובא בב"י דלא אמרו שמנה ימים אלא לקרבן וכבר הערו האחרונים דבש"ס מבואר להדיא דאף להדיוט בעינן שמנה ימים באינו ידוע אם כלו לו חדשיו והרב פר"ח כתב דהגאונים דברו בהיכא דידוע דכלו לו חדשיו ודבריו מופלאים דבכלו חדשיו מבואר בש"ס דלא בעי' שמנה ימים ומדוע תלה הדבר בהוראת הגאונים וע"כ דדעת הגאונים לפסוק כרבנן דרשב"ג ואף דהש"ס מסיק שם להלכה כרשב"ג ס"ל דהיינו רק לכתחלה ולא בדיעבד והיינו כמו דקיי"ל דאשת כהן אינה חולצת ובאמת שלכאורה יפלא על הפוסקים דאף בדיעבד הלכה כרשב"ג מנ"ל הך מילתא ואולם אחר העיון דבריהם מבוארים להדיא בש"ס דר"ה (דף יו"ד) דאמרי' בכור מאימתי מונין להם שנה חד אמר משעה שנולד וח"א משעה שנראה להרצאה ול"פ הא בתם הא בבע"מ ופריך שם בע"מ מי מצי אכיל לה ומשני דקים לן שכלו לו חדשיו ומדמקשה הש"ס בפשיטות מי מצי אכיל לה משמע דס"ל לסברא פשוטה דאף בדיעבד הלכה כרשב"ג ואסור באכילה בלא קים לן שכלו חדשיו עד שיהא בן ח' ימים ומכיון דסתמא דש"ס אזיל כרשב"ג מש"ה פסקו כותי' [ומה דקשה דהרי נראה בש"ס שם דאף מה"ת בעי' שמנה ימים דשנה של בכור מה"ת הוא וכל הפוסקים לא חשו לדרשב"ג רק מדרבנן צ"ל דשנה של בע"מ אינו רק מדרבנן כמ"ש בס' יראים ובירושלמי מלמד שאין השנה של בע"מ מתחוורת ועוד יתבאר לקמן בזה] ובדעת הגאונים דסברו דבדיעבד לא בעי' המתנת שמנה ימים דלא יסתרו ש"ס ערוכה הנ"ל בע"מ מי מצי אכיל נראה לי בדעתם דהנה הא דהתירו היינו משום דאזלי' בתר רובא ורוב יולדות ולד מעליא. ואמנם לכאורה יש לומר סמוך מיעוטא לחזקה דבהמה בחיי' בחזקת איסור עומדת וכמו בכל ספק הנולד מחיים דאמרינן אוקי בהמה בחזקת איסור עי' בסי' נו"ן ובנ"ד עדיפא דהוי כמו ספק בשחיטה דכיון דחשש נפל הוא הס' אי מהני שחיטה או לא נוקי על חזקת איסור ונימא דאין השחיטה מטהרתו מידי נבילה דחשיב כמו מת מאלי'. ונראה לכאורה שזה דעת האוסרים אפילו בדיעבד בזה. ונראה לי ביאור דעת המתירים על דרך זה דהרי מצד איסור אבמה"ח כל היוצא ממנה מותר כגון חלב של בהמה וכגון מי רגלים וכיוצא בזה ולענין איסור נפל הרי הכל באיסורו עומדת וא"כ אין איסור זה של אבמה"ח דומה לחשש איסור שמא נפל הוא וכיון שכן ל"ש לומר סמוך מיעוטא לחזקה והנה בבכור בע"מ קיי"ל עד שעת שחיטה אין בו שום היתר ואדרבה אפילו איסור הנאה יש בגיזה ועבודה וה"ה בחלב ומ"ר של בהמות קדשים דעד שעת זביחה אין לו בה שום היתר וא"כ כיון דמחיים היתה אסורה לכל דבר א"כ תו שפיר יש לומר דנוקי אחזקת איסור ולא אזלינן בתר רובא דסמוך מיעוטא לחזקה ושפיר אסור לאכלו מחשש שמא נפל הוא ושם דמיירי מבכור פריך שפיר בע"מ מי מצי אכיל לה וזה נכון. ואמנם אם כי דברינו נכונים בישוב ד' הגאוני' וכחובה עלינו לפרק דבריהם מ"מ לענין דינא לא נסור משיטת הקדמונים דסברי דאפי' בדיעבד בעינן שמנה ימים ואי לא"ה אסורה באכילה וכמ"ש דמסתימת לשון הש"ס משמע כותייהו. והנה ביבמה קיי"ל דאשת כהן שילדה ומת תוך שלשים יום אם אשת כהן היא דאם תחלוץ תיאסר על בעלה א"צ חליצה דחשיב כדיעבד וסמכינן ארוב נשים ולד מעליא ילדן וכבר דברו האחרוני' בזה דמדוע ביבמה סמכינן בדיעבד על רוב ובבהמה אף בדיעבד לא סמכינן ארובא ואסורה באכילה ורבים נדחקו לחלק בין דיעבד דאשה לדיעבד דבהמה והוא דוחק גדול כמו שכבר עמדו והאריכו מעלתם בדבריהם:
ב)
<b>והדרך</b> ששירתי לעצמי בזה הוא דהנה בכמה מקומות קיי"ל דחיישי' למיעוטא כמו דתקנו זמן בגיטין משום בת אחותו אף דזנות הוא מיעוטא אף לר"י אך דסובר דאינו נכנס בגדר ל"ש אבל ודאי דרובא איכא דמש"ה מוקמי' בחזקת כשרות שלא זינתה דהוי חזקה דאתי' מכח רובא דרוב נשים כשרות ואמרתי בטעם הדבר דלא אזלי' בתר רובא רק כשאנו דנין על דבר פרטי אמרי' דהך מילתא הוא מן הרוב אבל כשאנו באים לעשות תקנה כוללת צריכין אנו לתקן גם עבור המיעוט דהרי המיעוט גם הוא בעולם והמיעוט יבואו לכלל איסור ואיך יתוקן הדבר ומה לי אם המיעוט יבא לכלל איסור או הרוב ומה"ט תקנו זמן בגיטין כדי לתקן גם המיעוט. ובזה ישבתי לנכון קושי' בעה"ע שהקשה בהך דמצא גט אשה בשוק דהקשה הש"ס לרשב"ל ניחוש שמא כ' ליתן בניסן וכו' ואתי למיטרף לקוחות ולמה לא הקשה הש"ס לר"י משום חשש ב"א ובזה א"ש דכאן דאינו תקנה רק דאנן דנין על אשה זו שנתגרשה אמרינן דאשה זו היא מן הרוב והארכתי בכלל זה בדוכתי טובא והוא יסוד מוסד אצלי ומינה לא אזיע. ומעתה ה"ה בזה כיון דע"כ יש בעגלים מיעוט נפלים ואם נתיר כל העגלים קודם שמנה ימים בודאי גם המיעוט נפלים יבוא לאכילה קודם ח' ימים ולכך החמירו חז"ל לחוש למיעוט בזה ולא סמכינן ארובא משא"כ בזה דאנו דנין רק על אשה זו הזקוקה ליבם ונולד לה בן ואנו מסופקים אם הוא נפל או לא בזה אזלי' בתר רובא דרוב ולדות בני קיימא נינהו ומה דקשה נימא סמוך מיעוטא לחזקת זקוקה ליבם כבר ביארתי זה במק"א ועיין בחיבורי לטאהע"ז סי' קנ"ז ועי' היטב . כי היא ברירא דהאי מילתא:
(ג)
<b>ועל</b> פי דברינו אלה יסתור ג"כ הראי' גדולה אשר עלה ברעיוני בהשקפה ראשונה לדעת הסוברים דבדיעבד סמכי' ארובא דולד מעלי' ילדן מש"ס דביצה עגל שנולד ביו"ט מותר לשחטו הואיל ומוכן אגב אמו ופריך וכי מה בין זה לעגל שנולד מן הטרפה שתיק רב והקשו התוס' שם דמ"מ מוכן הוא דיכול להושיט ידו למעי אמו ולשחטו וכמו דאמרי' דבן פקיעה ניתר בארבע סימנים ותי' דמיירי בלא כלו חדשיו עד היום עיי"ש. ותמה מאור עיננו המהרש"א דא"כ תקשה לי' מעגל שנולד קודם יו"ט ולא כלו לו חדשיו ויום ח' שלו הוא ביו"ט דהשתא ל"ה מוכן היום דביה"ש ל"ה חזי עיי"ש והנה הרב זלה"ה נקט לא כלו לו חדשיו ולשונו אינו בדקדוק דודאי בידוע דלא כלו לו חדשיו ל"מ שמנה ימים דעיקר הא דמהני שמנה ימים היינו דעי"ז נראה דכלו לו חדשיו אמנם היכא דבבירור לא כלו חדשיו ל"מ ח' ימים אך דעיקר הקושי' מסתם ולדות באינו ידוע אם כלו חדשיו דבעי' שמנה ימים ול"ה מוכן מאתמול ומזה הי' נראה להוכיח כדעת הסוברים דבדיעבד סמכי' ארובא ומותר באכילה ותו ל"ה מוקצה דמש"ה לא ניחא להתוס' בתי' דדמי לשוחט בלילה אלא כיון דדיעבד כשר ל"ה מוקצה וזה לכאורה ראי' נכונה. אמנם למה שביארנו הדבר נכון וקושי' מהרש"א מיושב היטב דהנה לכאורה דברי התוס' תמוהין במ"ש דמיירי בלא כלו חדשיו עד היום הרי השרישו לנו התוס' דמוקצה מחמת יום שעבר לא אמרי' ומש"ה למאן דס"ל הכנה דרבה ביצה שנולדה בשבת תאכל ביו"ט הסמוך לה ולא אמרי' מגו דאתקצאי לביה"ש כיון דהוי מוקצה מחמת יום שעבר ולא אמרי' וא"כ הכא ג"כ הוי מוקצה מחמת יום שעבר דאי ידעי' דביה"ש לילה הוא הרי כלו לו חדשיו וביארתי בחידושי שם דהא דלא אמרי' מוקצה מחמת יום שעבר היינו בהיכא דידוע שישתנה ביום מחר ויהי' מותר ביו"ט רק מחמת חשש ביה"ש זה לא אמרי' אבל בדבר שאין המתיר עתיד לבא בבירור אסור אפילו במוקצה מחמת יום שעבר ומש"ה הכא דביה"ש עדיין בספק דילמא לא כלו חדשיו אמרי' מוקצה אף מחמת יום שעבר ושם בחי' הארכתי בדבר זה וקבעתי בה מסמרות בראיות ברורות יתנו עידיהן ויצדקו כי כנים אנחנו בדברנו אלה עיי"ש. ומעתה סרה קושית הרב מהר"ש אידלש זלה"ה דכבר ביארנו דמש"ה לא סמכינן ארובא דולד מעליא ילדן דבתקנה ל"מ רובא כיון דהמיעוט איכא בעולם ואנו צריכין להמיעוט כמו להרוב ומש"ה גזרו בזה דלא ניזל בתר רובא ואמנם אנן לדידן אם באנו לדון על בהמה זו אם תחי' שמנה ימים ודאי אזלי' בתר רובא דרוב ולד מעלי' ילדן ובודאי תחי' שמנה ימים והעגל זה מרוב הוא א"כ לדידן המתיר עתיד לבא בבירור ותו לא אמרי' מוקצה מחמת יום שעבר ומש"ה בכה"ג לא חשיב מוקצה אף בהיכא דח' ימים כלו ביו"ט ועיין היטב כי הוא דבר נחמד בס"ד. והנה בררנו ת"ל דעת הסוברים דאפילו בדיעבד לא אזלי' בתר רובא והיא השיטה המחוורת ואין לזוז ממנה. ונעתיק עצמינו לענין נאמנות עכו"ם מסל"ת והנה ביו"ד סי' ט"ו ס' ג' אין סומכין על העכו"ם בגדיים קטנים הנקחים ממנו ואומר שהם בני ח' ימים ומקורו מדברי תשובות הרשב"א הובאו בית יוסף וטעמו דמסל"ת אינו נאמן זולת בעדות אשה לבד ומש"ה ל"מ כאן אפילו במסל"ת וכך העלה הש"ך שם אלא דהדבר צריך ביאור דהא באיסור דרבנן קיי"ל דמסל"ת נאמן וא"כ כאן דבררנו דאינו רק איסור דרבנן א"כ מדוע לא יאומן במסל"ת וכבר הרגישו בדבר האחרונים והניחו בצ"ע. ובתחלה עלה ברעיוני לומר דכאן הוי דבריו נגד חזקה משום דסותר חזקת מעוברת דמגלה לן דהשתא היא דילדה והיא חזקה אלימתא כמ"ש התוס' בב"מ (דף ק') בסוגי' דהמחליף פרה בחמור וא"כ עדיין לא שהה הולד שמנה ימים מיום שנולד והיכי דסותר החזקה אף באיסור דרבנן עכו"ם מסל"ת אינו נאמן. שוב נתיישבתי בדבר דא"כ אף ע"א כשר מהראוי דאינו נאמן להעיד שהולד בן שמנה ימים להסוברים דבאתחזק איסורא אף באיסור דרבנן ע"א אינו נאמן וזה ודאי ליתא דפשיטא דמהימן וע"כ צריכין אנו לחלק דדוקא היכא שאנו דנין על ענין ידיעה שייך לומר אוקמי אחזקה משא"כ כאן שהובא לפנינו עגל אחד והדבר ידוע שיש בעולם עגלים שכבר עברו עליהם שמנה ימים והעכו"ם מסל"ת שעגל זה מן העגלים שכבר הגיעו לח' ימים בזה אינו סותר החזקה כיוצא בדבר העלה הר"ן לענין חזקת חי דל"ש כי אם כשאנו דנין על אדם ידוע מוקמי' האי גברא בחזקת חי משא"כ בספק ג' ימים ל"ש חזקת חי לומר דהשתא הוא דמת כיון דאין אנו דנין על אדם פרטי ובודאי יש בעולם אדם שמת זה כמה יותר משלשה ימים עיי"ש והארכתי בכלל זה במק"א וע"כ נראה לדעתי בזה דמש"ה ל"מ עדות העכו"ם מסל"ת דאף באסדר"ב דמהימן היינו בהיכי דל"ה דשיל"מ אבל בנ"ד הוי דשיל"מ דיכול להמתין שמנה ימים בזה אף באדר"ב עכו"ם מסל"ת אינו נאמן וכה"ג כ' הט"ז שם סק"ד דמש"ה ל"מ שם ס"ס ספק כלו לו חדשיו וס' שמנה ימים משום דהוי דשיל"מ ואינו מועיל ס"ס אלא דדברי הטו"ז אינם נכונים בעיני דהרי מקור הדבר נובע מתורתו של הרשב"א ודעת הרשב"א ז"ל דס"ס מהני בדשיל"מ וע"כ נראה לדעתי העיקר בזה דמש"ה ל"מ ס"ס דהוי שם אונס חד הוא וכמ"ש הט"ז שם בתי' בתרא ולפי שרבים שגו בהבנתו והקשו למה שלמדנו הרמ"ע מפאנו והש"ך דהיכא דס' אחד מתיר יותר מהשני לא אמרי' שם אונס חד הוא א"כ כאן הספק שמנה ימים מתיר יותר דכשר לקרבן משא"כ כלו לו חדשיו עדיין אינו מותר לקרבן ול"ש שם אונס חד הוא אמרתי לבאר כוונתו דכבר כ' לעיל דהא דמועיל שמנה ימים אינו היתר מצד עצמו אך דמזה אנו יודעין שבודאי כלו לו חדשיו דאל"ה א"י לחיות שמנה ימים ומש"ה אינו מועיל ס"ס דהרי עיקר ההיתר בס"ס הוא משום דאיכא שני צדדים להתיר וכמו הך דפ"פ ס' באונס ס' לאו תחתיו דבין כך ובין כך מותרת לבעלה משא"כ הכא עיקר הס"ס ספק אחד הוא כיון דשמנה ימים אינו מתיר רק מצד שמגלה שבודאי כלו לו חדשיו א"כ אין כאן רק צד אחד להתיר דכלו לו חדשיו ועי' תשובות מהרי"ט סי' נ"א בקטנה שנסתפקו במספר שנותי' דל"מ ס"ס ספק היא גדולה וס' הביאה שתי שערות דאין היתר השערות רק דמגלה דודאי משהביאה שערות היא גדולה א"כ ל"ה שני צדדים רק צד אחד אם היא גדולה או לא עיי"ש וה"ה בנ"ד כיון דאין הח' ימים היתר בפ"ע ל"מ ס"ס וזה ברור. אמנם בענין נאמנות העכו"ם יש לומר דכיון דהוי דשיל"מ אינו מועיל עדותו במסל"ת אף דאינו רק איסורא דרבנן כיון דהוא דשיל"מ אף דאינו רק אדר"נ משוי לי' כחומר אד"א כמו דס' בדשיל"מ לחומרא כמ"כ אין עכו"ם מסל"ת נאמן באדר"נ בדשיל"מ. ולכאורה מבואר להיפך מדברי הש"ע או"ח סי' תקי"ג בהגהת הרב שם סעי' וי"ו עכו"ם שהביא בצים ביו"ט ראשון ומסל"ת שנולדו מאתמול מותר לסמוך עליו והיינו משום דל"ה רק איסור דרבנן והרי ביצה שנולדה ביו"ט הוי דשיל"מ א"כ חזי' דבאדר"נ אף היכא דהוי דשיל"מ עכו"ם מסל"ת נאמן ודלא כדברינו. ואמנם כשתעיין היטב אין זו סתירה כלל דבאמת רוב בצים אשר מובא לפנינו המה אשר נולדו מאתמול אך דרובא ל"מ משום דהוי דשיל"מ ול"מ רוב וכמו שמבואר שם בדברי המג"א ס"ק י"ג עיי"ש ומש"ה מהני התם עדות העכו"ם מסל"ת אף דהוי דשיל"מ דל"ש להחמיר מחמת דהוא דשיל"מ כיון דכבר איצטריך חומרת דשיל"מ דאל"ה הי' מותר מחמת הרוב דלאו בני יומן נינהו וכבר עשתה פעולתה חומרת הדשיל"מ לגרע כח הרוב תו לא תעביד עוד חומרא מבלי להאמין עכו"ם מסל"ת מש"ה מהני שם עדותו אף דהוי דשיל"מ משא"כ בנ"ד דהא דל"מ רוב היינו משום דאנו צריכין לחוש להמיעוט וכמש"ל א"כ ל"מ עדות העכו"ם מסל"ת אף דהוא איסור דרבנן כיון דהוי דשיל"מ הוי כמו איסור דאורייתא וזה ברור:
<b>שבתי</b> וראיתי להרב בעל הש"ך בספרו נה"ך שדיבר בסתירת דברי הרב הגדול בעל טו"ז שכ' דזה הוי דבר שיל"מ למה שמבואר בסי' ק"ב בביצת ספק טריפה דלא חשיב דשיל"מ בשהיית י"ב חודש משום דאין המתיר עתיד לבא בודאי וה"ה כאן ל"ה דשיל"מ עיי"ש. והנה לכבוד הרב בעל הש"ך פשיטא לי' טובא דהיכא דאין המתיר עתיד לבא בודאי ל"ה דשיל"מ ואזיל לשיטתי' שבסי' ק"ב הקשה על רבינו בית יוסף שכ' הדבר בשם י"א וכ' שלא מצא מי שחולק בדבר וגם דהדבר מוכרח מש"ס דפ"ק דביצה דלא מוקמינן הך דואם נתערבה באלף כולן אסורות בביצת ס' טריפה דהוי דשיל"מ בשהיית י"ב חודש וע"כ משום דאין המתיר עתיד לבא בודאי. ואני בחי' חזון הרביתי להרב בעכ"מ בה' עכו"ם פ"ז גבי ספק עכו"ם העלה בדעת הרמב"ם דאפילו היכא דאין המתיר עתיד לבא בודאי חשיב דבר שיל"מ וחולק על הרשב"א בזה ומש"ה הביא דעת הרשב"א בשם יש מי שאומר והדבר הי' בהעלם מדברי הרב הגדול הש"ך זלה"ה. והקושי' שעמד עלי' הרב בעל הש"ך דלא מוקמי' הך דואם נתערבה באלף בביצת ס' טריפה היינו שהתרנגולת ס' טריפה והוי דשיל"מ נראה ליישב באופן נעים דלכאורה קשה בהך דינא שכתב הרשב"א בביצת ס' טריפה דל"ה דשיל"מ משום דאין המתיר עתיד לבא בודאי והרי בלא"ה ל"ה דבר שיל"מ דהרי קיי"ל דדוקא בס' טריפה מהני שהיית י"ב חודש או לידה אבל בודאי טריפה ל"מ (וכ"כ כאן בש"ע ביצה של ס' טריפה דודאי טריפה לא מהני] וכ' הרב הגדול מהרש"ל ביש"ש לחולין הטעם דלא מהני בודאי טריפה משום דהך דאמרי' טריפה אינה חי' ואינה יולדת אינו בבירור רק דרוב נטרפין לא יוכלו לחיות י"ב חודש ולהוליד אבל מיעוטא איכא שמולידים וחיים י"ב חודש ומש"ה בס' טריפה אזלי' בתר רובא כמו בכל דוכתי דאזלי' בתר הרוב משא"כ בודאי טריפה וא"כ קשה כאן דבאמת נתבטל הדבר והוי רובא דאיתא קמן והאיסור נהפך להיתר ואפי' שני בני אדם א"צ לאכלו בהיכא דל"ה דשיל"מ ואפי' לשיטת הרא"ש דאדם אחד אין לאכול שניהם הוא רק חומרא בעלמא ואנו אומרים דהוי דשיל"מ דיוכל להשהותו עד י"ב חודש הרי גם לאחר י"ב חודש לא יהי' מותר בודאי ועדיין מיעוט יכולים לחיות רק דניזל בתר הרוב א"כ מוטב שנסמוך תיכף על הרוב דאי' קמן וא"ל דאח"ז יהי' שני צדדי רובא להתירא ז"א דאין נ"מ בין רוב אחד לתרי רובא דבין הכי והכי רחמנא שרי' וא"כ בלא"ה לא הוי דשיל"מ ומדוע הוצרך הרשב"א ליתן טעם דאין המתיר עתיד לבא בודאי והיא קושי' גדולה וצריכה לפנים. ונראה ליישב דידוע דעת הראב"ד דביצה תורת ברי' עלי' ותמה הרב הש"ך בספרו הארוך דא"כ מה הקשה הש"ס בפ"ק דביצה אהך דואם נתערבה באלף כולן אסורות אי אמרת ביצת טריפה דבר שאין לו מתירין היא ותבטל ברובא דילמא מש"ה אינה בטלה משום דהויא ברי' ובאמת שכבר עמד בס' שיטה מקובצת למס' ביצה וכ' ליישב דספיקא היא דשמא נטרפה אח"כ ולא נאסרה מתחלת ברייתה ול"ה ברי' אלא בדבר שאסור משעה שנוצרה עיי"ש והנה פשיטא לי' דס' ברי' בטיל משום דהא דברי' אפי' באלף אינו בטיל רק מדרבנן ומה"ת אפי' ברי' בטלה מש"ה בספיקא הו"ל ס' דרבנן אמנם לטעם הדבר דברי' אינה בטלה משום כיון דהחמירה תורה ללקות על ברי' אפי' באין בו כזית החמירו חז"ל לאסור תערובתה אפילו באלף כמו שמבואר בדברי הטו"ז בסי' ק' ס"ק א' עיי"ש. א"כ כיון דגוף הדבר אי הוי ברי' נוגע לד"ת אם ללקות עליו באין בו כזית ובזה הוי ס' דאורייתא [ואף דאין נ"מ בספק למלקות מ"מ נ"מ טובא לח"ש ע"י תערובות] ולחומרא והו"ל כמו נתגלגל לאיסור דרבנן דלא אמרי' ספק דרבנן לקולא כמו שמבואר בתשובות מהריב"ל והארכתי בכלל זה במק"א א"כ לא יספיק לנו תי' הש"ס והדק"ל ועיין בסי' פ"ו ובש"ך שם. ואמנם הדבר נכון דכיון דקיי"ל דטריפה אינה יולדת בע"כ שנטרפה אח"כ ולא נאסרה מתחילת ברייתה ולא חשיבא ברי' ומש"ה פריך שפיר ונכון. ומעתה דברי הרשב"א נכונים מאוד דהוצרך לבא דלא הוי דבר שיש לו מתירין משום דאין המתיר עתיד לבא בודאי דיש לומר דהוא סובר ג"כ דביצת טריפה חשיבא ברי' וכמו שכן נראה מדבריו בחי' לפרק גיד הנשה רק דמ"מ בטלה משום דלא נאסרה מתחילת ברייתה והיינו משום דהרוב אינן יולדות אחר שנטרפה וכיון דעיקר הביטול הוא רק משום דאמרי' שהיא מהרוב א"כ תו מהראוי שלא יתבטל משום דהוי דשיל"מ בשהיית יב"ח ואף דאז אינו מותר רק משום דאמרי' שהיא מהרוב הרי גם הביטול אינו מועיל רק משום הרוב וב"כ וב"כ אתה צריך לסמוך על הרוב ועד שתאכלנה בביטול תאכלנה בהיתר ומש"ה העלה דלא הוי דבר שיל"מ משום דאין המתיר עתיד לבא בודאי עכ"פ וזה נכון מאוד:
<b>והנה</b> ידוע דעת הסוברים ומכללם הרשב"א זלה"ה דברי' בטלה בתתק"ס כמבואר דבריהם בב"י עי' עליו באורך וצ"ל דמ"מ נ"מ בהיכא דנתערבה בפחות מתתק"ס דבזה שפיר הוי דשיל"מ זולת משום דאין המתיר עתיד לבא בודאי ואמנם בש"ס דמבואר ואם נתערבה באלף וכו' א"כ מחמת ברי' בלא"ה נתבטלה א"כ שפיר יש לומר דאף באין המתיר עתיד לבא בודאי מ"מ מיחשב דבר שיל"מ ואעפ"כ א"א לאוקמי בביצה שנולדה מתרנגולת ס' טריפה משום דל"ה דבר שיל"מ כיון דאף שתשהה י"ב חודש לא יבורר ההיתר זולת ע"י הרוב וגם עכשיו איכא רובא דאיתא קמן דעדיף טפי ואינו בגדר דבר שיל"מ והוא דבר חריף בישוב קושית הש"ך זלה"ה:
<b>ועפ"י</b> דברינו אלה נראה דעת הרמב"ם כדעת הסוברים דברי' בטלה בתתק"ס והרב ב"י בסי' ק' נסתפק בדבריהם וכתב דכיון דהרמב"ם כ' בסתמא משמע דאפילו באלף לא בטל ולפמ"ש מוכרח לדבריו שסובר דהיכא דאין המתיר עתיד לבוא בודאי מיחשב דשיל"מ כדעת הסוברים דברי' בטלה בתתק"ס ואמנם זה דרכי מאז מבלי להוציא דין חדש מתוך פירוק הקושי' כי כל קושי' יש לתרץ בכמה אופנים וגם אנכי בחי' תירצתי קושי' הש"ך באופנים שונים ונלאיתי להעתיקם שאין אנו עסוקים בו כעת וגם הדבר הזה לולא ראיתי בדבריהם שנפשם חשקה בדבר פלפול וסברא לא העתקתיו. כלל היוצא שאין דינו של הש"ך דאין המתיר עתיד לבא בודאי לא יחשב דבר שיל"מ מוכרח ומוסכם והרי לך רב גדול רבינו הרמב"ם שחולק בדבר ומי לנו גדול בהוראה ואב בחכמה יותר ממנו. ואמנם דינא דידן מקורו מדברי הרשב"א והרשב"א אהני לי' שיטתי' דלא מחשב דבר שיל"מ והדק"ל מדוע לא יאומן עכו"ם מסל"ת בזה כיון דאינו אלא איסורא דרבנן:
<b>ואמנם</b> אחר העיון היטב נראה דדברי הש"ך אינם נכונים בזה שהעלה דל"ה דבר שיל"מ הואיל שאין המתיר עתיד לבא בודאי ואומר אני דאין ראיתו ראי' דבשלמא התם ההיתר מטעם ביטול ברוב ובכל דוכתי נהפך האיסור להיות היתר וכמש"ל ואך בדשיל"מ אמרינן עד שתאכלנו באיסור תאכלנו בהיתר ובעינן שיהי' ההיתר ברור דאל"ה סמכינן אביטול דהרי נתבטל בפנינו משא"כ הכא דעיקר ההיתר מחמת דרוב ולדות בני קיימא נינהו והרי בפיהק ומת קיי"ל דחולצת דאיתרע הרוב דולדות בני קיימא כי אם באכלו ארי סמכינין ארובא ובמת הולד מחמת חולי נחלקו הפוסקים מקצתם מדמי לה לאכלו ארי ומקצת הפוסקים מדמין לה לפיהק ומת ואמנם בלא נתהוה חולי חדשה ומת ודאי דאיתרע הרוב וא"כ אנן לדידן דבעי' המתיר עתיד לבוא מ"מ לא חיישי' דילמא יתהוה ענין חדש ואף דקיי"ל שמא ימות חיישי' מ"מ בשביל זה ל"ה דבר דאין המתיר עתיד לבא דא"כ בכל דוכתי דהוי דבר שיל"מ ניחוש דילמא יאבד והוי אין המתיר עתיד לבא בודאי אלא דאין לנו לחוש שיתהוה ענין חדש וא"כ כאן הוי שפיר דבר שיל"מ אחר שמנה ימים מאי אמרת דילמא לא יחי' שמנה ימים הרי אל התחדשות החולי לא חיישי' וא"כ אם לא יקום שמנה ימים איתרע לי' רובא ותו אסורה מה"ד ואיך נסמוך על הרוב ול"ד להתם דאם לא יבא ההיתר בודאי סמכינן על ביטול ברוב משא"כ הכא דאם לא יתודע ההיתר אין לנו על מה לסמוך ומש"ה בזה דסמכי' העיקר על הרוב דולד בני קיימא א"כ שפיר יקום שמנה ימים והוי דבר שיל"מ מש"ה דעת הרב בעל טורי זהב דל"מ ס"ס דהיא מתורת רוב ול"מ בדבר שיל"מ. אלא דכבר ביררנו לעיל דבס"ס אנו אחראין לבא לתי' השני של הרב בט"ז אמנם לענין נאמנות העכו"ם שפיר איתא לסברתינו דלא סמכי' אעכו"ם דהוי דבר שיל"מ והיינו דהמתיר יבא בודאי כיון דלא חיישי' שיתהוה ענין חדש וכמ"ש וזה ברירא דהאי מילתא:
<b>עוד</b> זאת אדרוש דלכאורה לא הוי כאן דבר שיל"מ לפמ"ש האו"ה בשם אור זרוע וכ"כ היש"ש בחולין חתיכה שנאסרה בתיקו ונתבטלה אין שייך כאן לומר דהוי דבר שיל"מ דיבא אליהו ויתירנו דאם יבא אליהו ויתירנו איגלאי מילתא למפרע דלא נאסרה מעולם ול"ד לביצה דהשתא ודאי אסורה ולמחר תהא מותרת עכ"ד. וה"ה בנ"ד לא הוי דבר שיל"מ משום דאם יחי' שמנה ימים איגלאי מילתא דאין כאן איסור כלל הן אמת דלכאורה הרשב"א זלה"ה חולק על כלל זה דהוצרך לבא בביצת ס' טריפה משום דאין המתיר עתיד לבא בודאי והרי בלא"ה יתברר הדבר דלא הי' כאן איסור מעולם אמנם לפמ"ש הצ"צ בתשובה דהא דכתב הרשב"א דל"ה דבר שיל"מ כיון דאין המתיר עתיד לבוא בודאי והרי בלא"ה מותר ממ"נ אם יחי' י"ב חדשים אין כאן איסור כלל ובלא"ה שפיר מהני ביטול וכתב דנ"מ בביצה ס' טריפה שנולדה ביו"ט דל"ה דבר שיל"מ כיון דעדיין איכא ספק מחמת טריפתה עיי"ש וא"כ גם קושי' הנ"ל ליתא דאין אנו דנין דשיל"מ מחמת איסור טריפה אלא דתגרע הדבר שיל"מ דאיסור יו"ט. ולכאורה עלה בדעתי דגם טעם או"ה בשם א"ז אינו רק משום דאם יבוא אליהו ויתירנו אין כאן איסור כלל ומותר ממ"נ אלא דמסתימת לשונו לא משמע כן גם דמלשון הירושלמי ואלו נדרים מאי עביד להון כדשיל"מ הא תני תמן שהחכם עוקר הנדר מעיקרו אמרי אינו עוקר אלא מכאן ולהבא והיינו דאע"ג דהשתא אתברר דהי' מותר מעיקרא מ"מ לולא המעשה החדשה שנשאל על נדרו לא הותר בזה ול"ש לומר אגלאי מילתא למפרע משא"כ בספק איסור דהדבר עתיד להתברר בלי שום מעשה חדשה ודאי איתא לסברת או"ה כיון דיתברר דאין כאן איסור מעולם אינו נכנס בגדר דבר שיל"מ ומהירושלמי סיוע גדולה לשיטת או"ה והרב בעל מנחת יעקב לא ירד לעומק בזה עיין עליו ומבואר דל"ה דשיל"מ מצד עצמו ולא משום ממ"נ וכמו בהך דירושלמי דאין כאן ממ"נ לולא דעיקר עקירת חכם מכאן ולהבא לא הוי דבר שיל"מ וא"כ בנ"ד ג"כ דהדבר יתברר ממילא ל"ה בדין דשיל"מ ועי' בנה"ך סי' ק"ב ודבריו מעורבבים ואמנם הדבר נכון מאוד והוא דסברת או"ה אם כי ביררנו שיש לו מקום בירושלמי ח"מ צריכים ליתן טעם ותבלין לזה מדוע ישתנה ולא יחשב לדבר שיל"מ ואומר אני הרי ידוע דבהך דדשיל"מ אינו בטל יש לנו ב' טעמים או משום דעד שתאכלנו באיסור תאכלנו בהיתר או משום דכיון דיל"מ שם היתר עליו והוי מין במינו ואינו בטל כמו שכתב הר"ן בחי' לנדרים בטעם הדבר. והנה לטעם הדבר דעד שתאכלנו באיסור ודאי אינו מגרע מה דיתגלה דאין כאן איסור מעולם דמ"מ שייך לומר דעד שתאכלנו באיסור תאכלנו בהיתר כיון דהדבר יהי' מותר בבירור משא"כ לטעם הר"ן דמחשב מין במינו יש לומר דאיך שייך לומר דהאיסור נחשב מינו כיון דהאיסור לא יהי' מותר ואם יהי' מותר היינו דאין כאן איסור אבל האיסור בעצמו אין שם היתר עליו ומש"ה לא הוי דשיל"מ וכבר ביארתי במק"א טעם הדבר דבחר לו דרך אחר בהך דשיל"מ דלא בטיל היינו דבתערובות חד בתרי דהאיסור נהפך להיתר ל"ש לומר דעד שתאכלנו באיסור דאין שם איסור עליו משא"כ היכא דעיקר ההיתר מחמת הרוב דספק זה רחמנא שרי' ודאי שייך בזה עד שתאכלנו באיסור תאכלנו בהיתר ומש"ה לא מהני רוב בדשיל"מ אף דאין שייך כאן מין במינו אלא דבזה יפה לנו בטעם רש"י זלה"ה דעד שתאכלנו באיסור תאכלנו בהיתר ומש"ה גם בנ"ד ל"מ נאמנות העכו"ם משום דהוי דשיל"מ ואף דמגלה דל"ה כאן איסור מעולם מ"מ שייך סברת עד שתאכלנו כו' ולא מהני נאמנות העכו"ם וכמ"ש וזה ברור ונכון:
<b>עוד</b> נראה בעיני דהך דבעינן שמנה ימים אינו מתורת ספק רק דרבנן גזרו בזה לחוש למיעוטא ועשאוהו ודאי איסור כמו דחששו לדמאי ודכותי' והוי ודאי דרבנן ול"ש בזה לומר אגלאי מילתא למפרע דאין כאן איסור כלל דכ"ז דלא ידעינן שכלו לו חדשיו או שהוא בן שמנה ימים אין כאן היתר מתקנות חז"ל אף דודאי אינו נפל ולא התירו כי אם בידיעת שכלו לו חדשיו או בשהיית ח' ימים ומש"ה הו"ל דבר שיל"מ ולא מהני אמירת העכו"ם ועדיין לא הבאתי הדברים בכור הבחינה גם בעיקר הדבר יש לומר דל"מ אמירת העכו"ם מסל"ת דסותר חזקת איסור דבהמה בחיי' בחזקת איסור עומדת וכיון דכתבנו דנראה לנו דכל הולד דאתי לפנינו ואינו ידוע לנו דכלו לו חדשיו עשאוהו כודאי איסור דרבנן מהני לי' חזקת איסור שפיר ול"ש סברתינו בתחילת התשובה ויש לדון בזה בדברי הר"ש בס' מים שאובים ואין להאריך. עכ"פ בררנו שאין לנו לזוז מפסק בעל הש"ע ולא סמכינן על עכו"ם מסל"ת זולת ע"י סימנים וכיון שנתברר לכם בסימנים שאין בהם ממש התחזקו והיו לבני חיל לגדור גדר ולעמוד בפרץ. הלא כה דברי ידידם אוהבם נדבה. יעקב אורינשטיין חופ"ק לבוב:
<b>סימן</b> <b>ב</b><b>.</b> לכבוד ידידי הרב המאוה"ג החריף ובקי כו' מו"ה מאיר צבי נ"י אבד"ק סאמבור:
<b>מכתבו</b> היקר קבלתי ע"ד השו"ב דקהילתו אשר קבלו על עצמן בשבועה ובאו עה"ח שלא ישחטו עד שיהי' להם קוויט מן הפאכטער וגם אמרו בביטוי שפתים קונם ידו לשחיטה אם יעבור ע"ז ועתה א' מהשו"ב שחט בלי קוויט והתנצל עצמו ששכח מלקבל הקויט ומע"כ צוה עליו שלא ישחוט עד אשר יעיין בדינו ולא השגיח ע"ז ושחט אח"כ וגם ע"ז התנצל עצמו והעבירו אותו כת"ר ומנהיגי ק' עד אשר אגיד דעתי בזה אם להעבירו מאומנתו:
<b>והנה</b> כת"ר פלפל בזה הרבה בדין שבועה בכתב ואני אגיד דעתי בדרך קצרה. בש"ס דגיטין (דע"א) אהא דקאמר רב כהנא דחרש שיכול לדבר מתוך הכתב כותבין ונותנין גט לאשתו. ובעי הש"ס לסייע מהא דתנן נשתתק ואמרו לו נכתוב גט לאשתך והרכין בראשו הרי זה יכתבו ויתנו ודחה הש"ס אלם קאמרת אלם שאני כיון דחשיב כפקח לכל דבריו מהני הרכנת ראשו אבל חרש לא ידעי' וקאמר הש"ס אי קשיא הא קשי' דתני' אם לא יגיד האמור בקרבן שבועה פרט לאלם שא"י להגיד והא יכול להגיד מפי הכתב ומשני שאני עדות דכתיב מפיהם ולא מפי כתבם והדבר תמוה מאוד דהרי באלם מבואר בהדי' דמהני דהרי להדי' תנינא בנשתתק דבודקין אותו ורב כהנא אשמעי' דאף בחרש מהני כתב ידו וא"כ הך קושי' מהך דפרט לאלם שאינו יכול להגיד לפי מה דלא ידע דעדות שאני משום דכתיב מפיהם א"כ קשה דהא בנשתתק מבואר להדי' דמהני בדיקה וכבר תמהו בזה רבותינו בעלי התוס' ותירצו דהו"מ למימר פרט לאלם לאו דוקא והאי אלם היינו חרש וזה דוחק. גלל כן נראה לי בפשיטות דבאמת לכאורה קשה אמאי לא משני הש"ס בפשיטות שאני עדות דכתיב אם לא יגיד ואמנם קושי' הש"ס מנ"ל דאם לא יגיד ממעט אלם נימא דאלם מהני כיון דיכול לדבר מתוך הכתב או בהרכנת הראש והוא ג"כ כפקח לכל דבריו ואם לא יגיד פרט לחרש שאינו יכול להגיד וזהו גזה"כ ובזה א"ש דהנה לכאורה קשה למה לי קרא למעט אלם או חרש מקרבן שבועה הא אי אפשר להשביע אותו רק כשיכתוב השבועה דהרי אינו יכול להגיד השבועה בביטוי שפתים ואיך ישביע אותו וצריך לומר דבשבועת העדות חייב קרבן אף במושבע מפי אחרים ואינו צריך ביטוי שפתים של הנשבע ויכול להשביע את האלם. ואמנם עדיין קשה מ"ש התוס' דנוכל לאוקמי הך דקאמר פרט לאלם שאינו יכול להגיד דאיירי בחרש קשה הא בחרש אף האחר שמשביע אותו אינו יכול להשביעו רק מתוך הכתב וא"כ אף שבועה מפי אחרים ליכא. והנה אף שכתבתי בתשובה הגדולה שהי' לי עם הרבנים הגאונים מו"ה פנחס זצוקלל"ה אבד"ק פראנקפורט דמיין ומו"ה עזריאל אבד"ק לובלין והרב החסיד מהר"י מ"מ דק' קאזעניץ ע"ד גט אחד בק' סטאשוב והגאון מהר"פ הנ"ל כתב ראי' דלא בעינן שמיעת קול באומר לסופר כתוב מהך דהכל כשרים לכתוב את הגט אפילו חרש שוטה וכו' והרי חרש הכותב הגט א"א לו לשמוע מפי הבעל רק שהבעל כותב לו בכת"י והאריך ואני כתבתי אז דכיון דהבעל יוכל לצוות להסופר בע"פ והעדים יכתבו בכתב שכן צוה לו הבעל שיכתוב גט לאשתו פשיטא דמועיל והפוסקים לא אמרו רק כשהבעל המצווה אינו יכול להגיד בפיו רק בכתיבת ידו אבל כשהבעל מצווה בפיו רק דמודיעין לחרש שכן הגיד הבעל בפיו פשיטא דמועיל וא"כ ה"ה בזה לענין קרבן שבועה דשבועת העדות דחרש כיון דמהני מושבע מפי אחרים א"כ חברו משביע את החרש בפה ומודיע לו בכתב שכן השביע אותו. ואמנם אח"ז נתיישבתי בדעתי דאף דבגט מועיל באופן זה היינו משום דחזינן דפקח הגורש רצונו לגרש את אשתו והוא אומר הדברים בפיו אף שנודע להחרש מפי הכתב מועיל אבל כאן בשבועה דכתיב לבטא בשפתים ואינו מועיל כתיבה להיות חשוב כמו דיבור אלא שבשבועת העדות מהני מושבע מפי אחר היינו מדכתיב ושמעה קול אלה והוא עד מהני שמיעה מפי אחרים אבל עכ"פ בעינן שמיעת קול וכאן החרש לא שמע קול אלה מפי אחרים ואף שנודע לו מפי הכתב שכן השביעו אותו נראה לי דאינו מועיל כיון שהוא לא שמע הקול מדבר אליו שמפי כתב נודע לו אין זה בכלל ושמעה קול אלה וא"כ לא צריך קרא למעט מאם לא יגיד א"ו דקרא דאם לא יגיד קאי על אלם דמשכחת לה מושבע מפי אחרים כיון דהוא שומע מה שמדברים אבל רב כהנא דאמר חרש שיכול לדבר מתוך הכתב כותבים ונותנים גט לאשתו ואף דבעי' אמירה בפה מ"מ כתיבה הוי כאמירה ואף בחרש וא"כ שפיר נוכל לאוקמי דממעט קרא מק"ש חרש דאף שיכול לדבר מתוך הכתב ובעל שבועה הוא דכתב הוא כדיבור ויכול לכתוב הריני נשבע שא"י לך עדות מ"מ גזה"כ שאינו חייב ק"ש ומנ"ל דקרא ממעט אלם דלמא אלם כיון דפקח גמור הוא ויכול לכתוב או להרכין בראשו חייב ק"ש ובזה נתיישב לנכון קושי' התוס' דבלי רב כהנא לק"מ כמ"ש ודו"ק היטב:
<b>נחזור</b> לעניננו דלכאורה מוכח מהך דממעט מקרבן שבועה של עדות מי שאינו בר הגדה ובר שמיעה לפמ"ש התוס' והרשב"א דהך ברייתא אם לא יגיד הוי מוקמי' בחרש ומ"מ משמע דאי הי' יכול להעיד הי' חייב ק"ש משמע דשבועה בכתב מהני. ואמנם נראה דיש ראי' דלא מהני שבועה ונדר בכתב דבתשובות הרשב"א הובא בב"י אהע"ז צ"ו באשה שנשתתקה ושאלו אותה אם קבלה כבר משל בעלה והיא רומזת שלא קיבלה משל בעלה וסיים הרשב"א מ"מ כיון שהיא צריכה שבועה קודם שתקבל כתובתה וא"א לה לישבע בפי' אין כאן מקום להשביע וסיים הרשב"א כיון דשבועה זו דרבנן די שישביעוה מפי אחרים והיא תקבל על עצמה ע"י הרכנה ומבואר מתוך לשון התשובה דכתב לא מהני לא בשבועה ולא בנדר ויש בידי אריכת דברים בזה:
<b>עוד</b> נראה לי ברור דאי נימא דשבועת ביטוי מועיל בכתב א"כ משכחת לה לאו דשבועה ביש בה מעשה כגון שכתב בכת"י שהוא נשבע לעשות דבר זה או שעשה דבר זה ונמצא שעבר על השבועה על לאו ועשה מעשה ובזה פשיטא דלוקה ובש"ס שבועות (דף כ"א) מבואר דאי אפשר להיות מעשה על השבועה שיהי' לאו שיש בו מעשה ש"מ שבועה בכתב לא מהני ובתשו' אחרת כתבתי דלדעת ר"ת דהא דממעטי' בעדות מפי כתבם היינו דוקא אלם שאינו יכול להגיד בפיו אבל פקח גמור שיודע לדבר בפיו אף בכתב מהני דכל הראוי לבילה אין בילה מעכבת ה"ה בשבועה בכתב אם ראוי להגיד ולהוציא השבועה מפיו אף בכותב בכת"י מהני א"כ נוכל לומר כיון דעיקר הטעם דשבועה מהני משום דאפשר להגיד מפיו א"כ לא תוסיף שבועה בכתב תת כחה יותר מאלו נשבע בפה שאינו חייב עלי' מלקות משום שאין בו מעשה א"כ אינו ראוי בשום אופן להתחייב מלקות על שבועתו בין בכתב בין בע"פ וכמו כן צריך לומר הא דקאמר הש"ס דעדים זוממין לא משכחת בהו לאו שיש בו מעשה ולאו דלא תענה אין בו מעשה ולשיטת ר"ת דהיכי דיכול להגיד בפה אף במעיד מפי הכתב מועיל א"כ משכחת שעבר על לאו דלא תענה באופן שיש בו מעשה א"ו כיון דעיקר הטעם משום דכשמגיד בפה מהני עדותו ה"ה בכתב אם כן עדותו בכתב לא עדיף מכשמעיד בע"פ להתחייב עליו מלקות. שוב נזכרתי שהמ"ל הביא קושי' זו לשיטת ר"ת וכעת אין בידי לעיין בזה. ואמנם בשבועה בודאי אין קושי' לדעת האומרים דכתב דשבועה מהני היכי דיכול לישבע בפיו דכאן השבועה לשקר בעצמה אינה אסורה רק משום שיכול לאומרה בפה א"כ אינו חייב עליו מלקות אבל כאן לאו דלא תענה שייך בכתב כיון דמועיל עדותו בכתב דאנה כתיב בלאו דלא תענה דצריך להיות בפה אלא דממילא כיון דאין עדותו מועיל אין בזה לאו דלא תענה אבל אי נימא דהיכי דיכול להגיד בפיו גם בכתב מהני עדותו ממילא שייך לאו דלא תענה וא"כ מה שעבר על לא תענה אינו משום דאפשר להגיד בפה רק מה דמועיל עדותו הוא משום דיכול להגיד בפה אבל שבועת איסור שבועה בכתב אינו אסור דהרי כתיב לבטא בשפתים אלא משום דחייב בפה ה"ה בכתב היכי דיכול לישבע בפה וא"כ אין השבועה שעבר עדיף מאלו נשבע בפה ועבר שאין בו מלקות משום שאין בה מעשה וא"כ אף אותם שהקשו מלא תענה מודים דאין קושי' משבועה ודו"ק היטב כי הדברים ברורים מאוד:
<b>והנה</b> בשו"ת שב יעקב הביא ראי' מהא דקאמר הש"ס במס' מגילה אמתני' דהי' כותבה דורשה ומגי' אם כיוון לבו יצא וקאמר דאיירי במנח מגילה לפניו וקרי לי' פסוקא פסוקא וכתב לה ולמה לא קאמר דמנחה מגילה לפניו וכתב לה והכתיבה עצמה הוא כדיבור לענין מצות קריאה אלא ודאי דכתיבה איננה כדיבור. וע"ז כתב מעל' דאין בראי' זו ממש כיון דבעת שכתב רואה במה שלפניו לכתוב א"כ הדר הוי לי' קריאה בע"פ הנה מעל' סבר שראיית השב יעקב מהמסקנא ולא עיין בגוף התשובה וראיית הש"י מהא דקאמר הש"ס מתחלה אי נימא דקרי פסוקא פסוקא וכתב לה על פה הוא וקשה לפי מה דס"ד דאין פסול משום בע"פ למה לי' לאוקמי דקרי והדר כתב הרי הכתיבה עצמה הוא כדיבור בע"פ וזה ראי' נכונה. והנה לכאורה יש ראי' מהא דקאמר הש"ס אם לא יגיד פרט לאלם שא"י להגיד והיינו משום דכתיב מפיהם ולא מפי כתבם וקשה למה לי קרא פשיטא דהיכי דאין לחברו תועלת בעדותו ליכא חיוב קרבן שבועה וכאן דאינו מועיל עדות שבכתב קרבן שבועה מהיכי ואמנם באמת הדבר קשה כיון דבעדות שבשטר מהני מפי כתבם מטעם שכתבו הפוסקים דכיון דנכתב בצווי הלוה נתחייב עיין ברז"ה וכתב הש"ך בחו"מ סי' מ"ו ס"כ דלשיטה זו אף אלם יכול לחתום השטר א"כ קשה אמאי נקיט מילתא דפסיקא פרט לאלם משמע דבאלם ל"ש כלל קרבן שבועה והא משכחת בעדות שבשטר והשביע אותם אם הוא חתימת ידם. ואמנם ז"א ממ"נ אי נימא דאיירי בקיום שטרות שהוא מה"ת כגון בטוען מזויף לשיטת הר"א כהן הרי קיי"ל דל"מ מפי כתבם וכיון דקרא אתי למעט אלם א"א לאוקמי כן באלם שהשביעו על השטר ואמנם זה אינו דהרי א"א להעיד מפי כתבו על חתימת ידו. ואמנם עדיין קשה לפמ"ש במק"א דהא דכתב הש"ע חתם על השטר כשהי' בריא ונשתתק הוא אינו יכול להעיד על כתב ידו ודקדק הש"ך למה נקיט בריא ונשתתק הרי לשיטת הרז"ה והרי"ף אף בשנשתתק יכול לחתום על השטר וכתבתי דבאמת לשיטת הרז"ה השטר נעשה בצווי הלוה ומעתה כשמעיד על תח"י יכול להעיד גם על מנה שבשטר דהוי כאומר נאמן עלי קרוב או פסול כיון דבצווי הלוה חתם אבל בחתם כשהוא בריא ונשתתק א"כ לא קבל על עצמו עדות מפי כתבן דהרי הי' בריא וע"כ אינו יכול להעיד על כת"י כיון דאמנה שבשטר קמסהיד לא מהני וכ"כ בס' כנסת יחזקאל בתשובה סי' ולפ"ז הדק"ל איך סתם פרט לאלם שא"י להגיד הרי משכחת בעדות שבשטר והשביעו שיגיד מפי הכתב אם זה הוא חת"י ואמנם הדבר נכון עפמ"ש הרשב"א במס' שבועות בהא דשבועות העדות אינו רק בראוי להעיד דהיינו אף שיש לחברו תועלת בעדותו כגון שקבלו עליהם קרוב או פסול מ"מ כיון שבלי קבלה אינו ראוי להעיד אין כאן חיוב קרבן שבועה דק"ש ליכא אלא באותן שראוים להעיד מצד עצמם לא מחמת קבלה ובזה שפיר קאמר אם לא יגיד פרט לאלם דאף בעדות שבשטר לא משכחת ק"ש דאינו נאמן להעיד על כתב ידו כיון שהוא אלם ואף דבעת החתימה הי' ג"כ אלם ומהני עדותו כיון שאינו רק מטעם שקבל על עצמו ולכך נאמן להעיד על כתב ידו אבל עכ"פ ליכא ק"ש כיון דמצד עצמו אינו ראוי להעיד ממילא ליכא ק"ש ולכך אשמעי' רבותא גדולה דאף דיש לחברו תועלת בעדותו דהיינו בשטר מ"מ ליכא קרבן שבועה ודו"ק היטב:
<b>עכ"פ</b> הסכימו הפוסקים הרבה דשבועה בכתב אינו מועיל ואף שיכול לישבע בפיו אין זה ענין להך מילתא דמחלק ר"ת בין יכול להגיד בפיו לאלם שאינו בר הגדה דדבריו אלו לא אמורים רק לענין עדות דתלוי בראוי לבילה אבל מה ענין זה לענין שבועה. ואמנם נראה דאף אי נימא דאף שבועה בכתב שם שבועה עלה היינו כשכותב לשון השבועה (חסר סיום התשובה וחבל כו'):
<b>סימן</b> <b>ג</b><b>.</b> לכבוד הרב המאוה"ג אבד"ק סאמבור.
<b>וע"ד</b> השני שהשוחט קבל על עצמו אם יעבור ע"ז וישחוט בלי קוויטיל מהפאכטער יהי' קונם ידו לשחוט עוד ואמנם כפי האמת שמעולם לא קבל על עצמו השוחט ולא הגיד כן רק שכן נכתב בהקוויטיל שקבל על עצמו כן והוא כתב יד אחר והשוחט בא על החתום על הקוויטיל הנ"ל. הדבר מבואר בש"ע יו"ד סי' רל"ב סעי' י"ב דאם נאמר בשטר שקבל ע"ע איזה דבר בשבועה או שאמר כן ואח"ז אמר שמעולם לא קבל או נשבע ע"ז ונותן אמתלא למה כתב אין עליו חיוב מצד שבועתו כיון שיודע בעצמו שלא נשבע ובח"מ סי' ע"ג כתב הסמ"ע דאם נאמר בשטר שקבל עליו שבועה בפ"מ אינו יכול לומר שלא נשבע והט"ז כ' דאף בזה מהני אמתלא והיוצא מכללות הדברים דלענין איסור שבועה אם יודע בעצמו שלא נשבע כלל אין עליו חיוב שבועה מחמת הכתב שנאמר בו שנשבע וגם כשאנו מסופקים אם נשבע באמת ע"ז או לא נאמן לומר שלא נשבע ומ"ש בשטר שנשבע הוא מחמת איזה טעם וסיבה ולא שייך בזה לומר הודאת בע"ד כמאה עדים כיון דבאמת אין אדם נפסל עפ"י עצמו חזינן דלענין זה אין הודאת פיו גדולה כמו עדים אבל לענין ממון כי היכי דהשבועה מועיל כגון בביטול אסמכתא דשבועה מועיל לבטל אסמכתא אם נאמר בשטר שקבל על עצמו בשבועה בפ"מ כיון דלענין ממון הודאת בע"ד כמאה עדים מהני גם לזה דאמרי' שבודאי נשבע ולא מהני בזה אמתלא דהרי הודאת פיו מחייבו ממון ול"מ אמתלא רק באיסורא ולא בממונא א"כ כאן שהשוחט אומר שמעולם לא קבל על עצמו בקונם שלא ישחוט אם ישחוט פעם א' בלי קוויטיל מהפאכטיר ונתן אמתלא טובה למה חתם עצמו על הכתב הזה אין בידינו לפסלו. ובכל אלה הדברים הארכתי מאוד במקום אחר:
<b>והנה</b> ראיתי למעכ"ת כתב דאין זה חשיב שוגג מה שחשב בלבו ששותפו השוחט הב' יש בידו קוויטיל מהפאכטיר דלא הי' לו לסמוך על השני. הנה מהר"י בן לב שדעתו רחבה מדעתינו כתב בתשובה סי' ל"ח בשני קצבים שותפים שהאחד עומד בחדר וחותך חתיכות גדולות להקצב השני שעומד במקולין ומוכר חתיכות האלו ואח"כ נמצא בשר טריפה ביד הקצב השני והוא במקום שהחתיכות הטריפות ניכרין והשיב הרב הגאון שלא נפסל הקצב ולא הורע חזקתו בזה שיכול לומר שלא דקדק בזה וסמך עצמו על הקצב השני שמושיט לו חתיכות האלו שבודאי דקדק היטב ואף שאינו ראוי לסמוך בזה מאחר שניכרים המה חתיכות הטריפות מ"מ אין מגרעין חזקת כשרות שלו מאחר שיש לו מקום סמיכה וה"ה בזה. אמנם מה ששחט אח"כ אחר שהתרה בו כת"ר ובית דינו שלא ישחוט עד אשר יעיינו בדינו והוא לא שמע לקול דבריהם ושחט אח"כ בזה יש מקום לפסלו ולא יהא אלא טבח שלא הראה סכינו לחכם וגם נראה שקל בעיניו איסור שבועה דהרי לא ידע מדין זה ואולי יורו המורים שמה שחתם על הקוויטל שנשבע ושאמר קונם ידי לשחיטה יש בזה כח נדר ושבועה ולמה הי' נמהר לשחוט ולא המתין זמן מה ואמנם כיון שזה הוא פעם ראשונה ראוי לדונו גם בזה כשוגג וכמו שהתנצל עצמו גם בזה ויקבל על עצמו שלא ישוב לכסלה וישמע לקול מורה ואז יוכל מעל' להכשירו כי כפי שהעידו עליו השו"ב דפה קהילתנו הוא איש ירא ה' ובלי ספק כי אין בזה זדון שבועה וה' יצילנו מכל מכשול שלא יצא תקלה מתחת ידינו בפרט בדבר אכילת איסור. דברי ידידו נצח:
<b>סימן</b> <b>ד</b><b>.</b> ב"ה יום ג' כ"ב שבט תקבץ לפ"ק. לכבוד ידיד נפשי הרב המאוה"ג חריף ובקי כש"ת מו"ה "שמחה נתן" אבד"ק "מאשציסק".
<b>מכתבו</b> לנכון הגיעני ע"ד השו"ב בק' שקבלו על עצמן באלה ובשבועה שאם לא ישלמו להרב א' רענדיל בכ"ש חלילה להם לשחוט ואחריהם קבלו על עצמן אנשי הקהילה שאם לא ישלמו השו"ב הסך הנ"ל יהיו אסורים לאכול משחיטתם וכעת עברו השו"ב ולא שלמו להרב הסך ושחטו ובדקו ובני העיר עברו ואכלו ומעכ"ת שואל על העבר ומבקש על העתיד לגזור אומר ששחיטתן אסורה אם יתנו להרב רענדיל לשבוע מכאן ולהבא. והנה ראשון תחלה נאמר דדין שבועה בכתב הגם שכבר דשו בה רבים מהאחרונים בתשובותיהם אמנם זה דרכי מעולם מבלי לסמוך על דברי האחרונים רק מראש צורים נראה ויסוד הדברים אי כתיבה כדיבור ובש"ס דגיטין (דף ע"א) אם לא יגיד פרט לאלם שאינו יכול להגיד מטעם דכתיב מפיהם ולא מפי כתבם ומבואר מזה דהשבועה חלה בכתב דאל"כ בלא"ה ליכא קרבן שבועה ואף אי נימא דשם מיירי במושבע מפי התובע דשבועת העדות אף במושבע מפי אחרים מ"מ עדיין קשה מדברי התוס' שם ד"ה אמר ר"ז דכתבו דנוכל לומר דהך ברייתא דקאמר פרט לאלם היינו חרש קשה דבחרש אף להשביע מפי אחרים אי אפשר רק ע"י כתב ואיך משכחת לה דהרי בלא"ה אין כאן שבועה אף שראוי להגיד ומדברי תוס' הנ"ל מבואר דשבועה בכתב מועיל. ולכאורה עלה על לבי לפי מה שנראה מדברי בעל תרומת הדשן סימן דיכול לקבל שבועה ע"י שליח דהיינו שהשבועה שמקבל השליח עבורו כאלו קבל הוא בעצמו א"כ משכחת שבועת העדות בחרש ג"כ שהוא יכתוב בכת"י לחרש המעיד שיעיד לו וישביע אותו והחרש יכתוב לאחד שיקבל עליו בשבועה בשליחותו שאינו יודע לו עדות. אמנם באמת כבר כתבתי במקום אחר בתשובה אחרת דשבועה ע"י שליח לא מהני וא"כ יש ראי' מדברי התוס' והרשב"א בחידושי גיטין ששניהם כתבו דנוכל לאוקמי להך דאם לא יגיד פרט לאלם היינו חרש שאינו שומע ואינו מדבר עיין היטב ברשב"א וא"כ יש ראי' דשבועה בכתב מהני אמנם עדיין אפשר לחלק דהיכי דמהני מושבע מפי אחרים אף שהמשביע משביעו בכתב מהני אבל שבועת ביטוי שנאמר לבטא בשפתים בזה צריך שיבטא בשפתיו ממש ולקמן יבואר:
<b>והנה</b> זה לי זמן רב הוכחתי דשבועת ביטוי בכתב לא מהני מהא דקאמר הש"ס במס' שבועות (דף כ"א) ובמס' תמורה (דף ד') בכל התורה לאו שאין בו מעשה אין לוקין עליו חוץ מנשבע ומומר ומקלל חבירו בשם ופסק הרמב"ם בפרק מהלכות תמורה הך דינא והוסיף בדבריו ששלשה אלו אי אפשר להיות בהם מעשה וקשה הא אפשר להיות נשבע שבועת ביטוי בכתב וזה חשיב מעשה. ואמנם אפשר לומר כיון דאפשר לשבועה שתהי' בפה ועיקר שבועה הנאמר בקרא לבטא בשפתים הוא בפה אף כשיעשה בכתב לא חשיב מעשה או לדעת ר"ת דמחלק לענין עדות בין אפשר לו להגיד בפה דאז מהני עדות בכתב אבל אלם שאינו בר הגדה בפה אף בכתב לא מהני א"כ עיקר הטעם דמהני שבועה בכתב ג"כ משום שראוי לישבע בפיו א"כ שבועה בכתב אי אפשר תת כחה יותר מנשבע בפיו שאז לא הי' חייב מלקות משום שאין בו מעשה א"כ ה"ה בכתב אין כח בשבועה זאת לחייבו מלקות ומה"ט נראה הא דקאמר הש"ס דלאו דלא תענה הוא לאו שא"ב מעשה וקשה לדעת ר"ת דעדות מפי כתב מהני א"כ משכחת לא תענה דיש בה מלקות שהעיד ע"פ כתבו א"ו כמ"ש דאין כח בעדות שקר לחייבו מלקות אף שכתב עדותו באופן שיש בו מעשה ובשבועת ביטוי הסברא יותר ברורה דא"א לחייבו מלקות כיון דבפה אינו חייב ה"ה בכתב ובעדות אנו דנין על דבר העדות שהעיד מפי הכתב כיון דמועיל עדותו מחמת שראוי להגיד בפיו ממילא חייב על לאו דלא תענה ודו"ק כי הסברא שכתבתי ברורה היא:
<b>סימן</b> <b>ה</b><b>.</b> להרב המאוה"ג מו"ה אייזק נ"י אבד"ק קולקב.
<b>מכתבו</b> קבלתי ושמה נפשו בשאלתו ע"ד שאירע בק' ששם יש שני שוחטים ואחד מהם שחט והשני הלך למקום הסמוך לבית המטבחיים ובעל השור עמד על השוחט בעת השחיטה והגיד שבעת השחיטה באמצע שחיטת הוושט אחר שחיטת הקנה פסק מלשחוט וקרע העור ביד ושאל אותו מדוע ככה עשית והשיב שלא שחט עדיין כלל ואח"ז כשבא השוחט השני ושאל אותו והתנצל ג"כ בזה ואח"כ כשבדק בדיקת פנים אמר שנדמה לו צימוק באונא וגם סירכות דקות וכאשר הלך השוחט השני לבדוק הריאה בקש ממנו בעל השור שיראה להטריף השור בבדיקה וכן עשה תופס בחוזק עד שנקרעת והטריפה וכעת השוחט הראשון מתנצל עצמו שאף שהאמת שקרע בעור אחר שכבר התחיל לשחוט בוושט הוא הי' בדעתו אולי תצא טרפה בבדיקה ואם הי' רואה שנמצאת כשרה הי' מודיע מטריפות השחיטה וכעת העבירו את השו"ב עד אשר אודיע דעתי בזה. והנה מעל' האריך בזה והנה לדעת רוב הפוסקים דאם בפעם ראשונה לא אמר לו נתנסך יינך ואח"ז אמר לו אינו נאמן וכ"ש בפועל שעליו מוטל השמירה פשיטא דאינו נאמן אח"כ וכ"ש בזה שבפעם הראשון אמר דלא נעשה פסול בשחיטה א"כ אם אח"כ יאמר ששקר הגיד מתחילה ורצה להתנצל אינו נאמן לאסור דבר שהוא בחזקת היתר א"כ אין זה אמתלא כלל ואמנם עדיין יש לומר שסמך את עצמו מאחר שבעל השור הגיד שראה שנקרע אחר שחיטת קצת מהוושט אלא שהוא הי' מתנצל א"ע אבל באמת לא נכנסו דבריו באזני בעל השור עד שביקש מהשוחט השני שיראה להטריף בעת הבדיקה, ולא חס על ממונו מחמת שבעיניו נדמה ששקר בפי השוחט ויניחו ברכות על ראשו אשר על ממונו לא חס ופשיטא שאם הי' חוזר מדבריו אח"כ והודה שנעשה פסול בשחיטה שבעל השור הי' מאמין לדבריו והיכי דמאמינו בודאי אסור מ"מ בדבר זה עצמו אי יועיל אמתלא בעד המעיד כבר הארכתי בזה בתשובה אחת שכתבתי לכבוד אביו הגאון ויבואר לקמן אמנם בגוף הדבר בנידון שלפנינו לא ידעתי ע"פ הדין מקום לפסול השו"ב על להבא כיון דאין כאן עדים שיצאת טריפה מתח"י רק שהוא עצמו אומר כן ונותן אמתלא לדבריו הרי אין אדם נפסל עפ"י עצמו ואין אדם משים עצמו רשע ואם ע"פ דברי בעל השור הרי אין בידו דבר ברור וראי' שבתחלה כאשר התנצל עצמו השוחט לא עמד בעל השור על דעתו וצוה לבדוק בדיקת פנים וגם אם יאמר בבירור שנעשה פסול בשחיטה הרי אינו רק עד אחד ואין אדם נפסל לא ע"פ עד אחד ולא ע"פ עצמו ואף העד עצמו שהעיד עליו מותר לאכול משחיטתו אח"כ כיון שאם מקבל עליו ד"ח מהני אין עדותו להטריף מה ששחט אח"כ רק על שחיטה זו כמ"ש מהרי"ק הובא בש"ע יו"ד סימן ואמנם בש"ע יו"ד סימן ב' סעי' ב' מי ששחט והוציא טריפה פ"א מתח"י אם לא הוחזק בכך מותר לאכול משחיטתו מ"מ דנין בזה לפי ראות עיני הדיין וכו' ורגלים לדבר מעבירין אותו ועיין ש"ך שכתב בשם מהרי"ק דאיירי כאן דהך שיצא טריפה מתח"י היינו ע"פ עד א' ומ"מ כשיש רגלים לדבר מעבירין אותו אף ע"פ ע"א וכ"כ בס' ים של שלמה הובא בתבואות שור דאם יש רגלים לדבר או בכבר נכשל אף ע"פ עד א' מעבירין אותו וא"כ כאן אם נחשוב דברי בעל השור עכ"פ כהודאת עד א' ודברי השוחט השני שהגיד ג"כ כי כמו זר יחשב לומר שלא נגע בוושט ונחשוב אותו כמו רגלים לדבר א"כ מהראוי להעבירו אמנם כבר כתבתי שדברי בעל השור אינן ברורין רק שכן נראה לו:
<b>והנה</b> בגוף דין זה דאחר שיצא מתח"י ואמר אח"כ נתנסך יינך דאינו נאמן הקשה הראב"ד מהא דקאמר הש"ס בהך דמטמא ומדמע ומנסך דפטור בשוגג אף למ"ד היזק שאינו ניכר שמי' היזק כדי שיודיע ממ"נ אי ליכא עדים הרי אינו נאמן כלל לומר נתנסך יינך וחילק בין שומר ופועל שעליהם מוטל הדבר להשגיח על הענין שלא יבא לכלל איסור אינן נאמנים לומר שנתנסך היין אבל איש אחר נאמן ולכאורה קשה כמו ששומר ופועל אינן נאמני' לומר שנתנסך היין מאליו לפי שעליהם מוטל השמירה ה"ה באיש אחר שאינו נאמן לומר שהוא בעצמו נסכו דהרי כ"ש שאסור לו לנסך היין וצריך לומר כיון שאין זה מענין העדות אי הי' המנסך או המטמא רק שהיין נתנסך אין העדות בטל מחמת אמירתו שהוא נסכו ואמנם אם אינו אסור רק בשותפות בגווי' א"כ הרי זה מענין העדות לומר שהוא נסכו מהראוי שלא יהי' נאמן בעדות זה ועוד כיון דאית לי' שותפות בגווי' הרי השותפים שומרי שכר הם והשומר אינו נאמן לומר נתנסך אף ע"י אחר וצריך לומר דבאמת מאן דסובר אין אדם אוסר דשא"ש סובר דהיזק שא"נ ל"ש היזק דר"נ סובר כן באמת ובלא"ה בשוגג פטור ובזה נתיישב הא דלא קאמר הש"ס במס' גיטין דאף למ"ד קנסו שוגג אטו מזיד בעלמא כאן פטור שוגג כדי שיודיע ובזה א"ש דכיון דר"נ סובר אין אדם אוסר ומוקי להך באית לי' שותפות בגוי' ל"ש בזה כדי שיודיע ודו"ק היטב ובחידושי הארכתי, נחזור לענינינו שמצד הדין אין לאסור השוחט הנ"ל רק שמ"מ נראה שהשוחט הזה הוא מקלי הדעת ושוחט צריך להיות ירא ד' מרבים גלל כן אני מניח הדבר הזה כפי חכמתו אם מעכ"ת יראה ששגגה היא בידו יוכל להתירו אחר שיקבל עליו שלא יעשה עוד כזאת לומר על האיסור היתר ויסמוך עצמו שבעת הבדיקה יראה לעשות איזה פסול בבדיקה כאשר עיני ראו כמה פעמים יצאו מכשולים רבות מזה רק יאמר דבר אמת כאשר הוא ואין שונין ואין מפרשין לחכם כמותו את אשר יראה להחמיר עליו על להבא כי השוחט מן הצדדין של היתר אינו מותר לכתחלה וה' הטוב ינחני בדרך אמת שלא יצא תקלה מת"י. דברי ידידו נצח:
<b>סימן</b> <b>ו</b><b>.</b> לכבוד הרב המופלג מו"ה משה דוד נ"י מו"ץ דק' בוברקא.
<b>מכתבו</b> קבלתי והנה מבואר בש"ע סי' נ' דבאבר שאמרו ניטל טריפה ואם נברא חסר מן הבטן נחלקו בדבר הרמב"ם ז"ל כתב דאם נברא חסר מן הבטן כשר דאי נימא דחסר טריפה כמו ניטל א"כ דיני נטילה וחסרה אחת הוא ולמה נחשבו במנין שמנה טריפות לשנים ודעת הרשב"א דכל מקום שאמרו ניטל טריפה ה"ה בנברא חסר. ומעל' כתב דהא דיתר כנטול דמי היינו כמו חסר מתחלת ברייתו דמי דהרי היתרא נולד ג"כ עמו מתחילת ברייתו והרשב"א ז"ל שדעתו רחבה מדעתינו כתב להדיא דיתר כנטול דמי היינו דמה שמזיק ניטל ביד זה מזיק גם כן אם נברא יתר אבר ואמנם מדברי הרב ב"י נראה שהבין מדברי הרמב"ם דיתרת מן הבטן אינו רק כחסר מן הבטן וכמו שיבואר ולדעתי יש ראי' כדברי הרשב"א ז"ל דהרי"ף הביא לשון הש"ס ואת שתי הכליות שכתב גבי קרבן ולא בעל שלש כליות ולא בעל כוליא אחת ומדפסל קרא לגבוה מכלל דלהדיוט שרי וקשה לדעת רבינו ז"ל מנ"ל דניטל הכליות כשר מהך קרא מדפסול לגבוה הא לגבוה פסול בנברא חסר דבעלת כוליא אחת היינו מן הבטן ולהדיוט שרי אבל בניטל אח"כ מאין הרגלים להתיר וצריך לומר דמיתר דייק דהיינו בעלת שלש כליות דמיעט קרא לפסלו לגבוה מכלל דלהדיוט שרי אף דיתר כנטול דמי דהיינו כמו ניטל אח"כ וש"מ דניטל כשר ובאמת יש מקום לפרש לשון הרי"ף דבאמת ניטלו הכליות נזכר במשנה רק על יתר הכליות דקדק הרי"ף מלשון הברייתא דדוקא לגבוה אסור מכלל דלהדיוט שרי ועי' בתוס' חולין (דף נ"ז) בד"ה שמיטת ירך ונתיישב קושייתם בזה ובחידושי אמרתי עוד לפמ"ש הרשב"א בתשובה דגבי יתרת אף שחי' י"ב חודש אסורה דאיסור שלה אינו מצד שאין כמוה חי' אלא משום דכל יתר כנטול דמי ונטול היא טריפה שאין כמוה חי' ונתיישב הא דקאמר הש"ס דמדחשיב לי' בהדי מומין מכלל דלהדיוט כשר ומאי ראי' הא יש נ"מ בספק וחיתה אח"כ יב"ח אמנם מיתר קא דייק דבזה ל"מ שהיי' י"ב חודש אבל מהך דשמיטת ירך אין כאן ראי' דנ"מ אם שהתה י"ב חודש מיום שהרגישו השמיטה והארכתי בזה והנה בש"ס דנדה לענין טומאת לידה עד היכן יחסר מן הולד שלא תהי' טמאה חד אמר עד הארכובה וחד אמר עד נקביו וחד אמר עד טיבורו וקאמר הש"ס דבין מ"ד עד ארכובה למ"ד עד לנקביו פליגי אי טרפה חי' דכיון דמארכובה ולמעלה הוי טריפה ואם טריפה אינה חי' אינה מטמאה אותה טומאת לידה ואם טריפה חי' מטמא טומאת לידה ובין למ"ד עד נקביו למ"ד עד טיבורו נ"מ בהא דר"א דאמר ניטל הירך וחלל שלה נבילה והיינו דאף דטריפה חי' אבל נבילה אינה חי' דמ"ס דהוי נבילה ומ"ס ל"ה נבילה יעייש"ה וקשה הא אף דהוי טריפה בניטלו רגלי' מארכובה ולמעלה אבל מנ"ל דבחסרון מן הבטן מהארכובה ולמעלה חשוב טריפה עד שנחליט דהאי מ"ד דסובר דמטמא בטומאת לידה יסבור טריפה חי' שוב ראיתי לאחד מגדולי הדור שהרגיש בזה בספרו:
<b>ואמנם</b> אחר העיון נ"ל דלק"מ דבלא"ה קשה מה שהקשיתי בחידושי לדעת הסוברים דיש חילוק בין טריפות אדם לטריפות בהמה דאף דבבהמה אמרי' בהחלט דאין טריפה חי' אבל באדם דאית לי' מזלא יוכל לחיות ואם כן מאי ראי' מייתי דטריפה חי' בבהמה מהא דמטמא טומאת לידה באדם ואמנם כל הדברים נכונים דבאמת אף ביצא מחותך ואף נפל מטמא טומאת לידה והא דקאמר הש"ס כאן דאם טריפה אינה חי' אינה מטמא טומאת לידה היינו משום דמבואר שם דבגוף אטום אינו מטמא טומאת לידה ואיזהו גוף אטום כדי שינטל מן החי וימות וע"ז קאמר מהו שינטל מן החי וימות דהיינו שנולדה טריפה וחשוב גוף אטום והיינו שאין לידה חשובה כשנולד באופן שנחסר אבר שהנשמה תלוי' בו וזהו גוף שאינו שלם אבל אי טריפה חי' א"כ אינו בכלל גוף אטום דאינו בכלל שינטל מן החי וימות וענין שינטל מן החי אינו מחמת שסופו למות ולכך אינו מטמא טומאת לידה אלא דכל שנולד באופן כזה שבמקום שכבר נולד ואח"ז ניטל ממנו אבר כזה הוא מת או שנעשה טריפה למ"ד טריפה אינה חי' חשוב גוף אטום והיינו שינטל מן החי וימות ולכך אף דבאדם דאית לי' מזלא יוכל להתרפא אף שהוא טריפה מ"מ חשוב גוף אטום ולק"מ:
<b>שוב</b> ראיתי ברשב"א חי' נדה שכתב ליישב קושי' התוס' בהא דקאמר הש"ס וושט נקוב אמו טמאה לידה והקשו דהא בטריפה אינה טמאה לידה למ"ד טריפה אינה חי' וכתב דכיון דאינו חשוב לידה כמו נפל אלא דאף גוף אטום הוא תלי' בחיות וזה ברור מאוד וע"כ צ"ל כן דהרי זה דבר ברור דאף אי נימא דכל מקום שאמרו חז"ל אם ניטל טריפה ה"ה בנברא חסר אבל פשיטא דכ"מ שאמרו חז"ל אם ניטל הוי נבילה אבל בנברא חסר פשיטא דל"ה נבילה ובהדיא אמרו חסר ויתר ברגל טריפה הוי ומשמעות הענין אף שהיתר הוא רגל וירך או חסרון הוא באופן זה ובניטל הוי נבילה באופן זה וכמבואר בש"ס ומ"מ בחסר ויתר הוי טריפה וכן מילתא דפשיטא טובא ולא יעלה על לב אדם שאם יברא אחד בגוף אטום עד נקביו שיטמא באהל והיינו דלענין טומאת נבילות אינו מטמא רק בניטל ממנו הירך וחלל שלה וא"כ איך יתכן הא דקאמר הש"ס דבין מ"ד עד נקביו ומ"ד עד טיבורו איכא בינייהו הך דר"א דניטל ירך וחלל שלה והא שם נולדה מן הבטן דאינו רק טריפה א"ו דכוונת הש"ס דכיון דאם ניטל אח"כ הוי נבילה חשיב גוף אטום ואין זה לידה חשובה ודו"ק. ומעתה אזיל ראיות בעל כו"פ ודעתי להורות כדברי הפר"ח:
<b>ובענין</b> החלב של צלע היתרה עיין בס' פר"ח בהגהה ובס' מ"ב ואין כל חדש וזולת זה מה שדקדק מעכ"ת מענין יתר הטחול על דברי הט"ז כבר קדמו בשו"ת עבודת הגרשוני בתשובתו למו"ה חגי חנוך. ובאמת אין כוונת הט"ז דנקב ל"ש בבריאה וכמו שחשבו האחרונים וע"כ השיג עליו בס' נודע ביהודא מברכת אשר יצר וברא בו נקבים ואמנם כוונתו דל"ש נקב בבריאה רק בדבר ששייך בו חלל ולא בדבר שטחיי וכ"כ בשו"ת צמח צדק סי' ע"א והסכים להט"ז ואמנם מודה באבר שיש בו חלל וע"כ אין ראי' מהך דברא בו נקבים דשם איירי באברי' של חלל ויתר כנטול דמי ואף שיתר הוא מחיים מ"מ דומה לניקב באבר חלל ומ"מ אני מוצא נחת בראותי שבקי בפוסקים והנני מסכים על ידו להורות בדיני או"ה כי ראיתי ששקד הרבה על דיני או"ה. דברי ידידו נצח:
<b>סימן</b> <b>ז</b><b>.</b> ברך אשיב לשואל כענין ומשיב כבוד ידיד נפשי הרב הגדול החריף המופלג חכם וסופר מו"ה ליבוש נ"י אבד"ק טראשין.
<b>מכתבו</b> קבלתי וע"ד השאלה באונא ארוכה ועבה הדבוקה לאומא ויש בה היכר סדק ושאר סימנים ואמנם בצד השנית היא סרוכה לאונא שלא כסדרן ועברה ע"י מיעוך ומשמוש ואנשי קהילתו הטריפו הבהמה מטעם תרתי לריעותא וכן המנהג בק' להורות בזה איסור ושאל מעל' מה דעתי בזה והנה לא אומר לסתור מנהגן בזה דאולי דעת המורה הראשון הי' דבהיכר סדק מ"מ חשובה סירכא כסדרן ובצירוף סירכא השנית חשיב תרל"ר כי סירכא כסדרן שם ריעותא עלה לדעת הרבה פוסקי' וא"כ אין לסתור המנהג והרי דברים המותרים ואחרים נהגו בו איסור אין מתירין אם לא במקום טעות מפורסים ואל תטוש תורת אמך אמנם במקום שאין מנהג האמת שיש להתיר דדעת קצת פוסקים דהיכר סדק אינו מטעם סירכא כסדרן רק שהסדק מורה שבפנים אין כאן דביקות כלל וכמ"ש הרב בסי' תב"ש וכן נראה לי שכן דעת הפוסקים דהרי דעת הרבה פוסקים דבסירכא כסדרן בעי בדיקה והבדיקה מעכבת ומה"ט הי' דעת הרב בד"מ ובהגהה סי' ל"ט דלדידן דאין בקיאים בבדיקה יש לאסור ובהיכר סדק לא עלה על דעת שום פוסק להחמיר א"ו דהיכר סדק עדיף מסירכא כסדרן וא"כ אין כאן ריעותא כלל. והנה הט"ז כתב לענין תרתי בועי במ"ז דלא חשיב תרל"ר כיון דאין כאן רק שם אחד וא"כ לכאורה ה"ה בזה כיון דשני הריעותות משם סירכא היא ואמנם באמת הט"ז בעצמו בסי' ל"ט לענין סירכא כפולה כתב דאם גם השנית היא דבוקה לא מהני מיעוך דחשיב תרל"ר והוא סותר דברי עצמו ולקמן יבואר מה שנראה לי בהבנת הדבר:
<b>והנה</b> בענין מראות הריאות הכשרים כתב מהריט"ץ דשני מראות כשרות חשיב שני ריעותות ואסור והתב"ש חולק עליו כיון דהם שם אחד ולכאורה הדבר מבואר בש"ס חולין (דף מ"ו ע"ב) אוכמי אוכמי גילדי גילדי חזותא חזותא דכשר משום דהמה מראות כשרות אף שהם שנים או יותר לא אמרי' דחשיבי תרל"ר ואמנם מהריט"ץ כתב דמהך סוגי' מוכח להיפוך דדוקא אוכמי אוכמי או חזותא חזותא וכו' כיון דשניהם מראה אחת הם לא חשיב תרל"ר אבל בהצטרפות אוכמי וחזותא או גילדי דשני מראות הם אף דשניהם מראות כשרות מכל מקום חשיב תרל"ר ונ"ל דהעיקר כדבריו אלה ודלא כבעל תב"ש שחולק עליו בזה. ובזה אמרתי מה שכתבו התוס' שם בד"ה אוכמי אוכמי דקשה דהרי שחור הוא מראה טריפה וכתבו דהך אוכמי היינו ככוחלא ולעיל כתבו התוס' בהא דקאמר הש"ס כאן באדומה דכשרה וכאן קאמר דאדומה טריפה דהא דקאמר אדומה כשרה היינו בחוזרת ומתלבנת ע"י נפיחה ולמה לא כתבו כאן דהא דקאמר הש"ס כאן אוכמי אוכמי דכשר היינו בחוזרת ע"י נפיחה וכבר הרגיש בקושי' זו המהרש"א. ואמנם לפ"ז א"ש כיון דהש"ס קאמר אוכמי אוכמי חזותא חזותא ולא כייל כאחת אוכמי וחזותא ש"מ דמשום תרל"ר קאתינן עלה והיכי דחוזרת ע"י נפיחה כתבו מהרש"ל והט"ז דבעינן שיחזור למראה ריאה ממש ולא למראה כשרה והש"ך חולק ע"ז וסובר דאף בחזרה למראה כשרה מהני ומעתה כוונת התוס' דאי נימא דאוכמי כשר איירי בחוזרת למראה ריאה ממש א"כ אין כאן ריעותא כלל דהרי כל מילי דריאה כשהיא נפיחה משערין וא"כ אף באוכמי וחזותא כשר ואף לדעת הש"ך פשיטא דאם אחת חוזרת למראה כשרה והאחרת למראה כשרה אחרת חשיב תרל"ר אף באוכמי ואוכמי ואי שניהם חוזרים למראה אחת אף באוכמי וחזותא כשר כיון דאחר נפיחה שם אחת לשניהם וא"ש ודו"ק:
והנה בזה נראה בישוב דברי הט"ז דבאמת גבי בועי דמ"ז אין לנו לומר דריעותא הוא לדעת האומרים דתרי בועי של מ"ז דסמוכין כשר אבל בסירכא שלכ"ס דבאמת יש סירכא דטריפה וסתמא דמילתא סירכא מחמת נקב בא אלא דע"י מיעוך ומשמוש יוצא מכלל טריפה וחזי' דאף דעברה ע"י מיעוך שם ריעותא עלה כמו שלמדנו מדברי הט"ז בעצמו סי' ל"ז א"כ בשני סירכות במקום אחד אף אי נימא דאחת מן הסירכות אינה רק הפשטת ליחה אין מזה ראי' שגם האחרת היא כן ובעינן משמוש על השנית ג"כ וכיון דשניהם אף שעברו ע"י מיעוך שם ריעותא עלה חשיב תרל"ר ואין דברי הט"ז סותרים זא"ז א"כ בנידון שלפנינו אי אפשר להקל מחמת דברי הטו"ז ואמנם הרב בס' תב"ש חולק גם בזה על הטו"ז דסירכא כפולה העוברת ע"י מיעוך ומשמוש אינו חשיב תרל"ר ואמנם גם בזה יש לחלק והמשכיל יבין. ואמנם מטעם הראשון נראה ברור דלא חשיב תרל"ר ועוד והוא העיקר דהרי הסכימו כל הפוסקים דבעינן שיהי' שני ריעותות במקום אחד באופן שהאחד מורה על חברו שבמקום זה יש טריפות וכמו שמורה לשון הראב"ד סירכא תלוי' היוצאת מתוך הבועות או בועא העומדת על מקום הריעותא אלא שהרב בעל תב"ש למד מדין תרתי בועי דסמוכי להדדי דאף סמוך למקום הריעותא מיקרי במקום אחד ובשני בועי דסמוכי כתב הרב בעצמו דעכ"פ בעינן שלא יהא רוחב קש ביניהם וא"כ כאן כיון דרוחב כל האונא בין שני הריעותות לא חשיב תרל"ר כן נ"ל ברור ואף במקום שאין מנהג יש להקל בזה בפרט במקום הפ"מ:
<b>וע"ד</b> השנית בריאה שיוצא ממנה דם ואומרים קצת שהיא זיעת הבהמה חלילה להקל באיסור תורה ופה קהלתינו נהגו להחמיר גם בכל קהלות המדינה וכבר נשאלתי בזה זה זמן רב והוריתי לאסור וכתבתי בזה באריכות ואם יסכים אצוה להעתיק תשובה זו ולשלוח לידו ז"ז אין בידי חדשות ה' הטוב ינחהו על מי מנוחות ומשפע הברכות יניקהו להתפרנס בכבוד. כנפשו ונפש ידידו נצח:
יעקב אורינשטיין
<b>סימן</b> <b>ח</b><b>.</b> <b>ע"ד</b> השאלה אשר נמצא בכוליא בועא של מים עכורים ולא היתה בולטת וא"י אם היו סרוחים כי לא בדקו אח"ז ולא הגיע ללובן רק סמוך ממש ללובן והורה חכם א' להתיר וכבר נאכל הבשר ועתה בא לשם חכם א' ואמר כי המורה האכיל טריפות לישראל ואסר כל הכלים של פארציליין שנשתמשו עם הבשר וכלי נחושת וברזל טעון הגעלה עכת"ד החכם השני ועתה מעלתם באו לדרוש אותי איך יתנהגו בזה וזאת אשר נראה לי לדון בזה בלי שום נטי' לאחד מן החכמים כי תורה כתיב בה אמת וחלילה לישא פני איש בשגם כי שני החכמים המה אוהבי ואען ואומר הנה דעת הש"ע דאף מוגלא או מים סרוחים כל שלא הגיע המוגלא לתוך הלובן כשר ואמנם האחרונים החמירו כדעת רבינו שמואל בן חפני דדוקא בלקותא אמרו והוא שהגיע לקותא עד מקום חריץ אבל מליא מוגלא אף שלא הגיע למקום חריץ טריפה והנה בש"ס חולין (דף מ"ח) מליא מוגלא טריפה מים זכים כשרה וקאמר ההוא בכוליא איתמר ובש"ס דחולין (דף מ"ד) אהא דקאמר עולא שמנה טריפות נאמרה למשה בסיני דרוסה נטולה וכו' וקאמר לאפוקי לקותא דרכיש דאמר לקתה בכוליא טריפה ולמה לא קאמר לאפוקי מוגלא דרב מתנא דאמר דבכוליא מלאה מוגלא טריפה וצ"ל דהיינו מוגלא היינו לקותא וע"כ נקט לקותא כיון דמוגלא ג"כ בכלל לקותא הוא וש"מ דדין מוגלא ודין לקותא אחד הוא ובשניהם בעי שיגיע למקום חריץ וראי' זו הביאה מעלת החכם בשם ס' פנים מאירות וכתב שהיא קושי' גדולה לדעת האוסרים במוגלא אף שלא הגיע ללובן:
<b>ולי</b> נראה ליישב בפשיטות דבאמת מבואר דעת הרמב"ם ואתו הרבה פוסקים דבעוף אין לקותא דכוליא אוסר וכתבו דבש"ס מבואר טריפות שמנו חכמים בבהמה כנגדן בעוף וכאן אינו בכלל טריפות שמנו חכמים כי בדברי חז"ל נזכרים שמנה מיני טריפות ותנא דבי ר"י בפרטן הזכיר שמנה עשר ובכולן אין לקותא בכלל רק דנזכר בדברי אמוראי ואינו בכלל טריפות שמנו חכמים דהיינו בין המנין עייש"ה בלשונו של רבינו והטעם כתב מהר"י מולין משום דכליות של עוף אינן במקום זה רק הם סגורים בעצם ואינן חשובים כליות כלל והאחרונים כתבו דכיון דאינו אוסר רק כשהגיע הלקותא עד הלובן ובעוף דליכא חריץ ולובן כלל אין כאן מקום שאוסר והנה נראה דהוצרכו לטעם זה דאין לובן בכוליא של עוף וגם הוצרכו לטעם של מהר"י מולין דלכאורה קשה הא דהקשה הש"ס לעיל לתנא דבי ר"י והא איכא לקותא דרכיש ולמה חשיב שמנה עשר טריפות דילמא לכך לא חשיב לה דאי נחשוב נימא כל טריפות שמנו חכמים בבהמה כנגדן בעוף וכוליא שלקתה אינו אוסר בעוף לכך לא חשיב לה תנא דבי ר"י במנין הטריפות שנאמרו למשה בסיני אלא ודאי דאין חריץ לכוליא של עוף וא"כ הו"ל למיחשב במנין הטריפות גם כוליא שלקתה שאסור בבהמה כשהגיע למקום חריץ וממילא בעוף דלא משכחת שיגיע לחריץ דהרי אין לעוף חריץ אין כאן טריפות. ובזה ישבתי דקדוק הלשון ברש"י ר"פ אלו טריפות והא איכא לקותא דרכיש ופירש"י ומסיימי בה בני מערבא והוא דמטי לקותא למקום חריץ והוא שפת יתר לכאורה. ובזה א"ש דקשיא לי' דילמא לכך לא חשיב במנין השמנה עשר טריפות לשלול עוף דאין לקותא דכליות מטריפו וע"כ כתב דבלא"ה ליכא טריפות בעוף כיון דבני מערבא מסיימי דבעי' מקום חריץ ואמנם טעם זה משום דליכא חריץ ג"כ אינו מספיק לדעת המטריפין מוגלא אף שלא הגיע למקום חריץ א"כ אף בעוף מהראוי להיות טריפה אף שאין לו חריץ דהרי במוגלא לא בעינן להיות מגיע עד החריץ וע"כ הוצרכנו לטעמו של מהר"י מולין דאף טריפות דמוגלא אינו מטריף בכליות דעוף וכמו כן בהך דעולא דחושב הטריפות בכללן נוכל לומר דלכך לא נקט טריפות דכליות דלא נימא דדמי' לשאר כללי הטריפות דשייך אף בעוף אלא דזה אינו דהרי כאן דליכא חריץ בלא"ה אינו מטריף כמו בבהמה כשלא הגיע למקום חריץ אבל מוגלא לא הי' יכול למיחשב כיון דאינו צריך שיגיע למקום חריץ ומ"מ אינו אוסר בעוף ואי הוי חושבו במנין טריפות הוי אמינא דהוא בכלל כל שמנו חכמים בבהמה כנגדן בעוף ולכך לא קאמר הש"ס לאפוקי דרב מתנא ודו"ק היטב:.
<b>ואמנם</b> עיקרן של דברים כך הוא דלכאורה אפשר לומר דלכך לא נקט עולא לקותא דרכיש לפי דלא חשיב רק טריפות ודאי דלא מהני בי' שהיי' שנים עשר חודש מיום שנולד הריעותא דכן הדין דבכל הני דחשוב טריפה ודאי לא מהני אף אם שהה שנים עשר חודש מיום לידת הריעותא ולכך חשוב עולא הני שמנה מיני טריפות שנאמרו למשה בסיני אבל לקותא דרכיש לאו ודאי הוא אך דטריפה משום ספק שמא סוף בני מעיים לנקוב וצ"ל דמשמע לי' מלשון דאמר רכיש לקתה בכוליא טריפה דהוי ודאי טריפה ואמנם הא דמליא מוגלא טריפה אף שלא הגיע למקום חריץ אינו באמת רק טריפה מספק דשמא יגיע הלקותא עד הלובן וכ"כ בס' כנסת יחזקאל דמוגלא ולא הגיע ללובן טריפה רק מספק ולכך לא מנה עולא. בהדי שמנה טריפות דבהני ל"מ שהיי' י"ב חודש משא"כ במוגלא וזה ברור. והנה לכאורה קשה בהא דקאמר הש"ס (בדף מ"ג) יפלח כליותי שנאמר גבי איוב מי קאי חיי ופירש"י דהיינו לקותא והקשו התוס' דילמא מים זכים עיי"ש וקשה בפשיטות אף אי הי' מים סרוחים ועכורים דילמא לא הגיע הלקותא עד מקום חריץ ומוכח מזה דמוגלא או מים עכורים טריפה אף שלא הגיע למקום חריץ:
<b>ונראה</b> לי ליישב גם את זאת דבאמת טעם המחמירין במוגלא אף שלא הגיע לקותא למקום חריץ משום כיון דנתקלקל כ"כ סופו להגיע למקום חריץ והפר"ח הקשה ע"ז ממה שכתב הרשב"א דלא מטרפינין משום שסופו לקלקל רק כמות שהיא כעת דיינינן לי' זולת בדרוסה ועוד מקומות מועטים ואני כתבתי בזה דבאמת כל דבר קלקול אינו ברור שלא יהי' לו רפואה רק דאנו דנין הדבר כמות שהיא ומעמידין הדבר על מעמדו אבל אם הדבר כמות שהיא אינו בחזקת טריפה רק שסופו לקלקל א"כ אמרי' סופו להתרפא וזה ברור בטעם הדבר. ומעתה אתי שפיר דבאמת התוס' לא נעלם מהם דבר זה דאיוב לא עשו לו רפואה אלא דסברי דכיון דמים זכים כשר אף בהגיע ללובן א"כ אינו צריך שום רפואה וא"כ מאי ראי' מחיי איוב אבל מהך דשמא לא הגיע הלקותא עד החריץ פשיטא דמייתי ראי' מאיוב שלא נעשה לו רפואה כלל וסוף החריץ להתקלקל ומ"מ חי' אח"כ כמה שנים כמו שתירצו התוס' והדברים ברורים למבין:
<b>והנה</b> בש"ס (דף מ"ח) כל הפסול בריאה כשר בכוליא שהרי נקב פסול בריאה וכשר בכוליא ואקשינין עלה וכללא הוא והרי מוגלא דכשר בריאה ופסול בכוליא וזה לי ימים הקשיתי לדעת האגור בשם מהר"י מולין דהלקותא דכוליא פסול משום דסוף בני מעים להתקלקל א"כ אין זה טריפות הנוגע לכוליא עצמה ולזה קאמר שהרי ניקב פסול בריאה היינו נקב שיש בו חסרון ומחמת חולי דפסול בריאה לכולי עלמא ואף לר"ש דאמר עד שתינקב לבית הסמפונות מ"מ בנקב שיש בו חסרון מודה] כשר בכוליא דאף שיש בו חסרון ומחמת חולי דלשיטת או"ה הובא בש"ך סי' מ"ד ס"ך אף בכוליא טריפה היינו במקום הלובן ומשום סוף בני מעיים להתקלקל כמו בלקותא אבל מצד הכוליא עצמה אין חשש ולכך שלא במקום הלובן כשרה בניקב וכ"ש מה שכשר בריאה מצד טריפות ריאה עצמה כשר בכוליא מצד עצם הכליות ובמקום החריץ טריפה משום בני מעים ומה הקשה מהך דמוגלא דכשר בריאה ופסול בכוליא הא דפסול בכוליא הוא משום טריפות בני מעיים ולא מצד עצם הכוליא א"ו דמוגלא טריפה אף בלא הגיע ללובן וכדעת ר"ש בן חפני גאון ובזה נראה לי הא דדעת ראב"י דאף מים זכים דכשר בכוליא היינו בלא הגיע ללובן והט"ז הקשה עליו דלא גרע מריאה דמים זכים כשר ובאמת אין הנידון דומה לראי' דמ"ז דפסול בכוליא בהגיע ללובן הוא משום שסוף בני מעיים להתקלקל ובריאה לא שייך זה ועיקר קושי' הש"ס מן מוגלא דפסול אף בלא הגיע ללובן דבזה ל"ש טעם קלקול הבני מעים ולכך שפיר דייק הש"ס דמוגלא אף בלא הגיע ללובן טריפה דבהגיע ללובן אף מ"ז טריפה והנה מהרש"ל מחלק בין בועא בולטת לחוץ ובין אונא בולטת וטעמו כמ"ש כנה"ג דבש"ס קאמר העלתה צמחים מהו ופירש"י צמחי' בולטין ואמר רבה שהתלמידים מזדנזין בדבר ואח"ז מסיק ההוא בכוליא איתמר משמע דומי' דצמחי' דאיירי בבולטין ועיי"ש מה דמיישב הא דלא קאמר הש"ס כשר בכוליא בלתי בולטת וכבר ישבתי על נכון באיגרת הקדום וגם בס' הנ"ל מיישב זה עייש"ה סיומא דפסקא אילו יבא מעשה כזאת לפני לא הייתי מתיר אף בבועא שאינה בולטת וכמ"ש בס' הנ"ל ואמנם אם חכם אחר סומך על מהרש"ל וגם על דעת המכשירין במוגלא ומים עכורים בלא הגיע ללובן וכדעת המשביר בעל בית יוסף מי יאמר עליו שהאכיל טריפות לישראל אלא יאמרו שלא יוסיף להתיר דבר שנהגו בו איסור ורבים מן הקדמונים אוסרים ודברי חכמים בנחת נשמעים והמעיין היטב ימצא נחת:
<b>והנה</b> הכלים כבר כתבתי במקום אחר שחכמי איטלי' רובם ככולם הסכימו להתיר כלי חרס אחר מעת לעת כיון שאין להם תקנה בהגעלה חשוב דיעבד והובאו דבריהם בס' מנחיל יעקב והחכם מהר"ל סרוואהל הקשה מהך פינכא דר"א דתברי' ולא צוה להשהות מעל"ע וכתבתי דבכ"ח יש לאסור אף לולא הגזרה דאב"י אטו בת יומא משום דכיון דיש שם איסור על הכלי דהיכי דאי אפשר להפריד האיסור אמרי' בכלי גם כן חתיכה עצמה נ"נ א"כ שייך טעמו של הרא"ש דאינו דומה כלי למאכל שנתבשל בתוכו דהמאכל קבלה טעם האיסור משובח וכיון שכן אין כאן לכל היותר רק חשש ספק ומחלוקת הפוסקים וגם גוף הדבר שהחמירו הפוסקים במוגלא בלא הגיע ללובן כבר כתבתי בשם מהרש"ל דאינו רק חשש ספק א"כ פשיטא דהכלים מותרים אחר מעל"ע ובפרט כלי פארציליין דהם יקרים:
<b>סימן</b> <b>ט</b><b>.</b> להרב המאוה"ג החריף ובקי המפורסים מ' מאיר צבי נ"י אבד"ק סאמבור והגליל.
<b>ע"ד</b> שאלתו שאלת חכם במעשה שאירע בקהילתו שהי' ביה"כ נסרך לטרפש ובדק בביה"כ בפנים ומצא שם שהי' נקב בעור הפנימי שהלך בין הקמטין לאורך ביה"כ והי' ניכר שהנקב לא הי' נגד עובי ביה"כ רק לארכו ונמצא שם עצם עגול ועם שבודאי אינו ראוי לנקוב והי' נראה לו שנדחק שם העצם גם העצם הזה הי' מונח לאורך ביה"כ ולא נגד עובי' והוקלף העור החיצון וראה שעברה הסירכא בנקל מבחוץ ולא הי' ניכר בעור החיצון שום נקב ושום בשר רע לא לצד חוץ ולא לצד פנים עכ"ל השאלה. אודיעהו דעתי בזה הנה בנמצא מחט בביה"כ ואינו תחוב ויש קורט דם בחוץ האחרונים בעל ט"ז וש"ך אוסרים עיין בט"ז ס"ק י"ד ובש"ך ס"ק ל"א בסי' מ"ח. ואמנם הט"ז כתב כן להלכה והש"ך כתב כן בהבנת דברי רמ"א ולא שיפסוק כן דהרי עיקר הטעם שנחמיר בזה אף בנמצא ואינו תחוב כשיש ק"ד מבחוץ משום דנלמוד מוושט והרי הש"ך בעצמו כתב בסי' ל"ג ס"ק י"ז דבנמצא ואינו תחוב אף ביש ק"ד לא נמצא בפוסקים לאיסור רק שרמ"א הבין כן בדעת הגהת מיימוני והמעיין בהג"מ יראה דאתחוב קאי מדכתב דק"ד מורה שניקב לחוץ ולא כתב שהק"ד מורה שניקב דהרי כיון שנמצא ואינו תחוב אם אין ק"ד אין ראי' שניקב כלל אלא דכאן בסי' מ"ח כ"כ לדעת רמ"א דע"כ כתב וא"צ בדיקה דמשמע שאם בדקו ומצאו ק"ד אסור אף בנמצא משום דרמ"א לשיטתו אזיל וכ"מ מדברי הנקה"כ עיין היטב. ואמנם בס' צמח צדק סי' כתב דגם רמ"א מודה דבנמצא מחט בבה"כ ואינו תחוב מותר אף ביש ק"ד ומ"ש רמ"א א"צ בדיקה היינו אם ניקב מעבר לצד החיצון אבל ק"ד אינו מזיק ואינו דומה לוושט דשם אוכלין ומשקין דחו המחט לחוץ אבל בבה"כ דנייחי אם היתה תחובה מאז גם כעת היתה תחובה. ועמו הסכימו הפר"ח והפ"ת ובקהילתנו נהגתי להחמיר כהט"ז כי אתרא דרב ובשאר קהילות יש מקילין ויש להם על מה שיסמוכו ואמנם מעכ"ת כתב דבעובדא דידי' נמצא נקב מבפנים והוי כמו תחוב ואמנם גם בזה אם הנקב בא מחמת חולי ואינו כנגד עובי ביה"כ רק בתוך הקמטין וניכר שאינו רק בפנים וגם הסירכא עברה ע"י מיעוך קל כמ"ש כת"ר במכתבו המיקל במקום הפ"מ לא הפסיד. ומחמת כי כעת לבי בל עמי אין בכחי להרחיב הדיבור ות"ל יש לי בזה הרבה חידושי' נכונים. דברי הכותב בידים רפות נאנח לפגעי הזמן:
יעקב אורינשטיין.
<b>סימן</b> <b>י</b><b>.</b> לק' קארלין במדינת ליטא. רב שלום וברכה כפולה לכבוד מחו' ידידי כנפשי ולבי הרב החריף ובקי המפורסים מ' יעקב מאיר נ"י:
<b>זה</b> ימים רבים הגיע עדי מכתבו הנחמד ובתוכו דברי תורה ולהיות כי בעת ההוא לא הייתי במזג השלימות לא הי' בידי להשיבו אותו יום לביאת מכתבו ובין כך יצא הדבר מלבי לסיבת טרדותי וביחוד טירדת השלמת חיבורי על או"ח חלק רביעי וכעת שמתי נגד עיני דבריו הטהורים בענין דם שבשלו ידע מע"כ כי כוון קצת לדעתי אמנם אנכי הוספתי בזה דברים וז"ל בחיבורי לטור יו"ד הנה שיטת רש"י והרמב"ם דדם שבשלו הוא מן התורה וחייב עליו וכתב הרשב"א לחלק בין דם קדשים דאף לדעתו הוא מדרבנן אבל דם חולין הוא מה"ת ולכאורה קשה ע"ז דבש"ס דפסחים בהך מולייתא דסבר רבא דאמרי' כבולעו כך פולטו קאמר הש"ס לימא מסייע לי' נותן כרעיו ובני מעיו לתוכו ש"מ דאמרי' כבולעו כך פולטו ומה ראי' מייתי דפסח דם קדשים הוא דהוא רק דרבנן וסמכינן אהך סברא כבכ"פ אבל דם חולין דהוא מה"ת מנ"ל דנסמוך אהך טעמא וכיוצא בדבר חזינן דדעת או"ה דהא דאמרי' גבי דם אגב דטריד למיפלט לא בלע וגבי ציר לא אמרי' כן הטעם דלא סמכי' אהך טעמא רק בדם דאחר הבישול הוא רק מדרבנן ולא בציר טריפה דהוא מה"ת ונראה לי ליישב ואדרבה משם יהי' ראי' לשיטת הרשב"א בכוונת דברי רש"י דהנה באמת דעת רש"י ז"ל דלא חשוב אינו נאכל מחמת מלחו רק כעין מליח דבעי לאורחא אבל מליחה שמולחים לקדירה להוציא הדם חשוב נאכל מחמת מלחו והקשו התוס' מהך דרב מרי בר רחל דאימלח לי' בשר שחיטה בבשר טריפה דאסר רבא משום איסור מליחה ושם הוי רק מליחה כעין שמולחין לקדירה וע"כ דחו שיטה זו ואמנם באו"ה הובא בהגהת מהרמא"י כתב דהבשר לא חשוב רותח ואמנם הציר היוצא חשוב רותח ואם נפל תוך שיעור מליחתו לציר אוסר והנה צריך לומר הא דלא נאסר הבשר כשר מחמת שבולע הציר שזה חשוב רותח היינו משום כיון דאין הבשר רותח אינו מפליט ציר כלל ולכך אין הציר אוסר והיינו במליח כעין מליח דבעי לקדירה והיינו בבשר שכבר פלט דמו והודח דנסתמין נקבי הפליטה והוא מולחו פעם שנית אחרי כן אינו אוסר כיון דאין הבשר רותח אבל בעת שפולט דם ופתוח לפלוט דם שזה עיקר פעולת המלח להפליט דם אז פולט ציר ג"כ וכיון שהציר הנפלט הוא רותח נבלע בבשר ואוסר וזה ברור וכן מבואר בפוסקים והנה כתבתי בחידושי ראי' לשיטת רש"י דמליח לקדרה אינו חשוב כמבושל דהתוס' הקשו בהך דפסח דנותן כרעיו ובני מעיו לתוכו ויש בהן כבד קשה למאן דאסר כבדא עלוי בשרא ותירצו שכבר מלחו קודם צלי' וקשה לכאורה כיון דמליח הרי הוא כרותח דצלי הוי צלי מחמת דבר אחר דאסור מן התורה גבי פסח וע"כ צ"ל דמליח אף כמליחתו לקדרה אינו חשוב כרותח דאם לא נמלח כעין מליחת קדרה אסור כבדא עלוי בישרא וע"כ במליחת קדרה איירי ומ"מ אינו חשוב כרותח. ואמנם עדיין קשה כיון דדם חשוב כרותח א"כ נאסר מחמת צלי מחמת דבר אחר וכיון דבשעת מליחתו לקדרה פולט הדם והוא חשוב כרותח ונאסר הבשר מחמת הדם בעת צלייתו וצ"ל כבולעו כך פולטו כמו דקאמר הש"ס במולייתא ומעתה שפיר דייק הש"ס דאמרי' כבולעו כ"פ אף לענין איסור תורה דאין לומר הטעם משום דבקדשים דם שבשלו דרבנן הרי יש כאן איסור תורה דצלי מחמת דבר אחר א"ו דאף באיסור תורה אמרי' כבכ"פ ולומר דדם חולין ענוש כרת וכאן ל"ה רק איסור עשה בהדי' קאמר הש"ס ביבמות מה לי איסור לאו מה לי איסור כרת. ובזה נראה לי ליישב קושי' התוס' שם ד"ה מאן דאסר אפילו בפומא לתחת והקשו התוס' דא"כ איך יפרש הך דנותן כרעיו ובני מעיו לתוכו דדייק הש"ס לעיל דמולייתא מותר ודחו שאני התם כיון דאיכא בית השחיטה דמחלחל מידב דייב דמא מיני' והרי כאן אסור אפילו בפומא לתחת ובזה א"ש דלפי המסקנא שפיר נוכל לומר דכאן איירי בלא נמלח מקודם ואי דא"כ קשה הא הוי כבדא עלוי בישרא ע"ז שפיר נוכל לומר דכיון דאיכא ביה"ש דמחלחל מידב דייב דמא והוי כמו כבדא תותי בישרא ולענין מולייתא משום דם דהוא איסור תורה קאתינן עלה וכאן דם קדשים הוא דרבנן כמש"ל ודו"ק היטב כי זה ברור מאוד:
<b>ובחי'</b> למס' חולין כתבתי ליישב דברי הפוסקים דסוברים דהא דקאמר ר"י עד שישחוט את הורידין אף בדיעבד טריפה כשלא שחט את הורידין והתוס' הוכיחו דר"י רק לכתחלה קאמר דאי נימא דלר"י אף בדיעבד א"כ נוכל לומר דרבנן ג"כ בעי לכחחלה לשחוט את הורידין רק דפליגי לענין דיעבד א"כ קשה הא דדייק הש"ס דרישא איירי בחולין מדקתני ר"י אומר עד שישחוט את הורידין ופליגי רבנן עלי' ובקדשים איך פליגי הרי כל עצמו לדם הוא צריך ומאי קושי' נימא דאף רבנן מודו דלכתחלה צריך לשחוט אלא פליגי לענין דיעבד ובזה נראה לפענ"ד ליישב דבאמת הטעם דכתבו הפוסקים דר"י רק לכתחלה בעי שחיטת ורידין משום דאין זה דבר ברור דאין הדם יוצא בלי שחיטת ורידין וכיון דדם שבשלו או צלאו אינו רק דרבנן מהראוי להקל בספק כמשפט ספיקא דרבנן ואין מחמירין רק לכתחלה כיון דאפשר לשחוט את הורידין אבל לא בדיעבד זהו טעם התוס' והפוסקים העומדים בשיטתן ודעת המחמירין ואוסרין אף בדיעבד משום דסברי כשיטת רש"י והרמב"ם בדם שבשלו דעובר עליו לכך כיון דיש ספק אי יצא הדם לחוץ בלי שחיטת ורידין אסור אף בדיעבד ואמנם לפי הס"ד דרישא איירי בקדשים ובקדשים דם שבשלו אינו אסור מה"ת וא"כ פשיטא דאף לר"י אינו אסור רק לכתחלה דא"א לאסרו בדיעבד משום ספיקא דמידי דרבנן הוא בקדשים וכיון דר"י לכתחלה קאמר ע"כ דלרבנן אף לכתחלה מותר לשחוט בלי חתיכת ורידין וא"כ קשה הא כל עיקרו לדם הוא צריך וע"כ דרישא בחולין איירי ובחולין באמת אפשר דר"י אף בדיעבד אוסר אם לא נשחטו הורידין וזה דבר נחמד:
<b>ובהך</b> דלב קורעו ומוציא את דמו לא קורעו אינו עובר עליו הכחל קורעו וכו' אינו עובר עליו וקאמר הש"ס אמר רב אינו עובר עליו ומותר ואקשינן עלה והא תנן אינו עובר עליו מיעבר הוא דלא עבר וכו' ומשני שם. והנה בהך דכחל פירש"י אינו עובר עליו אם צלאו אבל בבישול אסור עכ"פ והקשו התוס' דא"כ מה פריך הש"ס והא תנן אינו עובר עליו מיעבר הוא דלא עבר הא איסורא איכא נימא דאיירי בבשלו ואמרתי בחידושי דקשה הא דקתני בלב דאינו עובר עליו וקאמר הש"ס דמיירי בלב עוף שאין בדמו כזית וקשה לדעת ר"ת והפוסקים העומדים בשיטתו דאם יש כזית בכא"פ אף שלא אכל כל הפרס באופן שיאכל כזית מן האיסור אלא שאכל כזית מן התערובות אסור ולוקין עליו א"כ כיון דבלב עצמו יש כזית אלא דדם הכנוס בתוך הלב אין בו כזית א"כ הרי יש בין הכל כזית דהיינו בשר הלב והדם שנבלע בתוך הבשר (שוב הראה לי א' שבס' פליתי הרגיש בדבר זה) וצ"ל דלב שוע ולא בלע וכבר כתבתי שדעת רש"י כהרמב"ן דהא דאמרי' לב שוע ולא בלע היינו בצלי ולא בבישול וא"כ שפיר דייק דע"כ הך דכחל איירי ג"כ בצלי ולא בבישול דומי' דלב אבל אי אמרי' דדם שבישלו אינו עובר עליו א"כ הא דהוצרכנו להך טעמא דאין בו כזית הוא רק באוכל לב חי דבבישול בלא"ה אינו עובר עליו א"כ אין ראי' מהך מתני' דלא איירי בבישול וא"כ מה הקשה מהך דכחל דילמא איירי בבישול ומכאן יצא לרש"י שיטתו דדם חולין אף שנתבשל עובר עליו והבן.
<b>והנה</b> לכאורה קשה מהא דקאמר הש"ס בפסחים (ד' כ"ב) והרי דם ותנן אלו ואלו מתערבין ויוצאין לנחל קדרון ומועלין בהם ועכ"פ נשמע מזה דדם מותר בהנאה וקשה הא הך ברייתא אשמעינן רק דיש בהן מעילה מדרבנן אף שנעשה מצותו ומהך ענינא דאיסור דם לא מיירי ואיירי באמת באופן שאין בו איסור משום דם כגון שבשלו או מולחו ואז מותר לגננין ליהנות בו לזבל וכדומה ושם בדם קדשים איירי וצ"ל דנראה להש"ס דדוחק הוא לפרש כן עוד יש להקשות אי נימא דדם שבישלו אינו עובר עליו א"כ חשוב יש היתר לאיסורו ושפיר נוכל למילף בק"ו מחלב מה חלב דאין היתר לאיסורו מותר בהנאה דם לא כ"ש ולא נוכל לומר שור הנסקל ואיסורי הנאה יוכיחו דשם אין היתר לאיסורן. ואמנם כיון דקרא בדם תולין כתיב וזה אין היתר לאיסורו וממילא ה"ה דם קדשי'. ובזה א"ש הא דקאמר הש"ס ואימא כמים המתנסכים על המזבח ותמהו התוס' למה לי הא דבלא"ה אסור דכתיב לא תאכל ובזה א"ש דהוי אמינא דקרא אתי לדם קדשים דיש היתר לאיסור ובפרט למה דמחלקינן בדם קדשים בין חטאות הפנימיות לחטאות החיצוניות ודו"ק כי קצרתי ובחידושי הארכתי בזה דבדם קדשים דמהני בישול בלא"ה ל"ש לומר כשהותרה נבילה היא ודמה הותרה דהרי באמת הותרה אחר בישול. ודע ידידי שמצאתי דבר חדש בדברי הגהות מרדכי במס' שבת מתוכו נראה דיש חילוק בענין דם שבישלו בין דם עוף לדם בהמה דדם בהמה כשבשלו עובר עליו ודם עוף שבשלו אינו עובר עליו ולפי שהוא חידוש בעיני אמרתי להעתיק לשון הגהמ"ר הנ"ל (דף פ"ה ע"ג) בהגהה אחרונה דפרק ב' וז"ל קשי' אמאי אסרינן למלוג תרנגולת בכלי ראשון נהי שמבשל הדם בתוכו הרי הוא דם האברים שלא פירש ואפי' פירש אמרי' בהקומץ דם שבשלו אינו עובר עליו ומותר לכל הפחות בעוף משמעות לשונו דבעוף אמרי' לכ"ע דם שבשלו אינו עובר עליו ובבהמה פליגי ולפי שהדבר רחוק בעיני לומר שיש חילוק בזה בין בהמה לעוף עלה על לבי לפרש דברי הגהמ"ר הנ"ל על דרך אחר לפרש חילוק בין בהמה לעוף בענין המליגה אך הגיע לידי ספר בגדי ישע שחיבר הגאון בעל של"ה והוא חיבור על המרדכי מסדר מועד כתב להדי' ביאור דברי המרדכי הנ"ל דכוונתו דאף דיש פלוגתא בהקומץ בענין דם שבשלו אי עובר עליו בעוף לכ"ע אינו עובר עליו והוא חידוש גדול וצ"ע בפוסקים:
<b>סימן</b> <b>יא</b> שנית על הנ"ל. אשיב ואומר שלום לכבוד מחו' ידיד נפשי הרב החריף ובקי המפורסם בתורתו ויראתו ובחוץ תרונה חכמתו כש"ת מו"ה יעקב מאיר נ"י
<b>ימים</b> רבים כי הגיע לידי מכתבו היקר ולהיות כי טרדות רבות עלי בעיר גדולה לאלקים בשגם מוטל עלי להשיב דבר ה' זו הלכה למעשה למקומות אחרים ואמנם נוסף לזה כי בא לידי גמר חיבורי על טוש"ע או"ח הי' עלי טירדת השגחה להיות מסודר כהוגן שמתי מכתבו בין שאר מכתבי קודש ויצא הדבר מלבי וכעת בחזרי על לימודי הגעתי לפרק זה והנני להשיב על דבריו דבר דבור על אופניו:
<b>הנה</b> ראשית דברי במכתבי הקודם הי' דקשה על דברי הרשב"א דמחלק בענין דם שבישלו בין דם חולין לדם קדשים דבדם חולין עובר ובדם קדשים אינו עובר והקשיתי מהא דמייתי הש"ס סייעתא לרבה דמתיר מולייתא משום דאמרי' כבולעו כך פולטו מפסח דנותן כרעיו ובני מעיו לתוכו ומאי ראי' דילמא קדשים שאני דדם שבשלו אינו אסור רק מדרבנן אבל בחולין דהוא דאורייתא לא סמכינן אהאי סברא והנה בחידושי הקשיתי עוד קושי' אחת גדולה ונפלאה היא אלי לפמ"ש במק"א דאף דדם שבישלו או צלאו אינו רק איסור דרבנן מ"מ בתחלת צלייתו אף שבולע ופולט מ"מ איסורו מה"ת ומה"ט כשנולד הספק תיכף בתחלת צלייתו אף שאח"ז גמר צלייתו ונצלה כהוגן ל"ש בזה לומר ספיקא דרבנן לקולא כיון דבעת לידת הספק הי' איסור תורה ונתגלגל אח"כ שנעשה דרבנן וכן מצאתי אח"כ בשו"ת בית יעקב סי' שכ"ב השיג על הטו"ז בזה ואמנם היינו בדבר שראוי ומותר בתחילתו לאכילה דאז נולד הספק בעת שהי' איסור תורה אבל לא בדבר שאינו מותר לאכילה עד שיהי' נצלה כהלכתו ומעתה קשה מנ"ל להתיר מולייתא מהך דנותן כרעיו ובני מעיו לתוכו הא במולייתא נולד הספק בתחילת צלייתו ואף שגמר אח"כ הצלי' באופן שנעשה דרבנן לא סמכינין על סברא דכבכ"פ כיון דבעת לידת הספק הי' איסור תורה אבל בפסח דאסור לאכלו מן התורה עד שיהי' נגמר צלייתו משום איסור דאל תאכלו ממנו נא א"כ לידת הספק אם יהי' מותר באכילה או אסור נולד אחר שכבר נצלה כהלכתו ואז אין כאן רק איסורא דרבנן ולכך סמכינן אטעמא דכבכ"פ והיא קושי' נפלאה באמת:
<b>ונראה</b> לי ליישב דבאמת זה הטעם דאמרי' כבכ"פ זה פשוט מאוד וכמ"ש המרדכי דבשניהם אינם מלוחים פשיטא דבאמת מעשים בכל יום שמולחין הרבה חתיכות ולא אמרי' דמה שפולט זה בולע זה אמנם מה דאשמעי' רבה דלא נימא אחר שפולט החיצון דם דידי' ול"ש לומר אגב דיפלוט דם דידי' פולט ג"כ מה שבולע ממקום אחר קמ"ל דבצלאו לא אמרי' כן ואמרינן דברגע שבולע פולט והיינו כבולעו כך פולטו וכיון דעיקר החשש דאחר שיהי' נצלה כהלכתו אז החיצון יבלע מדם הפנימי וכיון שהחיצון כבר נצלה גם הפנימי נצלה עכ"פ שלא יהי' שוב בגדר איסור תורה וכיון דאין כאן רק איסור דרבנן שפיר דייק מהך דנותן כרעיו ובני מעיו לתוכו להתיר איסור דרבנן מטעם כבכ"פ. ובזה נראה לפענ"ד ליישב מה שהקשו הרבנים האחרונים הפ"ח ומ"י על דעת הש"ך דאם נמלח הפנימי ולא החיצון ואח"כ נצלו כאחת דהפנימי כיון שאין לו דם של עצמו בולע מן החיצון ואסור והקשו עליו דהרי התוס' הקשו מהך דנותן כרעיו למאן דאוסר כבדא עלוי בישרא ותי' דמיירי שמלח בני מעיו מליחה גמורה לקדרה והחיצון לא נמלח וקשה נימא דהכבד ובני מעיו כיון דלא פליט דם דידי' בולע מן הפסח עצמו ובאמת לא על הש"ך תלונתם רק על המרדכי עצמו כמו שיראה המעיין ובזה א"ש דטעם שאסור הפנימי כיון שכבר נמלח ואין לו דם של עצמו א"כ בולע בתחילת צלייתו מדם החיצון וכיון שהחיצון לא נמלח א"כ דם החיצון בתחילת צלייתו אסור מן התורה ונולד הספק בדאורייתא ולא סמכינן אסברא דכבכ"פ והיינו בשאר בשר אבל בפסח כיון דאסור לאכלו עד שיהי' נצלה כהלכתו א"כ נולד הספק בדרבנן אף בנמלח הפנימי ולא החיצון מותר ודו"ק היטב. ובזה נ"ל ליישב הא דהקשו התוס' למאן דאוסר כבדא עלוי בישרא איך יפרש הך דנותן כרעיו ובני מעיו לתוכו הא הכבד הוא על הבשר ובזה א"ש דבכבדא עלוי בישרא דאנו דנין להתיר משום דדם מישרק שריק והיינו בעת שהתחיל הדם לצאת קודם שנצלה בעת שהוא איסור תורה והיינו דקאמר הש"ס שם במס' חולין דם דאורייתא היינו בתחילת צלייתו אבל בפסח דא"א לדון בתחלת צלייתו אם הוא מותר באכילה דבלא"ה אסור משום א"ת ממנו נא ובעת לידת הספק אם הוא מותר באכילה כבר נצלה ואינו רק איסור דרבנן והבן זה
<b>ואמנם</b> עדיין קשה לשיטת ר"ת ז"ל דפירש דדם כבד הוא דרבנן ולשיטתו צריך לפרש דהא דקאמר הש"ס דם דאורייתא היינו דעיקר איסור דם הוא מה"ת דהיינו בשאר אברים אבל בבשר בחלב כיון דחלב שחיטה הוא דרבנן לא חשיב עיקרו מן התורה ובזה שפיר הקשו התוס' מהך דכבדא עלוי בישרא דאסור אף שאין איסורו רק מדרבנן וא"כ פסח דומה לשאר דברים וע"כ מוקי לה בשכבר נמלח והיינו לשיטת ר"ת ז"ל ובזה מיושב מה דקשה לשיטת רש"י דסובר דם שבישלו בחולין הוא מה"ת ובקדשים הוא דרבנן כמ"ש כיון דאיירי בנמלח הכבד ובני מעיו מליחה גמורה לקדרה א"כ הוי צלי מחמת דבר אחר אלא דמ"מ ל"ה כרותח רק הדם חשיב רותח והדם אינו נבלע בבשר משום דאמרי' כבכ"פ ש"מ דאף באיסור תורה אמרי' כן ולק"מ מה שהק' כת"ר דלפי שיטת רש"י ז"ל אין הכרח לסברת התוס' דאיירי בנמלח דלשיטת רש"י ע"כ איירי בנמלח דהרי לשיטתו כיון דדם הכבד אינו אסור רק מדרבנן ומ"מ אסור בכבדא עלוי בישרא א"כ אף בפסח ראוי לאסור צליות כבד על בשר וע"כ דאיירי בנמלח עוד והנה במה שתי' שם התוס' אהך קושי' דכבדא עלוי בישרא דגבי פסח הקילו תמה הרב מהר"ש דא"כ מה מביא הש"ס סייעתא לרבה דאמרי' כבלעו כך פולטו מהך דנותן כרעיו ובני מעיו לתוכו נימא דבפסח הקילו ונראה לי ליישב דלכאורה קשה כיון דבנמלח הכבד שרי למלוח כבדא עלוי בישרא לא מיבעי' לשיטת ר"ת דכבד שמלחו הרי הוא כשאר בשר ואף לשיטת החולקים מודים דאחר מליחתו לא גרע משאר בשר אלא דהתוס' הי' ס"ל בקושייתם דכיון דמתני' לא הזכירו דבעי' שהכבד יהי' נמלח כהלכתו כמליחתו לקדרה משמע דלא בעי מליחה א"כ מה זה שתירצו דבפסח הקילו הוא גופא קשה למה הקילו בפסח הא אפשר לעשותו באופן שיהי' כשר אף בחולין דהיינו למלוח להכבד כעין מליחתו לקדרה דאז אין בו ריבוי דם ומותר לצלותו על הבשר וצריך לומר דהתוס' סברי דאם נמלח הכבד והחיצון ע"כ לא נמלח להוציא כל הדם כמו שיבואר הרי הכבד בולע מן גוף הפסח וכמו שכתב הט"ז בסי' ע"ג דבזה הפסח עצמו מבליע בכבד שהיא למטה ממנו ובפסח הכבד מונח באופן שיש מבשר הפסח למעלה ממנו ולמטה ממנו ועיין בש"ך שם סי' ע"ג:
<b>ואמנם</b> המרדכי כתב דהא דאשמעינן רבה גבי מולייתא דמותר היינו בנמלחו שניהם ולא שהו עדיין שיעור מליחה דבלא נמלחו כלל פשיטא דשרי דפולט דם דידי' פולט דם דאחריני אלא דאשמעי' דאף בנמלחו ולא שהה שיעור מליחה ולא הודחו דהו"א דבזה אמרי' שמא אחר שהחיצון יפלוט דמו יבלע מן הפנימי וצ"ל דהא דפשיט ממתני' דנותן כרעיו ובני מעיו לתוכו ולא מוקי לה בלא נמלחו שניהם כלל משום דמשמע לי' דאיירי אף שנמלחו הפנימי והחיצון ולא שהו שיעור מליחה לקדרה שכן הי' דרכם למלוח הצלי שיעור מליחתו ואמנם הש"ס שפיר דייק דאמרי' כבולעו כך פולטו דאי לא נימא כן רק דבפסח דוקא מותר קשה למה יתירו בפסח לא ימלחו הפסח כלל כיון דצלי אין צריך למלחו ובזה פשיטא דמותר והדבר ברור מאוד:
<b>ובזה</b> ישבתי על נכון מה שהקשיתי בחידושי בהא דהוכיחו התוס' דאף בשכבר נמלח באופן שיצא דמו וצלאו אח"כ כ"א עם בשר אמרי' בצלי כבכ"פ למה לא הוכיחו בפשיטות מהך דנותן כרעיו ובני מעיו וב"מ אין מחזיקין בהם דם ול"ש לומר אגב דפולט דם דידי' יפלוט גם מה שבלע ומ"מ מותר. ובזה א"ש דבני מעים שאין מחזיקין בהן דם אף שלא נמלחו לא הפנימי ולא החיצון ל"ש בזה כבכ"פ ואגב דיפלוט דם דידי' וא"כ לא יועיל אף אם לא ימלח אותן ולכך אמרי' בפסח הקילו ודו"ק:
<b>והנה</b> בחידושי אמרתי עוד בישוב קושי' זו על הרשב"א ז"ל שחילק בענין דם שבישלו בין דם חולין לדם קדשים מהא דדייק הש"ס מהך דנותן כרעיו ובני מעיו לתוכו דאמרי' כבולעו כך פולטו ומה ראי' מייתי דילמא פסח שאני דהוא דם קדשים דאינו רק מדרבנן אחר שנצלה ונראה מכאן יש ראי' לדברי הרשב"א דהנה לכאורה קשה בהא דאמרי' כבלעו כך פולטו אף בצלי אמאי לא נימא כיון דכבר נבלע ע"י צלי' נימא חתיכה עצמה נ"נ ואף שפולט אח"כ הדם אבל השמנונית כבר נאסר ומנ"ל לומר דנסחט הכל עד שאפילו משהו מן הדם לא נשאר וראיתי בס' פליתי שהרגיש בזה וצ"ל דבאמת לא אמרי' חתיכה עצמה נ"נ רק בבשר בחלב ואף אי נימא דבשאר איסורין ג"כ אמרי' חתיכה עצמה נ"נ מ"מ בצלי לא אמרי' כן וטעמא דידי משום דלא גזרו בזה לומר חנ"נ אטו בב"ח דדעת הרבה מן הקדמונים דצלי בבשר בחלב אינו אסור מה"ת ודמי' למליחה דלא אמרי' חנ"נ ואמנם עדיין קשה דהרי הרשב"א במס' חולין כתב דבקדשים לכ"ע אמרי' חתיכה ענ"נ מן התורה כיון דקיי"ל בקדשים היתר מצטרף לאיסור והאוכל חצי כזית מבשר פסול וחצי כזית מבשר כשר לוקה מן התורה א"כ חזי' דהיתר עצמו נעשה איסור לכך בעינן ששים נגד ההיתר ג"כ מן התורה וא"כ עדיין קשה בהך דנותן כרעיו ובני מעיו לתוכו הא כיון שנבלע הדם בתוך הבשר נעשה הבשר נבילה מה"ת ולכאורה עלה על לבי דדוקא קרבן פסול שפסולו בקודש כגון פגול נותר וכדומה אמרי' בי' היתר מל"א אבל דבר שאין פסולו לסיבת הקודש רק פסול מחמת איסור שנוהג אף בחולין כגון שנבלע בתוך בשר הקדש חלב ודם וכדומה לא אמרי' בי' המל"א. ואמנם כיון שלשון הש"ס במס' חולין דקאמר לא צריכא אלא להיתר מצטרף לאיסור דבקדשים אסור [כן הוא גירסתו שם בש"ס דצ"ט] משמע דבכל הקדשים אסור וגם דהש"ס קאמר שם במס' פסחים בהא דבעי לומר דיקדש אתי להמל"א ומכאן אתה דן כו' וקאמר אח"כ דחולין מקדשים לא גמרינן והיינו דבקדשים יש להחמיר יותר מבחולין א"כ אין חילוק בין פסול דשייך גם בחולין והרי הרשב"א לענין איסור דם דנוהג בקדשים ובחולין כתב דיש חילוק בין קדשים. לחולין לענין דם שבישלו דחולין מקדשי' לא גמרינן אף להחמיר ובאמת שדבריו צריכין עיון דהרי הש"ס כאן במס' פסחים קאמר להדי' דקדשים מחולין ילפינן להחמיר ואכ"מ] עכ"פ מבואר מדברי הרשב"א דאף בפסול הנוהג בקדשים וחולין אמרי' דחולין מקדשים לא ילפינן וא"כ הדק"ל:
<b>ואמנם</b> לשיטת הרשב"א ז"ל דדם שבשלו בקדשים אינו רק איסור דרבנן ניחא דבאמת הא דאסרו רבנן דם שבשלו בקדשים משום דלא חילקו בין חולין לקדשים וכיון דבחולין אסור מה"ת אף דבקדשים אינו אסור מה"ת מ"מ חז"ל אסרוהו וכיון שאינו רק גזרת חז"ל לא גרע מדם חולין דלא אמרי' בי' היתר מל"א וחתיכה ענ"נ ולכך מותר אי אמרי' כבכ"פ אף בקדשים ואמנם אי נימא דבחולין לא אמרי' כבכ"פ רק בקדשים מטעם דדם שבשלו בקדשים הוא רק דרבנן הרי לעומת זה מהראוי שבקדשים אף שיפלוט הדם שבלע אסור עכ"פ מדרבנן משום דאמרי' בי' חתיכה ענ"נ באיסור תורה מה"ת וחכמים עשו חיזוק לדבריהם כמו של תורה וע"כ צ"ל משום דמותר בחולין לא החמירו בקדשים יותר אבל אם אסור בחולין ממילא גם בקדשים אסור דל"ש בו כבכ"פ לפי שחתיכה עצמה נעשה נבילה ודו"ק היטב כי זה ברור מאוד:
<b>סימן</b> <b>יב</b><b>.</b> <b>ע"ד</b> אשר שאלת ע"ד רבינו יקר שכתב דאף דר"ש סובר כ"ש למלקות היינו בעין אבל לא ע"י תערובות א"כ קשה בהא דקאמר הש"ס במס' שבועות אהא דבעי שם אי קונמות צריך שיעור או די בכ"ש ופשיט מהא דתני' שני קונמות מצטרפין ואם איתא בקונמות בכ"ש למה לי צירוף ומאי ראי' דילמא איירי ע"י תערובות ונראה לי ליישב דטעמא דהר' יקר עפמ"ש הריטב"א במס' מכות (דכ"ג) דהא דקאמר ר"ש כ"ש למלקות ולא אמרו כזית אלא לענין קרבן מאי חילוק בין מלקות לקרבן וכתב בשם הרמ"ה דר"ש אינו חולק על מה דקיי"ל דלא חשובה אכילה בפחות מכזית אלא דסובר כיון שאוכל פחות מכשיעור באכילתו מחשיבו שתהי' חשובה אכילה ורבנן סוברים דלא מהני מחשבתו למלקות עכת"ד ולפ"ז סובר הר"ר יקר דהיינו היכי שאוכל פחות מכשיעור אבל כשאוכל שיעור שלם אלא שמעורב בו איסור והיתר דילמא מחשב הוא חלק ההיתר וכיון שחלק האיסור אין בו כשיעור אינו חייב עליו והיינו בשאר איסורין לר"ש דמטעם אחשבי' קאתינן עלה אבל בקונמות לרבנן דקאמר הש"ס הטעם דבכ"ש כיון דלא מזכיר שם אכילה די בכ"ש א"כ אין חילוק בין ע"י תערובות או בעינא ושפיר דייק:
<b>שנית</b> הקשית לשיטת הפוסקים דבשבועה לא אמרי' ח"ש אסור מה"ת או לשיטת הר"ר יקר הא דקאמר הש"ס במס' נדרים (דף איבעי' להו מיגז גייז או מיקלש קליש דהיינו הא דגבי ארוסה אבי' ובעלה מפירין אי כל אחד מפר החצי וחצי השנית באיסורו עומד אף למלקות נ"מ כגון שנדרה משני זיתים והפר לה הארוס ואכלתה לשניהם אי נימא דמיגז גייז א"כ אכלה זית א' של איסור וזית א' של היתר וחייבת מלקות ואי נימא מיקלש קליש אינה חייבת מלקות דכל האיסור נקלש שלא לחייב עליו מלקות ואינו רק איסור תורה ועיין ברשב"א ור"ן בהא דנקיט שני זיתים ואכלה לשניהם ולפ"ז קשה אמאי לא קאמר בזית א' דאי נימא מיקלש קליש אף דליכא חיוב מלקות אבל איסור תורה יש ואי נימא מיגז גייז אפילו איסור תורה ליכא דהרי כבר גייז הבעל ובחצי השני ליכא איסור תורה אין כאן קושי' בעיני דהרי מילתא דפשיטא דאם קיים השני או שהחריש דהנדר קיים כמבואר שם להדיא וא"כ פשיטא דאסור באכילה דהרי בזה השני לקיים אלא שאם אכל אין בו מלקות ועוד והוא העיקר דפשיטא דהתורה הקפידה בכל נדר דבעינן הפרת שניהם ובתרי זיתים דעדיין בעינן הפרת השני לענין זית השני נתקיים הא דבעי' הפרת שניהם אבל בזית א' א"כ די בהפרת אחד כיון דגייז חצי ובחצי השני ליכא איסורא כלל ואנן בעינן פי שניהם בהפרתן לכך נקט שני זיתים דנשאר איסור על הזית השני לכ"ע וגם נלפע"ד דכ"ע מודים דהפרת הא' אינו רק מיקלש קליש אלא דבעיית הש"ס מיקלש קליש לכל הנדר או רק למקצתו וזה ברור:
<b>וע"ד</b> אשר פלפלתי בדברי המרדכי והובא בש"ע יו"ד סי' רל"ד בבעל שקיים נדרי אשתו והלכה אח"כ לפני חכם והתיר אי מהני התרת החכם זה לי ימים כתבתי בחידושי דיש חילוק בין נדר שניתר ע"י פתח או אם ניתר ע"י חרטה וכמו דמצינו חילוק זה לענין נדר שהותר מקצתו וה"ה בזה דבאמת מה בכך שנדרה אם יסכים בעלה הרי היא אמרה שאילו היתה יודעת לא היתה נודרת ודמי' לנדר בטעות אבל בזה שהיא מתחרטת כעת על מה שנדרה אמרי' כיון דהבעל קיים לה והיא תלתה ברצונו לא מהני מה שהיא מתחרטת והדבר ברור כשמש. ובזה ישבתי על נכון קושית התוס' במס' כתובות פרק המדיר בהא דמותיב הש"ס שם מהך דהמדיר אשתו מכל הפירות דיוציא לאלתר ויתן כתובה בשלמא לרב כאן בסתם כאן במפרש אלא לשמואל קשיא ומשני בנדרה היא וקיים לה הבעל ופירש"י ומה יש להמתין אם היא רוצית שיתן לה גט לא תבקש פתח והקשו התוס' דלקמן קאמר הש"ס כגון דתלתה לקישוט בתשמיש ואקשינן עלה ותתקשט ותיאסר לב"ש שני שבתות ולב"ה שבת א' ומשני ה"מ היכי דאדרה איהו אבל בקיים לה סברה מיסנא סני' לה וקשה מאי פריך הש"ס הא כבר ידע מהך סברא דאל"כ קשה הך דפירות והיא באמת תימא גדולה ונראה לי דבס' ש"מ בשם הקדמונים הקשה מאי ראי' דלא תבקש פתח לנדרה דילמא בהמשך הזמן תנוח דעתה עלי' ותבקש פתח ותירץ דיש כאן שני צדדים שמא לא תבקש ואת"ל תבקש שמא לא תמצא כלל פתח ועדיין קשה הא אם תנוח דעתה עלי' ותתחרט על הנדר אשר עשתה הרי די בחרטה לחוד וגם לשון רש"י לא תבקש עוד פתח הו"ל למימר לא תתחרט בשלמא הא דקאמר שמואל אף בסתם ימתין שמא תמצא פתח נקיט דבר היותר שכיח שתתיר נדרה ע"י פתח אבל למה לא נימא בנדרה היא שימתין שמא תתחרט ואמנם לפמ"ש א"ש דבאמת אי נימא דאין החכם מתיר אחר שקיים הבעל בלא"ה קשה איך ימתין שמא יתיר לה החכם אחר שקיים לה הבעל הלא לא מהני כלל דכל הנודרת על דעת בעלה נודרת ואמנם לפמ"ש דנדר שניתר ע"י פתח כיון דדומה לנדר טעות אף שקיים לה הבעל יכול החכם להתיר לה אף אחר שקיים לה בעלה וא"כ אמרי' שמא תמצא פתח לנדרה וע"י פתח מהני התרת החכם אף אחר הקמת הבעל אבל אי נימא דלא תבקש פתח לנדרה ואף אי נימא דאחר שתנוח דעתה עלי' תתחרט על הנדר שנדרה הרי בנדר שקיים הבעל לא מהני התרת החכם אח"כ והנה בנדרים שבינו לבינה קאמר הש"ס במס' נדרים דלא מהני הפרת הבעל רק כל זמן שהיא תחתיו אבל אם כבר גירשה בעלה בטלה הפרתו והנה נראה מלשון הש"ס דדוקא אחר גירושין וכבר נישאת לאחר בזה בטל הפרת הבעל אבל בנתגרשה לחוד ולא נישאת לאחר עדיין הפרת הבעל במקומו עומד וכן מבואר להדיא בש"ע יו"ד סי' ואמנם רבינו הגדול פי"ב מה' נדרים כתב דאם נדרה ואסרה עלי' תשמיש כל אדם יפר חלקו וכשימות או יגרשנה הרי היא אסורה לו מבואר מזה דאחר גירושין אף שלא נישאת לאחר הרי היא אסורה ובטל הפרת הבעל ולכאורה דבריו תמוהין דהרי הש"ס דייק שם במס' נדרים מהך דקונם שאני עושה לפיך דאמר ריב"נ יפר שמא יגרשנה ותהא אסורה לחזור לו ש"מ דהפרת הבעל מהני לענין שתהי' מותרת אף אחר גירושין והרב ב"י ביו"ד סימן רל"ד כתב בדרך קצרה שדברי רבינו אינם מבוררים כל הצורך והלח"מ הרגיש במה שכתבתי:
<b>סימן</b> <b>יג</b> לכבוד הרב המאוה"ג המפורסם מ' מאיר צבי אבד"ק סאמבור והקרייז.
<b>שאלתו</b> שאלת חכם קבלתי ע"ד אשר זה מקרוב נהגו באחד מהקהילות השייכים לקרייז שלו לקנות חלב חזיר לעשות ממנו בורית למכור ומעכ"ת יפלא בעיניו כיון דאסור לעשות סחורה בדברים טמאים אם יש להתיר להם הנה האמת נכון כי גם בעיני יפלא אשר עשו זאת בלי שאלת חכם ובגוף הדין הנה ידוע שנסתפקו ונחלקו בזה הרבה אחרונים אי הך מילתא דאין עושין סחורה בנבילות וטריפות ובדברים טמאים הוא איסור תורה או אינו רק מדברי סופרים והנה לשון רבינו בפ"ח מה' מאכלות אסורות שכתב דאסור לעשות סחורה בדברים אסורים חוץ מן החלב שהרי אמרה תורה יעשה לכל מלאכה וע"כ דסובר דהוא איסור תורה דאל"כ מאין למד הרמב"ם דבחלב מותר מקרא דיעשה לכל מלאכה הרי מה"ת הכל מותר אמנם לשיטת הט"ז שכתב. כאן כיון דהדבר מפורש בתורה להתיר אין כח ביד חכמים לאסור אפשר דכוונת הרמב"ם ג"כ ע"ד זה הוא ואינו מוכרח שדעתו דאסור מה"ת והנה בס' תוס' יו"ט פ"ז דשביעית הוכיח דאינו רק דרבנן דבש"ס דבכורות (ד"ו) בעי להוכיח דחלב מותר מדכתיב בקרא ואת עשרת חריצי חלב תביא לשר האלף ודחי דילמא לסחורה ש"מ דסחורה מותר באיסורין מן התורה ונראה דאין כאן ראי' דבאמת הא דהא לאסור חלב הוא משום דדם נעכר ונעשה חלב או משום דליכא דאתי מן החי ושרי והנה כבר כתב בס' פ"ת דדם מותר בסחורה דהרי הא דמותר בהנאה ילפינן מדכתיב על הארץ תשפכנו כמים מה מים מותרים אף דם מותר וכיון דהיקש גמור הוא אמרי' מה מים מותר לעשות בו סחורה אף דם מותר לעשות בו סחורה וה"ה אבמה"ח דאיתקש לדם ע"כ שפיר קאמר הש"ס דאין ראי' להתיר חלב דאף אם אסור משום דם או משום בשר מן החי מותר לעשות בו סחורה כמו בדם ואבמה"ח עצמן:
<b>ובזה</b> ישבתי על נכון מה שהקשיתי בחידושי למס' חולין (דף ק"ב) בהא דקאמר הש"ס דאיסור טריפה חייל על איסור אבמה"ח מדגלי קרא דאיסור נבילה וטריפה חייל על איסור חלב דכתיב וחלב נבילה וחלב טריפה יעשה לכל מלאכה אמרה תורה יבא איסור נבילה וטריפה ויחול על איסור חלב על איסור אבמה"ח נמי חייל ואידך על חלב הוא דחייל דהותר מכללו אצל חי' על אבמה"ח לא חייל וקשה לשיטת רבינו דאסור לעשות סחורה בנבילות וטריפות וחלב מותר בסחורה נוכל לומר דלכך חייל איסור טריפה על איסור חלב לפי שהוא איסור חמור או מוסיף שבהיותו חלב הי' מותר לסחורה ועכשיו אסור אף בסחורה לכך חייל אבל על איסור אבמה"ח לא חייל שאף אבמה"ח אסור בסחורה ומזה הי' נראה לכאורה דאיסור סחורה אינו רק מדרבנן. ואמנם לפמ"ש א"ש דכיון דדם מותר בסחורה דאיתקש למים ה"ה אבמה"ח מותר דאיתקש לדם ועכ"פ אין ראי' מסוגי' דהתם לומר דלאו דאורייתא הוא:
<b>אמנם</b> לפ"ז קשה הא דקאמר הש"ס בפסחים אהא דמשני שאני דם דאיתקש למים לענין היתר הנאה ולחזקי' למאי הילכתא איתקש דם למים דהרי בלא"ה אין לנו קרא לאסור דם בהנאה וקשה דילמא קרא אתי להתיר סחורה בדם דסחורה אסורה בשאר איסורי אכילה. ונראה ליישב דלכאורה קשה דהא הש"ס יליף לקמן שאר איסורין כגון גיד הנשה דמותר בהנאה מחלב מה חלב שענוש כרת מותר בהנאה גיד לא כ"ש ומאן דסובר גיד אסור בהנאה סובר דשאני חלב דהותר מכללו אצל חי' והקשו התוס' נימא שור הנסקל ושאר אסה"נ יוכיחו שאינן בכרת וכתבו דדוקא לענין מה שהוא בכלל היתר דנבילה וחזרו והקשו אמאי לא יליף היתר הנאה דגיד מהיתר הנאה דכתיב בדם עייש"ה מה שכתבו ולי הי' נראה דדם כיון דיש היתר לאיסורו ע"י בישול איסורו קיל ולא נוכל למילף מיני' לשאר איסורין ואפשר דחשיב ג"כ הותר מכללו דדם דגים וחגבים מותר] ומעתה אתי שפיר דבאמת איסור סחורה אינו נאמר רק במינים טמאים ונבילות וטריפות ילפי' מיני' ובאמת גם ע"ז יש לדון דמינים טמאים לא הי' להם שעת הכושר וצ"ל דגם נבילות לא הי' לה שעת הכושר לאכילה דקודם שנתנבלה היתה אסורה משום אבמה"ח אבל דם פשיטא דמצינו למילף מחלב להתיר סחורה ולא מצינו למילף משרצים ודברים טמאים לאסור דזה יש היתר לאיסורו ע"י בישול וזה לא יהי' שום היתר לאיסורו וגם אבמה"ח יש היתר לאיסורו ולא מצינו למילף משרצים לאסור סחורה והענין ברור מאוד ושפיר הקשה הש"ס לחזקי' למה לי קרא להתיר דם כיון דלא יאכל לא משמע איסור הנאה ומשרצים ליכא ילפותא ודו"ק היטב:
<b>והנה</b> בחידושי אמרתי לפמ"ש מהרש"ל במס' שבועות (ד' כ"ג) דלר"ש דסובר כ"ש למלקות אף באוכל שלא כדה"נ חייב א"כ אין לנו ראי' להתיר לעשות סחורה בחלב דהרי בדבר שאינו עומד לאכילה כמות שהוא אינו אסור בסחורה והטעם כיון דהא דאסרה תורה סחורה בדברים האסורים הוא משום דילמא אתי למיכל מיני' וטעם זה הוא לענין איסור תורה כמו שהאריכו בזה הפוסקים א"כ היינו רק במידי דעומד לאכילה והנה אף דלר"ש חייב באוכל שלא כדה"נ דכיון דחייב מלקות בכ"ש אף דאכילה בכזית מ"מ כיון שאכלו מחשבו באכילתו לחשוב כמידי דבר אכילה, וכ"כ הריטב"א במס' מכות בשם הרמ"ה ובשוגג דלא שייך אחשבי' כיון שא"י שהוא דבר של איסור בעינן כזית אף לר"ש לענין חיוב קרבן עייש"ה ולכך אף דבר שאין דרכו לאכול כיון שאכלו מחשבו כאכילה חשובה והיינו כשאכלו אבל כשמשתמש בו כדרכו להנאה לא חיישי' דילמא אתי למיכל מיני' כיון שאין דרך לאכלו וגם אינו מחשבו כאוכל וכיון דחלב חי אין דרכו באכילה נוכל לומר דלכך מותר לכל מלאכה והא דכתיב ואכל לא תאכלוהו היינו משום דאם יאכלנו יעבור עליו כיון דאחשבי' אבל לעשות בו סחורה מותר דל"ש לומר דאתי למיכל מיני' ומיקרי דבר שאינו עומד למאכל אדם וא"כ הא דקאמר וחלב נבילה וחלב טריפה יעשה לכל מלאכה באמת איירי בחלב שאינו מבושל דמותר בסחורה ואסור באכילה אלא דאנן קיי"ל דכל איסורין שבתורה מותרים שלכד"א מה"ת עכ"פ וא"כ כיון דכתיב קרא ואכל לא תאכלוהו ע"כ בחלב שראוי לאכילה איירי קרא ומ"מ מותר בסחורה ודייק רבינו שפיר:
<b>והנה</b> בס' ישועות יעקב או"ח סי' תרי"ב כתבתי דאף דבאוכל מאכלות אסורות שלא כדרך אכילה ליכא איסור תורה לדעת רוב הפוסקי' בחלב יש איסור תורה בשלכד"א וטעמא דידי דהרי כתבתי דעת מהרש"ל דלר"ש דלוקין על ח"ש ה"ה דלוקין על שלכד"א וקשה א"כ לר"י נמי דח"ש אסור מה"ת בשלכד"א נהי דאין לוקין עליו מ"מ יהי' איסור תורה וכן הקשה מהרש"א בשבועות שם ואמנם ז"א דהרי בח"ש קאמר הש"ס הטעם דאסור לר"י משום דחזי' לאצטרופי אבל בשלכד"א לא חזיא לאצטרופי כיון דאף בשיעור שלם אינו לוקה בשלכד"א והנה בש"ס יומא (ד' ע"ד) יליף דח"ש אסור מה"ת מקרא דכל חלב לרבות ח"ש והקשו התוס' א"כ למה לי הטעם דחזי' לאיצטרופי ותי' הרא"מ דל"ה ילפי' שאר איסורין מחלב דהוא איסור חמור לכך בעינן הטעם דחזי' לאיצטרופי אבל בחלב עצמו שפיר ילפי' מכל לאסור ח"ש וממילא י"ל דשלכד"א ג"כ אסור ולפ"ז אין ראי' מקרא דחלב להתיר סחורה דשפיר נוכל לומר דקרא איירי בסתם חלב שאינו מבושל דאסור באכילה ומותר בסחורה ואמרתי כיון דמבואר בש"ס זבחים ובחולין (ד' ל"ז) דהך דכתיב וחלב נבילה וחלב טריפה יעשה לכל מלאכה ואכל לא תאכלוהו אמרה תורה יבא איסור נבילה ויחול על איסור חלב ופירש"י דהך ואכל לא תאכלוהו דכתיב היינו שיהי' חייב על אכילתו משום נבילה דאיסור נבילה וטריפה חל על איסור חלב וע"כ הא דכתיב קרא ואכל לא תאכלוהו היינו משום איסור נבילה דחייל על איסור חלב ובנבילה פשיטא דאינו אסור שלכד"א וע"כ דאיירי בכדרך אכילתו ומ"מ התירה התורה לעשות בו מלאכה ש"מ דחלב מותר בסחורה וא"ש דברי הרמב"ם אף אי נימא דבחלב אסור שלכד"א. והנה מבואר בתוס' פרק ד"א ביבמות (ד' ל"ג) דלמאן דלית לי' איסור כולל ע"כ דאינו דורש יבא איסור נבילה ויחול על איסור חלב וקרא לדבר אחר אתי כמו שביארתי באריכות בקונטרס אין איסור חע"א עיין לעיל:
<b>ומעתה</b> אתי שפיר מה שהקשיתי בחידושי לשיטת הרמב"ם דמקרא דיעשה לכל מלאכה מוכח דאסור לעשות סחורה בחלב א"כ קשה איך דייק הש"ס בפסחים (דכ"ג) מקרא דיעשה לכל מלאכה דלא תאכל איסור הנאה משמע מדאיצטרך קרא דיעשה לכל מלאכה להתיר חלב בהנאה ומאי ראי' דילמא אתי קרא להתיר חלב בסחורה והיא קושי' גדולה לכאורה ובזה א"ש דידוע דר"ע וריה"ג שניהם סברי דאין איסור חל ע"א אף בכולל כמבואר בש"ס דחולין (דף ק"א) לפי המסקנא דשבת ויוהכ"פ הוא איסור בת אחת ודוקא באיסור ב"א נחלקו אבל בכולל שניהם מודים דאינו חל וע"כ דלא ילפי' מהך קרא דחלב נבילה דאיסור נבילה חל על איסור חלב וא"כ שפיר נוכל לאוקמי בחלב חי דאסור באכילה ומותר בסחורה ורבינו לפי פסק הלכה דבאיסור כולל איסור חל ע"א ודו"ק היטב כי זה נחמד מאוד:
<b>והנה</b> מ"ש כת"ר שמצא דרך היתר ע"י מכירת גוף הדבר לעכו"ם כעין מכירת חמץ הנה הרב בס' תבואות שור בחידושי פסחים ר"פ כל שעה כתב דכיון דהך מכירה לעכו"ם הערמה ניכרת היא רק כיון דמה"ת בביטול בעלמא סגי הערמה בדרבנן התירו אבל למכור הבהמה לעכו"ם שיאכילה חמץ בימי הפסח דאז יש איסור תורה כשלא נמכרה הערמה בדאורייתא היא ואסורה וא"כ לדידן תלוי בזה אי עשיית סחורה בדברים אסורים הוא מה"ת או רק דרבנן. ואמנם בבורית יש עוד היתר שהוא אינו ראוי לאכילה וטעמו פגום וכיון דכתבו הפוסקים דלא נאסר סחורה רק דילמא אתי למיכל ודוקא במידי דאכילה א"כ בורית דאינו ראוי לאכילה מותר בסחורה וטעם זה כתב בס' צמח צדק:
<b>סימן</b> <b>יד</b><b>.</b> ב"ה יום ועש"ק ה' חשון תקצ"ד לפ"ק. לכבוד אהובי הרב המאוה"ג המופלג מו"ה שמרי' שמעריל האבד"ק הורימלוב.
<b>מכתבו</b> קבלתי והנה נפשו בשאלתו ע"ד כי בק' יש שם הוט' שעושין שם זכוכית וההוט' היא נשכרת לישראלים והמאטריאל ג"כ שייך לישראלים אך אומנין נכרים שם שעושין הזכוכית ונסתפק מעל' אם הכלים צריכים טבילה ואף אי נימא דיטבלו אותם מטעם דהא מיא בנהרא ומה איכפת אם יטבלו הכלים לחומרא בעלמא אמנם פשיטא דאין רשאי לברך על כלים האלו והדבר מוטל על גדול הדור להשגיח ע"ז אלה הם תוכן דבריו. והנה בגוף הדבר לכאורה תלוי בשני דעות המבוארים בש"ע יו"ד סי' ק"כ והדבר תלוי אי אומן קונה בשבח כלי דאז כיון דהשבח הוא של העכו"ם צריך טבילה בעת שיוצא מרשותו לרשות ישראל והנה ברשב"א בחי' לב"ק כתב דאף מאן דסובר שם (ד' צ"ח) דאם נתן לו עצים לעשות שידה ושברה אחר שנעשה שידה תיבה דאין האומן משלם רק דמי עצים כיון דקונה בשבח כלי היינו בזה דסתמא דמילתא אין דעתו להקנות השבח לבעלים כדי שאם יתקלקל יתחייב לשלם וכמו כן בעד שכירת המלאכה רצונו לקנות בשבח החפץ אבל פשיטא שעושה השבח העולה יותר מדמי המלאכה בשביל הבעלים ומה"ט בשכבר נתן לו שכר המלאכה פשיטא דאין להאומן בשבחו של כלי כלום. וכ"כ הובא בש"ך חו"מ סי' ש"ו דאם כבר פרע לו דמי מלאכתו ואח"ז נשברה צריך לשלם לו בעד כל השידה עייש"ה. והנה זה לי זמן רב הקשיתי בהא דקאמר הש"ס שם מהך דאומן כל זמן שהדבר בידו אינו עובר בבל תלין נתנה לו בחצי היום כיון ששקעה עליו חמה עובר בב"ת ואי אמרת אומן קונה בש"כ אמאי עובר על בל תלין מה קושי' דילמא הא דאומן קונה היינו כל זמן שלא נתנה מידו אמרי' דהי' דעתו לקנותו בשב"כ עד שיפרע לו שכרו דחושש שמא לא יפרע לו ואם אין לו קנין בגוף הדבר אף שהוא תח"י מחויב לישבע ולכך דעתו לקנות בשב"כ דאז אינו צריך לישבע כמ"ש הרמב"ן עיין בסי' פ"ט בסוף הסי' ובדברי הפוסקים שם אבל כשחזינן שנתנה לו לבעלים ומאמין להם מהכ"ת נימא דהי' דעת האומן לקנות בגוף הדבר בשב"כ אדרבה יותר מהראוי לומר שלא קנה בגוף הדבר כדי שלא יעכבו הבעלים השכירות שמגיע לו כדי שלא יעברו על בל תלין דאם יהי' לו קנין בגוף השבח אינם עוברים על בל תלין. ואמרתי בתי' דמשמעות הלשון דנתנה לו עובר אף שנתנה לו בעדים ובאופן שאין בידו לומר פרעתי ולא האמין לבעלים ובזה אמרי' שפיר דבעת העשי' פשיטא שהי' בדעתו לקנות בגוף השבח למען יהי' בטוח על שכירתו בעת שהוא ת"י ואח"ז ג"כ נתן לו החפץ למען יהי' גמר וסוף לדבר שישלם לו ובאמת גם כעת לא האמין לו ונתנה בעדים. ואמנם היותר קשה בעיני מה שהקשה הש"ס מהך דעובר בב"ת אהך דא"צ לשלם דמי שידה דילמא באמת ספיקא הוא אם עשה השבח לצורך הבעלים והי' בדעתו להיות קונה בשבח כלי לעצמו ולכך אינו צריך לשלם מספק אבל מ"מ אין הבעה"ב רשאי להשהות שכרו דשמא לא קנה לעצמו שבח הכלי אלא עשה השבח לצורך הבעלים ואמנם הדבר נכון מאוד דבאמת למ"ד אומן קונה בשבח כלי אלא דאנן אמרי' שנעשה מתחלה על דעת שיזכו הבעלים בשבח אין בידו לחייב הבעלים בעונש בל תלין כיון שמתחלה היתה השכירות בקבלנות באופן שאין בו משום בל תלין ואף שהוא הקנה השבח לבעל החפץ לא בשביל זה נתחייבו הבעלים בעונש בל תלין. ואמנם אי נימא דאין אומן קונה בשב"כ א"כ ענין השכירות נעשה באופן שיש בו משום בל תלין או אפשר לומר דמשמע לי' דיש כאן איסור ודאי ולאו דבל תלין וע"ז קשה דילמא כיוון האומן לקנות השבח עיין היטב בש"ס. ובזה ישבתי לנכון בחידושי הא דקשה לשיטת הרמב"ן דכתב ליישב דברי הגאונים שכתבו דבמשכון שת"י כשטוען כדי דמיו צריך שבועה והקשו הקדמונים מהך ברייתא דמס' ב"ב גבי נותן טליתו לאומן כל זמן שהטלית ביד האומן על בעה"ב להביא ראי' נתנה לו בזמנו נשבע ונוטל אח"ז המע"ה חזינן דכשהטלית ביד האומן אף שבועה אינו צריך וכתב הרמב"ן דאומן עדיף ממלוה על המשכון כיון דאומן קונה בשב"כ הרי הוא כטוען על גוף הדבר שהוא שלו ותמהו עליו דא"כ תקשה בסיפא עבר זמנו המע"ה וטעם הדבר דחזקה אין בעה"ב עובר משום בל תלין וקשה כיון דלשיטת הרמב"ן הך ברייתא אתי' כמ"ד אומן קונה בשב"כ א"כ אינו עובר על בל תלין כמבואר כאן להדיא ובזה א"ש דבאמת ברישא כשהטלית בידו אמרינן דיכול לטעון דנתכוין לזכות בגוף השבח לעצמו ולא כיוון לשם הבעלים וטוען על גוף הדבר אבל בסיפא כשנתנה לו וחזינן דמהימן לי' ועכ"פ מידי ספיקא לא נפיק שמא כיוון להקנות השבח לבעלים ויש כאן איסור בל תלין וכמו דאמרי' חזקה אין בעה"ב עובר על איסור ודאי דבל תלין כמו כן אינו עובר על ספק דבל תלין ובודאי כבר פרע לי' או דרמי אנפשי' ומידכר ודו"ק:
<b>והנה</b> בהא דקאמר הש"ס האומרת עשה לי שירים נזמים וטבעות ואקדש אני לך ופליגי ר"מ ורבנן אי מקודשת וקאמר דרבנן סברי דאין אומן קונה בשב"כ ולכך אינה מקודשת ור"מ סובר אומן קונה בשב"כ ומקודשת וקשה למה לא נימא דאף ר"מ סובר בעלמא אין אומן קונה בשב"כ והכא סובר דכיון שאמרה לו עשה עמי שירים ונזמים ואקדש אני לך ורצונו לקדשה אין דעתו להקנות השבח לבעלים דאז הוי לי' שכר מלאכתו כמלוה ואדם יודע שהמקדש במלוה אינה מקודשת ולכך לא הקנה השבח לבעלים אבל בעלמא נוכל לומר שהי' בדעתו להקנות השבח לבעלים ולא הי' בדעתו שיתקלקל השידה ואמנם הרשב"א כתב דכיון שלא הי' דעתו שיתקלקל באמת לא זכו הבעלים כי ע"ד כן לא הקנה השבח לבעלים שיתחייב לשלם וכיון דאמרי' דמ"מ מחויב לשלם ש"מ דאין לו בשבח הכלי כלום וא"כ ה"ה בקידושי אשה דאינו יכול לקדש בשבח הכלי והנה קשה לכאורה בהא דהקשה הש"ס לימא כתנאי והיינו דחכמים סברו אינה מקודשת ש"מ דאין אומן קונה בשב"כ ור"מ סובר דמקודשת דקונה בשב"כ ולכאורה אפשר לומר דבעושה אומנתו בשכירות ממון דאז כיון שבדעתו מבלי להשהות שכרו אצל בעה"ב ואם לא יהי' לו קנין בגוף החפץ בודאי ישלם לו הבעה"ב תיכף דחזקה אין בעה"ב עובר בבל תלין אבל אי ירצה לזכות בשב"כ וליכא בל תלין וחושש שמא יעכב בעה"ב שכירתו אבל באומר שתתקדש בדמי שכירתו דאז ליכא בל תלין אמרי' שדעתו לזכות בשב"כ וצריך לומר דהא, דקאמר כתנאי היינו דחכמים דסברי דאינה מקודשת ע"כ סוברים דאומן אינו קונה בשב"כ ובזה אפשר ליישב דעת הפוסקים דבאומרת עשה לי שירים מקודשת להצריכה גט משום דאומן קונה בשב"כ ובקלקל השידה צריך לשלם דמי שידה משום דאין אומן קונה בשב"כ ומוציאין ממנו ממון ש"מ דליכא ספיקא שמא אומן קונה בשב"כ ובזה א"ש דבאומן אמרי' שלא הי' דעתו לקנות בשב"כ דאז יהי' דמי הלואה ולא דמי שכירות ויתעכב שכירתו ביד הבעלים כיון דליכא בל תלין אבל בקידושין דליכא בל תלין ואדרבה כיון דיקנה בגוף השב"כ תתקדש האשה אמרי' דהי' דעתו לקנות בשב"כ וע"כ באומנין עכו"ם דעשו לישראל מלאכתו בקבלנות כיון דלא שייך בל תלין אמרי' דדעת העכו"ם להיות להם קנין גמור בשב"כ עד אשר ישולם להם השכירות ואז בעת התשלומין הדבר יוצא מרשותם לרשות ישראל וחשיב ככלי עכו"ם הנמכרים לישראל דצריכין טבילה מדינא וזהו דעת המובא בב"י סי' קכ"א ודו"ק היטב:
<b>והנה</b> מה שעלה על דעת מעל' דאף אי נימא אומן קונה בשב"כ היינו בעושה מלאכה בביתו אבל כשעושה המלאכה בבית הבעלים אינו קונה אף שאין מן הצורך להביא ראי' לסתור דבריו כיון שלא נזכר לחלק בזה בשום פוסק קדמון מהכ"ת לחלק אך עכ"ז אביא ראי' לסתור סברתו דבש"ס גבי הך פלוגתא דעשה לי שירים ונזמים דקאמר הש"ס דחשיב מלוה הקשה הרשב"א בקידושין דהרי המקדש במלוה שיש עלי' משכון מקודשת והביא בשם הראשונים שכתבו דכאן איירי בעושה המלאכה בבית האשה דאין משכון ת"י והרי בזה הי' דעת הש"ס לומר דפליגי אם אומן קונה בשב"כ מבואר להדיא דאף בעושה מלאכה בבית הבעלים קונה בשב"כ להך מ"ד וזה ראי' שאין עלי' תשובה:
<b>והנה</b> אף אי נימא דאומן קונה בשב"כ יש מקום עיון אי נימא דכיון דיש לו קנין בשבח יש לו בגוף החפץ חלק שיעור השכירות שלו או דאין לו קנין רק בשבח עצמו ואם עשה שידה מעצים בזה פשיטא דכל הכלי הוא שבחא אבל בנותן לאומן טלית לתקנו או כלי וגם בלי תיקון הי' עלה שם כלי אלא שניתקן ע"י פעולת האומן אפשר לומר שאין לו בגוף הטלית כלום אלא במקום שניתקן והשביח ובמקום השבח יש לו קנין ולא בכל הטלית. והנה בהא דכתב הרמב"ן בהך דנותן טליתו לאומן כל זמן שהטלית ביד אומן על בעה"ב להביא ראי' ומשמע דאומן א"צ שבועה דהרי בסיפא בנתנו לו קתני דנשבע ונוטל ובמלוה על המשכון אף דנאמן בכדי דמיו במגו דלקוח מ"מ צריך שבועה דהטעם דאומן א"צ לישבע משום דחשיב כטוען על גופו של הטלית כיון דאומן קונה בשב"כ ומה בכך הא משמעות הענין דליכא שבחא יותר מכדי סלע שהודה בעה"ב שקצץ לו דביש שבח מרובה אף אם לא קצץ כלל נותן לו שכר מלאכתו וא"כ מה בכך דאומן קונה בשב"כ כיון שאינו קונה רק שיעור שבח וכאן אומר שקצץ לו יותר ואף אי נימא דהשבח שוה שני סלעים אלא שהוא אומר שנתפשר עמו בעד סלע עכ"פ הו"ל למיתני כן בהדיא וכיון דאין לו קנין בגוף החפץ רק שיעור שבח למה לא ישבע. ואמנם לפמ"ש התוס' דכאן איירי באומר שתים קצצת לי ופרע לי אחת ועוד אחת מגיע לי וזה אומר לא קצצתי לך אלא אחת והאחת כבר פרעתי לך א"כ כיון דאינו תובע רק שיעור השבח וע"ז יש לו קנין בגוף הדבר א"צ שבועה. ובזה מיושב הא דמבואר בסיפא נתנה לו עבר זמנו המע"ה משום דיש חזקה דאין בעה"ב עובר משום בל תלין והקשיתי לעיל הא למ"ד דאומן קונה בשב"כ ליכא בל תלין רק במקום דליכא שבחא ובזה א"ש דאם האמת דקצץ לו שנים והשבח אינו שוה רק אחת תיכף כשפרע לו שיעור שבח א"כ אין להאומן קנין ביותר ולכך עובר משום בל תלין על הסלע השני שהבטיח לו. ואמנם לפי דברי הפוסקים דשם איירי בלא פרע לו כלל א"כ ליתנהו לדברי הרמב"ן ובסוגית הש"ס דהקשה מהך דאומן אין לו חזקה והך דאומן אומר שתים קצצת לי ולא קאמר דבהך דכל זמן שהטלית ביד האומן מטעם אומן קונה בשב"כ נאמן אמנם באומר שלא פרע לו האחת לא שייך אומן קונה כיון דאינו קונה רק כשיעור השבח ושפיר הקשה והא דלא קאמר דאיירי באמת שכבר פרע לו משום דקשה כיון דאיירי בליכא עדים דאל"ה ניחזי עדים מה קאמרו כמו דקאמר הש"ס א"כ יש כאן מגו דאי בעי אמר לא שכרתיך מעולם וצריך לומר דאיירי כאן בלא פרע לו וא"כ הוי מגו דמודה במקצת וכופר הכל כמ"ש התוס' וע"כ דאיירי שהודה לו שמגיע לו אחד והיינו שיעור שבח וא"כ לא שייך בזה אומן קונה בשב"כ ובזה מיושב קו' התוס' ד"ה אי דאיכא עדים עיי"ש ודו"ק היטב:
<b>עכ"פ</b> הוכחנו דדעה זו שסובר דאף, דאומן קונה בשב"כ אין לו קנין בגוף הכלי רק שיעור שבחא רק בשידה שנעשה ע"י עכו"ם והעצים של ישראל אין נ"מ בזה דפשיטא דכל הכלי נקרא שבחא וכמבואר בש"ס דב"ק הנ"ל ובזה יש מקום להשוות קצת דעת הפוסקים גלל כן בענין שאלתו הדבר נכון כמ"ש המהרש"ל ביש"ש לב"ק להטביל בלי ברכה ועלה על לבי עוד כיון דביום השבת וימים טובים מוכרים הכל לעכו"ם העובדים שם כדי שלא יעבור על איסור שבת וביום א' חוזרים וקונים ממנו א"כ הוי כאלו הכסף של עכו"ם ואמנם לדעתי גם זה אינו מועיל לענין ברכת הטבילה כיון דנעשה רק לענין הפקעת איסורא ועיין במה שהביא הט"ז סי' רמ"ו לענין מכירת המשכון להפקיע איסור רבית והתב"ש בענין מכירות הבהמות להאכיל אותם חמץ בפסח גלל כן ידבר כ"ת מזה עם כבוד שארי הגאון אבד"ק טארניפאל רב דגליל שלכם ואח"ז יצוה להכריז בבהכ"נ שהכלים צריכים טבילה וחלילה לברך על הטבילה שלא יכשלו באיסור לא תשא וספק ברכות להקל. דברי ידידו:
<b>סימן</b> <b>טו</b><b>.</b> <b>ע"ד</b> השאלה אשר נשאלתי בראובן שלוה לעצמו מעות ע"י שליח ע"צ היתר עיסקא ובכלות הזמן שילם הקרן והעיסקא שעלה וכמו כן עשה כמה פעמים וכעת לוה ראובן משמעון עוד הפעם ובעת התשלומין רצה ראובן לנכות מה שנתן לו עיסקא עד כעת באמרו שלא הרויח במעות הלואה כלל וגם אמר שלא הי' ביד שמעון היתר עיסקא כלל ושמעון מכחישו ואומר שהכל נעשה בהיתר וגם אומר מאחר שהייתי שליח ובשליחות שלך שלמתי העיסקא מה לי בדבר זה
<b>וזאת</b> אשר נראה לי בזה. הנה אם כנים הדברים שנעשה שליח להלות מאחרים מעות עצה"ע הדבר פשוט דחייב לשלם כיון דבשליחותו עשה החיוב עליו לשלם. וברבית בלי צד היתר אם נעשה ע"י שליח מבואר בש"ע יו"ד סי' ק"ס דעת רש"י דכיון דאין שליח לדבר עבירה לא חשיב רבית הבאה מיד לוה ליד מלוה והעט"ז ואחריו הט"ז השיגו ע"ז והרב הש"ך שם בש"ך ובנקה"כ קיימו דברי רמ"א אשר יסודתו בהררי קודש רש"י ז"ל וכן בס' משנה למלך קיים הדברים והעולה מדבריהם לדינא שאם השליח הלוה לעצמו ברבית מן המלוה ובעת ההלואה לא הזכיר שם המשלח כלל כיון דהדין של המלוה הוא עם השליח בזה פשיטא דאין המלוה רשאי לקחת הרבית מיד השליח דמה בכך השליח יגבה אח"כ הרבית מיד משלחו:
או לא יגבה כיון דדין של המלוה כעת עם השליח ולא עם המשלח אסור לו לקבל הרבית ממנו. ואם בעת ההלואה הזכיר השליח שם משלחו ואמר שילוה המעות לפלוני משלחו א"כ כיון דדינו של המלוה עם המשלח ואין לו על השליח כלל שהרי אמר לו שלוה לצורך פלוני והוא האמין את המשלח על המעות וצריך לגבות ממנו מעותיו א"כ פשיטא דהוי רבית הבאה מיד לוה למלוה דאסור וזהו כוונת העט"ז. והש"ך השיג עליו בחנם. ואמנם כשישראל שלח שליח להלות לו מעות עצה"ע והלך השליח ועשה כדבריו והלוה המעות עצה"ע על בלי הגיד לו שבשם אחר הוא מלוה המעות ובעת שהגיע זמן הפרעון שילם השליח הרבית בזה פשיטא דאין ביד המשלח לומר כיון שהוא בעצמו לא עשה ההלואה דרך צד ה"ע לא ישלם כיון דבשליחותו עשה ה"ע עם המלוה. ואם אומר לו בעת ההלואה שהוא לוה לצורך פ' המשלח והתחייב עצמו ליתן הרבית זהו דין המבואר בש"ע שם מותר לומר הלוה לפלוני מעות ואני אתן הרבית וכיון דאין ביד השליח לטעון דבר נגד המלוה כיון דדרך היתר הוא דאינו רבית הבאה מיד לוה למלוה ממילא מחויב המשלח לשלם לשליח ג"כ. דמה שמשלם השליח למלוה וגם מה שמשלם המשלח לשליח אינו בכלל רבית הבאה מיד לוה למלוה והדבר ברור כשמש:
<b>עתה</b> נבוא לבאר הדבר באם יהי' הכחשה בין השליח למשלחו אם נעשה הדבר דרך היתר או לא הנה מבואר בש"ע יו"ד סי' קס"ט דנאמן בלי שבועה לומר שנעשה דרך היתר לענין רבית שכבר נתן דאמרי' לא שביק היתירא ואכיל איסורא ועי' בסי' ק"ס בש"ך ס"ק ל' לענין הך דמבואר בש"ע לענין יתום דנאמן בלא שבועה והרמ"א בסי' קס"ט כתב דדוקא בלוה בא לתבוע למלוה בזה פטור המלוה אף משבועת היסת אבל כשהמלוה בא לתבוע את הלוה נשבע הלוה ונפטר והש"ך השיג עליו וכתב דאין אדם משים עצמו רשע ואף לענין לפטור עצמו לא מהני עיי"ש בש"ך ואמנם לי נראה דאף רמ"א מודה בזה. ותחלה אומר אני מה שהקשה הש"ך בסי' קע"ז וגם מה שהקשה מהך דאמרי' אין אדם משים עצמו רשע ונ"ל דלא קשה דכאן מלוה תובע ללוה שמגיע לו אצלו רבית שעשה עמו דרך היתר וזה אומר להד"מ שאינו מגיע לו המעות שלא נעשה עמו בהיתר ומודה שהבטיח לו רבית דרך איסור יש בכאן שני ענינים נפרדים הכחשה על טענות המלוה והודאה שהבטיח לו רבית דרך איסור בזה אף דאין אדם משים עצמו רשע פלגינן דיבורא ולא נעשה עמו דבר ואינו מגיע לו רבית כלל וביחוד למ"ש בחידושי בהא דאמרי' גבי פלוני רבעני דפלגינן דיבורא ואמרי' דרבע לאדם אחר ואף שהעד השני אמר דרבע לו והוי עדות מיוחדת דפסול בדיני נפשות ואמרתי דביאור הענין דאין זה שייך לגוף העדות למי רבע רק שפלוני רבע איש ישראל יהי' מי שיהי'. ואף שהוא אומר שרבע אותו ואינו נאמן ע"ז כיון שהוא ענין הנוגע לעצמו ואין אדם נאמן על עצמו מ"מ דבר שאין נוגע לגופו של עדות אינו מבטל העדות וה"ה בזה עיקר טענתו של לוה שלא לוה ממנו דרך היתר ומה שאומר שלוה אצלו פעם א' ברבית ולא בדרך היתר אין זה מענין התביעה והטענה כלל והדבר ברור מאוד
<b>ואמנם</b> באמת אם טען נתתי לך רבית ואנן נימא פלגינן דיבורא שלא הבטיח לו כלל רבית רק שלוה לו בלי רבית כלל ומה שאומר שנתן לו רבית קצוצה הוא באמת שקר רק דפלגינן דיבורי' בזה כיון דאין הדבר שכיח שיתן לו מעות בחנם שלא יהי' לו שום תועלת בדבר והלה יעשה סחורה במעותיו וכבר ידוע מ"ש התוס' שאין לנו לומר פ"ד על מלתא דלא שכיחא כמ"ש התוס' בכתובות (דף י"ח) כיון דאונס מחמת נפשות ל"ש לא אמרי' פ"ד שהוא מחמת נפשות וה"ה בזה מהכ"ת נימא שנתן מעותיו שיהיו בטלים אצלו ולא יהי' לחברו תועלת ממנו. ואמנם כאן שהלוה טוען לא הי' דרך היתר ואינו רוצה לשלם הרבית אמרי' פ"ד שלא הבטיח רבית דרך היתר וגם לא הי' רבית קצוצה רק אבק רבית ומה"ט הלוה לו כיון שהי' אבק רבית ומ"מ אינו משלם כיון דאינו יכול להוציא מידו ובאבק רבית אין הלוה עובר ולא משים עצמו רשע. והנה קיי"ל דכל א"ר סילוקא בלא זוזי אפוקי ממונא הוא וכאן שכבר שילם החוב הראשון והוא בא עכשיו לסלק בלא זוזי אפוקי הוא ולא מפקי' מיני' וע"כ אף שבועה א"צ. שוב ראיתי בס' כנה"ג בחו"מ סי' פ"ב כתב להדיא כיון דכל דברי האומרים דנאמן לומר רבית לקחת לפטור נפשו אף שהסמ"ג והמרדכי חולקין ע"ז הוא רק שלא רצו לעשות מעשה נגד דברי הרשב"א בתשובה הביאה הרב"י דכתב דנאמן לומר שנתן רבית והכנה"ג מצא תשובה זו כת"י שסיים דבריו דאינו נאמן לומר לקחת רבית ואף שהי' דעתו. מתחלה דנאמן אח"ז חזר בו וסיים דאינו נאמן וסיים בכנה"ג וא"כ בטלה המחלוקת. גלל כן נראה לי ברור דלענין רבית שכבר נתן ליד השליח והשליח מסר ליד המלוה הראשון פשיטא דאין לחייב השליח לנכות מה שכבר נתן ואף שבועה אינו צריך זהו נלפע"ד:
<b>סימן</b> <b>טז</b><b>.</b> <b>ע"ד</b> אשר שאלני כת"ר בהא דקאמר הש"ס במס' יומא (דף ו') עד שאתה מפרישהו מטומאת ביתו הפרישהו מטומאת המת וקאמר זאת אומרת טומאה הותרה בצבור וקשה ע"ז דהרי באילו של אהרן קאמר הש"ס לקמן דלכ"ע דחוי' הוא בצבור אף דקבוע לו זמן כיון דיחיד מביא אותו אינו רק דחוי' ולא הותרה. דע שכבר קדמו בקושי' זו הת"י במס' יומא במקומו שם. ולי נראה דבאמת אף למ"ד דחוי' הוא בצבור כיון דיש ציץ לרצויי ויש כאן שני דברים ריצוי ציץ וגם קרבן ציבור ואין צריך להפריש אחרת כשנטמאת בידו כמ"ש התוס' (בדף ח') בד"ה כה"ג ביוהכ"פ יוכיח עייש"ה ובאמת דבטומאת גברי אין הציץ מרצה ואמנם כבר כ' הרמב"ם פ"ד מה' ביאת מקדש הלכה ז' דבציבור שהטומאה דחוי' בעי ציץ לרצויי אף בטומאת גברי ולפ"ז נוכל לומר דעיקר קושי' הש"ס עד שאתה מפרישהו מטומאת ביתו הפרישהו מטומאת מת היינו דוקא היכי דליכא ציץ לרצויי דנראה מדברי רבינו דאף בדיעבד לא מהני בזה יש לנו לחוש שמא יטמא האדם בטומאת מת וע"ז קאמר הנח לכ"ג ביוהכ"פ שטומאה הותרה בצבור ולא בעי ציץ לרצויי ובאילו של אהרן שנעשה בבגדי זהב דיש ריצוי ציץ לא חששו חז"ל שמא יטמא הכהן כיון דאף אם יטמא הכהן הציץ מרצה וזהו ראי' לדברי רבינו הנ"ל:
<b>ואמנם</b> עדיין קשה לפ"מ דקאמר הש"ס לקמן (דף נ') דפר של כ"ג מיקרי קרבן יחיד שזמנו קבוע וכתבו רבותינו בעלי תוס' שם דבזה אף לר"י דסובר בעלמא הותרה הוא בצבור מודה בזה דאינו רק דחוי' וכיון דהפר נעשה בבגדי לבן והציץ אינו על מצחו בעת הקרבת הפר אמאי לא נצטרך להפרישו מטומאת המת משום הקרבת הפר. ואמנם בלא"ה הדבר תמוה דהרי ר"ש מביא ראי' דציץ בין שיש על מצחו בין שאינו על מצחו מרצה מכה"ג ביוהכ"פ אלא דר"י דחה דבריו ואמר הנח לכה"ג ביוהכ"פ דטומאה הותרה בצבור איך יתרץ הקרבת הפר דהוא אינו קרבן ציבור גמור וביותר תמוהין דברי התוס' שם ד"ה ונ"מ דהו"ל לומר נ"מ זו אם הוא דחוי' או הותרה ולפמ"ש ע"כ לפי הו"א זו מוכח מכ"ג ביוהכ"פ דאף כשאינו על מצחו מרצה עייש"ה. והנראה לי בזה דבאמת הא דחיישי' לטומאת ביתו ולשמא יארע בו פסול ולשמא תמות אשתו לר"י היינו הכל משום דכפרת כל ישראל תלוי בזה ולפ"ז קשה הא דהקשה הש"ס ניחוש לטומאת מת הא באמת טומאת מת דחוי' בצבור וניהו דצריך להדר שיעשה בטהרה ונימא שהוא מן התורה עכ"פ אין כפרת כל ישראל תלוי בזה ונראה לי ביאור הדבר על דרך זה דבאמת אם יטמא הכ"ג בטומאת מת ואי נימא שמצד הדין אין לו להקטיר ולעבוד עבודה בטומאה רק שכהן אחר יעבוד עבודתו והאמת כי כפרת ישראל הוא מעולה בכ"ג רק מה בכך שמצות כפרת ישראל בכ"ג אבל אין אומרים לכ"ג שיעבוד עבודה בטומאה כדי שיהי' כפרת ישראל באופן נאות ומועיל יותר כיוצא בזה אמרו אין אומרים לאדם עמוד וחטא כדי שיזכה חברך וע"כ יעבוד כהן אחר תחתיו וע"כ קאמר הש"ס שנפריש אותו מטומאת מת כדי שיהי' כפרת ישראל נעשה באמת ע"י כ"ג וכמו שמתקינן לו אשה אחרת לר"י ומפרישין אותו מביתו אף שאם יארע בו פסול ימצא כהן שמשמש תחתיו מ"מ מצות עבודת היום בכהן גדול ולכך קאמר הש"ס טומאה הותרה בציבור והיינו עבודת השעירים והקטורת שהוא קרבן צבור ממש ופר ואיל שמתכפר בו הכ"ג בעצמו בצירוף אחיו הכהנים דנוגע לעצמו פשיטא דהכהן עובד בטומאה דמצות היום בכ"ג והיינו שיתכפר ע"י הכהנים ובזה אף דטומאה דחוי' בציבור היינו לענין שישמש כהן אחר מאותו בית אב או מבית אב אחר בשאר ימות השנה אבל לא ביוהכ"פ ובזה עובד בטומאה כדי שיזכה הוא ויהי' כפרתו ע"י כ"ג רק שנפריש אותו מטומאת המת וניחוש שמא ימות מת עליו בפתע פתאום לזה לא חששו רק בדבר שכפרת כל ישראל תלוי בזה והדברים ברורים למבין מזוקקים שבעתים:
<b>והנה</b> כתבתי בזה במקום אחר דהא דקאמר הש"ס הנח לכ"ג ביוה"כ שטומאה הותרה בציבור לכאורה קשה דהרי יש בעבודת יוהכ"פ שעיר הנעשה בחוץ קרבן מוסף האמור בפ' פנחס והוא נאכל בלילה וכמו דקאמר הש"ס דאם חל יוהכ"פ קודם השבת הי' הבבלים אוכלים אותו בשבת כשהוא חי והיכי דאיכא שירים לאכילה לכ"ע אינו רק דחוי' וניהו דזה לא קשה כלל להא דקאמר הש"ס בהך פלוגתא דר"י ור"ש דקאמר לי' ר"ש כ"ג ביוהכ"פ יוכיח דאינו על מצחו ומרצה ומשני לי' ר"י הנח לכה"ג ביוהכ"פ דהותרה לו בצבור והוצרך לזה על אותן עבודות שבאים בבגדי לבן בפנים דאז אין הציץ על מצחו אבל שעיר הנעשה בחוץ נעשה בבגדי זהב אבל בהא דלא מפרישין אותו מטומאת מת מטעם דהותרה בציבור קשה ובזה לא שייך מה שתירצתי לעיל לענין אילו של אהרן דכיון דהכהן עצמו מתכפר בו לא מהדרי' בתר כהן אחר דהרי אין לכ"ג כפרה בשעיר החיצון כמו בשאר עבודות הפנימיות ומזה נראה לי להביא ראי' לדעת רבינו פרק י"ב מה' שגגות שכתב דכהנים בשוגג של טומאת מקדש וקדשיו מכפרים בשעיר והלח"מ שם הלכה ט' תמה שם ולקמן יבואר טעם לדברי רבינו ואמנם ראיות הרמב"ם מזה דקשי' לי' משעיר הנעשה בחוץ שנאכל והיכי דאיכא שירים לאכילה דכ"ע מודים דטומאה דחוי' היא בציבור וא"כ נפריש את הכהנים מטומאת מת עבור שעיר הנעשה בחוץ אלא ודאי דכהנים בשוגג מתכפרים בשעיר וא"כ לא שייך בזה לומר אין אומרים לאדם עמוד וחטא דהרי לצורך עצמו הוא עושה שיתכפר לו שוגג דטומאת מקדש וקדשיו:
<b>והנה</b> בש"ס דיומא מביתו למה פירש וקאמר שמא תמצא אשתו ספק נדה אחר שיבא עלי' והקשו התוס' במס' נדה למה נקט ספק נדה דהיינו אחר זמן הו"ל למינקט ודאי נדה וגם המהרש"א הקשה כן במס' יומא וכבר קדמוהו רבותינו בעלי תוס' והייתי רגיל לתרץ דבאמת לכל פסול שיארע לכ"ג הי' מתקינין כהן אחר וא"כ מה לי טומאת קרי או זיבה או טומאת בועל נדה אלא שהכהן אחר שמתקינין תחתיו הוא רק אם יהי' טמא טומאת ודאי באופן שברור הדבר שאינו ראוי לעבודה אז השני נכנס תחתיו לעבודה אבל כשתמצא אשתו ספק נדה אולי באמת הוא ראוי לעבודה וכל העבודות אינן כשרים אלא בו והוא אינו יכול לעבוד שמא הוא בועל נדה לכך עשו חז"ל תקנה להפרישו מביתו שמא תמצא אשתו ספק נדה ולא משום ודאי נדה והדברים ברורים אח"ז מצאתי בספר פני יהושע במס' יומא שכתב כזה ממש:
<b>ולפ"ז</b> קשה מה הקשה הש"ס כאן עד שאתה מפרישהו מביתו הפרישהו מטומאת מת דהיינו כפירש"י שימות מת במחיצתו הא זה הוי טומאת ודאי ואם ימות מת הוא בודאי טמא ואז כהן השני נכנס תחתיו וכמו שלא חששו לטומאת ודאי דנדה כן לא חששו לטומאת ודאי דמת אמנם הדבר נכון דהרי באמת קרבן ציבור דוחה את הטומאה ויכול הכהן גדול לעבוד אלא דכיון שאינו רק דחוי' מחויבים להפרישו שלא יבא לכלל דחוי' אבל באמת כיון דכל עבודות היום אינן כשרים אלא בו אין הכהן השני המתמנה תחתיו נכנס תתתיו כיון דאין כאן פסול גמור דטומאת המת בציבור נדחה כיון דכל עבודות יוהכ"פ אינן כשרים אלא בו וממילא צריכין להפרישו מטומאת מת כיון דטומאה דחוי' וכל מה דאפשר לאהדורי שלא יבא לכלל כך שידחה טומאה בצבור מהדרי' וע"כ מהראוי להפרישו מטומאת מת וע"ז קאמר טומאה הותרה בציבור:
<b>ובזה</b> אמרתי ליישב דברי התוס' לקמן אהא דקאמר דצריך הזאה וחד אמר דאינו צריך הזאה רק ג' וז' וקאמר דפליגי אי טומאה הותרה בציבור או דחוי' והקשו התוס' תינח כה"ג ביוהכ"פ אבל כהן השורף את הפרה דהוא קרבן יחיד אמאי אין מזין עליו ותמהו כולם אמאי לא הקשו התוס' בהא דקאמר הש"ס ועד שאתה מפרישהו מביתו מפרישהו מטומאת מת ומשני דהטעם משום דטומאה הותרה בציבור ועדיין קשה מפרה שהיא קרבן יחיד נפרישהו מטומאת מת וגם תירוצם ל"ש בזה עי' בדבריהם ובזה אתי שפיר דהא דלא חששו לטומאת מת משום דהוא טומאת ודאי תעשה שריפת הפרה ע"י כהן אחר כמו שאם יארע פסול אחר בכהן זה השורף את הפרה דנכנס אחר תחתיו ולא חששו רק לפסול ספק ואין לומר בזה דאכתי תעשה בכהן זה משום דמצותה בכ"ג לחד מ"ד הרי כיון שהכהן נטמא והוא קרבן יחיד א"א לעשות הפרה בטומאה אבל מהך דמזין עליו שפיר הקשו התוס' דכיון דקרבן יחיד הוא והזאה זו היא מספק ע"כ חייב בהזאה וזה ברור ואמת:
<b>ובזה</b> ישבתי על נכון דבת"י כתבו דהא דקאמר הפרישהו מטומאת מת היינו שלא יהי' בני אדם באים אליו כי כשיגעו בו יש חשש שמא הם טמאי מתים ונטמאו הכהנים מהם והקשו על רש"י ז"ל שלא פירש כן ולפמ"ש א"ש דא"כ יקשה בכהן השורף את הפרה ניחוש ג"כ לזה כיון דאינו יודע אם נגע בו טמא מת הוא ישרוף את הפרה והפרה היא קרבן יחיד ואינה באה בטומאה א"ו דחששו רק לשמא ימות מת עליו בפתע פתאום וזה ל"ש בפרה דאם יארע כן באמת יכנס כהן אחר תחתיו וזה ברור:
<b>והנה</b> כבר כתבתי לעיל דשיטת רבינו דבציבור הציץ מרצה על טומאת גברי והיינו לענין שא"צ להביא קרבן אחר ע"י כהן טהור וכמו בטומאת בשר דהיכי דיש ריצוי ציץ אינו אומר להביא אחרת תחתיו אף דביחיד אינו זורק הדם לכתחלה ובטומאת בשר בציבור אומר ומביאין אחרת תחתיו היכי דאיכא תרתי דהוא קרבן ציבור וגם יש ריצוי ציץ א"צ להביא אחרת כמו כן בקרבן גברי למאן דאמר טומאה דחוי' בעי ציץ לרצויי ואל"ה אף בדיעבד אינו מרצה אם לא עשה ע"י כהן טהור. ובזה נראה לי ליישב דברי הרמב"ם שנתקשה בהם הר"י קורקס ולא מצא מענה דבש"ס פליגי ר"י ור"ש דר"ש סבר ציץ בין שישנו על מצחו ובין שאינו ע"מ מרצה ור"י סובר עודהו על מצחו מרצה וכו' וקאמר ר"ש לר"י כ"ג ביוהכ"פ יוכיח שאינו על מצחו ומרצה א"ל ר"י הנח לכ"ג ביוהכ"פ שטומאה הותרה בציבור ור"ש סבר טומאה דחוי' בציבור ורבינו פסק כר"ש דטומאה דחוי' בציבור ופוסק ג"כ שאינו מרצה רק כשהוא על מצחו ופסקיו סותרים זל"ז. ולי נראה הדברים נכונים דרבינו קשי' לי' קושי' התוס' ד"ה כ"ג ביוהכ"פ שהקשו מנ"ל דמשום זה מרצה דילמא כיון דא"א באופן אחר הו"ל כמו טומאת גברי דאין הציץ מרצה ומ"מ נעשה בטומאה ולפי דברי רבינו א"ש דאף טומאת גברי בעי ריצוי ציץ והנה בש"ס קאמר דלכך לא הפרישו מטומאת מת משום דטומאה הותרה בציבור ולר"ש דסובר טומאה דחוי' בציבור הא דלא הפרישו אותו מטומאת מת משום דאף אם יהי' טמא מת הציץ מרצה וכיון דאיכא ריצוי ציץ אין לנו לחוש לטומאת מת ולזה שפיר דייק ר"ש דציץ אף שאינו על מצחו מרצה מכ"ג ביוהכ"פ שלא הפרישו אותו מטומאת מת ור"י השיב טומאה הותרה בציבור ולכך לא בעי הפרשה דלא בעי ריצוי ציץ כלל ולכך כשנטמא הכ"ג מותר. לעבוד עבודת פנים אף שאין הציץ על מצחו והנה באמת אנן קיי"ל דלא מתקינין אשה אחרת משום דלא חיישי' למיתה ועיי' מה שנכתוב לקמן בישוב קושי' החכם צבי על דברי הרמב"ם והא דהקשה הש"ס נפרישהו מטומאת מת צריך לומר דעיקר הקושי' לר"י דאמר אף אשה אחרת מתקינין דחייש למיתה דזמן מועט א"כ ניחוש נמי שמא ימות מת עליו בפתע פתאום ויטמא אותו טומאת אהל ולכך הקשה ר"ש מכ"ג ביוהכ"פ דהיינו לשיטת ר"י וע"ז הוצרך לשנויי הנח לכ"ג ביוהכ"פ דטומאה הותרה היא בציבור אבל לדעת הרמב"ם דאינו חושש למיתה בלא"ה אין מפרישין משום טומאת מת והדברים ברורים כשמש:
<b>סימן</b> <b>יז</b><b>.</b> החיים והשלום וכל טוב לכבוד ידיד עליון וידיד בית ישראל הרב המאוה"ג חריף ובקי המפורסם כתורה וחסידות כש"ת מו"ה משה נ"י אבד"ק הרימלוב כעת אוה למושב על התורה ועבודת ה' בק' טארניפאל
<b>מכתב</b> כבודו הגיע עדי שש אנכי בשלומו ושלום תורתו וע"ד השאלה בדבר אשה אשר לה ימים של צער שמוצאת על עד קרטין וא"י למעכ"ת אם נימוחו במים כי השואל העלים ממנו זאת וקשה כעת לעמוד על המחקר כמ"ש כת"ר ולפעמים מרגשת כאב ואשה זו יש לה וסת קבוע והרופאים שפטו שקרטין הללו אינם באים מן המקור ונשים בקיאות אמרו שהמה באים מכנים שבבית החיצון והאריך כ"ת בתשובתו ומאוד נפשו בשאלתו לחוות דעי. וזאת הנ"ל בזה ואבא על סדר קונטרסו ראשון תחלה הביא מעכ"ת קו' א"ז החכם צבי על מפורשי הטור שפירשו דברי הרשב"א שדעתו שתולין במכה אף שאינו ידוע אם מוציאה דם כלל דהרי בכתמים הקלים שנינו בפרק הרואה כתם נדה (דף ע') דדוקא אם ידוע שדרכה להתגלע ולהוציא דם ואף בזה קאמר הש"ס שראה התלמידים מסתכלים אמר להם מה הדבר קשה בעיניכם לא אמרו הדבר להחמיר שהרי אמרה תורה דם ולא כתם הרי דבדם גמור אינה תולה במכה אף שאפשר שתתגלע ותוציא דם ואיך הקל הרשב"א בדם גמור לתלות במכה אף שא"י אם מוציאה דם ומעכ"ת השיב בזה דלר"ע דחייש למיעוטא כ"ש דלא סמכינן על חזקת טהרה ובמח"כ דבר זה אינו דאף למאן דחייש למיעוטא מ"מ חזקה מהני דאף לר"מ מועיל חזקה כמו שיבואר והך כללא דרובא וחזקה רובא עדיף לא נאמר למאן דחייש למיעוטא דמאן דיליף דאזלי' בתר רובא מפרה נילף דה"ה היכא דאיכא חזקה כנגדה דשם יש כנגדה חזקת טמא אבל למאן דחייש למיעוט וסובר הטעם בפרה משום דלא אפשר אין לנו ראי' לומר דרוב עדיף מחזקה כמ"ש התוס' שם ד"ה מנ"ל וכיון דיליף חזקה מקרא דנגע אין לנו לומר דר"ע חולק ע"ז ואם עד"ז היינו רוצים ליישב הי' אפשר לומר ע"ד אחר דבאמת הך ענינא דחזקת טהרה היא חזקת הגוף וע"כ משום דקודם שבאת האשה לכלל רואה היתה בחזקת מסולקת דמים ואף דאח"ז התחילה לראות דם כיון דקבעה לה וסת (או עונה בינונית לדעת קצת) א"כ שלא בזמנה הרי היא בחזקתה הראשונה ואמנם ר"פ בנות כותים אהך דבנות כותים נדות מעריסתן קאמר הש"ס הטעם משום דאתי' כר"מ דחייש למיעוטא ושמא בעת לידה ראתה דם וכותים לא מפרשי מנייהו משום דלא דרשי ואשה לרבות בת יום א' שמטמאת בנדה וכתבו התוס' שם דלמאן דלא חייש למיעוטא היתה מותרת עד שהגיע זמנה לראות אלא דגזרו על בנות כותים שלא יטמעו בהן עכ"פ לר"ע דחייש למיעוטא אין כאן חזקת הגוף כיון דיש מיעוטא שרואות בעת לידתן א"כ לא נקבעת בשום פעם לומר שלא ראתה כיון דאף שלא בעת ראי' עכ"פ איכא מיעוטא רק אחר שבדקה ומצאה טהורה והך עובדא דר"ע איירי באמת שלא בדקה עצמה או בימי ספירתה ודו"ק:
<b>ואמנם</b> גם זה הוא רחוק קצת וע"כ נראה בעיני מ"ש בחי' לטור יו"ד דבאמת הרמב"ם כתב דחזקת דם הבא מן המקור הוא בא בהרגשה וענין הרגשה היא שהרגישה שנפתח מקורה או שנזדעזע גופה ויש עוד ענין הרגשה שכתבו האחרונים שהרגישה דבר לח זב ממנה וכבר האריכו בזה בעל שב יעקב ומו"ה גבריאל חסיד בשו"ת ש"י הנ"ל והנה מ"ש רבינו שחזקת דמים בא בהרגשה היינו שמרגשת פתיחת המקור בעת זיבת הדם ממנה או שגופה מזדעזע ודברי הרשב"א ע"כ איירי שלא הרגישה פתיחת המקור וע"כ מהראוי לומר שדם מכה היא דאל"ה היתה מרגשת ובצירוף חזקת טהרה של האשה אנו מקילין לתלות שדם מכה הוא והנה התוס' הקשה על הא דקאמר שמואל במס' נדה דאין האשה טמאה עד שתרגיש בבשרה דקשה עליו מכל משניות שנזכרו בהם ענין כתמים כיון דלפי הס"ד סובר הש"ס דאף מדרבנן אינה טמאה עד שתרגיש ותירצו דבכתם שנמצא על הבגד דאפשר להיות על הבגד קודם הראותה זמן רב פשיטא לי' להש"ס דנוכל לומר ארגשה ולא אדעתה אבל במה שבא ע"י ראי' מגופה פשיטא לי' להש"ס דל"ש לומר שהרגישה ואינה זוכרת עכת"ד וכיון שכן נראה לי לענין אם תוכל לתלות במכה שאינה ידוע ומחזקת בדם חמור יותר מכתמים הנמצאים בבגדי האשה מן מה שהיא רואה מגופה ונתיישב על נכון קושי' הח"צ דתלמידי ר"ע הסתכלו שהי' בדעתם להחמיר בכתם הנמצא בבגד והשיב להם ר"ע כיון דדבר תורה דם אמר רחמנא ולא כתם אף שהחמירו חז"ל לא החמירו יותר מבראי' גמורה וזה ברור כשמש. ולקמן יבואר עוד דרך אחר בישוב קושי' ח"צ דרך נחמד:
<b>שנית</b> כתב כת"ר במ"ש הרמ"א להקל ביש לתלות בצדדין משום דהוי ס"ס שמא מן הצדדין ושמא מן המכה וע"ז הקשה האיך נצרף ספק צדדין לספק א' הא קיי"ל חזקתו מן המקור ואנן בעינן ששני הספיקות יהי' שקולים וספק שנוטה יותר לאיסור אינו מצטרף עם ספק אחר כבר קדמוהו בקושי' זו הגאון בעל ט"ז בריש סי' ק"צ ותירוצו של הגאון אינו מובן בזה לכאורה והנראה לי כוונתו בזה כיון דרמ"א איירי שיש מכה במקור א"כ דם המקור נתמעט ע"י המכה כיון שיש במקור עצמו דם טהור דהיינו דם המכה לכך לא חשוב דם המקור רוב נגד דם הצדדין ולכך תלינן בדם הצדדי' זהו כוונת הרב ואמנם באמת גם זה דוחק דרמ"א איירי כאן בראתה דם ולא על עד הבדיקה וכיון דאנו מסופקין אם הוא מהצדדין ע"כ שלא הרגישה לא פתיחת המקור ולא אפילו דבר לח זוב במקורה וא"כ מה"ת ליכא כאן חשש דאו' כלל כיון שראתה בלי הרגשה וא"כ אף בספק א' הי' לנו לטהר דספיקא דרבנן לקולא אך כיון דדרך המקור להוציא דם והמכה אינה מוחזקת בדם אזלי' להחמיר שקרוב לאיסור יותר מלהיתר לכך צירף הרמ"א ספק מן הצדדי' ואף דרוב דמים מן המקור מ"מ מצרף לספק השני שמא מן המכה דספק צדדין וספק מן המכה ממעטין הך דרוב דמים מן המקור והוי עכ"פ ספק השקול דהרי אף תרי מיעוטי חשובי פלגא ופלגא כמבואר בש"ס קידושין (ד' ע"ג) מה איכא מיעוט פנויות ומיעוט שהלכו בעליהן למדה"י הוי פלגא ופלגא ועי' בחי' הר"ן מס' חולין גבי בצים הנקחין מן הנכרים וכיון דאינו רק מילתא דרבנן ודי בספק א' והספק השני אינו בא רק למעט כח הרוב בזה לא בעינן גדר שגדרו חז"ל בענין הספיקות שיהי' מתהפך או שלא יהי' שם אחד אבל ברואה בהרגשה פשיטא דאינו מועיל ס"ס הזה להתיר ע"י איסור תורה. והנה בזה נ"ל ליישב קושי' הח"צ על מפורשי הטור מהך דכתמים דמבואר דלולא שאין כאן רק מילתא דרבנן לא היינו תולין במכה שאינה מוחזקת בדם. ולי נראה דבאמת הטעם של הרשב"א משום חזקת טהרה של האשה ע"כ איירי בלא הרגישה פתיחת המקור וע"כ נטה צד להקל ואמנם לכאורה קשה הא לענין לטמא האשה טומאת ערב טמאה אף שלא הרגישה דהרי הא דאינה טמאה בלי הרגשה היינו האשה משום נדה אבל הדם פשיטא דטמא והיינו שמטמא אחרים כמו שיבואר לקמן לשונות של הרמב"ם בענין זה ובאמת כי לשונו צריך ביאור ויבואר היטב מה שנ"ל בביאור דבריו וא"כ כיון דדם מכה הבא מן המקור טמא א"כ הרי האשה טמאה טומאת ערב ואזיל חזקת טהרה דהרי אתמול היתה האשה טהורה לגמרי ועכשיו עכ"פ טמאה טומאת ערב ועוד דגם למחר תהי' טמאה לטהרות מחמת חזקת איסור דכיון דנאסרה כל מעל"ע הרי היא בחזקתה לטהרות לאסרה מכאן ולהבא ג"כ וכיון שאסורה לטהרות אסורה גם לבעלה דחיישי' שמא דם מקור הוא ולא דם מכה ואמנם מצינו מעל"ע שבנדה למאן דמטמא דאסורה לטהרות ומותרת לבעלה משום חזקת טהרה דאין זה תלוי בזה וחזקה לבעלה ולא לטהרות. והנה הר"ן במס' נדה בהא דקאמר הש"ס שם ר"פ הרואה כתם דאין גזירת כתמים רק בדבר המקבל טומאה שכתב טעם הדבר דהא דגזרו על הכתמים הוא רק משום טומאת הבגד דאם נטהר האשה יבואו לטהר גם הבגד (וביאור הדבר דלמה גזרו על הבגד ולא על האשה ג"כ מה"ט דאשה אינה טמאה רק בהרגשה והבגד טמא אף שלא בהרגשה] והיינו טעמא כיון שבאים לפנינו כאחת טומאת הבגד וטומאת האשה צריכין אנחנו לטמא האשה ג"כ עי' היטב בדברי הר"ן ומעתה בהך אשה שבאת לפני ר"ע הי' דעת התלמידים דר"ע להחמיר בזה לטמא האשה ולא לתלות במכה כיון דמטמאין הבגד שנמצא בו הכתם מספק שמא דם מקור הוא גם האשה טמאה ואמר להם ר"ע לא אמרו הדבר להחמיר אלא להקל דהיינו שדבר שאינו מקבל טומאה אינו מקבל כתם אף שאין במה לתלות דבשוק של טבחים לא עברה כמו דקאמר הש"ס אבל היכי שיש במה לתלות כגון במקום שיש מכה דאז הא דהבגד טמא אינו רק ספק לא גזרו על האשה משום חשש טומאת הבגד ודו"ק היטב:
<b>והנה</b> המרדכי מפרש הא דקאמר הש"ס במס' נדה ואם יש לה וסת תולה בוסתה היינו שאם יש לה וסת קבוע שבכל פעם אינה רואה רק בעת וסתה תולה ראייתה בדבר אחר ולא בדם מקור מחמת וסתה ותמהו ע"ז דהא וסתות דרבנן ואיך נימא להקל מחמת וסת. ובימי ילדותי הייתי רגיל לומר דהא דוסתות דרבנן הוא משום דמוקמינן אחזקת טהרה או משום כמו דקיי"ל דרובא דתליא במעשה לא הוי רובא משום דאימור לא נעשה המעשה וכ"ש בזה דאמרי' דלא נעשה מעשה ה"ה בזה אמרי' דלא בא הדם ויותר נראה כיון דסתם דם בא בהרגשה והיא לא הרגישה שנפתח מקורה דבהרגשה שנפתח מקורה בלא"ה אסורה וכמו שכתב התה"ד הובא בהגהת מהרמא"י ריש סימן ק"צ אם כן נגד חזקת אורח בזמנו בא יש כנגדה חזקה דלאו דם המקור ראתה מדלא הרגישה אבל לענין הך חזקה כיון דאורח בזמנו בא ע"כ שלא ראתה שלא בשעת וסתה לזה חזקת אורח בזמנו בא היא חזקה טובה דלזה מסייע חזקת טהרה ומדלא הרגישה בודאי לא ראתה והנה זה לי זמן רב הקשיתי בהא דקאמר הש"ס מס' נדה (דף י"ד) אהך מתני' דכל הנשים בחזקת טהרה לבעליהן ל"ש אלא שלא הגיע שעת וסתה אבל הגיע שעת וסתה אסורה וסתות דאורייתא ור"ה אמר אפי' הגיע שעת וסתה מותרת וסתות דרבנן וקשה דילמא אף הת"ק ס"ל וסתות דרבנן והטעם אף דחזקה אורח בזמנו מ"מ יש ראי' שלא ראתה מדלא הרגישה שנפתח מקורה אבל כאן אם נימא דלא ישאל אותה כלל חיישינן שמא ראתה ובאמת הרגישה וכתבתי ליישב עפמ"ש התוס' שם דקשה מה בכך דוסתות דרבנן עכ"פ מדרבנן אסורה ותי' דיש כאן זמן שתטבול לנדתה ואי וסתות דרבנן מהני ספק שמא טבלה ואי וסתות דאו' לא מועיל ספק שמא טבלה והנה באמת הי' ראוי לנו לומר דבודאי טבלה בפרט לדעת הפוסקים דטבילה בזמנה מצוה וצריך לומר כיון דחיישינן שמא ראתה ונפל לארץ והיא אינה יודעת וגלל כן לא טבלה כיון דמאן דסובר וסתות דרבנן ברואות בלי הרגשה אין חשש כלל שמא ראתה כיון דסתם רואות דם מקור רואות בהרגשה וזו שלא הרגישה בודאי לא ראתה ובזה נכון הך דאזהרה לבנות ישראל שיפרשו סמוך לוסתן דשם חיישינן שמא תראה בעת וסתה בהרגשה כן כתבתי בחי' לטור יו"ד בביאור כוונת המרדכי:
<b>ועתה</b> נבא לבאר בהך מילתא שנסתפק מעל' היכי דיש כאן שני ספיקות וספק א' הוא ס' שקול והשני קרוב לאיסור יותר מן ההיתר אי נימא סמוך מיעוטא של ספק השני לפלגא של ספק הראשון והוי כמו רובא להתירא וכמו שנראה מדברי מהרמא"י דמצרף ספק מן הצדדין דהוא אינו רק מיעוטא דהרי קיי"ל חזקתו מן המקור ומ"מ כיון דספק מן המכה הוא ספק שקול מצרפין גם ספק שקרוב לאיסור יותר מן ההיתר וראיתי למעל' שהביא בשם א' מהחכמים שהביא ראי' דזה לא חשיב ס"ס והא דקאמר הש"ס ר"פ האשה שהיא עושה צרכי' איש ואשה יושבים מאי לר"ש וקאמר מדקתני שחזקת דמים מן האשה ש"מ בין עומדין בין יושבין ואיש ואשה טמא לר"ש ומה ראי' הא מ"מ מיעוט איכא שהוא מן האיש ומצרפין לספק שמא מן מ"ר של האשה בא כיון דיושבת ומטהרין שהרי לענין ספק צדדין ג"כ קאמר הש"ס הך לישנא שחזקת דמים מן המקור ומ"מ מצרפי' לספק אחר שהוא ספק השקול גם ספק זה שמא הדם בא מצדדין ולדידי אין כאן ראי' כלל דהרי אף בעומדת אינו רק ספק טומאה ולדעת הר"ן בתשובה אינו רק מיעוטא ומ"מ סובר ר"ש דאינו מצרף להך ספק דמ"ר ספק שמא מן האיש וסובר הש"ס דה"ה ביושבת ואמנם עיקרן של דברים דבאמת יש לנו לומר חזקת הגוף שלא בא הדם כלל מן האיש דהרי אף היכי דליכא רוב ואנו מסופקין על ענין מעשה חדש המתהוה מוקמינן אחזקת הגוף אלא דבאשה כיון דעלולה לראות דם מקור חשובה הך חזקת הגוף כחזקה הפוסקת כמו דקאמר הש"ס ריש מס' נדה אבל האיש שאין דרכו לראות דמים ואנו מסופקין אם יצא דם מן האיש אף אי נחוש למיעוט מ"מ לא חשיב חזקה הפוסקת ומשתנית כיון שלא ישתנה לעולם והדר אף אי נימא דס' השקול הוא שמא יצא הדם מן האיש מוקמי' לי' אחזקתו חזקת הגוף ואמרי' שלא יצא ממנו דם כלל ותלינן הדם בהאשה שאין לה חזקת הגוף כיון דעלולה לראות וזה דדייק ר"ש בלשונו שאין דרך האיש להוציא דם וחזקת דמים מן האשה דמהך דאין דרך האיש להוציא דם לא סגי דכיון דאיכא ס"ס נצרף מיעוט לפלגא אלא כיון שאין דרכו בכך הוי חזקה שאינה פוסקת וגבי אשה ליכא חזקה כיון שחזקת דמים מן האשה חשיב חזקה הפוסקת ומעתה אין חילוק בין עומדין ליושבין והדבר ברור כשמש והבן:
<b>ובגוף</b> הדבר כבר כתבתי בזה בחידושי דדברי התוס' במס' כתובות (דף ט') מבואר דאי הוי רוב דרצון רוב גמור ל"ה מצטרף ספק אונס לספק השקול דאינו תחתיו ובנדה (דף י"ח) בד"ה שליא הקשו על פירש"י דפירש דיש מיעוט שליות שאין בהם ולד כלל והקשו דא"כ נצרף הך מיעוט דאין בה ולד כלל לפלגא שלא יצא רוב הולד והמה דברים הסותרים לכאורה וע"ז אין מזור במ"ש הריב"ש לחלק בין דברי התוס' דמס' כתובות להך דקאמר הש"ס במס' יבמות סמוך מיעוט דמפילות וחילק בין דבר שבטבע העולם ובין דבר הבא במקרה והזדמן. גלל כן נראה לי ברור דבאמת אמרי' סמוך מיעוטא לפלגא ואמנם היינו כשמורין על ענין אחד כמו בהך דיבמות דבעי' שיהי' זכרים בני קיימא אשר אותה אנו מבקשים וכיון שהם מענין אחד אמרינן סמוך מיעוטא לפלגא משא"כ בהך דספק תחתיו וספק אונס הם אינן באים להורות על ענין אחד דיוכל להיות אינו תחתיו ברצון או באונס ויוכל להיות להיפוך גלל כן לא שייך בזה לומר סמוך מיעוטא לפלגא דע"י מיעוט האונס לא נתמעט ספק תחתיו ותיכף כשאנו דנין על האונס אמרי' כמאן דליתא דמי ולא נשאר רק ספק תחתיו ס' אינו תחתיו וזה אינו מועיל וזה מדוקדק בלשון התוס' ומעתה הך דשליא כיון דבעינן לידה ומיעוט שליות אין בהם ולד ומקצת שליות שיצאת מקצתן אין בהם ולד והם באים על ענין אחד בזה אמרי' סמוך מיעוטא לפלגא כן כתבתי מאז בחידושי ועכשיו בינותי בספרים ומצאתי להרב המוסמך מו"ה בצלאל אשכנזי בס' שיטה מקובצת למס' כתובות כתב כדברים האלו ולא הטיתי ימין ושמאל מכל דבריו שם. ובזה כתבתי עוד בחידושי ליישב כוונת התוס' שהקשו נצרף עוד ספק מוכת עץ לספק אינו תחתיו והדבר קשה דהרי איכא רובא שאין מוכת עץ והתוס' כתבו דהיכי דיש ספק א' וספק השני נוטה לאיסור יותר מלהיתר לא חשוב ס"ס ובזה א"ש דמיעוט מוכת עץ מסלק החשש זנות דאינו תחתיו דשמא לא זינתה כלל ושמא לא זינתה תחתיו מורין על ענין א' ובזה אמרי' סמוך מיעוטא לפלגא והבן היטב:
<b>ומעתה</b> נבא לבאר דברי הרמ"א ז"ל בהא דכתב דאם יש מקום לומר שבא מן הצדדים מצרפין לספק מן המכה היינו ג"כ על דרך זה כיון שהמיעוט והספק באים על ענין אחד למעט דם טמא שבמקור דדם צדדין הוי מיעוט ודם המכה שבמקור באים שניהם כאחד וע"י זה נתמעט דם טמא שבמקור או שנתרבה דם טהור דהיינו דם המכה שהוא טהור ודם הצדדים שהוא טהור ושניהם כאחד באו אמרי' סמוך מיעוטא לפלגא והיכי דהם באים על ענין אחד ותורת רוב עלה לא בעינן ג"כ תנאי ומשפטי הספיקות. ובזה מיושב גם קושי' כת"ר למה בעינן דיני ספיקות הא מ"מ אף שאין בדבר תנאי ומשפטי הספיקות יש בדבר שני צדדי קולא ובאמת לדעת הא דבעינן מתהפך היינו אם שני הספיקות המה ענינים נפרדים ולכך הקשו התוס' נימא ס"ס שמא מוכ"ע ושמא אינו תחתיו ולכאורה הא הוי ס"ס שאינו מתהפך והאגור הביא בשם בעלי התוס' דס"ס שאינו מתהפך לא חשוב ס"ס ולפמ"ש א"ש:
<b>והנה</b> בש"ס נדה בהא דקאמר ונאמנת אשה לומר מכה יש לי באותו מקום שממנו דם יוצא משמעות הלשון דבעי' שתדע שמכתה מוציאה דם רשב"ג אומר דם מכה היוצא מן המקור טמא וקאמר הש"ס דפליגי אי מקור מקומו טמא או טהור והדבר תמוה מאי ענין דברי רשב"ג להך דנאמנת אשה לומר מכה יש לי דהדברים אמורים לענין טהרת האשה לבעלה ומנ"ל לרשב"ג דילמא רבי סבר ג"כ מקור מקומו טמא והוא קאמר דנאמנת לענין טהרת האשה לבעלה ונראה לי דבאמת הרשב"א כתב דאינה יכולה לידע בבירור אם המכה מוציאה דם אלא שכיון שיודעת שיש לה מכה באותו מקום תולה בה אף שא"י שמוציאה דם. והנה בהך דמקור מקומו טמא או טהור לא נתברר לנכון שיטת רבינו הגדול וצריך אני לברר הדברים כשמלה והנה אנן קיי"ל והוא הלכה פסוקה בלי שום חולק שדם הנדה מטמא לח ויבש והיא משנה ערוכה נדה פ"ז ויליף מקרא דדמה הזב ממנה כמותה ויש מקום ספק בזה לכאורה אי הדם מטמא אף שלא בהרגשה אף שהיא אינה מטמאה אף שידוע שהדם בא מגופה אם לא הרגישה אבל הדם שיצא ממנה אפשר כיון דהיא טומאה לעצמה מה לנו בהרגשת האשה והנה למ"ד מקור מקומו טמא מילתא דפשיטא טובא דדם הנדה מטמא אף שלא הרגישה דהרי מצד מגע המקור קאתינן עלה וכן תפסו האחרוני' בתשובותיהם בפשיטות כמו שיבואר אמנם למ"ד מקור מקומו טהור ומ"מ מודה דדם נדה מטמא לכאורה יש לומר דדוקא בהרגשה ושלא בהרגשה דומה לדם לבן וירוק היוצא מן האשה דמותר ואינו מטמא למ"ד מקור מקומו טהור או אפשר לומר דאף אי נימא מקור מקומו טהור מ"מ דם הנדה אף שבא שלא בהרגשה טמא:
<b>והנה</b> בש"ס דנדה (דף מ"א) באשה שדם יצא דרך דופן פליגי אי הדם טמא או טהור וע"ז קאמר הש"ס דפליגי אי מקור מקומו טהור או טמא ולפי פירש"י שם למאן דמטמא הוא משום נוגע במקור נראה מזה דדם מכה הבא מן המקור ורואה דם דרך דופן דין א' להם דמאן דסובר מקור מקומו טמא מטמא בשניהם בדם מכה שיוצא מן המקור ובדם נדה שיוצא מדרך הדופן ואמנם הרמב"ם ז"ל כתב בדם מכה הבא מן המקור שאשה טהורה והדם טהור ואמנם באשה שרואה דם נדה שיצא דרך הדופן כ' הרמב"ם בפרק א' מה' מטמא משכב ומושב דהדם טמא ולכאורה הם דברים סותרים זה את זה:
<b>ואמנם</b> הרמב"ן והר"ן כתבו בהא דקאמר הש"ס שם במס' נדה הנ"ל בהך דדם שיצא דרך דופן דהאשה טהורה והדם טמא משום דמקור מקומו טמא דאין הטעם בזה משום נגיעת המקור וכמו בהך דדם מכה הבא מן המקור דכאן משום גזה"כ הוא דכיון דטומאה נברא שם בתחלתו כל שנברא שם הוא טמא ומטמא ביציאתו וכמו דם הנדה עצמו וה"נ אמרי' בפרק בתרא דאשה שמתה ויצא ממנה דם דמטמא משום מקור מקומו טמא ולא מטמא משום נגיעה דמת עכ"ל. ועי' שם (דף ע"א) בתוס' ד"ה מקור מקומו טמא שגם הם מפרשים דלאו משום טומאת מגע שנוגע במקור קאתינן עלה אלא דחשיב ראי' לענין הדם וכן רבינו הגדול שפסק בדם מכה הבא מן המקור טהור פסק להך דאשה שמתה ויצא ממנה דם דהדם טמא נדה ומעתה נראה ברור דאף אי נימא דדם מכה הבא מן המקור טהור אבל דם נדה עצמו שראתה שלא בהרגשה אף דהאשה טהורה הדם טמא כיון שהדם נברא בגופה של אשה במקור הרי הוא מטמא אף שבעת יציאתו מן המקור יצא שלא בהרגשה לא גרע מיצא לאחר מיתה או יצא דרך דופן וגם רבינו הגדול לא הזכיר בהלכות מטמא משכב ומושב דבר מענין הרגשה ולפ"ז יש לי מקום היכי דאנו מסופקין אם הוא דם מכה או דם המקור וראתה הדם בלא הרגשה שנפתח המקור אם יש לטהר האשה משום ספיקא דרבנן כיון דאף אם ראתה מן המקור הרי ראתה בלי הרגשה דכיון שאנו צריכין לדון על הדם ג"כ אם הוא טהור או טמא ואי דם מקור הוא ולא דם מכה הדם טמא דבר תורה דלענין טומאת הדם לא בעי' הרגשה ואף בלי הרגשה הדם טמא ומטמא ואמנם אם דם מכה הוא אף הדם טהור למאן דסובר דם מכה הבא מן המקור טהור ואי נימא להקל לענין טומאת האשה ולהחמיר לענין טומאת הדם לפי שזה דרבנן וזה דבר תורה זה דבר שאינו שהוא זלזול לדרבנן וכמ"ש הרדב"ז בתשובה ובעל מג"א הביאו לענין הך דספק אם בירך ברכת המזון דצריך לחזור ולברך לפי שברכת המזון דבר תורה והקשה הרב הנ"ל דהא ברכת הזן לבד דאורייתא ושאר ברכות דרבנן והוי ספיקא במידי דרבנן ותי' דכיון דבא לפנינו ענין של תורה וענין של דברי סופרים ויש ספק א' הנוגע לשניהם לדאורייתא ולדרבנן בזה מחמירין בשניהם דאל"כ יש זלזול לדברי סופרים והארכתי בכלל זה בחי' בדיני ספיקות וא"כ ה"ה בזה מחמירין לטמא האשה כשאנו מסופקין אם המכה מוציאה דם אף כשרואה שלא בהרגשה ואמנם למ"ד מקור מקומו טמא לענין דם מכה הבא מן המקור ג"כ אין לנו לדון לענין טומאת הדם אם הוא מן המכה או מן המקור ועיקר הספק הוא רק לענין טומאת האשה אם היא טהורה או טמאה בזה אמרי' כיון דראתה בלי הרגשה והאשה אינה טמאה רק מדרבנן אזלינן בספיקו להקל והדברים ברורים כשמש:.
<b>והנה</b> לא מיבעי' אי נימא דאיירי מא"י שמכתה מוציאה דם והא דקאמר ונאמנת אשה לומר מכה יש לי באותו מקום שממנה דם יוצא היינו שיוכל להיות שדם יוצא ממנה עכצ"ל דהא דמהני דהרי המקור מוחזק בדם והמכה אינה מוחזקת ע"כ דאיירי שלא בהרגשה וכיון דאינו רק מדרבנן מהני ספק זה לחוד דשמא דם מכה היא ואמנם אף אי נימא דאיירי שאמרה שהיא יודעת דהמכה דרכה להוציא דם מ"מ קשה למה תהא נאמנת לומר שיש לה מכה במעי' שיודעת שמוציאה דם או שדם מכה הוא דהרי כיון שיש דם לפנינו וחזקתו מן המקור ואילו לא היתה אומרת שדם מכה הי' הדבר ברור שאשה זו אסורה ובמקום דאיתחזק איסורא אין ע"א נאמן ועיקר ילפותא דע"א נאמן באיסורין ילפינן מדכתיב וספרה לה לעצמה והקשו רבותינו בעלי תוס' דא"כ אמאי לא יליף להאמין ע"א אף היכי דאיתחזק איסורא דהרי נדה מיקרי איתחזק איסורא ותי' דאינה בחזקת רואה כל שעה וגם בידה לטבול עצמה וקשה בזה כיון דאיתחזק דם לפנינו והיא אומרת דם מכה הוא מדוע תהי' נאמנת להיות מותרת תיכף בעת ראי' כיון דאיתחזק איסורא ולא טבלה וע"כ צריך לומר כיון דהתורה האמינה אותה לומר שלא הרגישה דם דהרי כתיב בבשרה עד שתרגיש הראי' בבשרה ומנא ידעי' זאת כיון דדם לפנינו למה תהי' נאמנת לומר שלא הרגישה וכיון שכן דתוכל לומר שלא הרגישה ואין כאן רק טומאה דרבנן לכך מותרת וזה ברור. ועי' בזה בס' כנסת יחזקאל שהרגיש בזה בענין נאמנות האשה לומר דם מכה הוא דלמה תהי' נאמנת כיון שיש דם לפנינו[. ועכ"פ עיקר טעם הקולא בזה משום דאין כאן רק ספיקא במידי דרבנן ואמנם עדיין קשה אף שלא הרגישה מ"מ הדם טמא מן התורה וא"כ כיון שהדם טמא בלי הרגשה הוי ספיקא דאורייתא ולא נחזיק הדם לדם מכה דשמא דם מקור הוא ואף שלא בהרגשה טמא וא"כ ה"ה לענין טומאת האשה אף שאינו רק מדרבנן ניחוש לספיקא דשמא דם המקור הוא. ונ"ל דלכך נקט רבי ונאמנת אשה לומר מכה יש לי באותו מקום שממנה דם יוצא דהיינו דוקא בידוע שהמכה מוציאה דם והיינו לרבי דס"ל מקור מקומו טהור בעינן שתדע שמכתה מוציאה דם אבל לרשב"ג דדם מכה הבא מן המקור טמא משום דמקור מקומו טמא א"כ אין לנו לדון רק לענין טהרת האשה דהדם אף שהוא דם מכה שבמקור טמא משום נגיעה במקור ולענין טומאת האשה אינו רק מדרבנן כיון שהיא שלא בהרגשה ואף בספק אם מוציאה דם האשה טהורה ודו"ק היטב:
<b>עתה</b> נבא לגמור דינא דהאי איתתא הבא בשאלת כת"ר ובטחתי בה' הטוב שלא יארע תקלה על ידי כי כוונתי לשמים והוא יהי' עמי לכוון דבר הלכה והנה כת"ר כתב שהרופאים גזרו אומר שקרטין הללו באים מכנים שבבית החיצון הנה ראיתי בס' שב יעקב סי' ל"ח שאירע שם בכמה נשים שלא הי' בידם לטהר עצמן לבעליהן מחמת מציאות הקרטין כאלו ולבסוף נמצא שהי' לנשים האלו מין כנים הדבוקים בבשר כנזכר בסי' קצ"ח סעי' מ"ז וציוה הרב בעל שב יעקב להנשים שיקחו בגד פשתן דק מאוד ולשים אותו במים שיהי' לח קצת ולחוך באותו מקום בחוץ בשערות שיש שם ג"כ כנים כאלו ותמצא שם על בגד פשתן הנ"ל כאותן טיפות ואז פשיטא שיכולה לתלות אותן קרטין של הבדיקה ג"כ באותן כנים וכ"כ הרב מהרשש"ך שם בתשו' ש"י שכמה נשים הותרו בק' פ"פ דמיין ע"י בדיקה זו שנתברר שכל הקרטין וטיפין שנמצאו בעד הבדיקה הי' מן כנים הללו הדבוקין בבשר ומהם באו אותן קרטן וטיפין על עד הבדיקה. ואמנם אם יתברר ע"י בדיקה זו שקרטין הללו אינן באין מן מכת הכנים הללו צ"ע אם נתיר עפ"י דברי הרופאים האומרים שאי אפשר למקור שיוציא טיפין קטנים כאלו הנה לא סמכו בזה הקדמונים ועיין בשו"ת הר"ן שהובא בב"י סי' קצ"א ואמנם מידי ספיקא לא נפיק ולא שייך לומר בקרטין קטנים כאלו חזקתו מן המקור דזה לא נאמר רק בדמים גמורים ולא בקרטין כאלו ולפ"ז יש לדון שאם רואים קרטין בלי הרגשה דהוי ספיקא במידי דרבנן גם לא שייך בזה לומר חזקת דמים שבא בהרגשה דזה לא נאמר רק בדם גמור ולא בקרטין קטנים כאלו וכ"כ הגאון החסיד מו"ה גבריאל הובאו דבריו בשו"ת שב יעקב סי':
<b>עוד</b> עלה על לבי שתבדוק האשה עצמה בדיקת מוך הנזכרת בהגהת מהר"מ איסרלש סי' קצ"א ועל אופן זה שהאשה קודם שתבדוק עצמה בעד הבדוק לה תקח מוך נקי מאוד ותרחץ מקום הרחם רחיצה גמורה עד אשר לא ישאר שום ספק והרחם נקי אין בו שום לכלוך ואז תכניס המוך בעומק הרחם ויכסה כל רוחב הרחם בעומק ואח"ז תבדוק עצמה בעד הבדוק עד מקום המוך ואח"ז כשתוציא העד ותמצא עליו קרטין הללו והמוך יהי' נקי הרי עד נאמן שיש מקום מוצא קרטין הללו חוץ לרחם ואז תוכל לתלות שהקרטין הללו באים תמיד מן מקום חוץ לרחם ולא תצטרך לבדוק עצמה בכ"ע במוך כל מקום וכל זמן כ"ז שבודקת עצמה שלא בעת וסתה ואמנם (חסר הסיום וחבל וכו'):
<b>סימן</b> <b>יח</b><b>.</b> לכבוד ש"ב ההמאוה"ג מו"ה פישל נ"י אבד"ק בוברקא
<b>מכתבו</b> היקר קבלתי ושמה נפשו בשאלתו ע"ד אשה אחת מבני קהילתו אשר אינה יכולה לטהר עצמה לבעלה שבעת הבדיקה בשבעה נקיים הוא מוצאת על עד הבדיקה קרטין קטנים והמה נבלעים בב"פ של הבדיקה אמנם כשהיא מכנסת עד למעלה בעומק הרבה אינה מוצאת אותן הקרטין רק כשבודקת למטה מוצאת אותן הקרטין והאשה יש לה ווסת שרואית כדרכה ובזמן העבר הי' לה כאב וזה ערך חצי שנה אינה מרגשת שום כאב עכ"ל השאלה. והנה צריך אני לדרוש מה למעלה ומה למטה והנה בלי ספק שאין כוונת מעלתו למטה ממש וכמ"ש בלשונו דרך קינוח לבד והיינו אחר שכלה חלק הנקרא בלשון חכמים פרוזדר דהרי כיון שכתב מעלתו שמוצאת בשעת בדיקה בשבעה נקיים וכבר ידוע לו שדעת רוב הפוסקים דבדיקת ז' נקיים הוא צריך להיות בחורין ובסדקין ועד מקום שהשמש דש ולא סגי בקינוח וע"כ שהאשה הכניסה העד עד מקום שהשמש דש בשעת ביאה ומצאה שם דם ומ"ש מעלתו שאחר שהכניסה בעומק למעלה לא מצאה כוונתו שכאשר הכניסה לחדר שהוא המקור עצמו לא מצאה כלל ודבר זה יבואר אי"ה כל מקום הנקרא פרוזדר והנקרא בית החיצון והמקור עצמו:
<b>ועתה</b> נבא לשאלתו והנה הביא דברי בעל עבודת הגרשוני שמיקל בזה ודעת א"ז הח"צ שחולק עליו והנה המעיין בס' עבוה"ג עיקר סמיכתו על הרופא שאומר שאי אפשר שיבואו טיפין כאלו מן המקור ולא מטעם חזקת טהרה כמו שחשב מעלתו ואמנם באמת דבר זה אינו דהרי חז"ל החמירו על בנות ישראל שאפי' על טיפת דם כחרדל יושבת ז' נקיים ולאו דוקא חרדל אלא אף בפחות כמ"ש הפוסקים הרי דהדבר שכיח שתראה טיפת דם קטן מאוד ואמנם כתבתי בזה במקום אחר דהא דכתב הרמב"ם דחזקת דם המקור בא בהרגשה זה לא שייך רק בדם גמור שדרך הנשים להרגיש בעת יציאת הדם לחוץ אבל לא בראיית קרטין קטנים דאפשר להיות שלא בהרגשה ואח"ז ראיתי בשו"ת שב יעקב שסברא זו כתב הגאון החסיד מו"ה גבריאל:
<b>והנה</b> מש"ס נדה ר"פ הרואה כתם בהא דקאמר שמואל דאין אשה מטמאה מן התורה עד שתרגיש בבשרה ואקשינן עלה מהך דנמצא על העד ומשני אימר הרגשת עד הוא ונחלקו הרבנים האחרונים בפירושו דקצת מפורשים כ' דאיירי שהרגישה והא דחשה ספיקא משום דאמרי' שמא הרגשת עד הוא וקצת מפורשים דאיירי שלא הרגישה ותלינן שהרגישה אלא שהי' בדעתה דהרגשת עד הוא ואמנם הרמב"ם ז"ל הוא מחמיר וחושבו לאיסור תורה היכי שמוצאת דם על עד הבדוק אף שלא הרגישה וכ"כ מהרא"י בתה"ד ואמנם הרמב"ם כ' הטעם דתלינן שהי' בדעתה שהיא הרגשת עד משום דחזקת דמים היוצאין מן האשה המה באים בהרגשה וכבר כתבתי דזה לא שייך בקרטין האלו וא"כ אם לא הרגישה יצאנו מחשש איסור תורה וזה הוא ענין הרגשה גם בזה יש מחלוקת בין הרבנים האחרונים אי בעינן שתרגיש בפתיחת המקור או שתרגיש שנזדעזע גופה או די בהרגשת דבר לח זב בבשרה והנה מה שהביאו ראי' מדברי הש"ס ר"פ הרואה כתם דמקשינן לשמואל מהך דאשה שעושה צרכי' אי דארגשה וכו' והרי שם הרגישה זיבת דבר לח בבשרה דהרי מ"ר יוצאין ממנה זה באמת אינו ראי' דהיכי דמ"ר יוצאין ממנה פשיטא דאין הרגשת דבר לח שזב ממנה חשובה הרגשה ובזה פשיטא דבעינן שהרגישה שנפתח מקורה או שנזדעזע גופה וכיוצא בדבר כתבו הרבנים האחרונים דהיכי שזב ממנה לובן ואודם לא חשוב הרגשה כלל ואמנם בלא"ה מהכ"ת נימא דהרגשת דבר לח שזב בבשרה יהי' נחשב הרגשה כיון שהרמב"ם כתב דבעינן שתרגיש שנזדעזע גופה וגם בש"ע מבואר הרגישה שנפתח מקורה והרגשת דבר לח זב ממנה לא נזכר ואף שהאחרונים כתבו כן וקצתם הביאו ראי' מהא דקאמר הש"ס דם הנמצא בפרוזדר ספיקו טמא ודייק מזה דרוב וקרוב הלך אחר הרוב וקשה ממ"נ אם הרגישה שנפתח מקורה פשיטא דדם מקור הוא ואם לא הרגישה בפתיחת המקור אין כאן טומאת דבר תורה ואמנם כתבתי בזה בחידושי דאפשר דשם לא איירי לענין טומאת האשה לבעלה רק לענין אם הדם מטמא את הנוגע בו טומאת ערב ואיירי באמת כשלא הרגישה ובחידושי כתבתי בזה בהא דדייק הש"ס שם דרוב וקרוב הלך אחר הרוב אף בקורבא דמוכח ודייק מהך דקאמר דם הנמצא בפרוזדר ספיקו טמא שחזקתו מן המקור והיינו משום דרוב דמים מן המקור ואף דעלי' היא קרובה יותר והקשו רבותינו בעלי התוס' מנ"ל דאף דאיכא קורבא דמוכח אזלינן בתר רובא דהא בהך דדם הנמצא בפרוזדר אף דעלי' קרובה מ"מ ליכא קורבא דמוכח ובזה א"ש דבאמת כתב רבינו וז"ל דחזקת דמים שבאים מן המקור חזקתן שבא בהרגשה וא"כ כאן כיון שלא הרגישה הי' לנו לומר דדם העלי' היא דאילו הי' דם המקור היתה מרגשת אלא דהך מילתא דאחרי' דדמי החדר הוא רוב דוחה הך סברא דהיתה מרגשת אבל כיון דעלי' קרובה ומוכח מדלא הרגישה ש"מ דרוב וקרוב הולכין אחר הרוב אף בקורבא דמוכח וזה נכון מאוד:
<b>ובזה</b> אמרתי לבאר הא דקאמר הש"ס במס' ב"ב (דף אחר אביי אף אנן נמי תנינא דם שנמצא בפרוזדר ספיקו טמא שחזקתו מן המקור ואע"ג דאיכא עלי' דמקרבא אמר לי' רבא רוב ומצוי קאמרת רוב ומצוי ליכא למ"ד דתני ר"ח דם הנמצא בפרוזדר חייבים עליו על ביאת מקדש ושורפין עליו את התרומה, וכל העובר משתומם הרי מזה עצמו דייק אביי דרוב וקרוב הלך אחה"ר מהא דמטמאין דם הנמצא בפרוזדר ומה ראי' מייתי רבא מהך דדם הנמצא בפרוזדר דיש חילוק בין רוב ומצוי וכו' הרי ע"ז אנו דנין וכבר הרגישו בזה רבותינו בעלי תוס' ד"ה דתני ר"ח ובזה א"ש דרבא סובר דלענין רוב לחוד ואיכא קורבא דמוכח פשיטא דאזלי' בתר קורבא אלא דבהך דדם הפרוזדר הוי קורבא לחוד כמ"ש התוס' אלא דזה הוי מוכח מדלא הרגישה והנה בהך דתני ר"ח דם הנמצא בפרוזדר חייבים עליו על ביאת מקדש ושורפים עליו את התרומה ולא נקיט אסורה לבעל' ובעלה חייב עלי' ואמנם הדבר נכון דלבעלה דבעינן הרגשה לא משכחת כלל להך ספיקא רק לביאת מקדש ולתרומה משכחת להך דינא וכיון דע"כ איירי שלא הרגישה א"כ יש כאן קורבא דמוכח מדלא הרגישה וע"כ משום רוב ומצוי קאתינן עלה וממילא גם ממתני' דנוכל לומר דאיירי בקורבא סתם ג"כ לא נשמע ודו"ק היטב כי קצרתי וזה ברור:
<b>נחזור</b> לעניננו דלדעת הרבה פוסקים לא חשיב הרגשה רק כשמרגשת שנפתח מקורה או שנזדעזע גופה ואף להמחמירין דהרגשת דבר לח זב בבשרה חשיב הרגשה היינו כשהרגישה שדבר לח זב במקור או עכ"פ קרוב מאוד לשם דאז א"א להבחין כ"כ אבל כשמרגשת דבר לח זב למטה אף שהרגשה היא בפרוזדר פשיטא דלא חשיב הרגשה לענין שתטמא מן התורה ואין לומר דהרגישה וסבורה דהרגשת עד הוא חדא דלפמ"ש דעיקר הטעם משום דחזקת דם המקור בא בהרגשה וע"כ דהרגישה וסברה הרגשת עד הוא וכבר כתבתי בשם החסיד מהר"ג דבקרטין לא שייך זה ועוד והוא העיקר כיון שלפי דברי החכם השואל העד אינו מגיע קרוב למקור איך נימא כסבורה הרגשת עד הוא כיון שהעד והדם המטמא אינן במקום אחד ואינו שייך כאן רק לומר ארגשה ולאו אדעתה וזה אינו רק חשש דרבנן ובכל אלו הסברות יש לי אריכות גדול בישוב הרבה מדברי הפוסקים ואכ"מ להאריך:
<b>ואמנם</b> לברר הדברים אם הקרטין האלו באים מן המקור או מן הצדדים תנהג האשה כמבואר בדברי הגהה סי' קצ"א רק קצת בתוספת ביאור והיינו שהאשה תרחץ היטב כמה פעמים זה אחר זה כל אותו מקום ותקנח היטב בדבר רק כל מקום משך הכנסת העד וקצת יותר ורחוק קצת מן מקום המקור וקצת מן הפרוזדר וכאשר תהי' בטוחה שלא נשאר שום דם כלל במקום הבדיקה וקצת יותר אז תכניס מוך נקי מאוד למקור ויהי' המוך על כל רוחב ואורך המקור עד הפרוזדר ומעט מן הפרוזדר רחוק מן מה שהיא רגילה לבדוק עצמה ואח"ז תבדוק עצמה בעד במקום שרגילה וכאשר תמצא הקרטין על עד הבדיקה אז תוציא המוך הנקי ואם לא תמצא שום רושם דם על המוך הנקי הרי עד נאמן שהדם הנמצא על העד אינו מן המקור שהרי בכל אורך ורוחב המקור אינו נמצא שום דם ולא קרטין והקרטין לחצאים על עד הבדיקה מקום אשר אין הדם טמא והדבר ברור שהבדיקה זו מועלת באופן כזה:
<b>סימן</b> <b>יט</b><b>.</b> ב"ה יום ועש"ק כ"ח אייר תקצ"ג לפ"ק ברך אשיב. לשואל בענין ומשיב. בתוונא דלבי יתיב מפרק ומותיב. כבוד הרב המאוה"ג החו"ב מופלג בתורה ויראת ד' כבוד מ' נתן נ"י אבד"ק ומ"ץ דק' ראווא.
<b>יום</b> אתמול הגיע לידי שאלתו בדיני נדה ע"ד אשה אחת שאיננה יכולה לטהר עצמה לבעלה ובכל עת שבודקת עצמה מוצאת על עד הבדיקה קרטין אדומים ופעמים שחורים אך כשהיא מחככת עצמה במקום השער אשר סמוך לבית ערותה מוצאת ג"כ קרטין כאלו וכפי הנראה שקרטין אלו באים מן כנים המבואר בש"ע יו"ד סי' קצ"ח לענין חציצה וכיון דבעת שבודקת עצמה ומוציאה את העד נוגעת ג"כ במקום השער תלינן הקרטין בזה כמו בבדקה בעד הבדוק והניחתו תחת הכר דקיי"ל דתלינן במאכלת העגול ואמנם בקרטין האלו לקטנותם אין בידינו להבחין אם הוא עגול או משוך זהו תורף השאלה:
<b>והנה</b> מע"כ התחיל לפלפל בדבר כיון דעיקר הטעם דתולין במאכלת בכתמים הוא משום דאינו רק מדרבנן דמה"ת דם שבא שלא בהרגשה אינו מטמא כמ"ש הרב"י בסי' ק"צ ובעד קאמר הש"ס דהוא חשש איסור תורה דאימר סבורה הרגשת עד הוא א"כ למה נתלי בדם מאכלת בעד שאינו בדוק. הנה כבר הרגשתי בדבר זה לשיטת הרמב"ם ורוב הפוסקים דהא דקאמר הש"ס כסבורה הרגשת עד או הרגשת שמש הוא היינו דטמא מן התורה אף שלא הרגישה משום דתלי' דבאמת הרגישה רק שהי' בדעתה שהיא הרגשת עד או הרגשת שמש וא"כ בראתה כתם אחר הבדיקה או אחר תשמיש תהא טמאה מספק תורה ואף בפחות מגריס או אף שיכולה לתלות בדבר שממנו בא הדם לא יהי' מועיל וכתבתי ליישב דבאמת עיקר הטעם דתלינן שהרגישה וסברה הרגשת שמש או עד הוא אף שהדבר רחוק היינו כמ"ש רבינו דחזקת דמים שבאים מן האשה חזקתן בא בהרגשה לכך ע"כ שהרגישה וסברה הרגשת עד או שמש הוא אבל בספק אם בא מגופה אמרינן מאחר שלא הרגישה ע"כ שהדם אינו בא מגופה ולא אמרי' שהרגישה וסברה הרגשת עד וכו' או כיון דמ"מ יש מיעוט השכיח שאף דמים שיוצאין מגופה יוצא שלא בהרגשה דהרי חזינן דלמדין מקרא בבשרה דדמים שיוצאין שלא בהרגשה אף שיוצא מגופה אינו מטמא מה"ת וע"כ דיש לזה מציאות שלא תרגיש בדם היוצא מגופה אלא כיון דאיכא רובא דמרגישין בדם היוצא מן הגוף מטמאין אותה טומאה ודאית אבל בספק אם בא מגופה אמרי' סמוך מיעוטא לפלגא והוי לי' רובא שלא לטמא את האשה מה"ת והנה באמת מלשון הפוסקים דכתם אינו מטמא בפחות מכגריס משום דלא גזרו על הכתמים רק כשיש בהם גריס ולא מטעם דיותר ראוי לומר שדם מאכלת הוא אלא דתחלת גזירת כתמים לא הי' רק על כתם שיש בו כגריס ואמנם כבר כתבתי בזה במקום אחר דהא דבעינן הרגשה היינו לטמא האשה טומאת שבעה משום רואה אבל פשיטא דמטמא האשה והנוגע טומאת ערב למאי דקיי"ל מקור מקומו טמא וטמאה האשה משום נוגע ודם הנדה חשוב אב הטומאה ומקור ג"כ אב הטומאה ומטמא את האשה אף בלי הרגשה וניהו דהאשה אינה טמאה בעת שהדם בפנים דהיינו בבית החיצון משום טומאה בלועה ובעת שבא על העד אפשר שלא נגע בבשר ומעתה כשמוצאת הדם על העד אין לנו לומר כיון שהאשה טמאה עכ"פ טומאת ערב מה"ת אם הדם הוא מן המקור אף שלא הרגישה ממילא טמאה גם היא מדרבנן טומאת שבעה ולא אמרי' דלא גזרו עלי' טומאת שבעה דרבנן דתלינן בדם מאכלת דהרי הספק נוגע לדבר תורה ג"כ לענין טומאת ערב אמנם כבר כתבתי דברואה בלי הרגשה האשה טהורה לגמרי ואף טומאת ערב ליכא ואמנם הר"ן בחידושיו לנדה פרק הרואה כתם כ' כיון דהבגד טמא אף האשה גזרו עלי' משום טומאת הבגד והיינו כיון דהבגד טמא אף בלי הרגשה גם על האשה גזרו עלי' לטמא אף בלי הרגשה אבל דבר שאינו מקבל טומאה אינו מקבל כתם עכ"ל הר"ן בטעמא דר"נ. ואמנם בהך דינא דמבואר (בדף י"ד) בבדקה עצמה בעד הבדוק וטחתו בירכה ולמחר מצאה דם על הירך ואנו מסופקין אם מן העד בא על הירך בזה כיון שראתה בלי הרגשה ואין לנו לדון על העד דממ"נ אם יש עליו דם פשיטא דטמא כיון שהי' בדוק מתחלה וכעת נמצא עליו דם ואם העד נקי פשיטא דאין לתלות הדם שבירך שבא מן העד כמ"ש התוס' וע"כ שהעד נאבד ואין אנו יודעין מה הי' לו א"כ אין לנו לדון רק על טומאת האשה טומאת שבעה דאף אם בא מן העד על הירך אם בא מן האשה שלא בהרגשה אינו מטמא רק משום דקיי"ל מקור מקומו טמא והיינו כמו מראות טהורות שיוצאין מן המקור שמטמאין את האשה טומאת ערב או את הבגד כמ"ש והיינו במקומו אבל אחר שפירשו מן המקור אינו מטמא עוד כיון שהמה מראות טהורות ומקור מקומו טמא אמרו דהיינו כשהוא במקומו ומה"ט במקור שנפל לארץ הי' מטהרין כיון שאינו במקומו לולא דיש לנו לימוד דאף בעת שירד לחוץ מקור מקומו מיקרי כמו שיבואר לקמן באריכות א"כ בזה נוכל לומר כיון דאין כאן רק גזירה דרבנן שגזרו אף על דם שבא שלא בהרגשה אף אי נימא דהוא קרוב לודאי שמן העד בא על הירך מ"מ באין בו כגריס ועוד לא גזרו טומאה על פחות מגריס ואמנם בסיפא שם בבדקה עצמה בעד שאינו בדוק והניחתו בקופסא ולמחר מצאה דם על העד הא דתלינן בזה להקל בפחו' מגריס ע"כ דאין הטעם משום שרואית בלי הרגשה ולא גזרו ע"ז טומאה דרבנן רק על גריס דהרי אנו דנין גם על הבגד והבגד טמא אף בלי הרגשה כיון שקבל מן הדם של המקור בעודו במקומו במקור לא יהא אלא מראות טהורות כשהם במקור מטמאין טומאות הבגד ועכצ"ל דאף שגזרו טומאה משום הבגד על האשה ג"כ מ"מ תולה במאכלת כמו שתולה בכל דבר שיכולה לתלות אבל אי נימא דמטמא נדה היינו טומאת ודאי א"כ למה בעינן גריס ועוד. ובזה א"ש בש"ס דנדה (דף י"ד) דבבדקה עצמה בעד שאינו בדוק והניחתו בקופסא ולמחר מצאה דם דקאמר הש"ס טמאה נדה ואמר לו ר"ח אי אתה מודה שצריכה כגריס ועוד אמר לו אבל א"כ עשית אותו כתם וברישא שם בעד הבדוק וטחתו בירכה דקאמר הש"ס טמאה נדה וכ' התוס' דבעינן כגריס ועוד והדבר תמוה דא"כ אף בזה קשה כיון דאמרת דבעי' כגריס א"כ עשיתו כתם ובזה א"ש דברישא כיון דאין לנו לדון על העד אין כאן רק גזירת חז"ל שגזרו על הדם אף שבא שלא בהרגשה ונוכל לומר דלא גזרו רק על גריס אבל בסיפא שיש לנו לדון על העד ומ"מ בעינן גריס ועוד שפיר הקשה ודו"ק היטב ונתיישב בזה קושי' הר"ש שם בתוס' שהביא מעלתו
<b>ועתה</b> נבא על סדר דבריו. כ"מ הקשה דאי נימא דהא דקאמר הש"ס ארגשה וכסבורה הרגשת עד היינו דאף שלא הרגישה אמרינן שבודאי הרגישה אלא שהי' בדעתה שהיא הרגשת עד א"כ מה הקשה הש"ס מהך דנמצא על שלה אי דארגשה נימא דסבורה הרגשת עד הוא אין כאן קושי' כלל דהרי בדיקת העד הוא אחר תשמיש והרגשה צריך להיות בעת תשמיש דאל"כ למה חייבים להביא קרבן מלבד שלא אמרו הרגשת העד דומה להרגשת ירידת דם מן המקור רק כשמכנסת העד עד אותו מקום אבל לא בקינוח ובדיקה מבחוץ וכמו שיבואר ואני תמה על מעלתו למה נדחק בזה והדבר פשוט כמ"ש:
<b>והנה</b> בש"ס דנדה (דף ס') תמן תנינן אמר בר פדא כל שבעלה בחטאת טהרות טמאות כל שבעלה באשם תלוי טהרות תלויות ור"א אומר אף כשבעלה בחטאת טהרות תלויות בשלמא התם שמש עכבן אבל הכא אם איתא דהוי דם מעיקרא הוי אתי ונפל והיינו משום דאיירי בלא תשמיש וקשה דהרי בש"ס אקשינן על הך דסובר שמואל דבעינן הרגשה ממתני' דתנן אותו יום חייבים בקרבן ולאחר זמן פטורין מן הקרבן אי דארגשה לאח"ז אמאי פטורין מן הקרבן ואי דלא ארגשה אמאי חייבים ומשני דהרגישה וסברה הרגשת שמש הוא וא"כ קשה כאן דאיירי בלא שמשה א"כ לא שייך לומר הרגשת שמש הוא ואמאי טהרות טמאות ואי דהרגישה אף לאח"ז טהרות טמאות כיון דהרגישה וצ"ל כמש"ל דמ"מ האשה טמאה טומאת ערב אף בלי הרגשה ואמנם עדיין יש ספק אולי לא נגע הדם בבשר והוי לי' טומאה בלועה ואמאי נימא דטהרות טמאות טומאת ודאי וביותר קשה אף אי נימא דאפי' בלי הרגשה יש טומאת מגע עדיין קשה דהרי רבינו כתב דדם הבא מן המקור בודאי בא ע"י הרגשה ומה"ט אף שלא הרגישה אנו אומרים שהרגישה וסבורה הרגשת שמש הוא וא"כ כאן שלא שמשה מטתה וע"כ דלא הרגישה או דהרגישה והי' בדעתה דהרגשת עד הוא וכיון דסתם רואה דם מן המקור מסתמא בא הדם בהרגשה וע"כ הרגשת עד הוא וא"כ זהו עד נאמן שהדם בא בשעת בדיקה מדנימא שבא לאחר הבדיקה ובאמת ראתה שלא בהרגשה ומזה הי' נראה דהא דקאמר הש"ס לעולם דארגשה וסברה הרגשת עד היינו דיודעת בעצמה שהרגישה אלא דזה שאנו מסופקין שמא מה שהרגישה הי' הרגשת עד או הרגשת שמש ובאמת נחלקו בזה הקדמונים בביאור לשון הסוגיא דשם בהא דקאמר לעולם דארגשה וסברה הרגשת עד או הרגשת שמש הוא אי דהפירוש הוא דבאמת איירי שהרגישה אלא דמ"מ ספק חשיב לי' דשמא מה שהרגישה הי' הרגשת שמש או עד או דהפירוש דאיירי שבאמת לא הרגישה ואנן חיישי' שמא באמת הרגישה אך שלא הכירה להבחין בין הרגשת דם המקור שיוצא ממנה להרגשת עד ושמש. ונראה מדברי התה"ד שתופס לעיקר פי' השני עיין בפסקי מהרא"י סי' מ"ז דכתב דרואה מחמת תשמיש איירי שאינה מרגשת אלא דמ"מ חשיב ספק תורה כי אמרי' הרגשת שמש הוא ולפמ"ש קשה למה נימא טהרות תלויות הא יש לנו עד נאמן דבשעת בדיקה בא הדם דאל"כ למה לא הרגישה הא סתם דם בא בהרגשה ואמנם לפמ"ש א"ש דשם איירי בקינוח וכמו דקאמר הש"ס ווסת שאמרו לקינוח ולא לבדיקה ולכך אין תולין בזה דמה שלא הרגישה הוא משום שהי' בדעתה דהרגשת עד הוא דהרי לא בדקה עצמה רק קינוח קל ומ"מ הטהרות אסורות כיון דאשה טמאה טומאת ערב ואף דלעיל כתבתי דבלי הרגשה אין לטמא האשה טומאת ערב בודאי דשמא לא נגע הדם בעת יציאתו בגופה מבחוץ ובפנים הוי טומאה בלועה או מגע בית הסתרים אמנם אין זה מוכרח כ"כ דדעת התוס' במס' נדה דטומאת המקור גזה"כ הוא לטמא אף במגע בה"ס ויש לי בכל זה אריכות דברים בחידושי להלכות נדה וכאן לקצר אני צריך:
<b>נחזור</b> לעניננו דלכאורה קשה במצאה כתם אחר הבדיקה או על עד הבדיקה אמאי תוכל לתלות בכל מה דאפשר לתלות מטעם דכתמים דרבנן הא עיקר הטעם דכתמים דרבנן משום שרואות בלי הרגשה הא כאן יש לומר כסבורה הרגשת עד הוא וע"כ צ"ל כמשכ"ל כיון דספיקא הוא אי בא מגופה מצרפינן הך מיעוט דרואות בלי הרגשה לפלגא וקשה לי ע"ז דבש"ס דנדה (דף י"ח) בדם הנמצא בפרוזדר דפליגי ר"ח ורב קטינא אי חייבים עליו על ביאת מקדש ושורפין עליו את התרומה והקשו רבותינו בעלי התוס' כיון דלרב קטינא ספיקא הוא אמאי לא נימא אוקמה אחזקתה ותי' כיון דאיכא רובא דמן המקור אין קורבא וחזקה חשובים נגד הרוב רק כמו פלגא ופלגא וקשה נימא לצרף גם מיעוט שרואות שלא בהרגשה והוי רואות מן המקור ובהרגשה מיעוטא כמו בכתם וצריך לומר כיון דשם איירי לענין ביאת מקדש ושריפת תרומה דזה אף בלי הרגשה טמא טומאת ערב כמש"ל וגם כיון דכבר טמאה האשה טומאת ערב אזיל חזקת טהרה שלה וז"ב:
<b>ואמנם</b> עדיין קשה לפ"ז קושיא אחת גדולה ונפלאה היא באמת דבש"ס דנדה שם אהך דתני נמצא לאח"ז טמאין מספק ופטורין מן הקרבן וקאמר הש"ס עלה תני וחייבים באשם תלוי ותנא דידן בעינן חתיכה אחת משני חתיכות ולמה לא קאמר דהטעם דאינו מביא אשם תלוי משום שלא הרגישה ואי דסברה הרגשת שמש הוא מאן מפיס אפשר דלא הי' הרגשה כלל ואי דרוב דמים באים בהרגשה כיון דאיכא מיעוטא מצרפין לפלגא כמו בכתמים שנמצאים לאחר הבדיקה כמש"ל ולכך אינו מביא א"ת על בעולתה אבל טמאים מספק ושורפין עליו את התרומה דלזה לא בעינן הרגשה אבל הך ברייתא דתני דחייבים בא"ת איירי באמת בהרגישה והיא אומרת שהרגישה אלא דאנן מסופקין שמא הרגשה זו היתה הרגשת עד או שמש אמנם מידי ספיקא לא נפיק ומביא אשם תלוי והיא קו' נפלאה ואמרתי בחידושי דבש"ס דשבועות אהך דהי' משמש עם הטהורה ואמרה לו נטמאתי דחייב קרבן אקשינן עלה הרי הוא, אנוס ומשני דאיירי בסמוך לוסתה דאסור לשמש עמה סמוך לוסתה וה"ה הך דנמצא על שלה אותו יום דחייבין בקרבן איירי ג"כ בסמוך לוסתה והנה לכאורה קשה בהא דהקשה הש"ס במס' כריתות למאן דסובר דאינו חייב אשם תלוי רק בחתיכה אחת משני חתיכות והא דתני חייבים בא"ת דהרי עיקר הטעם דבעינן חתיכה אחת מב' חתיכות דבחתיכה אחת לא איתחזק איסורא וכאן למ"ד וסתות דאורייתא הרי נתחזקה האשה הזאת לרואית ביום זה ופשיטא דהך חזקה דוסתות למ"ד שהוא מה"ת עדיף מאיתחזק דשתי חתיכות דהרי למ"ד דסובר וסתות דאורייתא טמאה בעברה שעת וסת ואמנם באמת זה אינו דהוסת אינו מעיד על שעת ראיי' אם הוא באותו רגע ששימש עמה או אחר זמן שתרד מן המטה ותדיח פני' והוסת הוא שיעור עונה ומהיכן נדע ע"י יום הוסת רגע שראתה דם ואין לומר שעבר זמן שיעור עונה שלימה מן התשמיש עד הבדיקה דלזה מסייע לומר שלא ראתה עכשיו רק ביום וסתה דא"כ אמאי קאמר טמאה מספק וא"ש והיינו לענין הספק בזמן הראי' אימת הי' אבל לענין הספק שמא לא הרגישה כלל לזה מהני וסת כיון דרגילה לראות בזמן הזה ראי' בהרגשה והוחזקה לזה ג' פעמים כמו דחזינן דאף בבדקה עצמה ומצאה טהורה אמרינן מחמת החזקה דבודאי ראתה וכ"ש בזה שבאמת ראתה ואנו מסופקין אם ראתה בהרגשה וסתם אשה שרואה דם מגופה רואה בהרגשה אלא לדחות המיעוט דרואות שלא בהרגשה לזה פשיטא דמועיל החזקה שהוחזקה לראות בהרגשה דבודאי גם עכשיו ראתה בהרגשה ובתשובה שכתבתי זה ימים רבים הוכחתי דאף למ"ד וסתות דרבנן היינו לענין אם ראתה אבל אם כבר ראתה ואנו מסופקין אם הרגישה לזה מהני וסת שלה שהוחזקה לראות ע"י הרגשה ולק"מ והארכתי בזה בחי' בישוב הקושי' התוס' לר"ע אמאי אינו מחייב א"ת והמשכיל יבין ודו"ק היטב
<b>עוד</b> ראיתי למע"כ הביא דקרטין הללו א"א לבודקם לראות אם נימוחו וע"ז כתב מעלתו דיש כאן ס"ס שמא לא נימוחו ושמא אינן באין בהרגשה וכתב דזה ל"ה משם א' דספק א' מתיר יותר דאף מדרבנן טהור ובלי הרגשה עכ"פ מדרבנן טמא כמו כן כתבתי בתשובתי לק' פרעשבורג להגאב"ד דשם והארכתי בזה מאוד דזה חשוב מתיר יותר אף שאנו דנין לענין דבר תורה דהרי לענין דרבנן אין לנו רק ספק אחד והוי ספק א' בדרבנן ושתי ספיקות לענין דאורייתא ודומה למ"ש הסמ"ק הובא בש"ך יו"ד סי' פ"ג לענין ציר דגים ואני הבאתי לו סמוכין מש"ס דפסחים מעיקרא אימור לא טבילי דתנן מערים אדם על תבואתו והקשה התוס' הא מדרבנן עכ"פ אסור אכילת קבע אף שלא ראה פני הבית עיי"ש מה שתירצו והיינו כשיטת הסמ"ק ואמנם עדיין אין הדבר מבואר לענין אם זה חשוב מתיר יותר כיון דאנו דנין לענין מילתא דאורייתא ואמנם אני הוכחתי זה מהא דקיי"ל סתם כלים של נכרים אינן בני יומין והטעם משום דחשוב ס"ס שמא לא נשתמש בו היום דבר איסור ואת"ל נשתמש שמא דבר הנשתמש פוגם בעין עם מה שיבשל בו הישראל ותמה הרב הש"ך סי' ק"י דהרי מה שמותר באינה בת יומא הוא ג"כ משום פגם א"כ הוי שם אחד עם הספק שמא פוגם בעין התבשיל שמבשל בו כעת ובזה א"ש דלכאורה קשה אף שנשתמש בו באותו יום דבר היתר הרי כיון שהוא בן יומא לבליעת איסור הראשון דהרי מה"ט נקט שמא נשתמש בו דבר היתר ולא נקט לא נשתמש כלל דדרך הכלי להשתמש בו תדיר אלא דלפעמים משתמשין בו דברים המותרים ולפעמים דברים האסורים וא"כ קשה שאף דבר ההיתר נעשה איסור דחענ"נ ואמנם ז"א דלענין הך דחענ"נ די בספק השני לחוד שמא פוגם בתבשיל זה שמבשל בו ישראל כעת כיון דהך מילתא דאמרינן חענ"נ בשאר איסורין הוא מדרבנן ובדרבנן די בספק אחד ועכ"פ לא חשוב כספק א' כמו שם אונס חד הוא דהכא הספק השני מתיר יותר להתיר אפי' מדרבנן וע"י ספק הראשון נשאר עכ"פ איסור דרבנן:
<b>ובזה</b> ישבתי קו' המגן אברהם סי' תמ"ז שנדחק אמאי לא אמרינן בחמץ קודם פסח סתם כלים של עכו"ם אינן בני יומן ובזה א"ש דשם ליכא ס"ס דשם א' הוא ואף אם נשתמש בו דבר שאינו חמץ קודם הפסח אינו אסור מדרבנן כיון דכלו היתר לא אמרי' בי' חתיכה ענ"נ ודו"ק כן כתבתי בתשובה זמן רב:
<b>אמנם</b> עדיין יש לפקפק בהך ס"ס שכתב מעל כיון דרוב רואות בהרגשה לא חשוב ספק השקול ובזה אין לומר סמוך מיעוט לפלגא כיון דאין המיעוט ממעט החצי מן הספק דבשלמא מ"ש לעיל לענין כתמים דספק דמעלמא מצרף עם מיעוט הרואות שלא בהרגשה דס' הראשון שמא לא ראתה כלל מצרף עם המיעוט דראתה שלא בהרגשה דשני הצדדין מעידין על ענין אחד שעכ"פ לא ראתה בהרגשה דאם לא ראתה כלל פשיטא דראתה שלא בהרגשה אבל כאן הך ספיקא דשמא דם יבש הוא והך מיעוטא דראתה שלא בהרגשה דאטו דם יבש בא שלא בהרגשה יותר מדם לח וזה ברור והבן. ועיין בריב"ש בהך דסמוך מיעוט מפילות למחצה נקבות דסותר להך כללא שכתבו הפוסקים דהיכי דספק א' קרוב לאסור יותר מלהתיר לא יצטרף לספק השקול ועיין בשיטה מקובצת כתובות בהך דספק אונס שדחה דברי הריב"ש וכ' ליישב באופן שכתבתי עייש"ה והבן.
<b>ובגוף</b> הדבר בדם יבש ואם יש חילוק בין יבש מעיקרו ללח ונעשה יבש ואם יש חילוק בין נימוחו אח"כ ויש לחלק בין לטמא האשה או הבגד שנגע בו הדם או לטמא האשה טומאת שבעה לבעלה כל אלו הדברים באו מעורבים בדברי הפוסקים ואם להלכה מקור מקומו טמא או טהור ואני אברר הדברים בדרך קצרה בכל האפשרי ובחידושי להלכות נדה באו הדברים באריכות וכאן אבאר בקצרה. בש"ס דנדה (דף בעי' הוא דם יבש מהו שתטמא מי אמרינן כי יזוב זוב דמה עד דמידב דייב ובעי למיפשט מהא דתני' דם הנדה ובשר המת מטמאין לחין ומטמאין יבשין וקאמר לח נעשה יבש לא קמבעי' לי' כי מבעי' ביבש מעיקרו ואח"ז הביא הש"ס מהך דהמפלת כמין עפר וכו' אם נימוחו טמאה ש"מ דאף ביבש מטמא א"ה בלא נימוחו נמי ומשני כשלא נימוחו ברי' ומייתי עלה הך עובדא שהעלה ר"א ב"צ באשה שהיתה מפלת כמין קליפות ושאלה לחכמים ושאלו לרופאים ואמרו אשה זו יש לה מכה במעי' וכו' והנה לכאורה תמוה לשון אי הכי כיון דהש"ס לא ידע הך סברא דברי' וכבר הרגישו בזה הפוסקים ונראה דבאמת לכאורה יש לומר דאף דיבש מעיקרו טהור מ"מ במפלת כמין קליפות ועפר לח הי' בעת ביאתו לבית החיצון ונתיבש שם וכמו שכתב הרא"ה בבדק הבית דאם נשתהה הרבה קודם שהטילו אותו למים ואח"ז כשהטילו אותו למים לא נימוח טמא דהא דלא נימוח הוא מחמת שנשתהה הרבה ואילו הי' מטילין אותו למים מקודם הי' נימוח והקשה עליו הרשב"א במשמרת הבית דקשה אמאי מטהרין אותן בלא נימוח אף שהטילו אותו תיכף למים מי יודע כמה נשתהה ברחם עד שנתיבש וקשה הי' כעץ א"ו דאם לא נימוחו אמרינן ברי' הוא דצורתן מוכחת עליהן והיינו לפי מה דמסיק דכי לא נימוחו אמרינן ברי' הוא אבל לפי הס"ד קשה וצריך לומר כיון דכעת יבש הוא עד שלא נימוח אמרי' גם מתחלה הי' יבש כמות שבא לפנינו וזה כלל גדול בדין לומר בכל ענין כמות שהוא כעת כן הי' מקודם ואמנם בנימוח כשהטיל אותו למים הרי הוא חשיב לח דהרי כל אותן שמטמאין לחין ואינן מטמאין יבשין קיי"ל דאם הטיל אותן למים ונימוחו חשובין לחין רק לענין אשה בטומאת נדתה דכתיב כי יזוב זוב דמה אף שהוא לח מ"מ לא קרינן בי' כי יזוב בזה שפיר נוכל לומר שמא בעת שבא לבית החיצון הי' לח ונתקשה אח"כ וקרינן בי' כי יזוב ואין לומר כמו שהוא עכשיו יבש כן הי' מעיקרא הרי הדם חשיב לח כעת כיון שאם מטילין אותו למים נימוח וזהו החילוק בין רישא לסיפא אבל עכשיו דמסיק הש"ס דדם יבש מעיקרו מטמא ג"כ דמשמע לי' שאם נימוח טמא טומאת ודאי שפיר הקשה אי הכי בלא נימוחו נמי והדבר ברור כשמש:
<b>והנה</b> בש"ס בהך עובדא דאשה אחת שהיתה מפלת כמין שערות כמין קליפות ושאלו חכמים לרופאים ואמרו אשה זו מכה יש לה במעי' שממנה מפלת תטיל למים אם נימוחו טמאה ואם לאו טהורה ובירושלמי אמרו מפני שמכה הי' במעי' הא לאו הכי אף שלא נימוח טמאה ש"מ דדם יבש טמא והש"ך בסי' קפ"ח הביא דברי הירושלמי הנ"ל ולי נראה דבאמת כבר כתבתי דאף אי נימא דדם יבש טהור משום דתלינן דהוא חתיכת בשר וכמו דתלינן בברי' ולכאורה קשה מהכ"ת נימא להקל מספיקא ואי דדרך הדם להיות נימוח דילמא שהה הרבה בבית החיצון עד כי יבש הי' כעץ וצריך לומר דמוקמי' אשה אחזקתה חזקת טהרה ואף דהש"ס קאמר לעיל גבי טומאת מעל"ע דאשה כיון דמגופה חזי' לא שייך גבה לומר אוקמה אחזקה היינו דמועדת ועלולה היא לראות דמים והוי כמו חזקה הפוסקת ומשתנית והיינו אם ראתה דם ממש וא"י אימת ראתה כיון דעלולה לראות איתרע חזקתה אבל כאן אשה זו בחזקת טהרה שלא בעת רגילות לראות דהיינו שלא בעת וסתה או שלא בשעת עונה בינונית וע"כ דדם זה שאנו רואין כמין קליפות ושערות ברי' הוא וזה ברור:
<b>והנה</b> לענין לטהר הדם בעצמו אני מסתפק אי נימא דדם יבש אינו טמא אפשר לומר כיון דעיקר הטעם משום דכתיב כי יזוב זוב דמה דהיינו דוקא זיבה שהיא לח היינו לענין טומאת האשה אבל הדם עצמו אפשר שהוא מטמא או אפשר כיון דדם יבש אינו בכלל דם נדות אינו מטמא כלל כמו כל הדברים שאינן מטמאין באשה ונראה לי דאי נימא מקור מקומו טמא ואף דם ירוק ולבן מטמא למה לא נימא דם יבש מטמא טומאת ערב עכ"פ ואף שכתבתי לעיל דמקור מקומו דוקא במקומו מטמא ולא אחר שפירש ממנה מ"מ לפי דברי התוס' האשה טמאה טומאת ערב והיינו היכא שנימוח דאז חשיב לח לכל הדברים דכל אלו הטומאות שמטמאין לחין ואינם מטמאין יבשין אם שרה אותם במים ונימוחו חשיבי לחין ואף דלענין טומאת האשה לבעלה טומאת שבעה לא מהני מה שנימוחו אח"כ כיון דלא קרינן בי' כי יזוב זוב דמה אבל מ"מ מקור מקומו טמא והוי כמו מעינות דמטמא טומאת ערב אבל בלא נימוחו באופן שחשיב יבש גמור ואינו בכלל מעינות כלל אף האשה אינה טמאה טומאת ערב כמו חתיכה הנוגעת בה במקורה א"כ לכאורה קשה מה מייתי הש"ס ראי' דדם יבש מטמא את האשה מהך דאם נימוחו טמאה דילמא הכי קאמר אם נימוחו טמאה טומאת ערב וצריך לומר דמשמע לי' דאם נימוחו טמאה לגמרי משמע דהיינו טומאת שבעה והאשה לבעלה ואמנם כשנימא דדם יבש אינו מטמא את האשה רק שאנו מסופקין אולי הוא לח ונעשה יבש מחמת שנשתהה בבית החיצון בזה שפיר נוכל לומר דתלי' בזה אי מקור מקומו טהור דאז שייך לומר דמוקמי' האשה בחזקת טהרה אבל למ"ד מקור מקומו טמא דכתבתי דעכ"פ טמאה האשה טומאת ערב וכמ"ש התוס' דטומאה זו גזה"כ הוא אף שאין בה רביעית ואף בטומאת בית הסתרים א"כ אזיל לה חזקת טהרה של האשה ואז יש ספק שמא לח הי' ונעשה יבש ואז אף לענין טומאת שבעה מטמאין אותה וא"כ הא דמייתי הש"ס ראי' לטמא דם יבש מהך דאם נימוחו טמאה לכאורה יש לומר דהחילוק הוא לענין החשש שמא לח הי' ונעשה יבש ומכאן יצא לו לרבינו לפסוק הלכה כמאן דאמר מקור מקומו טהור דלא כרשב"ג כיון דחזינן דהש"ס פשיט מזה דיבש מעיקרו נמי טמא ולא קאמר דהך מתני' כרשב"ג דמקור מקומו טמא ולענין טומאת ערב יש חילוק בין נימוחו וממילא אף לענין ספק טומאת שבעה אלא ודאי דהלכה כמ"ד מקור מקומו טהור ולכך לא רצה הש"ס לאוקמי מתני' דלא כהילכתא ובזה נתיישב ג"כ לשון אי הכי בלא נימוחו נמי ודו"ק:
<b>עתה</b> נבא לבאר סיומא דפסקא דהך אשה הנה מבואר בשו"ת ש"י סי' שדעתו להתיר אם יש לתלות בדבר הכנים הנמצאים באשה והרב מהרשש"ך שם כתב ג"כ שכמה נשים שאירע להם דבר כזה והותרו בק' פראנקפורט דמיין ע"י זה שאלו הדם והקרטין בסיבת הכנים הללו ואף דבקרטין הללו אי אפשר להבחין אם הם משוכים או עגולים כיון שרואות בלי הרגשה מהכ"ת לומר שבא מן מקום שאין רואות בלי הרגשה יותר נכון לומר שהקרטין הללו באים מן מקום שמהראוי שלא תרגיש בראייתה עוד ראיתי בשו"ת שב יעקב תשובה אחת להגאון החסיד מו"ה גבריאל שכתב דהך מילתא דכתב רבינו דסתם רואות בהרגשה היינו בדם גמור ולא בקרטין כאלו:
<b>סימן</b> <b>כ</b><b>.</b> ב"ה לכבוד הרב המאוה"ג החריף ובקי המפורסם מו"ה משה נ"י אבד"ק רימלוב
<b>ע"ד</b> שאלתו בדיני נדה הנה צריך אני לבאר גוף הדבר בהא דקיי"ל נמצא בפרוזדר ספיקו טמא לפי שחזקתו מן המקור והטעם אף דעלי' קרובה מ"מ כיון דרוב דמים מן המקור ומזה דייק הש"ס במס' ב"ב דרוב וקרוב הולכין אחר הרוב וקשה תינח באשה שיש לה וסת והדם נמצא בפרוזדר סמוך או בשעת וסתה ואף באשה שאין לה וסת כיון דעלולה לראות אפשר לומר דחשיב דמי המקור מרובה ואזלינן אחר הרוב אבל באשה שיש לה וסת ומצאה הדם שלא בשעת וסתה בפרוזדר מהכ"ת נימא דדם המקור הוא אדרבה בעת ההוא שלא בזמן שרגילה לראות היא בחזקת מסולקת דמים ולמה לא נימא דדמי עלי' הוא כיון דעלי' קרובה היא ודמי החדר אינן מוחזקין כיון דהוא שלא בעת וסתה ואמנם בש"ס דנדה מבואר דהא דתני' במתני' ספיקו טמא היינו בנמצא מן הלול ולפנים דאז יש ראי' דמן החדר בא דאי מן העלי' מן החוץ איבעי' לאשתכוחי והקשו התוס' דבמס' ב"ב דייק מזה דרוב וקרוב הלך אחר הרוב וכאן משמע דעיקר הטעם משום דדרך מציאתו מורה דמחדר קאתו עיין מ"ש בזה והנה התוס' במס' ב"ב הקשו דאיך דייק מזה דרוב וקרוב הלך אחר הרוב אף בקורבא דמוכח דהרי בדם הפרוזדר אין כאן שום הוכחה דאתי ממקום קרוב ונ"ל דבאמת ע"כ איירי כאן שלא הרגישה דבהרגישה ידוע שהוא מן המקור לא מיבעי' לדעת הפוסקים דבעינן הרגשה שנפתח מקורה אף לדעת הפוסקים דדי בהרגשת שדבר לח זב ממנה היינו במרגשת במקור הרגשת זיבת דבר לח אבל אם במקור לא הרגישה פשיטא דאינו מועיל לטמא אותה דבר תורה דמאין יבא הטומאה בפרוזדר אם קודם ביאתו לפרוזדר שהוא עת שהאשה טמאה בירידתו משם לא הי' לה שום הרגשה וא"כ קשה למה קתני שחזקתו מן המקור הא אינה טמאה מה"ת בלי הרגשה וצ"ל דכאן איירי לענין טומאה דרבנן או דאיירי לענין לטמא את האשה טומאת ערב דלענין זה אף בלי הרגשה טמאה דקיי"ל מקור מקומו טמא והנה רבינו ז"ל כתב דסתם דם בא בהרגשה ומה"ט מחייבין קרבן ותלינן שהרגישה וסברה הרגשת מ"ר הוא ולמה לא נימא שלא הרגישה כלל א"ו משום דסתם דם בא בהרגשה והיינו דם המקור בא בהרגשה וא"כ קשה כאן אמאי לא נימא מדלא הרגישה ע"כ דם עלי' הוא וצ"ל משום דרוב דמים מן המקור ע"כ בא בהרגשה וסבורה דהרגשה אחרת היא וקשה דהא דמי עלי' קרובה הוא וגם מוכח מדלא הרגישה שאינו דמי המקור ומזה מוכח דרוב וקרוב הלך אחר הרוב אף בקורבא דמוכח דאין לך מוכח יותר מזה דלא הרגישה וזה ברור מאוד:
<b>ואמנם</b> דעת רבינו הגדול ז"ל דבקורבא דמוכח באמת לא אזלינן בתר רובא וכמו שיבואר לקמן אי"ה והיינו משום דחשיב הך דרוב דמים מן המקור דחשבינן לי' כודאי לענין דלא אזלי' בתר קורבא דדמי עלי' קרובים הם לקורבא דלא מוכח וצריך לומר אף דלכאורה חשיב קורבא דמוכח דמדלא הרגישה פתיחת המקור ולא דבר לח זב במקור ע"כ יש ראי' דדמי עלי' הוא צ"ל דבאמת איירי בהרגישה ואי דע"כ דמי המקור הוא ובהרגשה לחוד טמאה כמו שהוכיח בתה"ד אש"ם דנדה דהקשה לשמואל דסובר דבלי הרגשה אינה טמאה מש"ס דנמצא על שלה אותו יום טמאה וחייבת בקרבן ולאחר זמן פטורה מן הקרבן אי דארגשה לאח"ז נמי חייבת בקרבן ומזה ראי' דהרגשה חשובה ודאי טמאה וכן הביא רמ"א בהג"ה סי' ק"צ דברי תה"ד להלכה נ"ל דלכאורה קשה מה הקשה הש"ס במס' נדה אי דארגשה אף לאח"ז חייבת בקרבן והיינו משום דהרגשה לחוד מחייבת קרבן דהרי בנמצא מראות טהורות תלינן הרגשה במראות טהורות וא"כ דילמא איירי דארגשה אלא שמצאה גם מראות טהורות וא"כ משום הרגשה איננה טמאה רק משום מציאות מראות טמאות ותלי' אי מצאה אותו יום או לאח"ז וכתבתי בחיבורי להלכות נדה דלכאורה קשה מה מייתי התה"ד ראי' דהרגשה לבד די להחשיבה כודאי מהא דהקשה הש"ס לאח"ז אמאי טמאה מספק דילמא באמת הרגשה לחוד חשובה רק ספיקא משום דנגד חזקת הרגשה יש כנגדה חזקת טהרה של האשה אבל אם מרגשת בעת וסתה או סמוך לה דאז איתרע חזקת טהרה כיון דעכ"פ וסת חשיב ספק ראתה מה"ת כמו שיבואר א"כ אזיל לה חזקת טהרה של האשה א"כ הרגשה משוי כודאי וכיוצא בדבר כתב הנקודת הכסף ביו"ד סי' שצ"ז ליישב קושי' הטו"ז שם על מהר"מ מינץ דסובר דחזקה דמעיקרא דוחה חזקה דהשתא ומשוי כודאי מהך דאונן ומפקח הגל לענין חיוב פסח שני דאמרי' דחזקה דהשתא משוי כודאי וכ' הנקה"כ דכיון דבשעה שנפל הגל נולד ספק אם חי או מת הוא אזיל לה חזקת חי עכ"פ וכיון שנמצא אח"כ מת אזלינן בתר חזקה דהשתא עייש"ה וה"ה בזה כיון דסמוך לוסת חשיב ספק מן התורה והא דקיי"ל וסתות דרבנן היינו משום חזקת טהרה שלה אבל ספק משוי לה ובבדקה עצמה ומצאה טהורה הותר הספק וא"כ מה ראי' מייתי התה"ד להחשיב הרגשה כודאי שלא בעת וסתה אמנם הדבר נכון דהא דהוצרך הש"ס לאוקמי דהך דנמצא על שלה חייבת בקרבן איירי בשעת ווסתה משום דקשי' לי' אמאי חייב בקרבן אנוס הוא עיין בש"ס דשבועות והיינו לפי האמת דאיירי בלא הרגישה אבל לפי דעת המקשה דאיירי בהרגישה וכיון דספק הוא שלא גרע הרגשה מוסת דע"ז לא נסתפק התה"ד כלל וא"כ עכ"פ לא הי' לו לשמש עמה כיון שהרגישה ואמרה לו כן א"כ אין הכרח לאוקמי בשעת וסת וא"כ מה הקשה הש"ס אי דארגשה לאח"ז אמאי פטורה נוקי בארגשה והרגשה אינו מחייב קרבן כמו וסת דבמצאה טהורה טהור ומ"מ לא חשיב אנוס דכיון דהרגישה לא הי' לה לשמש מטתה והנה זה לי זמן רב הקשיתי לדעת הפוסקים דאשה שאין לה וסת צריכה בדיקה לפני תשמיש א"כ מה הקשה הש"ס אי שלא בשעת וסתה אנוס הוא אמאי חשיב אנוס באשה שאין לה וסת הי' לה לבדוק עצמה וגם הוא הי' לו לשאול אותה אם בדקה אי דאיירי שידע שלא בדקה ואז לא חשיב אנוס לא הבעל ולא האשה ואמנם הדבר נכון דבאמת אף היכי דהי' לו לעשות דבר אשר הי' נשמר מלעבור על חטא זה אינו חייב קרבן עד שיהי' הדבר ברור שאילו הי' עושה כן הי' נשמר מן החטא והיינו בסמוך לוסת שהי' לו לקיים דברי