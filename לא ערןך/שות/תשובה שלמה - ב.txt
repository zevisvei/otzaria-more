<h1>תשובה שלמה - ב</h1>
ר' חיים פישל אפשטיין
<big>הקדמה</big>
תנא דבי אלי' כל השונה הלכות בכל יום מובטח לו שהוא בן עולם הבא שנאמר הליכות עולם לו אל תקרי הליכות אלא הלכות. (סוף מסכת נדה)
<b>רגילים</b> אנחנו לראות מחברים מתנצלים, מה ראו לחבר עוד ספר, ואין קץ להתנצלותם זה בכה וזה בכה. ואני רואה בזה עלבון למצב תוה"ק בדורנו, כי לא ראינו כל מחבר מספורי בדאים ומליצות אף שאינם כדאים שיתנצלו ככח, כי כל אחד מוצא להוציא רעיונות בעד הקהל והקהל חורץ משפטו עליהם, אם לשבט או לחסד, ומה גם דברי תורה שהיא תורת חיים, והיא כמעין המפכה מימיו ולא יפסוק וכל מה שתלמיד ותיק עתיד לחדש נתן למשה בסיני כאשר הורונו חז"ל, והיא היסוד שעליו נוסדו חיינו בכל דור ודור, ובכל עת מתחדשים ענינים הצריכים פתרון לפי דרך התורה וחכמי כל דור ודור חוקרים ודורשים איך להתנהג עם דרכי החיים המתחדשים תמיד ומבקשים הארה והערכה עפ"י התורה.
<b>ולפי</b> כונה זאת הורו לנו חז"ל באמרם כל השונה הלכות בכל יום, לא אמרו כל הלומד רק כל השונה, כי ישנם ענינים שלא נתחדשו עוד בבית המדרש ואי אפשר ללמדם רק צריכין שינון וביאור להבין דבר מתוך דבר בענינים המתחדשים בכל יום, ולא עמדו עליהם רבותינו הגדולים בדורות הקודמים, רק צריכין שינון והתעמקות בדבריהם איך לבאר ענינים כאלה ולהבין מדברי רבותינו שהאירו עינינו בתורה איך לדקדק בדבריהם ולבאר הענינים המתחדשים לפרשם ולמצוא פתרונים נכונים על פי התורה.
<b>והנה</b> מסכת נדה נוסדה על עניני נדה וזיבה שאחרי דברי זירא (מגילה כ"ח ע"ב ונדה ס"ו ע"א) שהיא הלכה פסוקה (ברכות ל"א ע"א), ולפי זה יאמר האומר מה לי ללמוד כל הענינים האלה של פתחי נדות וזיבות הרי יש לנו הלכה פסוקה ואין צורך עוד בכל השו"ט, ע"ז השמיענו חז"ל שאין האפשרות לעמוד על בירורה של הלכה אם לא נלמוד כל הענינים וכל השו"ט של רבותינו, כי ישנם ענינים המתחדשים בכל יום ויום הצריכים בירור וליבון וא"א לעמוד על אמיתתם אם לא נלמוד כל הדברים, כי יש אשר מעניני קדשים וטהרות אשר בעוה"ר אינם נוהגים בזמננו, אך גם מהם יש אשר נוכל לברר ענין הנוגע גם לחיי יום יום, וע"כ השמיענו כל השונה הלכות בכל יום, אף שלכאורה אינם לבירור הלכה היום, לעתיד יש שנצטרך לברר הלכה בענינים המתחדשים, ועז"א שמובטח הוא שהוא בן עולם הבא, שיש לנו עתיד מובטח, שנברר הלכות בענינים שיתהוו אז, וע"כ אנו מצווים שנלמוד כל ההלכות וכל הענינים. והשונה כל ההלכות מובטח לו שהוא בן עולם הבא ואז ישובו לנו גם הלכות קדשים וטהרות ונדע להורות גם בהם.
<b>ובעזר</b> השם בארתי גם איזה הלכות בענינים כאלה שנתחדשו בימינו, לפי מיעוט ידיעתי, וזכות אבותי עמדה לי לברר הלכה ברורה. וזה כתבתי רק להלכה ולא למעשה. כי מי שיבא להורות צריך בעצמו להבחין ולהבין אם היא כהלכה ומורין כן. והנה הדפסתי תשובות אחדות שכתבתי בהיותי צעיר לימים, מפני שהרבה כתבים מילדותי נאבדו ממני בימי המלחמה, ומעט מהרבה נשארו וחסתי על אלה שנשארו והדפסתים למען יחיו לזכרון.
<b>וזה</b> חמש ועשרים שנה בהיותי יושב על כסא הרבנות בסייני אשר בפולין אשר הרבנים שישבו שמה על כסא הרבנות היו גאונים מאורי עולם וזכיתי אז להוציא ספרי תשובה שלמה חלק ראשון, שו"ת על אורח חיים ויורה דעה, ובע"ה דברי מצאו חן בעיני גדולי ישראל. ועתה הנני נותן הודאה לה' אשר זכני להוציא לאור חלק שני מספרי על אה"ע וחו"מ וגם מהדורא תנינא על או"ח ויו"ד. ואני נותן תודה על העבר ומתפלל על להבא שאזכה ללמוד עוד בשלוה ולהוציא עוד יתר חבורי אשר אתי ולראות צאצאי וצאצאי צאצאי עוסקים בתורה בקרב ישראל.
<b>וכבר</b> הודעתי בהקדמת ספרי שקראתיו על שם אבי הרב המופלג בתורה ובמעשים טובים ועסקן נאמן בצרכי צבור מוהר"ר דוד שלמה ז"ל בהרב הגדול חריף ובקי נפלא מהור"ר צבי ז"ל שהיה מצאצאי הגאון ר' יוסף הצדיק חתנא דבי נשיאה הגאון הנודע ביהודה ומצאצאי הגאון ר' שלמה מטיקטין בן הקדוש ר' טובי' מראזינאי שבכל מאמצי כחו גדלני לתורה, ונפטר ושלחל"ח ביום עשרה ימים לחדש תמוז שנת תרס"ד לפ"ק בעיר קעניגסבערג במדינת אשכנז, ואמי הצדקת אשר עזרה על ידו מרת ציפא רני בת הרב הגדול בתורה הצדיק ר' דוד שעראעעווסקי ז"ל, מו"צ בטאווראנ, שהיתה מצאצאי הגאון ר' זבולון יהושע ז"ל הרב דע"ח סוגינד בזאמוט, שהיא מהמשפחות המיוחסת בישראל, ושלחל"ח ביום כ"ג טבת שנת תרפ"ה בעיר פילאדעלפיא. ולטוב יזכר חותני הרב הגאון המאוה"ג חו"ב צדיק ועניו, שלשלת היוחסין מהור"ר ברוך נתנאל נייווידעל, ז"ל, מו"ץ בטאווריג. בן הרב הגאון איש האשכולות מהור"ר בנימין בינוש ז"ל, שחי' ג"כ מו"ץ בטאווריג, בן בתו של הגאון הצדיק ר' זלמן מווילנא ז"ל, אחיו של הגאון ר' חיים מוולאזין ז"ל, וחותנתי הצדקת מרת דינה בת הגאון ר' אברהם החריף ז"ל, מפיקעלין אשר הרבה תמכו בידי בכדי שאעלה במעלות התורה.
<b>והנני</b> קובע ברכה להערים אשר שכנתי בתוכם <b>הראזאווא</b>, במחוז סלוצק, <b>סייני</b>, בפולין, <b>דארפאט</b>, בעסטלנד,
<b>וליבוי</b> בלעטאנד, ובבואי למדינתנו שכנתי בהערים האלה:
<b>בעיאן</b> נד"ז,
<b>קליוולנד</b>, אהיא,
<b>סינסינעטי</b>, אאיא
<b>וברוקלין</b>, נ. י. וביחוד העיר אשר אני שוכן בקרבה זה יותר מעשר שנים
<b>סאנט</b>
<b>לואיס</b>, במיזורי, קהלה גדולה ונכבדה אשר היא למופת בסדריה לערי המדינה, ומחזיקים אותי ואת בית דיני בכבוד, ה' ישלם להם כמפעלם וישבו שאנן בטח עד ביאת גואל הצדק ויקבץ נדחנו בקרוב.
<b>המחבר</b>
<big>סימן</big> <big>א'</big>
להגאון הגדול פ"ה ר' חיים עוזר גראדזענסקי מווילנא (ז"ל)
<b>הנה</b> נשאלתי מאחד הרבנים אדות איש אחד שבא ממדינת אונגארן ואשתו נשתטית והיא נשארה שם בבית המשוגעים ובניו הם ג"כ אצל הורי אשתו, וכבר יש לו היתר ממאה רבנים וחפץ הוא לקחת לו אשה במדינתנו ושאל הרב הזה אם יתירו לו לישא אשה מפני שמבואר ביומא (דף י"ח) וביבמות (דף ל"ז) דאמר ר' אליעזר בן יעקב אל ישא אדם אשה במדינה זו וילך וישא אשה במדינה אחרת. וראיתי שכת"ר בספרו אחיעזר סימן י' חקר ג"כ בזה, והביא דברי הבית מאיר באהע"ז סימן ב' שכתב דמלשון הגמרא והרמב"ם משמע דוקא בנשא אשה על אשתו ולא במתה או נתגרשה אף שיש לו בנים ממנה. והטעם י"ל משום דאז מוליך בניו הקטנים עמו ואין למיחש, ומשום מלתא דלא שכיחא שמניחים אצל הגרושה או קרובי האם לא גזרו עכ"ד. ודבריו אינם מובנים לענ"ד, דאיך משמע מדברי הגמרא והרמב"ם דבמתה או נתגרשה אף שיש לו בנים ממנה יכול לישא אשה במדינה אחרת, דהטעם שכתב דהוה מילתא דלא שכיחא שיניח בניו אצל הגרושה, הא אמרי' בכתובות (דף ק"ב ע"ב) זאת אומרת הבת אצל אמה, וברא"ש שם סי"ד בשם תשובת הגאונים דה"ה בגרושה ואפסקה באהע"ז סימן פ"ב סעי' ו' ואיכא הך חששא שיזדווגו זה לזה, וגם יש לחוש שאשתו שגרש תלד בנים שם ונמצא אח נושא אחותו מאמו ומכ"ש לפי מה שכתב הרמב"ם בפרק כ"ב הל' כ"ט מהל' איסורי ביאה ונמצא אח נושא אחותו ואחות אמו ואחות אביו, שזה איכא למיחש אם לוקח בניו הקטנים עמו גם במתה אשתו הראשונה שנמצא לוקח אחות תמו:
<b>ובכרתי</b> ופלתי הל' נדה סימן קצ"ב סעיף א' כתב דהא דמכרזי מאן הויא ליומא, בודאי לא לקחו גדולה, דאולי תתעבר ויהיו בני גרושת הלב, וע"כ צ"ל דלוקחים קטנות שאין ראויות להוליד, וקושית הגמרא לא ישא אדם במדינה זו משום דלא פלוג רבנן בגזרו עכ"ד. ולפי מה שכתב הרמב"ם שנמצא את נושא אחותו ואחות אמו ואחות אביו וכיוצא בהן כו' עכ"ל. מזה משמע דיש חשש מכשול באחת מכל העריות, א"כ לא צריכין לומר דבקטנה אסור משום דלא פלוג רבנן בגזרות, רק דבקטנה עצמה יש חשש מכשול לבניו באשת אב, ואין לומר דכונת הרמב"ם היא רק בהבנים דבהם יש חששא זו דבני בניו יקחו בתו הנולדה מהאשה האחרת, דהא כתב וכיוצא בהן, משמע דכייל כל החששות שאפשר שיבואו על ידן לתקלה ואם היא קטנה אפשר שברבות הימים איכא גם חששא שישא את אשת אביו, וע"כ צ"ל כן, דאם לא כן יש להבין הא אין דרכו של הרמב"ם לכתוב רק מה דמבואר בגמרא, ובגמרא מבואר רק דלא ישא איש את אחותו, ומדוע הוסיף הרמב"ם אחות אמו ואחות אביו, א"ו דכונתו להורות דגם היכא דליכא חששא דאת ישא אחותו אז אפשר דאיכא חששא דאחות אמו ואחות אביו:
<b>ולפי</b> מה שמבואר בתשו' אא"ז בנודע ביהודה קמא חלק אהע"ז סימן ב' שכתב בסוף התשובה ת"ל ומה שמפלפלים כו' שהרי אם ימסור הגט לאשתו אז פשיטא שהבעל ישא אחרת ואם כבר הוליד מאשתו ראשונה איכא חששא אח נושא אחותו עכ"ל. משמע מדבריו דאף בגרושה איכא למיחש. ומפורש כן בדברי הרמב"ן בספר המצות להרמב"ם שורש חמישי אות י"ד וז"ל אבל הוא בכלל אזהרתו של ר' אליעזר בן יעקב מתוך שהוא בא על נשים הרבה ואינו יודע על איזו מהן בא וכן היא שקבלה מאנשים הרבה כו' ואם אמרו שאפי' מקדש ונושא נשים בכל מדינה ומדינה ומגרש אותן עובר בזה כמו שהוזכר בפרק ו' של יבמות (דף ל"ז) עכ"ל הרמב"ן. וכן הוא מפורש בתשב"ץ חלק שלישי סימן קמ"ב ת"ל שאלת מי שיש לו אשה ובנים במקום אחד ורוצה לישא אשה אחרת במדינה אחרת אם יספיק לקבל שיגרש הראשונה שיש לו ממנה בנים וישאר עם השניה או לא. תשובה איסור לישא במקום זה ויש לו אשה ובנים במקום אחר אינו מפני הקפדת האשה אלא מפני הבנים שתלד לו כו' על כן אין תקנה בגירושי האשה הראשונה כו' עכ"ל:
<b>ומהא</b> דמשמע דרק איש לא ישא אשה במדינה זו ויחזור וישא במדינה אחרת, אבל אשה שנתגרשה או נתאלמנה מותרת להנשא במדינה אחרת. וכן מפורש הוא בטור אהע"ז סימן קנ"ו האשה שהלך בעלה ובנה למדינת הים ובאו ואמרו לה מת בעלך מותרת לינשא לשוק. משום דמוקמינן הבן בחזקת שהוא קיים. וכן הוא ברמב"ם פרק ג' מהל' יבום וחליצה, ועי' בים של שלמה ביבמות ריש פרק ט"ז, אף דיש חשש שמא ישא אח את אחותו, מזה יש להביא ראי' לדברי הבית מאיר דבנתגרשה או נתאלמנה, אף שאין בניה אצלה ליתא האי דינא:
<b>וראיתי</b> בספר שם ארי' חלק אהע"ז סימן ס"ח שכבר העיר קצת מהא שלא אסרו גם לאשה להנשא משום דלא משכחת לה רק באלמנה וגרושה ובזה לא גזרו. והעולה על הדעת בזה דמשום הכי לא גזרו גם באשה מדאמרי' בקדושין (דף ע"ו ע"א) דהנושא אשה כהנת צריך לבדוק אחריה ארבע אמהות כו' לויה וישראלית מוסיפין עליהן עוד אחת, ולפי שיטת הרמ"ה שהביא הטור באהע"ז סימן ב' דמי שבא ממשפחה שאינה ידועה לנו לא אמרי' שהיא בחזקת כשרות, וצריכה בדיקה. וא"כ באשה ליתא חששא זאת שאח ישא אחותו, דצריכין לבדוק אחריה ד' אמהות וידעו מי היא האם ולא תבא לקלקול. אבל באיש דלא בדקינן איכא הך חששא:
<b>והנה</b> שם בספר שם ארי' כתב דגם באין לו בנים מאשתו אסור לישא אשה אחרת משום דלא פלוג. ולכאורה יש להביא ראי' להיפך דאם אין לו בנים מאשתו יכול לישא אחרת, מהא דכתב בים של שלמה יבמות ריש פרק ט"ז דפריך בגמרא מה היא ברתה, הא קמ"ל דלצרה אחריתי לא חיישינן, פירש"י אם באו עדים והעידו שאינה מעוברת אין חוששין שמא נשא אחרת. וכתב בים של שלמה וז"ל ויש רוצין לדקדק מפירושו דדוקא בכה"ג הוא דאין חוששין מאחר שיש לו אשה א"כ מן הסתם לא נשא אשה על אשה, אבל הלך בלא צרה חיישינן מאחר שאסור לו להיות בלא אשה, דהא אפי' חכמי ישראל הראשונים היו מזמינים להם נשים כשהיו בדרך כדאיתא בפרק החולץ, וא"כ אמרינן בודאי נשא ואיכא למיחש שמא הוליד עמה. ולא נהירא דדוקא היא צרתה קאמר דחוששין, הא לצרה אחריתי בשום ענין לא חוששין עכ"ל ולכאורה איך יעלה על הדעת שישא אשה אחרת הא יש לו אשה במדינה זו, הך אשה דאיירינן בה אם היא זקוקה ליבם. ואסור לישא אחרת מדינא דראב"י ולאחזוקי אינשי שיעברו על דברי חכמים לא מחזקינן, ואיך נאמר שבודאי נשא אשה ואיכא למיחש שמא הוליד עמה וגם מהרש"ל ז"ל לא מטעם זה דחה דבריהם:
<b>ובמשנה</b> למלך פרק י"ז הל' י"א מהל' גירושין שכתב לתרץ דברי הריב"ש בתשו' סימן ש"פ שהביא ראי' דעכו"ם כל שידענו שאינו מתכוין להעיד נאמן, מהא דיבמות (דף קכ"ב ע"א) דפריך ודלמא צרה היא, ולא פריך ודלמא עכו"ם הוא, והקשה מהרלב"ח בתשו' דהא פריק דבשעת הסכנה כותבין ונותנין אעפ"י שאין מכירין, ותו ליכא להקשות דילמא עכו"ם הוא. וכתב שם במשנה למלך וז"ל דראית הריב"ש מפירכת המקשה אדמותיב ודלמא צרה היא. דיש לדחות שלא היתה לו אשה אחרת כשיצא מכאן וע"כ צריכין אנו לומר דאף שלא היתה לבעל אשה אחרת, ליחוש שמא הבעל נשא אשה אחרת במקום שהלך, ומה לו כל הצער הזה, לותיב ודלמא עכו"ם הוא במקום פרכת צרה. א"ו דמת פלוני סתם הוי מסיח לפי תומו עכ"ל. וגם בזה יש להבין איך ליחוש שנשא אשה במקום שהלך לשם הא אסור לישא אשה במדינה אחרת. אך אי נימא דהאיסור הוא רק אם יש לו בנים מאשתו הראשונה, אבל אם אין לו בנים ממנה יכול לישא אשה אחרת במקום אחר. כל זה ניחא דהכא הא אין לו בנים מאשתו הראשונה יכול לישא אחרת ולכן יש לחוש שמא נשא אשה אחרת:
<b>אלא</b> לפי דברי הרמב"ם שהבאתי לעיל לא משמע לכאו' כן. דהא אף באין לו בנים מאשתו הראשונה אכתי יש לחוש שישא אחות אביו או אחות אמו. והנלענ"ד דלא תקשה לדידהו מדברי הרמב"ם. דהא כתבו התוס' ביבמות (ל"ז ע"ב) ד"ה יחודי כו' ומשום נושא אשה במדינה אחרת נמי ליכא למיחש שאם היה אירע שבא עליה ונתעברה ממנו היה מוליכה לעירו עכ"ל. וא"כ כשכונתו להוליכה לעירו אין כאן שום חששא. ובכה"ג יש לחוש שמא נשא אשה במדינה אחרת על מנת להוליכה למדינתו, ובאופן זה יש לחוש שמא נשא אשה. ולא עוד אלא שמדברי התוס' ראי' דהיכי דאין לו בנים מותר לישא במדינה אחרת, דהא כתבו דרק אם נתעברה אז היה מוליכה לעירו, אבל אם לא נתעברה היה מניחה שם, ואי נימא דגם באין לו בנים ממנה איכא איסורא, א"כ מאי משני דיחודי הוה מיחדי להו, הא גם זה אסור, ואף שגרשה אח"כ, חדא דכבר הוכחתי דגם בגרושה גזרו. ועוד הא אנן על שעת אישות דייקינן ולא מהני מה שמגרשה אח"כ. דאל"כ יתרץ דמגרשי אח"כ. דהא מאן בעיא ליומא קאמרי, א"ו דבאין לו בנים ממנה יכול לישא במדינה אחרת וזהו מאי דקאמר יחודי הוה מיחדי להו:
<b>שוב</b> נתישבתי שמדברי הרמב"ם לא קשה כלל, דהיכי דהאב במדינה אחת והאם במדינה אחרת יש לחוש לתקלה שמא ישא את אחותו ואז חוששין שמא יבואו לתקלה גם בשאר עריות. אבל כשאין לו בנים מאשתו הראשונה ולקח אשה אחרת והוליד בנים והאב והאם הם באותה מדינה בכה"ג לא גזרו. דאל"כ היה להם לגזור דאף מי שאין לו אשה, שלא ישא במדינה אחרת שמא יבואו לתקלה בשאר עריות, א"ו משום חששא דשאר עריות לחוד לא גזרו:
<b>וגם</b> מדברי אא"ז בנודע ביהודה שהבאתי לעיל משמע דאם אין לו בנים מאשתו הראשונה יכול לישא אחרת, דהא כתב ואם כבר הוליד מאשתו ראשונה איכא חששא דאת נושא אחותו, משמע דאם לא הוליד ליכא האי חששא:
<b>גם</b> מה שכתב שם בשם ארי' בכונת המבי"ט ז"ל שכתב בתשו' ח"א סימן ר"י להתיר למי שעלה לא"י לישא אחרת ולמסור גט ליד השליח, שתמה בכנה"ג דאם חשש לחרם דרגמ"ה מה מהני הגט דלמא לא תרצה לקבלו ואיכא חדרגמ"ה שלא לגרש בעל כרחה. ולפי הנ"ל י"ל דלאו משום חדרגמ"ה חשש הר"ם מטראני, רק דחשש להא דראב"י דלא ישא במדינה אחרת עכ"ל וכנראה שלא עיין בגוף התשובה, ששם בתשו' מבי"ט כתב מפורש שהוא חושש לתקנת רגמ"ה ולא משום הא דלא ישא במדינה אחרת. ולתרץ קושית הכנה"ג נראה לענ"ד, כיון דחשבה למורדת אפשר שס"ל כהנך פוסקים דבמורדת לא החרים רגמ"ה שלא לגרש בע"כ:
<b>והנה</b> כת"ר כתב דלפי המבואר בגמרא שם שאני רבנן דפקיע שמייהו והכי קיי"ל בשו"ע, וי"ל כיון דבנשתטית צריך לזה היתר מאה רבנים קלא אית להו עכ"ל. ולענ"ד נראה דלא דמי, דהא מבואר ברמב"ם פרק כ"א הל' כ"ט מהל' איסורי ביאה ואם היה אדם גדול ששמו ידוע והרי זרעו מפורסמים וידועים הרי זה מותר עכ"ל. וכ"כ רש"י ביבמות (ל"ז) קורין לבתו על שמו. וביומא (י"ח) כתב רבנן קלא אית להו ושמם קרוי על בניהם עכ"ל. וא"כ העיקר הוא שיהיה הפירסום לזרעו שמתיחסים אחרי אביהם וידעו בני מי הם לא אתי תקלה לישא אח את אחותו. אבל הפירסום של ההיתר של מאה רבנים אינו מועיל כלל לזרעו. ואטו זרעו יתיחסו שאביהם היה לו היתר ממאה רבנים. וא"כ אפשר שלא ידעו מי אביהם ונמצא אח נושא את אחותו. והרי ביבמות (ל"ז ע"ב) ברש"י ד"ה יתר על כן ז"ל דאפי' הכא דע"י נשואין הוה והדבר מפורסם גזר ראב"י עכ"ל וא"כ הפירסום בעת הנשואין אינו מועיל. והכ"נ הפירסום של ההיתר ממאה רבנים הוא רק בעת הנשואין ופירסום זה אינו מועיל להבנים:
<b>והנה</b> לכאו' קשה לי דמאי פריך אראב"י מהא דרב כי איקלע לדרדשיד מכריז ואמר מאן הויא ליומא ורב נחמן כי איקלע לשכנציב מכריז ואמר מאן הויא ליומא. הא כתבו התוס' בגיטין (דף ו' ע"א) ד"ה ומכי דארדשיד היא בבל, וגם שכנציב היא קרובה לנהרדעא עירו של רב נחמן כדמשמע באגרת רב שרירא גאון, וא"כ מאי מקשה אדר' אליעזר בן יעקב דקאמר דלא ישא במדינה אחרת והם מכרזו באותה מדינה:
<b>והנראה</b> לענ"ד בזה דהא דאמרו שאני רבנן דפקיעי שמייהו ואז יקראו להבנים בשמו כמש"כ רש"י והרמב"ם. וא"כ חזינן דהעיקר הוא אם לא תהיה לו התחברות עם בניו מאשתו הראשונה ואז ברבות הימים לא ידעו אם היה לאביהם בנים מאשתו השנית שנשא במקום אחר ויבואו לתקלה לישא אח את אחותו. דהא אם פקיעי שמייהו וידעינן מי אביהם ליכא שום חששא והאיסור הוא רק אם לא ידעו מי אביהם. וע"כ מקשה מרב ורב נחמן שמכרזו מאן הויא ליומא ומסתמא לא היה להם עוד שום התחברות עם הנשים ואף שנולדו להם בנים מהנשים אפשר שישכחו מי אביהם, וע"כ משני דפקיעי שמייהו ולא ישכח הדבר והבנים יתיחסו אחריהם ולא יבוא לידי תקלה. וכבר כתב בשו"ת חתם סופר חלק אהע"ז ח"א סימן נ"ח ובעוד תשו' שעכשיו נשתנה הענין ממה שהיה בדורות הקדמונים, מפני שעתה קבוע בי דואר בכל מקום ואפשר להתודע תיכף התחברות עם כל המקומות. וכמו דאמרי' ביבמות (דף קכ"א) דצורבא מדרבנן קלא אית לי'. בזמננו כל אדם דינו כמו צורבא מדרבנן דקלא אית לי'. והכ"נ דמשני דרבנן פקיעי שמייהו ובזמננו כל אדם פקיע שמי', ויתודע הדבר בכל המקומות וליכא למיחש לתקלה:
<b>שוב</b> ראיתי בספר עין יצחק חלק אהע"ז סימן א' באשה שנאסרה על בעלה ויש לה בנים ממנו והוא נסע למרחקים אם יכול לישא אשה שם. וכתב להתיר אליבא דהבית מאיר דבגרושה לא גזרו. והכ"נ אם מזכין לה גט אין בזה איסורא, ולענ"ד נראה כמוש"כ לעיל דאין נפקותא בין גרושה לאשה דעלמא. גם מה שכתב דאי נימא כהשבות יעקב דלא מהני זכוי הגט עבורה בע"כ דידה, מ"מ כיון דעל פי דין אסורה לו, אין כאן איסורא משום חדרגמ"ה לפי שאינה אשה הראויה לו. וכסברת מהרי"ק דלא גזר רגמ"ה רק באשה הראויה לו, ע"כ מהאי טעמא אין בזה איסור משום דלא ישא במדינה אחרת. דלא אמרו זה רק באשה הראויה לו. אבל באשה האסורה עליו אין עליו איסור זה וכעין סברת מהרי"ק הנ"ל עכ"ד. ולענ"ד נראה דלא דמי, דבחדרבגמ"ה דגזר משום לתא דידה. א"כ באשה האסורה לו שפיר אמרי' דלא גזר. אבל בנידון דלא ישא במדינה אחרת, לא משום לתא דאשתו גזרו, רק משום דלא ישא את את אחותו. ואף אם אשתו אסורה לו ג"כ איכא הך חששא:
<big>סימן</big> <big>ב'</big>
להרה"ג ר' יהונתן אייבעשיטץ מו"צ בווארשא
<b>מה</b> שכתב בשם הגאון ר' יוסף ראזין ז"ל מדווינסק באחד שאשתו נשתטית אם הב"ד אין נזקקים להתירו וגורמים בזה שיעבור על לשבת יצרה. אז האיסור חל על הב"ד. והביא ראי' מהא דמבו' בבבא מציעא (דף צ"ו) דהיכי דהוו ב"ד גורמים ע"י תקנתם שיהי' גרם מעילה אז הוה המעילה חל עליהם. וכן הוא גם בלשבת יצרה אם אינם נזקקים להתירו עכ"ל. ולענ"ד נראה דאין זה דומה כלל, דהתם גבי מעילה דהדין הוא דהמקנה ומוציא מרשות לרשות הוא מעל. וא"כ הב"ד בתקנתם אינם רק גורמים למעילה, אלא שבזה הם בעצמם המוציאים מרשות הקדש לרשות הבעל. ולכן יש בזה דין מעילה, כמבואר בחגיגה (י' ע"ב). אבל כאן הב"ד אינם עוברים על השבת, רק הם גורמים שהבעל יעבור על לשבת יצרה, ובכל אופן הב"ד יכולים למגזר בשב ועל תעשה, כמבואר ביבמות (דף צ'):
<b>ולכאורה</b> יש להביא ראי' מהא דכתבו התוס' ב"ב (דף י"ג) ובכמה דוכתי, אהא דקאמר לישא שפחה אינו יכול, והא אם ישא שפחה לא יקיים כיון דהולד מתיחס אחריה כו' מ"מ אומר ר"י דלא כופין לרבו כו' משום פו"ר אם היה יכול לקיים אפי' שבת כל דהו כיון שהוא אנוס עכ"ל. ויש להבין דא"כ גם על שבת הרי הוא אנוס ואמאי כופין. אלא לפי זה אפשר לומר דעל שבת כיון שהאדון גורם שיעבור, א"כ האדון ג"כ עובר ולכן כופין, אך באמת זה אינו דהאדון לא גרם לו לעבור על שבת במה שאחיו או שותפו שחררו חציו. וכן מבואר בדברי התוס' שם בד"ה כופין וא"ת היכי כפינן לשחררו כו' והא דאמר נמי בפרק בכל מערבין דניחא לי' לחבר למיעבד איסורא זוטרא ולא ליעבד ע"ה איסורא רבה, התם משום דקא עביד ע"ה איסורא על ידו של חבר כו' עכ"ל. ואי נימא דהאדון הוא הגורם שיעבור העבד על שבת, א"כ הרי הוא עושה איסורא על ידו של האדון, א"ו דאין הוא הגורם, רק זה ששחרר חציו:
<big>סימן</big> <big>ג'</big>
למע"כ ידידי הרב הגאון חריף ובקי מעמיק ושנון וכו' מהור"ר חיים מעדניק שליט"א
<b>מה</b> שחשש כת"ר בנידון הנשתטית דאינה יודעת לשמור גיטה כמו שחשש הגאון בתשו' עין יצחק. הנה החשש הזה הוא רק לענין אם היא תהיה מותרת להנשא בגט זה כשתתרפא. ובאמת לפי התקנה צריך הבעל לתת לה גט אחר כשתחזור לבריאותה. ויעי' מש"כ אא"ז בנודע ביהודה קמא חלק אה"ע סי' ג'. אבל אין זה מעכב להתירו עתה לישא אשה כשיתירו לו מאה רבנים את חרגמ"ה. ומה שכותבים עתה גט, אף שאינו מועיל להתיר את האשה להנשא בו אח"כ כשתתרפא, מפני חששא של חכמי קושטנדינא המובא במשנה למלך פ"ו מהל' גירושין. זה משום התקנה. וכן מסיק ג"כ בעין יצחק חלק אהע"ז סימן ב':
<b>ומה</b> שכתב כת"ר וז"ל ואולם נ"ל כי כאן דסגורה היא בבית החולים ואינה יכולה לצאת בשום אופן הרי היא משתמרת על ידם ותליא באשלי רברבי במחלוקת רש"י ותוס' בקדושין (מב) יסלח נא כת"ר, דהתם בקטנה שמתגרשת ע"י אביה משום דיד אביה כידה וכיון שאביה יכול לשמור גיטה הוי כמו שהיא יכולה לשמור גיטה והוה משולחת ואינה חוזרת. ולב"ש אינו מועיל מה שיד אביה כידה כיון שהיא אינה יכולה לשמור גיטה הוה משולחת וחוזרת ואין מועיל מה שיד אביה כידה. וזה רק בארוסה, אבל בנשואה אין יד אביה כידה אף לר"ת ולהנך דסברי כותי', ומכל שכן בגדולה, וא"כ מה מועיל שהיא סגורה בבית החולים. זה אפשר שהיה מועיל מטעם גרירה, וזה אסור מדרבנן. אבל לא מטעם שאינה יכולה לשמור גיטה, שאז מה"ת אינה בגדר גירושין:
<b>גם</b> מה שהעיר כת"ר דגבי נשתטית צריכים לכוין שיהיה הסופר השליח להולכה ומצד מגו תועיל השליחות, מגו דנעשה שליח לכתיבה נעשה שליח להולכה עכ"ד. הנה כעין זה הביא דו"ז בספר דורש לציון דרוש שלשה עשר בהגה'. אלא אי בעינן שליחות לכתיבה ג"כ יש לדון איך מצי משוי שליח עתה לכתוב הגט. ועי' במל"מ פ"ו הל' ג' מהל' גירושין. ולפי דברי כמה אחרונים יש כאן חסרון דהוה מחוסר לשמה, כיון דעתה אינה בגדר גירושין:
<b>וראיתי</b> שמקשין על זה שכתב אא"ז בנודע ביהודה קמא חלק אה"ע סימן ג' שהבעל שאשתו נשתטית לא ישבע ע"ד רבים להדיא שיגרש את אשתו כשתחזור לדעה נכונה, מטעם שלא יהא נחשב אונס מחמת השבועה, כמבואר בשו"ע סימן קל"ד סעי' ד' והקשו על זה. הא כתב שם הבית שמואל ס"ק ו' דהיינו כשאינם יכולים לכופו עפ"י הדין צריך שיתירו, כי השבועה הויא ככפיה. אבל בודאי אם הדין נותן לכופו לא איכפת לן בשבועתו עכ"ל הב"ש. וא"כ הכא אם לא יגרשנה, הרי יש עליו איסור חרם של ב' נשים וכופין אותו שיגרש מן הדין. כמבואר באה"ע סי' א' סעי' י' ברמ"א. א"כ מהאי טעמא יכולים להשביעו ע"ד רבים שיתן גט. וכיון דמן הדין כופין אותו לא אכפת לן בשבועתו. ולא קשה כלל. דהא כתב שם בנו"ב דמן הדין גם היא מותרת בהגט הראשון, רק שהיה חושש מטעם שכתב המגיה במשנה למלך פרק ו' מהל' גירושין הל' ג' דכל מלתא דלא מצי עביד שליח לא מצי משוי, כדאיתא בנזיר (דף י"ב). ומכיון שהיא אינה יכולה לשמור גיטה אין יכול לעשות שליח עתה לכתוב לה גט ואף שתירץ זה ושפיר מצי עכשיו לעשות שליח להגט, מ"מ חשש לזה שכשתחזור לבריאותה יתן לה גט חדש. אך להתירו להנשא התירו תיכף בהיתר של מאה רבנים ובהגט שיתן לשליח להולכה לתתו ליד האשה כשתחזור לבריאותה, ואין הכי נמי שבגט הזה שיתן לה השליח היה מתירה גם להנשא בדיעבד. רק משום חששא צריך לקבל עליו לתת לה גט חדש להתירה להנשא. א"כ על זה אין כופין אותו, כיון שאין עליו עוד חרדר"ג של ב' נשים:
<b>ובגוף</b> הדבר שבהג"ה מל"מ דלא מצי לשוי שליח כיון דאיהו לא מצי לגרשה עתה, שאינה בת גירושין בשטותה. וכבר דברו בזה האחרונים. הנה הנראה בזה דלא שייך כאן למימר דלא מצי משוי שליח, כיון דאין העיכוב ממנו ורק דבר מן הצד גורם לזה שהיא אינה יכולה להתגרש. ולא דמי להך דנזיר (דף י"ב) הכי קאמר לי' אי משכחת דמיגרשה קדיש לי' אמרי לא משוי איניש שליח אלא במלתא דמצי עביד השתא במלתא דלא מצי עביד לי' השתא לא משוי, דהתם כיון דאינה מגורשת לא שייך אף לגבי דידיה דין גירושין לגבי דידה, וא"כ לא מצי עביד השתא כלום, וכן נמי גבי הפרה דמקשה שם, כיון דאין כאן נדר, א"כ גם הוא לא שייך בהפרה. וכן הא דבב"ק (דף ק"י ע"א) האי זקן או חולה היכי דמי אי דמצי עביד עבודה עבודתה ועורה נמי תהוי דידי' ואי דלא מצי עביד עבודה שליח היכי משוי. התם נמי כיון דלא מצי עביד עבודה אינו בכלל העבודה ולא מצי משוי שליח לעבוד מכחו, כיון דהוא בעצמו אין לו שייכות בהעבודה. אבל בשוטה היא אשתו ויש לו דין גירושין לגבה. והחסרון הוא רק מצדה שאינה יכולה לקבל הגט. אבל לגבי דידי' אין שום עכוב בהגירושין, ולכן יכול לעשות שליח וכשתתרפא ותחזור לדעתה תקבל הגט מיד השליח:
וראי' לזה מגיטין (דף ע"ח ע"א) נתן לה גט והיא ישנה ניעורה קוראה והרי הוא גיטה אינו גט וכתב הרא"ש בפרק ח' סימן ד' דגרעה מחרשת דישנה לית בה דעת כלל. ומ"מ לא לשתמיט חד למימר דאין יכול לכתוב הגט או לשוי שליח לקבלה בעת שהיא ישנה. והנה לפי שיטת הראב"ד ז"ל דבישנה היינו טעמא דאינו גט משום חסרון דעתה. ולכן הקשה מהך דחרשת דמשמע דלא בעי דעתה. ומשמע דס"ל דישנה בת איגרושי היא. לפ"ז אין מכאן ראי'. אך לפי שיטת הרשב"א בחידושיו בגיטין (דף ע"ח) שכתב וז"ל וישנה אעפ"י שיש כאן דעת העדים, דאינה מגורשת, אין הענין משום דעת, אלא לפי שאין לה יד כלל. וה"ז כנשתטית או שאינה יודעת לשמור את גיטה דאינה יכולה להתגרש עכ"ל. ומ"מ לא לשתמיט להשמיענו דאם ישנה בשעת כתיבת הגט או בשעת עשית השליח שאין כאן גט, א"ו כיון דאין עיכוב מצד הבעל מצי משוי שליח. כן נראה ענ"ד:
<big>סימן</big> <big>ד'</big>
למעלת כבוד הרה"ג החריף ובקי צמ"ס כו' כש"ת נתן יהודה ליב מינצבערג שליט"א מירושלים עיה"ק ת"ו
<b>אשר</b> שאל ע"ד איש ואשה שלא זכו להוליד זרע והלכו לרופא ואחרי הנסיון אמר שהבעל אינו יכול להוליד, אך האשה יכולה להוליד בנים, והאשה בוכה במר נפשה ומבקשת ממנו שיגרשנה, אולי תבנה מאיש אחר, והבעל איננו חפץ לגרשה, ע"כ יעץ להם הרופא להביא ברחמה זרע מאיש אחר, ע"י שפופרת שהמציאו עתה הרופאים, והיא תתעבר ותלד, ושאל אם עפ"י דין שרי למיעבד הכי:
הנה בחלקת מחוקק באהע"ז סימן א' כתב יש להסתפק אשה שנתעברה באמבטי אם קיים האב פו"ר, ואם מקרי בנו לכל דבר ובלקוטי מהרי"ל נמצא שבן סירא היה בנו של ירמי' שרחץ באמבטי כו' עכ"ל. ובב"ש שם סק"י כתב ויש להביא ראי' מש"כ בהגה' סמ"ק והב"ח הביאו ביו"ד ס' קצ"ה אשה מוזהרת שלא תשכב על סדין ששכב עליו איש אחר כן תתעבר מש"ז של אחר, גזרה שמא ישא אחותו מאביו. משמע דהוי בנו לכל דבר כו' עכ"ל. והנה אף דאין האשה נאסרת לבעלה בכה"ג והולד אינו ממזר עי' במשנה למלך פ' ט"ו הל' ד' מהל' אישות. מ"מ שמעינן מזה דאסור לעשות כן דגזרה שמא ישא אחותו מאביו:
<b>וראיתי</b> בספר ברכי יוסף אה"עז סימן א' שדחה לראי' זו של הבית שמואל דהא דכתב בהגה' סמ"ק בשם הר' פרץ גזרה שמא ישא אחותו מאביו דאין אב, מ"מ יש להקפיד מטעם הבחנה, דאיתא ביבמות כו'. ורצונו לומר דהכא הגם דלא שייכא גזרה שמא ישא אחותו מאביו ואין אב, מ"מ יש להקפיד בדין עירובי זרע הבא ממקום אחר עכ"ל. ולפי דבריו אם נתעברה באמבטי אין חשש שמא ישא אחותו מאביו:
<b>אלא</b> לפי דבריו שבאופן זה ליתא הך חששא מ"ט נקט כלל הא דאיתא ביבמות גזרה שמא ישא אחותו מאביו, ואי אעיקר הבחנה דאמרי' שם היכא דיש אב ע"ז מייתי טעמא משום הך גזרה שמא ישא כו' הא הו"ל להביא טעמא דמייתי שם להיות כו' ולזרעך אחריך שצריכים להיות ודאים כמש"כ רש"י שם, ומדמייתי הך גזרה משמע דאהך הבחנה היכא דעיברה באמבטי נמי קאי:
<b>אלא</b> דאף לפי דבריו דלא הוי בנו לכל דבר, מ"מ איכא איסורא להביא ש"ז ברחמה כדי שתתעבר, דהא איכא חששא דאמרינן שם ביבמות (דף מ"ב ע"ב) שייבם אשת אחיו מאמו ויציא את אמו לשוק:
<b>ולכאורה</b> י"ל דהכא בנדון השאלה, דידעינן ממי הוא הזרע שנתעברה, לא שייכא הך חששא, דהא ידוע בבירור שהכניסו הזרע מאחר כדי שתתעבר ממנו וליכא למיחש שמא ייבם אשת אחיו מאמו ויוציא אמו לשוק. דהא ידוע דבעלה אינו אביו, ואף לפי הפוסקים דס"ל דהוא בנו לכל דבר, ליכא חששא שמא ישא אחותו מאביו, דהא ידוע זרע של מי הכניסו ברחמה וממי נתעברה וא"כ ידוע מי הוא אביו:
אמנם זה אינו דהא ברבות הימים אפשר שישכחו מי הוא אביו, ואיכא למיחש כל הני חששות, כדאשכחין ביבמות (דף ל"ז) וביומא (דף י"ח) דלא ישא אשה במדינה זו וישא אשה במדינה אחרת, שמא יקח את אחותו:
<b>עוד</b> איכא איסורא בנדון זה משום הוצאת ז"ל, כמבואר בנדה (דף י"ג ע"ב) ומבואר בש"ע סימן כ"ג דעון זה חמור מכל עברות שבתורה, וא"כ איך יוציא ז"ל ואף שאח"כ יכניסו הזרע ברחמה, א"כ אפשר לומר דאינו לבטלה, זה לא ניתן להאמר, דהא בתחילה הוא מוציא לבטלה, ואף שאח"כ יכניסו ברחמה ואז לא תהי' לבטלה, הא מבואר בהרא"ש בביצה פרק ב' סוף סימן י"ז דאין ליטול פתילה דולקת מנר זה וליתן בנר אחר, דמיד שסלקה מן הנר הוי לי' מכבה ומה הועיל אם חזר והדליק עכ"ל והא התם נמי כונתו להדליק תיכף ומ"מ אסרו והכ"נ כשמוציא ז"ל עביד איסורא ומה שאח"כ יתקנו, מ"מ איסורא קעביד בתחילה, ואפשר ג"כ שלא תסתייע בידם להכניס כל הזרע וישאר לבטלה, ולכאורה אפשר לעשות ע"י נכרי, שיוציא זרעו ויכניסו ברחמה, דהוא אינו מצוה על הוצאת ז"ל עי' בסנהדרין (דף נ"ט ע"ב) תוד"ה והא, אלא לפי דברי הרמב"ן שהביאו הרשב"א והר"ן בחי' נדה דף י"ג ע"ב, משמע דגם נכרי מחויב על השחתת זרע, ועיין במל"מ פרק י' הל' ז' מהל' מלכים:
<b>והנה</b> מכבר היה קשה לי עלה דאיתא ביבמות (דף ע"ו ע"א) ניקב ונסתם כל שאינו נקרי ונקרע פסול ואי לאו כשר כו' היכי עבדינן מייתינן נהמא חמימא דשערי ומנחינן לי' אבי פוקרי ומקרי, ואיך עבדינן תחבולה זאת דניקרי, והא מייתינן לי' שיעבור עברה חמורה זאת, ומצאתי בספר קהלת יעקב ס' ג' דעיקר ההיתר הוא כמו שאמרו גבי חילול שבת חלל עליו שבת אחד כדי שישמור שבתות הרבה, והא תינח משום תקנתא דידי' אמרי' דיעבור הך איסור כדי שיזכה לקיום מצוה, אבל אין אומרים חטא כדי שיזכה חברך, והכא היא אינה מצוה והוא רק כדי שתזכה היא להיות חוטרא לידה, ובזה אסור לו לעבור איסורא רבה, וגבי שבת דאמרינן חלל עליו שבת אחד כדי שישמור הוא שבתות הרבה, התם משום פקוח נפש התירה התורה לאחרים שיעברו, אבל אי לאו פקו"נ לא אמרי' שיעברו אחרים איסורא רבה כדי שתזכה בדבר שאין לה מצוה:
<b>ונראה</b> לי להביא ראיה מהא דיבמות (דף ס"ה ע"ב) דאי אמרה לא בעיא הך איתתא חוטרא לידה ומרה לקבורה דכופין אותו להוציא, וכן אפסקא באהע"ז סימן ק"ד סעיף ו', ואי היה מותר להביא ברחמה זרע מאיש אחר כדי שתתעבר, אמאי כופין, הא יש לה עצה שיהי' לה חוטרא לידה, א"ו מדכופין להוציא ש"מ דאסור למיעבד כן:
<b>עוד</b> נ"ל להביא ראי' דאסור, דהנה בטורי אבן בחגיגה (דף ט"ו ע"א) כתב וז"ל ק"ל דבפ"ק דיבמות תנן ט"ו נשים פוטרות צרותיהן מן החליצה ומן היבום ופריך בגמרא ולתני שש עשרה נשים אמו אנוסת אביו ואפי' לר"י דאוסר באנוסת אביו משכחת לה בדעבר ונסיב ומשני דאי לא קתני. ופריך תו בלא דאי נמי משכחת לה יעקב אנס כלתו והוליד ממנה בן ונפלה קמה ברה ומיגו דהיא אסורה צרתה נמי אסורה, ומשני באחותו דהתירא קמיירי באחותו דאיסורא לא קמיירי. והשתא אם איתא דאפשר להתעבר באמבטי בהתירא משכחת לה נמי אם נופלת לפני בנה ליבום, כגון שנתעברה כלה מחמיה באמבטי, וילדה בן ומת בלא בנים ונפלה קמה ברה עכ"ל, ונשאר בקושי' ולענ"ד נראה לתרץ, דהנה באופן שיעקב אנס כלתו, ע"כ מיירי דידוע בעדים שאנסה ונתעברה ממנו וליכא ספק דנתעברה מהבעל דאי לאו הכי תלינן בבעל, ואי בלא עדים, הא אסורה עלי' אם נתעברה בזנות ואינה נאמנת שנאנסה לדעת הרבה פוסקים ואסורה עלי' וצרתה היא צרת ספק סוטה, אך אם נתעברה באמבטי, דבר זה אפשר לדעת רק על פיה והיא אינה נאמנת על זה דהא אם יש לבעלה אח ולו אשה ומת בלא בנים בודאי אינה נאמנת לאמר דבנה הוא מחמי' כדי שתהי' יבמתה זקוקה לו, דהא היא מחמש נשים שאינה נאמנת להעיד לה, כמבואר ביבמות (דף קי"ז), וממילא אינה נאמנת כלל על זה, ואף אם נדחוק דמיירי באופן שהיתה חבושה בבית האסורים יחד עם חמיה ובודאי נתעברה ממנו, אך לומר שבאמבטי נתעברה ולהכשיר את הולד אין לה נאמנות, דכבר סתר הט"ז דברי מהר"ם פאדווא דהיכי דהיא ברוצה אינה נאמנת להכשיר הולד, ומכש"כ בכה"ג דהולד בודאי אינו מבעלה דאינה נאמנת, וגם בכה"ג אמרי' בחולין (דף י"א) דאין אפטרופוס לעריות:
<b>אך</b> אי נימא דמותר להביא הזרע ברחמה כדי שתתעבר, אם כן אפשר שיהיו עדים על זה, ושפיר משכחת לה בהתירא אם נתעברה מחמיה על ידי מה שהביא זרעו לתוכה על ידי שפופרת. והנה רב אחד העיר דלמא לא ידעו עוד בימי חז"ל שאפשר דבר זה להתעבר ע"י שפופרת, אך זה לא ניתן להאמר, דהא ידעו שאפשר להתעבר באמבטי דהוי ממילא, א"כ ע"י תחבולה כזאת בודאי אפשר שתתעבר, א"ו דגם זה אסור ולא משכחת לה כ"א באיסורא:
<b>ובזה</b> יש לדחות נמי מה שכתב בספר ברית יעקב חלק אהע"ז סימן ד' שהקשה בהך דכריתות (דף ט"ו ע"א) דאיתא התם דאמר קרא ערות אחותו גלה לחייב על אחותו שהיא אחות אביו ואחות אמו. ואמר רב אדא בר אהבה משכחת לה ברשיעא שבא על אמו והוליד שתי בנות וחזר ובא על אחת מהן והוליד בן ובא בנו על אחות אמו שהיא אחותו ואחות אביו שחייב על כל אחת ואחת, דהא משכחת בכה"ג בהתירא שנתעברה אמו באמבטי מבנה והולידה שתי בנות, ואח"כ נתעברה אחת מהן באמבטי מאותו הבן וילדה בן, אזי הבן חייב על אחותו שהיא אחות אביו ואחות אמו. ואפשר משום דגם זה מקרי דאיסורא דמזרע שיצא בלא כונה אינה מתעברת כדמשמע בכריתות (דף י"א) כמש"כ רש"י שם, ובמזיד ומתכוין איכא איסורא כדאמרי' בנדה (דף י"ב), ורשע מקרי עכ"ל. והנה לדידי' אם נתעברה באמבטי רשע מקרי וח"ו לומר כן, לפי מה שהביאו הפוסקים דבתו של ירמי' נתעברה ממנו באמבטי, ופשוט, דאנוס מקרי. ולפ"ז תשאר קשיתו הא משכחת לה בהתירא, אך לפי מה שכתבתי זה ניחא, דאם נתעברה באמבטי א"כ אין כאן עדים שהוא בנו והיא בתו, וא"א לחייבו קרבן על אחות אביו ואחותו:
<b>אלא</b> דיש להקשות דמשכחת לה שנתעברה אמו ממנו ע"י שפופרת וילדה שתי בנות ונתעברה בת אחת ממנו ג"כ ע"י שפופרת וילדה בן, וא"כ נשמע מזה דאיכא איסורא בכה"ג והוי נמי רשיעא והך רשיעא דקרי להבן משום דבא על אחותו בשוגג דאז חייב בקרבן, ומכש"כ בכה"ג דמקרי רשיעא:
<b>ולכאורה</b> לפי מש"כ התו' בכריתות (דף י"א) ד"ה באין היכא דנפל מן הגג ונתקע אנוס הוא משכחת לה בלא רשיעא בנפל מן הגג ונתקע באמו וילדה ב' בנות ואח"כ נתקע באחת מהן וילדה בן, די"ל דהתם לגבי קרבן אנוס הוא על הבעילה, ואף דמשמש מת בלא"ה פטור, כמבואר ביבמות (דף נ"ה) וע"כ מיירי דנתקשה ונפל מן הגג, מ"מ החיוב אינו על הקישוי רק על הבעילה והוי אנוס, אבל מ"מ רשיעא הוא מפני הקישוי, כמבואר בנדה (דף י"ג ע"ב):
<b>אח"ז</b> ראיתי בספר בני אהובה פרק ט"ו הל' ו' מהלכות אישות שהקשה בהא דיבמות (דף כ"ב ע"א) מי שיש לו בן מ"מ פוטר כו' ואמרי' בגמרא מ"מ לאתויי ממזר, ולא אשמעינן לאתויי בן כה"ג דנולד ע"י אמבטי דהוא דבר שאינו מצוי ויכול יותר בלשנא בן מ"מ, אלא ע"כ צ"ל דלכך לא מוקי לי' בהכי משום דתנן וחייב על מכתו וקללתו וכה"ג אי אפשר לחייבו על מכתו וקללתו דמי יעיד דבנו הוא כו' וכי יכולים עדים להעיד שמזה יצא ש"ז לבד עכ"ל, ולפי זה איך תהי' פטורה מיבום בכה"ג דאיך אפשר לדעת שממנו נתעברה, ואם נדחוק לפי דברי המרדכי דגם בממזר לפי דברי הרמב"ם איירי בחבושים בבית האסורים ואם כן גם בכה"ג אפשר לאוקמי כגון שהיו חבושים בבית האסורים ונתעברה ממנו באמבטי ובזה י"ל שיש עדים, וגם הא איכא לאוקמי כגון שהביאו זרעו לתוכה ע"י שפופרת ובזה אפשר שיש עדים שהוא בנו וא"כ חייב גם על מכתו וקללתו. והנלענ"ד דאם בכה"ג כיון דזרעו הוא ובנו כשר הוא אין כאן רבותא לאשמועינן שפוטר אשתו מיבום, דלשון מ"מ מורה דהבן אינו כהוגן כגון שהוא ממזר ואסור לבוא בקהל, בזו אשמועינן רבותא שגם הוא פוטר אשת אביו מיבום:
<b>אגב</b> אודיעו מה שכתבתי בילדותי בהגהותי על ספר סדר הדורות וז"ל בערך ר' זירא:
כתב יוחסין בספר קבלת החסיד שפירש הפרשיות על הקבלה אמר כי ר' זירא ורב פפא לא נודע להם אב כמו לבן סירא כו' אכן מפורש בתענית (דף כ"ז ע"ב) מתקיף לה אבוה דר' זירא כו' ועי' חלקת מחוקק באהע"ז סי' א' אשה שנתעברה באמבטי כו' ובבית שמואל כתב ראי' ממש"כ סמ"ק והב"ח ביור"ד סימן קצ"ה אשה תזהר שלא תשכב על סדין ששכב עליו איש אחר פן תתעבר ח"ו מש"ז ושמא ישא אחותו מאביו כו' א"כ איך נשאו ר"ז ור"פ נשים לדעת הנ"ל דלא נודע להם אב, וברוך השם דנמצא להם אב עכ"ל וכתבתי בהגהותי מה שכתב איך נשאו נשים הא אפשר שנשאו נשים שאביהן כבר מתו בשעה שנתעברה אמותיהם של ר"ז ור"פ וגם לא היו אחים לנשיהם ואין להסתפק ג"כ באחות אביו, אלא דלגבי ר"פ א"א לומר כן דהא הוא ובנו נשאו בנות אבא סוראה בכתובות (דף נ"ב ע"ב) וע"ש בפירש"י, וא"כ היה חמיו חי, אלא די"ל דהוה צעיר מר"פ וא"כ ג"כ ליכא למיחש משום אחותו מאביו, אלא דגם אצל ר"פ מצינו שהיה אביו ידוע, ומלבד הראיות שהביא הגאון המחבר דאביו של ר"ז היה ידוע, הא מבואר בירושלמי ברכות (פרק ז' הל' ג' ופרק ח' הלכה ה') דר' זעירא היה כהן, והוא ר' זירא בבלי, א"כ היה אביו ידוע:
<b>ועוד</b> נראה להביא ראי' מהא דיבמות (דף צ"ז ע"ב) אח מאב ולא מאם כו' אח הוא וברי הוא אחתיה אנא דהאי דדרינא אכתפאי, משכחת לה בכותי הבא על בתו, ומאריך שם באופנים שונים, ולבסוף גבי אנא ואת בני אחי, אנא ואבוך בני אחי, אנא ואמך בני אחי הא בהתירא נמי משכחת לה, ואי נימא דע"י שפופרת אין איסור, א"כ בכל האופנים שחשיב שם משכחת לה בהתירא אף בישראל שנתעברה בתו ממנו ע"י שפופרת, דאין בזה ביאת איסור והולד הוא כשר כמבואר בב"ח ובט"ז יור"ד ס' קצ"ה ובמל"מ שהבאתי לעיל. אלא ודאי דאסור ובהתירא לא משכחת לה:
<b>והנה</b> בירושלמי יבמות (פרק א' הלכה א') איתא דר' יוסי יוסי בן חלפתא ייבם את אשת אחיו כו' ודרך סדין בעל, ובהגה' ציון וירושלים כתב וז"ל:
ובתשובה כתבתי דמזה ראי' למה שנשאלתי מק"ק בריגל זה רבות בשנים לענין ביאות אסורות חייבי לאוין וחייבי כריתות, אי גם כשבעל דרך מלבוש עובר עכ"ד. והנה תשובתו בזה לא ראיתיה, אך אי נימא דמיירי כפשוטו, דבעל דרך סדין והסדין הפסיק בינו לבינה, הא הוה כמו משמשת במוך וא"א שתתעבר באופן זה. ובין לשיטת רש"י ובין לשיטת ר"ת ביבמות (דף י"ב) אסור, ועיין בבית מאיר באעה"ז סימן כ"ג ובתשו' רעק"א סימן ע"א. א"ו דכונתו דדרך סדין דהיה מנוקב, והזרע בא לתוך רחמה, רק דהסדין הפסיק בין האבר לבשרה, כדי שלא יהנה מבשרה. אבל מ"מ דרך ביאה הוא זה, ואינה דומה להא דמכניסים הזרע ברחמה ע"י שפופרת דאין זה דרך ביאה כלל, ובתחילתו מוציא ז"ל:
<b>ובעיקר</b> ספיקו אם בעריות נחשבת זו לביאה, אין ראיה מכאן דאפשר לומר דנהי דאין זו דרך ביאה כשמפסיק מלבוש, מ"מ ביבמה כיון דהזרע בא לתוך רחמה, דרך הנקב שבסדין ותתעבר מזה אפשר דזהו גם כן דרך הקמת שם. ויש להעיר מחולין (דף ע') כרכו בסיב, והוה בעיא דלא אפשטא מכיון דלא נגע ברחם אם הוא בכור, ועיין ברמב"ם פרק ד' הל' י"ז מהל' בכורות דהוה ספק בכור, ובפסחים (דף קט"ו ע"ב) כרכן בסיב ובלען אף ידי מצה לא יצא, והא לא תקשה אמאי לא יצא בודאי וגבי בכור היא אבעיא דלא אפשטא, דגבי בכור הוא ספק אי אויר רחם מקדיש או נגיעת רחם מקדיש, אבל גבי אכילה, הא אפשטא בחולין (ק"ג ע"ב) דהנאת גרונו בעינן, ואי כרכו בסיב ליכא הנאת גרונו, ועיין במשנה למלך פרק י"ד הל' י"ב מהל' מאכלות אסורות, ואכמ"ל:
<b>ומה</b> שכתבתי לעיל בהא דיבמות (דף ע"ו) דמייתינן לי' להוצאת ז"ל משום תקנתא דידי' בכדי שיוכל לישא אשה ולקיים מצו' פו"ר, א"כ אפשר לומר באופן שאומרים הרופאים דהבעל אינו יכול להוליד בדרך הטבע, רק באופן שיכניסו זרעו ע"י שפופרת, אפשר דזה מותר. דהא מסיק הבית שמואל שבאופן זה קיים פו"ר. ולגבי הבעל אינן חששות האחרות דכתיבנא לעיל. ועיין בבית שמואל סימן כ"ה ס"ק ב' שהניח בצ"ע כעין זה. ובשו"ת שאילת יעב"ץ ח"ב סימן מ"ג כתב דאיסור ז"ל הותר מכללו לצורך מצוה. ובשו"ת אבני נזר חלק אבע"ז סי' פ"ג האריך להתיר באופן אם צריכים הרופאים לקחת הזרע לבחינה שיהיה דש מבפנים וזורה מבחוץ. ובנד"ז יש לצרף דאם אינו ראוי להוליד באופן טבעי דאין לגבו איסור ז"ל כמו שכתב שם:
<big>סימן</big> <big>ה</big>
לידידי הרב הגאון החו"ב כו' ר' יהושע בוימעל שליט"א
<b>מה</b> שכתב עלה דכתבתי בתשובתי ע"ד הולדה מלאכותית שזה אסור גם מטעם הוצאת ז"ל, ואף שמוציא הזרע כדי להכניס ברחמה אין לומר דזה לא הוה לבטלה, דהא עכ"פ בשעת הוצאה הוה לבטלה, והבאתי ראי' מהא דכתב הרא"ש בביצה פרק ב' סוף סי' י"ז דאין ליטול פתילה דולקת מנר זה וליתן בנר אחר, דמיד שסלקה מן הנר הוי לי' מכבה ומה הועיל אם חזר והדליק, וכתב כת"ר ע"ז דלא דמי דשם האיסור הוא הכיבוי, והכא האיסור הוא הוצאת ז"ל, וכיון שמוציאו ע"מ להכניס ברחמה לא התחיל האיסור של לבטלה עכ"ל כת"ר. והנראה שדעת כת"ר היא דאזלינן בזה בתר מחשבתו ולא בתר המעשה. ואין הדבר כן דבענין זה אזלינן בתר המעשה, דאף שמחשבתו היא דלא תהיה לבטלה מפני שאח"כ יכניס ברחם, מ"מ המעשה מקודם היא לבטלה, דלפי הבנת כת"ר צריכין ג"כ לומר איפכא, אם המעשה אינה לבטלה, רק דמחשבתו היא שתהיה לבטלה ואח"כ היא נעשית לבטלה באופן זה יהי' מוכרח לומר דזה יהי' לבטלה, לפי הבנת כת"ר, והא מוכת אפכא מדברי התוספות ביבמות (י"ב ע"ב) ד"ה שלש, דלפי שיטת רש"י דשלש נשים מותרות לתת מוך, א"כ הרי הוא יודע שהוא מוציא ז"ל, ולר"ת דמותרות לתת מוך לאחר תשמיש, א"כ יודע הוא שמוציא ז"ל שאח"כ תשחית היא, ואעפ"כ מותר כיון דמעשה הוא דמשמש כי אורחי', לכן מצדו מותר, אף דיודע שהאשה תשחית זרעו, ועי' בים של שלמה יבמות פרק א' סי' ח' דס"ל דמותר לתת מוך אף קודם תשמיש:
<b>ועוד</b> ראי' מכתובות (ע"ב ע"א) שתמלא ונופצת ובשיטה מקובצת שם דמשו"ה מוציאה דאמרה בעינא חוטרא לידה ומרה לקבורה, משמע דאי לא אמרה הכי אינו מוציאה, וכן הוא ביו"ד סימן רל"ה סעיף ד' והיא אינה רוצה לעשות אחד מאלו הדברים עכ"ל. משמע דאם היא רוצה ש"ד, ואמאי הא הוא אמר לה על מנת שתהא ממלאה ונופצת, וא"כ כונתו היא שמוציאה לבטלה, וא"כ הלא היא עוברת על לפני עור כשנופצת דגורמת שיעבור על הוצאת ז"ל והא הוא ג"כ אומר שתעשה כן, א"ו דהעיקר הוא אם המעשה הוא כך שמוציא לבטלה, אבל כשמשמש כדרכו, אף שכונתו שתהיה לבטלה לא אכפת לן. והא בנדה (דף מ"ג) מבואר דעיקר האיסור הוא רק בשעה שנעקר מן הגוף, וכן מפורש בתוספות הרא"ש ביבמות (דף י"ב) דלא מקרי השחתת זרע אלא במי שגורם ע"י חימום שמוציא ז"ל בין האיש בין האשה, אבל אחר שנעקר הזרע מן הגוף אין בו השחתה עכ"ל וממילא נמי אם בשעה שנעקר הוא לבטלה, אין מועלת כונתו שאחרי כן לא תהיה לבטלה:
<b>ואדרבה</b> לענין כיבוי כתבו האחרונים לתרץ קושית הט"ז באו"ח סימן תק"ב ס"ק ג' שהקשה על הרמ"א שכתב דמותר ליקח עץ הדולק מצד זה של מדורה ולהניחו מצד אחר, הואיל ואין מכוין לכיבוי, ובסימן תקי"ד פסק המחבר דאסור לקחת פתילה מנר הדולק אפילו ליתנה בנר אחר, שהרי כשמוציאה מיד הוא מכבה אותה, ותירצו דהתם הוא לצורך אוכל נפש, דצריך שתתבשל הקדירה בכל הצדדים וכיבוי לצורך אוכל נפש שרי, א"כ התם אזלינן בתר כונתו אם הוא לצורך אוכל נפש, דהתם מלאכת מחשבת אסרה תורה:
<b>ולענ"ד</b> נראה לתרץ דבסימן תק"ב גבי עץ הדולק שכח הדליקה הוא מהעץ בעצמו א"כ כל שלוקח העץ עם השלהבת אין זה ברור שיכבה עד שיניחנו בצד האחר של המדורה, ואין כאן פסיק רישא. אבל בסימן תקי"ד שהמקור לזה הוא מהרא"ש בביצה שהבאתי בתשובתי, התם כח ההדלקה הוא מהשמן, ואם יוציא הפתילה מהשמן הוא בודאי מכבה. ונראה שזאת היא כונת המרדכי שהביא הב"י בסימן תק"ב אם לוקח אדם אוד מן המדורה להאיר בלילה, לא דמי למסתפק מן הנר עכ"ל, ולא כתב הטעם מפני מה לא דמי, ונראה שכונתו היא כמו שכתבתי דבנר עיקר כח ההדלקה הוא מהשמן וכשמסיר הפתילה הרי זה כיבוי, מה שא"כ באוד שאפשר שלא יכבה. שוב ראיתי שיש לכוין זה בדברי הפרי מגדים סימן תקי"ד במשבצות זהב. ועוד הא כתבתי בתשובתי דאפשר שלא יכניסו כל הזרע וישאר לבטלה. וראי' לזה מהא דכתב בספר אלי' רבה תקי"ד ס"ק ח' לתרץ קושית הט"ז דנטילת פתילה אסור דא"א שלא יטיף טיפה לאבוד ולכך אסור משום מכבה, וה"נ מה שתלך לאיבוד הוה לבטלה:
<b>גם</b> מה שכתב עלה דכתבתי להביא ראי' מהא דאם אמרה דבעינא חוטרא לידה דכופין אותו להוציא, ואם ישנה עצה זאת שתלד ע"י שפופרת אמאי כופין, ע"ז כתב כת"ר דיש לפקפק דכיון דרק מיעוטא דמיעוטא שנקלט הזרע באופן זה וגם מה שהרופאים אומרים שיש חשש סכנה בדבר ואיך אפשר לתת לה עצה כזאת עכ"ל כת"ר, איני יודע מי הגיד לו כן. כי ראיתי מה שכתבו הרופאים דאין כל חשש סכנה אם רופא מומחה עושה זאת. וגם כ' דאפשר שיצטרכו להביא הזרע ברחמה פעמים אחדות כדי שתתעבר, כמו דאין אשה מתעברה מכל ביאה וביאה, אבל לא כתבו דרק מיעוטא דמיעוטא יכולה להתעבר בדרך זה:
<b>ומה</b> שכתב כת"ר שבספרו שמדפיס כעת כתב לתרץ קושית שארי הגאון ר' יהודה בכרך ז"ל שזכיתי לשבת על כסאו בסייני, בחולין (י"א) דמייתי ראי' דאזלינן בתר רובא ממכה אביו ואמו דמאי מייתי מאמו, ותירץ כת"ר דאי לא אזלינן בתר רובא א"כ שמא באמבטי נתעברה, ולפי דברי הט"ז באהע"ז סימן א' דרק לחומרא הוה בנו ולא לקולא ואינו מתיחס אחריו וא"כ פטור על הכאתו וממילא פטור גם על אמו, כמבואר ברמב"ם פ"ה מהל' ממרים עכ"ל כת"ר, לכאורה דבר חכמה אמר בזה, אך באמת אם ליחוש שמא באמבטי עיברה, הא יש לאוקמי דחייב על הכאתו היכא דידוע שלא רחצה באמבטי בעת שעיברה ממנו, אלא דיש לומר דלמא אביו אינו עושה מעשה עמך ופטור על הכאתו וממילא פטור גם על אמו, והנה שארי הגאון הנ"ל תירץ דאם נימא ליחוש דלמא לאו אביו א"כ אמו אינה עושה מעשה עמך ושפיר נפקא לן גם מאמו, הא איכא לאוקמי שעשתה תשובה ואז חייב על מכתה, כמבואר ביבמות (כ"ב ע"ב) ובדוכתא טובא, אך לפי דברי הרמב"ם אף שעשתה תשובה, כיון דאביו לא ידעינן שעשה תשובה, א"כ פטור גם על הכאת אמו:
<b>אמנם</b> כבר הוכחתי בחבורי משנה שלמה על הרמב"ם, דדינו של הרמב"ם הוא דוקא בגר או בעבד שאין לו חייס, דכן מבואר בירושלמי יבמות (פרק י"א הל' ב') אבל בישראל אף בשלא עשה תשובה חייב על אמו, דהוה כשתוקי דחייב על אמו, כמבואר שם בירושלמי ופסק כן הרמב"ם בפ"ה הל' ט' מהל' ממרים דבשתוקי אם ידעינן מי הוא אביו חייב עליו:
<b>אלא</b> דפשיטות י"ל דאי לא אזלינן בתר רובא א"כ שמא מנכרי או מעבד נתעברה, ובאופן זה אם פטר על הכאת אביו פטר נמי על הכאת אמו, ולהכי קאמר אתיא ממכה אביו ואמו:
<big>סימן</big> <big>ו'</big>
בע"ה אח"ס תרס"ב לפ"ק הראזאווע יצ"ו. כבוד הרה"ג מהור"ר מרדכי מאיר נ"י הרב דק' הרעסק יצ"ו
<b>אחדש"ט</b><b>,</b> הנני להשיבו דבר על אודות אשר שאל בדבר האשה שאמרה שנאנסה מנכרי. באמת לא היה ברצוני להשיב דבר בענין כזה, ודבר זה צריך להפתר בזקני הדור המפורסמים דפקיעי שמייהו, ואנכי עודני צעיר לימים, ולא לי לחוות דעה בענינים כאלה. אך לרוב הפצרת כת"ר לא יכולתי להשיב פניו. ומה גם בהודיעו אותי כי אלה שזכו לשם הנם משתמטים ולא יחפצו להשיב לשואלם דבר. ומונעים בר. אמרתי אם במקום שבעלי תשובה עומדים אין צדיקים כמוהם רוצים לעמוד ומה יעשה רב באחת מערי ישראל אם נקרה לפניו ענין כזה. ועד אנה יחכו אלה העלובים. לכן הנני להשתדל לכתוב הנלענ"ד בענין זה בע"ה. ומה' אבקש כי יורני שלא אכשל ח"ו בדבר הלכה, גל עיני ואביטה נפלאות מתורתך:
<b>ואלה</b> דברי כת"ר בשאלתו עובדא הוה פ"ק אשר אשה אחת שבעלה עבד בצבא, השכירה את עצמה למשרתת וילדה בן קיימא, והודית שנאנסה ונבעלה מעכו"ם אחד, ובלא הודאתה לא היינו יודעים שנאנסה ונבעלה מאחר, יען כי שני חדשים אחרי שנאנסה בא בעלה והיה שבעה שבועות בביתה. ויש להסתפק שהוא בן שבעה מבעלה, והכל תלו העבור בבעלה לולי הודאתה:
<b>והנה</b> לכאו' אנו צריכים להאמינה כיון דיש לה מגו דאי בעיא שתקה ולא היינו חושדים אותה ל דהיינו תולים עוברה שהוא בן שבעה מבעלה. אלא דיש לדון בנד"ד כיון דקודם שבאה לבית דין הגידה לפני כמה אנשים שאין העובר מבעלה וא"כ אח"כ כשבאה לפני ב"ד אין לה מגו דהו"ל מיגו למפרע לדעת הרא"ש ז"ל בתשובה כלל ס"ו סי' ח' שכתב בשטר שהי' חתום בעדים קרובים וטען הלה אמת כי לקחתי קנין אבל היה בשביל מעות של צחוק דלא מהימנינן לי' בהאי מגו דאי בעי אמר לא הקניתי כלום. כיון דאיכא עדים שהקנה ואע"ג דפסולים נינהו מ"מ ניחא לי' למימר טענה זו שאין העדים יכולים להכחישו, והכ"נ נהי דאין אלה העדים ששמעו מפיה יכולים להעיד מ"מ לא ניחא לה להכחישם עתה כיון שכבר הודית בפניהם שאין העובר מבעלה:
<b>אך</b> יש לעיין בדבר בהא דאמרינן הפה שאסר הוא הפה שהתיר אם הוא מטעם מיגו וא"כ כל הדברים המבטלין את המיגו מבטלין גם היכא דאמרינן הפה שאסר הוא שהתיר, או לא דמי למיגו דיותר סברא להאמינו היכא דהפה שאסר הוא שהתיר מבמיגו. וגם היכא דלא אמרינן מיגו אפשר דאמרינן הפה שאסר הוא הפה שהתיר. ולכאורה מהך דאיתא בכתובות (ט"ו ע"ב) ומודה ר' יהושע באומר לחבירו שדה זו של אביך היתה ולקחתי' הימנו שהוא נאמן שהפה שאסר הוא הפה שהתיר וקאמר עלה בגמ' וקאמר ר' יהושע לר"ג בהאי מיגו דהכא מודינא לך וא"כ משמע דהפה שאסר הוא הפה שהתיר אינו אלא מיגו כשאר כל מיגו. אלא דיש לדחות דהתם מסיק מ"ש האי מיגו מהאי מיגו הכא אין שור שחוט לפניך התם הרי שור שחוט לפניך ולפי פירש"י דמיירי דאין תובעו א"כ באמת למסקנא הך מיגו דהפה שאסר הוא הפה שהתיר הוא מעולה יותר משאר מיגו ולפי דברי התוס' שם דמיירי שתובעו א"כ באמת אין הך הפה שאסר הוא הפה שהתיר דמי לשאר דוכתי דאמרינן הכי רק דבשאר דוכתי פיו לבד אוסר ואין אחר תובע כלל לכן איכא למימר דיש לזה חשיבות יותר משאר מיגו. מה שאין כן כאן שתובעו הוה כשאר מיגו דעלמא. ובתוס' ב"ק (דף ע"ב) כתבו בד"ה אין לך בו וז"ל והא דאמר בפ"ב דכתובות שניים החתומים על השטר ואמרי קטנים או אנוסים היינו כו' אם אין כתב ידם יוצא ממקום אחר הרי אלו נאמנים האי לאו מיגו הוא שאין השטר מתקיים אלא על פיהם והפה שאסר הוא הפה שהתיר כו' ועי' ג"כ מש"כ בכתובות (דף י"ח ע"ב) תוד"ה הרי. והנה שם לא הוי מיגו דשתקי דע"כ שואלים להם ע"ד הקיום וצריכים להשיב. ובנד"ד הא אין שואלים לה כלל ואילו שתקה לא היינו יודעים כלום ועל פיה נתודע המעשה מכש"כ שאין זה מיגו ככל שארי המיגו דעלמא. ומשמע מזה דהפה שאסר הוא הפה שהתיר יש לו חשיבות משאר מיגו וגם בשיטה מקובצת ב"ב דף ל' ובחי' הרמב"ן שם משמע דגם למפרע אמרי' הפה שאסר הוא הפה שהתיר, אף כי מיגו למפרע לא אמרינן, דבש"מ שם כתב עלה דהקשו התוס' שם דלא מהימן לומר קמי דידי זבנה ממך מגו דאי בעי אמר בתחילה לא היתה שלך מעולם דמגו למפרע לא אמרי' כתב וז"ל ואם תתמה איך לא נאמר כאן פה שאסר כו' כי לא נאמר הפה שאסר אלא בדבר האוסרו מידיעתם כגון שדה זו של אביך וכגון א"א הייתי לפי שנא' אמת אמרו הרי היו יכולים לשתוק ויהיו בחזקתם אבל זה האיש שמע מפי אחר כי של זה היה מתחילה ובאמת ראוי הוא להאמינו כו' עכ"ל. והרמב"ן בחידושיו כתב דבאמת נאמן לומר כך וכך אמר לי פלוני מיגו דאי בעי אמר לאו דידך היא. אלא דהתם הודאה לא הודאה גמורה עכ"ד. וא"כ הא אמרי' גבי הפה שאסר הוא הפה שהתיר גם למפרע. ולפ"ז הוא עדיפא משאר מיגו. וכן משמע בשיטה מקובצת כתובות דף ט"ו דהפה שאסור הוא הפה שהתיר חשוב יותר משאר מיגו. ונ"ל עוד דדבר זה במחלוקת שנוי' עי' במלחמות להרמב"ן ז"ל בגיטין פרק הנזקין בסוגיא דשני כיסים כתב ת"ל ועוד יש דבר קשה בפירושו של בעל המאור ז"ל שאם מתוך דברו טענו פטור הוא מן הדין לדברי הכל דהוה לי' הפה שאסר הוא הפה שהתיר, אלא שיכול הוא לתלות באילן גדול בכך שמקצת הראשונים אומרים שאין דין מיגו לפטור מן השבועה והוא יהא מפרת על מדותם לומר שאפי' בכאן שטענתו בעצמה טענת שמא היא כיון שמתוך הודאתו של זה נעשית ברי נשבע ורחוק הוא עכ"ל, ונלע"ד דבהא פליגי דבעל המאור מחשיב הך דהפה שאסר הוא הפה שהתיר רק כמיגו וכשם שאין מיגו פוטר משבועה כך לך דהפה שאסר כו' אינו פוטר משבועה. והרמב"ן ז"ל לשיטתו בחי' לב"ב ס"ל דהפה שאסור הוא הפה שהתיר חשוב יותר ממיגו ולכן דאף להנך דס"ל דמיגו לפטור משבועה לא אמרינן. מ"מ הפה שאסור הוא הפה שהתיר פוטר אף משבועה דהוה עדיפא משאר מיגו:
<b>והנה</b> הש"ך בחו"מ סימן ק"ח ס"ק ז' מפקפק בהא דהפה שאסור הוא הפה שהתיר ומשוה אותו אותו לשאר מיגו, וכבר השיג ע"ז בקצוה"ח שם ס"ק ד' ובסימן צ"ז ס"ק י"א. וגם מה שהקשה הש"ך ממה שכתבו התוס' ב"ב (דף ה' ודף ע') שתירצו שם בדרכים אחרים ולא תירצו דשם הוה ג"כ הפה שאסור כו' ולא דמי לשאר מיגו, הנה התם לא דמי להך הפה שאסר שבנידון דידן, דהתם אי שתק היה המלוה תובע ומשו"ה הוה כשאר מיגו, אך היכא דאי שתק לא היתה כל תביעה, א"כ בכל אופן בכעין זה אמרי' הפה שאסר הוא הפה שהתיר:
<b>ובר</b> מן דין הא כתב בספר נתיבות המשפט בחו"מ סימן פ"ב דהך דהרא"ש מיירי דוקא היכא דחתמו בשטרא ועדי השטר מפקי לקלא ושפיר דימה אותו הרא"ש בתשו' למיגו במקום קלא אבל בשאר דוכתי אמרי' מיגו נגד עדים פסולים, א"כ אין נד"ד ענין לדברי הרא"ש ז"ל:
<b>ומלבד</b> זה נלענ"ד דלא דמי להך דינא דהרא"ש ז"ל דהתם הך דהשטר תחת ידו תבעו ועליו להשיב דבר. ואם היה משיב לא הקניתי כלום היה מכחיש העדים, שבאמת הם יודעים שלקח קנין. וניחא לי' שלא להכחישם. אבל בנד"ד מ"מ היה לה לשתוק דבשתיקתה איננה מכחשת אותם כלל. דהא העדים שאמרה לפניהם לא היו באים להעיד כיון דאין עדותם מועיל. וגם זה אינו קרוא הכחשה כיון דכל ידיעתם אינה רק ממנה ואינה יראה להכחישם כיון דאינם יודעים האמת, ואף שהודית בפניהם, דלמא היתה משטה בם. ופשוט הוא דטעמו של הרא"ש הוא דזה הוה כמו מיגו דהעזה. ובנד"ד דאי בעיא היתה שותקת. בשתיקה לא שייך העזה כמובן, ושפיר אמרינן מיגו. ובאמת היתה יכולה להכחישם ועי' ברא"ש שבועות פרק ד' סי' י"ז מש"כ הרמב"ן ז"ל. שוב ראיתי אח"ז שכבר דבר בענין זה בדברי הרא"ש אא"ז בנו"ב תנינא חלק אע"ז סי' י"ח ד"ה ועוד אחת יע"ש שכתב בענין זה בדרכים אחרים:
<b>אלא</b> דאם ראו אחר שלשה חדשים לעבורה שהוכר עוברה א"כ לית לה מיגו דאם נימא דבן שבעה לבעלה הוא, היתה הכרת העובר בתרי חדשים ותלתא אחר הבעילה כדאמרינן בסנהדרין (דף ס"ט) והכא אם הוכר העובר לשלשה חדשים לאחר שנאנסה א"כ היתה הכרת העובר חדש אחד לאחר שבא הבעל וזה א"א אם לא שהיתה מעוברת מקודם. וא"כ לית לה מיגו. אלא דכל זה אין אנו צריכים לחקור כיון דהכרת העיבור בעיא בדיקה כדאי' ביבמות (דף מ"ב) ויע"ש ברש"י ז"ל ומילתא דלא רמיא עלי' דאינש לאו אדעתי'. ואף כי בכתובות (דף י"ג) איתא אף לזו יש עדים שהרי כריסה בין שניה. ובר"ה (דף כ"ה) האיך מעידין על אשה שילדה ולמחר כריסה בין שניה. וגם בתשו' מימוניות הנספחות להרמב"ם הל' אישות סי' כ"ה משמע להדיא שלא היו עדים על הלידה רק שראו אותה בבטן מלאה דר' שאלתיאל ובניו העידו שם על הלידה נחשבים לעד אחד. התם בסוף עיבור קמיירי דודאי ניכר אבל בתחילת ההכרה דהיינו ג' חדשים ליולדת לתשעה ותרי ותלתא ליולדת שבעה צריך בדיקה:
<b>אך</b> יש לדייק מהא דיליף (נדה דף ח') דהכרת העובר הוא ג' חדשים מתמר, והתם הא הוכר עיבורה סתמא לכל, דבודאי לא עלתה על דעתם לבדוק אותה בסימניה, אלא די"ל דהתם לא בסתמא ידעו שהוכרה עיבורה, רק שהיא בעצמה הודיעה מזה, כמבואר במד"ר בראשית פרשה פ"ה, מלמד שהיתה מטפחת על כריסה ואומרת מלכים אני מעוברת גואלים אני מעוברת ת"ל במתנות כהונה וגם הנה, כי מי הגיד להם לבריות שהיתה הרה, אף על פי שהעובר ניכר לשלשה חדשים, ה"מ לאשה עצמה שיודעת שהיא הרה ולאחרים אינו ניכר עכ"ל:
<b>והנה</b> לכאורה משמע ביבמות (דף ל"ז ע"א) דאף בלא בדיקה בסתמא נמי ניכר עוברה, דקאמר רוב היולדות לתשעה עוברה ניכר לשליש ימיה והאי מדלא הוכר עוברה לשליש ימיה איתרע לה רובא, וכן כתב בהגה' מצפה איתן שם ת"ל נראה דדוקא בהכרת העובר בסתמא קאמר הכי, אבל בהכרה שע"י בדיקה אמרי' דאי לא מנכרי' בסימניה כדרך נשים לשליש ימיה ודאי בר בתרא הוא, וכדמוכח לקמן (דף מ"ב) גבי הא דפריך וכי מלו ג' חדשים ליבדקה עכ"ל והנראה דאין הוכחה מזה דבסתמא נמי יש הכרת העובר לאחר שלשה חדשים, דהא כיון דיבמה לאחר ג' חדשים ודאי בדק בסימניה אם יש הכרת העובר, ועוד הא מדמספקא לי' אי הוה בן תשעה לראשון או בן שבעה לשני, א"כ לא הוה הכרת העובר גם אח"כ עד חמשה חדשים, דהא השני יבמה לאחר שלשה חדשים, ואם היתה מעוברת מהראשון ע"כ היתה הכרת העובר להדיא עד חמשה חדשים לעוברה, ואת ליכא לספוקי שהיא מעוברת מהשני, דאף אי בר שבעה הוא לא היתה הכרת העור עד שני חדשים ותלתא מעיבורה מהשני, אבל לא מקודם, ומדספקינן דלמא הוא בן שבעה לשני, ע"כ שלא היתה הכרת העובר כלל עד חמשה חדשים:
<b>אלא</b> דלפי זה גם בנד"ד יש לומר דנהי דתיכף לאחר שלשה חדשים לעיבורה לא הוכר העובר בסתמא רק על ידי בדיקה, הא כשעברו ארבעה או חמשה חדשים ודאי שהוכר עוברה להדיא, א"כ לית לה מיגו, אלא די"ל דנהי דהתם גבי היבמה דעד חמשה חדשים ותלתא ודאי היה ניכר העובר אם מהראשון הוא, אך בנד"ד שבא בעלה שני חדשים לאחר עבורה, ואם היתה מתעברת מבעלה וילדה לשבעה, א"כ אף אם הוכר עוברה להדיא לאחר ארבעה חדשים מעוברה היתה יכולה להסתיר הריונה עד ד' חדשים ועשרה ימים שאז הוה זמן הכרת העובר ליולדת לשבעה, ובכל אופן הא לא באו כלל עדים לפנינו להעיד שהוכר עוברה מקודם ושפיר אית לה מיגו דאי בעיא שתקה ולא היו חושדין אותה ותלו העובר בבעלה:
<b>שוב</b> ראיתי בתשובת רעק"א סי' כ"ט שכתב דאי אמרינן רוב היולדות לתשעה עוברה ניכר לשליש ימיה. היינו דניכר בהכרת העין לבד בלא בדיקה בדדין או בהילוך בעפר תיחוח. ועל פי מה שכתבתי אין הוכחותיו מוכרחות, בטלה דעתי:
<b>אבל</b> מ"מ נראה דאף דאיכא הכרת העובר תיכף לשליש ימיה, היינו דוקא כשמסתכלים היטב, וכן כתב אא"ז בנודע ביהודה מ"ת אהע"ז סי' י"ט ת"ל ולא עוד שגם בשליש ימיה ממש הכונה בהכרת העובר שניכר קצת, אבל שיהיה כריסה בין שניה הוא דבר שאי אפשר תיכף בשלשה חדשים:
והנה ידוע מחלוקת הראשונים אם אומרת נאנסתי היכי דאין לה מיגו אם נאמנת ואא"ז בנודע ביהודה תנינא אהע"ז סי' י"ט ובפני יהושע בכתובות פסקו כרבינו יונה דנאמנת אך בתשובת כנסת יחזקאל פסק להחמיר בעובדא ששהתה בלא בעלה יותר מי"ב חדשים, אך בנידן דידן שיש לה מיגו גם הוא יודה דנאמנת, והנה אני מסופק אם אשה אמרה לבעלה נטמאתי דאמרי' עיני' נתנה באחר ואין מאמינים לה אך אם יש רגלים לדבר נאמנת כמבואר סוף נדרים ובאהע"ז סימן קט"ו סעיף ו'. אם ילדה לשבעה או דשהתה לילד עד י"ב חדש, אם זה מקרי רגלים לדבר, כיון דרוב נשים לתשעה ילדן ואינן שוהות ומיעוטא יולדות לז' ושוהות, אם נימא דרוב מסעייא דזנתה ונאמנת דהוה רגלים לדבר דקושטא קאמרה או דגם בזה אמרינן עיני' נתנה באחר ואינה נאמנת, ובאיזה תשובות מהאחרונים משמע דגם בזה אמרינן עיני' נתנה באחר, אך הדבר צריך תלמוד, וכעת אני טרוד:
<b>ואשר</b> אני חושש בנד"ד דכפי הנראה התיחדה עם הערל ולפ"ז יש לחוש לדעה השני' שברמ"א אהע"ז סי' קע"ח סעיף ג' דאם נתיחדה אבדה המיגו הואיל ונתיחדה שלא כדין:
<b>אלא</b> דכת"ר לא כתב אם היה שם יחוד באמת, ואם ישנם עדים על היחוד, דאפילו לדעת רבינו שמחה שבמרדכי פ"ב דכתובות דס"ל דאם נתיחדה אבדה חזקת כשרות, מודה מיהא דעדי יחוד בעינן, ואיך הוה היחוד צריכים לחקור דלפי דברי החכמת אדם פתח פתוח לרשות הרבים, היינו אפילו לחצר שיש שם ג' ב"א, ובשו"ת הרדב"ז ח"א סי' קכ"א וז"ל שאלת ממני אודיעך דעתי בענין היחוד אשר הזכירו חכמים בכל מקום, אם צריך שיהי' פתח הבית או החדר סגור או אפילו פתוח כו', תשובה כבר נשאלתי על כיוצא בזה פעם אחרת והעליתי שגדר היחוד הוא שיהו שניהם במקום אחד שאם ירצה לבעול לא יראה אותם אדם כו' ומאריך שם הרבה ולבסוף מסיק ת"ל הרשב"א ז"ל בתשובה סי' תרנ"א והגפת דלתות שאמרת אין זה יחוד עד שיהיה בית נעול דתרעא טריק בירושלמי שער נעול במנעול משמע וטעמא כל שאינו במנעול ירא הוא שמא יכנס אחר שלא ברשות, וכענין הנהו עובדי דפרק בתרא דמס' ע"ז ביין נסך עכ"ל, וא"כ אם לא היה הדלת נעול במנעול אפשר דאין זה יחוד:
<b>ואומר</b> אני דאף אם היו עדי יחוד ג"כ אין לומר שאבדה חזקת כשרות דידה. דטעמא דהאי מילתא מבואר במרדכי שם דכיון דהיא עוברת על דת ונתייחדה אבדה חזקת כשרות. וא"כ לפי המבואר בחו"מ סי' ל"ד סעיף כ"ד דאז נפסל לעדות רק אם עבר על דברים שפשט בישראל שהם עבירה, וא"כ בזמן הזה שאם אתה אומר שאשה העוברת על איסור יחוד אבדה חזקת כשרות שלה א"כ כמעט לא הנחת בתו של אברהם אבינו יושבת תחת בעלה שיש לה חזקת כשרות, דבזה"ז אינן יודעות מאיסור יחוד כלל שהיא עבירה בפני עצמה, וחושבות שזהו רק גדר שלא יאנסו, וא"כ אשה המתיחדת אינה חושבת שעשתה איסור כלל ומשו"ה לא אבדה חזקתה והויה כקוברי המת ביו"ט ראשון שאינם נפסלים לעדות וכן ראיתי בתשו' רעק"א סי' צ"ו שכתב וז"ל ועוד נ"ל לדון בעיקר הדבר אחר שמבואר בח"מ סי' ל"ד בראו קושר ומתיר בשבת ולא הודיעו לו תחילה שאסור תולין שלא ידע שהוא מלאכה א"כ י"ל דהשחתה בתער דנתפשט בעו"ה אצל הרבה לא חשב שזהו איסור כ"כ עכ"ל, וה"נ בזה"ז שמתיחדים עם הנכרים ונוסעים בדרך יחד עמם ואין חוששים כלל לזה אינן יודעות כלל שעושות איסור ואינן אובדות חזקתן בזה. ואף שבמרדכי שם כתב וראבי"ה התירה דמשום יחוד לא הפסידה מגו שלה דאטו כולה נשי דינא גמירי כדאיתא פ"ק דקדושין (דף י"ב), משמע דרק ראבי"ה ז"ל התירה מטעם זה אבל לא רבינו שמחה, היינו בזמניהם שהנשים היו נזהרות מלהתיחד ואעפ"כ קאמר ראבי"ה דכולה נשי לא דינא גמירי אבל בזה"ז דחזינן דרובן מתיחדות בעו"ה גם רבינו שמחה יודה דלא אבדה מיגו שלה:
<b>אחר</b> זמן רב ראיתי בשו"ת ברית יעקב חלק אהע"ז סימן נ"ה שכתב ג"כ וז"ל ועוד כיון דנשי לא דינא גמירי כמ"ש הראבי"ה במרדכי וביותר בדורנו שאינן נזהרים בזה קלקלתן תקנתן לא אבדה חזקת כשרות דידה עכ"ל וזהו ממש כמו שכתבתי לעיל:
<b>ובכלל</b> לא ידעינן אם עברה על איסור יחוד, דדלמא בא הנכרי פתאם בלא ידיעתה ואנסה ואין מושיע לה:
<b>מכל</b> זה נראה דאם הבעל מאמין בצדקת אשתו דקושטא קאמרה ואם עד עתה התנהגה כשורה כבנות ישראל הכשרות יש להתירה לבעלה, ואם יסכימו לזה עוד שני רבנים מובהקים, גם אני נמנה עמהם להתירה לבעלה:
והנני ידידו דוש"ת, <b>חיים</b> <b>פישל</b> <b>עפשטיין</b> חופ"ק
<big>סימן</big> <big>ז'</big>
בע"ה ר"ח שבט תרס"ב, לפ"ק הראזאווע, יצ"ו. כבוד ידידי הרב הגדול מהור"ר מרדכי מאיר נ"י רב בק' ׂׂׂהארעסׂק
<b>מכתבו</b> קבלתי בשבוע זה, ובמחילה מכבודו שלא ירד לעמקם של הדברים, וכל דבריו דחוים הם:
<b>מה</b> שכתב עלה דכתבתי דלכאורה אין להאמינה במיגו מדכתב הרא"ש בכלל ס"ו סי' ח' דלא אמרי' מיגו בעדים פסולים והכא הודית לפני כמה אנשים קודם שבאה לב"ד, וע"ז הקשה כת"ר דבבבא קמא (דף כ"ח) דפריך הגמ' על ר"י דסבר לא עבד אינש דינא לנפשי', משור שעלה על גבי שור חבירו להרגו ושמטו ומת פטור מאי לאו במועד דליכא פסידא, והקשה בספר פני יהושע שמא מיירי דאין לו עדים שנגח ואפילו במועד איכא פסידא, וכתב כת"ר שראה באחרונים שתרצו דאי בלא עדים שוב ליכא פסידא דהרי יכול לתפוס השור ויהי' נאמן לטעון כדי דמיו כההיא עזי דאכלי חושלי בבבא בתרא (דף ל"ו) ולדברי הרא"ש דלא אמרי' מיגו במקום עדים פסולים תקשה דלמא מיירי כשיש עדים פסולים על הנגיחה ואז תו לא מהני תפיסה דהא אינו נאמן במיגו, ולכן כתב כת"ר דאין כונת הרא"ש משום דאין כאן מגו מפני שאין חפץ להכחיש עדים פסולים, רק כונת הרא"ש היא דס"ל דהמיגו צריך להיות טענה יותר טובה מהטענה ההיא שטוען ואסתי' לי' מלשון הרא"ש שכתב מ"מ ניחא לי' למימר טענה זו, דמלשון ניחא לי' משמע דכיון דניחא בטענה זו תו לא אמרי' מיגו אף דטענת המיגו הוה ג"כ כמו הך טענה. דלדברי הרא"ש אמרי' מיגו רק היכא דטענת המיגו עדיפא מהך טענה שטוען עכשיו אבל לא מפני שאין חפץ להכחיש עדים פסולים, עכ"ד כת"ר. וכל דבריו שלא בהשגחה, ואפתח במה דסיים. דהא דכתב דכונת הרא"ש דבעינן דטענת המיגו תהי' עדיפא מהטענה שטוען עכשיו, ולא מפני דאין כאן מיגו מפני דאינו חפץ להכחיש עדים הפסולים, הא הרא"ש כתב מפורש וז"ל ומ"מ ניחא לי' למימר טענה זו שאין עדים יכולים להכחישו עכ"ל. וא"כ הא מפורשים דבריו דמשום דהני עדים הפסולים יכולים להכחישו אינו רוצה לטעון הך טענה ולא אמרינן מיגו, וא"א לומר דכונת הרא"ש כמש"כ כת"ר:
<b>ובכלל</b> אין דבריו מובנים, שכתב דכונת הרא"ש היא דס"ל דהמיגו צריך להיות טענה יותר טובה מהטענה ההיא שטוען. ולפי דבריו לכן לא אמרינן מיגו בזה, משום דהמיגו אינה טענה יותר טובה. ולא עיין בדברי הרא"ש, כי דברי הרא"ש מוסבים רק היכא דאין השחוק ידוע ומפורסם אלא על דברי שמעון ולא מהימנינן ליה בטענה זו, אע"ג דאיכא הכא מיגו דאי הוה בעי אמר לא התנתי לו כלום, לא מהימנינן ליה בהאי מיגו, כיון דאיכא עדים שהקנה, אע"ג דפסולים נינהו, מ"מ ניחא לי' למימר טענה זו שאין העדים יכולים להכחישו עכ"ל הרא"ש בתשו'. וא"כ בהך טענה שטוען עתה אינו נאמן וטענת המיגו היא יותר טובה. דאי הוה טעין אותה היה נאמן, דהשטר אין בו ממש, כיון שנעשה בעדים פסולים כמוש"כ הרא"ש שם, ורק משום הכי אינו מיגו משום דלא ניחא ליה לטעון טענת המיגו דיצטרך להכחיש העדים הפסולים:
<b>ומה</b> שכתב כת"ר דהראשונים חקרו אם בטענות מיגו בעינן שהמיגו תהי' טענה יותר טובה מהטענה שטוען עכשיו, והביא ראי' מכתובות (דף י"ב ע"ב) דלמא עד כאן לא קאמר ר"ג התם אלא היכא דאיכא מיגו ופירש"י שם כגון משארסתני נאנסתי כו' דאמרי' מיגו דאי בעי' טענה טענה מעלייתא מהך כו' דלא קא פסלה נפשה מכהונה וקא אמרה נאנסתי דקא פסלה נפשה מכהונה כו' נאמנת עכ"ל מוכח לכאו' דבעינן טענה מעלייתא עכ"ד כת"ר והנה ראי' זאת כבר רמוזה בנתיבות המשפט סימן צ"ב ס"ק ב', אך אמינא לי' לכת"ר דבאמת הך דהמנינן במיגו ע"כ צריך להיות טענת המיגו טענה טובה מהך טענה שטוען עתה, והיינו אם בהך טענה שטוען עתה לא מהמנינן לי' בלא מיגו, אמרי' מיגו דאי טעין הך טענה דהיה נאמן בה שוב מהימנינן לי' גם עתה, וא"כ טענה דמיגו טענה מעלייתא היא לגבי' מהך טענה, כיון דנאמן בה, אף דלעיקר הדבר לא היה מרויח כלל אם היה טוען טענת המיגו כמבואר בהרבה מקומות, ומהך דמיגו לחצי דבר לא אמרינן, דמשמע רק לחצי דבר לא אמרינן מיגו, משום דמפסיד יותר מבהך טענה שטוען עתה. אבל אם אינו מפסיד אף שאינו מרויח אמרי' מיגו, ומעוד הרבה מקומות משמע כן, אך יש ג"כ צד מיגו דאף אי טעון טענת המיגו לא מהמנינן לי', בזה אמרי' מיגו דאי טעון טענה מעלייתא דהיה מרויח בה, דאז אף דלא מהימן בהך טענה, מ"מ אמרי' למה לו לטעון הך טענה דאינו מרויח בה הרבה היה לו לטעון טענה אחרת שהיה מרויח יותר, וא"כ מסתברא דטען עתה אמת, ונאמן. וא"כ התם בכתובות הא אם אמרה מוכת עץ אני אטו נאמנת לרב נחמן דקאמר ע"כ לא קאמר רבן גמליאל התם אלא דאיכא מיגו, הא בודאי לא היתה נאמנת, רק דהשתא דטענה משאירסתני נאנסתי אמרי' מסתברא דקושטא אמרה דאי בעיא לשקר היתה אומרת שקר יותר טוב לה דהיינו מוכת עץ אני, אבל במיגו לטענה שנאמן בה, היינו מעליותא מה שהיה נאמן בהטענה ההיא, וא"כ בנדון דינו של הרא"ש שטען דעשה קנין אלא שאמר שהמעות הם מעות של צחוק והשטר היה בעדים פסולים, וא"כ אף דיש לו מיגו לטענה שנאמן בה היינו לומר לא קבלתי קנין והיה נאמן מ"מ כתב הרא"ש דאין זה מיגו, דלא ניחא לי' להכחיש העדים אף שפסולים הם, והנה עי' בנתיבות המשפט שם בסימן צ"ב ס"ק ב' שכתב ג"כ דכל מיגו אינו רק לטענה מעלייתא כדאמרי' בכתובות (דף י"ג) מגו דמוכת עץ דיש לה מאתים או דלא פסלה נפשה מכהונה, וא"כ הכא דאין להם שום נ"מ בין שטענו שנתנו למלוה או ללוה מה מגו הוא זה עכ"ל, התם ג"כ ניחא, דמיגו צריך להיות או מטענה שאין נאמן לטענה שנאמן והוה מעליותא הא דהיינו מאמינים לו בהך טענה אף דאינו מרויח בה יותר ממה שמרויח אם מהימנינן ליה בהך טענה שטוען עכשיו, או אם המגו הוא ג"כ לטענה שאינו נאמן אז צריך להרויח יותר בטענה זו דהמגו, וא"כ באופן שאף בטענה זו שטוען עכשיו מהימנינן ליה וצריכים אנו משום צד אחר למגו, וא"כ הוה הטענה שטוען טענה שנאמן בה וטענת המגו היה ג"כ נאמן בה וא"כ מאי מעליותא דטענת המיגו ע"כ צריך להרויח בה יותר משהיה מרויח בטענה שטוען עכשיו, ולכן בנתיבות המשפט דהתם אין זה מגו דהא בטענה זו שטוענים עכשיו שנתנו למלוה נאמנים אף בלא מגו. וטענת המגו דאדרינהו ללוה ג"כ נאמנים והמגו צריך כדי להאמינם בתורת עדות לגבי מלוה, ושפיר הקשה שם מאי מגו הוא זה כיון דסוף סוף נאמנים בשתי הטענות, ומה ירויחו בטענת המגו ולכן אין זה מגו:
<b>ואהא</b> דהביא בשם האחרונים שתרצו את קושית הפני יהושע דאי שלא בעדים אכתי אין לו פסידא דיכול לתפוס ולטעון עד כדי דמיו במגו דלקוחים הם בידי, ואין להקשות לכאורה הא הגודרות אין להם חזקה, ורק בעיזי אמרינן ב"ב (דף ל"ו) דכיון דמסירי לרועה יכול לטעון עד כדי דמיהם, דהא רב נחמן גופי' אמר בכתובות (דף פ"ד ע"ב) דגם בתורי יכול לטעון מחיים תפיסנא לי' במגו דלקוחים ומקשה שם והאמר ר"ל הגודרות אין להם חזקה ומתרץ שאני תורא דמסירי לרועה:
<b>ובאמת</b> דאי אתית לפלפל ולאוקמי בכה"ג יש להקשות עוד על תירוץ האחרונים שהביא כת"ר, דלמא מיירי שאין שור המזיק שוה כשור הניזיק ושוב אית לי' פסידא, וכת"ר דחה זה דהא סוף סוף כשלא ידחפנו לשור המזיק יאבד המזיק דמי שורו דיצטרך לשלם בעד שור הניזיק א"ו דשוה יותר עכת"ד כת"ר. ומלתא דפשיטא לי' לכת"ר יש לדבר בזה הרבה לענ"ד:
דאף דסוף הנזק לבא מ"מ אם קדם הוא והזיק יש גונא דמחייב, דהנה בהך דאמר רבה בב"ק (י"ז ע"ב) זרק כלי מראש הגג ובא אחר ושברו במקל פטור, כתבו התוס' שם נראה דאם זרק אבן או חץ על הכלי ובא אחר וקדם ושברו דפשיטא דחייב, כו'. וסברא פשוטה היא לחלק בין זורק אבן לזורק כלי עצמו עכ"ל וכ"כ רבים מהראשונים, ועי' בש"ך חו"מ סימן שפ"ו ס"ק כ"ח. ופשוט דזה שדחף את השור אף דסוף סוף יאבד המזיק דמי השור מ"מ לא דמי לזרק כלי דיותר יש לדמות לזרק אבן או חץ על הכלי דה"נ לא נעשה מעשה בגוף השור במאומה. ובב"ק (דף י') בהך דחמשה שישבו על ספסל ולא שברוהו ובא אחד וישב עליו ושברו, מסקנת הראשונים דאם בשבילם היה נשבר בשתי שעות ובשבילו נשבר בשעה אחת ואפשר שהיו עומדים קודם תרתי שעה ולא היה נשבר, הלכך עתה שנשבר בחדא שעתא בשביל כולן הוא וכולן חייבים, ועי' שם בנמוקי יוסף וא"כ ה"נ אם לא דחף את השור להרגו דלמא לא הרג את שורו של ניזק או לכה"פ הזיקו אבל לא המיתו, ועכ"פ לא היה מתחייב לשלם דמיו של כל השור:
<b>ובקצות</b> החושן סימן ש"ץ כתב עלה דכתבו התוס' ונראה דאם זרק אבן או חץ על הכלי ובא אחר וקדם ושברו פשיטא דחייב. ולא שייך כאן מנא חבירא תבר. דאי אזלינן נמי הכא בתר מעיקרא לא משכחת בצרורות חצי נזק וסברא פשוטה היא לחלק בין זורק אבן לזורק כלי עצמו עכ"ל התוס'. וכתב בקצוה"ח וז"ל אמנם מדברי הרא"ש נראה דגם בזורק חץ אזלינן בתר מעיקרא, שכתב בכיצד הרגל גבי התיזה ברשות הרבים והזיקה ברשות היחיד חייב וז"ל ואע"ג דגבי דרסה על הכלי ונתגלגל למקום אחר ונשבר אסיקנא לעיל כרבה דבתר מעיקרא אזלינן. הכא לא אזלינן בתר מעיקרא, אלא אחר המקום שנעשה בו הנזק, דגלי קרא ברגל ובער בשדה אחר והביעור היה בחצר הניזק עכ"ל. ואי נימא לחלק בין זרק חץ לזרק כלי. א"כ מאי קשיא ליה מדרבה דהא התם התיזה ברה"ר דאינו אלא צרורות וה"ל זורק חץ, אלא ודאי דהרא"ש אינו מחלק בין זורק חץ לזורק כלי עכ"ל. והנה בנימוקי יוסף כתב בשם הרא"ש לחלק בין זרק אבן או חץ על הכלי ובא אחר ושברו דחייב לבין זורק הכלי עצמו, וא"כ תקשי דברי הרא"ש אהדדי:
<b>עוד</b> כתב בקצוה"ח וז"ל וכן משמע מדברי הנמוקי יוסף פרק כיצד הרגל גבי אשו משום חציו ז"ל ואי קשיא לך א"כ היכי שרינן עם חשיכה להדליק את הנרות כו' לא קשיא שהרי חיובו משום חציו כזורק החץ שבשעה שיצא החץ מתחת ידו באותה שעה נעשה הכל ולא חשבינן לי' מעשה דמכאן ולהבא, דא"כ ה"ל למפטריה דאנוס הוא כו' וה"נ אם מת קודם שהספיק להדליק את הגדיש ודאי משלם מזיק מאחריות נכסיו דהא קרי כאן כי תצא אש כו' אלא כמאן דאדליק מעיקרא ע"ש, ומשמע מזה דגבי חץ ה"ל כאילו אתעבד מעשה עכ"ל, והא מדהביא בנימוקי יוסף לחלק בין זורק אבן או חץ לזורק הכלי עצמו ושתיק להא, משמע דמודה בזה דיש לחלק, וא"כ לפי זה תקשה דידי' אדידי':
<b>והנראה</b> לענ"ד בזה, דהנה בעניני נזק יש שני אופנים נזק דמגופו ונזק מכחו. והנה באדם אין נפקותא בין נזק דמגופו לנזק שמכחו, דבכל אופן חייב בכולי נזק, אך לגבי בהמה יש נפקותא בין נזק מגופה ובין נזק דמכחה. דנזק שהוא מכחה יש דהוה צרורות דהלכתא גמירי לה דחצי נזק משלם, אך מכל מקום מזיק נקרא בשעה שהוא עושה את הנזק. רק כשהוא עושה הנזק בגופו אז תיכף נתברר שנעשה הנזק, אך בההיזק שמחמת כחו אין הנזק נתברר רק אחר שיעשה, אבל עכ"פ אז נתברר שהוא מזיק מעיקרא כשהתחיל פעולת הנזק, דאין סברא לומר דנעשה מזיק אח"כ כשנתברר אם מכחו נעשה ההזק דאז אינו עושה בפועל כלל, וזו היא הבנת דברי התוס' דבזרק כלי מראש הגג ובא אחר ושברו דפטור השני, משום דתיכף בשעת זריקתו ברור הוא שישבר, וכמו שכתב הרמב"ם בפרק ז' מהל' חובל ומזיק הל' י"ב שלא שבר אלא כלי שסופו להשבר מיד בודאי, וא"כ בתחילת פעולת הזריקה ברור הזיקו, מה שאין כן בזרק חץ או אבן דהשבירה היא רק מכחו ואף שאם ישבר הכלי מהחץ או מהאבן שחייב הזורק כל הנזק, כמבואר ברמב"ם פרק ו' הל' י' מהל' חובל ומזיק ובטור ושו"ע חו"מ סימן שפ"ו סעי' א', מ"מ קודם השבירה אין הדבר ברור שישבר דאפשר שיקלטנו הרוח את החץ ולא יפול על הכלי ולא ישברנו. ומשו"ה כשקדם אחר ושברו חייב, דלא שייך כאן מנא תבירא תבר, דלא היה ברור שישבר, אך כשישבר מחמת החץ אז הזורק חייב ונעשה מזיק מתחילת זריקת החץ. וזה הוא מה שכתבו התוספות דאי אזלינן נמי הכא בתר מעיקרא, היינו לומר דזהו הזיקא מגופו ולא מכחו, לא משכחת בצרורות ח"נ, דבנזק מגופו אין דין צרורות, אלא ע"כ דזה הוא נזק שמכחו ובאדם חייב נזק שלם ובבהמה הוה דין צרורות בנזק שמכחו וחייב חצי נזק. אבל עכ"פ מזיק הוה מתחילת הזריקה.
<b>ולא</b> תקשה מהא דשבת (ק"ב ע"א) דזורק ונזכר קודם שנח פטור, א"כ לא נגמרה מעשה הזריקה מתחילת זריקתו, דהתם לגבי שבת בתנאי החיוב בעינן עקירה והנחה, וכיון שנזכר א"כ ההנחה לא היתה בשוגג ולכן לגבי שבת פטור, אבל לענין מזיק פשוט הוא דחשבינן מתחילת הפעולה, דאם לא כן. הא אח"כ הוא אנוס וליפטור כמש"כ הנמוקי יוסף:
<b>וזאת</b> היא ג"כ כונת הרא"ש ז"ל בפרק כיצד הרגל סימן ב' שכתב וז"ל ומסקינן דהתיזה ברה"ר והזיקה ברה"י חייב, ואע"ג דגבי דרסה על הכלי ונתגלגל למקום אחר ונשבר אסיקנא לעיל כרבה דבתר מעיקרא, הכא לא אזלינן בתר מעיקרא, אלא אחר המקום שנעשה בו הנזק, דגלי קרא ובער בשדה אחר והביעור היה בחצר הנתק עכ"ל, והיינו דאסיקנא דבתר מעיקרא אזלינן, היינו אז הוא נעשה מזיק, א"כ אם נעשה מזיק ברה"ר ורגל פטורה ברה"ר, אם כן איך יתחייב על ההיזק אף כשנעשה ברה"י, הא עיקר חיובו הוא משעת הפעולה שעשה, אף שחיובו נגמר בשעת השבירה, מ"מ עיקר חיובו הוא במקום פטור, וע"ז מסיק הרא"ש דגלי קרא ברגל דחייב היכא דהוה הביעור היינו גמר הפעולה, ואם היא נעשית בחצר הנתק חייב, ואף דהוה צרורות ובשעה שהתזיה ברה"ר לא היה בר הזיקה, דהא לא נעשה עוד מעשה ההיזק ברה"י ואפשר שמה שהתיזה לא יפלו ברה"י דהוה כמו זורק חץ דג"כ לא ברי הזיקו, מ"מ כשנגמר ההיזק חייב והוה מזיק מהתחלת הפעולה כמש"כ לעיל, ולפ"ז לא תקשה על הרא"ש אף שהוא ס"ל ג"כ כהתוס' בהך דזורק חץ:
<b>וגם</b> על הנימוקי יוסף לא קשה, דכיון דמזיק הוא משעת התחלת הפעולה, א"כ אז הוה עיקר זמן חיובו, וכיון שהדליק הנר בשעת פטור, א"כ התחלת פעולתו היתה בפטור ולא יתכן שיתחייב אח"כ מה שהנר דולק בשבת, דנהי דבזורק חץ על הכלי ושברו כשנפל החץ עליו הוא חייב, היינו דגם בתחילת פעולתו היינו בשעת זריקתו הוא נעשה מזיק, א"כ כשנגמר הזיקו הוא חייב דהוה חיוב מתחילת הפעולה אבל אם תחילת הפעולה היא בפטור גמור כהדלקת הנרות עם חשכה שעושה הפעולה בפטור לא יתכן שיתחייב על מה שנמשך אח"כ מפעולתו, אבל בזורק חץ על הכלי ובא אחר ושברו ס"ל להנימוקי יוסף שהאחר חייב, כיון שלא היה ברי הזיקא מהחץ. והזורק פטור מפני שלא נגמרה פעולת הזיקו שיתחייב ולא דמי להך שכתב הרא"ש גבי התיזה, אף שגם שם נעשה מזיק במקום פטור, משום דגבי רגל הוא גזה"כ ובער בשדה אחר, ואף היכא דנעשה מזיק במקום פטור גזה"כ הוא שיתחייב על גמר ההיזק אם נעשה במקום חיוב:
<b>ומה</b> שכתב שם בקצוה"ח וכן מוכח מדברי הטור ושו"ע סימן תי"ח סעי' י', ז"ל עשה האחד אש ובא אחר והוסיף אם יש במה שעשה הראשון כדי שתגיע למקום הראשון חייב ע"ש ומשמע דאינו חייב אלא הראשון ולא השני, ואי נימא דזורק חץ ובא השני ושברו השני חייב, א"כ באש דהוי נמי משום חציו ואמאי אינו חייב השני, או עכ"פ יתחייבו שניהם, כיון דלא אזלינן בתר מעיקרא בזורק חץ עכ"ל. הנה לפי מה שכתבו התוס' (בב"ק דף י' ע"ב) ד"ה מאי קעביד, באמת אם השני הרבה בחבילות אם יש גם במה שהרבה השני לשרוף גם השני חייב, וכן הוא בשיטה מקובצת ובחידושי הרשב"א שם, אבל אם השליך עץ אחד בתוך אש גדולה אינו בדין שיתחייב ע"ש. דזה לא דמי לזרק חץ על הכלי ובא אחר ושברו דהמוסיף עץ אחד לא עשה ההיזק, ובכלל לא דמי, דבבא אחר ושבר הכלי, א"כ אסתלקו מעשה הראשון שזרק החץ ולא פעל כלום בהכלי, אך אם עשה האחד אש ויש במה שעשה כדי שתגיע למקום שהלכה אף שהשני הוסיף עוד אש, הא לא אסתלקו מעשה הראשון והוא בעצמו גמר פעולתו:
<b>ולכאורה</b> הדבר במחלוקת שנוי' שהנה התוס' בב"ק (דף מ"ה ע"א) ד"ה השתא הקשו לפירש"י וז"ל שם ועוד דאם הוא פטור כשתופסים אותו מאליהן כשתופסים אותו בידים נמי פטור דסוף סוף אפי' לא היה מתפיסו בידים היו תוספין אותו מאליהן ולא הפסידו בעלים בהתפסתן כלום עכ"ל, וא"כ לרש"י מיחייב אף דסוף סוף עתיד הנזק לבא. ויעי' במשנה למלך פרק ג' הל' ד' מהל' גזילה ואבידה בד"ה עוד הקשו שמתרץ דעת רש"י דנהי שאם תפסוהו ב"ד פטור ולא מצי אמר אמאי לא ערקתה לאגם מ"מ עדין הדבר היה באפשרות שהשומר יוליכנה לאגם ויצלנה מיד ב"ד וכיון שכן לא דמי לההיא דרבינו דשאני התם שאותו הכלי סופו היה להשבר מיד ובודאי וכמ"ש שם רבינו אבל הכא אינו מוכרח שב"ד יתפסו אותו עכ"ל. ועכ"פ לדברי רש"י דבחששא כי האי חייש שמא לא בא ההיזיק ולכן חייב כשקירב הזיקו מכש"כ הכא דאפשר שלא המיתו רק תבל בו לבד ואפשר דבהא גם התוס' מודים. לפ"ז שוב אפשר דשור המזיק אינו שוה כשור הנזיק ושוב אדחי'. לי' תירוץ האחרונים שמביא כת"ר. ופשוט לענ"ד דהכא ל"ל סוף סוף היה בא לידי היזק, דכיון דהוא היה יכול להציל ההיזק אם היה שומטו ע"כ חייב, דעכ"פ מחויב היה להציל גם אותו מהיזק מדין השבת אבידה, ואף דאם ישב ולא עשה כלל היה נפסד מ"מ כיון דהיה יכול להצילו באופן שלא יהי' לו הפסד ולא הצילו אלא אדרבה הפסידו בידים חייב, ובהא ניחא הא דסתמו הפוסקים דדחפו לעליון חייב. דאי כדברי כת"ר היה להם לפרש דזהו דוקא אם העליון שוה יותר מהתחתון אבל אם אינו שוה יותר אז פטור דסוף סוף היה נפסד, ולפי מה שכתבתי ניחא דבכל גונא חייב כיון דיכול להצילו מהפסד אם היה שומטו וחייב להצילו מדין השבת אבדה משא"כ בהך שהקשו התוס' בדף מ"ה דהתם אין מצוה להעריקו לאגמא:
<b>ולבר</b> מהא מה שהקשה כת"ר לשטת הרא"ש דלא אמרינן מגו בעדים פסולים דלמא מיירי שעדים פסולים ראו הנגיחה, וא"כ לגבי נגיחה ליכא עדים ואיכא פסידא, אך לתפוס אינו יכול דאינו נאמן שוב במיגו דלקוחים דהא איכא עדים פסולים שתפס. והא הרמב"ם כתב בפרק ו' הל' ו' מהל' חובל ומזיק שור שעלה על גבי שור להרגו ברשות המזיק שהוא בעל התחתון כו' ובא בעל התחתון ושמט את שורו להצילו ונפל עליו ומת הר"ז פטור עכ"ל וע"ש במ"מ וכ"כ המחבר בחו"מ סימן שפ"ג וכיון שהוא ברשותו מקודם ודלמא ראו עדים בעת שבא לרשותו, אך את הנגיחה לא ראו ושוב אינו יכול לטעון לקוח הוא בידי כמבואר בחו"מ סימן ע"ב סעיף י"ח ברמ"א:
<b>אלא</b> דלענ"ד איני יודע איך יצאו דברים אלה מפה קדוש הגאון בעל פני יהושע דבפשטות לק"מ. דהמקשה דקאמר מאי לאו במועד, צריכין להבין מאי דוחקי' לאוקמי במועד וע"כ מטעם שהקשה אהא דמשני לא בתם, אי הכי אימא סיפא דחפו לעליון ומת חייב ואי בתם אמאי חייב, ולהכי סבר דע"כ במועד קמיירי וכסברת התוס' כיון שאינו בהול היה לו לשומטו ולא לדוחפו, ואי נימא דמיירי באין עדים א"כ תקשה נמי דאף אי מיירי במועד בלא עדים מ"ט דחפו חייב כיון דגם במועד בלא עדים הוא בהול כיון דאית לי' פסידא אלא ע"כ דאית לי' עדים קמיירי, ומשני לא בתם קמיירי ואעפ"כ חייב משום שהיה לו לשומטו, וא"נ דיכול להיות במועד בלא עדים, כיון דמיירי רק בגוונא דאית לי' פסידא, וכן כתב בפשיטות בשיטה מקובצת שם דבמועד אם אין שם עדים דינו כמו בתם:
<b>עוד</b> כתב כת"ר אהא דהבאתי ראי' דהפה שאסר הוא הפה שהתיר עדיף משאר מגו מכתובות (דף ט"ו) מאי שנא האי מגו מהאי מיגו הכא אין שור שחוט לפניך התם הרי שור שחוט לפניך והקשה כת"ר ע"ז ותוכן דבריו דהש"ך בחו"מ סימן פ"ב בכללי מגו מביא קושית הב"ח אהא דקאמר מאי שנא האי מיגו מהאי מיגו והקשה הב"ח דהל"ל דהכא בשדה לא הוה מגו להוציא והתם הוה מגו להוציא ולכך לא ס"ל לר' יהושע מגו זה וכתב כת"ר שראה באיזה אחרונים שתירצו דקושית הגמרא היא למ"ד כנסה בחזקת בתולה ונמצא בעולה אין לה כלום והוי מקח טעות וקידושין חוזרין ואי נימא דר"י ס"ל דאפילו בשור שחוט נמי אמרי' מגו ורק מגו להוציא לא אמרינן, א"כ קשה אדתני ומודה ר"י בשדה כו' דהוא מענין אחר, לתני בהך ענינא גופא ומודה ר"י אף דלענין כתובה אינה נאמנת, אבל היכא דתבע לכסף קידושין נאמנת ואינה צריכה להחזיר דהו"ל מגו להחזיק אלא ע"כ לדידי' לא נ"מ בין להוציא בין להחזיק ומשו"ה הוצרך לחלק בין שור שחוט בין אין שור שחוט, וא"כ למ"ד כנסה בחזקת בתולה ונמצאת בעולה יש לה מנה לא צריך לשנוי הכא אין שור שחוט התם שור שחוט, אלא התם הוה מגו להוציא א"כ לזה המ"ד אין להביא ראי' שהפה שאסר הוא הפה שהתיר עדיף משאר מגו דלדידי' לא צריך לשנויי הכא אין שור שחט כו' עכת"ד כת"ר. והנה כת"ר מרבה לפלפל בדרך עקום, ודבריו אינם מוכרחים כלל. גם לפי מה שמקשה כת"ר על ראי' זו הא הבאתי עוד ראיות חזקות ומפורשות שהפה שאסר הוא הפה שהתיר עדיף משאר מיגו, ואם באנו רק לפלפל בלי להעמיק לאמיתו של הדין אין אנו מספיקין. אך גם על מה שהקשה כת"ר אמינא לי' שאין אני אחראי להנהו אחרונים שמביא כת"ר במכתבו. וקושית הב"ח כבר היא מתורצת בטוב טעם בדברי הש"ך שם. וגם לדבריו אטו למ"ד כנסה בחזקת בתולה ונמצאת בעולה יש לה מנה מוכרח הגמרא לתרץ דהתם הוה מגו להוציא, כיון שאין הכרח לומר דלדידי' האי תירוץ דהכא, אין שור שחוט לפניך, ליכא לתרץ, מאן לימר לן דאף דלדידי' מתרץ הכי, דהוה תירוץ יותר מרווח. ובר מהא הא על כרחך למאן דאמר כנסה בחזקת בתולה ונמצאת בעולה, אין לה כלום גם לדברי כת"ר. הא ע"כ מתרץ הגמרא הכא אין שור שחוט. ולפי"ז הא סתמא דגמרא ס"ל דהפה שאסור הוא הפה שהתיר עדיף משאר מגו. וראייתי קמה וגם נצבה:
<b>ומלבד</b> זאת אמינא לכת"ר שתירוצם של האחרונים שהביא אינני מבין. שמה שהקשו דאי לא אמרי' מגו להוציא א"כ למ"ד כנסה בחזקת בתולה ונמצאת בעולה אין לה כלום והוה מקח טעות וקידושין חוזרין לא הול"ל מודה ר"י בשדה זו כו' דהוה מענין אחר אלא הול"ל מודה ר"י אם תובע לכסף הקידושין שנאמנת כיון דהמגו הוה להחזיק. הא התם אף בלא מגו נאמנת כיון דהיא יש לה חזקת ממון. ועי' בתוס' כתובות (דף ע"ו ע"ב) ד"ה כלה בבית אביה לקידושין שכתבו מפורש דלר' יהושע לענין קדושין נאמנת ואף דהתם לענין מומין אין לה מגו, וא"כ איך שייך למתני ומודה ר"י כיון דר"י רק בעניני מגו קמיירי ובקידושין אף בלא מגו נאמנת:
<b>גם</b> מה שכתב על הא דכתבתי שדבר זה תלוי במחלוקת הרמב"ן והרז"ה אין כדאי להשיב כי אילו ראה את דברי הרמב"ן והיה מדייק במה שכתבתי לא כתב דבריו בזה:
<b>עוד</b> הקשה אהא דכתבתי שאם היה הכרת העובר שלשה חדשים משעה שנאנסה ליכא לספוקי בבן שבעה מבעל כיון דאז לכה"פ היה צריך להיות הכרת העובר שני חדשים ותלתא. והקשה כת"ר מנדה (דף ח' ע"ב) דהכרת העובר של יולדת לשבעה הוא ג"כ בשלשה חדשים, אמינא תרי פירוקי. חדא שאני לא כתבתי להחלט שדינא הכי, אלא אף לפי מה דסלקא אדעתין דצד הפחות של הכרת העובר של יולדת לשבעה היא ב' חדשים ותלתא והכא א"א לספוקי כיון דהכרת העובר משעה שנאנסה היה חדש אחר שבא בעלה, ועוד אני תמה על כת"ר שכתב בזה"ל ותמוהין לי מאד דהא גמרא מפו' היא בנדה (דף ח' ע"ב) דפשיטא לי' להש"ס דאינו ניכר לשליש ימיה וגם מדברי רש"י משמע כן דהפירוש של קמ"ל היינו שגם ביולדת לז' אין עוברה ניכר לשליש ימי' דקאמר שם בגמרא משום דאיכא דילדה לתשעה ואיכא דילדה לשבעה קמ"ל. ופי' של הנ"ל היינו דקמ"ל שגם ביולדת לשבעה אין עוברה ניכר לשליש ימיה. וכן משמע מדברי רש"י עכ"ל כת"ר ואני תמה אקרא, דכנראה שלא ראה דברי הגמרא בעת כותבו, שכת"ר חשב דהקמ"ל איתא בגמרא, אבל באמת ליתא בגמרא האי קמ"ל דהכי איתא שם בגמרא, משום דאיכא דילדה לתשעה ואיכא דילדה לשבעה, ואדרבה מזה משמע דיש נפקותא בין יולדת לתשעה ובין יולדת לשבעה. והקמ"ל הוא לשון רש"י ואין פירושו כמו שחשב כת"ר, כי שפתי רש"י ברור מללו קמ"ל דאזלינן בתר רוב נשים עכ"ל א"כ ספוקי מספקי לי' ומטעם רובא אתינן עלה. והך שמא שכתב רש"י היינו שמסופקין אם היא יולדת לז' וניכר לשלש ימיה. וכ"ז הוא לגירסת הב"ח שגורס ושמא ניכר עוברה לשלש ימיה. אבל לפי גירסתנו שהיא גם גירסת המהרש"א שמא, היינו דאין רש"י מסופק אם יולדת לשבעה עוברה ניכר לשליש ימי' רק דודאי דניכר לשליש ימי', רק שמא באשה תו דאיירינן היא יולדת לז' ועוברה ניכר לשליש ימי', ויעי' במהרש"א שם בנדה על דברי רש"י אלה ויראה דאדרבה יולדת לשבעה עוברה ניכר לשליש ימיה:
<b>והנה</b> בהגה' הרש"ש ביבמות (דף מ"ב ע"א) עלה דקאמר שם ותמתין משהו ותנשא וכי מלו שלשה חדשים לבדקה כתב וז"ל מוכת מכאן דיולדת לז' אין עוברה ניכר לשליש ימיה אלא בשלשה חדשים דוקא וכר' יעקב מנהר פקוד בסנהדרין (דף ס"ט), ואע"ג דדחי לה שם רבינא שם לא דחי אלא ראיתו, אבל לא דבריו עכ"ל. והנה ראי' זאת רמיזה בדברי המהרש"א בנדה (דף ח'), ואף דיש לדחות דכל זמן דלא אתרע רובא אזלינן בתר רובא דילדן לתשעה, וע"כ מוכרח לכאו' לומר כן, דהנה הא דפריך ותמתין משהו וכי מלו ג' לבדקה, הא יש לספק שמא גם קודם לזה הזמן היה כבר עוברה ניכר וא"כ ליכא הוכחה דמן הראשון הוא, ובביאורי מהרש"ל על הסמ"ג לאוין קי"א הל' נדה מביא פסק, נשאל לר"מ על אדות האשה שהיתה מעוברת ח' שבועות וכל סימנים שבאשה מעוברת היו בה, עכ"ל אלא מכיון דזה רק מיעוטא שאפשר כן אין חוששין לזה, ועי' בתשו' רעק"א סי' פ"ט דקודם הזמן אין הכרה וכ"כ דו"ז הגאון ר' שמואל בנו"ב תנינא חלק יור"ד סי' קפ"ח דמקודם א"א הכרת העובר ולפ"ז מוכרח לומר דהעובדא של הר"מ שמביא המהרש"ל היה ביולדת לשבעה ויולדת לז' יולדת למקוטעין ועי' בנו"ב תנינא ח' אהע"ז סימן י"ט:
<b>אלא</b> דנראה דדבר זה במחלוקת שנויה, דבירושלמי יבמות (פרק ד' הל' ב') מפורש דיולדת לשבעה עוברה ניכר לשליש ימיה, ומדברי רש"י בנדה (דף ח') משמע דעוברה ניכר לשליש ימיה, וכן הבין בחי' הריטב"א שם בדברי רש"י. אך המהרש"א שם כתב דרש"י מסתפק בזה. ועי' בשירי קרבן בירושלמי יבמות (פ"ד הל' י"א) דמספקא ליה ג"כ בהא ועיין בשירי קרבן בסנהדרין פ"א הל' א' אך בתשב"ץ חלק ב' סימן צ"א כתב שגם יולדת לשבעה אין העובר ניכר אלא לתשעים יום ובמזרחי פ' ויצא כתב דיולדת עוברה ניכר לשליש ימיה:
<b>ונזכרתי</b> שראיתי מביאים ראי' דאף יולדת לז' אין עוברה ניכר לשליש ימיה מנדה (דף ח') שהבאתי לעיל דסומכות אומר משום ר' מאיר דהכרת העובר הוא ג' חדשים. והא ר' מאיר חייש למיעוטא והיה לו להקל בדרבנן דאף בפחות משלשה חדשים דיה שעתא שמא תלד לשבעה וסמוך מיעוטא לחזקה כדס"ל לר"מ בכמה דוכתי, א"ו דאף יולדת לשבעה אין עוברה ניכר לשליש ימיה, כ"א לשלשה חדשים. ובילדותי אמרתי לדייק על מה ששינה הרמב"ם לשונו בפרק ט' הל' ד' מהל' איסורי ביאה כתב איזו היא מעוברת משיוכר עוברה והוא ג' חדשים, ובפרק ד' הל' א' מהל' מטמאי משכב ומושב כתב אי זו היא מעוברת משיוכר עוברה ולא מסיים דהוא ג' חדשים, ואמרתי בזה דהנה במעוברת משהוכר עוברה היא בחזקת מסולקת דמים ויש בה שני חדושי דינים, אחד מה שאינה קובעת וסת בימי עבורה, והשני מה שאינה מטמאה למפרע והנה בהא דאינה קובעת וסת אין לה חזקה מקודם בכדי שנימא סמוך מיעוטא דשמא היא מהמיעוט שיולדה לז' והוכר עוברה מקודם לחזקה, דנימא דגם מקודם אינה קובעת וסת, דאדרבה היא בחזקת שאינה מסולקת דמים ואין לה חזקת טהרה. עי' נדה (דף ב' ע"ב,) ועל כן בהלכות איסורי ביאה, אף דנקט הרמב"ם אינה מטמאה למפרע, מ"מ העיקר שם הוא להשמיענו דיני וסתות, אז דוקא כתב משהוכר עוברה והוא שלשה חדשים, דאזלינן בתר רובא דרוב נשים יולדות לט' והכרת העובר הוא לשלשה חדשים, אבל בהלכות מטמאי משכב ומושב לענין טומאת נדה שמטמאה למפרע רק קודם שהוכר עוברה, ואז משהוכר עוברה אף קודם ג' חדשים, אף דאפשר רק ממיעוטא דיולדת לז' אינה מטמאת למפרע, דלטהרות יש חזקת טהרה וסמוך מיעוטא דהכרת העובר של יולדת לז' לחזקת טהרה ואיתרע לה רובא, ולכן כתב הרמב"ם רק מעוברת משיוכר עוברה, אף דלא הוו שלשה חדשים ג"כ אינה מטמאה טהרות למפרע, כך אמרתי בילדותי:
<b>אמנם</b> הנראה בגוף הראי' דר' מאיר ס"ל דיולדת לז' הכרת העובר ג"כ לשלשה חדשים, דאל"כ הא ס"ל סמוך מיעוטא לחזקה אינה ראי' לענ"ד, מדאמרי' ביבמות (דף קי"ט ע"ב) דלמיעוטא דמיעוטא לא חייש ר"מ והא שם ביבמות (דף ל"ז ע"ב) אמרי' דרק רוב היולדת לתשעה עוברה ניכר לשליש ימיה ומיעוט יש דאין ניכר, והכ"נ גבי יולדת לשבעה איכא נמי מיעוטא דאין עוברה ניכר לשליש ימיה, א"כ איך ניחוש ליולדת לשבעה הרי אין זה רק מיעוטא דמיעוטא שעוברה ניכר לשליש ימיה ולמיעוטא דמיעוטא לא חייש ר"מ. ולא תקשה ממש"כ התוס' ביבמות (ל"ז ע"א) ד"ה וזו דסמוך מיעוטא דיולדת לז' לחזקת היתר ליבם ואיתרע לה רובא, דהתם דיינינן מיולדת לז' דהמה מיעוט שלם, והכא דיינינן מהכרת העובר ליולדת לז' דהכרת העובר הוה מיעוטא דמיעוטא:
<b>והנראה</b> עוד בזה דע"כ ס"ל לר"מ דיולדת לשבעה עוברה ניכר לשליש ימיה, דקאמר שם דנדה (דף ח') וכמה הכרת העובר סומכוס אומר משום ר' מאיר שלשה חדשים ואע"פ שאין ראי' לדבר זכר לדבר שנא' כמשלש חדשים וגו' וקפריך זכר לדבר קרא כתיב וראי' גדולה היא, ומשני משום דאיכא דילדה לט' ואיכא דילדה לז'. ואי נימא דגם בילדה לז' הכרת עוברה מצד הטבע לשלשה חדשים א"כ מאי משני, הא ראי' גדולה מקרא, ואמאי קאמר דהוי רק זכר לדבר. ועיין בחידושי הריטב"א שם, א"ו דיולדת לז' מצד טבעיות דידה עוברה ניכר לשליש ימיה, רק מצד הדין אזלינן בתר רובא וחשבינן בכל היולדות הכרת העובר לשלשה חדשים, וע"ז הוא רק זכר לדבר לגבי יולדת לשבעה דאף דעוברה ניכר לשליש ימיה, מ"מ זכר לדבר דחשבינן לשלשה חדשים משום רוב נשים דלתשעה ילדן, ונ"ל דזאת היא ג"כ כונת הריטב"א שם:
<b>שוב</b> ראיתי שכל דברי כת"ר כבר כתובים כמעט מלה במלה בספר נחלת דוד סי' כ"ו, אך כבר כתבתי לעיל והשבתי ע"ז והפלא על הגאון הנ"ל שכתב כדברים האלה, ועי' מש"כ אא"ז בנודע ביהודה מהדורא תנינא אהע"ז סי' י"ט בד"ה אמנם:
<b>והנה</b> הגאון הנ"ל כתב דאף דבירושלמי מבואר דיולדת לשבעה עוברה ניכר לשליש ימיה, מ"מ כיון דבבבלי משמע דמספקא, בהא פסקינן כתלמוד בבלי, משום דהירושלמי פליג אבבלי גם בהא דרוב נשים לתשעה ילדן, וגם הא דבבלי אינו חייש למיעוטא והירושלמי חייש למיעוטא, וא"כ לא נוכל למפשט כלל הך ספקא דתלמודא דידן מפשטיות הירושלמי עכ"ד. והנה לו יהא נמי דבשארי דברים הירושלמי מחולק עם הבבלי, אך בהא דיולדת לשבעה ס"ל להירושלמי בפשיטות דעוברה ניכר לשליש ימיה, יהיה מאיזה טעם שיהיה, מ"מ הא להירושלמי פשיטא לי' ובבבלי מספקא לית איך נוכל לדחות פשיטותא דהירושלמי, והא בתשובות מהר"י בן מיגש סימן פ"א כתב וז"ל וכל מה שטען כו' חוץ מאומרו שאין סומכין על מה שבא בירושלמי הואיל ואין אנו מוצאים אותו בבבלי שלא צדק בזה, שאין לנו לדחות מהירושלמי אלא דבר שבא הפכו בבבלי, אבל דבר שלא הפכו בבלי אין לנו לדחותו אבל נסמוך עליו ונדון בו עכ"ל. וכן כתב הש"ך ביור"ד סימן קמ"ה ס"ק א':
<b>ובספר</b> באר יעקב ביור"ד סימן קמ"ה הקשה על הש"ך וז"ל דהא פסק הרמב"ם בפרק א' מהל' ביכורים כריש לקיש דקנין פירות בביכורים לאו כקנין הגוף דמי, ופסק נמי דמביא ביכורי אשתו אפי' מתה. ובש"ס דילן בגיטין (דף מ"ז ע"ב) איתא ב' לשונות ע"ש ומותיב ר"ל לר"י מתה אין לא מתה לא, והוא נגד הלישנא קמא דמשני התם דכתיב ולביתך ע"ש היטב. וע"כ צריך לומר דשני לשונות הם ולחד לישנא אמרי' לר"ל דוקא מתה ולא בחייה. א"כ כיון דבירושלמי דביכורים פרק א' מבואר להדיא דר"ל ס"ל דוקא מתה אבל בחייה לא, ור' יוחנן ס"ל בין בחייה ובין במתה. הרי מבואר להדיא דס"ל כהך לישנא בהש"ס דילן דס"ל לר"ל מתה אין לו מתה לא. וה"ל לפסוק כפשיטות הירושלמי וצע"ג עכ"ל. ולענ"ד נראה דלא קשה, דהא דפסקינן כר"ל לא לכל מילי דפליגי בהא פסקינן כותי', רק בהא דקנין פירות לא כקנין הגוף, אבל במה דלא תלי בהא דקנין פירות לאו כקנין הגוף לא פסקינן כותי'. וא"כ כיון דבברייתא קאמר דמביא בכורי אשתו משום דכתיב ולבתך לכן פסק הרמב"ם דמביא בכורי אשתו בין מתה בין שלא מתה אף דקנין פירות לאו כקנין הגוף, מ"מ הא כתיב ולביתך. וכן הוא מפורש בשיטה מקובצת ב"ק (דף פ"ט) בשם ר"ת בספר הישר וז"ל דהא דפסקינן כר"ל היינו בכל מקום לבד מביכורים דכתיב ולביתך וכן בשדה אחוזה דדרשינן אם את שדה מקנתו אשר משדה אחוזתו כדדריש ר"מ בפרק השולח עכ"ל:
<b>ובגוף</b> דברי הגאון הנ"ל שכתב לפרש הירושלמי לענ"ד יש לפקפק שכתב וז"ל דחזינן דהירושלמי הוא מחולק בזה טובא עם תלמודא דידן, דהא הירושלמי מוקי למתניתן דספק בן ט' לראשון או בן ז' לאחרון בנשאת לסוף ארבעים והוכר עוברה לסוף חמשים, ואילו לתלמודא דידן בכה"ג לית כאן ספיקא דודאי תלינן מן הראשון משום דאזלינן בתר רובא ורוב נשים לתשעה ילדן. דע"כ לא קאמר בתלמודא דילן שהוא ספק אלא משום דכיון דלא הוכר עוברה לשליש ימיה אתרע לה רובא דלתשעה ילדן. אבל היכא דהוכר עוברה לשליש ימיה מהראשון לא מספקינן כלל בשני ותלינן בודאי מן הראשון. והיינו משום דהירושלמי ע"כ לא ס"ל כלל הך רובא דלט' ילדן וגם ס"ל להירושלמי דכל יולדת לט' עוברה ניכר לשלשה חדשים בהכרח ואפי' מיעוטא ליכא דלא הוכר עוברה לג' חדשים וכמו שהכריח כן הירושלמי דא"כ היבמה לא תינשא עד ד' חדשים, דלכתחילה הוי לן למיחש אפי' למיעוטא כיון דגם בהבחנה דרבנן חיישינן למיעוטא כו' עכ"ל. והנה הא דכתב דלהירושלמי לא ס"ל כלל הך רובא דלתשעה ילדן, איני מבין איך אפשר לומר כן, דהא רבא דקאמר בבבלי יבמות (דף ל"ז ע"א) לימא הלך אחר רוב נשים ורוב נשים לתשעה ילדן לא מכח איזה הוכחה חיצונה קאמר כן, רק משום דהמציאות היא כך דהא חזינן דרוב נשים יולדות לתשעה, ואיך יחלוקו בירושלמי על המציאות, ועוד הא בירושלמי יבמות (פרק ד' הל' י"א) מביא הא דלעולם אין האשה יולדת או למאתים ושבעים ואחד או לרע"ג או לרע"ד ופשיטא דזה הוא על פי רוב, ואי נימא דלהירושלמי כל יולדת לט' עוברה ניכר לשלשה חדשים בהכרח ואפי' מיעוטא ליכא דלא הוכר עוברה לט' חדשים, א"כ בודאי מן הראשון הוא ונולד לתשעה. ועוד אמאי דקאמר שם אלא כן אנן קיימין בשבא עליה לאחר שני חדשים והוכר עוברה לאחר שלשה חדשים ניתני היבמה לא תחלוץ ולא תתיבם עד שיהו לה חמשה חדשים, דעדיפא הל' למימר דא"כ אין כאן ספק דהוא מהראשון כיון דלא הוכר לג' חדשים מהראשון ואפי' מיעוטא ליכא דלשלשה חדשים לא יוכר העובר, ודאי דלית כאן ספק דהוא מהראשון, ואמאי מקשה היבמה לא תחלוץ ולא תתיבם עד שיהו לה חמשה חדשים, דזה אין באפשרות כלל:
<b>והנה</b> הגאון הנ"ל בספרו נקט הלשון בירושלמי בנשאת לסוף ארבעים והוכר עוברה לסוף חמשים יום. אך לפנינו הגירסא היא בנשאת לאחר שני חדשים והוכר עוברה לאחר שלשה חדשים ובנשאת לאחר ארבעים יום והוכר עוברה לאחר חמשים יום. דלפי פירושו היה למנקט והוכר עוברה לשלשה חדשים וגם בנשאת לאחר ארבעים יום והוכר עוברה לחמשים יום:
<b>אשר</b> על כן נראה לענ"ד לפרש דהכונה היא דהוכר עוברה לאחר שלשה חדשים לביאת השני דהויין חמשה חדשים מהראשון, ואף דרוב נשים לתשעה ילדן. אך כיון דלא הוכר עוברה לג' חדשים איתרע לה רובא כדאמרי' בבבלי, ועל כן יש להסתפק אם הוא מהראשון או מהשני, וע"ז מקשה בירושלמי דאם באנו להסתפק שמא משתהא הכרת העובר מן הראשון זמן רב כזה, א"כ ניתני היבמה לא תחלוץ ולא תתיבם עד שיהו לה חמשה חדשים. אלא דבהא לא מספקינן דבודאי לא משתהא זמן ארוך כזה, כמו שכתבו התוס' ביבמות (דף ל"ז ע"א) ד"ה רוב היולדות, ובודאי היא מעוברת מהשני. אבל זמן לא ארוך כ"כ אפשר דמשתהא, ע"כ אומר אלא כן אנן קיימין כשבא עליה לאחר ארבעים יום למיתת הבעל ולא הוכר עוברה לשלשה חדשים ממיתת הבעל, שהם חמשים יום מביאת השני, רק לאחר חמשים יום, שזה יותר משלשה חדשים ממיתת הבעל, וכיון שלא הוכר עוברה לג' חדשים איתרע לה רובא של יולדת לט' ויש להסתפק שמא הוא מהשני, וכשילדה לתשעה חדשים ממיתת הבעל שהם שבעה חדשים ועשרים יום יום מזמן שבא עליה השני, א"כ יש להסתפק או שהוא בן תשעה להשני וילדה למקוטעים, היינו עשרה ימים מחדש הראשון ושבעה חדשים שלמים ועשרה ימים בחדש התשיעי. ועיין בנדה (דף ל"ח ע"א) ותוד"ה שיפורא, ותהי מזה סעייתא למהר"י מינץ בתשובתו סימן ו'. וזה מה שאמר הרי יש כאן שלמים לראשון ומקוטעין לשני, וכמו שכתב גם בקרבן העדה דהא דנקט בן שבע לאחרון לאו דוקא אלא כיון דט' חדשים אינן שלמים קרי לי' בן ז' יע"ש. ועוד אפשר להסתפק שמת לא נתעברה תיכף כשבא עליה השני והוא בן שבעה לשני, ולפי זה הירושלמי ס"ל ג"כ כתלמודא דידן דרוב נשים יולדות לתשעה ורוב היולדות לט' עוברה ניכר לג' חדשים ומיעוט יש דהכרת העובר הוא אחר שלשה חדשים ואז איתרע לה רובה והוה ספק:
<b>ועלה</b> דכתבתי דמשום היחוד לא אבדה חזקתה משום דבזה הזמן אינן יודעות שאסור להתיחד ואין במחשבתן שעושות בזה איסור, ע"ז הקשה כת"ר שאינו דומה לקברי המת ביום טוב ראשון דסברי דמצוה קעבדי. ימחול נא כת"ר שלא עיין יפה. הא אנכי הבאתי מהך דסימן ל"ד סעיף כ"ד והוא שעבר על דברים שפשט בישראל שהם עבירה, והתם לא שייך לומר סברי דמצוה קעבדי, והרמב"ם בפרק י"ב מהל' עדות למדה מהנך קבוראי וע"כ ליכא לחלק דרק היכי דבמצוה קעבדי אז אינם פסולים, רק דהכונה דצריך שלא יסברו שעושים עבירה. והפי' בגמרא סברי מצוה קעבדי, היינו שאינם סוברים שעושים עבירה כדי שיפסלו, אבל לא הוה דוקא שיסברו שמצוה קעבדי רק שלא יעברו במזיד:
<b>שוב</b> מה שכתב שמהרי"ט כתב דבמה שהאשה נתיחדה עם העכו"ם בסתר מקרי רצון שלא היה לה לילך ולהתחבט לפניו כ"כ. המהרי"ט ז"ל כתב כן באופן שהאשה הלכה לבית העכו"ם ונתיחדה עמו. אבל לא אם העכו"ם בא לבית האשה דאז לא נתחבטה לפניו. ובנד"ד הא היא לא הלכה לביתו:
<big>סימן</big> <big>ח'</big>
למע"כ שארי הרב הגאון המצוין כו' מוהר"ר חיים דוד רעגענשבערג שליט"א
<b>ע"ד</b> השאלה באשה שהיתה בחזקת אלמנה ונשאת לאיש וימים אחדים אחרי הנשואין ספרה לבעלה שטרם שנשאת לבעל המת היתה נשואה לאחר ונפרדה ממנו בלא גט זה כשלשים שנה ועדיין הוא חי ונשא אשה אחרת ואמרה שאדם חשוב בעיניה אמר לה שמכיון שבעלה נשא אשה אף שלא גירש אותה, גם היא מותרת להנשא בלא גט, ועל סמך זה נשאת לבעלה המת, וכשמוע בעלה דבריה האמין לה ופירש ממנה, ובעלה הראשון אומר שנתן לה גט זה ימים רבים, אך היא עמדה בדיבורה שלא נתגרשה ממנו, ואחרי הפצרותיה התרצה בעלה הראשון לתת לה גט, וכבר קבלה גט פטורין ממנו מרצונו, ועתה הבעל והאשה שואלים ומבקשים היתר לחיות ביחד:
<b>הנה</b> מה שכתב כת"ר שזה דומה להא דמבואר באהע"ז סימן קע"ח גדולה שזינתה בשוגג שסברה שהוא בעלה והוא אחר מותרת לבעלה ישראל, ומכיון שהיא חשבה שנפקעו הקידושין והותר הקשר ואינו עוד בעלה א"כ לא נאסרה עליו וממילא לא נאסרה על בועלה. לענ"ד דלא דמי להך שסברה שבעלה הוא דהתם בשעת בעילה סברה שבעלה הוא הבועל אין לך אנוסה גדולה מזו וכהך דהוחלפו ביבמות (דף ל"ג) אבל כאן ידעה שאין בעלה הראשון הוא הבועל, רק שטעתה וסברה שמותרת להבועל הזה, מפני שסמכה עצמה על האדם החשוב לפי דבריה, שהראשון אינו עוד בעלה ומותרת לזה, ובזה הוה לה למידק ולשאול לב"ד ולא לסמוך על אדם מן השוק והיא קרובה למזיד:
<b>ובדינו</b> של מהרי"ק שמביא הרמ"א בסימן קע"ח סעי' ג' בזנתה מפני שסברה שמותר לזנות ואינה מועלת בה' אך כיון דמועלת מעל באשה אסורה עליו, דהתם לא כתיבה ומעלה בה' כמבואר שם במהרי"ק סימן קס"ז, אסורה עליו דע"ז נמי קאי ונטמאה, ומכיון שהיא אסורה על בעלה גם הבועל אסור בה אף שהוא אנוס כמבואר בירושלמי סוטה (פרק ה' הל' א',) ונראה שזאת היא כונת הרמ"א באהע"ז סימן י"א סעיף א':
<b>והא</b> דכתב בהפלאה בכתובות (דף ג') בתוס' ד"ה ולדרוש להו וז"ל ועוד דמוכח דהא דקאמר משום פרוצות היינו שנאסרות לבעליהן, דאי משום שמזנות ברצון תקשה למ"ד בפרק כל שעה דלר' יהודה דס"ל דבר שאין מתכוין אסור ולא אזיל בתר כונה, היכא דלא אפשר אפילו מכוין שרי. א"כ הך ברייתא דקאמר ומפרישין את החתן כו' וכתבו התוס' לקמן (דף ה' ע"ב) דאתי כרי יהודה דס"ל דבר שאין מתכוין אסור. וכן הוא בברייתא לקמן (דף ו' ע"ב), א"כ פרוצות כיון דלא אפשר אפילו מכוין ליכא איסורא וע"כ צ"ל משום איסור לבעליהן וקיי"ל דאפילו אומרת מותרת נאסרת לבעלה כיון דמעלה בו מעל עי' בית שמואל סימן קע"ח ס"ק ד', והוא הדין היכא דמכוונה אע"ג דלא אפשר עכ"פ מעלה בו מעל עכ"ל לפי זה אף לדברי מהרי"ק אפשר לומר לכאו' דה"נ אף דלגבי הבעל אסורה משום דמעלה בו, אין זה רק לאוסרה לבעלה. אבל לגבי הבועל אין זה דין טומאה הנאמר בסוטה שהבעל והבועל שוים בו. ונראה דלא דמי דהתם עצם הביאה כיון שהיא באונס, א"כ היא ביאת היתר, ורק כשהיא מכונת היא מועלת מעל באשה ואסורה לי'. אבל אם עצם הביאה היא באיסור ורק שהיא טעתה וסברה שמותר באופן זה אסורה אף לבועל:
<b>ומלבד</b> זה איך נאמר דלא שייך כאן ונטמאה לבועל, הא באנוסה יש דעות באחרונים שאסורה לבועל. וכן הוא בירושלמי סוטה שהבאתי לעיל ובחידושי המאירי סוטה (דף כ"ז) וא"כ אף דלגבי הבעל לא נטמאה מ"מ לגבי הבועל נטמאה. ועיין בחתם סופר אהע"ז ח"א סימן כ"ו שכתב דלר' עקיבא ודעימי' בסוטה (דף כ"ז) דס"ל דאיסורא דבועל נפקא מיתורא דוי"ו ונטמאה א"כ לא נתרבה איסור לבועל אם אין טומאה לבעל, אבל רבי דס"ל דב' קראי כתיבי ונטמאה אחד לבעל ואחד לבועל נמצא דלא תלי זה בזה ואפי' אי לא נטמאה לבעל מ"מ נטמאה לבועל עכ"ד, א"כ היכא דמעלה מעל באשה ונטמאה א"כ אליבא דכו"ע אסורה לבועל ול"ל דאין כאן טומאה לבועל:
<b>ובגוף</b> דברי בעל הפלאה יש לדייק, דכבר הוכיח בפני יהושע בפסחים (דף כ"ה) דבאשה דוקא אם מתחילה הוה באונס אף דמכוונה וסופה ברצון הוה אנוס ומותרת גם לבעלה כדס"ל לרבא בכתובות (דף נ"א ע"ב) דאפילו היכא דנהנית מעבירה ואומרת הניחו לו שאלמלא לא נזקק לה היא שוכרתו אפי' הכי מותרת לבעלה, כיון שתחילתה באונס ואמרינן דיצרה אלבשה. אבל היכא דתחילתה ברצון רחמנא קריא מעשה, כמבואר בבא קמא (דף ל"ג) והכא בכתובות (דף ג') גבי פרוצות הכונה היא דמתחילה קודם המעשה הוה רצון ובאופן זה אסורה לבעלה, דבגדר אי אפשר ומכוין הוא רק אם בתחילת ההנאה היא בע"כ, רק דאח"כ מכוין והוי בגדר תחילתה באונס וסופה ברצון ואז אפילו לבעלה מותרת כמו שמבואר לעיל. אבל אם גם קודם ההנאה היא ברצון באופן זה לכו"ע אין זה בגדר אי אפשר ומכוין, ואף ללישנא זה מעשה גמור ברצון מתחילה שתאסר לבעלה. והא דתלי תלמודא (בדף ו') בפלוגתא דר' יהודה ורי' שמעון בדבר שאין מתכוין, היינו לגבי מעשה שעושה פתח, אבל לגבי עצם הביאה כשהיא ברצון מתחילתה אין זה ענין לפלוגתא דדבר שאין מתכוין:
<b>ומה</b> שדייק כת"ר דעלינו להאמין לה מטעם מגו דאי בעיא שתקה. בהאי ענינא הארכתי בתשובה שהשבתי זה רבות בשנים והוכחתי דזה בגדר הפה שאסר הוא הפה שהתיר. דבזה יש להאמין אף במקום דלא אמרי' מגו, אך נידון זה אינו דומה להא שכתבתי בתשובה באשה שאמרה נאנסתי, דהתם לפי דבריה היא מותרת לבעלה. אבל בנידון זה לפי דבריה היא קרובה למזיד, דלא היה לה למסמך על אדם מן השוק והיה לה לשאול לרב אי דינא הכי. ולפי דבריה אסורה לבעל. ואיך נאמר שנאמנת במגו:
<b>והנה</b> גם כת"ר הביא מהא דתה"ד שמביא ברמ"א אהע"ז סימן קנ"ט סעיף א' דאם היה כאן יבם אלא שהיתה סבורה שמת כי כן יצא הקול תצא מן המקדש. וכת"ר כתב וז"ל אלא שהב"י והב"ח שם חולקין על התה"ד וס"ל דהוה שוגגת אף במקום שסמכה עצמה רק על קול בעלמא עכ"ל במחילה מכת"ר דבתרומת הדשן בסימן רכ"ב מיירי שרק נתקדשה אחר שסמכה על הקול שמת היבם, דהוה מדרבנן, ואח"כ בא היבם וחלץ לה ונישאת אח"כ להמקדש, וע"ז חולק הב"ח דאין להוציא אשה מבעלה בפלוגתא דרבוותא במידי דרבנן, אבל בנידון זה איכא לתא דאורייתא:
<b>עוד</b> התם הקול הוא על מעשה שהיבם מת ואשכחן בדוכתי טובא דחיישינן לקלא, כמו שכתב הב"ח מפורש, ועל כן סמכה נמי אקלא דמאי הוה לה למיעבד, אבל בנידון זה לא על מעשה סמכה על אדם מהשוק, רק על דינא, בזה קרובה למזיד היא. דעל הדין לא היה לה לסמוך על אדם מהשוק, רק לשאול לב"ד, והרי ק"ו הוא, דגבי אשה שאמרו לה מת בעלך ונשאת דלא אמרי' מאי הוה לה למיעבד, אף דנשאת עפ"י דין משום דהוה לה למידק, כמבואר ביבמות (דף צ"א) וכן פסקו הרמב"ם והטור, כל שכן בנידון דידן דהוה לה למידק לשאול לב"ד:
<b>ומה</b> שכתב כת"ר לסניף מהא דהביא המל"מ בפרק ב' מהל' סוטה מה שמסתפק בתשו' מהר"א ששון אם נאסרה לבועל שני כיון דכבר נאסרה לבעלה ע"י בועל ראשון והאחרונים הקשו עליו מסנהדרין (דף מ"א ע"א) מה שמקשה שם בגמרא והא יכולים לומר לאוסרה על בועלה שני באנו. וכת"ר כתב שבפתחי תשובה הביא תירוץ יפה לזה משו"ת כ"י, וראיתי בפ"ת בסי' קע"ח ס"ק ל"א דמיירי שבאו העדים השניים והעידו על זנות הראשון אחר שבאו עדים והעידו על זנות המאוחר, וא"כ שייך שפיר בעדים השניים חיוב סקילה, כיון דלפי העדים שזינתה קודם והיתה בתולה, ולפי דבריו האי לאוסרה על בועלה שני דקאמר היינו בועל ראשון שהעידו עליו אחרי כן, אלא דיש בזה למידק דאף לר' יוסי ברי' דר' יהודה דחבר אינו צריך התראה. אבל מ"מ צריך החבר לדעת בשעת מעשה שע"י העדאת העדים יהרג, לא מבעיא לתירוץ השני שבתוס' סנהדרין (דף מ"א ע"א) דחבר כאילו התיר עצמו למיתה. אלא אף לתירוץ הראשון דלא בעי ר' יוסי בר"י שיתיר עצמו למיתה. אבל מ"מ פשוט הוא דצריך שידע שע"י העדות יהרג. וא"כ בשעה שעשתה מעשה הראשון בעודה בתולה ולא התרו בה כשהיא חבירה, הלא חשבה אז שעל פי עדותם לא תהרג מפני שהיא עדות שאי אתה יכול להזימה דיכולים לומר דלאוסרה על בעלה באנו, ואז לא ידעה שיגידו העדות ההיא לאחר שתאסר מקודם על בעלה מהעדות של זנות השניה:
<b>שוב</b> ראיתי שאא"ז בנו"ב תנינא אה"ע סי' כ' כתב כן. והנה הא שכתב המהרש"א שם שהקשה דמשכחת לה שמת בעלה בשעה שהעידו העדים ותירץ דאכתי איכא למימר להפסיד כתובתה באנו. ומלבד מה שהקשה עליו שם בנו"ב, לכאו' הא איכא לאוקמא שמת בעלה והיה גברא ערטילאי, דאין לה ממה לגבות כתובתה, דאכתי איכא למימר לאוסרה שלא תנשא לכהן באנו. אלא דא"כ היה להם להעיד דאנוסה היא שאסורה לכהן:
<b>ובדברי</b> המהרש"א יש לדייק, שכתב שיכולים לומר להפסיד כתובתה באנו. הא בכתובות (דף ל"ט ע"ב) משמע דריב"י לא פליג ארבנן דטעם שהתקינו רבנן כתובה כדי שלא תהא קלה בעיניו להוציאה א"כ ס"ל דכתובה דרבנן. א"כ מה"ת לית לה כתובה ומכש"כ בארוסה דכתובתה דרבנן. א"כ דאמרה תורה דנערה המאורסה בסקילה לריב"י איך יכולים לומר להפסידה כתובתה באנו. וזכורני שראיתי שכבר הקשו כן:
<b>אלא</b> דבכלל אין להוכיח מזה כמו שהביא בפ"ת וגם בנו"ב שם דעדות הראשונה היתה על מעשה השניה, דאל"כ לא משכחת בנערה המאורסה בסקילה דהא שפיר משכחת לה בשלא כדרכה דמחויבת סקילה גם אח"כ, וכמו שכתב דו"ז שם בהגה' בנו"ב וכן ראיתי בהגה' מצפה איתן שם בסנהדרין. ומה שכתב בפ"ת דזהו דוחק לאוקמא כך. נ"ל דאטו זה יותר דוחק ממה דאוקמי בגמרא בזינתה וחזרה וזינתה מאותו בועל עצמו או מקרוביה. וגם שהעידו על מעשה השני בתחילה ואח"כ על מעשה הראשון לפי תירוצו:
<b>שוב</b> נתישבתי בהא דכתיבנא דאפילו לרב"י צריכה לדעת בשעת עשיית המעשה שתתחייב מיתה, ואם בעת עשיית המעשה תחשוב שהעדים א"א להזימם דיכולים לומר לאוסרה על בעלה באנו. זה הוא נגד דברי התוס' בד"ה לאוסרה שכתבו וז"ל הוי מצי למימר דאיירי שזינתה ולא ידעו מי הוא עכ"ל. והא בשעת מעשה היא אינה יודעת שאין העדים יודעים מי הוא הבועל השני. וא"כ תחשוב שיכולים לומר לאוסרה על בועלה שני באנו. א"כ בשעת מעשה אינה יודעת שתתחייב מיתה, כיון דהעדים א"א להזימם. וכבר רמז לדברי התוס' בנודע ביהודה שם. ובכלל יש לדייק דלפ"ז לריב"י חבר איך יתחייב מיתה, כיון דאין צריך התראה והעדים לא יתרו בו כלל, מנא ידע שהעדים יעידו עליו, אף שרואים המעשה, כיון שאינם מראים שיש בדעתם להעיד, שמא לא יחפצו להעיד כלל. וא"כ אינו מתיר עצמו למיתה אף במחשבתו, אלא דבהא י"ל דכיון דמצוה להעיד עיין ברמב"ם פרק א' מהל' עדות וברא"ש פ"ג דמכות סי' י"א כי כל הרואה דבר ערוה מחויב להעיד. א"כ בודאי יעידו:
<b>והנה</b> לפי מה שפי' רבינו חננאל דהא דקאמר שזינתה וחזרה וזינתה מיירי דאותם עדים עצמם אמרו שזינתה עוד הפעם שנית, וא"כ לפ"ז אי נימא דעל הבועל השני אינה נאסרה מפני שהוא לא אסרה על הבעל שכבר אסורה עליו מבעילת הראשון, ולכן משני דמיירי שזנתה מבועל ראשון עוד פעם שנית. א"כ למה העידו בראשונה על הזנות השניה ואח"כ שוב על הזנות הראשונה ולומר שבעדות השני' שהעידו שכבר מקודם זנתה, והבועל הזה נאסרה עליו מפני שהוא אסרה על בעלה, אם יאמרו לאוסרה על בעלה באנו, היינו זנות הראשונה שראו מקודם והעידו עליה אח"כ, הלא היה להם להעיד עדות זו לבד ובעדותם זו אסרוה גם על בעלה וגם על הבועל. ובעדות הראשונה שהיא על זנות השניה הלא לא נאסרה על הבועל, ומ"ט העידו בתחילה על זנות השניה, הרי ניכר בזה שהיא עדות מרומה:
<b>ומפי'</b> רש"י שמשמע דהוו שתי כתי עדים וא"כ י"ל דע"כ עדי כת שניה שהעידו על זנות הראשונה ידעו שכבר העידה כת אחרת על זנות שניה, דאם לא ידעו שכבר העידה כת אחרת ונאסרה על בעלה, הרי גם בעדותם יכולים לומר לאוסרה על בעלה באנו, א"ו שידעו שכבר נאסרה על בעלה, ע"כ אומר שיכולים לומר לאוסרה על בועלה באנו, דהיינו הבועל הראשון, והלא רש"י כתב מפורש דהעדים השניים העידו על זנות השניה ולא על זנות הראשונה:
<b>אשר</b> על כן אנחנו מוכרחים לומר לריב"י אף אם אפשר שתחשוב המעשה שיכולים העדים לומר לאוסרה על בעלה או לאוסרה על הבועל באנו, והוה עדות שאין אתה יכול להזימה. מ"מ כיון דאח"כ העידו באופן שהיתה עדות שאתה יכול להזימה מחויבת מיתה, מפני דריב"י ס"ל דהתראת ספק שמה התראה כמש"כ האחרונים, ולא אכפת לן שתוכל לחשוב בשעת מעשה שאפשר שלא תהרג עפ"י עדותם, כיון שעיקר המעשה היא שמחויבת מיתה ואם אח"כ יעידו באופן שעפ"י דין יש בעדותם לחייבה תהרג:
<b>והקושיא</b> שהקשו איך משכחת שמחויבת סקילה בנערה המאורסה אם דוקא שזינתה וחזרה וזינתה וא"כ בעדות שניה היא כבר בעולה. נלענ"ד בפשיטות דכונת הגמרא היא שתחילת עדותם היא שזינתה שתי פעמים, היינו שמעידים שזינתה כשהיא נערה המאורסה, ותוך כדי דיבור מעידים שחזרה וזינתה. ואם כן אין יכולים לומר לאוסרה על בעלה באנו, דא"כ למה להם להעיד תוכ"ד שחזרה וזינתה עוד שנית מכיון שכבר נאסרה על בעלה. וקפריך דלמא מה שאומרים שחזרה וזינתה היא לא משום שכונתם להורגה, הרי יכולים לומר דלהכי אומרים תוכ"ד שחזרה וזינתה כדי לאוסרה על בועלה שני. ותירצו דאמרי בהעדתם תוכ"ד שזינתה מבועל ראשון פעם שנית או שזינתה מקרוביה, שא"א לומר שכונתם לאוסרה על הבועל, וא"כ כיון דחדא עדות היא ותוכ"ד, ע"כ נתכונו להורגה והוא עדות שאתה יכול להזימה ושפיר משכחת לה נערה המאורסה נסקלת לריב"י, כיון דבהעדות יש לחייבה סקילה וחנק נדונית בחמורה. וכן מודה לשון רבינו חננאל ז"ל בפירושו שם. שכתב עוד העידו עליה הם העדים הראשונים שזינתה פעם שניה מן הבועל הראשן וכו' עכ"ל וכונתו שהעדים הראשונים העידו ג"כ עדות זו יחד עם מה שהעידו שזינתה בפעם הראשונה שזה מורה שבאו להורגה באותה עדות שהיא עדות אחת:
<b>והנה</b> בהגה' מל"מ בפרק ב' הל י"ב מהל' סוטה, הביא עוד ראי' דאף אם כבר אסורה על בעלה מ"מ נאסרה על הבועל, מהא דסוטה (דף כ"ה) דאלמנה לכ"ג כו' מקני להן לאוסרן לבועל כבעל, אלמא דאפילו היכא דאסירא עליו וקימא אסורה לבועל עכ"ל ואף שיש לדחות דאין משם ראי' דהנה איסורא לבועל ידעינן לר"ע מיתורא דוי"ו. ולרבי משתי פעמים ונטמאה, ואמרי' כשם שנטמאה לבעל כך נטמאה לבועל, א"כ תליא מילתא אם נטמאה, והנה כל הפסולים דקחשיב (בדף כ"ה) אלמנה לכ"ג כו' הוה איסור קדושה, אבל לא כתיב בהו טומאה. אבל גבי סוטה טומאה כתיב בה כעריות עי' ביבמות (דף י"א) א"כ בהנך דמייתי שם לא נטמאה לבעל, דהוה רק איסור קדושה עליו וצרתה חולצת. אבל אם זנתה אז אתוסף עלה דין טומאה ושפיר אמרי' דנטמאה גם לבועל. אבל לא כן אם זנתה מקודם ויש כבר עליה דין טומאה לגבי הבעל, ועתה כשזנתה עם הבועל השני לא איתוסף על הבעל דין טומאה, אפשר דלא נאסרה על הבועל השני. אלא דאין הכרח לחלק בזה. ופשטן של הדברים שנאסרת גם לבועל השני:
<b>ונראה</b> לענ"ד ראי' דאף אם היתה אסורה לבעלה נאסרה להבועל השני, ממה שכתב הרא"ש בתשובה כלל ל"ב סי' ט"ו ושאלת על לאה שהלך בעלה למדה"י ובא עד אחד והעיד עליו שמת, והלכה היא וחלצה מיבמה ונשאת ומת הבעל השני ואח"כ נכנסה בבית בעל בית אחר לשרתו ויצא קול שנתיחדה עמו, ואחר כל זה בא בעלה הראשון וגרשה, אם יכולה בבית בעל הבית לדור לשרתו כאשר בתחילה. תשובה, נראה לי שמותרת להיות עמו בבית. דמה שיצא עליה קול שנתיחדה עמו בעודה א"א לא נאסרה עליו אחר שגרשה בעלה בשביל אותו קול. דאף על בעלה לא היתה נאסרת בשביל קול וזהו הדין אם אומרת שלא בא עליה. אבל יש להזהירו ולומר לו פלוני הוי יודע שאם באת עליה אסורה כו' עכ"ל. והרי היא היתה אסורה כבר לבעלה ממה שנשאת מקודם לבעלה המת ואעפ"כ כתב אם בא עליה שהיא אסורה לו:
<b>ואין</b> לדחות דהתם מהתורה אינה אסורה לבעלה כשבא עד אחד והתירוה ב"ד. ועל כן כשבא השני עליה אסורה עליו. דהא דין שני הוא ג"כ כדין הראשון, דמן התורה ג"כ לא נאסרה לבעלה אף שזנתה עם השני, דהלכה כר"י ביבמות (דף צ"ב ע"א) דאמרה אתון הוא דשויתוני פנויה. וא"כ אם היכא דנאסרה כבר על בעלה מהת' אינה אסורה על בועל שני. גם היכא דנאסרה מדרבנן ג"כ לא הוה לן לאוסרה, א"ו דמוכח מדברי הרא"ש דנאסרה גם על בועל שני:
<b>(</b><b>שוב</b> לאחר זמן בא לידי ספר תורת אמת למהר"א ששון וראיתי בסימן קצ"ו שגם הוא בעצמו הביא מהך דתשובת הרא"ש דנאסרה גם על הבועל השני):
<b>אמנם</b> דזה אמת מה שכתב כת"ר דמצד הדין אין להאמין לה מה שאמרה לו שהיה לה בעל ולא נתגרשה ממנו כמבואר ברמ"א סימן מ"ו סעיף ח' דרק אם יצא קול קודם שנתקדשה לשני אם היא אומרת אח"כ שנתקדשה לראשון נאמנת, מפני שכבר יצא הקול תחילה. אבל אם לא יצא קול תחילה אינה נאמנת. ובזה מישב בדרכי משה דברי הרא"ש בתשובה כלל ל"ה סימן ד' ומשמע בתשו' הרא"ש שם שאפילו היתה מודה שנתקדשה לראשון לא היתה אסורה להשני אף שהראשון אומר שנתקדשה לו. ומה שכתב הרא"ש דהיא שויתא לנפשה חתיכה דאיסורא, כבר ביאר בחלקת מחוקק סי' מ"ו ס"ק י"ז דרק דרך עצה אמרי' לי' לגרשה דמדינא אינה נאמנת. וכן משמע מסימן מ"ח שגם כת"ר הביא במכתבו. והנה הפרישה בסי' קע"ח ס"ק כ"א ומהרש"ל כתבו דאם עד אחד מעיד שזינתה אף שהיא שותקת הוה כהודאה ואסורה. ואפשר לומר דלא תקשה מדברי הרא"ש, דהוא מיירי אם היא מודה לדברי המקדש אז אפשר לומר דעיניה נתנה בהמקדש, ומשו"ה אין לו דין עד אחד, דגם הוא נתן עיניו בה:
<b>והנה</b> הא דהבעל האמין לה ועתה לפי דברי כת"ר הוא מבקש שיתירו אותה לו, הא הביא הרמ"א בסימן קע"ח דברי הגה"מ ומהרי"ק דבזמן הזה דאיכא חדר"ג אינו נאמן. ודברי המרדכי דכופין אותו ומשמש אתה. ואם הוא מתחרט עתה ונותן אמתלא על שאמר שמאמין לה פשיטא דמותרת. אך דא עקא שהבעל נתן לה עתה גט, א"כ רגלים לדבר שמקודם לא נתגרשה. וכת"ר לא ביאר אם ברור בידיעה גמורה שנתן לה הגט. או רק שהיא אמרת כך וגם בזה אין להאמינה. אך אם ישנם עדים שנתן לה עתה גט, נראה דלכאו' דהוה רגלים לדבר. והרא"ש בתשובה כלל ל"ה סימן ג' כתב דהתם ששכרה עדי שקר לכתוב לה גט שאין זה הודאה רק לסלק התערומות, אבל היכא שקבלה גט ממנו הוי זה הודאה מצדה, ואפשר לומר דכיון דהיא השתדלה לקבל הגט אפשר לומר דאין זה רגלים לדבר, דאפשר דעשתה כן רק לחזק הודאתה, ואמרי' דעניה נתנה באחר וכל טצדקי עבדה להפטר ממנו:
<big>סימן</big> <big>ט'</big>
למע"כ שארי ידידי הרב הגאון החריף ובקי אשכל המדעים מהור"ר חיים דוד רענענשבערג שליט"א
<b>מה</b> שכתב כת"ר הא אומר מותר שוגג הוא. הנה כל אומר מותר דקמפלגי בזה בהרבה מקומות בש"ס, היינו אם מעיקרא הוא אומר מותר, דא"א להעלות על הדעת שיש כאן איסור, וגם בזה אין כל המקומות שוים, דלרש"י בכריתות (ב' ע"א) באומר מותר לגמרי דעוקר כל הגוף לאו שוגג הוא אלא אנוס הוא ופטור, והחיוב בקרבן הוא אם טעה בחלב וסבור שהוא שומן. וכגון נתכוין להרוג בהמה והרג אדם. ולשיטת התוס' גם תינוק שנשבה לבין העכו"ם בכה"ג חייב קרבן., וכבר האריכו האחרונים בענין אומר מותר. אבל אשה שידעה שהיא א"א ואדם מן השוק אמר לה שהיא יכולה להנשא לאיש אחר וסמכה עליו ולא שאלה לב"ד אין זה בגדר אומר מותר. דהא הוא קרוב למזיד ובכה"ג אסורה לבעלה. וכן הוא מפורש בתשובות הרשב"א סימן אלף קפ"ט דאף שסבורה שמותרת אין זה אונס. והא דכתב הרשב"א ז"ל דגבי מיכל בת שאול אנוסה היתה, מפני שסמכה על בית דין של שאול דמלוה ופרוטה דעתה על מלוה, היינו שסמכה על ב"ד הגדול, כמו שכתבו האחרונים, ולא הוה לה למשאל. אבל כשסמכה על אדם מן השוק אין זה בגדר אומר מותר:
<b>וגם</b> מהא דמהרי"ק שורש פ"ד שחקר אם ביאת אונס היא היכא שסמכה על המורה. חדא דהתם אף שמהרי"ק מכנה אותו בשם שוטה רשע וגס רוח. מ"מ הא היה מורה הוראה. ואף שמהרי"ק כותב אוי למי שסמכו, מ"מ היה מורה הוראה לרבים, והאשה שסמכה עליו א"א לה לדעת אם כדין סמכו אותו לדון אי לאו. ולא דמי לנידון זה שסמכה על אדם מהשוק דכ"ע ידעי שאין לסמוך עליו, ועוד התם היה ספק קידושין. וגם על זה מסיק מהרי"ק דהיה לה לאמתוני עד אשר ישאו ויתנו בדבר כל החכמים הבקיאים בהוראה:
<b>וכן</b> מפורש בתשובות הרדב"ז חלק ד' סימן ל"ט ד"ה עוד ת"ל עוד ילמדנו רבינו על הענין של מעלה אם יאמר הדיין שביטלו את הגט אם מותרת לבעלה הראשון, משום דאנוסה על פי חכם שהורה להתירה לינשא ואונס בישראל מישרא שרי. תשובה דבר זה ברור הוא שאסורה לבעלה הראשון. שהרי אין זה אונס, שלא היה לה לסמוך על זה החכם, כיון שיש גדול ממנו. ואפילו הב"ד שיש במדינה שאין גדול ממנו לא נקרא אונס שכבר אפשר שיש גדול ממנו במקום אחר, וכן כתבו ז"ל עכ"ל. ומכל שכן בנידון זה שלא סמכה על ב"ד, רק על אדם מהשוק:
<b>ואין</b> להביא ראי' מהא דכתב הרמב"ם בפרק ה' הל' ו' מהלכות שגגות מה הוא שוגג שהשוגג היה לו לבדוק ולדקדק. ואילו בדק יפה ודקדק בשאלות לא היה בה לידי שגגה עכ"ל. וה"נ נימא דמה שלא דקדקה ושאלה לב"ד נימא דהוה רק שגגה. דלא דמי, דהכא עיקר מה שסמכה עצמה על אדם מהשוק נראה מזה דלא אכפת לה לדעת האמת והיא מזידה בזה, דהכל יודעים שדבר כזה צריכים לשאול לב"ד ולא לסמוך על אדם מהשוק:
<b>ומה</b> שהביא כת"ר מהך דפסחים (דף ע"ב ע"ב) אשתו נדה בעל חייב דהוה לי' לשיולי, ומוקי לה בסמוך לוסתה. והתם הרי מזיד גמור הוא לגבי והזהרתם וקרוב למזיד לגבי איסור נדה, והא היה אז שעת וסתה ועוד דהו"ל לשאול בכל זאת חייב חטאת כדין שוגג עכ"ל כת"ר. הנה אם הוא יודע שהוא סמוך לוסתה, כבר כתב הרמב"ם בפ' ה' הל' ו' מהל' שגגות אם עבר ובא עליה סמוך לוסתה ודמה שיבעול ויפרוש קודם שתראה דם וראתה דם בשעת תשמיש חייבין בקרבן שזו היא שגגה עכ"ל. משמע מזה דאם לא דמה שיבעול ויפרוש קודם שתראה דם אז הוא מזיד. אלא דשם בפסחים מיירי דלא ידע אם הוא קרוב לוסתה. כמו שכתבו התוס' שם בד"ה סמוך, והנה מצד הדין אינו צריך לשיולי, דאם היא טמאה בודאי אמרה לו, כדאמרי' בסנהדרין (דף ל"ז ע"א) סוגה בשושנים שאפילו כסוגה בשושנים לא יפרצו בהן פרצות. ועיין שם בתוס', ובטור יור"ד סימן קפ"ה אם אמרה טמאה אני. ולפי דברי מהר"י דמדינא נאמנת אפילו בשתיקה. ועלה כתב הב"ח דהבעל צריך לשאול אותה למה היא באה אצלו, הרי אמרה אליו טמאה אני, דצריך להוציא האמתלא מפיה. וכ"כ הש"ך שם ס"ק ד', משמע מזה דאם לא אמרה טמאה אני אינו צריך לשאול, כיון שהיא מתרצית ואינה אומרת שטמאה היא. אלא כדי שלא לשוי' אונס אמרי' דמ"מ כיון שאינו יודע בודאי שהיא טהורה. ואף שמצד הדין אינו מחויב לשאול, מ"מ צריך הוא להסתלק מן הספק ולשאול לה כדי שידע בבירור שהיא טהורה אבל בנ"ד לא היה לה לסמוך על אדם מהשוק בעניני אישות ואינה שוגגת בזה:
<b>וכבר</b> כתבתי דלפי משנה אחרונה בסוף נדרים אינה נאמנת דאמרי' דעיניה נתנה באחר. ואף שאמר הבעל שמאמינה. הנה מה שכתבתי בתשובתי שלפי מה שכתב הרמ"א בסימן קע"ח דברי הגה"מ ומהרי"ק דבזמן הזה דאיכא חדר"ג אינו נאמן, נראה לענ"ד שבנידון זה אין לומר דאינו נאמן מצד חדר"ג, מפני שבאשתו שזינתה. הרי היא אשתו ומשועבד לה. אבל הכא כשהוא מאמינה שהיתה א"א, א"כ לא תפסי' בה קדושין ואינה אשתו. אלא דעיקר מה שאמר שמאמין לה כבר הסכימו האחרונים לדעת מהרי"ק שצריך שתהי' נאמנת לו בכל דבר והכא כיון שמתחרט מזה נראה שאינה נאמנת לו בכ"ד. ובשו"ת חמדת שלמה סימן ס' כתב ת"ל ונראה דה"ט דאם אינו מאמינה לגמרי מפקינן לי' מדעתי' ואומרים לו שטועה בדמיונו עכ"ל. וכש"כ בנד"ד שנותן אמתלא ואומר שאמר כן מחמת צער ובלבול הדעת. דהנה הרא"ש בתשו' כלל ל"ב סימן י' כתב דאם אמר שמחמת כעס אמר שזנתה הרי זו אמתלא. ואף שבתשו' חתם סופר אהע"ז חלק ב' סימן קי"א כתב שמלשון הטור והמחבר בסימן קע"ח משמע שהכעס בלבד אינו אמתלא רק צריך אמתלא אחרת. הנה הטור כתב שאביו הרא"ש כתב כן בתשו". ולא מצאנו להרא"ש שיכתוב כן שצריך אמתלא אחרת מלבד מה שאמר זה מחמת הכעס, שדברי הרא"ש ברורים למדי. שז"ל אם נותן אמתלא לדבריו ואמר מרוב שיחי וכעסי דברתי והוצאתי עליה שם רע ואינו אמת נאמן עכ"ל. שוב ראיתי בשו"ת גבעת שאול סימן מ"ב בתשובה השניה שכתב ג"כ דכונת הרא"ש היא דאם אמר מחמת כעס זו היא האמתלא:
<big>סימן</big> <big>י'</big>
בע"ה יום ה' בשלח תרפ"ז, סינסינעטי יצ"ו. לידידי הרה"ג המובהק המפורסם בחיבוריו מהור"ר יקותיאל יהודה גרינוואלד שליט"א
<b>ע"ד</b> שאלתו אם אשה שנתגיירה כדי להנשא לישראל אם לסדר להם קדושין, הלכה רוחת היא דכולם גרים הם, כמבואר ביבמות (דף כ"ד) וכן אפסקא ברמב"ם ובטור ושו"ע יור"ד סימן רס"ח, ואף שכתבו שחוששין לו עד שתתברר צדקתו כ"ז הוא לפי ראות עיני הב"ד עיין בב"י והובא בש"ך שם ס"ק כ"ב, וזה הוא אם כבר קבלום בב"ד. אבל בתחלת הקבלה יש לדקדק בכל פעם אם לקבלם או לא. אך כבר נהוג עלמא עפ"י דברי הגאון ר"ש קלוגר ז"ל בספרו טוב טעם ודעת לגייר אם יש חשש שיצא לתרבות רעה. וכן בנד"ד יש חשש זה כמוש"כ כת"ר. ואם כן יש לסדר להם קדושין תיכף, הא כבר אפסקא באהע"ז סימן י"ג סעיף ה' דגיורת נשואה יש להמתין צ' ימי הבחנה. אבל פנויה אינה צריכה להמתין. וזה לפי דברי הרב המגיד. אבל בתשובות הרדב"ז ח"א סימן קצ"ו חולק ע"ז, והנה בספר אור זרוע הגדול הל' יבום וחליצה סי' תרכ"ז כתב מפורש כהרב המגיד דגיורת פנויה אינה צריכה להמתין ורק גיורת נשואה צריכה להמתין ז' ימי הבחנה. מ"מ לכתחילה יש לחוש לדברי הרדב"ז:
<b>אלא</b> דלכאו' איכא למידק בהא מהא דאיתא ביבמות (דף כ"ד) הנטען על השפחה ונשתחררה או על הכותית ונתגיירה הרי זה לא יכנס, והנה לשיטת רש"י דהטעם הוא משום לעז שלא יאמרו אמת היה הקול הראשון. אפשר דבנ"ד אינו נטען שבא עליה, אך לפי שיטת הרמב"ן והרשב"א והריטב"א בחידושים והרשב"א בתשו' סימן אלף ר"ה דהטעם הוא שלא יאמרו משום זנות נתגיירה ולא נתגיירה בלב שלם, א"כ גם בנ"ד איכא האי חששא. אלא דכבר כתבתי דסמכינן על בעל טוב טעם ודעת דאם יש חשש שיצא לתרבות רעה להקל בזה וכ"ז לפי ראות עיני הב"ד בכל פעם:
<b>ובהאי</b> ענינא יש לדייק בדברי התוס' בכתובות (דף ג' ע"ב) ד"ה ולדרוש כו' ומתוך כך התיר ר"ת לבת ישראל שהמירה ובא עליה כותי לקיימה לאותו כותי כשנתגייר דלא שייך למימר אחד לבעל ואחד לבועל בביאת כותי. והא מבואר בתוספתא יבמות פרק ד' עכו"ם ועבד הבא על בת ישראל אעפ"י שחזרו עכו"ם ונתגייר עבד ונשתחרר הרי זה לא יכנס ואם כנס לא יוציא, ובפני יהושע שם בכתובות כתב דה"ל כנטען על הפנויה או על הכותית ונתגיירה שאם כנס אינו מוציא, ומשו"ה התיר ר"ת שכבר כנסה. ומלשונו משמע שהתיר לקיימה, היינו שכבר כנס. אלא דבתוס' ישנים ביומא (דף פ"ב) ד"ה חוץ איתא והתיר ר"י לכותי שנתגייר לישאנה, וכן הוא ברבינו ירוחם נתיב כ"ג ח"ד וז"ל בת ישראל שנשתמדה ונבעלה לגוי וחזרה בתשובה ונתגייר הגוי וגרשה בעלה מותרת לאותו גר שהיה הבועל. כך התיר ר"ת, דמשמע שהתיר לכתחילה. וכבר עמדו רבים בזה:
<b>והנראה</b> לענ"ד לומר בזה, דהנה החשש דבשביל זו נתגייר, היינו באופן שאם לא היה נתגייר לא היתה מתרצית לו. אבל אם אנחנו רואים דגם אם לא היה מתגייר היתה ג"כ עמו, אז לא שייך לומר בשביל זו נתגייר, רק דנתגייר בלב שלם, וא"כ בעובדא של ר"ת הרי כנסה מקודם וגם אם לא היה מתגייר אפשר ג"כ דלא עזבה אותו. א"כ לא שייך למימר בשביל זו נתגייר. ובמעשה ההיא משמע דנתגייר הנכרי קודם שגירשה בעלה, וכן הוא סדר הלשון ברבינו ירוחם. וא"כ אז לא עלה על דעת הגר לישאנה:
<b>והנה</b> בתשו' רעק"א סימן קכ"א ובחי' הרש"ש יבמות (דף כ"ד) הקשו לטעם הרמב"ן והרשב"א והריטב"א דטעם האיסור דלא יכנס הוא מפני שיאמרו שנתגיירו שלא לש"ש, רק בשביל הנשואין, דא"כ למה אסרו בשפחה ונשתחררה הא התם לא שייך לומר דנשתחררה שלא לש"ש דזה תלוי בהאדון לשחררה:
<b>ולכאו'</b> י"ל דהא מבואר בהרמב"ם הל' איסורי ביאה פרק י"ג הל' י"ב כשישתחרר העבד צריך טבילה אחרת בפני שלשה ביום שבו תיגמר גרותו ויהי' כישראל ואין צריך לקבל עליו מצות ולהודיעו עיקרי הדת שכבר הודיעוהו כשטבל לשם עבדות עכ"ל, ולפ"ז כיון דס"ל להרמב"ם דעבד מחוסר עוד גרות דבטבילת העבד לשם עבדות היא רק מקצת גרות. כמו שכתב הרמב"ם בהל' י"א. א"כ משמע דצריך טבילה מה"ת לשם גרות כשמשחררין אותו, וא"כ צריך לקבל הגרות ברצונו. ולפ"ז גם בדידי' תלוי השחרור:
<b>ונזכרתי</b> שמו"ר הגאון ר' קיים סאלאווייציק ז"ל אמר דעיקר קבלת הגרות בהעבד, הוא אף בעל כרחו של העבד. ואף דכתב הרמב"ם דמש"וה אין צריך שידעוהו עיקרי הדת מפני שכבר הודיעהו כשטבל לשם עבדות. א"כ תינח בעבד שקנה מתחילה והטבלוהו לשם עבדות ואז הודיעו לו וקבל עליו עיקרי הדת. אבל בנולד כשהוא עבד שלא הודיעוהו מעולם עיקרי הדת א"כ היה צריך להודיעהו עיקרי הדת כשישתחרר וזה לא מצינו. וע"כ מוכח דעיקר הגרות היא אף בע"כ. והא דכתב דאין צריך להודיעהו עיקרי הדת מפני שכבר הודיעוהו כשטבל לשם עבדות, היינו להורות דצריך להודיעו כל עיקרי הדת ומצות כשמטבילו לשם עבדות, משום דאח"כ כשישתחרר אין צריך עוד קבלה מדעתו:
<b>והנה</b> על הראי' דנולד כשהוא עבד דלא הודיעוהו מתחילה יש לפקפק לענ"ד, דהא כנולד בעבדות תיכף יש עליו דין גרות במקצת ומחויב במצות שהעבד מחויב ובודאי למדוהו דינו המצות שמחויב. אלא דעל עיקר טבילה בעבד משוחרר כתבו רבים מהראשונים דהוא מדרבנן, ודין גרות חל עליו כשמשחררו האדון. ומכש"כ בשפחה היא פלוגתא דרבוותא אם צריכה טבילה כשמשחררה, עיין בברכי יוסף יור"ד סימן רס"ז ס"ק ב'
<b>ובאמת</b> יש להבין דהא הרמב"ן והרשב"א והריטב"א בעצמם בחידושים ביבמות (דף כ"ד) הביאו הך. תוספתא ומזה הקשו על רש"י שכתב דלזות שפתים היא דאתי לאחזוקי לקלא קמא א"כ כשכנסה לא מפקינן והקשו מהך תוספתא דמשמע דאף אם בא עליה ודאי ג"כ אם כנס לא יוציא והא לדבריהם שפי' דלזות שפתים הוא שזו לא נתגיירה אלא לשם זנות, מה יאמרו גבי שפחה דלאו בדידה תליא מילתא:
<b>והנראה</b> בזה דהם דקדקו וכתבו אלא משום לזות שפתים שלא יאמרו שזו לא נתגיירה אלא לשם זנות וזה לא כנס אלא לשם זנות עכ"ל. וא"כ גבי גיורת איכא לזות שפתים שזו לא נתגיירה אלא לשם זנות ולגבי שפתה איכא לזות שפתים שזה לא כנס אלא לשם זנות:
<b>ועוד</b> נראה לענ"ד בזה, דלא מבעיא להנך דס"ל דמשוחרר צריך קבלה מדעתו, בודאי איכא חששא דלזות שפתים דלא הוה קבלה גמורה, רק בשביל האשה. אלא אף להנך דס"ל דאין צריך לקבל מדעתו, רק בעל כרחו דעבד הוה שיחרור ודינו כישראל גמור, מ"מ יש לחוש כיון דבע"כ משוחרר, איננו עוד ישראל גמור במחשבותיו וא"א לסמוך עליו כעל ישראל גמור. וכמו כן כתבו התוס' בע"ז (דף נ"ז ע"ב) ד"ה עד שתשקע, דבעבד אף אי אינו יכול למול אותו בע"כ מ"מ אימת רבו עליו ואינו מתגייר בלב שלם וכן נמי כשהוא משחרר אותו בע"כ אפשר ג"כ דאינו מתגייר בלב שלם, והא גבי גר שכתבו התוס' שם בע"ז שמלים וטובלים ברצונם, ומ"מ כתב הטור ביו"ד סי' רס"ח בשם בה"ג דגר שחזר לסורו יינו יין נסך. וכתב ע"ז בפרישה ס"ק ל"ג וז"ל יש מקשין פשיטא לא יהא אלא מומר דכתב ב"י לעיל בסי' קכ"ד דיינו יין נסך ומפרשים מ"שכ הכא יי"נ ר"ל דאסרינן יינו למפרע אפי' מה שעשה קודם שחזר לסורו עכ"ל. ואף שהט"ז חולק ע"ז וס"ל דאינו נפסל למפרע, מ"מ בעבד קודם שנתברר צדקתו בודאי איכא למיחש שמא מפני זנות הוא מחזיק ביהדותו. דהא חזינן דקודם השיחרור אמרי' (ב"ב דף צ"ג ע"א) דכל העבדים גנבי או קוביוסטות נינהו. ובגיטין (דף י"ג ע"א) עבדא בהפקירא ניחא לי' זילה לי' כו', ובאבות פ"ב מרבה שפחות מרבה זימה. א"כ כשמשחרר עבד או שפחה, אם יש חששא שכונתם היא שלא לשמה, בודאי איכא לזות שפתים לומר שרק בשביל זנות היא מחזקת בתורת ישראל:
<big>סימן</big> <big>י"א</big>
לידידי הרב הגאון המפורסם בישראל מהור"ר חיים יצחק הכהן בלאך שליט"א
<b>ע"ד</b> העובדא דאתא לקמי' שהבעל בא לביתו בלילה ומצא איש נכרי שמתיחד עם אשתו, וכאשר שאל אותה מה טיבו של פלוני בביתך, התחילה לבכות ואמרה אמנה אנכי חטאתי, ובקשה שימחול לה, ואחרי אשר נעשתה חקירה ודרישה בבית כת"ר אמרה כי אף שהיה ביניהם חיבוק ונישוק אך לידי בעילה לא באו. כי אף שנסה לבועלה, אך מפני מעשה חידודין שהיה ביניהן נחלש עד שלא היה יכול אף להכניס עטרה ולא היתה אף העראה וענותו תרבני לעיין בזה:
<b>ולכאו'</b> פשוט דאף שמצד הודאתה אינה נאמנת דאמרי' דעיניה נתנה באחר כמפורש בנדרים (דף צ' ע"ב) ואפסקא באהע"ז סימן קט"ו סעיף ו'. אך הלא מבואר בהגה' שם דהיכי דיש רגלים לדבר נאמנת. וכבר כתב בבית שמואל שם ס"ק כ"ג דהיכי דנתיחד ואמרה שזנתה נאמנת:
<b>אך</b> הנראה לענ"ד דבנ"ד אין לאוסרה משום זה, חדא דלא כ"ע ס"ל דיחוד הוה כרגלים לדבר לגבי הא, דבתשו' מהרר"י באסין סוף סימן פ"ו כתב בפשיטות דיחוד לא הוה רגלים לדבר, וכ"כ בתשו' רעק"א סימן קי"א דאף אי נימא דיחוד הוה רגלים לדבר, היינו היכי דהוה ע"ד זנות כגון דנכנסו זה אח"ז והגיפו הדלתות, אבל יחוד בעלמא לא הוה רגלים לדבר וגם נראה לענ"ד דיחוד הוה רגלים לדבר, היכא דהיחוד הוא מצדה, היינו שהוא באופן שהיא עשתה פעולה להתיחד. אבל אם הוא נכנס לביתה, מאן לימא לן שברצונה והסכמתה נכנס לביתה, אולי היה נגד רצונה, ואין יחוד זה מורה כלל שהיא הסכימה לזנות דיהי' רגלים לדבר. וכעין זו כתב אא"ז בנו"ב חלק אהע"ז סימן ע"א ובמהדורא תנינא אהע"ז סימן י"ח:
<b>ובר</b> מן דין, הא אין כאן עדי יחוד, רק דהבעל אומר כן. וכבר כתב בתשו' רעק"א סימן פ"ח דלא מפיו אנו אנו חיים. דאפילו באומר שראה שזינתה, הא כתב הר"ש מינבייל במרדכי בגיטין ובהגה' מיימניות בפרק כ"ד מהל' אישות דלבתר חרם דר"ג אינו נאמן שטמאה היא לו:
<b>והא</b> דאמרה לבעלה דרך וידוי ובקשה שימחול לה, א"כ לכאו' אין לומר דעיניה נתנה באחר, דהא לפי דבריה אינה חפצה להתגרש, אדרבה דמבקשת היא שימחול לה ולא יגרשנה. אלא דכבר כתב אא"ז בנו"ב בהרבה תשובות דאף דאמרה דרך וידוי אינה נאמנת דערומי קא מערמה כדי שיאמינו לה, ואמרינן גם בכה"ג דעיני' נתנה באחר. וכן מסיק ג"כ בתשו' ברית אברהם אהע"ז סי' ע"ד:
<b>אלא</b> דמה שכתב שם בתשו' ברית אברהם סי' ע"ד אות א' וז"ל אמנם אשתמיט להגאון בעל נו"ב תשובת מהרי"ט ח"א סוף סי' צ"ב דמתרץ הך עובדא דתשו' הרא"ש שהובא ביתה יוסף סוף סי' מ"ו דהתם לא שייך עיניה נ"ב שמעשיה מוכיחין שחפצה בבעלה כיון דטרחה לזייף גט מהראשון עכ"ל. ולענ"ד נראה דלא קשה. דהתם בתשובת הרא"ש כלל ל"ה סימן ד' המעשה שהיה כך היה ר' משה קדש אלמנה אחת ובא ר' יעקב ואמר קדשתיה תחילה אמרו לו היכן העדים אמר איני זוכר אותם לכשאצטרך אביא אותם. הלך ר' משה לפייסו בדבר מועט שיפטרנה בגט לסלק תערומות שלו מעליו ולא רצה. הלך ר' משה אצל ארוסתו ואמרה שמעולם לא קבלה קידושין מאדם אחר אלא ממנו. הלך וכנסה. והיה ירא שמא יעקב יביא עדים של שקר על קידושיו כו' ומזה הפחד הלכו האשה וקרוביה ושכרו עדי שקר לכתוב לה גט על שם ר' יעקב, שאם יביא עדים שקדשה יראו גם הם הגט שגרשה בו ונודע הדבר לר' יעקב ואמר שזהו הוראה שנתקדשה לו, כיון שהיא מחזרת אחר גט ואינו צריך לעדים אחרים עכ"ד תשובת הרא"ש ז"ל. א"כ התם המעשה שעשתה מוכיח שחפצה בבעלה, דהמעשה ההוא מתירתה לבעלה, דהתם כשטרחה לזייף הגט מהראשון, אם היה המעשה מועיל אז היה הגט מתירה לבעלה שתוכל להשאר תחתיו. וע"כ א"א לומר עיני' נתנה באחר. אבל אם אמרה דרך וידוי, אין הוידוי מועיל להתירה כלל, ע"כ אפשר לומר דמערמה שיאמינו לה שנאסרת עליו, דהתם כששכרה עדי שקר לזייף גט בודאי כתבו הגט על זמן מוקדם מהקידושין של השני, שבזה לא מרעה כלל להקידושין של השני. וכדמשמע מדברי הרא"ש התם, שכתב וז"ל ואי משום דשכרו קרובי האשה עדי חמס לכתוב גט משום ר' יעקב והוי כאלו הודית שקבלה קידושין ממנו, נראה לי דלא הוי הודאה, שהרי ראו מעשיו והבינו מחשבותיו של ר' יעקב שהיה מחזר אחר עדים שקרים וחשבו גם הם המחשבה לא טובה לבטל מחשבתו שלא תתבייש אם יביא עדים שקרים עכ"ל. ואי נימא דכתבו הגט בזמן מאוחר מקידושין של ר' משה, הלא תתבייש ממה שקבלה קדושין מאחר בעוד שהיתה מקודשת לראשון, א"ו דזייפו הגט על זמן מוקדם, וא"כ במעשה ההיא אדרבה הוסיפה חוזק לקידושי ר' משה, ולולי האמתלא לא שייך לומר עיניה נתנה באחר בכגון דא:
<b>ואף</b> שהרא"ש שם מביא שגם ר' משה בקש מר' יעקב שיתן גט לארוסתו וזה היה אחר זמן הקידושין שלו ומסתמא יכתבו הגט בזמן הנכון, כי הוא לא בקש לזייף, היינו מפני שר' משה חשב בתחילה שאפשר שבאמת נתקדשה לר' יעקב כמוש"כ הרא"ש שם, אבל כשהיא וקרוביה חפצו לזייף הגט בודאי חפצו לזייף גם זמן הגט שיהיה קודם הקידושין של ר' משה, ועוד דהתם דגם הקרובים שלה שכרו עדי השקר לכתוב גט. הא הם לא יעשו דבר בשביל שהיא נתנה עיניה באחר, ואף שאפשר לומר שהיא בקשה מהם או שהטעתה אותם כדי שיאמינו שקבלה הקדושין מהראשון, בשביל שעיניה נ"ב, אך זו היא ג"כ מה שכתב הרא"ש ז"ל דאין זו הודאה מפני שהם חפצו ג"כ לבטל המחשבה הלא טובה. אבל לולי זאת היה אפשר לומר דמפני הטעמים שכתבתי אין כאן מקום לומר דעיני' נתנה באחר, אבל היכא שאומרת דרך וידוי שטמאה היא לו, אין מעשה הוידוי מתירתה לבעלה ואין הוכחה שחפצה היא להשאר תחתיו, רק אפשר שאומרת דרך ערמה שיאמינו לה כדי שתאסר על בעלה, ושפיר איכא למיחש שעיניה נתנה באחר:
<b>אלא</b> דגם גוף ההודאה אפשר לומר דאין זו הודאה דטמאה אני לך, דמה שאמרה לבעלה שחטאה, הא פירשה לפני כת"ר שלא היתה אף העראה, ואפשר שכונתה שחטאה בחבוק ונישוק ובמעשה חידודין, והרי להרמב"ם יש בזה איסורא דאורייתא משום לא תקרבו, והלא אף היכא דאמרה שטמאו אותה כתב בשו"ת ח"ס חלק אהע"ז סימן ע"ח ד"ה ואמנם וז"ל מה שאמרה שנים טמאו אותה ושוב אמרה ששכבו עמי בקירוב בשר אבל לא הכניסו אבר, אפשר שזה איננה חזרה אלא פירוש לדבריה הראשונים, דבלשון ב"א נקרא גם זה טימא אותה שעשה עמה שגעונות כו' עכ"ל. ומכש"כ היכי דלא אמרה שנטמאה כ"א שחטאה, והרי באמת חטאה ויש במשמעו שעשו שגעונות והיתה עמו בקירוב בשר, אך לא בעל:
<b>ואף</b> שבשיטה מקובצת ב"מ דף צ"א כתב בשם הר"ר יהונתן שכיון שכל כך פרץ פרצה כזו על אשת חברו אי אפשר שלא גמר תאותו עכ"ל. כבר כתב אא"ז בנו"ב תנינא ח' אהע"ז סימן י"א דאם פתאום בא איש ומצא אותם על תמונה זו ותיכף נפלה חרדה עליו וקפץ כו' לא שייך לומר אי אפשר שלא גמר תאותו. שאף בודאי רצה לגמור תאותו. מכל מקום נאנס ולא היה יכול לגמור עכ"ל. והכ"נ אפשר שהיתה מניעה שלא יכול לגמור תאותו באופן שאמרה שמפני חולשתו לא היה יכול לגמור תאותו או מפני סבה אחרת. מכל הנך טעמי נלענ"ד שהיא מותרת לבעלה:
<big>סימן</big> <big>י"ב</big> בע"ה יום ד' עקב תרפ"א לפ"ק, ליבוי יצ"ו להרה"ג ר' חיים לובעצקי שליט"א הרב דרעזיצא
<b>מה</b> שהקשה כת"ר על אא"ז הנודע ביהודה שכתב בחלק אהע"ז סימן ד' דא"א שנתעברה הוה לדעת הרמב"ם רק ספק ממזר דשמא מנכרי נתעברה. ולדעת הטור הוה ודאי ממזר, וכתב מי יקל ראש להתירו בממזרת נגד דעת הרמב"ם וכתב כת"ר וז"ל ואינו מובן דהלשון הרי הוא בחזקת ממזר שברמב"ם משמע יותר לפרש דהוא ממזר ודאי מספק, וכמו דמפרש רש"י בנדה (דף י"ז) ספיקו טמא שחזקתו מן המקור דמטעם זה טמא טומאה ודאית עכ"ל כת"ר. הנה הך דנדה אינו ענין לכאן, דהתם הפי' שחזקתו מן המקור חזקת הדם הוא שבא מן המקור, וכמבואר שם בגמרא ספיקו טמא אמרת לן מר, והא אנן שחזקתו מן המקור תנן. ושם (בדף י"ח ע"א) בג' מקומות הלכו חכמים אחר הרוב כו' מקור כו'. והיינו דרוב דמים הן מן המקור, על כן הוא טמא ודאי מצד הרוב. וזה הוא הפי' שחזקתו מן המקור. אבל כאן אטו ידעינן דרובא נתעברות מישראל ולא מנכרי. וכן כתב שם הרב המגיד בפרק ט"ו הל' י"ט מהל' איסורי ביאה דמשו"ה נאמנת האם לומר מכותי נתעברתי ולהכשיר את הולד משום דבלא דבורה גם כן הוה ספק מעכו"ם ספק מישראל. ומפורש הדבר בבית שמואל סימן ד' ס"ק נ"ב דלשיטת הרמב"ם הוה ספק ממזר. ואדרבה בתשו' רעק"א סי' ק"ו פליג על הב"ש, וכתב דאף לשיטת הטור בסתמא, היכא דאיכא למתלי בכותי, הוה ספק ממזר. וכ"כ בספר שער המלך הל' איסורי ביאה פרק ט"ו הל' י"ז:
<b>והן</b> אמת כי מה שכתב הרמב"ם בחזקת ממזר, אפשר היה לומר בחזקת ממזר ודאי, אבל מדשינה הרמב"ם בלשונו בהלכה ט"ז וכתב ויהיה ממזר ודאי, ובהל' י"ט כתב בחזקת ממזר. מזה נראה ברור דכונתו היא דהוא רק ספק ממזר. וכן כתב מפורש בהלכה י"ז ארוסה כו' הרי הולד בחזקת ממזר ואסור בבת ישראל ואסור בממזרת. הרי דהיכי דנקט הרמב"ם בחזקת ממזר, כונתו ספק ממזר ואסור בממזרת:
<b>עוד</b> כתב כת"ר במכתבו השני להביא ראי' דלהרמב"ם לא מספקינן בנכרי מהא דכתב בפרק ט"ו הל' י"ז מהל' איסורי ביאה ארוסה שנתעברה והיא בבית אביה הרי הולד בחזקת ממזר ואסור בבת ישראל ואסור בממזרת, ואי נימא דמספקינן בנכרי היה הולד כשר מס"ס דלמא מארוס הוא ואת"ל מאחר דלמא מנכרי עכ"ד כת"ר. הנה לפי מה שכתב הבית יוסף באהע"ז סוף סימן ז' דלהרמב"ם גם בס"ס לא מקלינן בפסולי יוחסין, א"כ אין מזה ראי' כלל, דנהי דמספקינן בנכרי והוה ס"ס, מ"מ הוא אסור בבת ישראל מפני שאין מקילין בזה משום ס"ס. ותהי' מזה ראי' לדעת הב"י ודלא כהב"ש שחולק עליו בסימן ב' ס"ק י"ד:
<b>אלא</b> דבלא זה לא קשה. דבאמת מספקינן בנכרי רק היכא דאפשר לספוקי אבל לא היכי דליכא לספוקי וכן מבואר מהא דכתובות (יג:) חדא לחורבא דמתא וחדא לחורבא דדברא. ופירש"י חורבא דמתא, סתם בעילתה מאחד מבני העיר וא"ל בעיר שרובא ישראל קאמר. חורבא דדברא, ספק אחד מסוף העולם בא לכאן ורוב העולם כותים הם כו' עכ"ל. וא"כ הרמב"ם הא נקט ארוסה שנתעברה והיא בבית אביה כו', וא"כ מיירי בגונא דליכא לספוקי בנכרי, אבל בהך דינא דמהרי"ו שהביא בדרכי משה באשת איש שנתגרשה ונתעברה, התם איכא לספוקי אף בנכרי משו"ה הוה ספק ספיקא:
<b>ומה</b> שכ' מהא דכתב המחבר בסי"ד סעיף י"ד האשה שהלך בעלה כו' וכיון דפלוגתא היא הוה ספק ממזר משמע דלהדעה הראשונה הוה ודאי ממזר, והוא דעת הרמב"ם עכ"ל כת"ר. ותמיהני על כת"ר שמביא מכאן ראי'. והא עלה גופא כתבו הב"ש ואא"ז בנו"ב שכונת הרמב"ם שכתב בפרק ט"ו הל' י"ט מהל' א"ב בחזקת ממזר, שאינו ממזר ודאי. הן אמת שהמשנה למלך בפרק ט"ו הל' ד' מהל' אישות כתב דהולד הוא ממזר ומותר בממזרת לדעת הרמב"ם. ומהתימא איפוא מצא בדברי הרמב"ם שמותר בממזרת. הא הרמב"ם כתב הר"ז בחזקת ממזר. ומדנקט הרמב"ם האי לישנא, משמע דס"ל דאינו ממזר ודאי כמוש"כ לעיל הל' י"ז הרי הולד בחזקת ממזר ואסור בבת ישראל ואסור בממזרת:
<b>ומה</b> שכ' עוד להעמיד דבריו שמה שכ' הרמב"ם בחזקת ממזר הוא ממזר ודאי, ואדרבה מדהוצרך לכתוב גבי ארוסה ואסור בבת ישראל ואסור בממזרת ובהל' י"ט לא סיים כן ש"מ דכונתו שהוא ממזר ודאי עכ"ד. הנה הרמב"ם מדייק בלשונו, והיכא דס"ל דהוה ממזר ודאי כתב מפורש ממזר ודאי, כדלעיל בהל' ט"ז ובהל' י"ז אם הכחישה הארוס הרי הולד ממזר, ומדוע שינה כאן לשונו וכתב בחזקת ממזר, ולא ממזר ודאי. מזה נראה כונתו דבחזקת ממזר שכתב כונתו דאינו ממזר ודאי. ומכיון שגילה פעם שבמקום שכתב בחזקת ממזר הוא אסור בבת ישראל ואסור בממזרת, תו לא צריך להשמיענו זה בכל פעם:
<b>גם</b> מה שהביא ראי' דלא מספקינן בנכרי מהא דכתב המחבר באהע"ז סימן ד' סעיף כ"ו פנויה שנתעברה וילדה אם אינה לפנינו לבדקה כו' אין זה הולד אלא ספק והם דברי הרמב"ם, ואי מספקינן מנכרי, היה לו להיות מותר מס"ס, ספק מנכרי ואת"ל מישראל דילמא מכשר עכ"ד. כבר כתבתי דלשיטת הב"י דהרמב"ם לא מכשיר בס"ס, אין מכאן ראי'. ואף לפי שיטת הב"ש שמקלינן בס"ס. הא הב"ש כתב דכאן מספקינן דלמא אזלה איהי לגבי' והוי קבוע וכמחצה על מחצה דמי אפי' ברוב כשרים. ומלבד זה. אין זה ענין לס"ס דהכא מספקינן אם הולד הוא מכשרים או מפסולים ואם נכרים וישראלים כשרים ביחד הם הרוב אז הוה רוב כשרים. ואם אינם רוב אז ליכא רוב כשרים ועי' קידושין (דף ע"ג ע"א) ברש"י ד"ה רוב כשרים אצלה דכיון דמכירים את אמו דפנויה היא רוב העולם כשרים אצלה כו' ואף נכרי ועבד אם בא עליה אין הולד ממזר, עכ"ל. וא"כ אין כאן רק ספק אחד אם מכשרים או מפסולים. ומלבד זה אפי' אי נימא דאזלינן בתר ס"ס בכה"ג, אי מספקינן בנכרי סו"ס פגום מיהא הוה, וזה נכלל ג"כ במה דמספקינן בי' בשתוקי. ומה שכתב דלא הוה ס"ס המתהפך, כבר כתב כן בספר עצמות יוסף בקידושין דף ס"ח ד"ה פסקא:
<b>והנה</b> בהא דנכרי ועבד הבא על בת ישראל, לשיטת התוס' ורש"י דהבן צריך להתגייר. כתב כת"ר דלשיטתם מותר בממזרת, וזה אינו דגם לשיטתם אסור בממזרת. וכ"כ הגאון בעל הנתיבות בתשו' בספר חמדת שלמה חלק אהע"ז סימן ב' דאף דצריך גירות מ"מ אסור בממזרת. ואפשר משום דנשתקע שם גר ממנו:
<b>ומה</b> שכתב כת"ר להביא ראי' דאליבא דהרמב"ם אינו צריך גירות, מהא דכ' שם בהלכה ה' מי שחציו עבד וחציו ב"ת שבא על א"א, הולד אין לו תקנה מפני שצד ממזרות וצד כשרות מעורבין בו. ומבואר דאינו יכול לישא שום אשה ואי נאמר דנכרי ועבד הבא על בת ישראל הולד כשר וצריך גירות. א"כ יהא מותר בממזרת, דהא מצד ממזרות שבו מותר בממזרת וכן מצד כשרות שבו הוי גר וגר מותר בממזרת כו' אלא ע"כ דסבר דאין צריך גירות ולכן אסור בממזרת מבד כשרות שבו דכישראל גמור הוא עכ"ל כת"ר. ואינה ראי', דאין מבואר שם כלל דאינו יכול לישא שום אשה. ואדרבה הא יכול הוא לישא גיורת לכ"ע דבין מצד כשרות ובין מצד ממזרות יכול הוא לישא גיורת. אלא דכונת הרמב"ם שם להורות ושבניו אינם יכולים להטהר, כשאר ממזר גמור שיכול לישא שפחה ולשחרר הולדות ונמצאו בני חורין. אך אם הוא בנו של חציו עבד וחציו בן תורין שבא על א"א והרי הבן ממזרות וכשרות מעורבין בו ואינו יכול לישא שפחה ולטהר בניו. ואם ישא גיורת ג"כ יהיו בניו כמותו. וכ"כ רש"י ביבמות (דף מ"ה ע"ב) הולד אין לו תקנה בבת ישראל כלומר ממזר הוא:
<b>אלא</b> דיכול כת"ר לומר דיכול הוא לישא ממזרת ובנו יהיה ממזר גמור והוא ישא שפחה וישחררנה ויטהרו נכדיו ומאי זה שכתב הרמב"ם ונמצאו בניו כמותו לעולם. דאפשר לומר נהי דלהזכרים יש תקנה שישאו שפחות ויוכל לטהר בניהם. אבל להנקבות אין תקנה, כי בניהן ישארו ממזרים לעולם, משא"כ בממזר גמור שישא שפחה שגם בנותיו יכולות להטהר שהן שפחות וישחררון ותהיינה בנות חורין. ופשוט הוא דלהרמב"ם אינו צריך גירות. וכבר הוכיח כן בספר שו"ת חמדת שלמה חלק אהע"ז סימן ג' מהא דס"ל להרמב"ם בנכרי ועבד הבא על בת ישראל שהבת אינה פגומה לכהונה, ואי הויא צריכה גירות ודאי היתה פגומה לכהונה:
<b>תו</b> כתב כת"ר במכתבו השני לתרץ דבריו שכתב דמבואר ברמב"ם שאם חצי עבד וחצי בן חורין בא על א"א הולד אסור לו לישא אשה. וכתבתי דאין זה מבואר כלל ברמב"ם. ע"ז כתב וז"ל אמנם כן הלשון מגומגם, אבל כונתי מדאוסרו הרמב"ם גם בממזרת מוכח דסבר דאין צריך גירות. דאל"כ היה לו להיות מותר בממזרת הן מצד ממזרות שבו והן מצד נכריות שבו דגר מותר בממזרת עכ"ד כת"ר. ואיני יודע אנה מצא כת"ר שהרמב"ם אסרו בממזרת. הרמב"ם קאמר דאינו יכול לישא שפחה מפני צד כשרות שבו, דגם גר אסור בשפחה, ומשום הכי אין תקנה לזרעו ואינם יכולים ליטהר. אבל אפשר דיכול הוא לישא ממזרת, וישארו בניו ממזרים:
<b>ומה</b> שהביא ראי' דכותי ועבד הבא על בת ישראל דהבן אינו צריך גירות מהא דקדושין (דף ע"א) אנן מי ידעינן מהיכא קאתינן דילמא מהנך דכתיב נשים בציון עינו כו' וכי תימא נכרי ועבד הבא על בת ישראל הולד כשר ודלמא מהנך דכתיב בהו השוכבים על מטות שן כו' וקשה הא אף אם הולד כשר גר הוא ומותר בממזרת ולמה לאסוקי ודלמא מהנך כו' עכ"ל כת"ר. ומצאתי שכבר העיר מזה בס' שער המלך פרק ט"ו הל' ג' מהל' א"ב. ואין מזה ראי' כלל. דאטו עולא קאמר לי' דרשאי ליקח ממזרת מהאי טעמא, הא רב יהודה היה מתירא רק שלא להתערב בפסולין ויהיה על בניו חשש ממזרות, אף דמדינא יכול הוא ליקח אשה אף מהאינן מיוחסין. וא"ל עולא אטו אנן מי ידעינן מהיכא קאתינן כו' וא"כ דלמא יש כבר פסול ממזרות ומאי אהני לי' מה שהוא מתירא להתערב בפסולים. וכי תימא נכרי ועבד הבא על בת ישראל הולד כשר ואין עוד חשש ממזרות בנו ויש להזהר מלהתערב בפסולים. ודלמא מהנך דכתיב בהו כו' ותו איכא האי חששא דלמא כבר נתערבו פסולים בנו. ואפשר דבאמת אם כותי ועבד הבא על בת ישראל אם הולד כשר הוא גר ומותר בממזרת. אך מה יועיל זה דמותר בממזרת, הלא הולד יהי' ממזר ויתערב פסול ממזרות בזרעו. ומשו"ה קאמר לי' ודלמא מהנך כו' וכבר נתערבו ואין תועלת להזהר עוד:
<b>ומה</b> שהביא ראי' דצריך גירות מהא דתורת כהנים אמור ויצא בן איש מצרי בתוך בני ישראל מלמד שנתגייר כבר הקדימוהו בזה בספר שער המלך ובישועות יעקב. והקדימם הרמב"ן ז"ל בפירושו לתורה וכתב שהכונה היא שנתגייר הוא שנכנס לברית מילה וטבילה והרצאת דמים בשעת מתן תורה לכל ישראל:
<b>והנה</b> מכבר היה קשה לי על אלה דסברי דצריך גירות מהא דבכורות (דף מ"ז ע"א) דלויה שנתעברה מנכרי בנה פטור מפדיון, אבל ישראלית שנתעברה מנכרי חייב בפדיון וכן כהנת שנתעברה מנכרי דהויא זרה בנה חייב בפדיון. ואי נימא דהולד צריך גירות איך אפשר לחייבו, כיון דבשעת לידה אינו עוד ישראל, והא בפטר רחם תלה רחמנא ואז אינו בר חיובא. ומצאתי בספר שער המלך בפרק י"ג מהל' איסורי ביאה שהקשה כן והניח בצ"ע. וכן הקשה מהרי"ט אלגזי בפרק ח' מהל' בכורות, והוכיח מזה דלפי המתקנא הוא ישראל גמור ואינו צריך גירות. וכן ראיתי בספר חמדת שלמה חלק אהע"ז סימן ב' בתשו' מהגאון בעל הנתיבות:
<b>והגאון</b> בעל הנתיבות כתב בזה לישב דברי רש"י שלכאו' סותרים זא"ז כמו שהקשה המהרש"א בקידושין (דף ע"ו) דהא שכתב (בדף ס"ח) דצריך גירות היינו בנתעברה מנכרי דבגויתן יש להו חייס והלד מתיחס אחרי אביו, ולכן צריך גירות. אבל (בדף ע"ו) נאמרו על עבד ועבד אין לו חייס והולד אינו מתיחס אחריו לכך אינו צריך גירות. וע"ז תירץ הך דבכורות דבנכרי אף דבגיותן אית להו חייס ומבואר ביבמות דבגירותן לית להו חייס ואינו נתיחס אחרי אביו. ולפ"ז אתי שפיר, דגירות צריך משום דכל זמן שלא נתגייר עדיין נתיחס אחרי אביו דבגיותן אית להו חייס, אבל כשנתגייר תו לית להו חייס, וממילא אחר הגירות שדינן לי' בתר אמו והוי כישראל גמור ודינו כבכור ישראל וחייב בפדיון עכ"ל. ודבריו קשה להבין, הא בפטר רחם תלה רחמנא, ועיקר החיוב הוא בשעת לידה ואז עדיין לא נתגייר ולא חל עליו חיוב כלל. ולומר דכיון דפטור רחמה של ישראלית, א"כ בשעת גירות חלה עליו האי חיובא דאגלאי מלתא למפרע דפטר רחמה וחיובא רמיא עלי'. זה לא ניתן להאמר, דהא בשעה שפטר רחמה א"א דליחול עליו חיובא דפדיון דעדיין אינו ישראל ואיך נאמר דליחול עליו אח"כ ועי' מש"כ מהרי"ט אלגזי בפ"ח דהל' בכורות להרמב"ן ס"ק ס"ד:
<b>ועוד</b> הא דאיתא בקידושין (ס"ט ע"א) ובתמורה (דף כ"ה) הכותב לשפחתו מעוברת הרי את בת חורין ולדך עבד דק"ל כחכמים דדבריו קיימים. והיא בת חורין והולד עבד. ועבד אין לו חייס. האם נימא דלכשיולד ואחרי כן ישחררו רבו דיתחייב לפדות א"ע משום דבשעת לידה היתה אמו בת חורין, וזו לא שמענו אלא דיש לצדד בזה לפי סברת הט"ז ביור"ד סימן רס"ז ס"ק ל', דהכונה היא דמשחרר האם לאחר לידת הולד. א"כ בשעת לידה לא היתה עוד משוחררת. אלא דלא משמע כן מכל הפוסקים:
<b>והנלענ"ד</b> לתרץ דאף לשיטת הסוברים דנכרי הבא על בת ישראל דהולד צריך גירות, מ"מ לא תקשה מהך דבכורות, דאף דצריך גירות, מ"מ משכחת לה דיתחייב בפדיון היכא דטבלה האם כשהיא מעוברת לשם גירות הולד, וכדאיתא ביבמות (דף ע"ח) דכותית מעוברת שנתגיירה בנה אינו צריך טבילה. ואף דיש לחלק דהתם אם נתגיירה גם היא והטבילה צריכה גם לדידה, לכן מהני גם לולד, אבל כשהיא בעצמה אינה צריכה טבילה, אפשר לומר דלא מהני הטבילה לולד. וכמו שכתב בספר תפארת למשה דדוקא כשנתגיירה היא את בנה אינו צריך טבילה. אבל כשלא נתגיירה היא, מצריכין טבילה לבנה עכ"ל. דלא דמי להך דכתב בתפארת למשה. דבשלמא כשהיא נכרית ולגופה לא סלקא הטבילה, א"כ הוה חציצה להולד ולא עלתה לו טבילה. דהא אמרי' שם ביבמות דלכך לא הוה חציצה, משום דהיינו רביתי', והוה הטבילה לכל הגוף. אבל אם לדידה לא סלקא לה טבילה הוה כמו שטובל חצי גוף ואין זו טבילה, דגופה הוה חציצה להעובר. אבל כשהיא ישראלית וצריכה טבילה גם לדידה, דאפשר שטבלה לנדתה בודאי סלקא הך טבילה גם להעובר. וכדאיתא ביבמות (דף מ"ה) דטבילת נדה סלקא לגירות. ובחגיגה (דף כ"ב ע"א) הני מילי בכלי טהור אבל בכלי טמא מיגו דסלקא טבילה לכוליה גופיה דמנא סלקא להו נמי לכלים דאית ביה. וא"כ לא קשה מהך דבכורות. דאפשר שיתחייב בפדיון היכא דטבלה האם כשהיא מעוברת גם לשם גירות הולד, ע"כ מחויב בפדיון, דבשעת לידה הרי הוא כבר ישראל גמור:
<b>ובזה</b> אפשר לתרץ ג"כ מה שהקשה בספר שער המלך שם בפרק ט"ו הל' ג' מהל' איסורי ביאה, מהך דיבמות (דף ט"ו ע"א) כי אמריתא קמי' דשמואל א"ל בנך הבא מן הישראלית כו' והאיכא בנות כו' ומשני גמירי דבנתי' דההוא דרא אצטרויי איצטרו. ובודאי דהא דפריך דהא איכא בנות לשמואל הוא דפריך דקאמר דאין חוששין לקידושין משום טעמא דבנך הבא מן הישראלית כו' דאכתי ליחוש משום בנות. והשתא מאי קושיא הא שמואל ס"ל בפרק החולץ דנכרי ועבד כו' הולד כשר ולפי דעתם הולד גוי גמור ואין חוששין לקידושיו עכ"ל. ולפי מה שכתבתי אפשר דקושית הגמרא היא והאיכא בנות שנתעברו מנכרים וטבלו לנדתן והולד יש לו דין גר ויש לחוש לקידושיו. והא דכתבו התוס' ביבמות (דף ט"ז) בסוף ד"ה נכרי שקידש כו' דלרב יהודה דס"ל נכרי ועבד הבא על בת ישראל הולד כשר, ועיין שם בשער המלך שצריך גירות, וכל זמן שלא נתגייר דינו כגוי ואין חוששין לקדושין. הרי דס"ל דהוה גוי גמור ואין חוששין שטבלה אמו בעודה מעוברת והוה גר. משום דבנדה (דף ס"ז ע"ב) משמע דס"ל לרב יהודה דלא אמרי' טבילה בזמנה מצוה. דהא אתקין רב יהודה בפומפדיתא לטבול ביממא משום צינה. והתוס' בנדה (דף ל' ע"א) ד"ה ושמע מינה וביומא (דף ח' ע"א) ד"ה דכולי כתבו דמהא דקאמר שם בנדה (דף ס"ז) מכדי האידנא כולהו ספק זבות שוינהו רבנן ליטבלינהו בימא דשבעה משמע שלא היו טובלות ביום בשום פעם. ומזה הוכיחו דלא אמרי' טבילה בזמנה מצוה. ואי ס"ל לרב יהודה דאמרי' טבילה בזמנה מצוה היה להן לטבול ביום משום ספק זבות, ולא היה לו לתקן משום צינה. וא"כ מסתמא לא טבלו בנות ישראל. אבל שמואל אפשר דס"ל דטבילה בזמנה מצוה. וכן משמע בירושלמי (נדה פ"ב הל' ד') ועי' בביאור הגר"א ביור"ד סימן קפ"ז ס"ק ג', א"כ לדידי' בודאי טבלה, משום דטבילה בזמנה מצוה, וסלקא טבילתה לעוברה:
<b>ועל</b> פי זה יש לדייק בפירש"י בד"ה והאיכא בנות שנשבו ונשאום עכו"ם כו' עכ"ל. דיש להבין למה דייק וכתב שנשבו, והלא הגלו שם ואפשר שנטמאו ברצונם. וכמו שכתוב גבי זכרים יבמות (ט"ז ע"ב) ד"ה מעשרת השבטים שנשאו עכו"ם ולעיל גבי דינו של ר' יוחנן וכולן לפסול, וס"ל דכותי ועבד הבא על ב"י הולד ממזר, פירש"י רובן ממזרים שנטמאו בנות עשרת השבטים בעכו"ם, ולא קאמר שנשבו ונשאום עכו"ם ע"כ צ"ל דכונתו היא כיון דס"ל עכשיו דהולד כשר היינו שבתר אביו שדינן לי', ורק שנתגייר חוששין לקידושין. על כן פי' והאיכא בנות שנשבו ונשאום עכו"ם נגד רצונם ולא נטמעו בהם ברצונם ועל כן נהגו מנהג יהדות ואפשר שטבלו לנדתן והוו בניהם גרים ויש לחוש לקידושין:
<b>והנה</b> לכאו' יש להקשות מהא דכתב הרשב"א בחי' ליבמות (דף מ"ה) דכותית שנתגיירה דבנה אינו צריך טבילה, היינו בתה, אבל בנה צריך טבילה משום דמילה קודמת לטבילה לעיכובא, ולדידי' ליכא לשנויי כדשנינן. ואפשר לומר דהרשב"א ס"ל כהנך ראשונים דכותי ועבד הבא על ב"י דהולד אינו צריך גירות. אבל הנך דס"ל דצריך גירות ס"ל כשיטת הרמב"ן דאם טבל תחילה הרי זה גר. ושיטת התוס' ביבמות (דף מ"ז ע"ב) ד"ה מטבילין דמעוברת כיון דלא אתי למילה אין זה מעכב, ושיטת הרא"ה דקודם שנולד כיון דלא חזי למילה סלקא לי' בהכי כמו אשה, ואחר שנולד הרי הוא כישראל גמור אף קודם מילה. ועי' בביאור הגר"א יור"ד סימן רס"ח ס"ק ה':
<b>אחרי</b> זמן רב ראיתי בירחון הפרדס מחדש מרחשון תרצ"ב שהביא שכבר תירץ כן בספר אור שמח על הרמב"ם והעורך כתב על זה וז"ל אבל לפענ"ד צ"ע לומר כן, דדוקא אם הטבילה לשם גירות של האם שפיר. מיגו דמהני טבילה לשם גירות באמו, עולה גם להבן. אבל אם הטבילה אינה לשם גירות באמו אין הסברא מוכרחת לומר שעולה טבילה זו להבן לשם גירות. ובפרט לשיטת הרמב"ן דלמ"ד עובר לאו ירך אמו אין מועיל הגירות עד שימול אחרי הלידה. ואף להחולקים עליו, כ"ז בטבילה לשם גירות עכ"ל. ואיני מבין סברתו, דאטו טבילת העובר היא מפני שמועלת טבילה זו להאם ומשום מיגו הוא, הא אמרי' ביבמות (דף ע"ח) דמועיל טבילת האם להעובר משום דהיינו רביתי', וכדפי' רש"י דלאו חציצה היא. א"כ אותה טבילה היא כמו שטבלו את העובר בעצמו. ונהי דאם האם לא נתגיירה וטבלה רק בשביל העובר דלא מהני וכמו שכתבתי לעיל בשם בעל תפארת למשה, היינו מפני דהוה חציצה בכולו. כיון דהטבילה לא עלתה לה כלום. אבל כשהטבילה עלתה לה לנדתה, א"כ אין כאן חציצה, ושפיר עלתה הך טבילה להולד לגירותו:
<b>והא</b> אמרי' ביבמות (מ"ה ע"ב) דטבילתה שטובלת לנדתה מהני גם לגירות ע"ש בפרש"י ותוס', ונהי דלהרמב"ם שכתב בפרק י"ג הל' ט' מהל' איסורי ביאה דטבילתה שטובלת לנדתה מורה שכבר נתגיירה, כיון שראינוה שהיא נוהגת בדרכי ישראל. אבל טבילת נדה בעצמה אינה מועלת לגירות. אפשר דס"ל דהולד הוא ישראל כשר ואינו צריך גירות, וכמו שכתב בשער המלך פרק ט"ו הל' ג' מהל' איסורי ביאה, אבל רש"י ותוס' לשיטתם הא ס"ל דטבילת נדה מועלת לגירות, א"כ אפשר דטבלה האם לנדתה ומהני להעובר לגירות, ובירושלמי קידושין פרק ג' הל' י"ב, שהביא הנמוקי יוסף ביבמות פרק החולץ, איתא, שאין גר שלא טבל לקירויו. וקשיא עלת לו טומאה קלה מטומאה חמורה א"ר יוסי בר' בון כיון שזו וזו לשם קדושת ישראל עלת לו:
<b>והנה</b> אא"ז בדגול מרבבה יור"ד סימן רס"ח, כתב דאם לא ידעו הב"ד שהיא מעוברת וטבלה דתלי' באשלי רברבי. הנה התוס' לשיטתם ס"ל דטבילה לא בעי ב"ד כמבואר בדבריהם יבמות (מ"ה ע"ב) ד"ה מי:
<big>סימן</big> <big>י"ג</big>
להרה"ג ר' חיים לובעקצי נ"י הרב דרעזיצא
<b>מה</b> שכתב עלה דפי' המשניות להרמב"ם ביבמות (דף כ"ה) שכתב על המשנה המביא גט ממדה"י כו' הרגתיו כו' העיקר אצלנו כו' אבל הוא לא ישאנה שכל מי שיחשוק א"א יהרוג בעלה וישאנה, דהדבר צריך בירור למה לי' להרמב"ם לומר טעם חדש גבי הרגתיו כו' וכתב כת"ר דהרמב"ם הכריח כן מיתור הלשון דהרגנוהו דמיותר כמו שכתבו התוס', וגם קשה דהא תרי לא חשידי, ומדוע בהרגנוהו לא ישא, ועל מה שכתבו התוס' בכתובות לא ששנים מעידין כן כו' אלא כלומר שהרגו עם אנשים הרבה, כתב כת"ר דאין פשטות הלשון מורה כן, דהוא לשון נוכח להרבה המדברים בעדם, א"כ משמע ששנים אומרים כן, וא"כ קשה מאי טעמא לא ישא את אשתו, ומכח זה הכריח הרמב"ם דבהרגתיו והרגנוהו טעמא אחרינא כו' שכל מי שיחשוק אשה יהרג את בעלה וישאנה עכ"ל כת"ר, ואיני מבין דבריו דאם שנים מעידין כן דהרגנוהו מ"ט לא ישא, דאם הוא חשוד להרוג את בעלה כדי שישאנה חבירו מי חשיד, ומה שכתב דפשטות הלשון משמע שהוא לשון נוכח להרבה המדברים בעדם, גם דברי התוס' הם לפי דקדוק הלשון דאין מורה כלל רק להרבה המדברים, כ"א גם ליחיד המדבר בשם רבים, והא שם ביבמות (דף כ"ה) אמרי' דלר"י מה שאמר הרגנוהו, היינו באומר אני הייתי עם הורגיו, וא"כ אחד הוא המדבר בעד רבים, וכדברי התוס' כתב בשיטה מקובצת בשם הרא"ש:
<b>אלא</b> הנראה בדעת הרמב"ם לפי מה דאמרי' בכתובות (דף כ"ב ע"ב) מיתה אינה יכולה מכחישתו, לא יוציאו לעז שהעיד בשקר שירא הוא להעיד בשקר שמת בעלה, שמא יבא הבעל ויכחישנו. ועוד הא עיקר הא דהמנינן לעד אחד בעדות אשה הוא משום דדייקי ומנסבא ולא עלי' קסמכינן כמפורש שם. וא"כ אמרי' שאינו משקר אלא האמת כדבריו שבעלה מת, ע"כ כתב הרמב"ם טעם אחר:
<b>ועוד</b> נראה לענ"ד דהרמב"ם לשיטתו כתב טעם אחר, דהנה הרמב"ם בפרק י"ב הל' ט"ו מהל' גירושין כתב דטעם דעד אחד כשר לעדות אשה הוא מפני דמלתא דעבידא לגלויי לא משקרי אינשי. ואא"ז ז"ל כתב בנודע ביהודה קמא חלק אהע"ז סימן כ"ז דלפ"ז גם נוגע כשר לעדות אשה. וא"כ איך נוכל לומר בטעמא דהמעיד הרגתיו דלא ישאנה משום דמשקר בשביל שישאנה, א"כ הוא נוגע, והא נוגע ג"כ לא חשדינן שמשקר לשיטת הרמב"ם, משו"ה כתב הרמב"ם הטעם דאף דקושטא קאמר, מ"מ לא ישאנה מפני שכל מי שיחשוק באשה יהרוג את בעלה:
<b>והא</b> דלא כתב טעם זה על מת, משום שזה מורה אם מעיד בכל אופן שמת, אף שלא אומר שהוא בעצמו ראה שמת, רק ששמע מפי אחרים, ואז לא הוה עבידא לגלויי שיתחזק לשקרן כמוש"כ אא"ז בנו"ב שם. ולפ"ז לא שייך טעם זה:
<big>סימן</big> <big>י"ד</big>
<b>בספר</b> עונג יום טוב סימן קכ"א חקר עלה דכתב הרמב"ם בפרק ט"ו הל' א' מהלכות איסורי ביאה, הבא על העריות בין בשוגג בין באונס הולד ממזר. אפשר דכונתו היכא דהיא היתה אנוסה והבועל היה מזיד, אבל היכא ששניהם היו אנוסים בגונא דלא עביד מעשה ונאנס דאינו מחויב למסור עצמו, כמו שכתבו התוס' בריש פרק הבא על יבמתו, יש להסתפק אי הולד ממזר או לא, עכ"ד:
<b>וכבר</b> הביא שם מההיא דיבמות (דף פ"ז) דאשה שהלך בעלה למדינת הים והתירוה בית דין להנשא ואח"כ בא בעלה הולד ממזר מן השני מדאורייתא ואף ששניהם אנוסים. ומה שכתב שם לדחות זה וז"ל מ"מ התם הא גם הוראת ב"ד היה בטעות ע"י העד שהעיד על בעלה שמת. אבל היכי שהיו שניהם אנוסים ובהתירא קא עבדי מנלן שיהא הולד ממזר עכ"ל. ואיני מבין חילוק זה דאטו יש נפקותא אם היו אנוסים עפ"י הוראת ב"ד או אנוסים מה שהדביקום עכו"ם, דהא אנן לא משגיחינן על טעות הב"ד רק על פעולת האיש והאשה בעת המעשה ואז עשו בהיתר גמור עפ"י הוראת הב"ד. ועוד הא בנשאת שלא עפ"י ב"ד כי אם עפ"י שני עדים דמן הדין אנוסה היא ואעפ"כ הולד ממזר ומאי נפקותא אם נאנסו עפ"י עכו"ם או ע"פ עדים:
<b>ולכאו'</b> יש להביא ראי' דגם אם שניהם אנוסים הוה ממזר. מהא דגיטין (דף פ"ג) הרי שהלכה זו ונשאת לאחד מן השוק והיו לה בנים ונתארמלה או נתגרשה ועמדה ונשאת לזה שנאסרה עליו לא נמצא גט בטל ובניה ממזרים. והא בשעה שנתעברה היתה בהיתר ועאפ"כ בניה ממזרים כשאחר כך תנשא לזה שהתנה עליה בעלה בשעת הגט, ואף שאח"כ היא גרמה לזה מה שנשאת לזה ועברה על התנאי, מ"מ בשעת הביאה היתה בהיתר גמור, ומכל שכן לפי מה שכתב הרשב"א בחי' לנדרים (דף פ"ה) וז"ל וגדולה מזו אמרו שהרי המקדש את האשה על תנאי שאין עליה נדרים ונמצאו עליה נדרים אינה מקודשת. ואינה מקודשת משמע שאינה מקודשת כלל, ויכולה היא לינשא לאחר, ואע"ג דתניא הלכה אצל חכם מקודשת לא' ולא חיישינן דלמא לאחר שתנשא לאחר תשאל על נדרה ותהא מקוקלת למפרע וכדמשמע בירושלמי כו' וא"ת דלמא התם הוא דאינה חשודה לקלקל את עצמה כו' לא היא דקתני התם וכן הוא שהלך אצל חכם והתירו מקודשת וכשלא הלך אינה מקודשת ומתירין אותה לאחר ולא חיישינן שמא ישאל ויקלקלנה עכ"ל. וא"כ אם הוא הלך אצל חכם, לא היא שגרמה לזה ואעפי"כ יכול לקלקלה ובניה ממזרים, כמפורש בירושלמי כתובות פרק ז' הל' ז'. ואמאי הא כשנולדו בהיתר נולדו. א"ו דכיון דעיקר הביאה היא ביאת איסור לא משגיחינן אהא דבהתירא היתה מקודם. אלא דבדוחק יש לדחות דאיגלאי למפרע דהיתה באיסור והוי להו לאסוקי אדעתייהו שאפשר שילך אבל חכם ויקלקלה ולא הוו אנוסים. אבל כשאנסום עכו"ם אין כאן איסורא כלל:
<b>והנה</b> הראי' שהביא בעונג. יו"ט מע"ז (דנ"ד) דנעבד באונס אסור ומוקי רמב"ח כגון שאנסוהו עכו"ם והשתחוה לבהמה דידי' ופריך ר"ז אונס רחמנא פטרי' כו' ומשני רבא דמיירי בפרהסיא דמחויב למסור עצמו. וע"כ לא פליגי ר"ז ורבא אלא היכא דמחויב למסור עצמו, דהתם סובר רבא דמקרי נעבד הואיל דמחויב למסור עצמו. ור' זירא סבר כיון שהוא אנוס אף שמחויב למסור עצמו. מ"מ כיון שפטור ממיתה אין הנעבד נאסר, אבל היכא דאינו מחויב למסור עצמו לכו"ע לא מקרי נעבד. אלמא היכא דרשאי לעבור לא נקבע בהאי בהמה דין נעבד כלל. דאיסור נעבד הנקבע בדבר העובדים אותו תליא במעשה העובד ואם העובד היה אסור להשתחוות נמשך בנעבד כח איסור של נעבד אם העובד היה מותר להשתחוות לא נקבע בהנעבד שום כח איסור כו' וכיון דאיסור ממזרת תליא בכת איסור הביאה אפשר לומר דכמו דבנעבד היכא שהיה מותר להשתחוות מחמת אונס אין כאן נעבד כלל. ה"נ לענין ממזרות כיון שמותר לעבור על האיסור אין כאן ממזרות, עכ"ד. ולא דמי. דהא לר' זירא בפרהסיא אף דאסור לעבור, מ"מ כיון דאין כאן חיוב מיתה אין כאן דין נעבד לבהמה. אבל בג"ע בהך גונא היכא דאסור לעבור אף דלא יהי' כאן דין מיתה כיון שהוא באונס, לא יאמר אדם דאין בזה דין ממזרות, כיון דאיסורא מיהו איכא:
<b>וטעמא</b> דר"ז הוא דעיקר האיסור בע"ז הוא מה שמתכוין לע"ז כמבואר בסנהדרין (דף ס"ב ע"א) אי קסבר בהכ"נ הוא והשתחווה לו הרי לבו לשמים אלא דחזא אנדרטא וסגיד לי' כו' אי לא קבלי' עלי' לא כלום הוא, וכן הוא בע"ז (דף י') בנתפזרו מעות לפני ע"ז היה מותר לשחות ולהגביה המעות אי לא משום מראית עין, ואם כן כשאנסוהו עכו"ם, אף דלא היה לו לעבור מצד הדין, מ"מ הא חזינן דלא מכוין לעבד ע"ז ואין רצונו בכך. על כן אין הנעבד נאסר, אבל רבא ס"ל דכיון דמצד הדין אינו רשאי לעבור, א"כ הרי עבר על דין התורה במה שהשתחוה על כן הוא נעבד. וכן העיר ג"כ שם בעונג יו"ט. אבל בג"ע התם לא מפני הכונה לעבירה הוה ממזר, רק מפני המעשה שנולד מערוה, ואף דהוה באונס מ"מ מעשה העבירה נעשתה והוא ממזר:
<b>והנה</b> בעונג יו"ט מדייק מהא דהקשו התוס' ביבמות (דף ט') ד"ה והרי שהקשו על הא דפשיטא להש"ס בכל דוכתא דלר' עקיבא חייבי לאוין לאו בני חליצה ויבום נינהו. ואמאי לימא אתי עשה ודחי ל"ת וע"כ דאין הולד ממזר כשבא ע"י דחיית עשה לל"ת, דאי הוי הולד ממזר אין סברא שיהא מותר לייבם ויהא הולד ממזר להרבות ממזרים, א"ו כיון דהל"ת נדחה אין הולד ממזר דבהתירא קא עביד עכ"ד. הנה בזה אין הטעם דאין הולד ממזר משום שהיא ביאת היתר בכדי דנימא דכותי' דגם בשניהם אנוסים ג"כ דאין הולד ממזר דהוה ג"כ ביאת היתר ואין הולד ממזר, דבשער המלך פרק ו' מהל' יבום מסיק דלגבי יבום הוה מחלוקת דלדעת הרמב"ם בכה"ג פקע איסור אשת אח ודכותי' לר"ע, אף דהוה ממזר מחייבי לאוין פקע איסור זה לגבי יבום. אך הרשב"א והריטב"א ס"ל דקיימא באיסור אשת אח ובכרת. ואפשר דהתוס' ס"ל בהא כהרמב"ם ועי' באבני מלואים סימן קע"ד בהגה' שם שמסיק דגם לדעת הרשב"א והריטב"א ג"כ פקע איסור אשת אח. וא"כ מהאי טעמא אי עשה דוחה ל"ת פקע הך איסורא והתורה התירה הולד. אבל באיסור ערוה אף בגונא דהויין אנוסים. מ"מ הוה ביאת איסור פשיטא דהולד ממזר:
<b>ולכאו'</b> יש להביא ראי' מיבמות (דף ל"ג ע"ב) מהך דהוחלפו דמותרות לבעליהן והן וגם הבעלים הוו אנוסים, דהא לא זנות היא כמבואר בהרא"ש שם ובאלפסי כתב דאנוסות הן, ובנימוקי יוסף שם כתב בזה"ל כיון דהוחלפו בשוגג אין לך אונס גדול מזה, ואעפ"כ הוו הבנים ממזרים ע"ש בפירש"י, אלא דאיכא לדחוקי דחשבינן לה כשגגה מדמיחייבו בקרבן וכ"כ בחי' המאירי שם:
<b>שוב</b> ראיתי ברבנו ירוחם נתיב כ"ג חלק ב' שכתב מפורש להביא ראי' דבאונס הוה ממזר מהך דהאשה שהלך בעלה למדה"י ואמרו לה מת בעלך ונשאת דהוה ממזר ודאי מה"ת מהשני ואע"ג דהואי שוגגת או אנוסה, בין שנשאת בשני עדים שהעידו עליה שמת בעלה, בין שנשאת בעד א' עפ"י בית דין. והרמב"ם הביא ראי' דתנן שנים שהוחלפו נשותיהן דמפרישים אותם ג' חדשים כו' ומשמע דהוי ממזר אעפ"י שאותה ביאה היתה באונס עכ"ל. ולא חילוק בין אונס לאונס:
<b>וראיתי</b> בהגה' פורת יוסף בחגיגה (דף ט') שכתב וז"ל במשנה זה הבא על הערוה והוליד ממנה ממזר, לכאו' סגי לומר זה שהוליד ממזר. וי"ל דמכאן ראי' למה שנסתפקו עיין אה"ע ב"ש אם א"א נתעברה באמבטי אי הולד כשר או ממזר. ולכאו' מכאן ראי' דהולד ממזר דאפילו כה"ג נקרא מעוות. ע"כ אמר זה הבא על הערוה והולד ממזר דוקא. אבל אם הוציא ש"ז באמבטי ונתעברה ממנו א"א אע"ג דהוי ממזר. מ"מ לא נקרא מעוות לא כו' עכ"ל, והנה לא ראיתי מי שנסתפק שם אם נתעברה באמבטי שיהי הולד ממזר. שם נסתפקו רק אם קיים האב בזה מצות פו"ר. אבל כ"ע מודים דאינו ממזר. וכן נראה מהגה' סמ"ק שהביא הב"ח ביור"ד סי' קצ"ה והבית שמואל בא"ע סימן א' שכתב שאשה מוזהרת שלא תשכב על סדין ששכב עליה איש אחר פן תתעבר מש"ז של אחר גזרה שמא ישא אחותו מאביו, ולא קאמר שמא תתעבר ויהי הולד ממזר. ואף שספק ממזר מותר מהת' אך לכתחילה בודאי צריכה ליזהר מזה. וכ"כ מפורש במשנה למלך פט"ו הל' ד' מהל' אישות דהולד כשר. וא"כ אין לדייק מזה כמו שכתב שם. אך לפי המבואר לעיל דאם אנסום עכו"ם והדביקוהו לערוה דהולד ממזר משמיענו בזה דכה"ג אין הוא בכלל מעוות לא יוכל לתקן, דדוקא אם בא על הערוה והוליד ממזר הוא מעוות כו' אבל כשלא בא מעצמו רק באונס אף שהוליד ממזר אין בזה בכלל מעוות כו':
<b>ויש</b> להביא ראי' מהאי דיבמות (דף צ"ז) אח מאב ולא מאם והוא בעלה דאם ואנא ברתה דאנתתי' כו' אח הוא וברי הוא אחתי' אנא כו' משכחת לה בעכו"ם הבא על בתו כו'. ואי נימא דהיכא דהוו אנוסים אין הולד ממזר כיון דאין הביאה באיסור א"כ משכחת לה נמי בישראל שאנסום עכו"ם, א"ו דלא משכחת בהתירא כלל, דהולד הוה ממזר גם בכה"ג:
<b>וכזה</b> מורים דברי מהרי"ט אלגזי בהלכות בכורות פרק ח' סימן ס"ה, דהקשה עלה דגירסת הרמב"ן והרשב"א והריטב"א בירושלמי פ"ב דיבמות דקיים פו"ר בבנו ממזר, הא הוה מצוה הבאה בעבירה, והא קיי"ל דמצוה הבאה בעבירה אפי' בדיעבד לא יצא, ותירץ דהירושלמי מיירי בבא על הערוה באונס, ובהא לא חשיב מצוה הבאה בעבירה דאונס רחמנא פטרי' ועל ממזר הנולד בזה האופן דבאונס בא עליה, דקיי"ל דאפי' באונס הוי ממזר עכ"ל ומסתימת דבריו משמע דאפי' כששניהם אנוסים הוי ממזר:
<b>ונראה</b> לענ"ד דא"א לומר בכלל דלא הוי ממזר בשנאנסו ע"י עכו"ם, דהא כתב הב"י ביור"ד סימן קע"ז וז"ל והיכא שהיה כבר מקושה שיודע שלא יתקשה עוד, כתבו התוס' בר"פ הבא על יבמתו דאינו חייב למסור עצמו כיון דלא עביד מעשה עכ"ל. ואף שבתוס' אין זה מבואר, אך האמת הוא כן. דאם יוסיף להקשות עוד דחשיב מעשה, דהא באמת איכא לחייבו על כל כח וכח אפי' לרבנן דפליגי אדר' אליעזר כמבואר ביבמות (דף ל"ד ע"א) בפירש"י שם ד"ה על כל כח וכח וז"ל וכיון דשמעינן לי' לר"א דמחייב אשתי ביאות בהעלם אחת על כרחך שמעית לי' נמי בביאה אחת כמה חיובין, דכל כח וכח הנאה של ביאה בפני עצמה היא ולרבנן הוא דלא מחייב אלא אחת משום דכולן בהעלם אחת הן כו' אבל אי הוה ידיעה בין כח לכח הוה מחייב אכל חד וחד כו' עכ"ל וא"כ אף שהתקשה לאשתו והדביקוהו לערוה והזריע והולידה ממזר, הרי בזה שהזריע הוסיף להתקשות ועל כח זה תו לא דיינינן לי' לאונס, וא"כ אין ביאתו בהיתר וע"כ הוה ממזר אף אי נימא דבביאת היתר לא הוה ממזר, דהא לא משכחת לה ביאת היתר אם נולד ממזר:
<b>ובזה</b> ניחא נמי הא דכריתות (דף ט"ו ע"א) דאיתא התם דאמר קרא ערות אחותו גלה לחייב על אחותו שהיא אחות אביו ואחות אמו ואמר רב אדא בר אהבה משכחת לה ברשיעא שבא על אמו והוליד שתי בנות וחזר ובא על אחת מהן והוליד בן ובא בנו על אחות אמו שהיא אחותו ואחות אביו שחייב על כל אחת ואחת. ולכאו' יש לדייק דהא משכחת לה בהתירא, כשהיה הבן מקושה לאשתו והדביקוהו עכו"ם לאונסו לאמו והוליד שתי בנות ואח"כ אנסו אותו הדביקוהו לאחת מהן, ולפי מש"כ לא משכחת לה בהתירא, כיון שהזריע והוליד, א"כ הוסיף להתקשות עד שהזריע ואין כאן עוד דין אונס:
<big>סימן</big> <big>ט"ו</big>
בע"ה יום ה' כ"א כסלו תר"ס לפ"ק, הראזאווא יצ"ו. למע"כ חותני הרב הגאון המאוה"ג שלשלת היוחסין כו' מהו"ר ברוך נתנאל (ז"ל)
<b>ע"ד</b> אשר בדק אותי מר חמי בדבר העגונה אשת ר' יצחק מדויקליקא אשר היה חולה ר"ל וכאשר תקפה עליו מחלתו נתבלבלה דעתו, וכן היה תמיד, והנה ביום ו' עש"ק וירא תקפה עליו מחלתו ונתבלבלה דעתו וברח מביתו ולא שב כל השבוע, וביום ו' עש"ק חי' באו נכרים ואמרו כי הוא נמצא הרוג ביער אצל הנהר שעשופא, על הקורות שמונחים שמה להשיטם בהנהר, והלכה אשתו ובניו והכירוהו בטביעת עין כי הוא זה, והיה מונח רגליו בתוך מי הנהר וראשו על הקורות המונחים אצל הנהר חוץ למים, והיה מונח כך עד יום א' תולדות, וביום א' הביאוהו להעיר לקברו, והיה מתפח טובא בכל גופו והיה לבוש בבגדיו ואמרה סימן בגופו שיש לו גומא בצדו האחת וחפשו ולא מצאו, ואמרו המקברים שזה א"א להכיר יען כי היה נפוח הרבה מאוד. עוד אמרה שפעם אחת נפל ונסדקה שפה העליונה ותפר הרופא ונרפאה השפה, אך היה נכר סדק, וראו הכל והכירו כי כן הוא. עוד אמרה סימן אחד בבגדיו שבטלית קטן שהוא היה לבוש חסרה אחת מציציותיו. ואין לו רק שלש ציציות וכן היה שבטלית קטן שלו נמצאו רק שלש ציציות. עוד ראו שיש לו שבר במעיו, ויצאו מעיו בכסו. ושאלו לאשתו אם היה לו שבר ואמרה שלא היה לו שבר במעיו אך המקברים אמרו שזה אפשר שנעשה לאחר מיתה מחמת שנפוח ונרקב הקרום ונקרע ויצאו המעים לכיס:
<b>והנה</b> ראוי היה לבלי להזדקק בענין זה, כי הנני צעיר לימים ולא גמירא טובא, אך מאשר כת"ר חותני בקש ממני כי אזדקק לזה לא אוכל לעבור על מוצא פיו. אך אין אני כמורה הלכה ובא רק כנושא ונותן בענין זה ואת אשר הטוב בעיניו יקרב מו"ח:
<b>והנה</b> לכאור' העגונה הזאת באה לפנינו ותברא בידה כיון שאמרה שלבעלה היה גומא בצדו האחת וגם לא היה לו שבר, ובאיש הזה לא מצאו שום גומא וגם היה לו שבר א"כ אין זה בעלה. ואף שיש לו סמנים אחרים כמו שהיו לבעלה מ"מ כיון שאין אנו מוצאים בו כל הסמנים שהיו לבעלה וגם יש לו סימן אחד השבר שלא היה לבעלה כלל א"כ אין זה בעלה ואתרמי דלהאי גברא יש בו גם כן קצת סימנים כמו שהיו לבעלה:
<b>ובהך</b> סימן דגומא שאמרה שיש לבעלה אינני יודע אם אמרה באיזה צד או אם לא אמרה באיזה צד, דכפי הנראה לא אמרה באיזה צד יש לו הגומא. א"כ אף אם מצאו גומא אין זה סימן מובהק כיון דלא דמי להך דנקב יש בו בצד אות פלוני, כיון דכאן לא סיימה המקום שיש בו הגומא. אך אם חפשו ולא מצאו כלל דבר זה גרע, דע"כ מורה זה שאין זה בעלה:
<b>והנה</b> בהך דהשבר למימר דלא הכירה בו ולא ידעה ממומו זה לא ניתן להאמר, כיון דחולי גדול הוא ולפעמים מסתכנים בו. א"א דלא ידעה, וגם הוא דבר גלוי ובבכורות (דף מ"ד ע"ב) תנן גבי מומי הכהנים, המאושכן ופירש"י ז"ל ביציו גדולים. אך הרמב"ם בפרק ח' הל' י"ב בהל' ביאת המקדש כתב מי שכיס הבצים גדול וארוך עד שמגיע לארכובותיו. וכן כתב בפי' המשניות ומאושכן הוא שכיס הבצים שלו ארוך עד שמגיע לארכובותיו ואין הפרש בין שהי' מלא רוח או ליחה להיות מרוח אשך או שיהי' הכיס ארוך מדולדל ואין בו רוח ולא מורסא הכל מום. וכבר עמדתי בע"ה בחידושי על הרמב"ם על השינוי שבין דברי רש"י ז"ל לדברי הרמב"ם ז"ל. ונראה לענ"ד דהנה רק מומין שבגלוי פוסלין אבל מומין שבסתר אין פוסלין ועי' ברמב"ם פרק ו' הל' ז' מהל' ביאת המקדש. וגם צריך להיות המום מצד האבר עצמו. אבל אם דבר אחר גורם לא הוה מומא כמבואר בבכורות (דף מ' ע"ב) ת"ר פיו בלום ורגליו מבולמות מחמת הרוח אינו מום מחמת העצם הרי מום. ועי' ברש"י ז"ל שהביא התוספתא מחמת הרוח אינו מום מחמת עצמו הר"ז מום. וכ"כ ברמב"ם פרק ז' הל' ז' מהל' ביאת המקדש יעו"ש. והנה בקדושין (דף כ"ה) ובבכורות (דף ל"ה) מסקינן שמום שבבצים הוה מום שבגלוי ולפי זה רש"י ז"ל חשיב המאושכן הוה מום רק אם הבצים גדולות דאז הוה מום שבגלוי וזה הוה המום מחמת עצמו. אבל אם הכיס גדול לא מחמת הבצים כי אם מחמת דבר אחר אז אליבא דרש"י ז"ל לא הוה מומא דהוה כמו פיו בלום ע"י הרוח. אבל להרמב"ם ז"ל זה הוה מום כיון דסוף סוף הכיס נתגדל ונשתנה מכפי מה שהיה מקודם אף דהסיבה היתה ע"י דבר אחר, ונראה גלוי לכל מומו א"כ גם אם נתגדל ע"י דבר אחר ג"כ הוה מומא והארכתי בחי' בדברי הרמב"ם אלה ואכמ"ל. ודכותי' ביצאו מעיו לכיסו דזה הוה מפני שנקרע הקרום שבין המעים לכיס. וזה לא הוה מום שבגלוי כמפורש ברמב"ם פרק ו' הל' ז' מהל' ביאת מקדש דניקבו מעיו לא הוה מום שבגלוי ודכותי' נמי אם נקרע הקרום שבין המעים לכיס. א"כ לרש"י ז"ל זה לא היה מומא אף שנתגדל הכיס מחמת שנקרע האור כיון דהוא ע"י דבר אחר. והוה כמו פיו בלום ע"י הרוח ולהרמב"ם ז"ל נהי דהפעולה היה ע"י דבר אחר, כיון דסוף סוף נתגדל גם הכיס בעצמו וגלוי לכל הנה הוה מומא ולא דמי לפיו בלום ורגליו מבולמות מחמת הרוח דהתם אין שינוי בהאבר עצמו אבל כאן הכיס בעצמו נשתנה ונתגדל, אבל בנידן דדן גם לרש"י ז"ל הא עכ"פ ניכר דבר זה לכל רק דגבי מומין אין זה נחשב למום כיון דהוה ע"י דבר אחר. אבל עכ"פ ניכר דבר זה לכל. וא"כ ע"כ היתה האשה יודעת אילו היה לו מום זה. וא"כ לכאו' דברים אלה מוכיחים שאין זה בעלה. דאף אי לא הוי סמכינן על סמנין אלה אם נמצא מת בסמנים כאלה, מ"מ כיון דידעינן דלהאי גברא היו סמנים. והשתא מוצאים אפכא ע"כ דבר זה מוכיח יותר מעדים שאין זה האי גברא בעלה של זו. ואף שאומרת שבטב"ע הכירה שזהו בעלה ע"כ אומרת שקר, או שאתרמי שצורתו דומה לשל בעלה ואומרת בדדמי. שוב ראיתי לאא"ז בנו"ב קמא חלק אה"ע סי' מ"ג שכתב בזה"ל אולי גם חולי השבר נקרא סימן יעו"ש. ועכ"פ הוה סימן אמצעי:
<b>אלא</b> דאחר העיון נראה לענ"ד דדברים אלה אין מערעים ואינם מגרעים כלום. דאם יהיה ביתר הסימנים ובט"ע כדי להתיר עפ"י דין ע"כ אנן סהדי שזהו בעלה מכח דין התורה הקדושה שמתירה בסימנים כי הנך א"כ ע"כ זהו הוא. והנך סמנים שסותרים הדבר כיון שאפשר שנשתנו אח"כ, דסימן הגומא אינו ניכר ע"י הניפוח, והשבר אפשר שנתהוה אח"כ, כי דבר זה אפשר הוא אף קודם מיתה כשברח מביתו נעשה לו פצע במעיו ונקרע הקרום, ואטו אם ימצא שבר יד או שבר רגל בהרוג לא נתלה שנעשה מקרוב לאחר שהלך מביתו, רק באופן שניכר ששבר ישן הוא מזמן מרובה אז ע"כ א"א לתלות שנעשה אחרי צאתו מביתו. אבל באינו ניכר שנעשה מזמן מרובה דברים כאלה אפשר שישתנו וע"כ אנו מוכרחים לתרץ שנשתנה. כדי שלא יכחישו דין תוה"ק שהתירה ע"י סימנים שישנם בו כיון שאפשר לתרץ שלא יכחישו, משום דדרכם לשתנות. והדבר מפורש ביבמות (דף קכ"ב ע"א) משעה בצלמון באחד שאמר אני איש פלוני בן פלוני נשכני נחש והרי אני מת והלכו ולא הכירוהו והלכו והשיאו את אשתו. א"כ חזינן כיון דדין התורה להאמין להאומר נשכני נחש והרי אני מת. ואח"כ כשמצאו שאינו דומה להאי פלוני וא"כ דבר זה מכחיש את האומר. כל מאי דמצינן לתרץ שלא יכחישו מתרצינן. וא"כ כיון דיכולים לתלות שאין כאן הכחשה אלא שנשתנה תלינן בהכי:
<b>הן</b> אמת שברמב"ם הל' גירושין פרק י"ג הל' כ"ג כתב והלכו ומצאו, שנשתנה ולא הכירוהו. וכ"כ הטור משמע דדוקא בשרואים שנשתנה אז מתירין אותה עפ"י הקול. אבל מסתמא לא אמרינן שנשתנה כדי שלא יכחיש הטב"ע את הקול שאמר נשכני נחש כו'. נראה לענ"ד דע"כ גם סתמא נמי תלינן היכא דאפשר דנשתנה וכדמשמע לישנא דמתני' והלכו ולא הכירוהו והלכו והשיאו את אשתו ואינו מבואר שם שראו שנשתנה, והרמב"ם ז"ל כתב כן דרך פירוש דלכן לא הכירוהו דנשתנה היינו דכך תלינן. וראי' לזה דהרמב"ם כתב בפרק ב' הל' י"ג מהל' גירושין וכן מי שהיה מושלך בבור ואמר כל השומע קולי יכתוב גט לאשתו הרי אלו יכתבו ויתנו לה והוא שידעו אותו ואעפ"י שהעלוהו ולא הכירוהו הרי זה כשר שזה כשעת הסכנה הא שכותבין ונותנין אעפ"י שאינן מכירין עכ"ל. ועי' בכ"מ דלמדה מהך דצלמון. והתם הא לא כתב שנשתנה וכל כך היה לו לפרש, והיינו משום דאף דלא חזינן דנשתנה מ"מ תלינן בהכי כיון דדרך הוא שנשתנה. וה"נ בנד"ד כיון דאפשר לומר דנשתנה תלינן בהכי ואין זה סותר ומגרע כלל היתר האשה הנ"ל אם יתר הדברים יהיה בהם כדי להתיר עפ"י דין תוה"ק ואפי' אתמ"ל דהתם דוקא אם נשתנה בודאי אז תלינן, בנד"ד כיון דנתפח טובא הא גם הוא נשתנה וישנם סימנים שדרכם להשתנות וכמבואר בירושלמי פרק האשה בתרא (הל' ג') ועי"ש במראה הפנים. וכבר האריכו הפוסקים דלא כל סימנים דרכם להשתנות. ועכ"פ החוש מעיד דגומא א"א להכיר משמתפח טובא. וגם שבר אפשר להיות דהוכה בברחו או לאחר מיתה כשנרקבו בני מעיו נכנסו לכיס וזהו נמי כמו דחזינן דנשתנה. וכיון דסימנים וטב"ע מורין שזהו. ע"כ שנשתנה כיון דבקל אפשר להיות כן. ועי' מש"כ אא"ז בנו"ב תנינא חלק אהע"ז סי' נ"ה וז"ל אלא שאני אומר שאפי' האשה תאמר שרגל השני היה שוה כו' ג"כ אין כאן הכחשה כי אין זה בריה בידי שמים או כמו רושם וצלקת ושלא ישנו מקומם לעולם אבל זה העיקום ע"י סיבה ומקרה נעשה. ואולי בהיותו בדרך בזמן ההוא שהיה נפרד מאשתו אירע לו מקרה וסיבה ברגלו ונעקם האצבע מלמעלה למטה כו' עכ"ל יעי"ש:
<b>ועוד</b> נראה לענ"ד ראי' דהיכא דנשתנה ואין אנו מוצאים כל הסימנים לא אכפת לן מהך דכתב הטור והב"י בסי' י"ז ופסק כן הרמ"א בסי' י"ז סעיף כ"ו ע"י סימנים מובהקים אפי' אשתהי מתירין אשתו אף דע"י סימנים אמצעים אין מתירין, וכ"כ מפורש מהרש"ל ז"ל בים של שלמה יבמות פרק ט"ו סי' ח' וז"ל עוד נראה בעיני הא דבעינן וחזינהו לאלתר היינו מיד אחר העלאה היינו היכא שבאנו להתירה בהיכירא ע"י טב"ע משום שהפרצוף משתנה אחר העלאתו. אבל בסי' מובהק פשיטא דמהימן אפי' אחר ששהה, ומה שאמר בתלמוד וחזינהו לאלתר וכו' אפי היכא דקאמרי סי' היינו דלא הוו אמרי סי' מובהקים מיהו מהני בצירוף עם טב"ע דסי' לאו דאורייתא כדפי' התוס' ומ"ה בעינן וחזינהו לאלתר אפי' גופו שלם ולא כדברי הרא"ש כמו שמוכח בפרק בתרא סי' ה'. אבל בסימנים מובהקים פשיטא דמהני לעולם מאחר שאינו עשוי כן להשתנות לא במים ולא ביבשה עכ"ל. וא"כ כיון דאחר ג' ימים לא שרינן בסי' אמצעים שעשויין להשתנות. ופשוט דאין נאסרת נמי ע"י אם לא נמצאו, כיון דיש בו סימנים מובהקים, ומותרת. ואינך סימנים תלינן דנשתנו, ואין מעלין ואין מורידין ושוב אין משגיחין בהם אם איתנהו או ליתנהו:
<b>ועתה</b> נחקורה על מה ניסד התירה של העגונה הזאת והנה יש כאן היתר אחד מה שהכירה אותו בטביעת עין שהוא בעלה ר' יצחק מדוקלויקא, ב' מה שאמרה סימן שחסרה לו אחת מציציותיו, ג' מה שאמרה שיש בו סדק בשפתו העליונה, ובמה דנסיים נפתח. ותחילה נחקור ע"ד הסימן ההוא שנסדקה השפה העליונה והכירו הכל כי כן הוא. והנה מסתפקנא אם סדק בשפה מיקרי סימן מדאמרי' בכורות (דף כ"ח ע"א) השוחט את הבכור ומראה את מומו ר"י מתיר רמ"א הואיל ונשחט שלא עפ"י מומחה אסור ואמרינן בגמרא אמר רבה בב"ח בדוקין שבעין דכולי עלמא לא פליגי דאסור מפני שהן משתנין כו' ומסתפקנא אם ניב שפתים נמי בכלל הא דדוקין שבעין שמשתנה, וניב שפתים נמי משתנה בשעת מיתה, וא"כ אף דחזינן סדק בניב שפתים לאחר מיתה אפשר דמחיים לא היה בו האי סדק כלל, כמו דאמרינן בדוקין שבעין שיש בו מום קבוע אעפ"כ אמרינן דאפשר דמחיים לא היה בו האי מום אך דלאחר מיתה נשתנה. או דלמא דדוקין שבעין דוקא וניב שפתים לא משתנה. ולכאו' מדקאמר בדוקין שבעין כו' לא נחלקו אלא במומין שבגוף, משמע דרק בדוקין שבעין משתנין, אלא דאפשר דחדא נקט וה"ה בניב שפתים נמי משתנין. וכן מורה נמי לשון הרמב"ם בפרק ג' הל' ד' מהל' בכורות השוחט את הבכור ואח"כ הראה את מומו אעפ"י שהוא מום גלוי שאינו משתנה בשחיטה כגון שנחתכה ידו או רגלו עכ"ל. משמע דרק מומין הנך אין משתנין אבל מומין בניב שפתים שפיר משתנה. ובזבחים (דף ע"ז ע"ב) אמר רב פפא בדוקין שבעין ואליבא דר"ע דאמר אם עלו לא ירדו כתבו התוס' בד"ה הכא כו' וא"ת אמאי לא חשיב נמי ניב שפתים כו', יע"ש משמע דכל היכי דחשיב דוקין שבעין הוה דוקא ולא הוה ניב שפתים בכלל. דאל"כ מאי קשה להו דלמא חדא מינייהו נקט:
<b>אך</b> נראה לענ"ד דאף אי נימא דגם בניב שפתים משתנה מ"מ הוה סימן אם ניכר הסדק שבשפה, דהנה רש"י ז"ל פי' שם בבכורות (דף כ"ח) משתנין מפני צער מיתה משתנה העין ואע"ג דהשתא מתחזי קבוע אי הוה חזי לי' מחיים הוה מיתחזי עובר עכ"ל. משמע דרק ממום עובר למום קבוע יכול להשתנות אבל אי לא הוה מחיים כל סדק שישתנה לאתר מיתה להיות בו סדק, זה לא שמענו. וא"כ בנד"ד ע"כ היה בו מחיים ג"כ סדק מדניכר לאחר מיתה, והוה סימן. ולכאו' נראה דהוה סימן מובהק מדכתב הרמ"א בסי' י"ז סעיף כ"ד דה"ה רושם שבגופו או באחד באיבריו. ופי' הט"ז בס"ק ל"ח דרושם שבמקום מיוחד הוה סימן מובהק כמו נקב יש בצד אות פלוני, אך מדכתב בתשובת הרד"ך על אחד שטבע בנהר ומצאוהו יהודי וחתך ידו וקבר שאר הגוף, ואשה אחת הכירה שהיא ידו של פלוני שאמרו עליו שטבע בנהר שהיה לו רושם באצבע מצד איזו חולי שנחלה אצבעו ונשאר מעט עקום וכן הוא ביד הזאת ופסק שאשתו שריא דעקמומית אצבע ורושם בצדו או עליו סימן מובהק הוא. וכתב עלה בתשובת מהר"ם לובלין ז"ל סימן קכ"ח דמשמע מזה דדוקא שהיה אצבעו עקומה ורושם בצדה אבל אצבעו עקומה לבד לא מיקרי סימן מובהק עכ"ל. ומינה דרושם לבד נמי לא הוי סימן מובהק. ואף דשם בתשו' מהר"ם לובלין סימן ז' מחשיב פצע ורושם ממכת חרב לסימן מובהק היכי דמסיים מקומו, היינו דוקא שניכר שהוא ממכת חרב זהו סימן מובהק אבל לא רושם בעלמא. והנה בנד"ד ראו את הסימן לאחר ג' ימים בודאי ולרבים מהראשונים אין מועיל סימן לאחר ג' כי אם בסימן מובהק ביותר, ולא סימן כסדק שעשוי הוא עכ"פ להשתנות כשיתנפח. ולכן אין בסימן זה להתיר:
<b>ועתה</b> נחזה הא דהכירו אותו אשתו ובניו בטב"ע, והנה הוא ספק אם היה זה לאחר שלשה ימים למיתתו או תוך שלשה ימים למיתתו. וכבר ידוע מחלוקת הראשונים בהא אם מעידין בספק תוך שלשה ימים. והנה כת"ר מו"ח כתב שמצאוהו הרוג אך לא ביאר אם היו בו פצעים וחבורות וכל זה נ"מ לדינא, דהנה אם היו בו פצעים בפניו אף לר"ת בתוס' יבמות (דף ק"כ ע"א) אין מעידים לאחר ג' ימים. אלא דבספק אם הוא תוך ג' גם אם נחבל בפניו תלינן שהוא תוך ג' לדברי ר"ת שם:
<b>והנה</b> הרשב"א ומרדכי ומהרש"ל הקשו על ר"ת מהא דיבמות (דף קכ"א) דפריך אלא אי אמרת לחומרא פליג אינהו דעביד כמאן. מאי קושיא דהא התם לא נחבל בפניו וגופו שלם הוה כדמסיק ה"מ היכא דאיכא מכה אבל היכא דליכא מכה כו' ודילמא הכירוהו בפרצוף פנים ובגופו אלא שמע מינה דלאחר שלשה לא אפילו שלם שאעפ"י שנדמה להם זה חיישינן שמא נתפח עכ"ל. וכבר כתב בחלקת מחוקק ס"ק נ"ה דלדברי הרשב"א נמי אכתי תקשה דלמא היה בם סימן מובהק דלכ"ע מהני אפי' לאחר ג' ימים אלא צ"ל שהמעשה היה ידוע להם שהנטבעים היו באופן זה דפליגי ת"ק וריב"ב עכ"ל. והנה ע"כ צ"ל כן דאל"כ תקשה להרשב"א גופי' דהא איהו לא ברירא ליה בספק אם אשתהי ג' ימים אם תולין שהוא בתוך ג' או לאחר ג' ועי' בהרב המגיד פרק י"ג הל' כ"א מהל' גירושין. ואמאי לא פשיט מהך גמרא גופי' דהקשה לר"ת דבההו גברא דטבע בכרמי דאסקוהו לבתר שלשה יומין, וההוא גברא דטבע בדגלת כו' לבתר חמשה יומין דתקשה ממ"נ אם ראו מקודם דהאי גברא נטבע ולאחר שלשה ימים הכירוהו, הא לדברי הרא"ה שהביא הנמוקי יוסף אשתו מותרת ממ"נ דזה לא גרע מיצא קול פלוני נהרג וכבר אפסקא באהע"ז סימן י"ז סעיף כ"ז, אם אחרים ראוהו והכירוהו, דלהנך שראו הטביעה לא מהני כלל מה שהכירוהו עי' בסעיף כ"ח בהגה' אלא ע"כ דלא ראו שנטבע האיש ההוא א"כ הוה ספק ג' ימים דדלמא לא עברו ג' ימים מזמן שנטבע. והוה לי' לפשוט דספק הוה כלאחר ג', א"ו דידע דהנך עובדי הוה באנפי שראו אחד שנטבע שהיה לו סימן באחד מאבריו ואח"כ מצאו לאחר ג' או ה' ימים איש בהך סימן דמוכחא מילתא דהאי הוא שנטבע אז. אך העדים לא ידעו דלהאי גברא היה לו סימן זה, כגון שהסימן היה לו במקום מוצנע, אך הכירוהו בטב"ע, וכבר דברו האחרונים מזה. ואף שאין זה מבואר בגמ' ע"כ מוכרחין לומר כן. ונראה לענ"ד דמקומו הוא מוכרע לפרש באופן אחר ויתורצו דברי ר"ת:
<b>דהנה</b> יש לעיין אהא דהקשה והאמרת מיא מרזו מכה דמאי קושיא אי נימא דהיה כל גופם שלם וא"כ ליכא מכה, ודקארי לי' מאי קארי לי' וכבר הקשו כן המפרשים. ונלע"ד דלפי דברי ר"ת ניחא דלדברי ר"ת כל עיקר הך מילתא דאין מעידין אלא עד ג' ימים הוא רק היכא דנחבל בפניו אך בגונא דאין מעכב הכרתו בטב"ע. אבל היכא דאינו נחבל כלל אף לאחר ג' ימים מעידין וא"כ ריב"ב דפליג נמי אהך גונא פליג וא"כ כי פשיט דריב"ב לקולא פליג מהנך עובדי ע"כ ידע דעובדי הכי הוה דהיו נחבלים בפניהם ובאופן שאין מעידין אלא עד ג' ימים. וא"כ כיון דהנך עובדי נמי שהיו נחבלים בפניהם א"כ שפיר הקשה והא אמרת מיא מרזו מכה. והא הכא נמי הוה בהוא מכה ומתרץ ה"מ היכי דאיכא מכה, היינו מקום המכה מרזו לא כל הגוף. אבל היכא דליכא מכה היינו יתר הגוף חוץ ממקום המכה מיצמת צמית וכמבואר בפי' רש"י ז"ל היכא דאיכא מכה מקום המכה מרזו מכבידין הכאב ונופח. דלכאו' תקשה ל"ל לומר מקום המכה מרזו, לא היה לו לומר אלא המכה מרזו, כמו שכתב לעיל (בדף ק"כ ע"ב) שאני מיא דמרזו מכה מחזיקות ומגדלות כאב המכה. (ובדף מ"ז ע"ב) מרזו מכה מכבידין את חולי המכה. אלא דהתם לענין סכנת נפש פשוט דאף שבמקום אחד מהגוף מכביד החולי ג"כ סכנה הוא לכל הגוף. אבל הכא לענין שינוי בהגוף שיתנפח כתב מקום המכה, היינו שרק מקום המכה משתנה לא כל הגוף:
<b>ולפ"ז</b> משמע דס"ל לרש"י ז"ל כר"ת דהא דאין מעידין אלא עד ג' ימים הוא דוקא כשחבול בפניו, וכן נלענ"ד נמי לפרש דברי רש"י ז"ל לעיל בדף (קט"ו ע"ב) ד"ה וקאמרי סימנים דאי' לאו סימנים חיישינן דלמא אחרים נינהו לפי שהמים משנים צורת הפנים ואין נכר כל כך עכ"ל דכבר הקשו שם התוס' בד"ה וקאמרי וז"ל אבל מה שפי' בקונטרס דמים משנים הפנים אין נראה דהא אמרינן לקמן בפרק בתרא דמים מצמת צמתי היכא דליכא מכה עכ"ל. ונלענ"ד לתרץ דברי רש"י ז"ל דהנה התוס' הקשו בדבור שאח"ז המתחיל וקאמרי כו' ותימא היאך משיאין נשי בני אדם שטבעו ע"י טביעת עין בלא שום הכרת סימנים ושמא איירי כשנשחתה קצת צורת פניהם דאכלום כוורי ולא נשאר אלא מה ששנו במשנה בפ' בתרא עכ"ל. ודבר זה הוקשה לרש"י ז"ל דמסוגי' זו משמע דאטב"ע לא סמכינן, והא מעשים בכל יום דסמכינן. והנה רש"י כתב ואין ניכר כל כך ולא כתב ואין ניכר, סתמא. והיינו משום דהתם בסוגי' מבואר דרק על נשים לא סמכינן אהך טב"ע אבל בשני עדים הוה סמכינן, ואיך סמכינן אף על שני עדים כיון דאינו ניכר כלל. ואטו אם יבואו אף מאה עדים לאחר ג' ימים ויעידו שזה הוא אטו נסמוך עלייהו. לכך פי' דמיירי שנשחתו קצת הפנים ונשאר רק ממה ששנינו במשנה (בדף קכ"א) ומיא מרזו מקום המכה והמקום ההוא נשחת ונופח ואינו ניכר להדיא, ולכן כתב שהמים משנים צורת הפנים ואין ניכר כל כך היינו משום שמקומות שנחבל נשתנו במים משום דמרזו מקומות המכות ולכן לא סמכינן בכהאי גונא על נשים אבל אעדים סמכינן כיון דאין מרזו רק מקומות המכות ויתר חלקי הפנים נשארים בלי שינוי וכיון דמיירי דנשארו בשלמות מה ששנינו במתני' שצריכים להכירא, לכן אעדים סמכינן, והא דמעשים בכל יום דסמכינן אף על נשים בטביעת עין היינו היכא דלא נשחת כלל הפנים וניכר להדיא:
<b>ובהכי</b> נראה לענ"ד לתרץ מה שהקשו על הרמב"ם ז"ל שלא כתב בפרק י"ג הל' כ"ב מהל' גירושין הך דמיא מרזו מכה ועי' שם בלחם משנה שכתב לתרץ דהרמב"ם ס"ל דלא פסקינן כן. תה אינו דהא הרמב"ם כתב בפרק י"ד הל' ה' מהל' איסורי ביאה ומשהים אותו עד שיתרפא רפואה שלמה ואחר כך מטבילים אותו, מדאמרי' ביבמות (דף מ"ז ע"ב) נתרפא אין לא נתרפא לא משום דמיא מרזו מכה. וא"כ ע"כ פסק כן, אלא הנראה לומר בדעת הרמב"ם ז"ל שהוא פי' ג"כ את הסוגי' כמו שכתבתי אליבא דר"ת, דמסתמא הנך עובדי הוה דחבל בפניו מדבעי לפשט דריב"ב לקולא פליג דאל"כ אף לת"ק מעידין, ולכן הקשה כיון דחבול מיירי והא אמרת מיא מרזו מכה, והכא נמי הא מיירי דאיכא מכה. ומתרץ ה"מ היכא דאיכא מכה, היינו במקום המכה מרזו ומשתנה, אבל היכא דליכא מכה היינו יתר חלקי הפנים צמית. וא"כ לא היה לו להרמב"ם להביא הך דמיא מרזו מכה, דליתר חלקי הפנים המכה לא מגרע גרע. ולמקום המכה לא נפקא מינא מידי דמרזו דסוף סוף דאיכא מכה נשתנה המקום הזה:
<b>וכן</b> נמי הרי"ף והרא"ש והטור שהזכירו בשלילה הך דליכא מכה היינו נמי כונתם דבכל מקום דליכא המכה צומתים המים, אבל היכא דאיכא מכה לבר מהא דמיא מרזו המקום הזה כבר נשתנה ע"י המכה, ולפ"ז אפשר לומר דהרמב"ם ס"ל ג"כ כר"ת כיון דמפרש נמי דסתמא דגמרא מיירי בהך דאין מעידין אלא עד ג' ימים בחבול בפניו וכדברי ר"ת, וכן נלענ"ד עפ"י סידור דברי הרמב"ם, דהנה במשנה איתא אין מעידין אלא על פרצוף פנים כו' אין מעידין אלא עד שתצא נפשו כו' אין מעידין אלא עד ג' ימים, והרמב"ם שינה דהך דאין מעידין אלא עד שתצא נפשו כתב בהל' ט"ו והך דאין מעידין אלא על פרצוף פנים והך דאין מעידין אלא עד ג' ימים כתב בחד בבא בהל' כ"א. ומדוע כלל כאן רק רישא וסיפא דמתניתין ואמצעיתא כתב במקום אחר, וטפי הו"ל לכתוב הך דאין מעידין אלא עד ג' ימים מקודם אם דעתו דהך מיירי בסתמא דבכל גונא אין מעידין אלא עד ג' ימים, א"ו דהרמב"ם ס"ל כר"ת דהך דאין מעידין אלא עד ג' ימים מיירי דוקא בחבול בפניו וסידור לשונו כך. מצאוהו הרוג כו' אם פדחתו וחוטמו ופרצוף פניו קימים כו' בד"א בשראוהו בתוך ג' ימים פי' בד"א דסגי רק בפדחתו וחוטמו ובפרצוף פניו בתוך שלשה, אבל אחר ג' אין מעידין עליו, אבל בשאינו חבול בפניו מעידין אף לאחר ג' ימים:
<b>ולפ"ז</b> מצינן לדין שרש"י והרמב"ם והרי"ף ז"ל ס"ל כר"ת וגם הרא"ש והטור כתבו מפורש כר"ת. ואף שאיני כדאי להחליט נגד הרשב"א והריב"ש ועוד רבים מרבותינו הראשונים אך מכל מקום ספיקא דדינא עכ"פ הוא:
<b>ומה</b> שהקשו על ר"ת מהך דאיתא בירושלמי פרק בתרא דיבמות ויכו בהם אבי' מכה רבה מאד אמר ר' אבא ב"כ שהעביר הכרת פניהם של ישראל כו' ר' אמי אמר שהשיב עליהם משמרות שלשה ימים עד שנתקלקלה צורתם. משמע מזה דבכל גונא נתקלקלה הצורה לאחר שלשה. איכא למימר כיון דהוה במלחמה מסתמא היו נחבלים בפניהם ולכ"ע נתקלקלה צורתן לאחר שלשה ימים:
<b>והנה</b> בנד"ד הוה ספק שמא הוה תוך שלשה כשהכירו בטב"ע ובזה גם הרשב"א ז"ל ספוקי מספקא לי', ואין הפנאי מספיק להאריך בזה, רק לסניף ראוי לצרף ד"ז כמבואר באחרונים, והנה עלה על דעתי לומר שבנידון דידן איכא למימר דכיון דהיו רגליו מונחות במים אולי נחשב זה כמו כל גופו במים וליכא בזה חשש דלאחר שלשה ימים, כמבואר בקונטרס עגונות סי' רמ"ט בשם תשובות מהור"ר בצלאל אשכנזי ז"ל דעל שפת הים וגלי הים מציפים עליו מים כל שעה מצמת צמתי' לי' עכ"ל. וה"נ אפשר ברגליו מונחות במים. שוב ראיתי בפתחי תשובה סי' י"ז ס"ק קי"ז שהביא בשם ספר פני משה ופרח מטה אהרן ועוד רבים להקל בנד"ד. והנה הוא תמה שם על בעל חמדת שלמה שהתיר בחציו השני מונח במים וז"ל עובדא דידי' היה בנהר ווייכסיל וליכא גלים על שפתו א"כ אין היתר רק מצד דהלחות נתפשט גם להפנים וסברה זו אין לה יסוד לבנות עליו עכ"ל. ולענ"ד נראה דשפיר אפשר דהלחות נתפשט גם להפנים אם קצה האחד מונח במים כמבואר בסוכה (דף מ"ב) מקבלת אשה הלולב מיד בנה או מיד בעלה ומחזירתו למים, ומסתמא לא כל הלולב נותנת למים אלא קצהו האחד ומ"מ אינו נכמש כלל. ויותר מבואר באו"ח סימן של"ו סי' י"א בהג"ה בשם מהרי"ל ומותר להעמיד ענפי אילנות במים בשבת ובלבד שלא יהיו בהם פרחים ושושנים שהם נפתחים מלחלוחית המים, והתם משמעמיד קצה הענף במים מ"מ נפתחה השושנה שבקצהו השני:
<b>ונידון</b> הבגדים לא סיים מר חותני אם הכירה כל הבגדים בטב"ע, הסימן שלא היו בטליתו הקטן כי אם ג' ציציות דבר זה אינו סימן לענ"ד דיכול להקרע א' מהציציות אצל כל הולך בדרך מכמה סבות. אלא שאם הכירה הטלית קטן בטב"ע, הא כבר מבואר במהרי"ט שטלית קטן הוה כמו כיס וארנקי שמבואר בגמרא שאין חוששין לשאלה, מ"מ כיון שהיה מעורב בדעת איכא למיחש לאבידה מדעת, כמבואר בדברי אא"ז בנו"ב קמא אהע"ז סי' נ"א. אלא דכיון שחסרה אחת מציציותיו א"כ מוציאנו נמי מחשש אבידה מדעת כי לכתחילה לא היה מלביש אדם מישראל טלית קטן שחסר בו אחת מציציותיו, ואם מכירה כל הבגדים בטב"ע או בסימנים ליכא כאן למיחש לשאלה, כמבואר במהרי"ט. ולאבדה מדעת נמי ליכא למיחש. אבל אם אינה מכירה הבגדים והטלית קטן בטב"ע אין זה סימן מה שחסרה א' מהציצית לענ"ד:
<b>והנה</b> כבר כתב בקונטרס עגונות סי' רל"ז בשם ספר דברי ריבות ובסי' שפ"ב בשם מהרי"ט דבהרוג דנמצא שלם והכירוהו בטב"ע יש להתיר אשתו מטעם ס"ס שמא הלכה כר"ת דמעידין אפי' לאחר כמה ימים כשגופו שלם, ואת"ל דאין הלכה כמותו, שמא הלכה כהנך דס"ל דמספיקא תלינן להקל שהוא תוך ג', ואף שיש לפלפל בזה מ"מ בנ"ד דאיכא נמי ספיקא שמא מה שהיו רגליו מונחות במים זה נחשב כמונח במים וגם איכא סימן הסדק בשפתו העליונה, דמה שכתבתי לעיל שרק לאחר ג' ימים ראו הסימנים נתישבתי שאפשר להיות שגם זה הוא ספק תוך ג' כיון דמצאוהו יום ו' עש"ק והמה ראו הסימנים ביום א' אפשר נמי שזהו תוך ג'. ואם הכירה כל בגדיו בטב"ע ליכא למיחש בשאלה בכל בגדיו וגם יהיה שאלה דיחיד שאין חוששין לדעת הח"צ. ומה שחסרה אחת מציציותיו מוציאנו ג"כ מחשש שאלה ומחשש אבידה מדעת. באופן כזה דרינא בהדייכו בשריותא דהאי אתתא, וה' יאיר עינינו בתוה"ק:
<big>סימן</big> <big>ט"ז</big>
בע"ה יום ב' כ"ג סיון תרפ"ט לפ"ק ברוקלין יצ"ו. להרה"ג מרדכי ארי' הלוי ניסנבוים נ"י
<b>הנה</b> מה שכתב להתיר הנשים של אנשי המלחמה שנאבדו ולא שבו לבתיהם, וטעמו הוא מפני שאין קול ואין קשב מהם, וזה הוא הוכחה שאינם קיים, ומדמה זה להך דאיתא (ביבמות דף קכ"א.) א"ד אנסבי' רב נחמן לדביתהו אמר חסא גברא רבא הוא אם איתא דסליק קלא אית לי' למלתא, ולפי מה שכתב הגאון בחתם סופר חלק אהע"ז סימן ס"ה דהאידנא דקביע בי דואר כ"ע הוי כצורבא מרבנן עכ"ד, ולענ"ד נראה דזה היה אפשר לומר אם מדאורייתא יצאו הנשים מחזקת אשת איש ורק מדרבנן אין להתיר אותן, כמו בנפל במים שאין להם סוף, אז יש לצדד ולתרץ הא דנאבד זכרם ולהתיר אותן כמש"כ בח"ס, אבל אם מדאורייתא לא יצאו מחזקת אשת איש, הלא אז כל ההיתר יהי' הא שנאבדו ואינם מודיעים לביתם, על זה לבד אין לסמוך להתיר:
<b>ואין</b> להביא ראי' דבמלחמה נמי יצאה מחזקת אשת איש מהך דיבמות (דף קט"ו ע"א) והא מים כמלחמה דמי, א"כ מדמינן מלחמה למים שאין להם סוף, דהתם לאו לכל מילי דמי, דבמים אף שאין להם סוף מדאורייתא כבר יצאה מחזקת אשת איש ובמלחמה לא יצאה עוד מחזקת א"א, רק להא דמי דאמרי בדדמי וכמש"כ רש"י שם וז"ל מים כמלחמה דאיכא למימר בדדמי:
<b>ולכאו'</b> יש להביא ראיה מהא דאיתא בשבת (דף נ"ו) וכתובות (דף ט' ע"ב), כל היוצא למלחמת בית דוד גט כריתות כותב לאשתו דכתיב ואת אחיך תפקוד לשלום ואת ערובתם תקח, מאי ואת ערובתם תקח תני רב יוסף דברים המעורבין בינו לבינה, ואי נימא דבמלחמה אין להם חזקת חיים איך צוה לדוד שיביא גט מהם, כיון דאין להם חזקת חיים, איך יועיל הגט לפי שיטת רש"י דלפוטרה מיבום כתבו הבט. אך אין מזה ראיה, די"ל דדוד היה שליח לקבלה, ואף דמלשון רש"י בשבת (דף נ"ו עא), שכתב וז"ל דברים המעורבים ביניהם היינו קידושין תיקח תבטל ע"י גט שתביא להם מן המלחמה עכ"ל משמע דהיה שליח להולכה להביא להם הגט, אפשר דזה הוא לאו דוקא שיביא הגט רק שיבא הידיעה שנתגרשו:
<b>אלא</b> מהא דאמרי' בגיטין (דף כ"ח ע"ב) שלשה דברים אמר ר' אלעזר בן פרטא לפני חכמים וקיימו את דבריו על עיר שהקיפה כרקום כו' שהן בחזקת קיימין, והרי עיר שהקיפה כרקום, היא מלחמה וקתני שהם בחזקת קיימין, הרי דאית להו לנשי אנשי המלחמה חזקת אשת איש:
<b>והנה</b> לכאורה לפי שיטת הטור באהע"ז סימן קמ"א שפי' הך ירושלמי ובלבד כרקום של אותה מלכות אבל של מלכות אחרת כליסטים הם, דקאי ארישא דמתניתין על עיר שהקיפוה כרקום שהן בחזקת קיימין, היינו מאותה מלכות, אבל מלכות אחרת אינן בחזקת קיימין, וכתב הב"י דבכרקום של מלכות אחרת אינן חסים על חומותיה ומשו"ה חיישינן שמא יפלו על יושבי העיר ע"ש. ולשיטתו כיון דהקיפוה כרקום ממלכות אחרת אינן בחזקת קיימין, א"כ הא רוב המלחמות הן עם מלכות אחרת, ולפי זה אתרע חזקת אשת איש של נשותיהן של אנשי המלחמה שנלחמים עם מלכות אחרת:
<b>והנה</b> מהרי"ט בתשו' ח"א סימן ק"ג הרבה להקשות על דברי הב"י וז"ל והדבר קשה וכי בדידהו תליא מלתא כל זמן שלא כבשו עדיין הם בחזקתן, דאפילו גבור בחוץ וחלש בפנים חלש נוצח כו'. ותו, אם בפרצה אנו תולין להקל שניצולו לא כל שכן כשעדיין לא נכבשה שאפילו היה כרקום של עיר אחרת תולין שעדיין לא נכבשה כו' עכ"ל, ובאמת פליאה ממני למה לא כתב הב"י בפשוטו דאותה מלכות אינה חפצה להשחית את בני העיר, אבל מלכות אחרת מורה חיצים ואבני בליסטראות בתוך העיר ומשחיתה את בני העיר, וכת"ר כתב שבזמן המשנה לא היו כלי המשחית השונים המצאת העת החדשה, אין הדבר כן, כי אף שלא היו להם כלי המשחית המצאת העת החדשה, אך הלא היו להם אבני הקלע ואבני בליסטראות, והיו שופכים סוללות סביב העיר הנצורה או בונים מגדלים גבוהים ומהם היו מורים חצים וקולעים אבני בליסטראות בתוך העיר וכמו שכתוב (מלכים ב' י"ט) ולא יורה שם חץ ולא יקדמנה מגן ולא ישפוך עליה סוללה, וגם כלי משחית אלה היו מביאים הרג ואבדן:
<b>אלא</b> הנראה לענ"ד דאין מזה ראי' להנשים של אנשי המלחמה דנימא דאתרע חזקת אשת איש שלהן, דכרקום שאני כדאמרי' שם בירושלמי (גיטין פרק ג' הל' ד'), איזהו כרקום ר' בא בשם ר' חייא בר אשי כגון זוגין ושלשלאות וכלבים ואווזין ותרנגולין ואסטרטיות המקיפים את העיר, וא"כ א"א להמלט מהעיר שהקיפה כרקום ומורים על העיר חצים ואבני בליסטראות וקשה להתחבא מהם, משא"כ באנשי המלחמה בשדה שהרבה מחבואים יש ויכולים להשתמט מהחצים ואבני בליסטראות הם בחזקת קיימין:
<b>ורבינו</b> ירוחם כתב בחלק חוה נתיב כ"ד חלק ג' בדיני שליחות לגט כתב וז"ל אבל עיר שהובקעה וכבשוה כרקום בני החיל שהקיפוה כו' נותנין לה חומרי חיים וחומרי מתים והשליח לא יתן הגט, ואם נתנו הרי זו ספק מגורשת כו' ועוד בירושלמי ודווקא חיל של אותה מלכות, אבל כרקום של מלכות אחרת דינם כליסטים ואם כבשום בחזקת מתים הם עכ"ל. אין מזה ראיה על אלה היורדים למלחמה, מפני שעיר שכבשוה כרקום, ידעינן דחיי בני העיר הפקר בעיני אנשי החיל הכובשים ושרי הצבא נותנים להם רשות להרוג ולחמוס כרצונם, מה שאין כן במלחמה במערכה בשדה הרי הם בחזקת חיים:
<b>והנה</b> בדברי רבינו ירוחם ז"ל אני נבוך חדא דבדין שליחות גט שהבאתי לעיל כתב דכרקום של מלכות אחרת דינם כליסטים ואם כבשוה בחזקת מתים הם, ובנתיב כ"ג חלק ג' בדיני עגונה הביא הך משנה דעיר שכבשוה כרקום דנותנין עליו חומרי חיים דאין משיאין את אשתו וחומרי מתים שאם היה כהן אשתו לא תאכל בתרומה, ומאי טעמא לא הביא הך ירושלמי דכרקום של מלכות אחרת הם בחזקת מתים ומשיאין את אשתו, ועוד בנתיב כ"ג חלק א' בדיני שבויה כתב חיל שנכנס לעיר ושללו והלכו להם כל כהנות שנמצאו בתוכה פסולות כו' וכל זה כשהחיל הוא מאותה מלכות, אבל ממלכות אחרת כל הכהנות כשרות עכ"ל. והרי בירושלמי כתובות (פרק ב' הלכה ט') על מתניתין דעיר שכבשוה כרקום כל הכהנות הכהנות פסולות קאמר נמי האי לישנא ר' זעירא ר' בא רב זבדא ר' יצחק בר חקולה בשם ר' יודן נשיאה ובלבד כרקום של אותה מלכות, אבל כרקום של מלכות אחרת כליסטים הן, וא"כ מפרש הך כליסטים הם ויראים לעשות מעשה, ובגיטין (פרק ג' הל' ד') דקאמר נמי האי אמורא הך לישנא גופא ופי' כליסטים הן ועושים מעשה וע"כ הם בחזקת מתים וצ"ע:
<b>והנה</b> הרמב"ם בפרק ו' הל' כ"ט מהל' גירושין ובפרק ט' הל' ב' מהל' תרומות לא זכר כלל מהך ירושלמי דמחלק בין אותה מלכות למלכות אחרת, ועיין בבית יוסף אהע"ז סימן קמ"א שעמד בזה. ובפרק י"ח הל' כ"ט מהלכות איסורי ביאה גבי שבויה כתב דבגדוד של מלכות אחרת לא נאסרו הנשים, ואפשר שטעמו הוא מפני שבגמרא דידן לא חלקו כלל בין אותה מלכות למלכות אחרת רק בכתובות גבי שבויה, ושם ס"ל כפי' התוספות דמלכות אחרת אין להם פנאי לבעול, ועי' בטור ומחבר אבהע"ז סי' ז' וסוף סי' קמ"א:
<b>והנראה</b> בזה בדעת רבינו ירוחם ז"ל, דהנה ידוע שיטת רש"י ז"ל בכתובות (דף כ"ז ע"א) דאותה מלכות אינה רוצה להשחית בני העיר, ושיטת התוס' שם והרמב"ם בפרק י"ח הל' כ"ט מהל' איסורי ביאה דמלכות אחרת עוסקין בשלל ויראים להתעכב, ומפני זה פסק רבינו ירוחם לחומרא גבי גיטין ותרומה, אבל אין משיאין אף במלכות אחרת, ובשבויה מקילין ולכן פסק בשבויה דבמלכות אחרת כל הכהנות כשרות:
<b>ועוד</b> אפשר דמפרש הא דמלכות אחרת דינם כליסטים, היינו דאינם חסים על בני העיר ואינם חסים על חומותיה ונופלים פתאום על יושבי העיר, א"כ בשעה שכובשים את העיר נהרגין בני העיר ובזה הם גרועים מאותה מלכות, אבל כשכבר כבשו העיר יראים להתעכב בעיר, ע"כ כל הכהנות שנשארו בחיים הן כשרות, מפני שיראים להתעכב אח"כ ולבעול:
<b>ולפי</b> שיטת הרשב"א דהך ירושלמי ובלבד כרקום של אותה מלכות קאי אסיפא דרק בעיר שכבשוה כרקום של אותה מלכות נותנין עליו חומרי חיים וחומרי מתים, אבל בעיר שכבשוה כרקום של מלכות אחרת הרי הם בחזקת קיימין, א"כ פשוט דהיורדין למלחמה הם בודאי בחזקת קיימין ונשיהם בחזקת א"א:
<b>ואל</b> תשיבני מהא דכתב הרמב"ם פרק י"ג הל' י"ט מהל' גירושין עד אחד אומר ראיתיו שמת במלחמה או במפולת או שטבע בים הגדול ומת וכיוצא בדברים אלו שרובן למיתה כו' עכ"ל, דמזה משמע דגם במלחמה רובם למיתה כמו בטבע במים שאין להם סוף, דזה אינו, דלא יעלה על הדעת שמי שהם במלחמה רובם למיתה, והרי גם בעיר שכבשה כרקום כתב הרמב"ם בפרק ו' הל' כ"ט מהל' גירושין דנותנין עליו חומרי חיים וחומרי מתים, ולא אמרינן דרובם למיתה, אלא דכונת הרמב"ם בעד אחד שמעיד ראיתיו שמת במלחמה, והנה אנן לא חיישינן דחשיד העד להעיד שקר, אנן חשבינן שאומר אמת שראוהו בגונא שיכול הוא לחשוב שמת, רק שאומר בדדמי שבאמת לא מת, רק מפני שהוכה או שירו אותו ונפל סבור העד שמת, ובאופן הזה שראה אותו העד שקרה לו מקרה כזה שבשביל כך יאמר העד שמת, אז באמת רובם למיתה, שאם היה המקרה שקרה לו היינו המכה או היריה באופן קל שלא היו רובם למיתה אז אין תשש בדדמי על העד שבשביל מכה כזו לא יטעה שמת ולא יאמר גם בדדמי שמת. וכשאומר בדדמי שמת בודאי הוא באופן כזה שרובם למיתה, אבל בסתם אנשי המלחמה בודאי אינם רובם למיתה ויש להם חזקת חיים והיא בחזקת א"א:
<b>וכן</b> מורה לשון הרמב"ם בפרק י"ג הל' ב' מהל' גירושין. וכן אם היתה מלחמה בעולם כו' תסמוך דעתה על דברים שרובן למיתה ותאמר מת כגון שנהרגו הראשונים והאחרונים שהיה בעלה באמצען שהרי היא אומרת מאחר שנהרגו אלו ואלו נהרג הוא בכללן עכ"ל והיינו רק בכה"ג יש לחוש שרובם למיתה כגון שאירעו דברים כאלה שיש לטעות שגם הוא מת, אבל בסתם מלחמה לא אמרי' רובם למיתה:
<b>ומהתוספתא</b> סוף יבמות ושוב מעשה בששים בני אדם שירדו לכרקום ביתר ולא עלה אחד מהם ובא מעשה לפני חכמים והשיאו את נשיהם, דבעל מנחת בכורים כתב דהוה ע"י עדות כותי מסיח לפי תומו כהך דיבמות (דף קכ"ב). והנה בפשוטו נראה כדבריו, דהא מיירי שם בעדות נכרי מסל"ת ועלה מייתי הנך עובדי, משמע דגם הך מעשה דששים ב"א מיירי נמי בנכרי מסל"ת, והנה שינוי הלשון שבתוספתא אין מורה כן, דבגמרא איתא מהלכים לכרקום ביתר ובתוספתא איתא שירדו לכרקום ביתר, וגם בגמרא איתא דהכותי אמר חבל וכו' שהיו מהלכין בדרך ביתר, והנה כת"ר הקשה איך אמר הכותי וקברתים הא הרוגי ביתר לא נתנו לקבורה, לא קשה דהרוגי ביתר לא נתנו לקבורה היינו לאחר שנכבשה, אבל בעת המלחמה טרם שכבשוה נתנו לקבורה, והכותי אמר וקברתים קודם שנכבשה:
<b>אלא</b> דאם נאמר דהוי תרי עובדי, ג"כ אין מהתוספתא ראי', דהמעשה דגמרא היה שהכותי העיד שלא בא עוד לכרקום של ביתר, רק בעודם מהלכין בדרך טרם שבאו לביתר מתו וקברם ונאמן מדין כותי מסיח לפי תומו במלחמה דאמר וקברתים, אבל בהך עובדא דהתוספתא שירדו כבר לכרקום ביתר והיו במצור ביתר כאשר נכבשה העיר ביתר ידעינן דכולם נהרגו כדאיתא בגיטין (דף נ"ז ע"א), דהרגו בה אנשים נשים וטף, והוה כמו נפל לחפירה מלאה נחשים ועקרבים וכמו נפל לכבשן האש שמעידין עליו, וה"נ כיון שירדו כבר לכרקום של ביתר ולא עלו משם וידוע שכל מי שהיה שם נהרג ע"כ השיאו את נשותיהן, אבל בסתם מלחמה אף שלא עלו, מ"מ אית להו חזקת קיים ונשותיהן בחזקת א"א:
<b>ולכאורה</b> יש להביא ראי' מהא דכתבו התוס' בכתובות (ט' ע"ב) ד"ה כל היוצא לתרץ דברי רש"י שכתב שאם ימות במלחמה יהא גט וכתבו וז"ל מיהו יש ליישב פי' הקונטרס דלא דוקא פי' שאם ימות במלחמה, אלא היו מתנים אם לא יחזור מן המלחמה כו' עכ"ל, וכ"כ הרשב"א בחידושיו לכתובות (דף ט' ע"ב) וז"ל ושמא זה שפירש"י אם לא ישוב ממלחמה בשובם של רוב היוצאים ומשום תקנות עגונות היו עושים שמא ימות בלא עדים או נשבו עכ"ל והא לפי שיטתם שהיו נותנים הגט כדי שלא תתעגנה הנשים לא רק לאלה שאין להן בנים כדי שלא תהיינה זקוקות ליבום, ואי נימא אם אינו חוזר מהמלחמה זה הוא הוכחה שמת למה הוצרכו לגט, כיון דאם לא יחזור ממילא אשתו מותרת, דהא הם כבשו את בני עמון וכל אנשי המלחמה היו יכולים לחזור לבתיהם או להודיע שהם חיים, והוה כגונא דדינו של החתם סופר, אלא די"ל דהא בתחילת המלחמה לא היו יודעים מי ינצח, ע"כ בכל אופן היו נותנין גט לנשותיהן, ועוד י"ל דהגט יועיל להתירה תיכף ולא תצטרך להמתין זמן רב להתירה מפני שלא שב מהמלחמה:
<b>וכן</b> נמי מהך דירושלמי יבמות (פרק ט"ו הל' ג') כתיב ויכו בהם אביה ועמו מכה גדולה מאד אמר ר' אבא בר כהנא שהעביר הכרת פניהם של ישראל, הדא הוא דכתיב הכרת פניהם ענתה בם וגו' זה החוטם, ר' אמי אמר שהושיב עליהם משמרות שלשה ימים עד שנתקלקלה צורתן הה"ד עצמו לי אלמנותיך מחול ימים, והיינו כדי שתשארנה נשותיהן עגונות, ואי נימא דאם לא חזרו מהמלחמה זהו הוכחה שמתו הלא לא תהיינה הנשים עגונות, דיתירו אותן כיון שבעליהן לא יחזרו מהמלחמה תלינן שרובם מתו ונשותיהן מותרות, דהא גם התם נכנעו בנ"י לפני יהודה, ואלה מב"י שנשארו בחיים ביהודה היו יכולים להודיע לביתם והוה נמי כגונא דהחתם סופר, די"ל דהא דלא שבו אז לביתם ומה שלא הודיעו אין ראי' שמתו, כיון דהשבוים היו כובשים לעבדים ככתוב בדה"י ב' כ"ח, וא"כ אפשר דחיים הם והא דלא שבו לביתם וגם לא יכלו להודיע לביתם מפני שהם נכבשים לעבדים, אבל בזמננו דהשבוים חוזרים לביתם, אפשר דאמרינן מדלא שבו לביתם ש"מ דמתו במלחמה ונשותיהן מותרות:
<b>אבל</b> הנלענ"ד ראי' ברורה דל"ל הכי מהא דירושלמי (יבמות פרק ט"ו הל' א') עד אחד מהו שיהא נאמן בשעת מלחמה, נישמעינה מן הדא חד בר נש בימוי דרבי אמר לי' הן ההוא פלן אמר לון מית, הן ההוא פלן אמר לון מית, אמר לי' וכולהון מתים, אמר לון ואילו הויין בחיים לא הוו מייתי, ר' ירמי' בשם ר' חנינה מעשה בא לפני רבי ואמר מאן דנישאת נישאת מאן דלא נישאת לא נישאת ר' אייבו בר נגרי בשעת מלחמה הוות, הדא אמרה שעד אחד נאמן בשעת מלחמה, וכתבו הרמב"ן והרשב"א בחידושיהם ליבמות (דף קט"ו) הא דקאמר מאן דלא נשאת לא תנשא, היינו משום דקאמר אלו הוו בחיים לא הוו מייתין, לפיכך חשש רבי דשמא בדדמי קאמר, ומיהו למאן דנישאת אמר שלא תנא דתלו להקל שודאי מת אלא שסניפין היה מביא לדבריו לברר אצלם שמתו דאלו הוו בחיים הוו מייתין עכ"ל. והנה התם בודאי היה בגונא דהיו יכולים לבא בלי עיכוב, דאל"כ מאי האי דקאמר אילו הוו בחיים הוו מייתין, הא אפשר דיש להם עכובים מלבא, אלא ע"כ דלא היה להם שום עיכוב מלחזור לביתם ואף עפ"כ לא משום זה התירו הנשים, ואדרבה משום חשש שאמר העד בדדמי אמרו מאן דלא נשאת לא נשאת, ואם נשאת נשאת משום דאמר העד שמת וסמכו על זה שודאי יודע הוא שמת, לא מפני שאומר בדדמי מפני דלא מייתין, וסמכו על העד שאמר מת, כדקאמר הדא אמרה שעד אחד נאמן בשעת מלחמה, דאין לומר דסמכו על הוכחה זאת דאי הוו בחיים הוו מייתי, הא זה יודעים גם בלא דברי העד, ומדסמכו רק על העד, ש"מ דעל הוכחה זאת לא סמכינן:
<b>ונלענ"ד</b> דרק במים שאין להם סוף, כיון דמן התורה כבר יצאה מחזקת אשת איש ורק מדרבנן משום חומרא דא"א אסורה, משו"ה איכא לצרף הך סניף אם היה בחיים היה מודיע לביתו, כמו שכתב בחתם סופר, אבל במלחמה יש לו חזקת קיים וממילא היא בחזקת א"א. והרי הנמוקי יוסף סוף יבמות כתב בעיר שכבשוה כרקום שנותנים להם חזקת חיים בדאורייתא, וכן מדברי הריב"ש בתשו' סימן שע"ה משמע שאיכא כאן איסורא דאורייתא, וכן כתב בחידושי הריטב"א ביבמות ריש פרק האשה שלום דהיא בחזקת א"א אף במלחמה, ועי' בתשו' מהרי"ט ח"א סימן ק"ג וסימן ק"ד, רק הא גופא מה שלא שב מהמלחמה זה מורה שמת כמש"כ התוספות בכתובות דף ט' ד"ה כל ובחי' הרשב"א ובשיטה מקובצת שם דרוב שאינם חוזרים מחמת מיתה היא, וא"כ זו היא גופא דאמרי' דאתרע לה חזקת א"א, וא"כ אין לעשות מזה גופא סניף להתירה, כיון דמחמרינן בכה"ג ולא סמכינן אהא להתירה לכתחילה:
<b>ומה</b> שכתב להביא ראי' דסמכינן אאומדנא בעגונא דאיתתא מהא דירושלמי יבמות (פרק ט"ז הל' ד') אמר ר' אבהו אם הים גליני והביט לארבע רוחותיו וראה שאין שם בריה משיאין את אשתו. הנה דבר זה פשוט בכל הפוסקים דסמכינן אאומדנא דמוכח בגונא דאין שם חזקת וכן הוא באהע"ז סימן י"ז סעיף ט"ו בהגה' ועי' מש"כ החלקת מחוקק ס"ק ל"ג ובבית שמואל ס"ק נ' ובתשו' מבי"ט ח"א סי' קפ"ז וקפ"ח. אלא דלאו כל אומדנת שוות. והנה שם לא היתה חזקת א"א ואעפ"כ כתב ע"ז הב"י באהע"ז סי' י"ז דכל המזדקק לזה גס לבו בהוראה. ומכש"כ בנד"ד שיש להן עוד חזקת א"א אי אפשר לסמוך על אומדנות. וכ"כ מפורש אא"ז בתשו' נודע ביהודה קמא סימן מ"ג, ובחתם סופר אהע"ז חלק ב' סימן קל"ח:
<b>והנה</b> פי' הירושלמי אם היה הים גליני, הוא דהיה הים שקט ונח ואין רות מנשבת בו. וכ"כ בהגה' בפני משה שכן הוא בערבית, ואפשר עוד לומר דגליני הוא מלשון אתגלין מטמרוהי ב"ק (דף ל' ע"ב), מלשון גלוי, שהיה הים שקט בלא גלים והיה גלוי להביט עליו מרחוק, דאם אין הים שקט אפשר דתיכף שטפוהו הגלים והוליכוהו למרחוק ושם ניצל על דף או באופן אחר, אבל אם הים שקט בודאי לא שט מרחוק שלא יוכלו לראותו וע"כ נטבע בתוך המים:
<b>ועל</b> פי זה יש לפרש הך ירושלמי בעירובין (פרק ד' הל' א') מה בין סהר לספינה חבריא אמרו ספינה מפני שמחיצותיה עולות עמה א"ר זעירא מכיון שעוקרין אותה מד' אמות אלו ונותנין אותה בד' אמות אלו. מה נפק מביניהון אם היתה אכסדרה על דעתן דחבריא אסור על דעתי' דר' זעירא מותר, אם היה הים גליני על דעתון דחבריא מותר על דעתי' דר' זעירא אסור כך היא גירסת המפרשים. והנה בקרבן עדה פי' לפי גרסת הדפוס, אם היה הים גיליני, שהגלים שבים הולכים וסוערים על דופני הספינה, ואין המחיצות נכרין עכ"ל. ואיני יודע האיך לכוין דבריו, דאף אם הגלים סוערים על דופני הספינה ואין ניכרין מבחוץ, הלא הם ניכרין מבפנים בתוך הספינה, ואיך אפשר לומר דאין כאן מחיצות, דאין לומר דגם בתוך הספינה הגלים סוערים, דא"כ יטבעו את הספינה ואיך אפשר לומר דמהלך אז את כולה. גם פי' הפני משה דפי' לפי גירסתו וז"ל שהיו הגלים של הים גבוהים ומתגברים הרבה עד שאין הספינה יכולה להלך את מהלכה שגלי הים דוחפין אותה לאחור עכ"ל. הא אם גלי הים מתגברים דוחפים הם הספינה ומוציאים אותה בכל עת מד' אמות. ולוא יהא נמי שדוחפין אותה לאחור, הלא אז מוציאין אותה מד' אמות בצד השני, אלא מחורתא דפי' גליני הוא דהים שקט ואין רוחות מנשבות בו והספינה או שאינה שטה בים או ששטה בזחילה לאט לאט ואינה יוצאת מד' אמות לד' אמות, וא"כ הפי' בירושלמי הוא כך אם היה הים גליני, על דעתהון דחבריא מותר, כיון שיש להספינה מחיצות, על דעתי' דר' זעירא אסור כיון דהים שקט אינה יוצאת מד' אמות:
<b>אמנם</b> דאף אם אין לצדד להתירא בכל הנשים שבעליהן לא שבו מהמלחמה, אך יש נשים שיש לצדד להתירן, היכא דידעינן דהבעלים הבטיחו אותן נאמנה לכתוב להן תמיד ועכשיו ככלות המלחמה לא שבו. והרי אותם שלא שבו ככלות המלחמה כשכל השבוים כבר שבו, הרי זה מורה שרובם מתו כמש"כ התוס' בכתובות (דף ט') והרשב"א ובש"מ שם. ואתרע להן חזקת א"א. ועוד יש רובא שמקיימים את הבטחתם וכותבים ומודיעים לביתם כאשר הבטיחו. וכמו שכתב בספר עין יצחק סימן כ"ב דחזרה מדעתם הראשונה הוה חשש רחוק ומוציאים ממון מהמוחזק עפ"י סברא זאת כמו שכתב בספר נחל יצחק סימן נ"ח סעיף ב'. וא"כ הרי יש כאן תרי רובא, חדא הא דבכלות המלחמה לא שבו כאשר שבו כל אלה שנשארו בחיים וגם השבוים שבו משבים והרוב שלא שבו, מתו ועוד רובא דכל אלה המבטיחים לכתוב ולהודיע לביתם מכל אשר אתם שומרים הבטחתם ומודיעים לביתם ואלה שאינם כותבים זה מורה ג"כ שאינם בחיים:
<b>אלא</b> דלפי מה שכתב בספר באר יצחק סימן י"ח ובספר עין יצחק שם דאם רוב אחד נודע מקודם וא"כ כבר נפסק הדין דאין להתירה ולא נתבטלה חזקת א"א, א"כ אף אם אח"כ נולד עוד רוב אין זה מועיל להתירה, רק בגונא דשני רובא נודעו יחד אז מתירין אותה, והא עפ"י רוב אלה שאינם כותבים ומודיעים לביתם ואינם שומרים הבטחתם זה היה נודע מקודם שכלתה המלחמה והא דלא שבו מהמלחמה שרובם מתו, זה נודע אח"כ. וא"כ אלה שנודעו מקודם שאינם שומרים הבטחתם ואין כותבים לביתם אין להתיר לפ"ז:
<b>אך</b> הא כבר כתב הט"ז ביור"ד סימן ק"י ס"ק י"ד דאף בספק ספקא לא מעלה ולא מוריד אם נודע ספק אחד מקודם. ובאמת כן משמע בפסחים (דף ט' ע"ב) דבכל הסוגיא שם הספק הראשון נולד מקודם ואח"כ נולד הספק השני, וכן בנדה (דף ט"ו ע"ב) ספק ראתה ספק לא ראתה נולד הספק הזה מקודם ואח"כ אומר את"ל ראתה אימר טבלה. דזה הספק נודע אח"כ ומ"מ אמרי' ס"ס כי האי. ועוד דכמה דוכתי, וכבר העיר מזה ג"כ בפרי מגדים שם:
<b>ועוד</b> גם גבי תרי רובי כתבו התוס' ביבמות דף (פ"א ע"א) ד"ה נתעברו ובכמה דוכתי וי"מ דאפי' גרס בכל הנך משניות ואחרות באחרות לא היה יכול להביא ראי' מהם לשמואל דאסר ס"ס דדלמא הכי קאמר וכל האחרות שנתערבו באחרות דליכא אלא חד ספקא, ויש חידוש יותר בנתערב שתי פעמים מבנתערב פעם אחת דאע"ג דאיכא תרי רובא דגבי שאר מילי אוסרין חד רובא ושרינן תרי רובי כו' עכ"ל ואי נימא דהיכא דנודע רוב האחד כבר נפסק הדין ואין מועיל עוד רוב אחר שנולד אח"כ, הא גם כאן נתערב מקודם ברוב וכבר נפסק הדין ואח"כ נתערב פעם שניה ובכה"ג גם בשאר איסורי לא שרינן תרי רובי, אלא דמצינן לדחוקי דמיירי ששתי התערובות נודעו ביחד:
<b>ומלבד</b> זה הראי' שהביא בבאר יצחק ובעין יצחק שם מהך דביבמות (דף קכ"א) דאף בצורבא מרבנן החמירו אף דשם הוי תרי רובי בע"כ מוכח דשאני התם דלא נולדו בב"א דרוב נטבעים אינם נמלטים מברר מיד שמת ורוב השני דאם איתא דסליק קלא אית לי' אינו מברר רק אתר זמן רב אחר שנטבעו דבזמן קצר א"א לדעת עפ"י הקול איה מקומו עכ"ל. ולענ"ד נראה דהתם אין הכונה דצורבא מרבנן אית לי' קלא, היינו דנודע כשהוא בחיים. רק הכונה היא דאית קלא דניצל מן הטביעה. וכן מורה לשון הגמרא שם דף (קכ"א ע"ב) א"ד אנסבה רב נחמן לדביתהו אמר חסא גברא רבה איתי' אם איתא דסליק קלא אית לי למילתא, דאי נימא דהכונה היא דלגברא רבה קלא אית לי' כשעודו בחיים. מאי לשון מילתא שייך בהא, ודמדייק קלא אית לי' למילתא, היינו להמעשה שניצל ולא נטבע, דאם היה ניצל מהמים אז היה נודע הדבר שגברא רבה ניצל:
<b>ולפ"ז</b> גם זה הוא על שעת הטביעה, דרוב נטבעים וגם רובייהו דצורבא מרבנן דניצולים נודע הדבר, הוא נמי על שעת הטביעה, דכיון דלית קלא דניצולו ודאי נטבעו, והוו הני תרי רובי ביחד, דבכה"ג לא שייך לומר דכיון דנודע מקודם רוב הראשון ואסרינן ליה שוב לא יועיל עוד רוב השני, הא גם רוב השני הוא על אותו הזמן עצמו של רוב הראשון דכשאתה יודע שצורבא מרבנן נטבע אתה יודע השני רובי ביחד ואין אתה יכול לומר דרוב הראשון כבר נודע ומ"מ אסרינן לי משום חומרא דא"א דהא מכיון שהנטבע הוא צורבא מרבנן ולא נודע שניצל אמרינן גם כן דבודאי נטבע אז והוו הני תרי רובי ביחד. דהא דאמרי' דנפל במים שאין להם סוף דרובם למיתה, לא מצד הנפילה אמרי' הכי, דאפשר דמצד הנפילה לבדה רוב הנופלים ניצולים, רק היכי דנפל ולא חזינן דעלה אז אמרי' כשלא ניצל תיכף רובם למיתה, וא"כ אנו דנין על שעת ההצלה ואז דינינן ג"כ על צורבא מרבנן שלא ניצל מדלית קלא למילתא שניצל, ואף שהקלא למלתא הוא לאחר אותו זמן משעה שידעינן שלא ניצל מהטביעה, אך הלא גם אז ידעינן שהוא צורבא מרבנן ויודעים אנחנו שצריכים לחכות אם יהי' קלא למלתא או לא, וא"א לומר דכבר נפסק הדין קודם שנולד הרוב השני, דהא ידעינן דיש לחכות אם יהיה קלא למילתא או לא:
<b>ועפ"י</b> הדברים האלה יש להבין מה שכתבו התוס' ביבמות (דף קכ"א ע"א) ד"ה ולא היא ואע"ג דרובייהו צורבא מרבנן אי סליק קלא אית לי' מ"מ לא חיישינן לאותו רוב ולא תנשא לכתחילה כמו גבי גוססים דאין מעידין עליהן אעפ"י שרובם מתים עכ"ל. והנה קשה לי איך מדמין הא לרוב גוססין הכא איכא תרי רובי דמים שאין להם סוף רובם מתים וגם רוב צורבא מרבנן קלא אית לי' למילתא, מה שאין כן ברוב גוססין שאין שם רק חד רוב. ומצאתי שכבר העיר מזה בהגה' גליון מהרש"א. עוד הקשה וז"ל מאי צורך להו ראי' מרוב גוססין הא ממקומו מן מים שאין להם סוף מוכח דאין רוב מועיל עכ"ל. והנראה לענ"ד בזה, דהנה ביור"ד סימן ק"י בכללי ס"ס ס"ק י"א כתב הש"ך דס"ס משם אחד לא חשיב ס"ס. והמקור לזה הוא דברי התוס' בכתובות (דף ט') דשם אונס חד הוא. והכ"נ הני תרי רובי הם משם אחד. אי סליק או לו סליק, דאם אתה אומר רוב הנטבעים אינם ניצולין, תאמר עוד רובי דצורבא מרבנן קלא אית לי' למלתא אם ניצולין. וא"כ זה מורה נמי דלא ניצול מאותה הטביעה והוה רק משם אחד ואפשר רק לומר בכה"ג דמיעוט ניצולין הוה מיעוטא דמעוטא. וע"ז כתבו התוס' דאף דהמיעוט הוה מיעוטא דמיעוטא, מ"מ לא תנשא לכתחילה כמו גבי גוססין דאין מעידין עליהם אעפ"י שרובם מתים. וגם בגונא דאיכא רק מיעוטא דמיעוטא דחיים, כדאי' ביבמות (דף ק"כ ע"א) אין מעידין אלא עד שתצא נפשו ואפי' ראוהו מגוייד או צלוב. ומדמדייק ואומר אלא עד שתצא נפשו, משמע דקודם שתצא נפשו אף שהוא גוסס אין מעידין עליו ואפי' הוא מגוייד וא"כ מגוייד שהוא גוסס בודאי רק מיעוטא דמיעוטא חיים. והנה התוס' שם ע"ב ד"ה למימרא כתבו בתירוץ קמא דגוסס מגוייד לא חיי. וא"כ לא שייך בכה"ג לומר רוב גוססין למיתה, כיון דלא חי כלל א"כ גוססין בידי אדם כולם למיתה וכן נראה מדברי רבינו ירוחם נתיב כ"ג חלק ג' שכתב על מגוייד אין מעידין עד שתצא נפשו וז"ל ודוקא בסכין מלובנת ונכוה. אבל אם לא נכוה מעידין מדרבנן דאינו יכול לחיות עכ"ל. וכ"כ באמת בבית שמואל אהע"ז סימן י"ז ס"ק צ"ד:
<b>שוב</b> ראיתי בספר מראות הצובאות סימן י"ז סעיף כ"ט שכתב וז"ל התוס' ביבמות (דף ק"כ) כתבו דאין מעידין על הגוסס כו' והרח"ש כתב דלא נמצא כן בהדיא. אלא דהתוס' הוציאו כן מהא דתנן דאין מעידין אלא עד שתצא נפשו, דמשמע דאתי למעוטי גוסס ע"כ ויש להבין א"כ במתניתן דאהלות דמייתי לה בש"ס שם דתנן אדם אינו מטמא עד שתצא נפשו אפי' מגוייד ואפילו גוסס כו' הרי דאע"ג דקתני דאינו מטמא עד שתצא נפשו אפי"ה סיים בה בהדיא ואפי' גוסס, ואמאי לא תנן נמי במתני' דידן גוסס בהדי מגוייד בהדיא כדתנן התם. ונראה ליישב עפ"י מה שכתבו התוס' שם דגוסס דקתני במתני' דאהלות היינו מגוייד שהוא גוסס והשתא א"ש דמדיוקא דרישא דאינו מטמא עד שתצא נפשו אתי למעוטי גוסס לחודי' ובסיפא אשמעינן דאפי' גוסס מגוייד נמי אינו מטמא, משא"כ בעיגונא דבגוסס מגוייד מעידין כמו שכתבו התוס' אלא דבגוסס סתם הוא שאין מעידין משו"ה לא הוצרך למיתנא אפי' גוסס בהדיא דנשמע מדיוקא דרישא עכ"ל. והנה דיוקו מהא דבאהלות נקיט נמי גוסס ואמאי לא תנן במתני' נמי גוסס, אין זה דיוק דבאהלות גבי טומאה הוצרך למתני גוסס בהדיא אף דכהן מוזהר עליו כמבואר בנזיר (דף מ"ג) וכ"כ התוס' ישנים כאן. אבל גבי עיגונא אין מעידין עליו, כיון דכללא כייל אין מעידין אלא עד שתצא נפשו ממילא שמעינן דגוסס לא:
<b>והנראה</b> לענ"ד דשיטות חלוקות יש בדברי התוספות, דבנדה (דף מ"ד ע"ב) כתבו התוס' בד"ה איהו כתבו דגוסס בידי אדם הוא בכלל רוב גוססין למיתה ומחללין עליו השבת. וכ"כ התוס' בסנהדרין (דף ע"ח ע"א) ד"ה בגוסס דזמנין נמי דאומדין למיתה וחי אע"ג דרובא מייתו יע"ש. ואז לא רחוק הדבר לומר דהתוס' ביבמות סברו ג"כ דגם בגוסס בידי אדם הוא בכלל רוב גוססין למיתה וג"כ אין מעידין עליו:
<b>אלא</b> דזה שכתבתי דהכונה דקלא אית לי', היינו על שעת ההצלה, מלשון בה"ג סוף הלכות שבועה אין נראה כן, דז"ל ולא שנא הוה נסיב לה גברא רבא דאית לי' קלא ולא שנא לית לי' קלא דיעבד אין לכתחילה לא עכ"ל. מזה משמע דהקלא אית לי' להגברא רבא דכשהוא חי נודע בעולם ואית לי' קלא שהוא חי. וכן מורה לשון רבינו ירוחם נתיב כ"ג חלק ג' וז"ל ובמים שאין להם סוף שאשתו אסורה ל"ש צורבא מרבנן ולא שנא אינש אחרינא מעלמא ולא אמרי בצורבא מרבנן קול יש לו אם היה חי עכ"ל:
<b>והנה</b> יש שינוי בלשון הגמרא (בדף קכ"א ע"א) גבי צורבא מרבנן נקיט לישנא אי דסליק קלא אית לי', ושם ע"ב גבי חסא דגברא רבה הוא קאמר אי איתא דסליק קלא אית לי' למלתא וגם בבה"ג הלכות שבועה נקיט גברא רבה ובהל' יבום וחליצה הביא ג"כ הא דלכתחילה לא שרינן, רק היכא דעבר ואינסב לא מפקינן לה כתב לא שנא אדם תשוב ולא שנא אדם שאינו חשוב כו' ומצאתי בספר אור שמח בהל' גירושין פרק י"ג הל' כ' שעמד בזה וכתב וז"ל דכאן בגברא רבא אמרו אם איתא דסליק קלא אית לי' למלתא, ושם בצורבא מרבנן אמר קלא אית לי', והכונה דבגברא רבה אמרו משום שהענין שגברא רבה יטבע ויסלק זה דבר התמוה ופלא ומפרסמי אינשי נס כזה וירומוהו על נס שכזה איקלע להך גברא רבה המפורסם. אבל צורבא מרבנן הכונה שיודע הדין שאם ניסת לא תצא, וכיון שנטבע אם איתא דסליק הלא ידע שמצי לבא לידי מכשל גדול שאם תנשא לא תצא כו' ודאי יראה לפרסם הדבר ולהודיע שעלה או אם יש יכולת בידו לבא ודאי יבא, ואין מקום למה שדנו איזה חכמים להקל לדידן דכל מת דהוי כמו צורבא מרבנן כיון דאנו מפוזרים וקלא א"ל עכ"ל. ובזה דחה דברי מהראי' בפסקים סימן קל"ט. ולענ"ד נראה דאין לדחות דברי מהר"י בעל הפסקים והאחרונים הנמשכים אחריו. חדא דהלשון אי איתא דסליק קלא אית לי', משמע דנודע לרבים אם הוא בחיים, דאי כדבריו היו צריכים לומר אי איתא דסליק הוה מודע לביתו. ועוד הא גם באינך גברי דאינן צורבא מרבנן יש ג"כ לומר דיחושו למכשול, ואדרבה כיון דאינן צורבא מרבנן ולא דינא גמירי כדאיתא בקדושין (דף י"ג) ועיין בהרא"ש כתובות פרק ט' סוף סימן כ"ח דאם אמרה שנפרעה קודם המכר לא מהימנא במיגו כו'. ואף לדברי המפרשים דכל מוחל שטר חוב אינו חייב לשלם דמי המכר, מ"מ כולי עלמא לאו דינא גמירי והיא יראה למחול שמא תתחייב לשלם כל דמי השטר עכ"ל ועיין בחלקת מחוקק אהע"ז סימן ל"ט ס"ק ג'. וא"כ אפשר באינש בעלמא דלאו צורבא מרבנן לא ידע דטבע במים שאין להם סוף דאשתו אסורה לכתחילה דהא רובם אינם ניצולין ויחשוב שמתירין אותה לכתחילה, ומסתמא הוא ג"כ ירא שמצוי לבא לידי מכשול, שיחשוב שיתירו אותה להנשא. ואף לפי דברי הש"ך בחו"מ סי' ס"ו ס"ק נ"ו דלא אמרו לאו דינא גמירי רק דוקא במקומות שאמרו הם ושם יש טעם בדבר משא"כ בשאר דוכתי, א"כ נימא דדינא גמירי ויודע ג"כ דאם נשאת לא תצא. גם בשאר כל אדם יש לחוש כמו בצורבא מרבנן שיחוש למכשול. אלא דלא אמרינן הכי משום דמיעוטא דניצולין אפשר דאין להם היכולת להודיע, א"כ גם בצורבא מרבנן איכא למימר הכי:
<b>אשר</b> על כן נראה לענ"ד בפשיטות דבגברא רבה המפורסם לכל, קלא אית לי' למלתא אם ניצל מן הטביעה, מפני שידוע לכל אם אירע לו נס כזה היה נודע ומתפרסם. אבל צורבא מרבנן שאינו מפורסם עוד, וכדאיתא בתענית (דף ד' ע"א) האי צורבא מרבנן דמי לפרצידא דתותי קלא דכיון דנבט נבט, ופירש"י, צורבא מרבנן בחור חריף כו' ת"ח זקן לא קרי צורבא אלא ההוא מרבנן קרי לי'. כיון דנבט נבט, שמתחיל לבצבץ ולעלות עולה למעלה, כך ת"ח כיון שיצא שמו הולך וגדל למעלה. ובמו"ק (דף ט"ז ע"ב) כל העוסק בתורה מבפנים תורתו מכרזת עליו מבחוץ. ולפ"ז אמר גבי צורבא מרבנן אי דסליק קלא אית לי', היינו דאף דאין הצלתו נודעת תיכף כמו גבי גברא רבא מפני שאיננו עוד מפורסם בעולם, אך כיון שהוא צורבא מרבנן ושמו מבצבץ ועולה ותורתו מכרזת עליו ויתפרסם קלא אית לי' ואח"כ יתודע בעולם שהוא חי כשיתפרסם שמו לרבים:
<b>ובזה</b> יש לבאר הך דמגילה (דף כ"ח ע"ב) ר"ל ספדי לההוא צורבא מרבנן כו' אמר וי חסרא ארעא דישראל בגברא רבה כו' תא חזי מה בין תקיפי דארעא דישראל לחסידי בבל, דאותו הצורבא מרבנן לא היה עוד מפורסם, וספדי' וי דחסרא כו' גברא רבה כאילו היה כבר מפורסם לגברא רבה:
<b>וראיתי</b> בספר שו"ת בית יעקב סימן ט' שעמד בזה אם יש להתיר בתרי רובי וז"ל אכן יש לדחות סברא שבניתי יסוד דין זה להתיר בתרי רובי. דלכאורה יש ראי' ברורה דאפילו בתרי רובי אין להתיר במים שאין להם סוף מהא דאמרי בגמרא דיבמות (דף קכ"א) אמר ר"א הא דאמרו רבנן משל"ס אשתו אסורה ה"נ באינש דעלמא אבל צורבא מרבנן אי סליק קלא אית לי' ולא היא לא שנא צורבא מרבנן ל"ש אינש דעלמא דיעבד אין לכתחילה לא. וכתבו התוס' ואע"ג דרובייהו צורבא מרבנן אי סליק קלא אית ליה מכל מקום לא חיישינן לאותו רוב ולא תנשא לכתחילה כמו גבי רוב גוססין למיתה דאין מעידין עליהם אעפ"י שרובן מתים כו' עכ"ל והשתא א"א דבתרי רובי יש להתיר במשל"ס, אם כן מאי מייתי ראי' התוס' מרוב גוססין למיתה, הא הכא איכא תרי רובי, חדא דרובא צורבא מרבנן כו' ועוד דרוב הנטבעים למיתה ואפי"ה מדמה להו התוס' לגוסס. אלמא דאין חלוק בין חד רובא לתרי רובי. וא"כ מוכרח לומר דאין להתיר במשל"ס בתרי רובי, מ"מ נראה להתיר בנ"ד והוא כי נראה דבעלי התוס' הנ"ל חולקים על סברת הפוסקים שאומרים דרוב הנטבעים למיתה כו' ומוכרחים אנו לומר כן דאל"כ ה"ל להתוס' להוכיח מני' ובי' מפני מה הביאו ראי' לדבריהם מרוב גוססין למיתה כו' ה"ל להביא ראי' מרוב הנטבעים למיתה וכך ה"ל למימר ואע"ג דרובייהו הוי צורבא מרבנן כו' כמו ברוב הנטבעים למיתה ואפי"ה אין מעידין עליהן והוי נמי משמע ממילא דאע"ג דאיכא תרי רובי. ולמה להו להתוס' להביא ראי' מגוססין ולא ממים שאין להם סוף עצמן דאיירי בהו. ועוד דלישנא דרוב גוססין שכתבו התוס' כמו גבי רוב גוססין כו' משמע דדמיא להדדי כמו גבי רוב גוססין איכא חד רובא. וה"נ גבי צורבא מרבנן ליכא אלא חד רובא. אלא ע"כ דדעת התוס' דלא אמרי' דרוב הנטבעים למיתה. והשתא א"ש מה שלא הביא הרא"ש בפסקיו סברת התוס' לאשמעינן חידוש זה דאפי' בתרי רובי אסרינן במשל"ס. וכן הטור והפוסקים לא הזכירו סברא זאת עכ"ל. הבאתי לשונו מפני שאין הספר הזה מצוי ביד כל. והנה מה שכתב דהתוס' לא ס"ל הא דרוב הנטבעים למיתה, איני יודע איך אפשר לומר כן, כיון דמפורש הוא ביבמות (דף קכ"א) הא דאמרו רבנן מיש שאין להם סוף אשתו אסורה כו' לא שנא אינש דעלמא ולא שנא צורבא מרבנן דיעבד אין לכתחילה לא. וכיון דשרינן בדיעבד בודאי זהו מפני שרוב הנטבעים למיתה ואיך יחלקו התוס' ע"ז:
<b>והנראה</b> בדעת התוס' דלהכי נקטו כמו גבי גוססין דאין מעידין עליהם אף שרובם מתים, ולא נקטו הא דמשל"ס דרובם למיתה. דהנה יש להבין טעמא דגמרא דקאמר ולא היא ל"ש אינש דעלמא ול"ש צורבא מרבנן דיעבד אין לכתחילה לא, דטעמא בעי. הא שנא ושנא הוא דצורבא מרבנן אית לי' קלא ואינש דעלמא לית לי' קלא:
<b>ומה</b> שעולה על הדעת בזה הוא דהנה גם בצורבא דרבנן יש באמת לומר אם נטבע במים שאין להם סוף, כיון דרק מיעוט ניצולין חששו להך מיעוט ולא תנשא. אבל בצורבא דרבנן דרובא אית להו קלא, א"כ מיעוט דניצולין לגבייהו הוה מיעוטא דמיעוטא. אלא דתיכף לאחר שניצל אין לו עוד קלא וכמבואר, רק דאחר כשיתפרסם בעולם אז יהיה לו קלא. אך כשיעבור זמן רב ולא יהיה לו קלא, אז נוכל לומר דאם היה חי בודאי היה מתפרסם והיה לו קלא. א"כ מדלית לו קלא ש"מ דלא ניצל, ויהיה לגבי' אז מיעוטא דניצולין מיעוטא דמיעוטא, אלא הלא אי אפשר לברר זמן זה שיתפרסם ויהי' לו קלא, ולכן איכא למיחש לכתחילה שלא בא עוד הזמן שיהי' לו קלא וליכא למימר גבי' עוד דהוה מיעוטא דמיעוטא. ומכיון דתכף כשנטבע בודאי ליכא למימר גבי' דהוא ממעוטא דמיעוטא דאז בודאי לית לי' קלא, וא"כ איזה זמן אתה נותן לו שנחשוב זה למיעוטא דמיעוטא, דדבר זה א"א להתברר. ומכיון דגזרו דאין מתירין אותה מפני מיעוטא דניצולין, גם צורבא מרבנן נכלל ג"כ בכלל גזרה זו, ואף שאח"כ יעבור זמן רב שמסתמא אם היה בחיים כבר היה לי' קלא, מ"מ לא פלוג בכה"ג. ועי' במרדכי יבמות פרק ט"ז סי' צ"א שכתב לחלוק על מהר"ר אליעזר מורדון שכתב להתיר אשה אחת שבעלה נטבע במשל"ס זה ארבע שנים וכתב ע"ז ועל זה המשמעות יש לתמוה דהא רב אשי הוה ס"ד למימר צורבא מרבנן אפי' במשל"ס מותרת דאי סליק קלא אית לי' א"כ לדברי המפרש אסורה לעולם ואזלינן בתר סתמא דקתני אסורה סתם א"כ צורבא מרבנן למה לא נתנו שיעור מתי מותרת, שהרי זה בא כמו נתת דבריך לשיעורין כו' עכ"ל ואף שהמדרכי שם לא נחית לחלק בצורבא מרבנן שאינו עוד מפורסם ורק לאחר זמן יתפרסם כמו שכתבתי. רק כתב שאפשר וז"ל שמא הרחיק מהלך יום או יומים ויצא הרי צריכה להמתין עד שיבא שום אדם ויגיד עכ"ל. מ"מ סברא זו היא אמתית שתיכף א"א להתיר אף לצורבא מרבנן ובשעת הטביעה הוא שוה לכל אדם בזה. וא"כ אח"כ ישתנה דינו כשיתפרסם מ"מ לא פלוג רבנן בהא:
<b>ולפי</b> זה הביאו התוס' ראי' מגוססין דאין מעידין עליהם אעפ"י שרובן מתים. דהנה הרא"ש במו"ק פרק ג' סימן צ"ז כתב דרוב גוססין אינם חיים שלשה ימים או ד'. ובמרדכי במו"ק בדיני גוסס סימן תתס"ד כתב דרוב גוססין אינם חיים ב' ימים או שלשה ע"ש. חזינן מזה דרוב גוססין מתים בתוך ג' או ד' ימים ומיעוט אינם מתים בתוך ג' או ד' ימים. ובהמיעוט הזה יש שמבריאים, דהא דהא דאמרי' בכמה דוכתי רוב גוססין למיתה, היינו שמיעוט יש שאינו למיתה כ"א לחיים, היינו שמתרפא. וכדמשמע בקידושין (דף ע"א ע"ב) מדי חולה עילם גוססת ומה בין חולין לגוססין רוב חולין לחיים רוב גוססין למיתה. ופירש"י גוססת רובן פסולים ומיעוטן כשרים ומפו' בתוס' קידושין (דף ע"ח ע"ב) בסוף דברי המתחיל לא צריכא גוסס אין רגילות שיתרפא עכ"ל. משמע דמיעוט מתרפא. וגם יש בהמיעוט שאינם מתים בתוך ג' או ד' ימים שאינם מתרפאים ומתים לאחר מכאן. וא"כ המיעוט שחיים לאחר זמן זה הם מיעוטא דמיעוטא, ומ"מ אין מתירין לאשתו משום דתיכף לאחר שלשה ימים יש מיעוט המצוי שחיים עוד. ואם עבר זמן מה ואלה שאינם מתרפאים מתו, אין אתה יכול לברר באיזה זמן הם מתים לאחר מכאן. ומכיון שחוששין למיעוטא תיכף לאחר ג' ימים לא פלוג ואין מתירין לכתחילה:
<b>אלא</b> דבפשיטות נראה לענ"ד דהיכא דאיכא תרי רובי מתירין להנשא לכתחילה, רק דהכא שאני דאם נבוא להתיר בגברא רבה לכתחילה תצא מזה חורבא לכ"ע ויתירו גם לאינש דעלמא אף דאין כאן אלא חד רובא. וכזה מורה לשון הגמרא דקאמר ל"ש גברא רבה ל"ש לאו גברא רבה דיעבד אין לכתחילה לא. ולעיל קאמר לא שנא אינש דעלמא ולא שנא צורבא מרבנן, ולא נקיט גם לעיל כהאי לישנא לא שנא צורבא מרבנן ולא שנא לאו צורבא מרבנן, משום דהתם גבי צורבא מרבנן אין מתירין לכתחילה, מפני דעיקר החשש הוא מה דמתחילה גם צורבא מרבנן שוה לאינש דעלמא דלית לי' קלא. משו"ה נקיט לא שנא אינש דעלמא, דצורבא מרבנן דמי' לי' בתחילה, ולא שנא צורבא מרבנן, אף דאח"כ יהי' לו קלא, לא פלוג ודיעבד אין לכתחילה לא אבל בגברא רבה אף דעיקר התירא דגברא רבה אין לו שייכות כלל לאינש דעלמא דגבי' מעיקרא תיכף אי איתא דסליק קלא אית ליה למילתא אם היה ניצל. מ"מ כיון דיבא ללזות שפתים במה דמתירין לאשת גברא רבה ולאשת לאו גברא רבה אין מתירין, אף דאפשר דשניהם נטבעו ביחד. להכי נקיט לישנא לא שנא גברא רבה, אף דיש סברא להתיר אשתו, ולא שנא לאו גברא רבה, מפני דיטעו אם מתירין לאשת גברא רבה יתירו ג"כ לאשת לאו גברא רבה, לכן דיעבד אין לכתחילה לא:
<b>ודוגמא</b> לזה מצינו כמה פעמים דאדם חשוב צריך להחמיר על עצמו, בשבת (דף נ"א ע"א) א"ל רב נחמן לדרו עבדי' כו' ואייתי לי מיא דאחים קפילא ארמאה שמע ר' אמי איקפיד כו' והוא סבר אדם חשוב שאני. ופירש"י שהרואה שהוא מיקל עומד ומיקל יותר עכ"ל. וכן הוא בשבת (דף קמ"ב ע"א) אמר אביי אי לאו דאדם חשוב אנא ופירש"י ואנא מחמיר על עצמי שלא ילמדו ממני להקל באיסורין עכ"ל. ועוד בכמה דוכתי. וה"נ כדי שלא תצא מזה לזות שפתים במה שמקילים לאשת אדם חשוב ומחמירין לאשת אינש דעלמא, אמרו לא פלוג ולכתחילה לא ודיעבד אין מוציאין אותה מבעלה. ובמרדכי יבמות פרק ט"ז סימן פ"ב כתב דעיקר מה שהחמירו במים שאין להם סוף הוא משום חומרא דא"א ולזות שפתים. וא"כ בהאי נמי הוי לזות שפתים ולכן החמירו אף דאיכא תרי רובי. אבל בכל מקום שיש תרי רובי אין להחמיר:
<big>סימן</big> <big>י"ז</big>
<b>נשואי</b> <b>ערכאות</b>
<b>נשאלתי</b> מרבנים אחדים, באיש ואשה שנשאו בנמוסי המדינה ולא קדשה כדת משה וישראל, ועתה עזב אותה ועקבותיו לא נודעו, וכת"ר בא בשאלתו אם יש להתירה בלי גט:
<b>הנה</b> כעין זה נשאל הריב"ש ז"ל בתשו' סימן ו' באחד שנשא אשה ולא קדשה בעדים ולא נשאת בעשרה אלא על ידי גוים בחוקות דתם ובכהני במותם, וישבה בביתו עמו כאשתו לכל דבר בחזקת אישות, והלך האיש ההוא מעבר לים ולא יסף שוב אלי' עוד, ופסק שאין כאן אישות ומותרת לעלמא, וכן פסק המחבר באה"ע סי' קמ"ט סעי' ו' והרמ"א בסי' כ"ו סעי' א', וטעמו משום דאף שנתיחד עמה ועמדה עמו בפרסום ונתעברה ממנו ואמרי' דאין אדם עושה בעילתו בעילת זנות ולשם קידושין בעל, היינו בדאיכא עדי יחוד ואז אמרי' הן הן עדי יחוד הן הן עדי ביאה, אמנם צריכים שיהיו שני עדים ביחד שיראו היחוד, אבל בזולת זה אין חוששין כלל כמו שמבואר בתוספתא אחד בשחרית ואחד בין הערבים זה היה מעשה ואמרו חכמים אין צריכין ממנו גט שני, וכן הוא בתשו' הרד"ך בית ד' חדר ו' שכתב ג"כ שאין כאן קידושין מטעם זה, וכ"כ בתרומת הדשן סי' ר"ט:
<b>ועוד</b> כתב הריב"ש דאין כאן קידושין מטעם שני, דאף להנך דס"ל דאמרינן אין אדם עושה בעילתו בעילת זנות בפנויה, היינו דוקא באדם כשר, אבל בהדיוטים שאינם מדקדקים במצות ואצל הפרוצים המפקירים עצמם לזנות לא אמרינן בהנהו דאין עושים בעילתם בעילת זנות, וכתב כך בת"ה שם וכתב כך בתשו' הרדב"ז בתשו' ח"א סימן שנ"א, וכ"כ בתשו' מהרי"ט חלק אהע"ז סימן א':
<b>וא"כ</b> בנידון זה שחיו ביחד, אך הלא צריכין שיהי' שני עדים שרואים היחוד כאחד ואין לומר כיון שהיו ביחד זמן רב ונתיחדו יחד מסתמא ראו רבים היחוד והם הם עדי יחוד והן הן עדי ביאה, הא כבר מבואר בתשובת הרד"ך בית כ' חדר ז' דלא חיישינן שמא יש עדים כל זמן שלא ידעינן שיש עדים שראו שנתיחדו לפניהם לשם ביאה:
<b>אלא</b> דלכאורה כיון שנתיחדו זמן רב מסתמא נימא דלא גרע זה מיצא עליה קול שיש עדים במדינת הים שחיישינן להך קלא, ונימא דמסתמא נתיחדו פעם אחת בפני עדים, כיון דידעינן דנתיחדו פעמים רבות ומסתמא יש עדים שנתיחדו בפניהם, והא בתרומת הדשן סימן כ"ט כתב בנידון דידי' דמסתמא אין שם עדים, כיון דמטמרי מאינשי ומסתירים מעשיהם לא חיישינן שמא ידעו עדים מזה, משמע דהיכי דלא מטמרי מאינשי שפיר יש לומר דמסתמא חיישינן שיש עדים שראו שנתיחדו והן הן עדי יחוד והן הן עדי ביאה וחזקה דאין אדם עושה בב"ז ויש לחוש לקדושין:
<b>אך</b> להך טעמא שכתבו דחזקה דאין אדם עושה בב"ז אמרינן רק בכשרים, אבל בפרוצים כאלה שאינם חפצים בקידושין של ישראל, רק הולכים בערכאות, ודאי לא אמרינן בהו הך חזקה, והם עושים בודאי בעילתם בעילת זנות, וכן כתב מפורש בתשו' הרדב"ז חלק א' סימן שנ"א, ועוד הא ידעינן דעוברים על איסורי תורה ואין שומרים טהרת בנות ישראל ובועלים נדות, וכבר כתב הרדב"ז שם והביאו המל"מ בפרק י' מהל' גיטין דאף באשתו שגרשה אם נתיחד עמה בימי נדותה דלא אמרי' חזקה אין אדם עושה בב"ז ואף שבודאי בא עליה, דאם על איסור כרת לא חייש על ב"ז לא יחוש יע"ש:
<b>וכדברי</b> הרדב"ז כתב הריב"ש בתשו' סימן ו' וז"ל ועוד כשתבעה לינשא ונתפייסה היתה צריכה לישב שבעה נקיים והיתה בחזקת נדה ולא טבלה לנדתה כו' וא"כ הרי בא עליה ביאת זנות מספק נדה ואם לאיסור כרת התיר עצמו בביאתו איך יחוש לאיסור קל של פנויה עכ"ל:
<b>וראיתי</b> בספר אבני מלואים אהע"ז סימן ל"ג ס"ק א' שכתב ומצאתי שהרשב"א אינו סובר כן ע"ש בתשובה סימן קפ"א ז"ל שאלת רחל באה ואמרה פנויה אני ונתקדשה לשום פילגש בלא כתובה ושהתה עמו כמה ימים ונתיחדה עמו, ואח"כ נודע בעדים שכבר נתקדשה לראובן זה שנים, ואחר כל זה נודע שהביא לה אחיה מראובן בעלה גט לאחר זמן קידושי שני, מה יהיה הדין. תשובה, אשה זו צריכה גט בין מראשון בין משני כו', דאשה זו כיון שנתיחדה עמו אחר הקידושין הן הן עדי יחוד הן הן עדי ביאה כו' זו כיון שמתחילתה לא נתקדשה כו', כיון שידע זה השני שיש עדים שנתקדשה כבר לראובן וראה הגט ביד האשה שגרשה ראובן יודע הוא שאין קידושין תופסין בא"א וגמר ובעל, אחר גירושי ראשון, לשום קידושין, כדאמרינן בקטנה היכא דבעל אחר שגדלה ועמדה ונתקדשה לשני אינה צריכה גט משני כו' ואף על פי שאסורה לו מונטמאה ונטמאה, מ"מ קידושין תופסין בה מן התורה, ומה שטען זה המקדש שלא נתיחד עמה לשם קידושין ולפיכך רשאי הוא לכנוס אין ממש בטענותיו, כמו שאמרנו שהיחוד הרי הוא כביאה וע"ש כו' ומבואר דאפי' לא ראינו שנבעלה אפילו הכי אמרינן הן עדי יחוד כו' ואע"ג דאסורה לו מן התורה דכשם שאסורה לבעל אסורה לבועל אפילו הכי כיון דקידושין תופסין בה אין אדם עושה בב"ז וגמר לשם קידושין, וא"כ בנדה נמי דקדושין תופסין בה אמרי' אין אדם עושה כו' וגמר לשם קידושין ואפי' לא ראינו אלא היחוד אמרי' הן הן עדי יחוד כו' ודלא כהרדב"ז עכ"ל. ולענ"ד נראה דאין מזה ראי' דהרשב"א פליג על הרדב"ז בזה, דהנה בדינו של הרדב"ז צריכים אנו לומר שני דברים חדא דהן הן עדי יחוד הן הן עדי ביאה להורות שנבעלה, ושנית צריכין אנו לומר מכיון שבא עליה אמרינן גם כן חזקה אין אדם עושה בעילתו בעילת זנות ואם כן בא עליה לשם קידושין וקאמר הרדב"ז כיון דהא דאנן אמרינן דבא עליה לשם קידושין הוא רק מטעם חזקה דאין אדם עושה בעילתו בעילת זנות, א"כ היכא דנעשה בעבירה לא אמרי' הך חזקה, חדא דמסתמא לא יעבור על איסור כרת ולא יבא עליה, ואף היכא דבודאי עבר על איסור כרת דהיינו שראו שבא עליה, לא שייך גבי' לומר חזקה אין אדם עושה בעילתו בעילת זנות, דמאן דעבר על איסור כרת לא חש לבעילת זנות, אבל בנידון של הרשב"א לא צריכים לומר הך חזקה דאין אדם עושה בעילתו בעילת זנות ובא עליה לשם קידושין, דהך חזקה צריכים לומר רק היכא דלא ידעינן בבירור שחפץ לקדשה ולכונסה בתור אישות, אבל היכא דידוע בבירור שחפץ לקדשה בתור אישות, אז לא צריכים לדון מטעם חזקה, וא"כ בנידון של הרשב"א לא מטעם חזקה קאתינן עלה, דאם היינו אומרים זה מטעם חזקה אז גם הרשב"א יאמר דאין כאן חזקה דכיון דלא חייש לאיסורא דכשם שאסורה לבעל כך אסורה לבועל לא חייש נמי לבעילת זנות, אך התם בלא חזקה אנו דנין על זה, דהתם הא ידעינן בבירור שחפץ לכונסה ולהחזיקה לאשה, וא"כ חזינן דהך שאסורה לו כשם שאסורה לבעל לא חייש, אבל לקדשה הוא חפץ כמבואר בדברי הרשב"א בפירוש עיין בב"י אהע"ז סוף סימן י"ז והתם רק הן הן עדי יחוד והן הן עדי ביאה אמרינן, אך להך חזקה דאין אדם עושה בעילתו בעילת זנות לא צריכים לומר כלל, דאם בא עליה אז בודאי הוא לשם קידושין, כיון דרוצה לכונסה בתור אישות לא שייך לומר דמאן דלא חש אהך איסורא לא חש נמי לבעול בזנות, דהא קאמר בפירוש שרוצה בה באישות לא בזנות, ולא אמרינן דמסתמא לא יעשה איסור ויבא עליה, דהא חזינן דהך איסורא רוצה לעבור, דהא חפץ לכונסה עכשיו אף שאסורה לו:
<b>ולפ"ז</b> כתב הרשב"א דהא דכנסה מקודם שקבלה הגט מראשון, בזה אמרי' הן הן עדי יחוד הן הן עדי ביאה ובודאי בא עליה אז, ונאסרה עליו מונטמאה ונטמאה, ואח"כ כאשר קבלה גט מהראשון וגם אז נתיחדה עמו אמרי' ג"כ הן הן עדי יחוד כו' ואף שעבד איסורא מכל מקום חזינן דאינו חש אהך איסורא מדרוצה לכונסה בתור אישות, ואם כן אמרינן כיון דידע דקידושין הראשונים לא תפסו בא"א גמר ובעל עכשיו לשם קידושין, אבל היכא דלא ידעינן דהוא חפץ באישות באיסורא ורק מטעם חזקה אין אדם עושה בעילתו בעילת זנות אמרינן מאן דלא חש אאיסורא לא חייש נמי לבעול בזנות:
<b>ותדע</b> שהוא כן, דהא הרשב"א ס"ל כהרמב"ם בפרק י' הל' י"ט מהל' גירושין שרק באשתו שגרשה ובמקדש על תנאי אמרינן דאין אדם עושה בעילתו בעילת זנות, עיין בהרב המגיד שם ובפרק ד' הלכה ו' מהלכות נחלות וכן הביא בשו"ת מהר"ם אלשקר סימן ג' דברי הרשב"א דאפי' במשודכת שלו לא אמרינן הך חזקה אין אדם עושה בעלתו ב"ז, וכן הוא בתשובת הרשב"א המיוחסת להרמב"ן סימן קל"ה, ואם כן הגע בעצמך אם אחד זנה עם א"א ונאסרה על הבועל ואח"כ גרשה בעלה ונתיחדה עם הבועל ואף שראו עדים שבא עליה, האם נאמר אליבא דהרשב"א דחזקה אין אדם עושה בעילתו בעילת זנות ונתקדשה לו, הרי הרשב"א ס"ל דלא אמרינן הך חזקה אף בביאת היתר ומש"כ בביאת איסור, א"ו דטעמי' דהרשב"א התם הוא מה שרואים שרוצה לכנסה ואינו חושש על האיסור וחפץ לכנסה בתור אישות, בזה חייש הרשב"א שבא עליה לשם קידושין, אבל בגונא דהרדב"ז גם הרשב"א מודה:
<b>ועוד</b> הא הרשב"א בחידושיו לגיטין דף פ"א תירץ על דברי התוס' ד"ה ב"ש סברי כו' ואע"ג דביבמות פרק ב"ש כו' דב"ש לטעמייהו דלא יגרש כו' אא"כ מצא בה ערות דבר ומזוהמת בעיניו, ולפ"ז ליכא למימר אין אדם עושה בב"ז דהא אסורא לי' יע"ש. וא"כ זה לכאו' להפך ממה שכתב בתשובה, דהא אף דאסורא לו מ"מ קידושין תופסין בה, א"ו דהתם שאני דחזינן דחפץ לכונסה לשם אישות לא צריכים בזה לטעמא דאין אדם עושה בעילתו בעילת זנות, אלא אי בעיל בודאי הוא לשם קידושין כיון שמפרש שרוצה לכונסה:
<b>והא</b> הרדב"ז בעצמו בסוף סימן שנ"א כתב וז"ל ומ"מ אם אמר לעדים אני מתיחד כדי לבעול ולשם קידושין כו' אפילו בעל סתם הוי מקודשת ודאי עכ"ל, והיינו אף שהיא בנדתה. אך כיון דגלי דעתי' דלא אכפת בהך איסורא וחפץ לקדשה לשם אישות הוה קידושין:
<b>אלא</b> דהרדב"ז בעצמו כתב בהפך מדבריו בחלק ד' סי' רע"ז שכתב באשה שהוציא אותה בעלה משום זנות ונתיחדה עמו בפני עדים, וז"ל אבל מה שיש להסתפק אם ראוה שנבעלה אמרינן שבעל לשם קידושין, דדלמא שאני הכא דאיכא ספיקא דדלמא לא בעל כיון דמזוהמת לפניו, אבל היכא דראוה שבעל הא לא מזוהמא לי' ובעל לשם קידושין או דילמא נהי דלא מזהמא לי' לבעול אותה דרך זנות, אבל לשם קדושין לא בעיל כיון דאסורה עליו דאפוכי מטרתא ל"ל כו' והנלענ"ד דבכי האי גונא צריכא גט שני דכיון שראוה שבעל וראינו דלא מזהמא ורוצה לשתות בעציצו ובעביטו כל מאי דאפשר לו לתקן מתקן וכל מאי דאפשר לו לשפשף משפשף, דאי בעיל לשם זנות אית בה תרתי, חדא בע"ז דכל שאר נשים ותו איסורה דידה דאחרי אשר הוטמאה ומשו"ה בעיל לשם קדושין לתקן שלא יהא בעילת זנות, ואע"ג דעתיד הוא לגרשה השתא מיהא מתקן הוא ולא הויא בעילת זנות עכ"ל. ולפ"ז הוא סותר דברי עצמו דבחלק א' סימן שנ"א כתב דאם לא חייש על איסור כרת לא חייש נמי על בעילת זנות ולא אמר דבכל מה שאפשר לו לתקן מתקן ובחלק ד' סימן רע"ז כתב דכל מה דאפשר לתקן מתקן:
<b>ונראה</b> לענ"ד דהנה לכאו' יש להבין בעיקר דהך מלתא דאמרינן אין אדם עושה בב"ז, והא יש לחוש שיצרו תוקפו ובעל בזנות ולא עלתה על דעתו לקידושין, וכמו דאיתא בנדה (דף ד' ע"א) דבדיקה דקודם תשמיש אינו ממעט בפקידה, בתוך שמהומה לביתה, והא לפי שיטת הרא"ש ביבמות (דק"ז) והרשב"א בגיטין (דף פ"ב) דבבא על הפנויה דעלמא לא אמרי' הך חזקה, וע"כ מפני דאמרינן דיצרו תוקפו ובעל בזנות ואפשר שזה הוא טעמו של הרמב"ם בפרק י' מהל' גירושין דס"ל דלא אמרינן זה רק באשתו שגרשה ובמקדש על תנאי כו' משום דבכל מקום אמרינן יצרו תוקפו ובעל בזנות. אך באשתו שגרשה כתב הט"ז ביור"ד סימן קצ"ב ס"ק ח' דכיון שכבר בעלה כשהיתה אשתו לא תקיף יצרי' כל כך, וכן כתב הרדב"ז בתשו' חלק א' סימן קס"ד במחזיר גרושתו ופירסה נדה שמותר להתיחד עמה. כיון דלאו חדשה היא לו שהוא רגיל בה לא תקיף לי' יצרי' בה. וזה הוא כמו שכתב בתפארת למשה עי' מש"כ בחידושי רע"א ביור"ד סוף סי' קצ"ב ועי' כתובות (דף ד') ואם כן כשבא על גרושתו לא אמרי' שבא עליה דתקיף יצר' רק מפני שרגיל בה והיתה בחזקתו ואגידה בו רוצה להחזירה למה שהיתה בתחילה, וכן כתב הרדב"ז בחלק ד' סי' רט"ז, וא"כ כשהיא בימי נדותה אם רוצה להחזירה למה שהיתה בתחילה הרי בידו להמתין עד שתטבול ותטהר, כיון דלא תקיף יצרי' בה כל כך ומדבא עליה בנדותה אמרי' מדלא חייש על איסור נדה ולא המתין, חזינן דיצרו תקפו ולא חייש לבעול בזנות, אבל בגרשה משום זנות שאין בידו להמתין שתהיה מותרת לו דהא אסורה לו לעולם, א"כ אם בא עליה אמרי' דבא עליה לשם אישות ואף דעביד איסורא, כל מה דמצי לתקן מתקן:
<b>והנה</b> גם בפשוטו נראה דלא סתרי פסקי הרדב"ז אהדי, דהנה סברת הרדב"ז היא בודאי נכונה וישרה, דכל מה דמצי לתקן מתקן וכל מאי דאפשר לשפשף משפשף והא ק"ל דחשוד על דבר אחד אינו חשוד על דבר אחר כמבואר (בבכורות דף כ"ט,) וא"כ אי אמרינן דאמדינן דעתי' דההוא גברא דכל מאי דאפשר לתקן מתקן, א"כ אם אפשר לו לעשות הכל בהיתר בודאי יעשה בהיתר ויתקן הכל אך אם אי אפשר לו לעשות הכל בהיתר אז אמרי' דמאי דלא אפשר לתקן אינו מתקן, אך החלק שאפשר לתקן יעשה בהיתר ויתקן אותו חלק שאפשר, ולפ"ז אף אם לא היתה אשתו ולא בא עליה מקודם, אז אם בא עליה בנדתה, אי נימא דמ השיש לתקן מתקן, הלא יכול הוא להמתין עד שתטהר ואז יתקן הכל ולא יעבור גם על איסור נדה ומדחזינן דאינו ממתין ועובר על איסור נדה, אמרינן מדאינו חייש על איסור נדה אף שיכול לתקן שלא יעבור על איסור זה, בודאי לא חייש כלל לתקן ובועל ג"כ בזנות. אבל בגונא שאסורה לו לעולם, כבדינו של הרדב"ז בחלק ד' סי' רע"ז, דאין בידו לתקן לעולם איסור זה, אמרינן אף דעביד איסורא במאי דאין בידו לתקן, אך במה שיש בידו לתקן הוה מתקן ומשפשף ולא בועל בזנות, וסברא זאת מבוארת בסוטה (ז' ע"א) אם אמרת בנדה שכן יש לה היתר תאמר בסוטה שאין לה היתר, ופירש"י שכן יש לה היתר לכשתטהר לפיכך אין יצרו תוקפו שמובטח הוא לאחר זמן, שאין לה היתר כו' ולפיכך לבו רודף אחריה:
<b>ובזה</b> נמי יש לדחות מה שכתב באבני מלואים שהרשב"א חולק על הרדב"ז בזה, שהבאתי לעיל, דשם בדינו של הרשב"א ג"כ היא נאסרת עליו לעולם ואין בידו להמתין ולתקן, וע"כ כל מה שיש בידו לתקן מתקן ובא עליה לשם קידושין, ולא פליג הרשב"א על הרדב"ז בהא, דבדינו של הרשב"א גם הרדב"ז מודה כמפורש בדבריו, אך בנידון דידן שידוע שאינם חוששין לאיסור נדה, אעפ"י שיש בידם להמתין ולא לעבור על איסור כרת ואינם חוששין על איסור כרת, בודאי אינם חוששין גם לאיסור זנות ואין בועלים לשום קדושין, ובזה כ"ע מודים:
<b>ובזה</b> ניחא ג"כ מה שדייק באבני מלואים שם מדברי השלטי גבורים בגיטין פרק מי שאחזו שכתב בגרושה מן הנישואים שנשאת לאחר ונתארמלה ונתיחדה עם בעלה הראשון אינה צריכה גט ממנו, שאף אם בא עליה אין בעילתו לשום אישות, אלא לשם זנות, שאם יבעל לשם אישות הרי הוא לוקה ולא כתב טעמא משום דעבר על ביאת איסור אזיל חזקתו. משמע מזה דהשלטי גבורים לא ס"ל כהרדב"ז דהיכא דעביד איסורא לא אמרינן חזקה דאין אדם עושה בב"ז. ולפי מה שכתבתי לא פליג הש"ג על דינו של הרדב"ז בבועל בנידות, דהתם יש לו האפשרות להמתין עד שתטהר ולא יעשה איסור אבל בדינו של השלטי גבורים א"א לו לחכות ולא להיות עביד איסורא דהאיסור הוא קיים לעולם, ומשום הכי אי לא משום דקידש לוקה אפשר לומר דבעיל לשום קידושין דכל מה דמצי לתקן מתקן:
<b>ובהכי</b> ניחא נמי מה שכתב שם באבני מלואים דהתוס' ל"ס להו כסברת הרדב"ז שכ' בגיטין (דף ע"ט) דפליגי ב"ש וב"ה וסברי ב"ש פוטר אדם את אשתו בגט ישן וב"ה אסרי כו' וכתבו שם התוס' בירושלמי מפרש דאזלי לטעמייהו דב"ש אית להו לא יגרש אדם את אשתו אא"כ מצא בא ערות דבר הלכך מזוהמת היא בעיניו ואינו בא עליה וב"ה סברי אפי' הקדיחה תבשילו ויאמרו כי בא עליה וכה"ג פליגי לקמן במגרש ולנה עמו בפונדקי למאן דמוקי בלא ראוה שנבעלה, ומשמע מדבריהם דוקא למאן דלא מוקי לה בראוה שנבעלה אלא בעדי יחוד ומשום דהן הן ע"י הן הן עדי ביאה ובזה הוא דאמרי' כיון דלב"ש ע"כ מצא בא ערות דבר ומזוהמת היא בעיניו ובודאי לא בעל, אבל למאן דמוקי לה בראוה שנבעלה הרי אינה מזוהמת בעיניו, ומוכח מזה דס"ל לתוס' נמי כדברי הרשב"א דאפי' היכא דעביד איסורא נמי אמרינן חזקה זו דאין אדם עושה כו' דאם לא כן אם כן גם למאן דמוקי לה בראוה שנבעלה לה נמי מצי למימר דב"ש לטעמייהו דס"ל דאין אדם מגרש אא"כ מצא בה ערות דבר וא"כ אסורה היא לו ולית בי' חזקה דאין אדם עושה כו' אע"כ דאפי' היכא דאסורה היא עליו נמי מוקמינן אותם בחזקתם דאין אדם עושה וכדברי הרשב"א עכ"ל האבני מלואים. ולפי מה שכתבתי בכה"ג גם הרדב"ז מודה כיון דהוא איסור קיים לעולם וע"כ אמרינן כל מה דמצי לתקן מתקן ואף דעביד איסורא, אבל בבועל בנדות שכתב הרדב"ז, כיון דיש בידו להמתין ולא לעשות איסור אי אמרת דמאי דמצי לתקן יתקן, א"כ ימתין עד שתטהר ויתקן הכל:
<b>והנה</b> זה נשמע מדברי הריב"ש והרדב"ז דהנשואין שנעשו בערכאות בנמוסי הגוים ובכהני במותם אין בהם חשש קדושין אף אם היו בפני עדים כשרים שהרי לא נתקיים בהם נתן הוא ואמר הוא כו' ע"ש בריב"ש. ולכאו' יש לעיין בהא, דבערכאות בזמננו הא נותן כסף להערכי, ואפ"ל דהוה כתן מנה לפלוני שמקודשת מדין ערב כמבואר בקדושין (דף ו') ואף שנותן אח"כ עיין בט"ז סי' כ"ט ס"ק ה' ובדברי המגיה, והגם שנותן להערכי בשכר טרחתו ואין כאן דין ערבות כלל, מ"מ הא גם בעדה טרח וצריכה לשלם גם היא חלקה, והוא משלם בעדה ולא גרע ממה שהיתה חייבת לאחרים ונותן פרוטה כדי שירויח לה זמן שמקודשת כמבואר ברמ"א סי' כ"ח סעיף י' וכש"כ היכא שמשלם כל החוב, דאין מזה שום חששא, דהא צריך לומר לה הרי את מקודשת לי בהך הנאה שנותן הכסף להערכי, ופשיטא דאין כונתו לקדשה בהכסף שנותן להערכי:
<b>ומלבד</b> זה אף אם ינהגו בהערכאות שהחתן יתן טבעת להכלה וא"כ יש לחוש דמתקיים נתן הוא ואמר הוא, מ"מ אין בזה חשש קדושין, מפני דסתמא אין שם עדים, ולחוש שמא היו שם עדים כשרים, להא לא חיישינן, חדא דאפשר דהיו שם גם פסולים והרי אינם מיחדים את הכשרים להעיד והו"ל עדות שבטלה מקצתה בטלה כולה, כמבואר באהע"ז סימן מ"ב סעיף ה' בהג"ה, ועוד הא אינם מכונים שהי' זה לשם קדושין וכמו שכתב בתרומת הדשן סימן ר"ט וז"ל דודאי היא והמומר לא נתכונו בהזדווגם יחד בגיותם לשם קדושין כדת משה וישראל אלא ליחד בעלמא שתהא מצויה לו בכל עת ולא לאחר עכ"ל. וה"נ כיון שהלכו לערכאות ולא קדשה כדרך כל גוברין יהודאין מזה מוכח דאין כונתו שיהי' קדושין כד"ת, ורק בתור נימוסי הגוים, כמבואר בדברי הרדב"ז ח"א סימן שנ"א, ורק בזה חקרו, כיון דחיים יחד חיי אישות אי נימא דהן הן ע"י והן הן ע"ב ואין אדם עושה בב"ז, ובודאי מקדשה בביאה, וכבר הוכחתי לעיל דכ"ע ס"ל דהאי דלא חייש על איסור נדות ואינו ממתין כדי שלא יעבור, לא חייש נמי לעשות בב"ז, ורק בגוונא דאין בידו לתקן את האיסור האחר, בהא אפשר לומר דמאי דמצי לתקן מתקן, ובזה חיישינן שמא בעל לשם קדושין:
<b>והנה</b> הרב הגאון ר' י"א הענקין נ"י בספרו פירושי איברא חידש מדעתו דאם הכניס אשה לביתו ומיחדה לו אף בלא קידושין כלל, רק מה שמחזיקים אותה לאשתו, זה הוא כעדים שבועלה והויא א"א ממש ואינה יוצאת בלא גט. ואיני יודע היכן מצא כן. דהא מפורש בטור ומחבר באהע"ז ריש סימן כ"ו ואפילו בא עליה בינו לבינה אינה נחשבת כאשתו ואפי' אם יחדה לו אלא אדרבה כופין אותו להוציאה מביתו עכ"ל. והנה הוא הביא הא שכתב הרמ"א בהגה' באהע"ז סימן קמ"ט סעיף א' או שגלוי לכל שבא עליה כגון שנשאה ומזה דייק דאף בלא קידושין אם יחדה לאישות אם גלוי לכל, הרי היא אשת איש. הנה הרמ"א הביא זה בד"מ מהר"ן בגיטין פרק כל הגט ושם מיירי באומר לארוסתו לכשאכניסך תתגרשי, וכתב הר"ן וז"ל וא"ת דהכא אמרינן דגט ישן אינו גט, משמע אפילו דיעבד ובפרק הזורק אסיקנא דתינשא לכתחילה, י"ל דהתם בנתיחד בעלמא, אבל הכא כיון שניסת בודאי נבעלת חשבינן לה עכ"ל. וכונתו היא דכשהוא גלוי לכל הוה כעדים, וא"כ התם שקידשה כיון שניסת בודאי נבעלת חשבינן לה, והוו כעדים שנבעלת, אבל כשמיחדה לאישות בלא קידושין אף דהוה כעדים שבעלה, מ"מ לא אמרינן שהיא אשת איש מפני זה כיון שיחדה בלא קידושין:
<b>ומה</b> שכתב בשם הבית שמואל בסימן כ"ו ס"ק א' שכתב וז"ל עיין סימן קמ"ט כל שנשאה וגלוי להכל הוי כאילו היו עדים בעת הביאה לפי"ז אם היה גלוי שנושא אותה לשם אישות הוי קידושין בביאה אלא איירי כשלא היה בגלוי עכ"ל. הנה לכאורה הבית שמואל סותר דברי עצמו שכתב בסימן קמ"ט ס"ק א' שהקשה על הרמ"א וז"ל מיהו א"י לענין מה כתב כאן דברי הר"ן דהא כאן איירי לענין תשש נשואין, א"כ ממ"נ אם נשאה כדין נשואין הרי היה קדושין ואם לא נשאה כדין נשואין א"כ מהיכא תיתי לומר דבועל לשם קדושין עכ"ל. מזה משמע להפך, דאף אם מחזיקה לשם אישות אם הוא בלא קדושין לא אמרינן דהבעילה היא לשם קדושין, אלא הנראה בכונתו דאם היה גלוי לכל דחפץ לשאת אותה לשם אישות בקדושין אז הוה קדושין בביאה. אלא איירי כשלא היה בגלוי, היינו שאין גלוי לכל שחפץ באישות בקידושין:
<b>ומצאתי</b> כדברים האלה בהגה' נכד הגר"א ז"ל בסימן כ"ו ס"ק ב' שכתב הגר"א וז"ל ר"ל כיון שידוע שבא עליה הוה כעדים כו' מ"מ כאן דלאו לשם קידושין בעל לא כלום הוא כנ"ל, עכ"ל. וכתב נכדו בהגה' וז"ל שבזה נראין ונדחין דברי הב"ש כו' והר"ן והתוס' שכתבו דמהני גלוי לכל אינו אלא דהוי כעדים, אבל אפילו עדים צריך לפרש. וכ"כ הר"ן הביאו הב"י בסימן קמ"ט, אבל בשאר נשים מן הסתם בעילתו ב"ז עד שיפרש שהוא לשם קדושין ז"ש אא"ז הגאון ז"ל דלאו לשם קדושין בעל עכ"ל ולענ"ד נראה דיש לכוין זה בדברי הבית שמואל ז"ל:
<b>ועיקר</b> ראיתו מהא דכתב הרמב"ם בפרק א' מהל' איסורי ביאה והטור והמחבר באהע"ז סימן י"ט דאיש ואשה שבאו ממדינת הים היא אומרת זה בעלי והוא אומר זו אשתי אם הוחזקו בעיר שלשים יום שהיא אשתו הורגין עליה, והמקור לזה הוא בירושלמי קדושין (פרק ד' הל' י'). ומזה חזינן דמה שהוחזקו לאיש ואשתו עושה אותה לאשת איש שנהרגין עליה, וא"כ החזקה עושה לאישות גמורה. והכ"נ אף שלא קדשה אך מה שחיים חיי אישות עפ"י החזקה הזאת, זה עושה אותה לא"א עכ"ד. ולפי"ז יש לדייק למה דנקיט האי לישנא שבאו ממדינת הים הלא גם כשהיו תמיד בעיר אחת יכול להיות זה הדין, וראיתי שהוא בעצמו בספרו הנ"ל סימן א' אות ל"ג העיר בזה, וכתב ע"ז דאם הם כאן ונתחזקו נשואין שלהם לכל הרי חזקה זו עדות היא לאלתר עכ"ד. וכל זה הוא נגד הסברא הנכונה, דלפי דבריו אם באים ממדינת הים והוא אומר שזו אשתו והיא אומרת שהוא בעלי ומכניסה לביתו לחיות חיי אישות דקאמר בירושלמי דאין הורגין עליה משום אשת איש קודם שלשים יום. אטו מי גרע מאם היו תמיד בעיר אחת ומכניסה לביתו בתור אישות שהיא אשת איש תיכף בלא הוחזקו ל' יום דהלא אתה מסלק מה שבאו ממדינת הים הא אומר הוא בפירוש שהיא אשתו ומכניסה לביתו לחיות חיי אישות, הלא זה הוא לפי דעתו עיקר האישות, ומ"ט צריך להוחזקו שלשים יום. ואם נאמר דמה שמכניסה לביתו זה אינו מועיל רק צריך גם שהוחזקו ל' יום וא"כ גם שהם תמיד בעיר אחת צריך נמי שיוחזקו ל' יום שאז החזקה עושה אותה לאשת איש ומה זה שבאו ממדינת הים דנקטו בירושלמי והרמב"ם והטור:
<b>עוד</b> כתב ת"ל עוד אנו למדין מלשון מדינת הים שבנתחזקו באיש ואשה הם ודאין באישות אפילו כשבאין ממדינת הים שאינן בני תורה ואפשר שלא היו עדים כשרים בשעת מעשה או שאר ריעותא היה בקידושין כו' הכא לא חיישינן להכי דכל גונא שמוחזקין באיש ואשה נתחזקו נשואיהם ע"י הבעילה עכ"ל. ואיני יודע מאי רבותא דמדינת הים בזה ומאי קמ"ל, כיון דלדידי' אף בלא קידושין רק במה שמוחזקין לאיש ואשתו דבר זה עושה אותה לאשת איש, מה אשמועינן במה דנקטו שבאו ממדינת הים, דאף שאינם בני תורה ואפשר שלא היו עדים כשרים או שאר ריעותא בקידושין, דל עדים וקידושין מהכא, דהא אף אם הם מאותה העיר וידעינן בבירור שלא היו קידושין כלל, כיון דחזקה זו עושה אותה לא"א, ומה השמיענו במה דנקטו שבאו ממדה"י:
<b>ועוד</b> כשבאו ממדה"י מיירי כשהם בעצמם אומרים זה אומר זו אשתי והיא אומרת זה בעלי כמפורש שם, והיינו שאומרים שנתקדשה, אבל כאן שיודעים שלא נתקדשה אין להחזיקה לא"א:
<b>וראיתי</b> בספר שו"ת עין יצחק אה"עז סימן מ"ז שהשיב בעינן איש אחד שדר עם אשה בראסטאוו בלא חופה וקידושין מפני שלא היה לו רשיון מהממשלה לקחת אשה, ואח"כ נסעו לעיר וואראנעז ודרו שם בחזקת איש ואשה, וכתב להחמיר בזה מפני שבוואראנעז הוחזקו לאיש ואשה יותר משלשים יום, ולא החמיר ממה שדרו בראסטאוו כדרך איש ואשתו, משום דידעו דשם לא היו קדושין אבל בוואראנעז לא ידעו מזה אם היה להם קידושין או לא, לכן שם מהני מה שהוחזק שלשים יום:
<b>אלא</b> האמת הברורה היא דבכל מקום דאין הדבר ברור לפנינו אז אמרינן דחזקה מועלת, אבל כשהדבר ברור לנו בהפך אז אין כאן חזקה, דאיך נאמר דהוחזקו והדבר הוא ברור להפך, ולפ"ז נקטו שבאו ממדה"י ולא ידעינן אם היו קידושין או לא, אבל אם הם מאותה העיר וחיו בה מקודם ויודעים אנו שלא היו קידושין אף דהוחזקו אין זה מועיל לחשוב אותה לאשת איש, והדבר מפורש בתשובת פני יהושע להגאון ר' יהושע מקראקא ז"ל בחלק אהע"ז סימן א' וז"ל, דהתם מיירי שאין אנו מכירין בהם כלל כגון שבאו ממדינת הים כמבואר בכל הפוסקים ואז אמרינן דכיון שאומרים כן והוחזקו כן ודאי איש ואשתו הם וקדשה במדינת הים בפני עדים ונשאת בתחילה כו'. אבל הכא שאנו יודעים שזו היתה פנויה כו' ונתחברו יחד שלא בתורת קידושין כ"א לילך ביחד והלכו יחד למקום שאין מכירים אותם ונתיחדו ביחד והיו בחזקת איש ואשתו, כה"ג אמרי' דלזנות נתכונו והעלימו דבריהם ואין החזקה עושה כלום לומר שודאי קדשה בפני עדים והלכו להם עכ"ל ועוד כתב שם ת"ל ולפי רבותי ימצאו עוד תשובות כהנה וכהנה כה"ג, ומעשים בכל יום יוכיחו כי רבים המתפרצים בעונות מוליכים נשים פנויות עמהם ומחזיקים אותה בחזקת איש ואשתו ואין חוששין לכלום עכ"ל. ועי' מה שכתב בספר שו"ת בית אפרים חלק אהע"ז סימן מ"א, וכן נראה ממה שכתב בתשו' חתם סופר חלק אהע"ז ח"ב סימן נ"ט:
<b>והנה</b> מהא דשנים שבאו ממדינת הים אין גם להביא ראי' דאם לא באו ממדה"י רק דחיים יחד חיי אישות במקום אחד וידעינן שלא היו קדושין כדמו"י, דאין מועיל הא דחיים חיי אישות, די"ל דכשבאו ממדה"י והוחזקו מיירי רק שמתנהגים כאיש ואשתו בענינים אחרים וגם אם אינם מתיחדים ואין ברור לנו שקיים חיי אישות בכל דבר ב"כ הוחזקו אחר שלשים יום, ועיין בבית מאיר אהע"ז סימן י"ט דבחזקה לחודה בלא מעשה המוכיח ג"כ הוחזקו, ואף שמהרי"ק בסימן פ"ז כתב דלענין סקילה לא מהני חזקה לחודה, דבעינן שיתנהגו כאיש ואשה בכל דרך איש ואשתו, מ"מ לענין מלקות כתב דלא בעינן כולי האי, ועי' בב"ש סימן י"ט ס"ק א', אך בנ"ד שברור שקיים חיי אישות בכל דבר אין ראי' משם, די"ל דבכה"ג אף דידעינן דלא היו קדושין ג"כ הוה אישות:
<b>והנה</b> מה שכתב ת"ל ועל כל פנים לא מצינו שיהי' תנאי בדיני הקדושין שיחשוב דוקא שעושה לשם מצות ה' עכ"ל. הנה פשוט דזה הוה מצות עשה כמו שכתב הרמב"ם בספר המצות עשה רי"ג שצונו לבעול בקדושין ולתת דבר ביד האשה או בשטר או בביאה וזו היא מצות קדושין, וכ"כ בסמ"ג הל' קדושין עשה מ"ח מצות עשה לקדש אשה בכסף או בשטר או בביאה וכ"כ בספר החנוך מצות תקנ"ב, ועי' בשטה מקובצת כתובות דף ז' ע"ב בסוף ד"ה וכתב הריטב"א ז"ל וז"ל, אבל הקדושין עצמן עושין מעשה גמור להתירה לו ולאסרה לכל העולם ומצוה באפי נפשה היא עכ"ל. ומה שכתב הרא"ש בכתובות פרק א' סימן י"ב וז"ל כי ברכה זו אינה ברכה לעשיית המצוה, כי פו"ר היינו קיום המצוה, נראה לענ"ד דגם להרא"ש ז"ל הקדושין הם מצוה, רק דלא הוה גמר המצוה, ואף דלדידיה אפשר לקיים מצוה זו בלא קדושין, מ"מ אם עביד בקדושין גם זו היא מצוה וכונתו היא כמש"כ הר"ן ז"ל בהלכות בכתובות שם שאין עשייתה גמר מלאכתה וכמ"ש בהגה' אשרי שם. ואליבי' אף שיכול לקיים מצות פו"ר בלא קדושין, אך אם הוה בלא קדושין אינה אלא פלגש ואין זה דרך נשואין. והדבר מפורש בתשובות הרא"ש כלל ל"ב סימן א' דפלגשו של ראובן מותרת לבן אחיו, ועי' (ביצה דף ל"ו ע"ב) ואלו הן משום רשות כו' ולא מקדשין ופריך בגמרא והא מצוה קעביד יע"ש. ובירושלמי יבמות (פרק ה' הל' ב') א"ר בא בר ממל הדא אמרה שמצוה לקדש ואח"כ לבעול מה אם שאין כתוב בה קדושין את אומר הרי זו כמצותה האשה שכתוב בה קדושין לא כ"ש:
<b>ולפ"ז</b> להנך דס"ל דמצות צריכות כונה מבואר בטורי אבן ר"ה דף (כ"ט ע"א) דסתמא הוה כמו בכונה. כמבואר (ריש זבחים) דסתמא. לשמן קיימא, אבל במתכוין שלא לצאת לא יצא אף להנהו דס"ל דמצות אינן צריכות כונה. כ"כ בר"ן בפרק ג' דר"ה, וכ"כ התוס' בפסחים (דף ז' ע"ב) ד"ה לצאת, ובסוכה (דף ל"ט ע"א) תוד"ה עובר לעשייתו. וא"כ כשנשא בערכאות הלא גילה דעתו שאינו חפץ בקדושין של ישראל, א"כ מתכוין הוא שלא יהיו קדושין, וכן הוא מבואר בתשו' הריב"ש סימן ו' וז"ל דכיון שהתנו בנשואין בחקות הגוים ובבית במותם מפי הכומר הרי הוא כאלו פרשו שאין דעתם לשם קדושין כדת משה ויהודית אלא בדרכי הגוים שאינן בתורת גיטין וקדושין וא"כ אינה כנשואה כו' עכ"ל ועיין בביאורי הגר"א באהע"ז סימן כ"ו ס"ק ט' ת"ל ואפילו איכא עדי יחוד לא אמרינן הן עדי יחוד כו' דוקא במקום חשש של קדושין וכנ"ל וכאן ודאי על דעת קדושין הראשונים בעל ואין אומרים אין אדם עושה בב"ז עכ"ל. ומתוך מעשיהם מוכח שאינם מחזיקים עצמם לאיש ואשה כדמו"י. דרובם כשהם מתפרדים זמ"ז הם מסתפקים בגירושין של הערכאות ואינם דורשים להתגרש כדת משה וישראל:
<b>ומה</b> שכתב והרי המקדש חייבי לאוין שהכיר בהם ודאי אינו עושה למצוה עכ"ל ומאי ראית דאינו עושה למצוה, הא אפשר דאיסורא איכא, מ"מ הקדושין הם למצוה, והא מקדיש בעלי מומין למזבח דלוקה וקא עביד איסורא ואעפ"כ קדיש, וכן נמי במקדיש תמימים לבדק הבית שעובר בעשה ול"ת עיין (תמורה דף ז' ע"ב) וברמב"ם פרק ה' מהל' עירוכין הל' ה' ובפרק א' מהל' איסורי מזבח, והתם הא צריך להקדיש ברצונו והקדש טעות לא הוה הקדש, וגם בתמורה דקעבר אתרי לאוין, מ"מ מתפיס בקדושה, ואף דהתם תמורת טעות קדשי, מ"מ הא גם במזיד הוה תמורה אף דעושה איסור (ועיין בתמורה דף י"ז) וברמב"ם הלכות תמורה פרק ג', וכן מה שהביא מהך דיבמות (דף י"ז) דנכרי שקידש בזמן הזה שס"ל לרב דחוששין לקדושין, היינו דקדיש כדיני ישראל:
<b>ומה</b> שכ' וז"ל ומפו' בגיטין (דף י') שכל השטרות העולים בערכאות שלהם כשרים ואפילו גיטין וקדושין אם כתבם ישראל ועדי מסירה ישראל, ואף כשעושה ע"ד הערכי הריהו כעושה לנמוסיות בעלמא ואין כאן כונת מצוה, אלמא בעינן כונת קנין בקידושין והיתר הקנין בגיטין אבל לא כונת מצוה עכ"ל. ואיני מבין, הא מיירי שם שישראל כתב לשמה ועי' בחידושי הריטב"א שם, ולא ע"ד הערכי שאינו עושה לשמה, והכונת מצוה צריך לעשות המקדש לא הערכי, ואם נכתב שטר קדושין בערכאות וכתב ישראל לשמה אף שחתמו בערכי אך המקדש נתן להאשה בעדי מסירה ישראל לקדושין ועושה ע"ד כונת מצוה בזה מיירי שם בגמרא, אבל אם אינו חפץ בקידושין של מצוה רק שעושה הכל ע"ד הערכי לית דין ולית דיין שיועיל:
<b>עוד</b> כתב בסימן ד' אות ט' וז"ל ובגמרא קדושין חשיב לשונות הקדושין הלשונות שנזכרו קודם מתן תורה כגון צלעתי סגורתי ומיבעי לו בהו אם לקדושין קאמר לה או למלאכה קאמר לה, ולהמפרשים דפלגש פנויה היא כו' דאי סלקא דעתך שפלגש קנין אישות יש בה ואפי"ה אינה צריכה גט הרי יכול לומר או דלמא לפלגש קאמר לה עכ"ל, וזה אינו דהא להנך דס"ל דפלגש פנויה היא היינו דהיא בלא קדושין רק שמיחדה לו, וא"כ איך אפשר לומר דהנך לשונות הוו לפלגש, הא שם מיירי דנותן כסף או שטר וקאמר הנך לשונות ואם נותן לה ומיחדה לאישות הר"ז בקידושין ואינה פלגש כ"א אשתו ממש, ע"כ קאמר או למלאכה קאמר לה והכסף שנותן הוא שכר מלאכתה:
<b>גם</b> מה שהביא להוכיח מיפתח דפלגש היא אשת איש וכתב שיפתח היה בן שפחה, לא ידעתי איפה מצא כן. ברבינו בחיי על התורה פרשה מסעי כתב וז"ל ולא תסוב נחלה והטעם זה היה המנהג בישראל בבת יורשת כשתעבור ע"ז ותרצה להנשא לשבט אחר שהיו קורין אותה זונה והיתה מפסדת נחלת בית אביה. וזשה"כ ויפתח הגלעדי גבור חיל והוא בן אשה זונה, כי אמו של יפתח היתה בת יורשת נחלה ונשאת לשבט אחר, כי אין הכונה זונה ממש וח"ו וכך תרגם יונתן עכ"ל והוא בתרגום של תוספתא שהביא הרד"ק בפירושו לשופטים:
<b>וכן</b> הוא בתשובת הרשב"א בחלק הנקראת תולדות אדם סי' שס"ג וז"ל שם ומה שאמרו אחיו ליפתח לא תנחל בבית אבינו כי בן אשה אחרת אתה, אפשר שלא מן הדין אמרו לו כו' ובתרגום כתוב דא נימוסא הות בישראל מלקדמין דלא מסתחרי' אחסנתא משבטא לשבטא, ובכן לא הות יכול גבר למיסב אתתא דלא משבטיה וכד הות איתת דרחמה גברא דלא משבטי' נפקת מבית אשה בלא אחסנתא והוי אינשי קרין יתה איתתא דרחמה גבר דלא משבטי', וכן הוה לי' לאימי' דיפתח. וכן תרגם כי בן אשה אחרת אתה ארי בר אתתא משבטי אחרי את, עכ"ל:
<b>ומה</b> שכתב דאפי' להנך דס"ל דפלגש היא בלא קדושין מ"מ אם מיחדה לו שלא תבעל לאחרים אין זו פלגש אפי' לא קדשה כדת עכ"ל אין כאן דעת הגר"א ז"ל, בביאורי הגר"א אהע"ז סי' כ"ו ס"ק ט' ז"ל וכ"ש לדעת הרמב"ן שמתיר פלגש המיוחדת וה"ה כפלגש אצלו ואף לדעת הרמב"ם הלא כ' אותן שאין מוחזקים בדקדוקי מצות וכ"ש המפקירין עצמן א"א אצלם א"א כו' כמש"כ בפ"ד מהל' נחלות וכמש"כ בחו"מ ס"ס רע"ט, וכאן הרי בא עליה בנדתה ותבעה ונתפיסה כו' לאיסור כרת התיר עצמו כו' עכ"ל ועי' בתוס' גיטין (דף ו' ע"ב) ד"ה זבוב וא"ת ומנלן דלא הוי זנות ממש ואמר ר"ח מדרצה להחזירה כדמוכח קראי דאפילו פלגשים לא היה דרכם להחזיר אחר זנותם כו' עכ"ל ואי נימא דאם היא מיוחדת לו אין דינה כפלגש אלא כאשתו מאי האי דקאמרי דאין דרכם להחזיר אחר זנותם, הא אסורה לי' מה"ת, וכן מבואר בתשובת הרא"ש כלל ל"ב סימן א' דהתם ודאי היתה מיוחדת אליו לאישות שלא תבעל לאחרים דהא כתב שהיו עוררין בדבר ואומרים שהיתה עמו בקדושין וא"כ היתה בעיני הכל מיוחדת אליו לאישות בודאי, ואעפ"כ כיון שלא היו עדות על הקדושין התיר אותה לבן אחיו שנשאה ע"י חופה וקדושין ובנדון שלנו אלה ההולכים בערכאות אינם מוחזקים בדקדוקי מצות ובאים עליהן בנדתן, ואם פורשים זמ"ז מסתפקין ג"כ בגירושין של הערכאות, אין אומרים אצלם א"א עושה בב"ז:
<b>וראיתי</b> להעיר במה שהקשו להנך דסברי דפלגש היא בלא קדושין מהא דירושלמי יבמות (פרק ד' הל' ד') ר' זריקן בשם ר' חנינה אשת חמיו אסורה מפני מראית העין אי תימר תורה הרי דוד שנשא רצפה בת איה שנאמר ואתנה לך את בית אדוניך ואת נשי אדוניך בחיקך, ואי פלגש היא בלא קדושין הלא אינה אשת חמיו ורצפה בת איה היתה פלגש לשאול כמפורש בקרא, והנה באור זרוע הל' יבום וקדושין סימן תקצ"ו תירץ דשאול קדש את רצפה בת איה והיתה אשתו. והנראה בזה, דהנה יש להבין היכן מצינו שנשא דוד את רצפה בת איה ואי משום דכתיב ואתנה כו' את נשי אדוניך בחיקך, אפשר דלקח נשים אחרות של שאול ולא את רצפה בת איה שהיתה פלגשו של שאול. וכבר עמד ע"ז בחתם סופר חלק אהע"ז ח"א סימן ל"ח בד"ה והנה יע"ש מה שכתב בדוחק, אלא דמצינו דלשאול היתה לו אשה אחת אחינועם בת אחימעץ כמפורש בקרא שמואל א' י"ד פסוק ג' והיא היתה חמותו של דוד ועליה לא אמר נשי אדוניך בחיקיך, ובאמת בפי' הרד"ק והרלב"ג בשמואל ב' בפ' ג' פסוק ה' כתבו כי עגלה אשת דוד היתה אשת שאול ומפני זה אמר אשת דוד בזו לבד ולא באחרות, כי היא היתה בלתי ראויה כי אם לדוד לפי שהיתה אשת שאול כמו שאמר ואתנה את בית אדוניך ואת נשי אדוניך בחיקך ואלמנתו של מלך אינה ראויה כי אם למלך, עכ"ד. אך הרי חז"ל בסנהדרין (דף כ"א ע"א) אמרו דעגלה זו מיכל:
<b>והנה</b> מבואר במדרש תהלים מזמור ז' ובילקוט שמעוני שמואל א' רמז קל"ח אמר לו הקב"ה גם במדעך מלך אל תקלל, אתה מדמה עצמך לשאול כתיב ולשאול פלגש ואתה ויקח דוד עוד פלגשים ונשים, וא"כ לא היתה לשאול רק פלגש אחת שאותה היה יכול דוד לקחת ומדקרי לה נשי אדוניך מכלל דהיה לו בה אישות, ומוכח דשאול קדשה, כמבואר באור זרוע, והא דכתיב נשי אדוניך בלשון רבים, אפשר לומר כיון דמיכל בת שאול היתה ג"כ אשתו שייך לומר נשי אדוניך כמבואר ביבמות (דף ע"ב ע"א) רבא אמר מאי נשיו אמו, והכ"נ אפשר שבתו נכללה בכלל נשיו:
<b>והנה</b> בירושלמי כתובות (פרק ה' הל' ב') איתא ואיזו היא אשה ואיזו היא פלגש ר' מאיר אומר אשה יש לה כתובה פלגש אין לה כתובה. ר' יהודה אומר אחת זו ואחת זו יש לה כתובה. אשה יש לה כתובה ותנאי כתובה פלגש יש לה כתובה ואין לה תנאי כתובה. וכתב בשירי קרבן דמשמע לכ"ע פלגש היא בקדושין עכ"ל ולפ"ז אפשר לומר דהא דקאמר בירושלמי יבמות דדוד נשא את רצפה זה לדעת ר' יהודה בסנהדרין (דף י"ח) דמלך נושא אלמנתו של מלך. ולדידי' הא ס"ל דפלגש היא בקדושין, אלא דבאמת ל"ל הכי דהא ר' יהודה ס"ל בכתובות (דף נ"ו ע"א) דכתובה דרבנן וא"כ ליכא למימר דפלגש היא בקדושין דמדאוריתא גם אשה היא בלא כתובה ומאי איכא בין אשה לפלגש כמוש"כ האחרונים להוכיח מזה דאם כתובה מדרבנן א"א לומר דפלגש היא בקדושין וכ"כ הרמב"ן בפי' לתורה על הפסוק ולבני הפלגשים אשר לאברהם:
<b>ומה</b> שעולה על הדעת בזה הוא דכיון דפלגשו של מלך אסורה על הכל ואף לר' יהודה אסורה היא להדיוט, א"כ כיון שנאסרה מחמת ביאת המלך יש לה דין אישות. ושפיר דייק מהא דנשא דוד את רצפה בת איה דאשת חמיו מותרת דבר תורה, דאי אשת חמיו אסורה, כיון דרצפה היתה פלגשו של שאול ואסורה מחמתו אכ"ע, א"כ היה גם דוד אסור בה אף שהיה מלך, כיון שנאסרה משום אישות דשאול. שוב ראיתי שכבר העיר בזה בלחם משנה פרק ד' מהל' מלכים:
<b>ומה</b> שכתב על דברי הריב"ש בסימן ו' וז"ל ואמנם עיקר ההיתר הוא כעין עובדא דשם שמספר שבתחלה חשבה להנשא לאנוס כדת משה ויהודית ואח"כ בא גוי אחד אוהבו של אותו אנוס החפץ בה ודבר על לבה להנשא אליו, וכל זה לכאורה אינו שייך כלל לענין ולמה כתב זה. גם מה שכתב שבא גוי ובודאי כוונתו אנוס, שבגוי אין שאלה, ולמה קרא את הראשון אנוס והשני גוי, ואמנם יובן עפ"י מה שכתב הריב"ש בסי' ד' ובסי' י"א שבתוך האנוסים היו הרבה מינים כו' ואחר כל זה ההיתר שם פשוט וברור, שהאשה היתה מן הכשרים, וכל מגמתה היתה לברוח מן המהפכה להתישב בין היהודים, ולכתחילה כן היתה מחשבתה ורצונה, אלא שאח"כ כשבא גוי הכונה מן האנוסים הגרועים וכיון שידע מסתריה נתיראה ממנו ונתרצית לו עד שתמצא אפשרות לברוח, וגם כנראה היה ספק אולי היה דינו כגוי ממש, שלא נודע אם אמו מישראל כו' והכל היה עפ"י דבורה ולא נתברר כלל אם העדים שידעו מאשותה עם הגוי האנוס אם בני עדות הם דמסתמא הם פסולי עדות, ועל כן התיר הריב"ש בנדון דידיה עכ"ל. ואין הדבר כן, דלפי דבריו שהגוי הוא שנשא אותה, לאיזה כונה כתב הריב"ש שאנוס אחד מארץ ארגון תבעה לינשא לו קודם המרה כדת משה ויהודית. דמה נפקותא איכא אם האנוס תבעה לינשא קודם שנשאה הגוי, גם הא אין רמז בדברי הריב"ש שחשבו לגוי שלא נודע אם אמו היא מישראל, ואיך לא השמיענו כל אלה שזה היסוד לכל ההיתר לפי דבריו, ועוד אף אם היה זה מהאנוסים הגרועים, הא הריב"ש בסימן ד' ובסימן י"א כתב זה רק לענין שפסולים הם לעדות ואסור לשתות יינם, אבל לא שאין קדושיו קדושין, דאף מומר שקידש קדושין קדושיו, כמו שמפו' ביבמות (דמ"ז) ובבכורות (דף ל' ע"ב) ואף דלפי הגה' מרדכי ביבמות פ' החולץ בשם רבנו שמשון דמומר דינו כגוי ומה שקדושיו קדושין היא חומרא בעלמא, וכ"כ בספר גט פשוט בסי' קכ"ג דקדושי מומר לא הוה רק ספק קדושין, ובתשו' מהרשד"ם חלק אהע"ז סימן י' כתב בדברי הרמב"ם בפרק ד' מהל' אישות והסמ"ג מצות עשה מ"ח שכתבו ישראל משומד שקדש אפי' שעובד ע"ז ברצונו הרי אלו קדושין גמורים וצריכה גט, דאין רצ"ל קדושין ודאין מן התורה עד שהבא עליה יתחייב סקילה בנערה או חנק בא"א, אלא קדושי ספק, שאם לא כן למה כתבו וצריכה גט וכי לא ידעינן דמי שהיא מקודשת שצריכה גט, אלא נראה שרוצה לומר הרי אלו קדושין גמורים למאי הלכתא לשצריכה גט לבד עכ"ל. והא אף לדידהו אין לפוטרה בלא גט, והריב"ש ז"ל הא פוטרה בלא גט. ואף אם לא נודע אם אמו מישראל הא כתב הבית יוסף באהע"ז סימן ג' בשם הר"ש בן הרשב"ץ דאין חוששין שמא אמו כותית שכל האנוסים נזהרים מלהתחתן בעכו"ם ולא חיישינן למיעוטא דכל דפריש מרובא פריש עכ"ל ועיין בתשו' מהרשד"ם חלק אהע"ז סימן קי"ב, אלא שהאמת הוא בדברי הריב"ש שלא הגוי הוא שנשאה, והגוי הזה היה גוי ממש מדורי דורות ולא היה אנוס כלל אף מהגרועים שבהם, והוא בא רק בתור מתוך ושדכן לדבר על לבה שתנשא לאותו האנוס שתבעה מקודם להנשא לו. ויסוד ההיתר של הריב"ש הוא שלא היו קדושין, רק כמו שמתיחד לזנות כמפורש שם בתשובה:
<b>ובסימן</b> ג' אות כ"א מספרו דחה מה שכתב בספר בית אב שאין יודעים עכשיו שאפשר לקדש בביאה, והוא דחה דבריו וכתב שאין אלו דברי תימא. והנה הספר הנ"ל לא ראיתיו, אך בדבר הזה כבר הקדימוהו הגאון בעל שאגת אריה בתשובה הנדפסת בספר שו"ת בית אפרים חלק אהע"ז סימן מ"ב ואחריו החזיק בסברא זאת הגאון המחבר בעל בית אפרים שם בסימן נ"ט, והגאון בעל חתם סופר אהע"ז חלק ב' סימן נ"ח, וכן משמע מדברי הריב"ש בתשוב' סימן ה' שכתב ואם באת לטעון ולומר שקודם קדושין קדשה בביאה אין חוששין לזה שהרי מנהג כל מקומות ישראל שלא לקדש בביאה עכ"ל:
<b>ובכתובות</b> דף (ע"ד ע"א) אמר רב עולא בר אבא אמר ר' אלעזר המקדש במלוה ובעל על תנאי ובעל בפחות משוה פרוטה ובעל דברי הכל צריכה הימנו גט והנה הרב המגיד בפ"ז הל' כ"ג מהל' אישות כתב יש מי שאומר דהוה קדושי ספק ואם בא אחר וקידשה צריכה גט משניהם והוא הסכים דיש לחוש לדבריו, והכ"מ שם כתב דכן היא דעת הרמב"ם, וכן היא דעת הרשב"א, ולפי דבריו שמה שמיחדה לאישות זה לבד עושה אותה לא"א אף בלא קידושין מאי ספיקא איכא הכא, דל הא דקדשה במלוה או בפחות משוה פרוטה, הא מה שמחזיקה לאשה אף בלא קידושין הרי היא א"א בודאי מיד לפי דבריו:
<b>ושם</b> איתא אמר רב יוסף בר אבא א"ר אמי המקדש בפחות משוה פרוטה ובעל צריכה הימנו גט בהא הוא דלא טעי, אבל בהנך טעי, ולפי דבריו מאי איכפת לן אי טעי אי לא טעי, הא הך דמחזיקה לאישות לבד עושה אותה לא"א מיד וצריכה גט, ולומר דאם קדשה במלוה או בפחות משוה פרוטה מגרע גרע דיש סברה לומר דאינו מקדשה עכשיו בביאה דעל דעת קידושין הראשונים הוא בועל, וע"כ הוצרך לומר בהא הוא דלא טעי, אך אם כנסה בלא קידושין אז הוא בועל לשם קידושין, זה הוא דבר שאין הדעת סובלתו לפי דברי כת"ר, דהא לפי דבריו אין הקידושין עושים האישות רק מה שמיחדה לאישות, עושה האישות מיד והכ"נ הא מיחדה לאישות ואף אי טעי הא סו"ס מיחדה לאישות א"ו דהעיקר הוא דהקדושין עושים האישות וע"כ י"ל הסברא דבהא דלא טעי ומכיון דנחית לקידושין ע"כ מקדשה אח"כ בביאה:
<b>והנה</b> הרא"ש בכתובות פרק ז' סימן י"ב כתב בדעת רב אלפס דהמקדש במלוה ובעל דאינה צריכה גט. והרי הרא"ש בסימן י"א כתב דמיירי בדאיכא עדי יחוד, ולפי דברי כת"ר אם יש עדי יחוד זה עושה אותה לא"א מיד. א"כ לבר מקדושין במלוה הא מה שמיחדה לאישות ויש עדי יחוד, משום הא לחוד היא א"א וצריכה גט לפי דבריו. ואף לפי מה שכתב הרא"ש אליבא דרב אלפס הוא לפי שאין הכל יודעים שהמקדש במלוה אינה מקודשת הילכך אינו בועל לשם קדושין. משמע הא בעלמא בועל לשם קדושין, מ"מ לפי דבריו דאף בלא קדושין מה שמיחדה זה הוא שעושה אותה לא"א א"כ המקדש במלוה אף שאינו בועל לשם קידושין, מ"מ הא מיחדה לאישות ומאי טעמא אינה צריכה גט:
<b>והנה</b> בשלטי הגבורים בפ"ג דקדושין כתב בשם ריא"ז וז"ל ונראה בעיני שאם הוחזקו באותן הקדושין ועומדין בחזקת איש ואשתו אעפ"י שאין להם עדי קדושין ולא עדי יחוד, שלא נתיחד בפני עדים הכשרים להם הואיל ומוחזק במקומם בחזקת איש ואשתו הרי חזקה זו כמו עדות ברורה עכ"ל. היינו דוקא היכא דנחית לקדושין רק דקידש בעד אחד, אם עומדים בחזקת איש ואשתו הרי חזקה זו כמו עדות ברורה. דאי לא תימא הכי, רק דאם נאמר דכונתו היא דרק חזקה זאת לבדה בלא קדושין מועלת, מאי האי שכתב שאם הוחזקו באותן קדושין, דלא היה לו להזכיר החזקה שע"י קדושין כלל, רק מה שהוחזקו בחזקת איש ואשתו בלבד, א"ו דעם הקדושין אז מועלת מה שהוחזקו לאיש ואשתו, אבל אי לא נחית לקדושין אין זה מועיל כלל:
והנה בעיקר הך דינא מהירושלמי והרמב"ם והטור והמחבר שכתבו דרק אם באו ממדה"י אז מחזקינן להו לאיש ואשתו, כיון שבאו מדינת הים אמרינן דנשאה שם בחופה וקדושין, משמע לכאו' דאם ידוע שלא נישאת לו בחו"ק אף דחיים יחד חיי אישות אין זו חזקה להחזיקה לאשת איש. אלא דכבר דחיתי לעיל דמזה אין ראי' וכבר הבאתי דברי הרא"ש בתשו' כלל ל"ב סימן א' דאף במיוחדת לו לאישות אם לא קדשה אינה אשתו ויוצאה בלא גט. וכ"כ הריב"ש בתשו' סימן שצ"ה בד"ה אין מתום וז"ל ואין לומר לפי שהיתה אסורה להם מפני שהיתה מיוחדת כמו שכתבת בשם התוס', דמ"מ אין בזה מיתה ולא לאו שאין אסור בפנויה שיהיה בזה אסור כלל מפני היחוד בלא קדושין וא"כ צריכה גט, ולא מצינו גט בלא קדושין עכ"ל, וכן נראה מדברי הר"ן בתשו' סימן ס"ת, וכן כתב הריטב"א בחידושיו ליבמות דף צ"ז ע"א ד"ה דרך לקוחין וז"ל והיינו דלא אסרינן עלי' קרובותיה אלא בנשואים או קדושין, אבל כל דליכא קדושין שריא, ואפילו בפלגש כמאן דשרי פלגש דעלמא עכ"ל והביאו בנ"י ריש פרק נושאין על האנוסה:
<b>ומפורשים</b> הדברים בספר תשב"ץ חלק ג' סימן מ"ז וז"ל שאלה, על אלו האנוסים שהם נושאים נשים אנוסות בחופה וקידושין אם תצא איזו אנוסה להכנס בבריתנו ויהי' בעלה, חי אם יהי' דינה כדין עכו"ם שאין אישות לעכו"ם או לא, ומסיק בזה"ל מכל זה הוא שאם קדשה בעדים כשרים קדושיו קדושין דבר תורה, ואם קדשה בעדים אנוסים אין חוששין כלל לקדושיו, וכן אם נשאת בחוקות העכו"ם הרי היא אצלו כפלגש ואין לחוש כלל לבעילותיו שאין בעילותיו דרך אישות. ומה שיש לחוש בזה אם קדשה בעדים אנוסים ונשאה בחוקות העכו"ם בעיר שיש שם ישראל שאפשר לומר דגמר ובעל לשם קדושין וחוששין להם עכ"ל, והנה בדברי התשב"ץ יש להבין למה חקר אם קדשה בפני אנוסים ואח"כ נשאה בחוקות העכו"ם, הא אף אם לא נשאה בחוקות העכו"ם רק שחי עמה חיי אישות אחרי הקדושין בפני האנוסים יש לחקור הך דינא אם גמרו ובעלו לשם קדושת נשואין, דאטו מה שנשאו בחוקות העכו"ם זה מועיל לענין אישות, הא כל עיקרה של החקירה היא מה שיש ישראל כשרים בעיר והן הן עדי יחוד והן הן עדי ביאה:
<b>והנראה</b> לענ"ד דהתשב"ץ נקט שנשאו עפ"י חוקות עכו"ם מפני שכן נהגו אז האנוסים, בשביל שיראו מהעכו"ם לחיות חיי אישות בלי נשואים עפ"י חוקי העכו"ם פן יחשדום שחיים חיי אישות עפ"י דיני ישראל. ומעשה שהיה כך היה. שהיה מנהגם להיות להם הנשואין עפ"י חוקות העכו"ם, ואין הכי נמי אם אחר הקדושין לפני העדים האנוסים חיו חיי אישות שלא עפ"י חוקות העכו"ם. יש ג"כ לחקור מדחזרו אחרי קדושין אפשר דלא אמרינן שעושים בעילתם בעילת זנות ואם יש ישראלים כשרים בעיר אמרי' הן הן עדי יחוד הן הן עדי ביאה ובעלו לשם קדושת נשואין, ועכ"פ חזינן להתשב"ץ שכתב מפו' דאם נשאת בחוקות העכו"ם שאין חוששין לבעילותיו מפני שהן בעילות זנות ותצא בלי גט. ועיין ג"כ בתשו' מהרי"ט חלק אהע"ז סימן א' מה שכתב בנידון זה:
<b>אך</b> את זה נשמע מדבריו דהיכא דקדשה בפני עדים פסולים כיון דנחית לקדושין, אם אח"כ חי עמה חיי אישות במקום שיש ישראל כשרים אז חוששין לקדושין, ודלא כאלה קלי הדעת שמבטלין קדושין בלא דבר ושרא להו מרן:
<b>וכן</b> כתב בתשו' דרכי נועם אהע"ז סימן ל"ו ומסיק שם וז"ל בנד"ד שנשא אשה בעש"ג מרצונו ורצונה ודאי מעיקרא לשם פריצות וזנות למלאות תאות יצרם הרע ולא חששו על חילול התורה, ודאי מאן דלא חייש להאי לא חש על איסור בעילת פנויה דקיל טפי כו' כלל העולה דלמאי דאתינן השתא לענין מי שנשא אשה בעש"ג אין לחוש ליחודם כלל ולומר שמא לשם קדושין בעל דמוכחא דבהפקרא ניחא לי' ואינו בא עליה כ"א דרך פריצות. ושם בתשו' סימן מ"ו מאריך בזה הענין בדברי הריב"ש ות"ה והרד"ך ומסיק בזה"ל לכן אני אומר כפי מה שכתבנו והוכחנו לעיל שכל הנושא אשה שלא מן הדין ונשאה בערכאות של גוים אין חוששין ליחודו שמתיחד עמה אח"כ ואין לנו לעגן שום אשה אפילו היא פרוצה מסברת הברה ומתירין אותה לינשא אם הלך לו אותו הפריץ שנשאה עכ"ל. ובתשו' בית יצחק חלק אהע"ז סימן כ"ט כתב ג"כ אודות ה„ציוויל־עהען“, היינו נשואין בערכאות להתיר, ורק בגונא שבא לב"ד ורק שהב"ד לא רצו לסדר קדושין מאיזה סבה והיה מוכרח לעשות „ציוויל־עהע“ בכה"ג ישתנה הדין.
<b>פש</b> גבן לברורי מה שכתב בספר המקנה בקדושין בקונטרס אחרון סימן כ"ו וז"ל ונראה פשוט דאם דר עמה אחר גירות אמרינן מסתמא אין אדם עושה בב"ז כדמשמע ממתניתן דכתובות (דף צ') בגר שנתגיירה אשתו עמו כתובתה קיימת דעל מנת כן קיימה. ונראה דאפילו נתייחד עמה לבד אחר הגירות צריכה גט, כמו המגרש את אשתו ולנה עמו בפונדק דס"ל לב"ה דהן הן עדי יחוד והן הן עדי ביאה, דאין אדם עושה בב"ז, כיון דלבו גס בה. וכ"ש הכא שדעתם לגור ביחד, ויותר מזה כתבו האחרונים דאפי' באנוס ואנוסה ודר עמה בגלוי, לכמה אנוסים אמרינן דמסתמא אין אדם עושה בב"ז כו' עכ"ל. והנה על הראי' מכתובות (דף צ') איכא למידק, דאפשר לומר דמיירי דקיימה לפני עדי קדושין ממש. דאי נימא דמתניתן קמ"ל דאף דקיימה סתם בלא עדי קדושין מ"מ אית לה כתובה וכתובתה קיימת. א"כ טובא קמ"ל דאמרינן דאין אדם עושה בב"ז. ומאי הקשו התוס' שם בד"ה לא שנו דמאי קמ"ל מתני' שע"י כן קיימה אפילו לא כתב לה מעולם יש לה כתובה עכ"ל והא טובא קמ"ל דאף דלא קדשה בפירוש אית לה כתובה:
<b>אלא</b> דלשיטת הרמב"ם בפרק י"א הל' ז' מהלכות אישות דכתובתה מנה. והקשה בלחם משנה דמאי קמ"ל פשיטא דיש לה כתובה ותירץ דאשמעינן דאע"ג דלא כתב לה עתה כתובה ולא עשו נשואין מחדש גובה מנה ולא אמרינן כיון דעתה לא עשו נשואין אין לה כתובה דהכתובה הראשונה אינה כלום, קמ"ל דיש לה מנה ועל סמך הראשונה קיימה עכ"ל ולפ"ז עיקר מה דהשמיענו הוא אף דלא קדשה בפירוש מ"מ הוה נשואין ויש לה כתובה. והנה כדברי הלחם משנה כתב בשיטה מקובצת בכתובות דף צ' בשם הריטב"א וז"ל הכי נמי טובא קמ"ל שזה לאחר שהגדיל או לאחר שנתגייר לא עשה בה מעשה נשואין כלל, אלא כיון שבעל כדברי הירושלמי בעילתו זו כניסתו והוה סלקא דעתין דבהא לא תיקון רבנן מידי קמ"ל עכ"ל. ובדבריהם אני נבוך דמדברי הגמרא משמע דלא נחית לאשמעינן דמה שקיימה היא נשואין רק דעיקר מה דאשמועינן הוא דכתובתה קיימת. ואי משום דבעילתו כניסתו, א"כ היא נשואה ופשיטא דאית לה כתובה אף בדלא כתב לה:
<b>ובספרו</b> הפלאה על כתובות דף צ' תירץ קושית הלח"מ וז"ל דהרמב"ם לשיטתי' אזיל דפסק דביאה אירוסין עושה ופסק ג"כ דארוסה אין לה כתובה ושפיר הוצרכה מתניתין לאשמעינן דיש לה מנה עכ"ל. ודבריו אינם מובנים דגבי גר אם קיימה מסתמא קיימא בביתו ויחדה שם לביאה, וא"כ הוה החופה וקידושי ביאה באין כאחד אף לדעת הרמב"ם כמש"כ הר"ן בהלכות בכתובות פרק המדיר ובספר שער המלך קונטרס חופת חתנים סעיף ח', וכן כתב הוא גופי' בספרו המקנה בקונטרס אחרון סימן כ"ו, וא"כ היא נשואה אף לדעת הרמב"ם:
<b>ולולי</b> דבריהם היה נראה לענ"ד דלשיטת הרמב"ם דאין לה אלא מנה, אשמעינן דכתובתה קיימת ואף אם לא כתב לה כתובה אחרת די בכך. ואף שאסור לשהות עם אשתו אפילו שעה אחת בלא כתובה, כיון דכתובתה שכתב לה קודם גירות קיימת שע"מ כן קיימה, כשכנסה לאחר גירות וסמך על כתובה זאת, מותר לשהות עמה ואף שלא כתב לה כתובה. וזה נראה בכונת תלמידי רבינו יונה שהביא בשיטה מקובצת כתובות (דף צ') וז"ל אבל ר' משה כתב גר שנתגייר ואשתו עמו אין לה אלא מנה. דמאי דאמרינן כתובתה קיימת כו' רוצה לומר שיהי' לה מנה אעפ"י שלא כתב לה כתובה כו' עכ"ל דלהורות שיש לה מנה אעפ"י שלא כתב לה כתובה לא איצטריך להשמיענו כמו שכתבו התוס', דאף דלא כתב לה כתובה יש לה מנה אלא כונתם דיש לה מנה ויכול לשהות עמה בלא כתובה אחרת:
<b>עוד</b> הביא ראי' מהא דאמרינן בבצה (דף ה' ע"ב) דקרא דאמר להם שובו לכם לאהליכם, האי למצות עונה הוא דאתא אף דבשעת מתן תורה הוי להו כגרים שנתגיירו ולא חל עליהם מצות עונה, אלא כיון ששבו לאהליהם כולם לעין כולם ונתיחדו הוי לי' קדושין דמסתמא אין אדם עושה בב"ז וממילא נתחייבו בעונה עכ"ל. והנה לפי מה דמבואר בכריתות (דף ט' ע"א) מה אבותיכם לא נכנסו לברית אלא במילה וטבילה והרצאת דם ועיין ביבמות (דף מ"ו), ובפרקי דר"א (פרק מ"ו) איתא ר' אלעזר בן עזרי' אומר ערב שבת בששה לחודש בשש שעות ביום קבלו ישראל את הדברות ובתשע שעות ביום חזרו ישראל לאהליהם, וידוע שיטת הרמב"ן בפירושו לתורה בפרשה יתרו שכריתת הברית וטבילה היה למחר בשביעי לחודש בבקר, וכתב שם שרבותינו נחלקו בדבר מתי היתה ההזאה וטבילה. וא"כ לא היו עוד כגרים שנתגיירו בשעה ששבו לאהליהם, אלא לפי מה שמבואר במכילתא יתרו דהזאה וטבילה היו קודם מתן תורה, וכן הוא ברמב"ם פרק י"ג הל' ג' מהלכות איסורי ביאה, ובתוס' ישנים יבמות (דף מ"ו) דנתגיירו כבר במצרים קודם אכילת הפסח, לפ"ז היו כגרים שנתגיירו, אלא די"ל דמסתמא קדשו אז את נשותיהם:
<b>אלא</b> דנראה דדברי המקנה אמורים רק בגר שנתגייר, דהא צריך לקבל עליו כל המצות ואם אינו רוצה לקבל עליו אפילו דבר אחד אינו גר, כדאיתא בבכורות (דף ל'), ומוקמינן אותו אחזקתי' דודאי לא יעבור על איסור זנות ובועל לשם קדושין, אבל לא באלה שמוחזקים הם לעבור עבירות חמורות, והוא בעצמו הביא שם דברי הרדב"ז דבעבירה גמורה לא אמרינן אין אדם עושה בב"ז:
<b>והנה</b> אא"ז בדגול מרבבה יור"ד סוף סימן רס"ט כתב גבי גר ת"ל והא ודאי שאם מקיימה צריך חופה וקדושין בדת יהדות עכ"ל. אין להוכיח מזה דאם מיחדה בלא קדושין דלא אמרינן אין אדם עושה בב"ז. די"ל דכונתו היא דלכתחילה צריך הוא חופה וקדושין, אך אם הגר מקיימה ומתייחד עמה בפני עדים אמרינן אין אדם עושה בב"ז והויא אשתו לכל דבר:
<b>אחרי</b> כתבי כל זה בא לידי ספר בית אב, וראיתי שכתב ג"כ באתה דברים כמו שכתבתי, ומה שיש להעיר על דבריו שכתב לתרץ דברי הרדב"ז שלא יסתרו זא"ז, דהיכא דהאיסורים שוים כל מה דמצי לתקן מתקן. והא הוא בעצמו כתב מקודם באותו סימן דהיכא דהאיסורים שוים אמרינן מדלא חש לזה לא חש נמי לזה, וגם מה זו סברא למימר הכי. דהא חזינן שאינו חושש לאיסור שהוא שוה לו. איך נימא דמה דמצי לתקן יתקן באיסור ששוה לו:
<b>עוד</b> הביא שם דברי מהרי"ט צאהלין שכתב בתשו' סימן רמ"ז דמי שבעל ביוה"כ וקעביד איסור לא אמרינן בי' שלא עשה בעילת זנות. אף דלהרא"ש והטור אין זה מדאורייתא והוה מן הקל אל החמור, ומ"מ לא אמרינן בזה אין אדם עושה בעילתו ב"ז. ואם כן זה הוא לא כדברי הרדב"ז דכתב שכל מה דמצי לתקן יתקן עכ"ל. ולפי מה שכתבתי לא תקשה. דכל היכא דבידו להמתין ולתקן האיסור ואינו ממתין לתקן בזה לא אמרי' מה דמצי לתקן יתקן, דהא חזינן דאף דמצי להמתין ולתקן, מ"מ אינו מתקן, וא"כ בדינו של מהרי"ט צאהלין בבעל ביום הכפורים, הא בידו להמתין עד אחר יוהכ"פ ולבעול שלא באיסור, וכיון דאינו ממתין א"כ אינו חש לתקן, ולכן אמרינן דלא תש ג"כ להך איסורא לבעול בזנות:
<b>ובדברי</b> מהרי"ט צאהלין ז"ל יש לעיין במה שכתב על דברי הבית יוסף שכתב בטור אהע"ז סי' קמ"ח שבין האיש ובין האשה צריכים לדעת שיש עדים מבחוץ וכתב ע"ז וקשה לי טובא במילתי' דקאמר דבעינן שגם היא צריכה לראות העדים ואמאי בשלמא הוא ניחא כדי שיבעול לשם קדושין כו', אבל היא מאי איריא אפילו היא לא תראה את העדים ותבעל לו לשם קדושין שרואה את העדים מה לנו ולכונתה כו' ואין להקשות ולומר דהמקדש אשה בעל כרחה אינו מקודשת דאין אשה מתקדשת אלא לרצונה כו' ליתא משום דדוקא בעל כרחה הוא דאינו מקדש, אבל בסתם מקודשת, והכא הוא ראה את העדים ובעל לשם קדושין והיא שותקת שלא אמרה בפירוש שאינה רוצה להתקדש, הלכך מהני עכ"ל ולכאו' דבריו נוטים לפי דברי הר"ן בנדרים (דף ל') וז"ל כיון שהתורה אמרה כי יקח איש אשה ולא אמר כי תלקח אשה לאיש כו' אלא מכיון שהיא מסמכת לקידושי האיש היא מבטלת דעתה ורצונה ומשוה נפשה אבל הבעל כדבר של הפקר והבעל מכניסה לרשותו הלכך אין אנו דנין בקידושין מצד האשה אלא מצד הבעל עכ"ל:
<b>אלא</b> דמפורש להפך בחי' הרשב"א בקדושין (דף מ"ג ע"א) בד"ה א"ה וז"ל ודוקא כשקדשה בפני שנים שהם אצלם והיא מרגשת בהם, אבל הכמין לה עדים אחרי הגדר לא, דדלמא אי ארגשה בהון לא מקבלנא קדושין, אבל השתא דסברה דליכא סהדי קבלתן, משום דמידע ידעה דהמקדש בלא עדים אין חוששין לקדושיו ורצתה לשחק בו עכ"ל וכן הוא בחי' הריטב"א שם וכן הוא בריב"ש סי' רס"ו והר"ן גופיה בהלכות בסוגיא דשליח נעשה עד כתב כן בשם הרשב"א ומשמע דמודה לי' בהא, א"כ הצדק בזה כדברי הב"י:
<b>אך</b> לכאורה תקשה דברי הר"ן אהדדי, דהנה באבני מלואים סי' כ"ז סק"ו כ' עפ"י דברי הר"ן דהיכא דאמר לה לשונות אחרים אם אמרה שהבינה אף שאין העדים יודעים שהבינה הוה קדושין דעיקר הקדושין הוא מצד הבעל אבל רצון האשה לא בעי עדים, ואם כן הכמין לה עדים אמאי לא מהני:
<b>והנראה</b> בזה, דכבר כתבתי בתשובה לתרץ מה שהקשה לי אחד מהא דכתב הר"ן בפלוגתא דצריכה שומא דכתב דאם קבלה האשה פחות משוה פרוטה ואמרה לדידי שויא פרוטה, מסיק דדוקא שהעדים יודעים שדרכה להתיקר מקודשת דאם אינם יודעים הוה כמקדש בלא עדים ואין חוששין לקידושין ואפילו שניהם מודים עכ"ד והרי הכא אנחנו יודעים גוף הקדושין מצד המקדש ורצונו עפ"י עדים ואין אנו דנין רק על דעתה ורצונה ואפי"ה כתב שצריכים העדים לדעת הרי גם על דעתה ורצונה צריכים עדים וכתבתי לתרץ דאף שעשתה עצמה כהפקר, אך גם אז צריך קנין והיינו מעשה הקדושין וע"ז צריכים עדים, שידעו מעשה הקנין ומתנאי הקידושין הוא שיהי' שוה פרוטה וזה צריכים העדים לדעת. וכן נמי בתנאי הקידושין שיהיו עדים ואם אינה רואה את העדים א"כ הוה חסרון במעשה הקידושין, ויש עוד לעיין בזה בלשון הרשב"א, אך אכמ"ל:
<b>גם</b> מה שכתב בבית אב דלכאורה אפשר לומר דהריב"ש והדרכי נועם מיירי דוקא היכא דנישאו בחוקות הגוים לפני הכומר מה שאין כן היכא דנישאו בחוקות המדינה, דהענין עשו לחזק האישות כפי חוק המדינה שלא יתפרדו זה מזו א"כ בכה"ג לכאורה לא שייך לומר דהוי כאלו פירשו דאין דעתם לשם קדושין כדת מו"י כו' עכ"ל. הנה כנראה שספר שו"ת דרכי נועם לא היה לפניו, כי שם מפורש שמיירי שנשאו בערכאות של גוים ולא מיירי כלל בנשאו לפני הכומר לפי חוקות דתם, ועל זה כתב שאין חוששין כלל לקדושין:
<b>והנה</b> כאשר הגיעו דברי להרב הגאון ר' יוסף אלי' הענקין שליט"א, כתב לי ע"ז וז"ל מה שהביא כ"ג מתשובת פני יהושע, הנה עיינתי שם ועובדא דהתם לא דרו ביחד ולא הוחזקו ל' יום והחזקה לא היתה במעשה, כי אם עפ"י דבורם עכ"ל. הנה דברי הגאון בתשובת פני יהושע מוסבים גם אם הוחזקו ל' יום, וז"ל שם, אך מה שצ"ע מחמת שהוחזקה בק"ק אמשטרדם בחזקת או"א וקיי"ל סוקלין ושורפין על החזקה כו' א"כ אם יעידו עליהם שהוחזקו שם ל' יום אסורה ולכאורה נראה ברור שם אפי' אמתלא ל"מ לחזור בהם מדסוקלין ע"ז דאי מהני אמתלא הכתיב והצילו העדה וכל זכות שאפשר טרחינן וטענינן כנודע בדיני נפשות וגם לא הזכיר שום פוסק דמהני אמתלא, מיהו כדמעיינת בה ג"ז אינו כלום דהתם מיירי שאין אנו מכירין בהם כלל, כגון שבאו ממדינת הים כמבואר בכל הפוסקים ואז אמרינן דכיון שאומרים כן והוחזקו כן ודאי איש ואשתו הם וקדשה במדינת הים בפני עדים ונשאה בתחילה כו', אבל הכא שאנו יודעים שזו היתה פנויה ונתחברו יחד שלא בתורת קדושין והלכו יחד למקום שאין מכירין אותם ונתיחדו ביחד והיו בחזקת איש ואשתו כה"ג אמרי' דלזנות נתכונו כו' עכ"ל שם, הרי זה דלא כמו שכתב כת"ר:
<b>ומלבד</b> זה, הא כתב שם בשו"ת פנ"י מפורש דהא דנקטו בירושלמי והפוסקים שבאו ממדינת הים, דהתם מיירי שאין מכירין בהם כלל, כגון שבאו ממדה"י כמבואר בכל הפוסקים ואז אמרינן דכיון שאומרים כן והוחזקו כן ודאי איש ואשתו הן וקדשה במדה"י בפני עדים ונשאה בתחילה כו' אבל הכא שאנו יודעים שזו היתה פנויה כו' ונתחברו יחד שלא בתורת קדושין כו' כה"ג אמרינן דלזנות נתכונו והעלימו דבריהם ואין החזקה עושה כלום לומר שודאי קדשה בפני עדים והלכו להם עכ"ל, הרי זה מפורש שלא כדברי כת"ר שמביא ראי' מהך שבאו ממדה"י שזהו לאו דוקא ושגם אם קיים חיי אישות ויודעים אנחנו שלא קדשה שגם אז החזקה עושה אותה לא"א:
<b>ועלה</b> שכתב כת"ר בשם ספר בית אב שאין יודעים עכשו שאפשר לקדש בביאה שאין אלו אלא דברי תימא, וכתבתי ע"ז דסברא זאת כבר נשמעה בין החיים, הגאון בעל שאגת ארי' בספר בית אפרים אהע"ז סי' מ"ב והגאון בעל בית אפרים בסי' נ"ט ובחתם סופר אהע"ז סי' נ"ח ובתשו' הריב"ש סימן ה', וע"ז השיב כת"ר וז"ל, הנה כך דרך הפוסקים לצרף אפילו סברא דחויה לסניף עכ"ד, ע"ז אני אומר חס ושלום לומר כך על הפוסקים שהאירו עינינו בהלכה יצרפו לסניף סברא דחויה, רחמנא ליצלן מהאי דעתא, כי אם הם מצרפים אף לסניף הרי אינה דחויה, ובכל אופן א"א לומר ע"ז דאין אלו אלא דברי תימא, ומדברי הח"ס שם משמע דלא לצירוף כתבה דמהך טעמא לבד ג"כ יש להתירה:
<b>אגב</b> הנני להעיר מה שראיתי בתשובת כת"ר שנדפסה בהפרדס חלק ח' חוברת ז' בז"ל ומה שהביא בס' ב"א בשם השג"א והר"צ ברלין, הנה בספר בית אב שהגיע לידי אח"כ, ראיתי שהוא כתב כן מסברא דנפשי' ולא זכר כלל דברי הגאונים הנ"ל, ורק אנכי כתבתי לכת"ר שאין כאן דברי תימא בסברא שכתבו הגאונים שמפיהם אנו חיים:
<b>ומה</b> שכתב כת"ר שאא"ז בנודע ביהודה תנינא חלק אהע"ז סימן נ"ב חולק עליהם. הנה מסתימת לשונו משמע שאא"ז חולק על סברא זאת, ובאמת אין הדבר כן, כי הוא חולק על עיקר הדין בקטן שקידש בקטנותו וחיה עמה בגדלותו וס"ל שהיא אשתו מפני שהקדושין היו ע"ת שיחולו כשיגדול וכשבעל חלו קדושין שקדשה בקטנותו, ואין מקדשה אח"כ בביאה, אבל אם היינו צריכים לומר שמקדשה בביאה, אפשר שגם הוא הודה לסברא זאת דאינו מקדשה בביאה, מפני שאין מקדשין עכשיו בביאה:
<b>ואדרבה</b> הא דהביא דברי אא"ז הנו"ב ז"ל אייתי נורא לקיני', כי שם בסימן נ"ב בד"ה ועוד כתב וז"ל ואם אין אתה אומר כן אתה עושה הרבה נשים תחת בעליהן במדינת פולין שדרים כל ימיהן בלי קדושין, דבמדינת פולין שכיחי מאד קדושי קטן, ומעולם לא שמענו ששום אחד אחר שהגדיל קידש מחדש או שהיה מיחד עדי יחוד לזה אחר שהגדיל, וא"כ המה כל ימיהם בלי קדושין כפנוי ופנויה עכ"ל והרי הם חיים כל ימיהם חיי אישות, ומ"מ כתב דאי לא נימא דהקדושין של קטנות לא חלו כשהגדילו הרי הם כל ימיהם בלי קדושין כפנוי ופנויה, וזה הוא נגד עיקר דברי כת"ר שכתב שאם חיים חיי אישות אף בלא קדושין היא א"א גמורה:
<b>ומה</b> שכתב דהך דתשו' עין יצחק סימן מ"ז מיירי דלא החזיקה לאישות, כנראה שלא עיין שם, דהא מפורש כתב שם בס"ק י' דידוע דבעיר ראסטאוו דרו ביחד זמן רב בדרך אישות, ורק מפני שהיה בלי חו"ק צידד להתירה, ומה שלא הקיל הוא מפני שבוואראנעז הוחזקו לאיש ואשתו יותר משלשים יום, שזהו כעין הא דהירושלמי והפוסקים באיש ואשה שבאו ממדינת הים. ובתשובת צמח צדק סימן קי"ז היתה העובדא בבעל שגירש אשתו ואח"כ חי עמה חיי אשות בלא חו"ק, ובאשתו שגרשה יש להחמיר, ואעפ"כ הקיל מפני שהיה ידוע שמתחילה היה הדבר נגד רצון האשה:
<b>ומה</b> שהביא מהתשב"ץ ח"ג סימן מ"ז, סמיות עין יש כאן. דשם בתשב"ץ כתב מפורש דאם נשאה רק בחוקות העכו"ם אף שחי עמה חיי אישות שאין לחוש כלל לבעילותיו, ורק היכא דנחית לקדושין אף שהם קדושין פסולים בזה יש לחוש כמש"כ לעיל:
<b>גם</b> מה שהביא בשם המקנה כבר כתבתי לעיל דזהו דוקא אם נתגיירו אח"כ כמפורש שם במקנה, ועל פי זה כתב ג"כ הגאון ר' דוד מקרלין ז"ל בספר פסקי הלכות הל' אישות פרק ג' הל' ה' במומר שנשא מומרת בנימוסי עכו"ם וחזרו בתשובה אח"כ אם ידוע בעיר שהם דרים ביחד כדרך איש ואשתו הר"ז מקודשת מספק, שזהו דוקא כשחזרו בתשובה, ומטעמא דכתיבנא, דאל"כ למה לי' למנקט הך דינא במומר ומומרת שחזרו בתשובה לנקוט סתמא בכל אדם שחיים חיי אישות שהיא מקודשת מספק, א"ו שזהו דוקא במו"מ שחזרו בתשובה, ובעצם דין קדושין בערכאות כתב שם בהגה' בזה"ל והעיקר נ"ל שהקדושין האלו בטלין שלא נעשו ע"ד קדושין כדת משה וישראל רק ע"ד נימוסים עכ"ל:
<b>ועוד</b> נראה דדברי המקנה הם בפשיטות כיון דבעודו נכרי היה מחזיק אותה לאשתו בנמוסיהם, א"כ לא גרע מהמגרש את אשתו ולנה עמו בפונדק כמו שהביא המקנה שם, אבל אם מתחילה לא רצה לקדשה בתור אישות לא אמרי' בזה אין אדם עושה בב"ז:
<b>עוד</b> הביא ראי' לדבריו וז"ל דקיחה משמעה הפשוט שהכניסה לביתו לנשואין כשמחז"ל קדושין (ע"ת) על קרא דלא יקח ולא יחלל עכ"ד, הנה שם מבואר דלא יקח היינו קדושין ולא רק הבאה לביתו לשם בעילה, וגם לרבא דס"ל דבעל לוקה היינו אחר הקדושין, כמבואר ברש"י שם וברמב"ם פרק י"ז הל' ב' מהל' איסורי ביאה:
<b>תו</b> כתב ומקרא דשפחה נחרפת ופירושה מיוחדת, והתורה קראה ליחודה בלשון גנאי להורות דנעשה רק ביחוד הקשר שביניהם, בלי אירוסין מוקדמים, והתורה פטרה ממיתה כי לא חופשה, משמע דאילו היתה בת חורין היתה א"א גמורה, אפילו ביחוד לבד עכ"ל, ודבריו אינם מובנים דהא שפחה חרופה היא חציה שפחה וחציה בת חורין המאורסת לעבד עברי, א"כ הוה בקידושין, עיין כריתות (דף י"א ע"ב) וברמב"ם פרק ג' הל' י"ג מהל' איסורי ביאה ועי' בפרק ז' הל' ו' מהל' עבדים, וא"כ אם תפדה ותהי בת חורין היא א"א גמורה וחייב עלי' מיתה דגמרו קדושי ראשון כמבואר בגיטין (מג ע"ב) ואם יאמר לתנא דבי ר' ישמעאל דבשפחה כנענית המאורסת לעבד עברי ולדידי' מאי מאורסת מיוחדת, א"כ אדרבה מזה תהי' ראי' דלא כדבריו, מדמקשי שם ולתנא דבי ר' ישמעאל דאמר בשפחה כנענית המאורסת לעבד עברי הכי נמי דכי חופשה יומתו, אלא מאי אית לך למימר חופשה וחזרה ונתקדשה, הכי נמי שחופשה וחזרה ונתקדשה, ואמאי לא קאמר דלדידי' אם חופשה וחיתה עמו ביחוד לבד כמו שחי עמה בעודה שפחה, היא א"א גמורה וע"כ יומתו, א"ו דבלא קדושין אינה אשת איש:
<b>ומה</b> שכתב שבתשו' מהר"ם שיק ובית יצחק אף שצדדו להתיר בכה"ג, ולמעשה החמירו שלא תצא בלא גט, הנה תשובות מהר"ם שיק אינן לפני, אך בתשו' בית יצחק כתב וז"ל אמנם למעשה מסתפינא להקל בגונא שבא לב"ד ורק שהב"ד לא רצו לסדר קדושין מאיזה סבה כו' עכ"ל והבאתיו לעיל, א"כ רק בכה"ג לא הקיל למעשה, אבל אם לא באו לב"ד ולא חפצו כלל בקדושין של ישראל, באופן זה הקיל גם למעשה:
<b>גם</b> מה שכתב שלא מצינו בגמרא שצריך בקדושין כונת קדושה או מצוה ורק כונת קנין לאישות שתהא מיוחדת לו ואסורה על אחרים וכונה ואמירה זו יש גם בנשואי ערכאות עכ"ד. והלא שם אין שום קנין שהוא עפ"י דין, רק אמירה בעלמא, והגע בעצמך אם אחד יאמר לאשה בפני עדים כשרים הרי את מקודשת לי, ומפורש שתהי' מיוחדת לו ואסורה לאחרים בלי שום קנין הכי נאמר שמקודשת לו ואסורה לעלמא, ואי משום דחיים יחד חיי אישות ומקדשה בביאה, הרי צריכים לזה לכה"פ כונת קנין ופשוט הוא דגם אחר כך אין להם שום כונת קנין דעל דעת נשואי הערכאות הוא בועל, ואין כאן קנין לאישות עפ"י דין:
<b>ומלבד</b> זה הא אינם מכונים שיהי' זה לשם קדושין וכמו שכתב בתרומת הדשן סימן ר"ט והריב"ש סי' ו' דודאי היא והמומר לא נתכונו בהזדוגם יחד בגיותם לשם קדושין כדת משה וישראל, אלא ליחד בעלמא שתהא מצויה לו בכל עת ולא לאחר עכ"ל. והכ"נ כיון שהלכו להערכאות ולא קדשה כדת משה וישראל כדרך גוברין יהודאין ורק בתור נמוסי הגוים, כמבואר דברי הרדב"ז סימן שנ"א:
<b>והנה</b> הרב הגאון מהרי'"ל זעלצער שליט"א כתב לי להקשות על לשון הטור והמחבר באהע"ז סימן כ"ז וז"ל אין האשה כו' ואפי' בא עליה לשם אישות בינו לבינה כו' ואפי' יחדה. וכתב הב"י שם וז"ל זה פשוט ודייק לכתב בינו בינו לבינה שאילו היה בפני עדים הו"ל מקדש בביאה עכ"ל, וע"ז כתב הרב הגאון הנ"ל וז"ל ואני נבוך בדבר דמאי לשם אישות דקאמר, אם הכונה שבא עליה לשם קדושין היה לו לפרש דבא עליה לשם קדושין, דהא אישות אפשר גם בלא קדושין וכמו בבא על הכותית דחייב דוקא אם בא עליה בדרך אישות, אף שבקדושין לא שייכא בה כמבואר שם סימן ט"ז וכו' עכ"ל. הנה פשוט הוא לדעתי דאישות דקאמר היא בקדושין, כמו בקדושין (ד"ה ע"ב) כסף באישות לא אשכחן בע"כ. (ובדף ט"ז ע"א) חזקה ה"ל לרבויי שכן קונה בנכסי הגר, באישות מיהת לא אשכחן, (ובדף י"ח ע"א) מוכר את בתו לאישות ושונה כו' וכן הוא שם (מ"ה ע"א,) ומהאי טעמא ציין הגר"א בסימן כ"ו עלה דכתב המחבר ואפי' בא עליה לשם אישות בינו לבינה, קדושין (ס"ה) ואי דליכא עדים, ושם מיירי במקדש בלא עדים:
<b>וברמב"ם</b> פרק ח' מהל' ג' מהל' מלכים שאין אישות לעכו"ם וכן הוא בסנהדרין (דף נ"ב ע"ב) תוד"ה פרט לאשת אחרים, והכונה היא דאין דין אישות בעכו"ם, דאי נימא דאישות היא אף בלא דיני אישות, הא זה הוא אף בעכו"ם, אלא דבכל מקום שמזכיר אישות, הכונה היא לדיני אישות:
<b>והא</b> דע"ז (דף ל"ו ע"ב) דקאמר אישות דרך חתונות, דלגבי עכו"ם יש אישות אף בלא חיתון, וממילא לא תקשה מהא דכתבו הרמב"ם בפרק י"ב הל' א' מהל' א"ב והטור והמחבר באע"ז סימן ט"ז ישראל שבעל עכו"ם משאר אומות דרך אישות, והא לא תפסו בה קדושין, משום דלגבי הכותית שייך אישות בכה"ג אף בלא קדושין:
<b>ועוד</b> נראה לענ"ד דהנה באמת מהאי טעמא דלא תפסי בה קדושין קאמר רבא ביבמות (דף ע"ו ע"א) דבגויתן לית להו חתונות ועי' במפרשי הרמב"ם שעמדו ע"ז מ"ט לא פסק כרבא, והרמב"ם דפסק כר"ש דאיירי בגויתן, מדייק הוא בלשנא וכתב דרך אישות ולא כתב לשם אישות או לאישות סתם. היינו דהתורה אסרה אף שאין זה אישות ממש, דהא לא שייכי בה קדושין, אך בכל אופן דרך אישות הוא לוקה, היינו שמחזיק אותה כאילו היתה אשתו ממש. וכן מדייקי נמי הטור והמחבר בסי' ט"ז וכתבו דרך אישות. אבל בסי' כ"ו כ' לשם אישות, דהיינו אישות ממש בקידושין. ויהי' פירוש הדברים כך ואפילו בא עליה לשם אישות בינו לבינה, היינו שאמר לה דלשם קדושין הוא בועלה. אך אם הוא בינו לבינה ואין העדים יודעים מזה אינה א"א, ואפי' אם יחדה, דהיינו שמיחדה לבא עליה בקביעות לשם אישות, כיון שאין עדים יודעים דלשם אישות הוא בועלה אינה א"א, ואדרבה כופין אותו להוציאה מביתו:
<b>ובזה</b> מדויק מה ששינה המחבר מלשון הרמב"ם שכתב בפרק א' הל' ד' מהל' אישות, לפיכך כל הבועל אשה לשם זנות בלא קדושין לוקה מן התורה, והטור שכתב ג"כ כהאי לישנא. אבל אם בא עליה אדם בלא קדושין לשם זנות לוקה. והמחבר שינה וכתב אבל אם בא עליה דרך זנות, ולא כתב לשם זנות כמו שכתבו הם. משום דהרמב"ם והטור דמיירי במלקות, וצריך התראה. א"כ הוא בודאי זנות על כן נקטו בלשונם לשם זנות. אבל המחבר דמיירי רק לענין איסור כתב דרך זנות, דאף דאין כונתו בודאי לשם זנות, אך אם הוא בלא קדושין, הוי נמי דרך זנות:
<b>והנה</b> מהרש"ל בים של שלמה יבמות פרק ב' סימן י"א הקשה על הטור שכתב וכ"כ א"א הרא"ש ז"ל בתשובה פנויה המשרתת בבית ראובן ויצא קלא דלא פסיק שמתיחד עמה לא מיבעי שבני משפחתה יכולים למחות בידו שהוא פגם להם שתהי' פלגשו, אלא ב"ד כופין אותו להוציאה מביתו, שדבר ידוע שהיא בושה לטבול ונמצא שהוא בועל נדה עכ"ל הטור וכתב מהרש"ל וז"ל משמע שהוא סבר שאביו הסכים לדברי הרמב"ם, ולפי מ"ש לעיל מוכת להדיא שהוא לא כיון לדעת אביו הרא"ש, ומעולם הוא לא הסכים עם הרמב"ם לאסור פנויה שיחדה ותשו' שכתב הוא לא איירי ביחדה להדיא, כי יחדה להדיא מאי בושה לטבול איכא. ומ"ש מוציאים ממנו, לא משום זנות אלא משום איסור נדה עכ"ל. ולענ"ד נראה לתרץ דברי הטור, דהנה חזינן מדברי הרא"ש דהיכא שבושה מלטבול חיישינן שבועל נדה, ע"כ כופין אותו להוציאה, ובנדון שכתב הטור אם מיחדה לשם אישות בינו לבינה דאין כאן אישות באמת לדעת הרא"ש שכתב כן מפורש בתשובה כלל ל"ב סימן א', והא אם כונתו באמת לקדשה לשם אישות מ"ט הוא עושה זה בצנעא בינו לבינה ואינו מקדשה להדיא בפני עדים, זה מורה שבוש הוא לקדשה בפרהסיא מפני איזה טעמים, וע"כ הוא מתחבא מבני אדם, ומפני זה בושה היא לטבול ויש לחוש שבועל נדה וע"כ כופין אותו להוציאה מביתו. ואף שהרא"ש ס"ל דמותר ליחדה לפלגש ולא חיישינן שיבעול אותה בנדתה, היינו שייחדה להדיא לפלגש לעיני כל אז אינה בושה לטבול אבל כשמיחדה לשם אישות בינו לבינה זה מגרע גרע, דהא חזינן דבוש הוא לקדשה להדיא לגבי עדים, א"כ אינו חפץ שידעו הכל ואפשר שבושה לטבול. שוב מצאתי בפרישה ס"ק ה' שכתב כן:
<b>ומה</b> שהקשה כת"ר דהיה לו לפרש דבא עליה לשם קידושין, בזה נ"ל דלשם אישות מגביל נגד לשם זנות, דקדושין היא רק הכשר והכונה לאישות, ואישות הוא עיקר הדבר. והטור והמחבר רוצים להשמיענו איך היא אשת איש דהיינו אישות, ע"כ נקטו לשון אישות וזאת אינה רק בקידושין כד"ת:
<b>ובהאי</b> ענינא תקשה לכאורה אהא דקדושין (דף מ"ח ע"א) התקדשי לי בשטר כו' וחכמים אומרים שמין את הנייר אם יש בו שוה פרוטה מקודשת. והא אם אמר התקדשי לי בשטר דעתו לקדש בתורת קידושי שטר, ואין כונתו לקדש בתורת כסף ואיך תתקדש בתורת כסף כששמין את הנייר אם אין כונתו לקדש בתורת קדושי כסף. וכמו דאמרינן בבבא מציעא (דף י' ע"א) כיון דנפל גלי דעתי' דבנפילה ניחא ליה דנקני בד' אמות לא ניחא לי' דנקני. וזכורני שראיתי קושיא זאת בספרים, ולשיטת הרמ"ה שהובא ברבינו ירוחם ז"ל נתיב כ"ב ח"א דאם אמר התקדשי לי במלוה שאינה מקודשת ואפי' החזיר השטר ואפי' אם יש בו שוה פרוטה כיון דלא אדכרה בעידן קדושין סתמא מקדש במלוה לחוד עי' בטור אהע"ז סי' כ"ח. א"כ אף שאמר התקדשי לי בשטר דעתו על קדושין בשטר ולא בקדושי כסף בשויו של שטר:
<b>אך</b> לפי מה שכתבו התוס' בקדושין (דף ז' ע"ב) ד"ה ורב יוסף דכאן מיירי אם שמו את הנייר קודם הקדושין אם שוה פרוטה א"כ איכא גלוי דעת קודם הקדושין דדעתם על הנייר בתורת קדושי כסף כששמו את הנייר אם שוה פרוטה וכן משמע מדברי המהרש"א שם. ואף לשיטת הרמב"ם שכתב הר"ן בפ"ק דקדושין דשמין אחרי כן א"כ אין כאן גלוי דעת מתחילה י"ל דהכא דקאמר התקדשי בשטר, יש במשמעו בכל ענפי, בין התקדשי בשטר אירוסין, ויש במשמעו ג"כ בגוף השטר בשויו בכסף, ואם שמין אח"כ ונמצא ששוה פרוטה מקודשת מטעם קדושי כסף דאין כאן גלוי דעת דאינו חפץ בקדושי כסף, וכן משמע בדברי רבנו ירוחם שם, וכן כתב בחי' עצמות יוסף דף מ"ח:
<b>אלא</b> הא קשיא, לפי מה שכתבו החלקת מחוקק בסי' כ"ח ס"ק י"ח והבית שמואל ס"ק כ"א דהיש מחמירים היכא שקדשה במלוה דידה אף שלא הזכיר שטר, רק אמר התקדשי לי במלוה והחזיר לה השטר, אפילו הכי שמין את הנייר ואם שוה פרוטה מקודשת מדין קדושי כסף, והלא מדקאמר הרי את מקודשת לי במלוה גלי דעתי' דבמלוה ניחא לי' ובקדושי כסף לא ניחא לי', וכמו דאמרי דמדנפל גלי דעתי דבנפילה ניחא לי' דנקני בד"א לא ניחא לי' דנקני:
<b>והנה</b> אף דהרמ"א בחו"מ סימן רס"ח סעיף א' הביא דעות הפוסקים דמדינא לא אמרי' גלי דעתי' דבנפילה ניחא לי' דנקני, דכיון דחפץ בקנין ד' אמות קונות לו אף דנפל, מ"מ תקשה דהא היש מחמירים באהע"ז סימן כ"ת סעיף ז' הם הר"ן והמ"מ, ואינהו ס"ל כיון דנפל גלי דעתי' ואינו קונה בד' אמות, דהם היש חולקין שהביא הרמ"א בחו"מ סימן רס"ח שם, וס"ל דאמרי' כיון דנפל גלי דעתי' דבנפילה ניחא לי' דנקני ובד"א לא ניחא לי דנקני, ולפי מה שכתב בשיטה מקובצת בבבא מציעא (דף י)' דדוקא בקנין דרבנן אמרי' דגלי דעתי' דלא ניחא לי' כגון קנין ד' אמות דהוה מדרבנן, משום דכיון דלא קני אלא מתקנת חכמים הו"ל כאומר אי אפשי בתקנת חכמים, אבל בקניות דאורייתא אע"ג דגלי אדעתי' קנה, א"כ לא תקשה מהא דהוה קנין דאורייתא לא אמרינן גלי דעתי' דלא ניחא לי' אבל בשם הרשב"א כתב דאפילו בקנין דאורייתא אמרינן דגלי אדעתי' ולא קנה, א"כ תקשה איך שמין את השטר, הא גלי אדעתי' דבמלוה ניחא לי' לקדש ולא בשויו של השטר:
<b>ומה</b> שעולה על הדעת בזה הוא, דהנה בהא דבבא מציעא (דף י') כיון דנפל גלי דעתי' דבנפילה ניחא לי' דנקני, דהתם למה צריך לעשות מעשה כזאת דנפילה, אם לא לגלות דעתו דבנפילה ניחא לי' דנקני' אבל לא בארבע אמות ועי' מש"כ בחתם סופר חלק יו"ד סימן ש"י, אבל הכא כשאומר לה הרי את מקודשת לי במלוה, וע"כ צריך למסור לה השטר, דהא הלוה משלם שכר הסופר, א"כ הנייר שלה, וצריך הוא להחזיר את השטר לה, כמו שכתב בסמ"ע חו"מ סימן נ"ז ס"ק ה' א"כ כשאומר לה התקדשי לי במלוה, משמעו ג"כ דצריך שיתן לה השטר, וא"כ אין כאן גלוי דעת דאינו חפץ לקדשה בשויו של השטר מדין כסף, דלדבריו משמע נמי שצריך ליתן כסף דהיינו השטר שהוא שוה פרוטה:
<b>ועוד</b> נלענ"ד לומר בהא, דהנה בהך דראה את המציאה ונפל עליה, הא מתחילה כשבא לתוך ד' אמות, בא בסתמא ולא אמר כלל דרוצה לקנות, ואח"כ כשנפל גלי דעתי' דרק עתה בנפילה הוא דרוצה לקנות, ממילא גלי דעתי' דבתחילה לא רצה לקנות בהד' אמות, ובהא אמרי' יוכיח סופו על תחילתו, כההיא דזבחים (דף ב' ע"ב) ובדוכתי טובא, אבל כשמקדשה במלוה הוא להפך, דמתחילה גלי דעתי' שחפץ לקדשה ואח"כ נתן לה השטר בסתם, ואם יש בהשטר שוה פרוטה אמרינן כל העושה על דעת הראשונה הוא עושה, כמבואר שם בזבחים, ומכיון דדעת הראשונה היא שתהי' מקודשת א"כ אף אם נותן לה השטר בסתם ג"כ מקודשת:
<b>ואין</b> לומר דהא דאמרי' על דעת ראשונה הוא עושה היינו היכא דדעת הראשונה היא מועלת, כגון היכא דאמר לשם פסח וסתמא דכשר, דלשם פסח מועלת דעתו, ועל כן סתמא נמי אמרי' דתועיל דעל דעת הראשונה הוא עושה, אבל הכא כשמקדש במלוה לא הועיל ואינה מקודשת, ואיך נאמר דאם אח"כ נותן לה השטר בסתם שתועיל דעתו הראשונה, והא דעתו הראשונה נתבטלה ולא הועילה כלום מתחילה ואיך תועיל אח"כ כשנותן סתם, דאין זה דיחוי, דהא דעתו הראשונה היא דתועיל דעתו, ואם אינה מועלת אין זה תלוי בדעתו, רק משום דהמעשה אינה כתיקונה, דאף דהוא חפץ לקדש במלוה, והא דאינה מקודשת היא מטעמא אחרינא דמלוה להוצאה נתנה. אבל מחשבתו היתה שתהי' מקודשת, א"כ כשאח"כ נותן לה השטר ויש בו כדי לקדשה, אמרי' דדעתו היא שתהא מקודשת בו אף שנותן סתמא:
<b>גם</b> אין לומר דעל דעת קדושין הראשונים הוא עושה, ודעתו רק לקדש במלוה, דהא קיי"ל בכתובות דף ע"ד דאם קדש במלוה, ובעל צריכה גט דמפני שהמקדש במלוה אינה מקודשת גמר ובעל לשם קדושין, והא התם מיירי כשבעל סתמא, אמרי' כיון דמקדש במלוה אינה מקודשת ודעתו לקדשה ומשום הכי מקדשה בביאה, והכ"נ כשמקדש במלוה ונחית לקדושין ובמלוה אינה מקודשת, א"כ כשנותן לה השטר בסתמא, אמרינן דנותן לשם קדושין ועל דעת ראשונה שתהי' מקודשת הוא עושה:
<b>והבית</b> שמואל שם בס"ק כ"ב כתב וז"ל אע"ג דהלוה משלם שכר הסופר א"כ הנייר שלה היא מ"מ לא גרע ממשכון עכ"ל. ולענ"ד נראה דבלא"ה לא קשה, דאפילו הנייר שלה, מ"מ לא גרע מאם קדשה בגזל דידה אם שדיך דמקודשת כמבואר בקדושין (דף י"ג) ובאהע"ז סימן כ"ח סעיף ב'. והכא כשאמר לה מקודם הרי את מקודשת לי והסכימה לזה לא גרע משדיך:
<b>ומה</b> שכתב הרה"ג הנ"ל וז"ל, והרי במסכת קדושין פ"ק חושב כל דיני הקנינים, האשה נקנית, היבמה נקנית, עבד עברי נקנה, בהמה, נכסים שיש להם אחריות ושאין להם אחריות, וכולהו בחדא מחתא, משמע דדינם שוה שצריך כונת קנין עכ"ד הנה אף דחשיב שם כל עניני קנינים, אבל אין דינם שוה. והרי בכל הקנינים אין צריכים עדות כמבואר בחו"מ סי' קפ"ט ובדוכתי טובא, ובקדושין בלא עדים לא מהני כלל ואפילו שניהם מודים כמבואר באהע"ז סימן מ"ב. וא"כ יש דינים בקדושין שאינם ביתר הקנינים, והלא בכל הש"ס קרי לה קדושין דאסר לה אכ"ע כהקדש, בקדושין (דף ב' ע"ב) ועי"ש (בדף ז' ע"א) ברש"י ותוס' והלא בכל דוכתי דאמרינן הן עדי יחוד הן הן ע"ב צריכים העדים לחשוב דכונתו לקנות אותה בביאה, ובאלה שנושאים בערכאות הרי אין העדים יודעים שחושבים לקנות בביאה. ואדרבה ברור הוא לכל שאין כונתם לזה:
<b>והנה</b> באלה שהולכים רק בערכאות ואינם חפצים בקדושין של ישראל רק בנמסיות ויודעים שאם יתפרדו זמ"ז מסתפקים בגירושין של הערכאות, אין כל ספק שאין בזה דין קדושין של ישראל, ורק היכא שרצו בקדושין של ישראל ולא עלתה בידם, או שהיו קדושין שלא כדין, בזה י"ל דכיון דחתרו אחרי קדושין אפשר שאח"כ בעלו בתור קדושין, ובזה נסתרו כל הראיות שהביא משו"ת משכנות יעקב חלק אה"ע סי' ל"ט, דהתם נחתו בתור קדושין, ואף בזה לא חייש בתשו' עין יצחק שהבאתי לעיל, דבנידון דידי' גם בראסטאוו חפץ הבעל לקדש אותה כדמו"י, אך לא עלתה בידם, ומ"מ לא חייש בהא דחיו בראסטאוו דרך אישות זמן רב, כיון דידוע היה דחיים הם בלא קדושין:
<b>כללא</b> דמלתא היא דבקדושין צריכין להיות לשם קדושין של ישראל ואם לא אז הוה לנמוסיות ואין לחוש בזה כלל, אך אם קדשה כדת אף שלא בכונה, סתמא לשמה הוה, ואמת הוא דהקדושין הוה קנין, אך בקנין שנעשה עפ"י דין בפני עדים היא נקנית לכל דיני אישות בישראל לצאת בגט ואם תזנה תחתיו תהי' אסורה לו, אבל אם יחדה לו בלא שום קנין שהאשה נקנית בו עפ"י דין, אין עלה דין אישות כמבואר באהע"ז סימן כ"ו סעי' א' ורק היכא דנחית לקדושין עפ"י דין ולא עלתה בידו, אז אפ"ל דאמרינן הן הן עדי יחוד הן הן ע"ב, וכן בגר וגיורת או במומר ומומרת שחזרו בתשובה, אבל באלה הבועטים בדיני ישראל והולכים רק לערכאות אין חוששין ליחודם כלל ובהם לא אמרינן הן הן עדי יחוד הן הן ע"ב:
<b>והנה</b> לעיל כתבתי דאף אם ינהגו בהערכאות שהחתן יתן טבעת להכלה מ"מ אין בזה חשש קדושין, וזה יש לבאר, דמסתמא אין שם עדים כשרים ולחוש שמא היו שם עדים כשרים, לא חיישינן להא, חדא דמסתמא היו שם גם פסולים ולפי מה שמבואר בתשו' מהר"ם פאדווא סי' ל"ז שגם בקידושין אם נמצא אחד פסול כל העדות בטלה, ומה שכתב ברמ"א אהע"ז סי' מ"ב סעי' ב' דאם קידש בפני שנים ואחד מהם קרוב הוי כמקדש בפני עד אחד ולא נפסל מפני הקרוב זה הוא דוקא בקרוב ולא בפסול ע"ש במהר"ם פאדווא ז"ל טעם הדבר מה שמחלק בזה, ומדברי הרדב"ז בחלק ד' סי' רצ"ח משמע דגם בנמצא קרוב בטלה עדות בענין קידושין, ואכמ"ל בזה:
<b>ועוד</b> היכא דמיחד להפסול להעיד אז בודאי גם עדות הכשרים בטלה כמפורש בחי' הר"ן בבא בתרא פרק יש נוחלין ועיין בתשו' מהר"ם אלשקר סימן צ"ט, והא כשהולכים לערכאות מיחדים להערכי להעיד על הנשואין וא"כ אף אם ישנם שם כשרים ג"כ, עדותן בטלה, אלא דבזה יש לחקור אם נכרי פוסל האחרים, דהא אמרי' במכות (דף ו' ע"א) במקיימי דבר הכתוב מדבר, א"כ אפשר דהיינו דוקא היכא דהוו מקיימי דבר שהם בתורת עדות, אבל מי שאינו בתורת עדות אינו בכלל מקיימי דבר, וכן משמע מדברי הריב"ש סימן של"ט:
<b>ולכאורה</b> יש לדייק כן מדברי הריב"ש ז"ל בתשו' סי' ר"ג ששם היו עדים נכרים ועדי ישראל על המתנה ואע"פ לא כתב שעדות כולם בטלה מפני שנמצא בהם פסול, די"ל דאין משם ראי', דהעיקר תלה הריב"ש שם במה שהיה קנין, וזה מועיל אף בלא עדים, והערכי נאמן על זה דאי לאו דחזא הכי לא מרע נפשיה, ואין לומר מהא דכתב שם הריב"ש דהשטר הוא לראי' דומיא דשטרי מכר והא הרא"ש בתשו' כלל ס' סימן ג' כתב ששטר הצואה הוא בטל מאחר שאחד מן העדים החתומים בו הוא קרוב, נתבטל השטר וכמאן דליתא דמי ואין דנין עפ"י השטר כלל עכ"ל. והרמב"ם פרק י"ד הל' ו' מהל' עדים כתב שהוא מזויף מתוכו, וא"כ איננו שטר לראי' דומיא דשטרי מכר, דהתם בדינו של הריב"ש לא חתמו העדים על השטר, רק הערכי כתב השטר והוא נאמן ע"ז מטעם דלא מרע נפשי', וא"כ השטר הוא לראיה והמתנה קיימת מצד הקנין שהיה שם. ובזה לא אעדים סמכינן כ"א על הערכי:
<b>ובתומים</b> סימן ל"ו ס"ק י"א דאשה אינה בגדר עדות כלל עכ"ל. והכ"נ נכרי אינו בגדר עדות שתהי' כל העדות בטלה מחמתו, ומפורש כתב כן בנתיבות סי' ל"ו ס"ק י':
<b>ומדברי</b> התשב"ץ חלק ג' סי' צ"ד משמע להפך דגם לגבי נכרי אמרינן דעדות האחרים בטלה שכתב וז"ל ואפילו היו שם יהודים ועיקר הזמנת העדים היתה בעכו"ם וישראלים לא באו לעדות אלא למחזי, ואפילו קדשה בכסף ואמר לה תרצי להיות אשתי ואמרה הן כו' היה קרוב לפסול העדות הזאת, כיון שעיקר העדות וההזמנה היתה בפסולי עדות ראוי לבטלם שהמזמין פסולי עדות ואפילו עד אחד אפילו היו שם עדים כשרים עדותם בטלה, כיון שהיה העד פסול בהזמנה כמו שהוא מתבאר בפ"ק דמכות (דף ו' ע"א) עכ"ל משמע מזה דמשוה עדות עכו"ם לשאר פסולי עדות שעדות האחרים בטלה, ואפשר שכונתו כיון שהזמינום לאלה ולא הזמינו לאחרים, הזמנתם מבטלת עדות האחרים, ועכ"פ נידון שלפנינו דומה להך דהתשב"ץ, ואין לחוש דלמא היו שם גם כשרים:
<b>ויש</b> לדון בזה דאין מצוי שימצאו עדים כשרים בערכאות, דהא ההולכים שם לדון הם רשעים כמו שכתב הרמב"ם בסוף הלכות סנהדרין והטור ומחבר בחו"מ סי' כ"ו דמקרי רשע. ולענ"ד גם העושים שם נשואין הם בכלל זה, וא"כ פסולים הם לעדות, וכן משמע בתשב"ץ ח"ב סי' ר"צ שפסולים הם לעדות, א"כ ליתא הך חששא שמא יהיו שם עדים כשרים, ואין העת מספקת להאריך בזה:
<b>ואין</b> לטעות ולומר דהא מחוק הממשלה לילך בהערכאות ולרשום שם הנשואין. הנה החוק לרשום הנישואין אינו גומר הנישואין, אך גם לפי חוקי הממשלה יש לילך לעשות אח"כ נשואין כד"ת, אך לאלה שאינם חפצים בנשואין עפ"י ד"ת יכולים ללכת בערכאות לגמור הנשואין:
<b>שוב</b> כתב לי הרה"ג ר' יוסף אלי' הענקין שליט"א פעם שנית וז"ל, מדוע אינו מעתיק מהריב"ש העיקר דמיירי במומרים וכן הרדב"ז במומר מיירי, אבל בנדון אחר פסק הריב"ש דא"צ עדי יחוד בסימן קצ"ג, וכן הרדב"ז בסי' שנ"א ולפלא שכ"ג מבקש חלוקים אחרים, בשעה שהחלוק גלוי, שהרדב"ז בסי' שנ"א במומר מיירי, ובחלק ד' סימן רע"ז ברשע בעלמא, ואין לך בו אלא חדושו עכ"ל. וגם בזה יקבל תשובתו. דהנה, אף שבסימן ו' מיירי הריב"ש באנוס מכל מקום הא הביא דברי הראב"ד דבחשודים בפריצות בעריות אין חוששין לקידושין, ודברי הרמב"ם בפ"ד מהל' נחלות דרק בת"ח או אדם כשר שהוחזק בדקדוקי מצות אמרינן א"א עושה בב"ז, אבל בשאר הדיוטות לא אמרינן כן. ומזה משמע דלאו דוקא במומר דעתו כן, אלא בכל הפרוצים שבועלים בנדות ועוברים על איסור כרת דעתו כן. ועוד הביא שם שבא עליה ביאת זנות מספק נדה ואם לאסור כרת התיר עצמו בביאתו איך יחש לאיסור קל של פנויה, ואם דעתו דרק במומר אמרי' הכי, מדוע לא השמיענו מזה:
<b>ועוד</b> הא הריב"ש בתשו' סימן רי"ז ביושבת תחתיו בלא קדושין וכתובה ונתיחדו ועמדו יחד כמה שנים לעיני כל רואה וילדה לו בן והניקתו וגמלתו ואחרי כן הוציאה מביתו והשואל מסתפק אם צריכה להמתין שלשה חדשים ימי הבחנה לפי שלא אמרו ז"ל אלא באשה שנתגרשה או שנתאלמנה, והוא ז"ל השיב שצריכה להמתין ימי הבחנה, אבל גט לא הצריכה, כיון שידוע שלא היו שם קדושין והתם לא מיירי במומר, ועי' ג"כ מש"כ הריב"ש בסימן שצ"ה:
<b>והא</b> דקשה דבסימן ו' כתב הריב"ש דהרא"ה שכתב דאינה צריכה עדי יחוד, דכיון דאשתו היא ועומדת תחתיו כ"ע ידעו שנתייחד עמה ובא עליה. וכתב ע"ז דזהו דעת יחיד שכל הראשונים כתבו שצריכה לעדי יחוד. ובסימן קצ"ג הסכים להרא"ה ז"ל דאינה צריכה לעדי יחוד, משום דבסי' ו' שלקחה בערכאות, וכיון שהתנו בנשואין בחוקות הגוים הרי הוא כאלו פרשו שאין דעתם לשם קדושים כדת מו"י ועל דעת נשואין של הערכאות בעל, ולכן לא חשש לדעת הרא"ה אבל בסימן קצ"ג דעל דעת קדושין של ישראל בעל, שהיתה קטנה בשעת קדושין, על כן הסכים לדעת הרא"ה דבועל לשם קדושין ואין צריך עדי יחוד:
<b>וגם</b> בדברי הרדב"ז שכתב כת"ר דמה שאינו חושש שמא בעל לשם קדושין מיירי רק במומר, הן אמת שהרדב"ז בסימן שנ"א מיירי במומר, אך דינו שמי שעובר עברה לא אמרינן גבי' אין אדם עושה בעילתו בעילת זנות, מיירי בכל אדם, לאו דוקא במומר, וכמפורש שם בדבריו שכתב בסוף התשו' וז"ל ומכאן אתה למד שהמתיחד עם גרושתו והיא בנדתה אינה צריכה גט דמה נפשך אם הוא זהיר בנדה הרי לא בעל, ואם אינו זהיר בנדה, כיון דלא חייש לאיסור כרת לא חייש לבעילת זנות ולא בעל לשם קדושין. וכן הדין במי שהוא פרוץ בעריות ורגיל לבוא ביאות אסורות, דכיון דלא קפיד בהכי לא בעל לשם קדושין, אלא לשם זנות בעלמא כשאר ביאותיו כו'. וכן הדין במומר שאם אמר לעדים בפניה כו' עכ"ל, הרי מפורש בדבריו שאף אם אינו מומר כיון שבא עליה בנדתה אין חוששין שמא בעל לשם קדושין, וכן הבין המשנה למלך בפרק י' הל' י"ח מהל' גירושין בדברי הרדב"ז דמיירי בכל אדם, דמאן דעבר על איסור כרת לא חייש לבעילת זנות, וכן הוא מפורש בדברי הרדב"ז ק"א בתשובה סי' ת"ט וז"ל תדע דלא אמרי' חזקה זו אלא במי שהולך בדרך טובים ואינו משוך לבא ביאות אסורות. אבל מי שהוא חשיד ולא קפיד אביאות אסורות הלכה חזקה זו עכ"ל. הרי דלא מיירי דוקא במומר כסברת כת"ר:
<b>והנה</b> הרה"ג הנ"ל בעצמו מסיק בסוף שבעת האירוסין בערכאות אינה נעשית א"א, מפני שאין שם קדושין כד"ת. אך כתב שהפירסום שהיא אשתו והביאה שאח"כ תגמור האישות שביניהם, כדין המקדש בפחות משוה פרוטה או בלא עדים, ובזה לא מחלקין בין כשר לרשע עכ"ד. הנה כבר הוכחתי לעיל שהפוסקים מחלקים בין כשר לרשע, וכשאינו נחית לקדושין לא אמרינן בי' אין אדם עושה בב"ז, א"כ לא בעל לשם קדושין, וכבר הבאתי דברי הריב"ש ז"ל סי' ו' שכתב וז"ל דאפילו לדעת אותם הגאונים ז"ל שסוברים דבסתם אמרי' לשם קדושין דכיון שהתנו בנשואין בחוקות הגוים ובית במותם מפי הכומר, הרי הוא כאלו פירשו שאין דעתם לשם קדושין כדת משה ויהודית אלא בדברי הגוים שאין בתורת קדושין וגיטין. א"כ אינה כנשואה כו' עכ"ל. והנה ק"ו בנידון דידן, ומה התם שהיו אנוסים והיו יראים לקדש כדת מו"י, ובנ"ד דאין מי שיכרחם שלא לקדש כדת מו"י. ותלוי רק ברצונם, ומ"מ הולכים רק לערכאות ברצונם בלי הכרח, בודאי שאין רצונם לקדש כדת מו"י, והנה הריב"ש כתב דינו גם כשהיו חפצים מתחילה לקדש כדת מו"י, ואעפ"כ כ' דאין כאן קדושין, ומיהו בהא יש מחמירים, אבל אם גם מתחילה לא חפצו בקדושין כדת משה וישראל לא מצאתי להחמיר בזה:
<b>ומה</b> שכתב שזה יגרום ח"ו לבטל לגמרי לנשואים כדת מו"י, אין הדבר כן, דהכשרים לא יסתפקו בנשואי ערכאות ולא יעשו בב"ז, ואדרבה יש חשש יותר גדול, שא"ת שנשואי ערכאות הוי נשואין, ותצטריך גט, הרי יש לחוש שיאמרו דגם גט של ערכאות הוי גט. (אלא דעל חששות כאלה אין כל רב רשאי בעצמו לדון בזה ולפסוק, רק באסיפות חכמי ישראל יש לדון בענינים כאלה), אלא אנא דינא קאמינא, דאם הדין הוא דנשואי ערכאות אינן נשואים לפי דיננו, אין לנו לחדש חומרות ולעגן בנות ישראל בשביל חששות שנחדש מלבנו, וגם תהיינה מזה קלקלות יותר גדולות, ואין אני אומר להתיר בכלל כל הנשים שנישאו בערכאות, רק שיש לדון כל אחת בפרט, וגדולי התורה יחקרו על כל פרט ופרט, כי אפשר שישנן כאלה שאח"כ שבו בתשובה ונתקדשו כדת מו"י, אך על אלה שאחרי החקירות נדע שלא נתקדשו כדת מו"י, לענ"ד שמצד הדין אין כאן קדושין, ואין לעגן בנות ישראל בדבר שהפוסקים שמימיהם אנו שותים מתירים:
<big>סימן</big> <big>י"ח</big>
<b>הנה</b> בא לידי חוברת בשם ביאור הלכה מרב אחד מלונדון שמתאמץ להוכיח שגם בנשואי אזרחים צריכים גט, וכל ראיותיו אינן ענין לנשואי אזרחים שאינם חפצים בקידושין של דת משה וישראלית, דמה שהביא מהא דגיטין (דף פ"א), כבר הבאתי דעת הרמב"ם בפרק י' מהל' גירושין שזה דוקא באשתו שגירשה או במקדש על תנאי ובעל סתם היכא דנחית לקידושין, אבל בשאר נשים הוא בחזקת שבעל לשם זנות, וכן כתב בתשובות המיוחסות להרמב"ן סי' קל"ה והב"י באהע"ז סי' קמ"ט כתב שכן ס"ל להרא"ש והר"ן והרשב"א, וכן הביא בתשו' מהר"ם אלשקר סי' ג' דברי הר"ר אברהם דמונפולשליר בפירושו בפרק הזורק ומסיק שם וז"ל משום הכי כל מקדש אשה בביאה צריך שיודיע לעדים הריני מתיחד עמה לבא עליה בתורת קדושין, והיא תתרצה בדבר ותתיחד עמו, והויא מקודשת, דהן הן עדי יחוד והן הן עדי ביאה, ואם לא הודיעם כך אפילו ראוה שנבעלה אינה מקודשת, דלא אמרו רבנן אין אדם עושה בב"ז, אלא באשתו שגרשה ובמקדש על תנאי ובעל, אבל באשה אחרת לא, וכן פסק הרמב"ם ז"ל עכ"ל. וכבר פסק המחבר באה"עז סימן כ"ו דאפילו אם יחדה לו אין כאן קדושין, ומכש"כ אלה הפרוצים בזמננו שאינם חפצים בקידושין על פי דת משה וישראל, וכבר הארכתי בזה בתשובתי:
<b>והנה</b> מה שהביא מספר שו"ת צפנת פענח סי' כ"ו, דמשו"ה דייק לומר ולנה עמו בפונדקי דוקא, אבל ברשות הבעל היה ודאי מחזיר גרושתו גם לב"ש עכ"ד. הנה בצפנת פענח אין שום רמז דגם לב"ש צריכה גט, דלהך אוקימתא דמיירי בראוה שנבעלה וס"ל לב"ש דאדם עושה בב"ז, אין שום נפקותא בין פונדקי לרשות הבעל, דלדידהו אם הוא עושה בב"ז, אף אם הכניסה לביתו ג"כ עושה בב"ז, אלא להך אוקימתא בלא ראוה שנבעלה ובית שמאי סברי לא אמרינן הן הן עדי יחוד הן הן עדי ביאה, אפשר לומר דבביתו בודאי בא עליה. אך לפי שכתבו דרק במחזיר גרושתו אמרינן דכונתו היא לשם אישות א"כ בביתו ודאי בא עליה וכונתו לשם אישות. ועפ"ז כתב הרמב"ם בפרק א' הל' ה' מהלכות גירושין שאם גירש ולא הוציאה מביתו הרי זה כמו שגירש והחזיר גרושתו עכ"ד ובמרדכי גיטין פרק מי שאחזו סימן תכ"ה כתב דה"ה אם נתיחד עמה באפילה ג"כ צריכה גט, משום דבכל מקום שיש לחוש שבא עליה באשתו שגירשה, י"ל שבא עליה עליה לשם אישות, ומכל שכן במחזירה לביתו, בודאי בא עליה ואמרינן באשתו שגירשה דאינו עושה בעילתו ב"ז ובא עליה לשם אישות, אבל באשה אחרת שעושה בב"ז, אין נפקותא אם מייחדה בביתו, דאף שמחזקינן שבא עליה, הא אמרינן שעושה בעילתו ב"ז:
<b>ומה</b> שמבואר בתוספתא פרק קמא דקדושין ובביאה כל ביאה שהיא לשם קדושין מקודשת ושאינה לשם קדושין אינה מקודשת, והרב המגיד בפרק י' הל' י"ט מהל' גירושין כתב דהכונה דכל שאינה בפירוש לשם קדושין אינה מקודשת ואין חוששין לקדושין, וע"ז כתב הרב הנ"ל דזהו דוקא בבא במקרה ולא במיוחדת אליו, אינני מבין חילוק זה דאם נאמר דבמיוחדת הוה קדושין מפני שאינו עושה ב"ז, א"כ גם בפעם אחת נמי נימא דאין אדם עושה בב"ז דאין סברא לחלק בין פעם אתת לפעמים הרבה, ואי נימא דבמיוחדת הוה מטעם חזקה, כבר הוכחתי דאין כאן חזקה אם ידוע דלא הוה קדושין, והריב"ש בתשובה סימן ו' בנידון דידי' שהיתה מיוחדת אליו, ומ"מ הביא ראי' מהך תוספתא דכל ביאה שאינה בפירוש לשם קדושין דאינה מקודשת:
<b>ומה</b> שכתב וז"ל כבר כתב הריב"ש דה"ה בכל מקום כה"ג שיודעים דלבו גס בה אמרינן הן הן עדי יחוד הן הן עדי ביאה ואין אדם עושה בב"ז עכ"ל הנה סמיות עין יש כאן, כי בתשובת הריב"ש שם סימן ו' כתב כן לפי מה שהורו קצת מן הגאונים שכל אשה שתבעל בפני עצמה צריכה גט אבל הוא מסיק לפי מה שדחה הרמב"ם הוראה זו בשתי ידים וכן הסכים הרשב"א והרא"ש ורבינו מאיר והרבה מן האחרונים ז"ל וכן הסכים הריב"ש שם דלא אמרינן בכה"ג דבעל לשם קדושין, וכתב עוד דאף לדברי הגאונים ג"כ אינה צריכה גט דכיון שהתנו בנישואין עפ"י חוקת הגוים, הרי הוא כאילו פירשו שאין דעתם לשם קדושין כדת משה ויהודית ועי"ש:
<b>וכבר</b> הבאתי בתשובתי דברי הריב"ש בסימן רי"ז על אחד שחי עם אשה בלא קדושין ובלא כתובה ונתיחדו ועמדו כמה שנים לעיני כל רואה וילדה בן והניקתו וגמלתו ואח"כ הוציאה מביתו, והיא רוצה להנשא אם צריכה להמתין שלשה חדשים להבחין בין זרעו של ראשון לזרעו של שני אם לא, לפי שלא אמרו ז"ל אלא אשה שנתגרשה או שנתאלמנה, עכ"ד, והרי זו לא נתגרשה אעפ"י שהיתה מיוחדת לו כמה שנים:
<b>ומה</b> שהביא מהדרישה בשם הר"ן והרשב"א דהיכא דחזינן דגייסו אהדדי צריכה ממנו גט עכ"ל, הנה כן מבואר בב"י סימן קמ"ט והדרישה שם, אך הם כתבו גבי מגרש אשתו מן האירוסין, אבל לא לגבי אשה דעלמא:
<b>והנה</b> מה שהביא פלוגת הגאונים והרמב"ם בבא על שפחתו לענ"ד נראה דאין זה ענין לנד"ד. דאלה שנושאים בערכאות ואין נושאים כדמו"י אין לך פרוצים גדולים מהם. ובזה אף מהרש"ל בים של שלמה ביבמות פרק ב' סימן י' שמחזיק דברי הגאון שהאדון שבא על שפחתו אמרי' דמסתמא שחררה, מ"מ מסיק דאם הוא מוחזק בפריצות לא אמרי' גבי' דאין אדם עושה בב"ז. וא"כ אף לדברי הגאונים אין לחוש כאן לקדושין:
<b>ואגב</b> הנני להעיר על מה שכתב הרא"ש ביבמות פ"ב סי' ב' להביא ראי' לדברי רב נטרונאי גאון מגיטין (דף ל"ט) א"ר זירא א"ר אסי א"ר תנינא א"ר עבד שנשא אשה בפני רבו יצא לחירות ולא עוד אלא שכופין את רבו וכותב לו גט שחרור א"ר יוחנן כל כך יש בידך ואני שונה הכותב שטר אירוסין לשפחתו ר' מאיר אומר מקודשת וחכמים אינה מקודשת, כדאמר כו' הכא נמי כשרבו השיאו אשה, ומי איכא מידי דלעבדי' לא עביד איסורא ואיהו עביד איסורא, אמר רב נחמן בר יצחק הכא במאי עסקינן דאמר לה צאי והתקדשי בו, ר"מ סבר יש בלשון הזה לשון שחרור ורבנן סברי אין בלשון הזה לשון שחרור, אלמא אפילו לרבנן אי לא אמר צאי והתקדשי בו נפקא לחירות, משום דלא עביד איסורא עכ"ל הרא"ש, והרב המגיד בפרק ד' הל' ו' מהל' נחלות תירץ וז"ל דהתם הוא בשטר אירוסין, משמע ממעשיו שהוא רוצה אותה דרך אישות, אבל בבא עליה שלא בקדושין אדרבה משמע ממעשיו שהוא רוצה בזנות עכ"ל, ומהרש"ל בים של שלמה ביבמות פ"ב סי' י' כתב ע"ז וז"ל ואמת שסברא נכונה היא לחלק, רק לישנא דתלמודא לא משמע דתלוי מידי בשטר אירוסין, אלא עיקר תלוי בהא דלא עביד איסורא עכ"ל, והנה בדברי הגמרא יש לדייק דר' יוחנן מקשה מדברי חכמים דאמרי אינה מקודשת, וא"כ אמרינן דלא שחררה מקודם שכתב לה את שטר אירוסין, אם כן מאי תירץ שרבו השיאו אשה, ומכיון שהשיאו אשה מזה מוכח ששחררו מקודם, ומאי שנא דבקדושין לא אמרינן כן. וכמו שמקשה תיכף ומי איכא מידי דלעבדי' לא עביד איסורא ואיהו עביד איסורא, ומאי עלה על דעת התרצן:
<b>ועלה</b> על דעתי לומר דס"ד דלר' מאיר הכותב שטר אירוסין לשפחתו דמקודשת, היינו אם אחרי כן שחרר אותה, ור' מאיר לטעמי' דס"ל בקדושין (דף ס"ג ע"ב) שיכול לקדש שפחה לאחר שתשתחרר, וחכמים ס"ל דאין אדם מקנה דבר שלא בא לעולם וא"כ אינו יכול לקדש שפחה לאחר שתשתחרר, וע"כ אינה מקודשת אבל עכ"פ כולהו ס"ל דלא אמרינן ששחררה מקודם, ומתרוייהו קא מקשה, וע"ז מתרץ כשרבו השיאו אשה דעביד לי' כבר מעשה אישות, ובאופן זה אמרי' דלא עביד איסורא ובודאי שחררי', אבל במה דפליגי ר"מ ורבנן כשכתב שטר אירוסין עדיין לא עביד איסורא, וקפריך מי איכא מידי דלעבדי' לא עביד איסורא, היינו דאמרי' מסתמא כבר שחררו ואיהו כשכותב שטר אירוסין לשפחתו לא אמרי' שכבר שחררה ורוצה לקדשה אף שעוד לא שחררה, ומתרץ דאין הכי נמי היכא דלא גלי דעתי' דלא שחררה, היינו אם קדשה סתם קאמרינן דמסתמא שחררה. אבל הכא מיירי דגלי דעתו שעוד לא שחררה מקודם מפני שיש בלשון הזה לשון שחרור דמשמע שעתה הוא משחררה, במה שמקדש אותה, ולדברי חכמים אין בלשון הזה לשון שחרור:
<b>אלא</b> שמרש"י ז"ל משמע דאף לפי הס"ד לא מקשה אלא מחכמים דאמרי אינה מקודשת ולא אמרי' שכבר שחררה מקודם, ולר"מ מקודשת דס"ל דמסתמא שחרה מקודם:
<b>אשר</b> על כן הנראה לענ"ד דר' יוחנן מקשה מחכמים דאמרי הכותב שטר אירוסין לשפחתו דאינה מקודשת, מפני שבודאי לא שחררה, ואיך אתה אומר שעבד שנשא בת חורין בפני רבו יצא לחירות מפני שחררו, ומתרץ כשרבו השיאו אשה, שרק כשעשה מעשה כזו יש הוכחה ששחרו, אבל אם רק כתב שטר אירוסין לשפחתו אין זו הוכחה ששחררה כל שלא נשאה, ומקשה כיון דבהשיא לעבדו אשה ישנה הוכחה ששחרו דלא עביד איסורא, א"כ דלדידי' נמי אם כתב שטר אירוסין לשפחתו יש ג"כ הוכחה דלא חפץ לעבוד איסורא דמסתמא מקדשה לישא אותה ויעבד איסורא, ומתרץ דאם קדשה סתם חזינן שחפץ הוא לישאנה, בודאי יש הוכחה דלא עביד איסורא מפני דאמרינן שכבר שחררה מקודם אלא הכא במאי עסקינן דאמר לה צאי בו והתקדשי בו, דמודה שלא שחררה מקודם, רק שמשחררה עכשיו בשטר קדושין זה, ר"מ ס"ל דבהקדושין יש גם שחרור, מדמקדשה לאשה בזה עצמה הפקיע העבדות ממנה והוה כמו הפקר, ור' מאיר לטעמי' בנזיר (דף ס"ב ע"ב) המפקיר עבדו יצא לחירות ואין צריך גט שחרור, א"כ חלין הקידושין, ורבנן ס"ל דאף דבמה שמקדשה יש הוכחה שאינו חפץ בשיעבודה, מ"מ ס"ל דהמפקיר עבדו צריך גט שחרור, ועדיין אין קדושין תופסין בה:
<b>וא"כ</b> מזה מוכח כהרב המגיד דרק אם יש הוכתה כזו שחפץ לישא אותה בנישואין אז אמרינן ששחררה מקודם, אבל אם בא עליה בלא קדושין אין כאן הוכחה ששחררה, דאיכא למימר דיצרו תוקפו:
<b>ובזה</b> לא תקשה מה שהקשה בהגה' מצפה איתן בגיטין (דף מ') וז"ל ולכאורה תקשה הא בשטר שחרור בעי זמן כמו שכתבו התוס' לעיל (דף י') ואילו שטר קדושין אין בו זמן כדאיתא ביבמות (דף ל"א) עכ"ל, וגם בהגה' פורת יוסף שם הקשה וז"ל ק"ל דהא לעיל (דף ט') קאמרי' אר"א ה"ט משום דלאו כרות גיטא הוא, ופי' הרי"ף ז"ל דכיון דיש להאדון זכות באותו השטר לא גיטא הוא, והרא"ש ז"ל פי' משום דבלשון שמשחרר אין להיות להאדון שום זכות ועי' בר"ן וברא"ש וא"כ האיך יכולה להיות בכאן משוחררת בלשון הרי את מקודשת לי, דהא יש להאדון זכות בשטר ובלשון עכ"ל, ולפי מה שכתבתי לא קשה, דמדויק בגמ' דאמר לה צאי בו והתקדשי בו, היינו דאין כאן שטר שחרור כלל, דהשטר הוא רק לקדושין גרידא, רק שאמר לה בפיו צאי בו, היינו במה שאני מקדשך זה מורה שאני מסיר ומפקיע השיעבוד שיש לי עליך ואני משחררך, ולר"מ דהמפקיר עבדו אין צריך גט שחרור, א"כ תיכף כשאמר צאי בו בזה הוא מפקיר שיעבודה ומשחררה, ואין כאן גט שחרור כלל שיצטרך בו זמן ושלא יהי' להאדון זכות בו:
<b>עוד</b> כתב מהרש"ל ז"ל שם בים של שלמה וז"ל ומ"ש המגיד משנה שמצא במכילתא ברייתא מבוארת וכך נוסחה שאין האשה וילדיה תהיה לאדוניה אלא לרבות הרב שבא על השפחה והוליד ממנה בנים שהולדות כמוה, ונ"ל דלק"מ דהתם בודאי איירי שלא שחררה, אבל לעולם בסתמא אוקמוה אחזקה דשחררה עכ"ל, ואיני מבין אם מיירי בודאי שלא שחררה מאי רבותא מהאדון מאינש דעלמא, ולמה הוצרך להשמיענו אי ידוע בבירור שלא שחררה, בשלמא אי איירי בסתמא הוצרך להשמיענו דלא אמרי' דמסתמא שחררה, אבל אי איירי בודאי שלא שחרה, מאי אולמא דהאדון מאינש דעלמא, ואולי יש לישב בגונא שהאדון בעצמו אומר שלא שחרה, ואז יש לומר שלא להאמינו מפני שאין אדם משים עצמו רשע, באופן זה איצטריך לריבויי דגם באופן זה בניה עבדים, אלא דתקשה מהמבואר באהע"ז סי' ט"ו סעי' י' בהגה' דאפילו אמר שכיון לשם זנות אינו נאמן דלפ"ז תקשה מהך מכלתא דמבואר דבבא על שפחתו הולד עבד:
<b>וראיתי</b> בספר ברורי המדות על מכילתא פ' משפטים שכתב וז"ל ובזית רענן תמה על הרי"ף והרא"ש שפסקו דהולד בן חורין היפך מהמבואר, ויתכן משום דאיתא בתו"כ מנין אתה אומר ישראל שבא על שפחתו וילדה בן מותר אתה לשעבדו עבד ת"ל אשר יהי' לך וגו', א"כ מצינו בזה תרי ריבויי חד וילדה לו ואידך אשר יהי' לך ואין ריבוי אחר ריבוי אלא למעט שאינו עבד עכ"ל. וגם בזה יש לעיין דא"כ היה מפורש בספרי דאתא למעט האדון שבא על שפחתו דהוה ריבויי אחר ריבוי ולמעט קאתי דלא הוה עבד, ושם בספרי איתא להפך שמותר אתה לשעבדו. ועוד הא הרמב"ן כתב בחי' לנדה (דף מ' ע"א) דהיכא דכל מיעוט ממעט דבר אחר לא אמרי' אין מיעוט אחר מיעוט אלא לרבות, והכ"נ גבי אין רבוי אחר רבוי אתא למעט אינו אלא היכא שהם מרבים דבר אחד, וכאן אינם מרבים דבר אחד, דבמכילתא מדייק מדכתב לאדוניה מדלא כתב לאדוניו, עיקר הריבוי הוא אם השפחה היא של אדון אחר שהולדות הם של אותו אדון, לא של האדון של העבד, ואם השפחה היא של העבד עברי שאז שייכים הלדות לו, ועי' מה שכתב בהתורה והמצוה משפטים, ובספרא יליף מאשר יהיו לך שישראל שבא על שפחתו שמותר לשעבדו לעבד, ולא אמרי' ששחררה ואסור לשעבדו, ועוד הא במכילתא ר' נתן הוא דדריש לה, והא בשבועות (דף י"ג ע"א) ובכמה דוכתי אמרי' דסתם ספרא ר' יהודה, וא"כ אותה דרשה שדריש ר' נתן מהאשה וילדיה דריש ר' יהודה מקרא אחרינא ואין כאן ריבוי אחר ריבוי:
<b>עוד</b> הביא הרב הנ"ל מתשו' הרמ"ע מפאנו סימן קט"ז שכתב לחלק בין יחדה לו ובין לא יחדה לו. וכתב המחבר הנ"ל ע"ז וז"ל וא"כ בנידון דידן לכו"ע חוששין לקדושין שהיא מיוחדת לו והיא בחזקת שימור מאחרים עכ"ל הנה אין כונת הרמ"ע מפאנו ז"ל שם בתשובתו שאם יחדה הוו קדושין רק כונתו היא שאז הולד יהי' נחשב כבנו, דאם לא יחדה אז אמרי' כשם שזנתה עם זה כך זנתה עם אחרים ואין הולד נחשב כבנו לפטור אשתו מיבום, אבל אם יחדה לעצמו וקיימא גבי' בחזקת שימור אז תולין הולד בו ונחשב כבנו, אבל לענין קדושין אין נפקותא בין יחדה ללא יחדה:
<b>ואף</b> אם נאמר דלפי הרמ"ע מפאנו ז"ל שכתב שכבר בטלה מחלקות א"כ לפי שיטת הגאונים שמצריכים גט היינו אם יחדה, זהו רק בסתמא אמרי' דקדשה, אבל אם יש הוכחה דאינו חפץ בקדושין של ישראל גם הגאונים מודים דלא צריכה גט, ובנ"ד הא מה שלא קדשה כדת מו"י והלכו רק בערכאות. זה מורה שאינו חפץ בקדושין כדמו"י כמו שכתבתי כבר בתשובתי:
<b>ומה</b> שדחה הרב הנ"ל וז"ל ועל סמך דברי הרבי"ש אלה יצא גדול אחד להתיר נשואי האזרחים בלא גט, כי גילו דעתם שאינם רוצים בדת ישראל, וכל זה יצא לו שלא ראה גוף דברי הריב"ש רק מה שמובא בשמו בב"י, דכיון דנשאו בחוקות עכו"ם אין לחוש לבעילותיו כמו שפירשו שאין רצונם בדת ישראל, ודימה מה שנשאו עפ"י חוק האזרחים להא דנשאו בחוקות הגוים הנזכר בשו"ע שהוא דעת הריב"ש, ובאמת אין דמיון זה לזה, דהריב"ש איירי מפורש באופן דנתקדשו ברצון מפי הכומר בבית במותיהם ועשו קיומים ושבועות בדת ע"ז, וכמו דמסיים שם וז"ל ובנדון זה ודאי אין לך פרוצים יותר מאלה ההולכים ברצון נפשם לפני עכו"ם עכ"ל. ואם הוא ראה לא ידע לעיין היטב ואין בדבריו כדי דיחוי, חדא דטעם זה שכתב הרב"ש שייך גם אם הולך בערכאות ואין מקדשה בדיני ישראל והריב"ש אינו מדייק דזה הוא דוקא מפני שהלך אצל הכומר, ועוד אי הוה נפקותא בין אם הלך אצל הכומר ובין אם הלך לערכאות לא כתב הב"י סתם שנשאה בחוקות העכו"ם דאיכא למטעי דאף שלא אצל הכומר ג"כ דינא הכי, ועוד הא הריב"ש מסיק וא"כ בנדון זה שבאר שתדון אשתו בחזקת הגוים הרי הוא כאלו אמר לה הרי את אשתי בביאה כדין בן נח כו', ועוד בב"נ אינה צריכה גט דאינן בתורת גיטין וכל שישלחנה הבעל מביתו או תמאן היא בו ותצא מביתו הרי היא כפנויה גמורה עכ"ל הריב"ש בתשובה שם, וכל זה שייך נמי אם נשאה בערכאות, ומה שכתב הוא בשם הריב"ש שעשו קיומים ושבועות בדת ע"ז אין זה בריב"ש:
<b>והא</b> שכתב הריב"ש אח"כ ובנדון זה ודאי אין לך פרוצים יותר מאלה הולכים ברצון נפשם לפני ע"ז להשתחוות שם ומעשיהם מוכיחים בפריצותם וקלותם עכ"ל, זה כתב עפ"י דעת הראב"ד שכתב שדברי הגאונים קיימין במוחזקים בכשרות שחזקה שלא יתפרצו בפני עדים לזנות א"כ בחשודים בפריצות עריות אין חוששין לקדושין, ועפ"י דברי הרמב"ם דאם משאר הדיוטות הוא ואין צ"ל אם היה מן המפקירים עצמן לכך כו' וע"ז כתב ובנדון זה אין לך פריצים יותר מאלה כו' אבל אין כונתו לחזק סברתו דנתקדשו לפני עכו"ם, שזה שייך גם בערכאות, וגם הרמ"א בסי' כ"ו סעי' א' כתב מומר לעכו"ם שנשא מומרת בנימוסיהן, ויצא לו זה מדברי הריב"ש אלה, משמע שגם הוא אינו מחלק בין שנשא לפני הכומר או בערכאות, וכבר כתבתי בתשובתי לדחות מה שכתב בתשו' בית אב ג"כ כדבריו שמפורש הוא בתשו' דרכי נועם שאף בערכאות דינא הכי וגם בתשב"ץ כתב סתם בחוקות העכו"ם וגם בתשו' הרידב"ז ח"א סי' שנ"א כתב מפורש דמי שנשא בערכאות שוב אינו רוצה בדת משה וישראל יע"ש:
<b>גם</b> מה שכתב בשם הרמב"ן שהביא הכ"מ בפרק א' הל' ד' מהל' אישות דביאת זנות היינו שפגעה ובעלה ולא יחדה לעצמו אבל בשפחתו שנמצאת תדיר אצלו ובחזקת שימור אפילו אם בא עליה בדרך זנות, אם יש עדים חוששין לקדושין עכ"ד, הנה הרמב"ן ז"ל ס"ל ביחדה דהוה פילגש, אבל לא חוששין לקדושין:
<b>ומה</b> שכתב שזה דעת הטור שפסק באהע"ז סי' ט"ו סעי' י' דאם בא אביו על שפחתו והוליד ממנה אחותו היא, עכ"ד, הנה הטור כתב בסי' קמ"ט באהע"ז דבאשה דעלמא לא אמרי' שבעל לשם קדושין ובסי' כ"ו כתב דאפי' אם יחדה אינה נחשבת כאשתו, א"ו דכונת הטור בסי' ט"ו היא דבבא על שפחתו אמרי' דשחררה והולד מתיחס אחריו, אבל לא אמרינן דקדשה:
<b>ובזה</b> יש לדחות גם מה שכתב לתרץ דברי הרא"ש שביבמות פ"ב סי' ג' מסכים לדברי רב נטרנאי גאון שהבא על שפחתו אמרי' דשחררה. ובגיטין פרק פרק הזורק סי' י"ג הסכים לדברי הרמב"ם דבאשה דעלמא לא אמרי' שבעל לשם קדושין, ותירץ דבפרק הזורק מיירי שלא יחדה לעצמו ובעל דרך מקרה, ע"כ אמרינן דלא קדשה, וביבמות מיירי ביחדה לעצמו ולכן אמרינן דקדשה עכ"ד. אך באמת לדברי הרא"ש א"א לומר כן, דהא הרא"ש ס"ל דאפי' יחדה לא אמרי' דקדשה כמבואר בתשו' הרא"ש כלל ל"ב סי' י"ג וכן הביא הטור בשמו באהע"ז סימן כ"ו:
<b>והנה</b> קושיא זאת כבר הקשה מהרש"ל ביש של שלמה ביבמות פרק ב' סי' י' ותירץ וז"ל וכ"ד הרא"ש אף שהסכים לדברי הרמב"ם בענין הקדושין, מ"מ הכא הסכים לדעת רב נטרונאי לא מטעמיה שאין אדם עושה בב"ז אלא דלא שביק התירא כו' עכ"ל. ואיני מבין מאי אולמא הא דלא שביק התירא מהך דאין אדם עושה בב"ז שרבים מהאחרונים כתבו דזה הוא ג"כ מפני דלא שביק התירא כו', ועוד הא בחולין (דף ד' ע"א) אמרי' גבי דלא שביק התירא דמטרח לא טרח, ובשו"ת חות יאיר ס' נ"ח כתב דהיכא דאית לי' פסידא לא אמרי' דלא שביק התירא. והכא הא אית לי' פסידא כשמשחרר שפחתו. ואף דיש לדחות דזה נאמר במומר לתיאבון, אבל בישראל כשר אף באית לי' פסידא לא שביק התירא ועביד איסורא. ועוד הא אסור לשחרר שפחה, ואף דמשום איסורא מותר לשחרר כמבואר בגיטין (דף ל"ח ע"א), הכא לא לעביד איסורא ולא ישחררה, ועוד הא בדברי הראשונים והרא"ש בכללם כתבו מפורש שהוא מטעם דאין אדם עושה בב"ז:
<b>והט"ז</b> באהע"ז סימן קנ"ו ס"ק א' הקשה ג"כ קושיא זאת ותי' וז"ל דשאני זנות דאינה אלא מדרבנן מה שאין כן באיסור שפחה שהוא מן התורה עכ"ל. והמגיד משנה פרק א' הל' ד' מהל' אישות כתב ג"כ דאיסורא דרבנן כולהו אינשי לא זהירי בי'. ויעי' בהגה' מל"מ פ"ד הל' י' מהל' מלוה ולוה, ולפי זה י"ל דזה הוא טעמו של הרמב"ם שחולק על הגאונים וס"ל דגם בבא על שפחתו לא אמרי' ששחררה משום דס"ל דאיסור שפחה היא מדרבנן כמבואר בפרק י"א מהל' איסורי ביאה, ובדרבנן לא זהירי, ואפשר עוד לומר בטעמו, כיון דטבילת עבד כשיוצא לחירות צריך שלשה כמו שכתב בפרק י"ג הל' י"ב מהלכות איסורי ביאה, ולפי דבריו זהו אפילו בדיעבד, שכתב שבו תהיה גרותו ויהיה כישראל, ואי נימא דשחררה הלא צריך שלשה בשעת טבילה ומי יימר דמזדקקי לי' בי' תלתא, כדאיתא בקדושין (דף ס"ב ע"ב):
<b>אלא</b> דבדברי הרא"ש אפשר לומר דלהכי באשה דעלמא ס"ל דלא אמרינן אין אדם עושה בב"ז, משום דס"ל בכתובות פ"ק סי' י"ב דפלגש מותר להדיוט, ועי' בב"ש סי' כ"ו ס"ק ב', וא"כ אפשר דאף אם אינו מקדשה אינו עושה עבירה, אבל בשפחה כיון דעושה עבירה אמרינן דשחררה, וכן ראיתי בקרבן נתנאל בגיטין פרק ח' סי' י"ג שתירץ ג"כ דאף דבפנויה ס"ל להרא"ש דלא אמרי' הך דאין אדם עושה בב"ז, אבל בשפחה דיש בה איסור משום נשג"ז אמרי' דשחררה דבכה"ג אמרינן דאין אדם עושה בב"ז. ונ"ל עוד דגבי שפחה יש עוד סברא שאדם רוצה שיתיחסו בניו אחריו ולא יהיו עבדים, ומזה הטעם אמרינן דשחררה והבנים יתיחסו אחריו וחזקה דאין אדם פוגם את בניו:
<b>ומה</b> שהביא בשם הגאון בעל אור שמת בפרק י' הל' י"ט מהל' גירושין שכתב לפי דברי הרמב"ם אף אם היא נדה ג"כ אמרו דלשם קדושין בעל, בזה אזיל בתר אפכא, דלדברי הגאון בעל אור שמח אליבא דכו"ע אין כאן קדושין בנ"ד, שהוא כתב דלשיטת הרמב"ם דרק באשתו שגירשה אמרי' אם נתיחד עמה יש לחוש לקדושין, אין זה הטעם משום דאין אדם עושה בב"ז, דלשיטתו לא אמרי' טעם זה כלל, רק באשתו שגירשה אמרי' שמתחרט על הגט ורוצה לקנותה שנית. אבל באשה דעלמא לא אמרינן דאין עושה בב"ז מפני האיסור. וא"כ בנ"ד לשיטת הרמב"ם אין כאן חשש קדושין מפני שאדם עושה בב"ז באשה דעלמא. ולשיטת הגאונים דאין אדם עושה בב"ז ומפני האיסור יש לחוש שקדשה, הא לדידהו כיון דעבר על איסור חמור כשהיא נדה תו לא איכפת לי' במה דפש איסורא דזנות, כמו שמפורש שם באור שמת:
<b>ובמה</b> שחקרו האחרונים אם בביאת איסור ג"כ אין אדם עושה בב"ז וכתב וז"ל הגאון רש"ק בח"ש אהע"ז סי' ל"ג סעי' ב' דעתו ג"כ דגם בביאת איסור אמרי' חזקה אין אדם עושה בב"ז וקונה. והביא ראי' מתוס' קדושין (דף ד' ע"ב) ד"ה מעיקרא דדינא, דהוי מצי למיעבד ק"ו משפחה כנענית שאינה נקנית בביאה ונקנית בכסף אשה שנקנית בביאה אינו דין שנקנית בכסף, ואי נימא דביאת איסור אינה קונה מה זה ק"ו משפחה כנענית שאינה נקנית בביאה דהתם הוה ביאה באיסורא ובאשה דהיתר היא משו"ה נקנית בביאה, וע"כ צ"ל דביאה דאיסורא נמי קונה ואף על פי כן שפחה כנענית אינה נקנית בביאה א"כ א"ש הק"ו עכ"ל. והנה ספר חכמת שלמה להגאון רש"ק ז"ל לא ראיתיו, אך לפי מה שהביא קושיתו לא קשה כלל, דהנה זה ברור שאם חפץ לקנות בביאת איסור דהוה קדושין, דהא חייבי לאוין תופסין קדושין, וא"כ בשפחה אף דהוה ביאת איסור, אם כונתו לקנות אותה בביאה, ואם היה הדין שיש תנין ביאה בשפחה, אז קנה אותה בזה, רק שמצד הדין אין קנין ביאה בשפחה כנענית, ואין זה ענין כלל למה שחקרו להיכא דאמרי' אין אדם עושה בב"ז, דהתם לא ידעינן בבירור דחפץ לקדשה, רק כדי דלא ליעבד עברה ותהי' ביאת זנות אמרינן דעתו שמקדשה בביאה זאת. א"כ היכא דסוף סוף עביד עברה אם היא ביאת איסור אמרי' כיון דעביד איסורא ולא אכפת לי', איך נאמר דמקדשה כדי שלא יעבד איסורא, אבל היכא דידעינן בבירור שחפץ לקדשה בודאי הוה קדושין אף בביאת איסור:
<b>גם</b> מה שהביא משער המלך בקונטרס חופת חתנים סי' ט' מהתם ג"כ אין ראי' כמו שכ"ל, דאף דביאה דאיסורא קני' היינו היכא דידעינן בבירור שחפץ לקנות בביאה זאת, אבל אי לא ידוע בבירור אמרי' מדלא קפיד אאיסורא מסתמא לא קפיד לקדשה:
<b>עוד</b> מה שכתב בשם תשו' הרד"ך בבית כ' חדר ה' להוכיח מדברי הרמב"ם דבאשתו שגירשה לא הזכיר שרק בכשרים אמרי' שבעל לשם קדושין, משמע דבאשתו לא בעינן כשרים עכ"ד. הנה דיש לדייק בדברי הרד"ך ז"ל, דהא במקדש בפחות משוה פרוטה או במלוה כתב דרק בכשרים אמרינן דבעל לשם קדושין, אבל באינם כשרים לא אמרי' בהו חזקה דאין אדם עושה בב"ז אף אם מיחדה לו, ואמאי בנידון דינו דלא הוה קדושין כלל אמאי נימא היכא דמיחדה דכיון דמחזיקה לאשתו אף באינו כשר אין עושה בב"ז דבשלמא באשתו שגירשה אפשר לומר לפי מה שהסביר באור שמח אין הטעם בזה מפני שאין אדם עושה בב"ז רק שמתחרט על הגט, אבל היכא דלא הוה קדושין כלל אמאי לא נימא באינם כשרים שאין חוששין לעשות בב"ז, והרד"ך בעצמו כתב בבית כ"ד חדר א' שחוזר בו מפסק זה, אף שהוא מטעם אחר:
<b>ובעיקר</b> הך מלתא יש להבין הא הרד"ך בעצמו כתב בבית ט' חדר ח' שכל שמיחד לו אשה להיותה לו לבדו אעפ"י שהוא בא עליה בלא כתובה וקדושין ואינו אוסרה על אחרים אין כאן בעילת זנות. ולא אמרו דגמר ובעל לשם קדושין מטעמא דחזקה אין אדם עושה בב"ז אלא באותה שאנו רואים שדעתו לקחת אשה שתהיה' אסורה לכל אדם ולא שתהיה לו לפלגש, כגון במקדש על תנאי או בפחות משוה פרוטה וכיוצא בה, או שבעל אשה שכבר היתה מקודשת ואסורה לאחרים, שבכל אלו גלה הבעל את דעתו שאיננו חפץ בה אלא א"כ תהיה אסורה לכל אדם עכ"ל. וא"כ לפ"ז לא שייכת כלל הך חזקה דאין אדם עושה בב"ז, דהא לדידי' בפנויה אין ב"ז כשמיחדו לו לבדו. וכן מסיק בתשו' מהרשד"ם אהע"ז סימן רל"ב יע"ש:
<b>גם</b> הביא דברי מהרי"ט צהלון ז"ל בראובן שגירש את אשתו ונתחרט באהבתו אותה כו' ואחר זמן בא שנית לביתה בליל יוה"כ ונתיחד עמה ורצה לומר דלא אמרינן בזה חזקה שאין אדם עושה בב"ז. ואח"כ מסיים וז"ל הכלל העולה מדברינו שאם נתיחד עמה והעדים מבחוץ ולא ראו מעשיהם, כי ראו רק פריצות כמו חבוק ונשוק ולא ראו שבעלה, מסתמא צריכה גט, אף שהיה ביוה"כ שזה פריצות גדולה עכ"ל. הנה בדבריו יש ערבובי', שבתשו' מהרי"ט צהלון ז"ל כתב אפכא שאם ראו רק חבוק ונשוק ולא בעלה אז אינה צריכה גט אך אם לא ראו כל מעשיהם, א"כ אפשר שבעלה, והן הן עדי יחוד הן הן עדי ביאה. אך מה שהבין מדברי מהרי"ט צהלון שרק רצה לומר דלא אמרינן בזה חזקה שאין אדם עושה בב"ז מפני שהיה ביוה"כ, אך במסקנא ס"ל דגם אם בעל אמרינן חזקה זאת אף שהיה באיסור ביוה"כ, אין הדבר כן, דז"ל שם דאפילו תימא שבעל לאו כלום היא, דלא אמרי' שאינו בועל בעילת זנות אדם רשע שבועל ביוה"כ ועובר על דברי חכמים, אע"ג דיש לבעל דין לחלוק ולומר דלא נתנו חכמים דברים לשיעורים אלא דבכל גונא הן הן עדי יחוד הן הן עדי ביאה, תדע דהא לא חלקו חכמים אם היתה בימי נדתה ונתיחד עמה דאינה צריכה גט דליכא למיחש שמא בעל, כיון שהיא נדה וכיון שלא חלקו חכמים משמע דבכל גונא בעי גט, הא ליכא למימר, דאנא אמינא דהתם נמי דינא הכי הוא, אלא שלא הוצרכו חכמים לפרש עכ"ל מהרי"ט צהלון ז"ל, הרי דמסיק דהיכא דעביד איסורא לא אמרינן גבי' הך חזקה:
<b>ומה</b> שמסיק דאם נתיחד עמה והעדים מבחוץ ולא ראו כל מעשיהם א"כ אפשר שבעלה, מסתמא צריכה גט, לא על הך יחוד של יוה"כ קאמר, רק על היחוד שהיה מקודם בפעם הראשונה, כמפורש בתשובה:
<b>עוד</b> מתאמץ הרב הנ"ל להוכיח שבמה שמכניסה לביתו ודרים יחד אפילו עדי יחוד לא צריך דכיון שדרים יחד אנן סהדא שבעלה, ובזה הוא כמקדשה בעדים והביא כל דברי הגאון בעל משכנות יעקב בחלק אהע"ז סי' ל"ט שהביא דעת הרא"ה והרבה ראשונים שסברי כותי', ואמינא על זה רבותא למחשב גברי. הא הרמב"ם בפרק ז' הל' כ"ג מהל' אישות ס"ל דצריך עדים והראב"ד שם ס"ל דגם במקדש על תנאי צריך עדים, וכן הוא דעת הסמ"ג בהלכות קדושין ורבינו ירוחם נתיב כ"ב חלק א' והטור והמחבר והרשב"א בשיטה מקובצת כתובות (דף ע"ד) ובשלטי גבורים בכתובות פרק המדיר, וכן כתב הרא"ש בפרק המדיר סוף סימן י"א ובתשו' הרד"ך בית כ' חדר ו' ובמרדכי קדושין פרק האומר סימן תקל"ד בהגה' בההיא דהמקדש בע"א בשם ר' ברוך דהא דאמרי' בכל דוכתא ובפרק המדיר אין אדם עושה בב"ז ובועל לשם קדושין איירי שיש שם עדי יחוד:
<b>והנה</b> לפי מה שהוכיח במשכנות יעקב דלהרמב"ן אם דרים יחד אין צריכים בעדי יחוד, דאנן סהדי שבעל והוה קדושין א"כ לפי מה שכ' הכסף משנה בפ"א הל' ה' מהל' אישות דהרמב"ן ס"ל דפלגש מותרת להדיוט היכי משכחת לה, דכיון דדרים יחד ואנן סהדי שבעל אותה א"כ הוה אשתו והרמב"ן כתב בפירושו פ' חיי שרה דפלגשים הן בלא קדושין. וא"כ כיון דלא בעי עדי יחוד רק דאנן סהדי שבועל אותה והוה קדושין א"כ היא אשתו ואינה פלגש:
<b>אשר</b> על כן נראה לענ"ד דהם אמרו רק בגונא דנחית לקידושין, אף דמצד הדין לא הוה קדושין גמורים, מ"מ הא חזינן דרוצה באישות עפ"י ד"ת, וא"כ לזה מהני הא דאנן סהדי שמסתמא חפץ לגמור הקדושין עפ"י דין, ואף בלי עדי יחוד אמרי' דמסתמא בועל לשם קדושין, אבל אי לא נחית כלל לקדושין של ישראל בזה לא אמרינן דאנן סהדי דמסתמא בועל לשם קדושין, דהא חזינן דעד עכשיו לא חפץ בקידושין, וכזה מורין דברי הרב המאירי בספר בית הבחירה ביבמות (דף ק"י) וז"ל אבל כשהגדילה ובעל או שנתייחדה עמו, שכל באשתו יחוד כביאה עכ"ל. והיינו שהיא אשתו בקדושין אף שאינם גמורים מסתמא אמרי' דבועל לשם קדושין. ומה שהביא ג"כ מתשו' עין יצחק סימן מ"ז שכתב דגם אם יש עדים אף פסולים או קול שהוחזקו לאיש ואשתו אין דעתו מסמכת להתיר. אין, זה ענין כלל לנ"ד. דשם לא דיינינן אם היו קדושין בוואראנעז, רק מטעם שהוחזקו שם לאיש ואשתו יותר משלשים יום ומשעה שבאו שם היו בחזקת איש ואשתו והו כגונא דהירושלמי שבאו ממדינת הים, ולזה מהני אף עדים פסולים להחזיקם לאיש ואשתו, אבל היכא דלא דיינינן מצד חזקה, כגון שברור שלא היה קדושין אם דיינינין על קדושין לא מהני עדות פסולים וכבר הארכתי בתשובתי בזה:
<b>ומה</b> שכתב הרב הנ"ל בחוברת הנ"ל להקשות על עצם הא דאמרינן אין אדם עושה בב"ז דהוא מטעם חזקת כשרות דלא שביק התירא ועביד איסורא וז"ל ולכאו' קשה דהא כתב המחבר ביור"ד סימן ב' סעי' ד' מומר לתיאבון ששחט בינו לבין עצמו ויש עמו סכין יפה ושאינו יפה ואומר ששחט ביפה נאמן, ואפי' נמצא בשר בידו אם יש מומחין בעיר נאמן לומר מומחה שחט לו. וכ' הש"ך בס"ק י"ד והביא בשם רבינו ירוחם דזה דוקא אם היה באותו יום בשר שחוטה כל כך בזול כמו נבלה בכה"ג אמרינן לא שביק התירא ואכיל איסורא. אבל אם בשר שחוטה אינה כל כך בזול כמו בשר נבילה אינו נאמן, דכיון דאיכא הפסד ממון לא שייך לומר לא שביק התירא ואכיל איסורא. לפ"ז קשה על הרמב"ם היאך כתב דטעמא דהך חזקה דאין אדם עושה בב"ז הוא משום לא שביק התירא ועביד איסורא דהא בידו לעשותה בעילת מצוה הא אם יקדשנה הו"ל הפסד ממון דהא יתחייב בשאר וכסות ובכה"ג לא שייך לומר שביק התירא, ותירץ דלא קשה דהא יכול אח"כ לגרשה ויהי' פטור מהחיובים עכ"ל, ולפי דבריו בזמננו שיש חדר"ג שלא לגרש בע"כ א"כ אינו יכול לגרשה, לפי זה אין לומר הך חזקה דאין אדם עושה בב"ז דהא אית לי' פסידא, אלא דבאמת אין כל פסידא בזה דאף שיתחייב בשאר וכסות, הא מרויח דמעשה ידיה שלו ואוכל פירות מנכסי מלוג דידה, ועי' יבמות (דף קי"ג ע"א) אלו רצה שפחה לשמשו מי לא זבנינן לי' וכ"ש הכא דאיכא תרתי:
<b>ובפשיטות</b> לא קשה דהא מטרח לא טרח אמרי' בחולין (דף ד' ע"א) רק במומר לתיאבון. אבל בישראל כשר לא אמרי' דהיכי דאית לי' פסידא שביק התירא דישראל כשר אף היכי דאית לי פסידא לא שביק התירא ועביד איסורא, ועיין במעדני יו"ט ברא"ש חולין פ"א סימן ו' ס"ק ר':
<b>והנה</b> הרב בחוברת הנ"ל עמד עלה דאם במיוחדת לו היא אשתו לכל דבר, אף דלא הוו קדושין, א"כ היכא משכחת לה פלגש, וכתב וז"ל דפלגש שפחה היא וזהו טעמו של הרמב"ם האוסר פלגש להדיוט משום איסור עבדות ולא משום זנות, דאי הוא משום זנות היתה אסורה גם למלך. ורק עבדות הותרה למלך עכ"ל ואיני מבין היכן מצינו איסור משרתת אצל ישראלית שתאסר מטעם עבדות, והא פלגש אף דמשמשת את הבית כמו שכתב הראב"ד בפרק א' מהלכות אישות. הא יכולה לעזוב את בעלה בכל עת שתרצה ואין עליה שום שיעבוד עבדות שאין יכול לעזוב את אדונו כשירצה, ועוד הא גם אשה מחויבת לשמש את בעלה, כמבואר בכתובות (דף ס"א) ולא מצינו שלהנך המתירים פלגש שיתנה עמה דוקא שתהא משמשת את הבית, רק שדרך העולם הוא כך. אבל גם אם לא התנה עמה להיות משמשת את הבית, אם היא מיוחדת לו בלא קדושין גם אז דינה כפלגש, בתשב"ץ חלק ג' סימן מ"ז כתב וז"ל וכן אם נשאת בחוקות העכו"ם הרי היא אצלו כפילגש ואין לחוש כלל לבעילותיו שאין בעילותיו דרך אישות עכ"ל. והרי כשנשאה בחוקות העכו"ם לאשה ולא התנה עמה שתהא כשפחה לשמשו, ומ"מ כתב דהרי היא אצלו כפלגש, וכן הוא בתשובת הרמב"ן ז"ל שהשיב לרבינו יונה ז"ל וז"ל שאלת בענין הפלגש מה דעתי. מה ספק יש בה דודאי מותרת היא, כיון שיחדה לעצמו, שלא נאסרה אשה בזנות לישראל אלא ממדרש ר' אליעזר בן יעקב נמצא אח נושא אחותו ואב נושא בתו ועליו נאמר ומלאה הארץ זימה. אבל כשכנסה לביתו והיא מיוחדת וידועה לו בניה נקראים על שמו ומותרת עכ"ל. ולא כתב שצריך להתנות עמה שתהא משמשת את הבית. וכן משמע מתשו' הרד"ך ז"ל בית ט' חדר ח' שאף שאם החזיקה בתור אישות אם נתברר הדבר שלא היתה אשת איש כתב ג"כ שהרי היא כפלגש. והר"ן בתשו' סימן ס"ח כתב וי"ל שהפלגש המיוחדת לאיש אחד אינה נקראת מזנה שהרי מותרת היא עכ"ל ולא כתב שפלגש צריך להתנות עמה בפי' שתהא משמשת. ובתשו' הריב"ש סימן ו' שמיירי שלקח אותה לאשה בערכאות ולא למשרתת. ואעפ"כ כתב שהיא אצלו כפלגש בלא קדושין, והב"ח באהע"ז סימן קנ"ז עלה דתשו' מהראי"י שכך נהגו להתנות אם הבעל יש לו אח מומר שיקדש ויבעול ע"י תנאי שאם ימות בלא בנים שיתבטלו הקדושין וכתב וז"ל וגם לא נקראו בעילותיו בעילות זנות, שהרי היא אשתו ומיוחדת לו כל ימיו והויא למפרע כפלגש דשריא כו' עכ"ל. והרי לא לקחה להיות משמשת את ביתו ואעפי"כ הויא כפלגש:
<b>ובספר</b> שאילת יעבץ חלק ב' סימן ט"ו האריך בענין פלגש, ולא ביאר ג"כ דזו היא דוקא אם התנה עמה שתהי' משרתת ואם לאו כיון שהיא מיוחדת לו הרי היא אשתו. ובשו"ת צמח צדק להגאון מהר"ם מלובוויץ ז"ל, אהע"ז ח"א סימן קל"ח באחד שייחד לו אשה בלא קדושין וייחד לה בית והיה נכנס ויוצא בביתה, וחקר אם צריכה ממנו גט, ולא חקר אם יש לה דין פלגש מדלא היתה משמשת בביתו, דהא ייחד לה בית לעצמה, משמע דאין זה עיכוב לדין פלגש:
<b>והנה</b> אף לדברי האוסרים פלגש להדיוט, ידוע שכל אלה ההולכים לשאת אשה בערכאות ואינם מקדשים כדת משה וישראל, אינם חוששים כלל לעבור על איסורים ובועלים נדות ולגבי דידהו א"א כלל לומר הך חזקה דאין אדם עושה בב"ז:
<b>אחרי</b> כתבי כל אלה, בא לידי חוברת קול תורה מירושלים עה"ק ת"ו מחדש ניסן תרצ"ו וראיתי שם תשובה מהרב הגאון הצדיק ר' זאב טווערסקי ז"ל מראחמיסטריווקא שהסכים לכל מה שכתבתי בענין זה:
<big>סימן</big> <big>י"ט</big>
בע"ה יו"ם ג' מ"ו אייר תר"ץ, לפ"ק ברוקלין. לידידי הרב הגאון החריף ובקי ר' יהושע בוימעל שליט"א, רב בברוקלין
<b>ע"ד</b> המעשה הרע שבחור אחד לקח אשה שברחה מבעלה והלכו למקום שאין מכירין אותם ונשאה בחופה וקידושין ודרו ביחד. וכשנודע הדבר למשפחת הבחור מחו בכל תוקף ואז קבלה האשה גט פטורין מבעלה, והגט היה חדש ימים אחרי החופה והקידושין של הבחור ועתה יש לחקור אם מותרת היא להבחור או אסורה לו דכשם שאסורה לבעל כך אסורה לבועל, אך הבחור והאשה אומרים שלא בא עליה טרם שקבלה הגט מבעלה
<b>כבר</b> אמרתי לכת"ר שזה מפורש בתשו' הרשב"א שהביא הבית יוסף באהע"ז סוף סימן י"ז שנשאל על עובדא כיוצא בזה ואסרה. דהא משנה שלמה שנינו ביבמות (דף פ"ז) האשה שהלך בעלך למדינת הים ונשאת ואח"כ בא בעלה תצא מזה ומזה, ואין לחלק דהתם בדינו של הרשב"א משמע דלא ידע שמעון מזה שכבר נתקדשה לראובן ולהכי שייך לומר דהן הן עדי יחוד הן הן עדי ביאה, דאין לחלק בזה, דגם התם בדינו של הרשב"א, הא האשה ידעה דנתקדשה, ולפי מה שכתב המשנה למלך בפרק, י' הל' י"ק מהל' גירושין דגם באשה אמרי' דאין אדם עושה בעילתו בעילת זנות, ואף אם נתיחד עמה אם יש איסור בדבר לא שייך לומר דבעל בעילת איסור, וא"כ אם אתה אומר אם ידע שהוא א"א לא בעיל לה, הא היא ידעה גם בעובדה דהרשב"א ואפילו הכי אסורה:
<b>וטעמא</b> דמלתא הוא, דהא באשה שהלך בעלה למדינת הים ואמרו לה מת בעלך ונשאת שתצא מזה ומזה, אפסקא הלכתא באהע"ז סימן י"ז סעיף נ"ו דאפילו לא נבעלה ג"כ תצא מזה ומזה, וא"כ אף אם נימא דהיכא דידע שהיא א"א לא יבא עליה, הא נשואין בלבד אוסרין אף אם בודאי לא בא עליה, ופשוט הוא דהכל יודעים כלה למה נכנסה לחופה, וכיון שנשאה בחופה וקידושין, זו בלבד אוסרה אף אי לא בא עליה, וגם בתשו' הריב"ש סימן תק"ח היתה ג"כ מזידה כשנשאה בעלה השני ופסק הריב"ש דתצא מזה ומזה אם נכנסה לחופה ולא נבעלה, דהנשואין לבדן אוסרין אותה כמו שנבעלה. וכן כתב מפורש בחי' הריטב"א יבמות דף פ"ז ע"ב וז"ל ואפי' נכנסת לחופה ולא נבעלה תצא מזה ומזה, פי' שהחמירו עליה לעשותה כאלו זנתה במזיד שהיא אסורה לבעל ולבועל עכ"ל:
<b>ותדע</b> שכן הוא דהא הרשב"א ס"ל כהרמב"ם בפרק י' הל' י"ט מהל' גירושין שרק באשתו שגרשה ובמקדש על תנאי אמרי' היכא דבא עליה אין אדם עושה בב"ז עי' בהרב המגיד שם ובפרק ד' מהל' נחלות, וכן הביא בתשו' מהר"ם אלשקר סימן ג', וכן הוא מפורש בתשו' הרשב"א המיוחסות להרמב"ן סימן קל"ה. אבל באשה דעלמא אף אם נתייחד עמה אין חוששין שבא עליה, ואיך אסרה הרשב"א על השני, אלא ודאי משום דנשאת שאני, דהיא אסורה לו בודאי וחזקה שבא עליה שהכל יודעים כלה למה נכנסה לחופה וכמו שכתבתי לעיל:
<b>והנה</b> מכבר כתבתי בתשובה שהשבתי עלה דכתב במשנה למלך פרק י' מהל' גירושין בשם הרדב"ז שאם פרסה נדה ונתיחד עמה בפני עדים לא חיישינן לה דמסתמא לא עברו על איסור כרת ואפי' ראינו שנבעלה אין חוששין שמא לשם קידושין בעל, דהא לא שייך אין אדם עושה בב"ז דמאן דעבר על איסור כרת לא חש לבעילת זנות, וראיתי בספר אבני מילואים אהע"ז סימן ל"ג ס"ק א' שכתב וז"ל ומצאתי שהרשב"א אינו סובר כן. ע"ש בתשובה סימן קפ"א ז"ל שאלת רחל באה ואמרה פנויה אני ונתקדשה לשום פלגש בלא כתובה ושהתה עמו כמה ימים ונתיחדה עמו, ואח"כ נודע בעדים שכבר נתקדשה לראובן זה שנים ואחר כל זה נודע שהביא לה אחיה מראובן בעלה הראשון גט לאחר זמן קידושי שני מה יהי' הדין. תשובה, אשה זו צריכה גט בין מראשון בין משני כו' דאשה זו כיון שנתיחדה עמו אחר הקידושין הן הן עדי יחוד הן הן עדי ביאה כו' זו שמתחילה לא נתקדשה וכל כיון שידע זה השני שיש עדים שנתקדשה כבר לראובן וראה הגט ביד האשה שגרשה ראובן יודע הוא שאין קידושין תופסין בא"א וגמר ובעל אחר גירושי ראשון לשום קידושין כדאמרי' בקטנה היכא דבעל אחר שגדלה ועמדה ונתקדשה לשני אינה צריכה גט משני כו' ואעפ"י שאסורה לו מונטמאה נטמאה, מ"מ קידושין תופסין בה מן התורה ומה שטען זה המקדש שלא נתיחד עמה לשום נשואין ולפיכך רשאי הוא לכנוס, אין ממש בטענותיו, כמו שאמרנו שהיחוד הוא כביאה וע"ש כו'. ומבואר דאפי' לא ראינו שנבעלה אפי"ה כין דקידושין תופסין בה אין אדם עושה בב"ז וגמר לשום קידושין. וא"כ בנדה נמי דקידושין תופסין בה אמרי' אין אדם עושה כו' וגמר לשם קידושין ואפי' לא ראינו אלא היחוד אמרי' הן הן עדי יחוד כו' ודלא כהרדב"ז עכ"ל:
<b>ולענ"ד</b> נראה דאין מזה ראי' דהרשב"א פליג על הרדב"ז בזה. דהנה בדינו של הרדב"ז שהביא המל"מ צריכין אנו לומר שני דברים, חדא דהן הן עדי יחוד והן הן עדי ביאה להורות שנבעלה, ושנית צריכין אנו לומר מכיון שבא עליה אמרינן ג"כ חזקה אין אדם עושה בב"ז, וא"כ בא עליה לשם קדושין, וקאמר הרדב"ז, כיון דהא דאנן אמרי' דבא עליה לשם קידושין הוא רק מטעם חזקה דאין אדם עושה בעילתו ב"ז, א"כ היכא דנעשה בעבירה לא אמרינן הך חזקה. חדא דמסתמא לא יעבור על איסור כרת, ואף היכא דעבר על איסור כרת דהיינו שראינו שנבעלה, לא שייך גבי' לומר אין אדם עושה בב"ז. דמאן דעבר על איסור כרת לא חש לבעילת זנות. אבל בנידון של הרשב"א לא צריכין לומר הך חזקה דאין אדם עושה בב"ז ובא עליה לשם קידושיו. דהך חזקה מצרכינן לומר רק היכא דלא ידעינן בבירור שחפץ לקדשה ולכונסה בתור אישות. אבל היכא דידוע בבירור שחפץ הוא לקדשה בתור אישות, אז לא צריכין לדון מטעם חזקה. ולפ"ז בנידון של שהרשב"א לא מטעם חזקה אנו דנין. דהתם הרי ידעינן בבירור שהוא חפץ לכונסה ולהחזיקה לאשה, א"כ חזינן דהך איסורא שאסורה לבעל אסורה. לו להבועל, לא חייש. אבל לקדשה הוא חפץ. כמבואר בפירוש בדברי הרשב"א ועיין בב"י אהע"ז סוף סימן י"ז. והתם רק הן הן עדי יחוד והן הן עדי ביאה אמרי' אבל להך חזקה דאין אדם עושה בב"ז לא צריכין כלל, דאם בא עליה אז בודאי בא עליה לשם קידושין. כיון דרוצה עתה לכונסה בתור אישות, וכיון שהוא רוצה בפירוש לשם אישות לא שייך לומר דמאן דלא חש אהך איסורא לא חש נמי לבעול בזנות דהא קאמר בפירוש שרוצה בה באישות לא בזנות, ולא אמרי' דמסתמא לא יעביד איסורא ויבא עליה. דהא חזינן דהך איסורא רוצה הוא לעבור, דהא חפץ הוא לכונסה עכשיו אף שאסורה לו:
<b>ולפ"ז</b> כתב הרשב"א דהא דכנסה מקודם שקבלה הגט מהראשון בזה אמרינן הן הן עדי יחוד הן הן עדי ביאה ובודאי בא עליה אז כיון שכנסה לשם אישות ונאסרה עליו מונטמאה ונטמאה ואח"כ כאשר קבלה גט מהראשון וגם אז נתיחדה עמו אמרינן ג"כ הן הן עדי יחוד הן הן עדי ביאה ואף שעביד איסורא, מ"מ חזינן דאינו חושש אהך איסורא מדרוצה לכונסה עכשיו בתור אישות, דלהא חזינן דחושש, וא"כ אמרי' כיון דידע דקידושין הראשונים לא תפסי בא"א, גמר ובעל עכשיו לשם קידושיו. אבל היכא דלא ידעינן דהוא חפץ באישות באיסורא ורק מטעם חזקה דאין אדם עושה בב"ז, אמרינן מאן דלא חש איסורא לא חש נמי לבעול בזנות:
<b>ותדע</b> שכן הוא, דהא הרשב"א ס"ל כהרמב"ם שרק באשתו שגרשה ובמקדש על תנאי אמרי' דאין אדם עושה בעילתו ב"ז, כמו שכתבתי לעיל, א"כ הגע בעצמך אם אחד זנה עם א"א ונאסרה על הבועל, ואח"כ גרשה בעלה ונתיחדה עם הבועל שבא עליה בעדי יחוד, האם נאמר אליבא דהרשב"א דחזקה דא"א עושה בב"ז ונתקדשה לו, הרי הרשב"א ס"ל דלא אמרי' הך חזקה אף בביאת היתר ומכל שכן בביאת איסור. א"ו טעמי' דהרשב"א הוא, מפני שרואים שרוצה לכונסה בתור אישות ואינו חושש על האיסור, בזה חייש הרשב"א שבא עלי' לשם קידושין אבל בגונא דהרדב"ז אפשר דגם הרשב"א מודה:
<b>ועוד</b> הא הרשב"א בחידושיו בגיטין (דף פ"א) תירץ על דברי התוס' ד"ה ב"ש סברי כו' ואע"ג דביבמות פרק ב"ש כו' דב"ש לטעמייהו דלא יגרש כו' מצא בה ערות דבר ומזוהמת בעיניו, ולפ"ז ליכא למימר אין אדם עושה בב"ז, דהא אסירא לי' יע"ש. וא"כ לכאו' זה הוא ההפך ממה שכתב בתשובה דאף דאסורא לי' מ"מ קידושין תופסין, א"ו דהתם שאני דחזינן דחפץ לכונסה לשם אישות לא צריכין בזה לטעמא דאין אדם עושה בב"ז, אלא אי בעיל, בודאי הוא לשם קידושין כיון שמפרש שרוצה לכונסה:
<b>והא</b> הרדב"ז בעצמו שם בתשו' סוף סימן שנ"א כתב וז"ל ומ"מ אם אמר לעדים אני מתיחד כדי לבעול לשם קידושין כו' אפי' בעל סתם הויא מקודשת ודאי עכ"ל והיינו אף שהיא בנדתה, כיון דגלי דעתי' דלא אכפת לי' בהך איסור וחפץ לקדשה לשם אישות הוה קידושין:
<b>וא"כ</b> כיון דגם לגבי הבעל אמרינן מדרוצה לכונסה הא הא חזינן דאינו חייש אהך איסורא דכשם שאסורה לבעל כך אסורה לבועל, א"כ גם לגבי דידה מדחזינן דנכנסה לחופה וקידושין אף דידעה דאסורה, מ"מ הא חזינן דלא אכפת לה הך איסורא, ובודאי עבדה איסור מדנכנסה עמו לחופה, וכן הוא בנ"ד לגבי דידי', אף דידע מהאיסור, מ"מ כיון דנשאה בחו"ק בודאי בא עליה ואסורה לו:
<b>והנה</b> באשת איש שנשאת לאחר ולא נבעלה, אם נימא דהנשואין לבדן אוסרים אותה, זו היא מחלוקת ישנה, דהנה בספר שער המלך הלכות אישות בקונטרס חופת חתנים סעיף ה' הביא דברי מהר"א ששון בתשו' סימן קע"ג שכתב עלה דפסק הטור באהע"ז סימן מ"ו דמי שיצא עליה קול שנתקדשה לאחד ובא אחר וקדשה מגרש ראשון ונושא שני. ודוקא כשנתקדשה ולא כנסה, אבל כנסה אסורה לו אחר שגרשה הראשון, דכיון שאנו מצריכין אותה גט, הרי היא בחזקת שהיתה אשתו ונמצא שבא עליה בזנות. וכתב הרב ז"ל דכל שנכנסה לחופה, אעפ"י שידענו בבירור שלא נבעלה, כגון שבאו עדים ואמרו שלא זזה ידם מתוך ידו. אפי"ה היה נראה דהחופה תהיה כביאה לאוסרה עליו כו' והמחבר שער המלך כתב ע"ז וז"ל ומ"מ בנידון מהרי"א ששון ז"ל נראה דלכ"ע כל שנכנסה לחופה ולא נבעלה לא חיישינן לה כלל, ואפי' לדעת התוס' ור"ת דס"ל דחופה חשיבה כביאה ממש. והוא דעד כאן לא כתבו ז"ל כן אלא גבי ההוא דיש חופה לפסולות וכיוצא, דמן הדין קידושין תופסין בחייבי לאוין, והלכך חופתה נמי הויא חופה והויא לה נשואה וחשיבה כביאה. וכן נמי ההיא דפרק נערה דכותא דהוו נשואין גמורים, ומשו"ה כתבו דנשואה חשיבה ממש כבעולה, מה שא"כ ביצא עליה קול שנתקדשה ונישאת לאחר ונכנסה לחופה ולא נבעלה, דבהא ודאי פשיטא דמגרש ראשון ונושא שני, דממ"נ אם לא נתקדשה לראשון כלל הרי היא מותרת, ואם נתקדשה לראשון חופה דשני ודאי לא חשיבה חופה כלל, דאטו נשואין תופסין בעריות, וה"ל כמי שלא נשאת עכ"ל:
<b>אלא</b> דלא משמע כן מחידושי הריטב"א יבמות (דף פ"ח ע"ב) וז"ל והא דאמרי' רישא דעבדא איסורא, לא סוף דבר דעבדא איסורא ממש שנבעלה, אלא כיון שנכנסה לחופה אעפ"י שלא נבעלה דהא לא שרי' דסיפא אלא כשנתקדשה בלבד. וכן אתה אומר בדר' יוסי בן כיפר דכל שנכנסה לחופה נשואין הוו ואסורה לראשון, דכל היכא דביאה פסלה חופה פסלה. וכדאמרי' גבי יש חופה לפסולות. עכ"ל וכ"כ בנמוקי יוסף פרק עשירי דיבמות, והא התם נמי אין נשואין תופסין בא"א, ואפי"ה אמרינן שכל שנכנסה לחופה נשואין הוו, אעפ"י שלא נבעלה ונאסרת על הראשון, ואין לחלק דהתם שסברה שמת בעלה והיתה מחשבתה לנשואין גמורים, ועל כן אף אם רק נכנסה לחופה ולא נבעלה הוו נשואין, משא"כ אם ידעה שהיא אשת איש ונכנסה לחופה שהיא ידעה שאין קידושין תופסין בה גם החופה אינה מועלת, דזה אינו, דאטו במחשבתה תלוי הדבר, והא העיקר תלוי במעשה האוסר, דהא כשנתקדשה לשני, אף שחשבה שקידושין תופסין בה אין זה כלום, כיון דמן הדין אין קידושין תופסין בה ואינה נאסרת על הראשון, רק אם נבעלה ונעשה מעשה האוסרה, והכא נמי אם נכנסה לחופה אף שלא נבעלה מעשה החופה אוסרה, אף שאין תופסין בה נשואין, מ"מ נאסרה במעשה ההיא, מה שנכנסה לחופה:
<b>וכן</b> משמע מדברי הרשב"א שהביא הב"י סוף סימן י"ז, שכתב מה שטען זה המקדש השני שלא נתיחד עמה לשם נשואין, ולפיכך יכול הוא לכנוס, אין ממש בטענתו כמו שאמרנו שהיחוד הרי הוא כביאה להחמיר עליו ואסורה לו עכ"ל. והתם מיירי שהכניסה לשם פילגש רק בקידושין בלא חופה, ואף על פי כן כתב שהיחוד לאחר קידושין הוא כביאה, ומשמע מדבריו שם דאי הוה חופה היתה אסורה לו בלי שום ספק כלל, אף דהיא ידעה שכבר נתקדשה לאחר והיא א"א גמורה:
<b>וכן</b> כתב הריב"ש בתשו' סימן תק"ח וז"ל ותצא מזה ומזה וכל הדרכים האלו בה וצריכה גט גם משני כיון שנשאת ועבדה אסורא ואף אם לא נבעלה לא פלוג רבנן וכן כתב הרי"ט ז"ל בבאור אע"פ שאינו צריך לפנים עכ"ל. ומדכתב לא פלוג רבנן משמע דבכל גונא אסורה:
<b>ובאמת</b> טעמא בעי, דלכאורה סברת בעל שער המלך היא חזקה, דכיון שהיא א"א ואין קידושין תופסין בה וחופה דידה לא חשיבה כלל, מהיכי תיתי נאמר דהחופה לבד אוסרתה אף שלא נבעלה:
<b>ומה</b> שנראה לענ"ד בזה הוא, דהנה בסוגיא דיש חופה לפסולות, ביבמות (דף נ"ז ע"ב) פירשו הרבה מן הראשונים דכ"ע ס"ל דלא כרב הונא דאמר חופה קונה. אלא דחופה לא קני, ופלוגתייהו בחופה גרידא בלא קידושין מקודם, א"כ מאי טעמא דרב דס"ל דיש חופה לפסולות, כיון דגם בכשרות אין חופה קונה, ואמאי תהי' חופה פועלת בפסולות. ופירשו רבים מהראשונים, עיין בחידושי הרמב"ן והרשב"א והריטב"א, דאף דחופה לא קנה, אך כיון שזימנה עצמה לביאה ונכנסה לחופה לשם כך דכניסת חופה כביאה דלהא קיימא. ומדרבנן גזרו ע"ז דתהוי חופה כביאה. א"כ אף באשת איש דאין קידושין תופסין בה, מ"מ אף דאין כאן תפיסת קידושין וחופה אינה פועלת בה לאישות. מיהא הא אהניא חופה דתאסר על הראשון כביאה דעשו חופה כביאה כיון דזימנה עצמה לכך:
<b>ובנ"ד</b> אין אנו צריכים לכל זה דהא אין עדים דאמרי דלא זזה ידם מהם להעיד שלא נבעלה רק שהם בעצמם אומרים כך ופשוט הוא דאף אם שניהם אומרים שלא בא עליה דאינם נאמנים כמפו' בכתובות (דף כ"ז ע"ב) דאין אדם מעיד על עצמו. ובזה יש לתרץ דברי הרשב"א בתשו' סימן אלף קפ"ט שכתב וז"ל וא"ת מיכל האיך הותרה לדוד התם אנוסה גמורה היתה, או שאנסה שאול להשיאה לפלטי והיא על כרחה נבעלה וכעין אסתר אצל אחשורוש עכ"ל. והקשה הט"ז באהע"ז סימן י"ז ס"ק ע"א וז"ל ודברים אלה תמוהים מאד בעיני. דמ"ש שמיכל נבעלה בע"כ, תימה רבה הא סוגיא מלאה בפרק כ"ג דלא נבעלה כלל לפלטי וע"ז נקרא פלטי שפלטו מן העבירה, ודרשינן שם עד הבחורים שהיו כבחורים שלא טעמו טעם ביאה עכ"ל. ולפי מה שכתבתי דברי הרשב"א ברורים הם. דאף דבאמת לא נבעלה לפלטי, אך אנן לא מהימנינן להו כיון שהיה דרך נשואין והאיך הותרה לדוד, דאנן מחזקינן לה דנבעלה משורת הדין, אף דברוה"ק ידעינן עפ"י נביא דלא נבעלה, אך כיון דמצד הדין מחזקינן לה דנבעלה שפיר הקשה הרשב"א האיך התירוה. ועיין יבמות (דף ק"ב ע"א), אם יבא אליהו אין שומעין לו. ותירץ דאף דלפי שורת הדין מחזקינן לה דנבעלה אך אנוסה הואי:
<b>והא</b> דכתובות (דף כ"ב ע"ב.) כגון שנישאת לא' מעדיה כו' באומרת ברי לי, היינו היכא דהוה ספק אז נאמן לומר ברי לי, אבל בנידון דידן זה שאנן סהדי שנבעלה לא מהימני לומר שלא נבעלה, ועיין בתשו' מהרשד"ם חלק אהע"ז סימן כ"ב:
<b>והנה</b> מהך דכתובות דף ט' דקאמר וכי תימא מעשה שהיה מפני מה לא אסרוה, ופירש"י מפני מה לא אסרוה על דוד שהרי עדים הרבה ידעו, אין מזה ראי'. דהתם לא היו נשואין, רק שהכניסה לביתו, ועיין בשבת (דף נ"ו.) ושפיר הקשו התוס' והרשב"א דאין ראי' ממה שהביאה לביתו דהעדים לא ראו שבא עליה. ושלא בנשואין אין אוסרים על היחוד. אלא דאפשר לומר דדעת רש"י היא כמוש"כ בתשו' מהרי"ק סימן ק"ס לתרץ דברי בה"ג דאם נתיחדה לשם זנות אוסרין על היחוד אפי' אשת איש. וכמו שכתב הרמ"א באהע"ז סימן ז' סעיף י"א, ודלא כמוש"כ הרא"ש בפרק ב' דיבמות, דאפי' נסתרו יחד על דעת ערוה ג"כ אין אוסרין על היחוד. והביאו המחבר באהע"ז סימן קע"ח סעיף ו', ועיין מה שכתבו האחרונים בזה, ואפשר דכונת רש"י היא דאם נתיחדו לשם בעילה אז נאסרת דהוה רגלים לדבר, ועיין מה שכתב בביאורי הגר"א אהע"ז סימן ז' ס"ק מי. והכא ידעו העדים שהביאה לביתו לשם בעילה:
<b>עוד</b> אפשר לומר דכונת רש"י היא כמוש"כ בתשו' מיימונית להלכות אישות סימן כ"ה שכתב דהא דאכשר רבה תוספאה ביבמות (דף פ') דעד י"ב חודש אמרינן אישתהי, היינו בשלא היו עדי כיעור. אבל אם היו עדי כיעור לא אמרי' אישתהי והכ"נ הא נתעברה בת שבע באותו זמן ועדים רבים ידעו שנסתרה והולד נולד יותר מתשעה חדשים משפירש אוריה מביתו דבספר הזוהר בפתיחא פ' בראשית דף ח' בדפוס ווילנא איתא בשבעה סיון אזלו וחבלו בבני עמון, סיון תמוז אב ואלול אשתהו שם, ובארבעה ועשרים באלול הוה מה דהוה מבת שבע, ותשעה ירחי עיבורי של הולד, הרי נולד לאחר תשעה חדשים. ועוד הא בסנהדרין (דף ק"ז ע"א) והיא מתקדשת מטומאתה פירש"י אותה שעה פסק טומאתה ולא בא עליה כשהיא נדה עכ"ל וכיון שראתה דם לאחר ג' חדשים שפירש ממנה בעלה בודאי לא היתה אז מעוברת, דאפילו לפי מה שכתב אא"ז בנודע ביהודה קמא חלק אהע"ז סימן ס"ט ובתשו' ר' עקיבא איגר סימן צ"ט דאפילו אם פרשה נדה אחרי שהלך בעלה ממנה אין זו הוכחה שלא היתה מעוברת ממנו. היינו שפירשה נדה תוך ג' חדשים. אבל גם הם מודים דלאחר זמן הכרת העובר דהיינו לאחר שלשה חדשים, הוה הוכחה דאינה מעוברת. וכ"כ מפורש בתשו' רעק"א שם ובסימן קכ"ח:
<b>ועוד</b> לפי החשבון שבזוהר נולד הולד לאחר י"ב חודש משפירש אוריה ממנה ואז לכ"ע אסורה לבעלה. ומכיון שנאסרה על אוריה נאסרה ג"כ על דוד, וזהו מה דפריך מפני מה לא אסרוה, ופירש"י שהרי עדים הרבה ידעו. היינו שבאותו זמן נתיחדה עם דוד ולתשעה חדשים ילדה, וזה היה לאחר ג' חודש שפירש ממנה בעלה דנאסרה על בעלה, א"כ מפני מה לא אסרוה ג"כ על דוד, אחרי כתבי מצאתי בפני יהושע בכתובות שכתב קצת מזה:
<b>והנה</b> מכבר אמרתי דיש להבין בדברי הגמרא דקאמר התם אונס הוה, הא כתב הטור באהע"ז סימן קע"ז והרמב"ם בפרק א' מהל' נערה בתולה דכל הנבעלת בעיר היא בחזקת מפותה, כיון שלא צעקה, ומכל שכן לפי שיטת החולקים על רבינו יונה המובא בהרא"ש כתובות פרק א' סימן י"ח דס"ל דאינה נאמנת לומר אנוסה אני, ובתשו' כנסת יחזקאל סימן ע"ח שכתב דאם היא מעוברת אינה נאמנת נאנסתי אף לפי שיטת רבינו יונה. והא בת שבע היתה מעוברת. ולכאו' יש לומר לפי מה שכתב אא"ז בנו"ב תנינא חלק אהע"ז סימן ט"ז אם יש לה עד אחד שנאנסה נאמנת אף לדעת הרמב"ם, והתם דוד העיד עליה שנאנסה, ואי משום דאין אדם משים עצמו רשע, הא פלגינן דבורא. אלא דאם כן האיך נשאה. הא קיי"ל ביבמות (כ"ה) דהמעיד לאשה לא ישאנה ועיין באהע"ז סימן י"ב, רק אם שני עדים מעידין יכול אחד לשאנה כמבואר בתוס' כתובות (דף כ"ב ע"ב), אלא דניחא לי עפ"י מה שכתב בתשו' שבות יעקב חלק ב' סימן קי"ז דאם תבעה להבעל לו ונתרצית מחמת יראה שיהרגנה ג"כ הוה אנוסה, וכיון ששלח אחריה ונתרצית מחמת יראה יש לה דין אנוסה:
<b>ועוד</b> נלענ"ד בפשטות דאמרי' בסנהדרין (דף ס"ט ע"ב) דבת שבע ילדה בתמני שני, וא"כ היתה קטנה. ואף דאמרי ביבמות (דף י"ב) דבנים הרי הם כסימנים, ולפי שיטת הרבה פוסקים אף כשהיא קטנה ג"כ בנים הרי הם כסימנים. אך קודם שנתעברה בשעה שבא עליה בודאי קטנה היתה. והא רש"י בכתובות דף ט' ע"א ד"ה פחותה מבת שלש שנים, ס"ל כשיטת הפוסקים דפיתוי קטנה אונס היא אפשר דיתרץ כהתוס' דמן הדין לא אסרוה, רק דוד בעצמו ידע והוא ידע דאנוסה היא. ושפיר קאמר התם אנוסה הואי, דהיתה קטנה ופיתוי קטנה אונס היא. והרמב"ם דלא ס"ל דפיתוי קטנה אונס היא, אפשר דיתרץ כהתוס' דמן הדין לא אסרוה רק דוד בעצמו ידע והוא ידע דאנוסה היא:
<b>וראיתי</b> מה שכתב כת"ר לחקור אם צריכין לכוף אותם, וכתב דהא כל טעם הכפי' הוא משום הערבות. וכיון דאין ערבות על הנסתרות, א"כ בנידון זה שלא היו עדים על הביאה מקרי נסתרות, ובזה פי' מה שכתב רש"י ביבמות (דף פ"א ע"ב) ד"ה היכי דמי, דהא ודאי באיסור מפורסם ואפילו באיסור ספק לא איצטריך קרא דודאי כפינן לי' עכ"ל וכתב כת"ר דבתרי ותרי, אף דהוי ספק ולא נודע לנו אם חי או לא ומקרי נסתרות. מ"מ כופין על זה משום הערבות דהרי גם על הנסתרות קבלו ערבות בירדן ורק אח"כ ביבנה הותרה הרצועה. וזה כונת רש"י דבאיסור מפורסם, היינו נגלות ואפילו איסור ספק היינו נסתרות שספק הוא לנו לא איצטריך קרא דמן התורה גם על הנסתרות יש ערבות ורק ביבנה הותרה הרצועה כדאיתא בירושלמי סוטה פרק ז' הל' ה' עכ"ל כת"ר ולענ"ד ל"ל הכי. דכיון דהותרה הרצועה על הנסתרות ואין בזה דין ערבות, איך כייפינן לי' על ספק דלדברי כת"ר אין זה אלא נסתרות. ועיין בב"י אהע"ז סימן ו'. אלא דפשוט הוא. דנסתרות הן אף שהעבירה נעשתה בודאי רק דאנן לא ידעינן עיקר המעשה זו היא נסתרות. כיון דאין בידינו למחות אין בזה דין ערבות מדהותרה הרצועה על הנסתרות, ועיין בשבועות (דף ל"ח). אבל אם ידוע לנו המעשה, רק שספק אם עבר או לא, כיון דלפי שורת הדין פסקינן דהוה עבירה אף מספק, זו היא נגלות, דגלוי לנו הדבר. ולפי מה שידוע לנו נפסק הדין, על זה יש ערבות דזו היא נגלות. ובדיוק כתב רש"י ודאי באיסור מפורסם ואפילו באיסור ספק לא איצטריך קרא דודאי כייפינן לי', היינו כיון דמספק נפסק הלכתא דאסורה הוה נגלות וכייפינן לי'. והא דדייק רש"י וכתב באיסור מפורסם, היינו דאזיל לשיטתו בכתובות (דף צ"א ע"ב) ד"ה מצוה שכתב וז"ל שאין לב"ד לכופן על כך דלאו מצות עשה מפורשת היא כסוכה וכלולב אלא מצוה בעלמא דרבנן עכ"ל. ולהכי דייק באיסור מפורסם, היינו המפורש בתורה, ואף דהוה ספק הוא ג"כ מפורש בתורה דלשיטת רש"י כל ספק אסור מן התורה. עיין בר"ן בסוף פ"ק דקדושין:
<big>סימן</big> <big>כ'</big>
בע"ה יום א' ח' טבת תרפ"ה, קליוולאנד, לגיסי הרה"ג המהולל בתשבחות מהור"ר זלמן שפירא שליט"א
<b>אשר</b> שאל אם כוס של נשואין צריך רביעית וכתב דמדברי התוס' בפסחים (דף ק"ה ע"ב) ד"ה ש"מ טעמו פגמו שכתבו בכוס חובה כגון הבדלה ובהמ"ז וקידוש צריך לשתות מכוס שיש בו רביעית, משמע דכוס שאינו של חובה אין צריך רביעית וכוס של נשואין אינו חובה לפי מה שכתב הרמב"ם בפרק י' הל' ד' מהל' אישות אם היה לו יין, ש"מ דאם לא היה לו יין סגי בלא כוס. ומזה הבין כת"ר, כיון שאינו של חובה אין צריך רביעית, לפי דברי התוס'. והנה אף לפי הבנת כת"ר גיסי שליט"א בדברי התוס', הא אפסקא בשו"ע אהע"ז סימן ס"ב כדעת הרא"ש והטור, דלברכת נשואים צריך כוס. ועיין בבית שמואל שם ס"ק ב' ומה שכתב דבקרבן נתנאל כתב דזהו דוקא בשבע ברכות, היינו בבהמ"ז, זה אינו דמאי אולמא דבהמ"ז מכל ברכות נשואין. אלא כונת הקרבן נתנאל היא דגם להרא"ש דחובה היא רק לשבע ברכות של נשואין ולא לאירוסין, היינו הכוס הראשון של ברכת אירוסין אינו חובה, אבל הכוס השני של ברכות נשואין היא חובה:
<b>ומדברי</b> התוס' אין ראי' דהתוס' כתבו וי"ל דכוס חובה כו' אבל בברכות דלא מיירי בכוס חובה אפשר לתקן ע"י דטעים לי' בידי'. ושם בברכות (דף נ"ב) מיירי כששותה כוס רשות ע"כ אפשר דטעים לי' בידי', אבל בכל דבר שצריך כוס אף שאינו מעכב בדיעבד אפשר שזהו נמי כחובה שצריך שיעור. וכן אפסקא באו"ח סימן ק"ץ סעיף ג' דכל דבר שצריך כוס צריך לשתות ממנו כמלא לוגמיו שהוא רוב רביעית עכ"ל. וכן כתבו התוס' בשם רש"י בברכות (דף מ"א ע"ב) ד"ה אי הכי. דבברכת אירוסין צריך כוס. וגם להרמב"ם אף דבדיעבד אינו מעכב אם אין יין כמוש"כ המגיד משנה בפרק י' הל' ד' מהל' אישות וכ"כ בשיטה מקובצת בכתובות (דף ח' ע"א) ד"ה מאי מברך, אבל לכתחילה צריך כוס. ואפשר שגם זה נקרא כוס חובה אף להרמב"ם כיון דלכתחילה צריך כוס ואין זה שתיה של רשות:
<b>ועיין</b> בפני יהושע בכתובות בקונטרס אחרון סי' כ"א שכתב וי"ל וראיתי להזכיר מה דקשיא לי טובא. מה שנהגו שאחר מברך ברכת היין על הכוס כו' בשלמא ברכת נשואין אפשר, כיון דטעונין כוס הו"ל כדבר שבחובה משא"כ ברכת אירוסין. ואפשר כיון דמ"מ עיקר היין לאו ליהנות מכוין חשיב שפיר כברכת המצות ועדיין צ"ע עכ"ל. ומ"מ חזינן דחשיב כוס נשואין לחובה, וכיון שלדידן מסדרינן ברכת אירוסין עם ברכת נשואין ומצרכינן שני כוסות, גם כוס של אירוסין הוה כשל נשואין לכל הלכותיו. וכמו שכתב בספר שער החדש על העיטור שער שני ברכת חתנים ס"ק ס"ה:
<b>והרי</b> גם במילה דהכוס הוא רק משום דאין אומרים שירה אלא על היין ואין הכוס מעכב כמו שכתב בעל העיטור שביוה"כ ותשעה באב לא מברכין כלל אכסא ועי' בטור יור"ד סימן רס"ה, ומ"מ כתבו האחרונים שדינו ככל כוס ברביעית, ועי' מש"כ בספר חכמת אדם כלל קמ"ט סעיף כ"ה, כיון דבמקום שאפשר לברך על הכוס מצוה לברך על הכוס, הרי הוא ככוס חובה:
<b>אלא</b> דבאמת דבר זה במחלוקת שנוי', דבב"י יור"ד סימן רס"ה מביא דברי הרשב"א דגבי מקדש בעינן מלא לוגמיו אבל גבי שאר ברכות לא בעינן מלא לוגמיו. והט"ז שם בס"ק י' הקשה ע"ז מהא דאיתא באו"ח סימן ק"ץ דכל דבר שצריך כוס צריך לשתות מלא לוגמיו, וי"ל דהיינו מה שצריך כוס מדברי הגמרא, משא"כ כאן שאינו אלא מצד שאין אומרים שירה אלא על היין כמש"כ ב"י בשם המרדכי ועל כיוצא בזה אמר הרשב"א עכ"ל. ודומיא דהכי בכוס נשואין שלא נזכר בגמרא לפ"ז אין צריך מלא לוגמיו:
<b>ובספר</b> מחצית השקל באו"ח סימן ק"ץ ס"ק ה' הביא בשם ספר באר שבע דהחתן תחת החופה כשישתה מהיין אינו יוצא אלא כשישתה רביעית ע"ש וראיתי באהע"ז באר היטב החדשים סימן צ"ד הביא ב"ש הנ"ל וסיים ובכנה"ג כתב עליו ולא ראיתי בזמננו נזהרים בכך אלא כל שטועמים טעימה אחת די עכ"ל, ובמחצית השקל כתב דלא נודע לו טעמו של הכה"ג. ואפשר שטעמו הוא כדברי הרשב"א הנ"ל דלא בעי מלא לוגמיו, ובמחצית השקל יש טעות הדפוס וצ"ל בסימן ל"ד, ס"ק ו':
<b>ולכאורה</b> זה הוא פלוגתא בין גמרא דידן להירושלמי, דהנה בתשובת הרמ"א סימן קכ"ה הביא דברי הסמ"ק שהביא ראי' דאסור לכנוס בשבת ויו"ט, וז"ל ומיהו נראה דאפי' אין לו בנים אסור לכנוס מההיא דפ"ק דיומא דמצריך לכ"ג לכנוס ערב יוה"כ ולגרשה על תנאי וכמה דוחקים דחקו התם, ואם איתא היה יכול מיד שתמות אשתו הראשונה יכנוס השניה, אלא ש"מ אסור לכנוס אפילו אין לו בנים, דאם איתא דשרי בשביל פריה ורבי' כ"ש הכא שיש לנו להתיר משום צורך כפרה לכל ישראל עכ"ל. והרמ"א ז"ל כתב שם לתרץ דס"ל לגמרא דידן דלא מקרי ביתו רק לאחר שהכניס לגמרי עם התשמיש תהו לא שייך ביוה"כ ואע"ג דלפי הירוש' אינן כן. דהא ס"ל דמקדשין ביוה"כ. והא בלאו הכי פליג אגמרא דידן כדאיתא התם כו' עכ"ל הרמ"א. והגאון ר' יהונתן ז"ל בספרו בני אהובה הלכות אישות פרק י' הל' ד' תירץ קושית הסמ"ק לפי דברי הרא"ש דצריך כוס לנישואין ואם יכנוס אותה ביוה"כ צריך לברך שבע ברכות דלא תהי' כלה בלא ברכה וביוה"כ א"א, דבעי כוס דוקא, עכ"ל, וא"כ לפי"ז להבבלי דא"א לקדש ביוה"כ, היינו משום דכוס הוא חובה כהרא"ש, ולהירוש' דמקדש ביוה"כ הוי כוס רשות כהרמב"ם. והנה אף לדברי הרמב"ם אין ראי' מהירושלמי לפי מה שכתב הרמב"ם בפרק י' הל' ו' מהל' אישות, אירס וכנס לחופה ולא בירך ברכת חתנים הרי זה נשואה גמורה וחוזר ומברך אפילו אחר כמה ימים עכ"ל. א"כ אין מזה ראי' דאפשר דכניס לה ביוה"כ בלא ברכות והברכות אומר אחר יוה"כ ובכוס, וכן פסק הטור באהע"ז סימן ס"ב, א"כ גם לדידי' אין ראי':
<b>ולענ"ד</b> לא אבין, איך אפשר להעלות על הדעת דכונת הירושלמי היא דמקדשין ביוה"כ מיד כשתמות הראשונה. הא תקשה דמאי תקנתא היא, אפשר דתמות אשתו בפלגא דעבודה ואז לא יכול הוא להפסיק את העבודה ולקדש את זו, ומכ"ש כשיהי' בבית קדשי הקדשים ועביד עבודה בלא בית, וגם אי עביד פלגא דעבודה בלא בית חיישינן כמפורש בתוס' ישנים יומא (דף י"ג ע"ב) ד"ה מאי איכא למימר, ואפילו אם נאמר דיעשה שליח לקדש אשה והשליח יקדשנה תיכף כשתמות אשתו, וזה אפשר לפי שיטת הרא"ש שפסק בבכורות פ"ב סי' ד' כר' יוסי דבידי אדם אפשר לצמצם. אך לפי מה שפסק הרמב"ם בפרק ט' מהל' רוצח דאפילו בידי אדם אי אפשר לצמצם, א"כ א"א לצמצם כשיקדשנה תיכף כשתמות אשתו. ועוד הא מפורש איתא בירושלמי שם דלר' יהודה מקדשה על תנאי, וא"כ פשוט דאינו מקדשה ביוה"כ דאז לא היה צריך תנאי, אלא מחורתא דלהירושלמי מקדשה קודם יוה"כ על תנאי אם תמות אשתו ואז ממילא חלו הקידושין אז באותו רגע שתמות אשתו ביום הכפורים. ולפי זה מקשה ויקדש מאתמול בלא תנאי, וכמו שפי' כן בפני משה שם:
<b>והנה</b> ביומא (דף י"ג ע"ב) בתוס' ד"ה ולחדא כתבו דלפי דברי הירושלמי מתקינן לו מזמנין אותה שאם תמות אשתו ביוה"כ שיקדש זאת ביוה"כ, והנה פשוט הוא שלא היתה להם הגירסא שלפנינו בירושלמי מקדשין לו אשה אחרת על תנאי. אך תקשה שמא תמות בפלגא דעבודה וא"א לו לקדשה אז ותהיה פלגא דעבודה בלא בית, וי"ל דלשיטתם דס"ל בחולין (דף כ"ח) דהלכה כר' יוסי הגלילי דבידי אדם אפשר לצמצם, א"כ מיירי שעושה שליח לקדשה תיכף באותו רגע שתמות אשתו:
<b>עוד</b> עולה על הדעת דאפשר לומר דלא אכפת לן כלל שיצטרך בכל העבודה להיות לו בית רק אם בפלגא דעבודה הוה לי בית סגי בזה אף אם בפלגא אחרינא של העבודה לא היה לו בית, כיון דמ"מ העבודה כפרה על בית אחד. ולא דמי להך דיומא (דף י"ג) דאם מתה חברתה בפלגא דעבודה ואיגלי מלתא למפרע דגיטא דהא לאו גיטא הוא ועבד לה עבודה בשני בתים, והך עבודה היינו פלגא הראשונה מהעבודה, דהתם עכ"פ בזמן העבודה היו לו שני בתים וכל העבודה מכפרת וא"כ כפרה העבודה על שני בתים. וכן נמי הא דאמרי' שם מאי איכא למימר דלמא מייתא חברתה בפלגא דעבודה ועבד לי' עבודה למפרע בשני בתים, דהתם נמי עביד פלגא הראשונה דעבודה בשני בתים, דשתיהן היו אז נשיו, אבל הכא כיון דסוף סוף כפרה העבודה על בית אחד לא אכפת לן כלל אם בחלק מן העבודה לית ליה בית, כיון דכבר כפרה העבודה על ביתו:
<b>ומדברי</b> התוס' ישנים שהבאתי נמי אין ראי' שכתבו וז"ל ודוקא לתרוייהו, אבל אם לא אמר אלא לחדא הרי זה גיטך על מנת שאכנוס אני לבהכ"נ איכא למיחש שמא תמות חברתה בפלגא דעבודה ואי לא אזיל לבהכ"נ עבר פלגא דעבודה בשני בתים, ואי עייל נמצא דה"ל בלא בית עכ"ל. דאין החששא דהו"ל בלא בית בפלגא אחרונה דהעבודה, דזה לא אכפת לן כיון דכבר כפרה העבודה על בית אחד בפלגא הראשונה, רק דהחששא היא דישאר בלא בית ביוה"כ בעת העבודת האחרות שצריך עוד לעבוד, ואז יהי' בלא בית בזמן כל העבודה, ולפ"ז אפשר לומר דאף שתמות אשתו בפלגא דעבודה, יכול הוא לגמור את העבודה ואח"כ יקדש זו שהתקינו לו:
<b>וראיתי</b> במראה הפנים שם בד"ה מקדשין, שכתב דאליבא דהירושלמי בקידושין לבד שמקדשה מהני. והא דתקשה אמאי אינו כונסה כתב וז"ל ושמעתי לאחד שתירץ זה משום דחופה זו אינה ראויה לביאה היום וזה שיבוש על שיבוש וכי תהמ"ט ביוה"כ אסור הוא מה"ת הלא מסקינן דקראי אסמכתא בעלמא נינהו לענין שארי ענויים כמבואר לקמן ריש פ"ח עכ"ל ומה שיש להעיר על דבריו הוא דמאי נפקותא אם תהמ"ט אינה אסורה ביוה"כ מה"ת. הא כתב בשער המלך פ"י מהל' אישות בקונטרס חופת חתנים סעי' ו' דגם אם אינה ראויה לביאה מחמת איסור דרבנן מקרי חופה שאינה ראויה לביאה. ועוד הא אסור בתשהמ"ט גם מטעמא אחרינא. דאם יהי' בעל קרי ויהי' אסור בעבודה וא"כ הוה חופה שאינה ראויה לביאה, וכמדומה שלא זכר בעת ההיא מתשובת הרמ"א שהבאתי לעיל:
<b>והנה</b> בהלכות גדולות הלכות כתובות משמע דגריס בגמרא בכתובות מאי מברך בורא פרי הגפן שהכל ברא לכבודו כו' מזה משמע דס"ל דכוס זה הוא חוב
<b>וראיתי</b> בבעל העיטור שער שני שכתב וז"ל גרסינן בכלה ז' ברכות היכי מברכינן אר"י בורא פרי הגפן ושהכל כו' מיתיבי לא תשא את שם כו' והכא כיון דמברך בורא פרי הגפן הכי דעביד דטעים לי' והאמר מר שטעמו פגמו, דמריק לי' בידא ושתי כו' עכ"ל. ופירושו הוא כיון דמפסיק בברכות הו"ל הפסק כמש"כ במרדכי פ"ק דכתובות ופשיט דטעים לי' בידי' ומדפריך טעמו פוגמו מפני שבכל עת אמירת כל הברכות צריך להיות הכוס אינו פגום, ומזה נראה דצריך שיהי' גם רביעית דאל"כ לא אכפת לן כלל אם פגמו ואין לו דין כוס:
<b>והנה</b> בספר נחלת שבעה סימן י"ב במחודשים אות ה' ס"ק א' כתב בשעת הדחק כשאין לו רק כוס אחד צריך להחזיקו לברכת נשואין ולברך ברכת אירוסין בלא כוס כדעת הר"ן עכ"ל, ואי נימא דאין צריך שיעור, איך אפשר לומר דאין לו רק כוס אחד, כיון דיכול לחלקו לשנים ואין צריך שיעור, יקח מעט יין לברכת אירוסין ומעט לברכת נשואין, דהא לברכה הראשונה אין שיעור. א"ו דכוס של חתנים צריך שיעור:
<big>סימן</big> <big>כ"א</big>
בע"ה כ' שבט תרנ"ה לפ"ק טאווראג יצ"ו. למע"כ המיל"ג ידי"נ הרה"ג צמ"ס שלשלת היוחסין מהור"ר ארי' ליב נייווידעל
<b>מה</b> שקשה לך על דברי האבני מלואים בסימן כ"ז סק"ו דכתב דאף אם אין העדים יודעים שהבינה כל שהיא אומרת שהבינה נאמנת עפ"י דברי הר"ן (בנדרים דף ל') דהיא נעשית כהפקר כו' רצון האשה לא בעי עדים עכ"ל וקשה לך דהא הר"ן גופיה כתב איפכא בפלוגתא דצריכי שומא דכתב דאם קבלה האשה פתות משוה פרוטה ואמרה לדידי שויא פרוטה מסיק דדוקא שהעדים יודעים שדרכה להתיקר מקודשת דאם אינם יודעים הוה כמקדש בלא עדים, ואין חוששין לקידושין ואפילו שניהם מודים ע"כ. והרי הכא אנו יודעים גוף הקידושין מצד המקדש ורצונו על פי עדים ואין אנו דנין רק על דעתה ורצונה ואפילו הכי כתב שצריכים עדים. הרי גם על דעתה ורצונה צריכים עדים, ע"כ לשונך. ולפום ריהטא תמיהתך היא תמיה גדולה על האבני מלואים, אמנם הר"ן גופי' בפרק קמא בקידושין כתב מפורש כדברי האבני מלואים דהיכי דהיא עצמה אומרת שהבינה הויה קידושין, וא"כ לכאו' תקשה דברי הר"ן אהדדי דאמאי כתב דצריכים העדים לדעת אם דרכה להתיקר:
<b>אלא</b> דאחר העיון נראה לענ"ד דהנה האמירה בקידושין אינו מעכב רק דצריכין להבין דנתרצתה, והא בעסוקין באותו ענין אף אם נתן ולא אמר כלום מקודשת, זהו משום שמבינים דעתה שעשתה עצמה כהפקר לגביה והוא זוכה אותה אך עכ"פ בלא קנין איך יזכה בהפקר, ולכן היכא שאומרת שהבינה ונתרצתה נאמנת כיון דהיא נעשית כהפקר, ועל זה שעשתה עצמה כהפקר נאמנת. אך אף אם ידעינן בבירור דעשתה עצמה כהפקר מ"מ צריכין קנין, היינו מעשה הקידושין ומתנאי הקנינים הוא דדוקא בפרוטה מקודשת. אבל בפחות מפרוטה אין זה קנין, ולכן נהי נמי דחזינן שנתרצתה מ"מ על עיקר הקנין צריכין עדים, ולכן צריכים עדים ע"ז דדרכה להתיקר, דאל"ה נהי נמי דחזינן דדעתה ורצונה להתקדש, בזה חזינן רק דמסכמת דעתה ונעשית כהפקר. אבל על עיקר הקנין איך נאמין לה והא בלא קנין אינו זוכה בה ואף אם תחפוץ להתקדש בפחות מפרוטה אינה מקודשת, וזה ברור, ולחכם שכמותך די הקיצור:
<b>ובזה</b> ניחא מש"כ הרשב"א בחי' בקדושין (דף נ"ו ע"ב) עלה דהמקדש בערלה כו' אינה מקודשת וז"ל וא"ת עוד והא ערלה וכלאי הכרם בשריפה ותנן שלהי תמורה כל הנשרפין אפרן מותר כו'. ומסתברא דלעולם אינה מקודשת אפילו קדשה בסאה של פירות ערלה משום דהשתא מיהא לית להו דמים דאסור למוכרן ואי משום אפרן האי אינו בעולם ולכי קלי ליה ה"ל כגופא אחרינא ולאו זהו מה שקדשה בו הלכך אינה מקודשת ואע"ג דאסיקנא בפרק האומר לקמן גבי הרי את מקודשת לי לאחר שאתגייר דכל שבידו לאו כמחוסר מעשה דמי התם הוא דאין הגוף משתנה אבל כאן שהגוף משתנה לגמרי לא עכ"ל. וראיתי מקשים ע"ז דא"כ למ"ד אדם מקנה לחברו דבר שלא בא לעולם א"כ לדידי' המקדש בערלה מקודשת משום אפרן ומ"ט קא סתם במשנתנו וכן נמי ראיתי בספר שואל ומשיב שמקשה לשיטת הרמב"ן ז"ל בטעמי' דמלתא דהמקדש במלוה אינה מקודשת אף דאח"כ היתה צריכה לשלם לו הלואתו וכתב משום דהוה דבר שלא בא לעולם. והקשה בספר הנ"ל הא רב ס"ל בקידושין (דף מ"ז) דהמקדש במלוה אינה מקודשת. ורב הא ס"ל ביבמות (דף צ"ב) דאדם מקנה דבר שלא בא בעולם. ולפי מש"כ לא קשה ולא מידי, דאף למאן דס"ל דאדם מקנה דבר שלא בא בעולם, מ"מ הקנין שבו מקנה הוא עתה בעולם, דאי לאו הכי במאי יקנה. אבל הכא כיון דעיקר הקידושין אינם בעולם אז אף למ"ד דאדם מקנה דבר שלא בא בעולם מ"מ כיון דעיקר הקנין, היינו הקידושין אינם עתה בעולם ודאי דלא הוה קידושין דבמאי מקדשה:
<b>גם</b> על עיקר דברי האבני מלואים קשה לך, עפ"י דברי הרי"ף ביבמות פרק החולץ דכתב גבי אשתמודענה כו' והלכתא גילוי מלתא בעלמא הוא ונאמן אפילו קרוב ואפילו אשה דלאו אמילתא דאיסורה ולאו אמלתא דממונה קא מסהיד רק מלתא בעלמא הוא דמגלי דהדין גברא פלוני והא ניהי איתתא פלוניתא וכיון שכן הרי אתחזק מפומא דהאי איתתא דהא נינהו פלוני והא ניהי פלוניתא הלכך שרי למסמך אפומיהו ולמסהיד עלויה דהך גברא או עלויה דהך איתתא בין לענין איסורא בין לענין ממונא עכ"ד הרי"ף וחפצת ג"כ לומר דה"ה בקידושין נאמנת היא עצמה לומר שהבינה דאינו אלא גילוי מילתא בעלמא, וכן נמי קשה לך על דברי הר"ן דאמאי לא נאמן קרוב או פסול להעיד שהיה שוה פרוטה בעת הקידושין.
<b>ולענ"ד</b> נראה דלא דמי דהא התם הקרוב והאשה מחזיקין אותו שהוא פלוני מקודם ואח"כ עפ"י חזקה זו יודעים שפיר. אבל אחר המעשה דאנו דנין על עיקר הקידושין איך נאמין לקרוב ולאשה. והא בקידושין (דף ס"ד) אהא דאמר ר"ח בני זה בן ט' שנים כו' אבל לא למכות ולא לעונשין, כתבו התוס' דמיירי הכא שאביו העיד שכבר עבר שנה או שנתים שאכל בנו חלב או בא על הערוה כו' ע"ש וברא"ש, וברמב"ם פרק ט"ז מהלכות סנהדרין הלכה ו' שכתב דאין צריך שני עדים למלקות אלא בשעת מעשה אבל האיסור עצמו בע"א יוחזק כיצד אמר ע"א חלב כליות הוא זה כלאי הכרם פירות אלו כו' ואכל כו' הר"ז לוקה עכ"ל. היינו נמי כשבא העד א' והעיד קודם שעבר ואכל אבל אח"כ בודאי אינו לוקה על פיו וע"ש מש"כ בספר שער המלך שם. ומפורש כתב בספר שב שמעתתא שמעתא ו' פרק ב' דאם בא לאחר מעשה להעיד דמה שאכל חלב היה ולהלקותו ודאי אינו נאמן, והכנ"מ דכותי' דאחר המעשה שוב אינו נחשב לגילוי מלתא אלא לעדות, והא בהך דהרי"ף גופי' הביא הב"י באהע"ז סימן קנ"ז בשם הריב"ש דהיינו דוקא כשמעידין כן קודם המעשה והוחזק על פיהם אבל בשעת מעשה אין אשה וקרוב נאמנין ע"ש. ואף שהב"י כתב דמדברי שאר הפוסקים לא משמע כן מ"מ אחר המעשה בודאי אין אשה וקרוב נאמנים. ומפורש כ"כ בעהמ"ח ס' פתחי תשובה באהע"ז סימן קמ"ב ס"ק ז' והכא הא הוה אחר המעשה, ויש לי בע"ה שיטה אחרת בדברי הר"ן ואכמ"ל:
והנני המיל"ג אוהבך ומוקירך, חיים פישל עפשטיין
<big>סימן</big> <big>כ"ב</big>
לכבוד הרה"ג המפורסם כו' מוהר"ר טובי' גפן שליט"א, הרב דאטלאנטא, גא.
<b>את</b> ספרו קרני ההוד ששלח לי קבלתי ומצאתי בו דברים נכוחים הראוים למי שאמרם, והנני להעיר לכת"ר הערות אחדות:
<b>הנה</b> מה שהקשה על אא"ז בדורש לציון סימן י"ג שהקשה על דברי התוס' בקדושין (דף נ"א ע"א) ד"ה קידושין, שכתבו דאם קידש חייבי לאוין שבלא הקדושין אסורה עליו אין בזה משום קדושין שאין מסורין לביאה, והקשה בדורש לציון עלה דמקשה שם (בדף נ"ב ע"א) על רבא מהא דתני טביומי לזה חמשה בנים ולזה חמשה בנות ואמר אחת מבנותיך מקודשת לאחד מבני כל אחת ואחת צריכה חמשה גיטין כו' א"כ תקשה לרבא דאמר קדושין שאין מסורין לביאה לא הוו קדושין, ולפי דברי התוס' הא יכול לאוקמי הך ברייתא דמיירי בחייבי לאוין דלא שייך בהו קדושין שאין מסורין לביאה. והקשה כת"ר דאמאי לא מקשה ג"כ על גופא דמתניתין שמקשה על רבא דתנן המקדש אשה ובתה או אשה ואחותה כאחת אינן מקודשות הא אחת מאשה ובתה או אשה ואחותה מקודשת ואמאי קדושין שאין מסורין לביאה נינהו. ואמאי לא מתרץ דמיירי שהן חייבי לאוין דבכה"ג לא נקראו קדושין שאין מסורין לביאה, עכ"ד כת"ר. ולענ"ד נראה דלא קשה, דהא מתניתין סתמא קתני ואשמועינן דינא דהמקדש אשה ואחותה כאחת אינן מקודשות, ומזה דייק דדוקא כאחת אינן מקודשות, אבל אם קדש אחת מקודשת, ואיך נימא דהא דדייק שאם קדש אחת מאשה ובתה שמקודשת הן מחייבי לאוין, אבל אם לא היו מחייבי לאוין אינה מקודשת, א"כ תקשה אמאי נקט דרק אשה ואחותה כאחת אינן מקודשות, הא גם אחת מאשה ואחותה אם אינן מחייבי לאוין ג"כ אינה מקודשת, אלא מדנקט דרק אשה ואחותה כאחת אינן מקודשות, ש"מ דאחת מאשה ואחותה מקודשת בכל גוונא אפילו אינה מחייבי לאוין, וקשיא לרבא:
<b>אבל</b> על הך ברייתא דתני טביומי שפיר הקשה אא"ז, דהתם בברייתא אשמועינן דמצינו דיש האפשרות אם לזה חמשה בנים ולזה חמש בנות ואמר אחת מבנותיך מקודשת לאחד מבני שכל אחת ואחת צריכה ה' גיטין, שפיר יש לתרץ דהאפשרות יש בגונא דמיירי שהיו חייבי לאוין, דבכי האי גונא לא נקראו קדושין שאין מסורין לביאה, והא גם בגמרא מדייק וכי תימא כשהוכרו ולבסוף נתערבו, היינו דבכה"ג נמצא האפשרות דצריכות ה' גיטין, אלא דמתרץ דלא תוכל לומר דמיירי כשהוכרו מתחילה, דהא אחת מבנותיך כו' קתני, דמזה משמע דמיירי דגם מתחילה לא הוכרו:
<b>ובעצם</b> הקושיא נראה לענ"ד דבפשיטות לא קשה, דהמקדש אחת מחייבי לאוין אף דהוו קדושין שאין מסורין לביאה, אך הך הוא לא מצד הקדושין, שהרי גם מקודם היתה אסורה לו, והיינו אם מקדש אשה אחת מחייבי לאוין, כמו שכתבו התוספות, אבל אם מקדש אשה ובתה או שתי אחיות כאחת והן חייבי לאוין, הא לבר איסור של חייבי לאוין גם מצד הקדושין הוו קדושין שאין מסורין לביאה, ולומר דכיון דלבר מהקדושין ג"כ אסורין, דנימא דמצד הקדושין ג"כ אין עיכוב הא דאין מסורין לביאה, זה לא ניתן להאמר, דאטו בזה מגרע גרע מאלה דאינן אסורין מצד עצמן, הא סו"ס קדושין תופסין בחייבי לאוין מגזרת הכתוב, ואם ע"י קידושין נאסרין אין תופסין והכ"נ אם מצד הקדושין נאסרין קדושין כאלה אין תופסין לרבא, דהוו קדושין שאין מסורין לביאה:
<b>ומה</b> שהקשה כת"ר וז"ל קשה במתניתן גופא בהאי מעשה דחמש נשים כו' ושל שביעית היתה, ומדייק הגמרא מזה דהמקדש בפירות שביעית מקודשת, ואף דאיכא איסורא דכתיב לאכלה ולא לסחורה בכל זאת בדיעבד תופסין הקדושין, וקשה דהא מתניתין מיירי דאשה אחת קבלה עבור כולם, וא"כ הא אין שליח לדבר עבירה והשליחות בטלה עכ"ל, הנה קושיא זאת כבר הקשה הגאון ר' יצחק הלוי מאה"ו ונזכרת בנודע ביהודה קמא חלק אה"ע סימן ע"ו, ומה שתירץ כת"ר דע"כ דאחת מהנכריות קבלה הקידושין ומגו דזכתה לנפשה זכתה נמי לחברותיה, וכדאמרינן גבי שותפים שגנבו חייבין וכפירש"י בבבא מציעא (דף ח' ע"ב), דמגו דזכי לנפשי' זכי גם לחברי', ובזה לא הוה שליח לדבר עבירה, עכ"ד כת"ר, הנה בתירוצו זה כבר הקדימו בקצות החושן סימן קפ"ב ס"ק ב'. ואנכי בספרי תשובה שלמה חלק או"ת סימן י"ז דחיתי תירוץ זה דהא כמעט כל הראשונים חולקים על רש"י בזה ועי' גם בחתם סופר חלק חו"מ סימן קל"ג, וא"כ לפי שיטת הראשונים שלדידהו אף אם שלח שלית לגנוב בשותפות והגביה השליח את הגנבה ע"מ לקנות לעצמו ולחברו לא אמרינן מגו דזכי לנפשי' זכי נמי לחברי' מפני שאין שליח לדבר עברה גם בכה"ג, א"כ ליכא לתרץ כן, ועצם הקושיא תירץ כבר אא"ז בנו"ב שם סימן ע"ז:
<b>והנה</b> כת"ר תי' לפי שיטתו ג"כ קושית המקנה בקידושין ס (דף נ"ב) דמאי מדייק הגמרא ש"מ אשה נעשית שליח לחברתה אפילו במקום שנעשית צרה דלמא מיירי דאחת מן האחיות היתה השליח והיא אינה מקודשת דהא אין אחיות מקודשות, ולכן היא נעשית שליח כיון דאינה צרה, וגם בספר אור חדש הקשה כן וכתירוץ כת"ר כתבו ג"כ בספר ברכת יצחק והגאון ר' זאב אברך ז"ל בספרו רביד הזהב סימן י"ז, ואנכי כתבתי להגאון הנ"ל, ונדפסת תשובתי זאת בספרי הנ"ל חלק או"ח סי' י"ז, דלענ"ד קושיא מעיקרא ליכא, דלו יהא נמי שקבלה אחת מהאחיות, מ"מ מדייק שפיר דאשה נעשית שליח לחברתה במקום שנעשה לה צרה, דאם לא נעשה שליח במקום שנעשה צרה, א"כ רק אותה שקבלה היא מקודשת ולהאחרות אינה נעשה שליח ואינן מקודשות, וא"כ אף אם אחת מהאחיות קבלה ע"י כולן, היה הדין שהיא מקודשת והאחרות אינן מקודשות, כיון שלא נעשה שליח במקום שנעשה לה צרה, אם כן לאחותה ג"כ לא נעשה שליח ואין אחותה מקודשת ולא הוו קדושין שאין מסורין לביאה, והיא לבדה מקודשת ולא אחותה ולא האחרות, ומדקאמר דהנכריות מקודשות והאחיות אינן מקודשות, מסתמא נעשה שליח אפילו במקום שנעשה צרה, ואף לאחותה נעשה שלית ושייכים הקדושין גם לגבי אחותה, ושפיר קאמר דאין אחיות מקודשות דהוו קדושין שאין מסורין לביאה. אך הנכריות מקודשות דהויא שליח להן:
<b>ואף</b> דאמרינן בגמרא לעיל (בדף נ"א ע"ב) דמיירי באמר הראויה מכם או אחת משתי אחיות, כי היכי דלא יהוי קני את וחמור, והלא הרא"ש בקדושין פ"ב סימן כ"ו כתב דמיירי שהיא שתקה וקבלה סתם, והשליחות תלויה בדעתה, ואף אם אחת מהאחיות קבלה בודאי היא חשבה שגם היא מקודשת, דהא קאמר ואמרו חכמים דאין אחיות מקודשות, משמע דהן חשבו דגם הן מקודשות, מזה שפיר דייקינן דאשה נעשית שליח לחברתה אפילו במקום שנעשית לה צרה, ואפי' לרבא דמתרץ דמיירי דאמר ואחת מן האחיות, מסתמא סברה דכיון שהיא מקבלת הקדושין היא תהוי המקודשת דלא שבקה דידה להיות שליח רק לאחותה, א"כ הרי נעשית שליח להאחרות אף שחשבה שנעשה צרה להן, רק דאמרו חכמים דאין אחיות מקודשות, משום דלא ידעינן על איזה מהן נתכוין הוא, ולו יהא נמי דאם קבלה אחת מהאחיות ואם הוא אמר אחת משתי אחיות, מסתמא לא נעשית שליח לאחותה, וממילא אין אחותה מקודשת, אך גם היא אינה מקודשת משום דלא ידעינן על איזה מהן התכוין:
<big>סימן</big> <big>כ"ג</big>
תרע"ח לפ"ק. דארפט יצ"ו. להרב הגאון המפורסם ר' זאב אברך ז"ל הרב דמאזייק
<b>מה</b> שהקשה כת"ר על הירושלמי (גיטין פרק ח' הל' א') וגינתה וחצרה אינן משועבדין לאיש לאכילת פירות, ר' יוחנן בשם ר' ינאי עד שיכתוב לה דין ודברים אין לי בנכסיך, והנה בבבלי (דף ע"ז ע"א) גבי הא דתנן התם הזורק גט בתוך חצרה מגורשת, פרכינן התם בגמרא מה שקנתה אשה קנה בעלה ומשני ר"א בכותב לה דין ודברים אין לי בנכסיך כו' וכתב הפני יהושע שם דהיינו דוקא למ"ד דיש לבעל פירות עד שעת נתינה, אבל למ"ד דאין לבעל פירות רק עד שעת חתימה, בלא"ה לא קשה מידי. דהא גם קודם נתינת הגט, משחתמו העדים שוב אין לבעל פירות ומשו"ה שפיר מגורשת עכ"ל. והקשה כת"ר מהא דבירושלמי גיטין (פרק ב' הל' ב') קאמר ר' יוחנן דמשום אכילת פירות ואין לבעל פירות משעת חתימה, א"כ מיד שנחתם הגט שוב אין להבעל שיעבוד כלל בחצרה לאכילת פירות, וא"כ אמאי הוצרך ר' יוחנן לאוקמי בכותב לה דין ודברים אין לי בנכסיך, הרי לשיטתו גם בלא"ה שפיר מגורשת כדפי' עכ"ל. וכאשר ראיתי דבריו אמרתי לתרץ דאף למאן דס"ל דאין להבעל פירות משעת חתימה, היינו דוקא כשקבלה את הגט, אבל כשלא קבלה הגט פשוט הוא דיש לו פירות, דאין חתימת הגט לבד הגורמת שיפסיד הפירות, כ"א גם הנתינה היא הגורמת להפסיד להבעל הפירות וכשמטא גיטא לידה אמרינן שאין להבעל פירות למפרע משעת חתימה, וכמבואר דבר זה בהראשונים, ולפי"ז לא תקשה כלל, דהא בשעת הנתינה צריך להיות תשמיש החצר שלה, כדי שתוכל לקנות הגט בו, ואז ממילא אין הפירות להבעל למפרע משעת חתימה, ולכן הוצרך ר"י לאוקמי בכותב לה דין ודברים אין לי בנכסיך, כי אז יכולה לקנות הגט, אבל אם לא כתב לה כן. נהי דלאחר שתקנה הגט ותתגרש בו אגלאי מילתא למפרע דהפירות כבר היו שלה, אך כל זמן שלא נתגרשה הפירות הם של הבעל, וכל זמן שלא נתגרשה אינה יכולה לקנות הגט ואינה מגורשת וממילא הפירות הם של הבעל:
<b>וראיתי</b> שכת"ר מביא שכבר תירץ כן בספר אבני מלואים בסימן קל"ט, וכת"ר כתב ע"ז וז"ל אבל לענ"ד הא ליתא, משום דבב"מ (י"ב ע"ב) גבי מגורשת ואינה מגורשת כתב השמ"ק שם בשם הרמ"ך וז"ל וקרוב הדבר לומר שאם נשבית אינו חייב לפדותה, כיון שהיא ספק מגורשת, ואין אני קורא בה ואהדרינך לי לאנתו וה"ה שאינו אוכל פירותיה כיון שנתן לה גט, ואפשר לומר כיון שאינה מגורשת ודאי עדיין אשתו היא לכל דבר עכ"ל. ונראה דדוקא במגורשת ואינה מגורשת דהוה ספק דאורייתא ואם נשאת תצא הוא דמספקא לי' להרמ"ך ז"ל אם הוא אוכל פירותיה וחייב לפדותה, אבל אם נתגרשה בגט הכשר מדאורייתא ופסול מדרבנן דאם נשאת לא תצא לרוב הפוסקים כמבואר בב"ש באהע"ז סימן קכ"ח ס"ק ג', ודאי דאינה כאשתו לכל דבר ואינו חייב לפדותה וגם אינו אוכל פירותיה, כדמוכח בגיטין (י"ז ע"ב), דפריך אביי לרב יוסף ג' גיטין פסולין ואם ניסת הולד כשר מה הועילו חכמים בתקנתן, ופירש"י דלתרווייהו פריך בין למ"ד משום בת אחותו ובין למ"ד משום פירות דכיון דבדיעבד שפיר דמי אכתי יתן לה גט בלא זמן ולא תוכל לטרוף הפירות מלקוחות יע"ש. ואי נימא דבנתגרשה בגט פסול מדרבנן הוי כאילו לא נתגרשה כלל והפירות של הבעל, א"כ מאי פריך למ"ד משום פירות הלא בדין אינה יכולה לטרוף מהלקוחות דהא גט שאין בו זמן פסול הוא מדרבנן, א"ו כיון דמדאורייתא כשר הוא אין לו להבעל פירות עוד וגם אינו חייב לפדותה, והנה הא דהפירות של נ"מ הוא להבעל אינו אלא מתקנת חכמים בעלמא, אבל מה"ת אין לו להבעל פירות, וכבר הכריעו הפוסקים דקנין דרבנן לא מהני לדאורייתא והוכיחו כן מפירש"י בב"מ (מ"ח ע"א) ד"ה קאי באבל, ומהתוספות בכמה דוכתי וכן הוא בטור ח"מ סי' קצ"ח, ועי' באהע"ז סי' כ"ח בב"ש ס"ק ג' וס"ק ו' וס"ק ל"ה. והשתא הא דפרכינן בגיטין שם מה שקנתה אשה קנה בעלה ואמאי היא מגורשת, ע"כ צ"ל דכל עיקר הקושיא אינו אלא אמאי קתני במתניתין הרי זו מגורשת גמורה, הלא מדרבנן אינה מגורשת, דהא מדרבנן מה שקנתה אשה קנה בעלה, וא"כ נהי דמדאורייתא היא מגורשת ואם נשאת לא תצא מ"מ כיון דמדרבנן אינה מגורשת, הרי אסורה היא להנשא לכתחילה, וכיון דכן הוא תו ליכא לתרוצי כמ"ש האבני מלואים שם דמשו"ה פריך מה שקנתה אשה קנה בעלה אפילו למ"ד דאין לבעל פירות משעת חתימה, משום דהא בהא תליא, כיון דמשועבדת לו לפירות הרי לא נתגרשה וכיון שלא נתרגשה הרי עדיין הפירות שלו, דז"א הלא כיון דמה"ת שפיר הוא מגורשת ורק מדרבנן היא אינה מגורשת א"כ הרי אין לבעל פירות משעת חתימה משום דאין אני קורא בה ואהדרינך לאנתו כמו שהוכחנו למעלה מסוגיא דגיטין (י"ז ע"ב) דבגט כשר מדאו' ופסול מדרבנן שוב אין לו לבעל פירות עכ"ד כת"ר:
<b>ולכאורה</b> הא בגיטין (ג' ע"ב) כתבו התוס' בד"ה כתב בכתב ידו כו' וא"ת בשלמא כו' אבל למאן דמפרש התם דתקינו זמן משום פירי קשה לר"י מה תשש יש בכתב ידו ואם יש לחוש שיקדים זמן לטובת האשה אע"פ שבא לגרשה ולעשות עמה קנוניא שתגבה מלקוחות שמכר להם פירות בינתים מאותו הזמן הכתוב בגט עד עכשו כו' א"כ לא נסמוך עליו לטרוף לקוחות מזמן הכתוב בו וי"ל דודאי אינו נאמן ולכך פסלהו דלפעמים תפסיד האשה שלא כדין כשיכתוב הבעל יום שעומד בו ולא יקדים הזמן ואז היה לה לטרוף לקוחות מזמן הכתוב והיא לא תוכל לטרוף לפי שאנו חושדין אותו שהקדים הזמן ולכך פסלוהו דהשתא בדין לא תטרוף האשה מזמן הכתוב כיון שהגט פסול, דדוקא בגט כשר גובה מיום הכתיבה עכ"ל והרי התם בשלשה גיטין פסולין ואם ניסת הולד כשר כתבו שבדין לא תטרוף האשה מזמן הכתוב, ולפי דברי כת"ר כיון דמדאורייתא כשר הפירות הם שלה. והטור באהע"ז סימן קי"ט כתב בשם הרמ"ה בנשתטית שאפילו גירשה שחייב במזונותיה וכל תנאי כתובה לבד מתשמיש המטה שאסור, דאי אמרת פטור מה הועילו חכמים בתקנתן כו' עכ"ל, ומסתמא כיון דיש עליו חיובי דתנאי כתובה בודאי הוא אוכל פירות, אף דמדאורייתא היא מגורשת, ומה שכתב בפרי חדש באהע"ז סימן קי"ט על דברי הרמ"ה וז"ל ולדידי לא קשה דהועילו חכמים דלכתחילה לא מצי מפיק לה והכי אמרינן ברפ"ב דגיטין גבי ג' גיטין פסולין ואם ניסת הולד כשר מה הועילו חכמים בתקנתן, ומשני אהני דלכתחילה לא תנשא וה"נ דכותה עכ"ל לענ"ד אין מזה תפיסה על הרמ"ה, דהתם כיון היכולת בידו לגרש בגט הכשר לכתחילה אהנו תקנתן דלכתחילה לא תנשא וא"כ יגרשה בגט כשר ולא יעבור על תקנת חכמים, אבל בנשתטית, כיון דאינו יכול לגרשה בשום אופן, אי אמרת פטור מה הועילו חכמים בתקנתן דאז בודאי יעבור ויגרשה:
<b>אלא</b> דבפרק ו' הל' ל' מהלכות גירושין מסיק הרב המגיד דמגורשת ואינה מגורשת אין לה שאר תנאי כתובה, ולפי"ז גם אין הבעל אוכל פירות עכ"ד, והנראה לענ"ד דאדרבה מדברי התוס' שהבאתי לעיל דהיכא דהגט פסול לכתחילה ואם ניסת אין הולד ממזר דאין הבעל אוכל פירות, דהא כתבו וז"ל והשתא בדין לא תטרוף האשה מזמן הכתוב כו' דוקא בגט כשר גובה מיום הכתיבה עכ"ל משמע מדבריהם דדוקא מיום הכתיבה אינה גובה, אבל מהיום דידעינן בודאי שהוא יום הנתינה, שפיר גובה, כיון דאם ניסת אין הולד ממזר, והרמ"ה שכתב בנשתטית שאפילו גירשה שחייב בכל תנאי כתובה, היינו דוקא בכה"ג, דהתם הוא מטעם זה דמה הועילו חכמים בתקנתן דבודאי יגרשנה, כיון דאין לו עצה אחרת, אבל בהנך דתקנו חכמים דהגט פסול ואם ניסת הולד כשר, כיון דיכול לגרשה באופן הכשר לכתחילה אהני דלכתחילה לא תנשא ושוב לא יגרשנה בגט כזה וכמו שכת"ל. וא"כ ג"כ דאין להבעל הפירות:
<b>והנה</b> כת"ר מחזיק בהתירוץ של האבני מלואים בסימן קפ"ז ס"ק י"ד שתירץ על הקושיא שעל הירוש', וז"ל לפי מה שכתבתי ניחא, דהא דאין לבעל פירות משעת חתימה, היינו משום דמפקי לקלא, והנה מסתמא כל הגיטין ביום שנכתבו נמסרו דלא מקדים אינש פורענותא לנפשי' וכשהנתינה היא ביום החתימה עדיין יש לו לבעל פירות דעדיין לא מפקי לקלא אלא מסוף היום דלא כתבינן שעות, וכמ"ש הר"ן בפרק מי שהיה נשוי, בהא דתנן היו כולן יוצאין בשעה אחת כולן שוין וכתב שם לפי ששטרי הלואה אפילו לוה מזה תחילה וכתב ומסר לו ואח"כ כתב ומסר לשני, אפי"ה חולקין בשוה, לפי שאין שיעבוד השטר תל אלא משעה שמוכח מתוכו, והיינו מסוף היום, דהא שטר שכתוב בו ניסן סתמא אינו טורף ממשעבדים אלא בשביל הקול, ואין הקול יוצא אלא מן הזמן שמוכח וע"ש וכיון דאין הקול אלא מסוף היום, א"כ בגט שנמסר ביום החתימה עדיין יש לבעל פירות, ושפיר פריך בירושלמי ולכך בעי ר' יוחנן לאוקמי בכותב לה דו"ד אין לי בנכסיך עכ"ל:
<b>ולענ"ד</b> תקשה לפי שיטת בעל העיטור במאמר ראשון זמן, שפסק דהלכתא דזמן הוא משום אכילת פירות ויש לבעל פירות עד שעת חתימה, ועיין מש"כ הרא"ש בגיטין פ"ב סימן ד', דהא איתא בגיטין (דף ע"ז ע"ב) ההוא שכיב מרע דכתב לה גיטא לדביתהו בהדי פניא דמעלי שבתא ולא הספיק למיתבי' לה. למחר תקיף לי' עלמא, אתו לקיימיה דרבא אמר להו זילו אמרו לי' ליקניה ניהלה לההוא דוכתא דיתיב בי' גיטא כו' א"ל רב עיליש לרבא מה שקנתה אשה קנה בעלה כו' והא התם כבר בסוף יום דמעלי שבתא מפקי לקלא ואין לבעל עוד פירות למ"ד דאין לבעל פירות משעת חתימה ולמחר כשקנתה החצר שוב אין לבעל פירות, ומאי הקשה מה שקנתה אשה קנה בעלה:
<b>וכמו</b> כן תקשה לשי' הרשב"ם ב"ב (קמ"ו ע"ב) שפ' דמשנתן עיניו לגרשה שוב אין לבעל פירות. ג"כ תקשה מאי מותיב לי' רב עיליש לרבא מה שקנתה אשה קנה בעלה, הא כבר אין לו פירות משנתן עיניו לגרשה והא בגיטין (דף י"ח) רבא גופי' קאמר מאי טעמא דר"ש כיון שנתן עיניו לגרשה שוב אין לו פירות, אלא מחורתא, דאף למאן דס"ל דמשעת חתימה או משעה שנתן עיניו לגרשה אין לו פירות היינו דוקא כשקבלה הגט ואז למפרע אין לו פירות משעת חתימה. אבל כל זמן שלא קבלה הגט יש לו לבעל פירות:
<b>והנה</b> מה שכתב כת"ר וז"ל והנה הא דבפירות של נ"מ הוא להבעל אינו אלא מתקנת חכמים כו' וכבר הכריעו הפוסקים דקנין דרבנן לא מהני לדאורייתא כו' והשתא הא דפרכינן בגיטין שם מה שקנתה אשה קנה בעלה ואמאי היא מגורשת צ"ל דכל עיקר הקושיא אינו אלא אמאי קתני במתניתן הרי זו מגורשת גמורה, הלא מדרבנן אינה מגורשת דהא מדרבנן מה שקנתה אשה קנה בעלה. וא"כ נהי דמדאורייתא היא מגורשת ואם נשאת לא תצא. מ"מ כיון דמדרבנן אינה מגורשת הרי אסורה היא להנשא לכתחילה, עכ"ל. והנה לפי דברי כת"ר תקשה אהא דסנהדרין (דף ע"א ע"א) דר' יוסי בר' יהודה ס"ל גבי בן סורר ומורה דעד שיגנוב משל אביב ומשל אמו. ופריך שם אמו מנא לה מה שקנתה אשה קנה בעלה, והא התם בבן סורר ומורה מדאורייתא קא בעי ר' יוסי בר' יהודה דיגנוב גם משל אמו והא מדאורייתא הפירות הם שלה ורק מדרבנן מה שקנתה אשה קנה בעלה ומאי קפריך, ועוד הא דמשני שם מדמי סעודה המוכנת לאביו ולאמו ופירש"י שהיו מעות מוכנים לקנות מהם סעודה לאביו ולאמו דכיון דלכך נזדמנו משל אמו קרינן בהו דאיהי נמי שייכא בהם מדינא דבעלה חייב במזונותיה עכ"ל. והא לדעת הרמב"ן והר"ן והרא"ש והמגיד דמזונות מדרבנן עיין באהע"ז סימן ס"ט בח"מ ס"ק ג' ובבית שמואל ס"ק א' א"כ מדאורייתא אין של אמו, ותקשה אמו מנא לה:
<b>ועוד</b> הא דכתבו התוס' ביבמות (דף ס"ו ע"א) ד"ה אלמנה כו' עבדי מלוג לא יאכלו אפילו למ"ד קנין פירות כקנין הגוף דמי לא חשיב בהכי קנין כספו כיון שאין הגוף שלו עכ"ל. ולפי דברי כת"ר עדיפא היה להם למימר, כיון דאין הפירות קנויות לו אלא מדרבנן וקנין דרבנן אינו אוכל בתרומה, כמבואר ביבמות (דף ס"ח ע"א) וברמב"ם פרק ח' הל' ט' מהל' תרומות:
<b>ועוד</b> דאמרי' בב"ק (דף פ"ט ע"ב) דעבדי מלוג אין יוצאין בשן ועין לא לאשה ולא לאיש ואפסקא כן ברמב"ם פרק ה' מהל' עבדים וביור"ד סימן רס"ז סעיף ל"ח וביבמות (דף ס"ח ע"ב) דעבדי צאן ברזל יוצאין בשן ועין לאיש אבל לא לאשה, ואי קנינו אינו אלא מדרבנן אמאי עבדי צאן ברזל יוצאין בשן ועין, הא מן התורה אינן שלו, ובעבדי מלוג אמאי מעכב שלא יצאו בשן ועין לאשה הא מדאורייתא כספו המיוחד לו קרינן בה:
<b>והנראה</b> לענ"ד דמה שקנתה אשה קנה בעלה לא דמי לשאר דברים שאין בהם קנין אלא מדרבנן ושנחלקו הפוסקים אם קנין דרבנן מועיל לדאורייתא, דהכא אין הכונה דקנין הבעל הוא מדרבנן, רק דעיקר הדבר הוא מתקנת חכמים שתקנו כן דמה שקנתה אשה קנה בעלה, היינו דתקנו דבכל נשואין יהיה כן באופן זה דמה שקנתה אשה יקנה בעלה, ומכיון דתקנו כן דהנשואין תהיינה באופן זה, ממילא קנין הבעל הוא מדאורייתא, כיון דאדעתא דתקנתא דרבנן האשה נישאת לו ובהנשואין היא מקנה לו כל מה שקנתה, וע"כ הוא קונה קנין גמור דמהני מדאורייתא, וא"כ תקנתא דרבנן היא דליקני הבעל אך עצם הקנין הוא דאורייתא, משא"כ בשאר מילי דנחלקו הפוסקים אם קנין דרבנן מועיל לדאורייתא, דהתם עצם הקנין הוא דרבנן, כגון קנין דמעמד שלשתן דנחלקו רבינו ירוחם והב"י אם קדש אשה במעמד שלשתן אם הקידושין הם מדאורייתא או מדרבנן, דהתם עצם הקנין הוא מדרבנן:
<b>וסעד</b> לדברי נ"ל מהא דגיטין דף (מ"ז ע"ב) איתיבי ר' יוחנן לר"ל ולביתך מלמד שאדם מביא ביכורי אשתו וקורא וכתבו התוס' בד"ה ולביתך ת"ל וא"ת והא מן התורה אין לבעל פירות בנכסי אשתו אלא תקנתא דרבנן בעלמא היא א"כ ע"כ גזרת הכתוב הוא, וי"ל דרך נשים שנותנות פירות לבעליהן עכ"ל. וכן כתב הר"ן שם בחידושים וז"ל י"ל דאע"ג דבעל לא אכיל פירות מדאורייתא אפי"ה דרכן היה בדורות הראשונים להיות מתנין שיאכל בעל פירות וזהו מוהר ומתן שאמרה תורה, שבראשית רבה אמרו מהר פירא מן פירא פירנין, והיינו נכסי מלוג עכ"ל. והיינו אף דמדאו' אינה מחויבת לתת הפירות, מ"מ כיון דדרכן היה להיות מתנין קנה מדאורייתא עד שמרבה מולביתך שמביא ביכורי אשתו. וה"נ כיון דתקינו רבנן דהנישואין תהיינה על אופן זה, ממילא קנה הפירות מן התורה:
<b>וכן</b> נראה מדברי הר"ן בחי' גיטין (דף ע"ז ע"א) ד"ה אמרי, וז"ל אבל בעל שאמר אחר שנשאה הריני פודה ואיני אוכל פירות לא מהני דנשואה ידו כידה כדאיתא בפרק הכותב, כלומר שהוא זוכה בגוף הנכסים ובפירותיהם, הלכך לא מהני לשון חלוק אלא הקנאה גמורה עכ"ל. והיינו שהוא זוכה בנכסיה בקנין גמור דמהני אף מדאורייתא:
<b>ולכאורה</b> תקשה ע"ז מהא דכתבו התוס' ביבמות (דף ל"ו ע"ב) ד"ה קנין וב"ב (קל"ו ע"ב) תוד"ה ר' יוחנן, שהקשו לר"י דס"ל קנין פירות כקנין הגוף דמי אמאי איצטריך תקנת אושה דאשה שמכרה בנכסי מלוג בחיי בעלה ומתה דלא עשתה ולא כלום ותי' דקנין פירות לא הוי אלא מדרבנן ולא הוי כקנין הגוף לכך איצטריך תקנת אושה ע"ש, משמע מדבריהם דעצם הקנין אינו אלא מדרבנן ומשום הכי לא הוי כקנין הגוף, והנראה לענ"ד לומר דכונתם דאף שתקנו שקונה בפירות הוא קנין גמור מדאו', אך כיון דרבנן תקנו האי תקנתא דליקני הפירות, תקנו שבאופן זה יקנה דלא להוי כקנין הגוף, כדאשכחן בכתובות (דף פ') דבעל שמכר קרקע לפירות לא עשה ולא כלום, והתוס' בב"מ (דף צ"ו ע"א) ד"ה שאל כתבו דאין הבעל יכול להשאיל או למכור פירות נכסי מלוג בלא רשות האשה, והיינו דהכי הוה תקנתא דליקני רק באופן זה שלא ישאיל ושלא ימכור, ומשו"ה אינו ג"כ כקנין הגוף, אף דלבתר האי תקנתא עצם הקנין הוא דאורייתא:
<b>ועוד</b> נראה לענ"ד דאפילו אי נימא דהקנין שקנה הבעל הפירות הוא מדרבנן ומדאורייתא גם עכשיו אין לו קנין בפירות כלל, ג"כ לא תקשה הא מדאורייתא הוה גיטא, דכיון דיש לו קנין פירות אף דהקנין הוא מדרבנן גם מדאו' לא הוה גט, מדאמרי' בבבא מציעא (דף ז' ע"א) האי סודרא כיון דתפיס בי' שלוש על שלוש קרינן בי' ונתן לרעהו דכמאן דפסק דמי ומאי שנא מדרב חסדא דאמר רב חסדא גט בידה ומשיחה בידו אם יכול לנתקו ולהביאו אצלו אינה מגורשת ואם לאו מגורשת, התם כריתות בעינן וליכא, הכא נתינה בעינן ופי' רש"י כריתות הבדלה, שיהיו מובדלים זה מזה והרי אגודים הם בחוט זה עכ"ל. חזינן מזה דאף דלענין קנין אין חוט זה מעכב כלום, וכמו שכתבו ג"כ התוספות בכתובות (דף ל' ע"ב) ד"ה ואי וז"ל, דדוקא לענין הגט אמרינן היכא דיכול לנתקו דלא הוי גט, משום דבעינן כריתות והא אגידי בי' כו' וכיון שאינו זוכה מטעם זה, ה"ה דאינו מגרע זכיית האחר שהוא מונח בתוך ידו עכ"ל מ"מ לענין גט מעכב משום דבעינן כריתות וליכא, א"כ בכל אופן שיש להבעל זכות בהקנין, אף שהוא רק מדרבנן, גם מדאורייתא ליכא כריתות, דלא גרע מחוט בידו, אף דאין בו כלל משום קנין, אך כיון דאגידי בי' בחוט זה אין כאן כריתות, והכא נמי כיון דיש להבעל זכות בהחצר בכל אופן שהוא, אף שהזכות הזה אינו מה"ת, אך כיון דמדרבנן יש לו הזכות, אכתי אגידי בי' ואין כאן כריתות, ולכן אף מדאורייתא אינה מגורשת:
<b>אחר</b> זה ראיתי באבני מלואים סימן קל"ח שכתב ג"כ כעין זה, ומעתה נראה לענ"ד לתרץ גם הקושיא שעל הירושלמי בגיטין (פ"ח הל' א') שהבאתי לעיל, אמאי אצטריך ר' יוחנן למימר עד שיכתוב לה דין ודברים אין לי בנכסיך, הא ר' יוחנן ס"ל בירושלמי גיטין (פ"ב הל' ב') דאין לבעל פירות משעת חתימה, דנהי דמשעת חתימה אין לבעל פירות, אבל כריתות אין כאן, דהא אכתי יכול הבעל לבטל הגט ותו הדר יש לו פירות, א"כ עדיין אגידי בי' ואינם מובדלים עוד, וכל כמה דאפשר שתהי' לו זכות מה בחצרה אף שאין לו בו קנין כלל, מ"מ אכתי אגידי בי' וליכא כאן כריתות:
<big>סימן</big> <big>כ"ד</big>
לידידי שארי הרב הגאון החו"ב כו' מהור"ר אברהם יצחק פייווילזאן
<b>על</b> דבר שאלתו שסידר ג"פ לשלחו ע"י שליח, ועשה שלית ראשון ע"י הרשאה והוא עשה שליח שני ע"י ב"ד שימסור הגט להאשה, אך בעוד הגט בדרך שנשלת ע"י הדואר, בטרם שבא לידי השליח שני מת השליח הראשון, ונסתפק בזה כת"ר בהא דאיתא בגיטין (דף כ"ט ע"ב) אמר רב אשי אם מת שליח ראשון בטלו כולן, אמר מר בר רב אשי הא דאבא דקטנותא היא אילו מת בעל מידי מששא אית בהו כלהו מכת מאן קאתי מכת דבעל קאתי איתנהו לבעל איתנהו לכולהו ליתא לבעל ליתנהו לכולהו וכן אפסקא בשו"ע אבהע"ז סימן קמ"א סעיף מ"א, ונסתפק כת"ר אולי זה דוקא כשכבר בא הגט ליד השליח השני, אבל כשעוד לא בא הגט לידו אפשר שאינו עוד שלית, ועיקר השליחות עוד תלויה בהראשון וכשמת בטלה השליחות:
<b>והנה</b> לכאורה יש לדייק מהא דכתב הרמב"ם בפרק ז' הל' ד' מהל' גירושין והאחרון שהגיע הגט לידו נותנו לה בפני שנים ותתגרש בו אע"פ שמת הראשון עכ"ל דלאיזה כונה כתב שהגיע הגט לידו, דע"כ צריך להיות הגט בידו כשמגרשה, אך אי נימא דאם מת הראשון לא בטלה השליחות דוקא כשכבר הגט ביד השני, אבל אם מת טרם שהגיע הגט ליד השליח השני, אז בטלה השליחות, י"ל דזה השמיענו הרמב"ם דהאחרון כשהגיע הגט לידו אז אין השליחות בטלה כשמת הראשון:
<b>ומה</b> שנראה בזה דע"כ נעשה השני שליח תיכף כשעושה שליח בב"ד אף שלא בפניו כדקיי"ל בגיטין (דף ל' ע"א), דמשוי שליח אף שלא בפניו וכפי שיטת הרי"ף שפי' בב"י בסימן קמ"ב דהשליח הראשון משוי לשליח שני בב"ד אף שלא בפניו של השליח השני, וכ"כ הרמב"ם בפרק ז' הל' כ"ב מה' גירושין וכ"כ רבינו ירוחם נתיב כ"ד ח"ג וז"ל ולפירש"י בבעיית הגמ' ופשטה שב"ד יכולים לעשות שליח שני אפילו שלא בפני א' ולפי גירסת רי"ף שלית יכול לעשות שליח בפני ב"ד שלא בפני שליח שני, אלא שאומר בפני ב"ד אני ממנה שליח לפלוני וב"ד יתנוהו לו ועיקר הדין של שתי הגירסאות נהגו לעשות בב"ד שליח שני שלא בפני שליח ראשון ולעשות שליח ראשון בפני ב"ד שלית שני שלא בפניו עכ"ל. וכן הוא בטוש"ע סימן קמ"ב, והנה התוס' בגיטין (דף ה' ע"ב) ד"ה יטלנו כתבו דצריך לומר בשעת נתינה בפני נכתב וכו' וקודם נתינה מספקא לר"י נמי אי מהני, ומדתנן בפרק כל הגט (דף כ"ט) המביא גט ממדינת הים וחלה עושה בב"ד שליח ואומר כו' אין ראי' דהרי אומר כשהגט יוצא מתחת ידו עכ"ל, וכן כתבו (בדף פ"ד ע"ב) בתוס' ד"ה אמר דשליח דוקא כשיאמר בשעת נתינה מידק דייק עכ"ל וכ"כ הרא"ש בפ"א דגיטין סימן ו', שמעינן מזה דשליח ראשון כשמשוה שליח שני אף שלא בפניו בפני ב"ד מוסר לו שליחותו בפני ב"ד לשליח שני וע"כ יכול הוא לומר בפ"נ ובפני נחתם, וממילא הוה השליח שני נכנס בגדר השליחות תיכף, וע"כ גם אם מת השליח הראשון ג"כ לא בטלה השליחות וכשיגיע הגט לידו יכול לתנו ליד האשה:
<b>אך</b> ממה שכתב הטור באע"ז סימן קמ"א בשם הרמ"ה דאם מת השליח השני לא נתבטלה בכך שליחות של ראשון ויכול לטלו מיורשיו של שני ויוליכנו לה או ישלחנו ביד אתר, וכן פסק בשו"ע אבע"ז סימן קמ"א סעיף מ"ב, משמע מזה לכאורה דעדיין שליחות של הראשון קיימת, וא"כ כיון שמת הראשון קודם שיגיע הגט ליד השני בטלה השליחות, אלא דבאמת א"א למידק מזה כלום, דהא הרמ"ה מיירי כשכבר הגט ביד השליח שני ובזה כ"ע מודו דאם מת השליח ראשון שלא בטלה שליחות של השני משום דמכוח הבעל קאתי, והתם בדינו של הרמ"ה הטעם הוא, כיון דעיקר השליחות הוא לתת הגט ליד האשה ואז נגמרה השליחות, וא"כ כיון שהשני מת קודם שקבלה האשה הגט הרי השליחות בטלה מפני שהוא לא יכול לקיים עוד את שליחותו וחזרה השליחות אצל הראשון מכיון ששליחות של השני בטלה ושליח הראשון עשאו שליח רק למען יעשה השליחות ויתן הגט ליד האשה, והוה כגונא אם עשה השליח ראשון שלית שני שאינו יכול לקבל עליו השליחות, דודאי השליחות שלו בטלה ומפני זה לא נתבטלה שליחות הראשון, כיון שמה שעשה לשליח שני אין בכך כלום ונשארה השליחות אצלו:
<b>ובזה</b> מדויק מה שכתב הרמ"ה וז"ל ולא נאמר בזה כבר עשה שליח שלוחותו כדאמרי' גבי עדים שחתמו בשטר ונאבד השטר, לפי שלא נגמרה שליחות זה עד שיגיע גט לידה עכ"ל דהתם בחו"מ סימן מ"א סעיף א' גבי עדים שחתמו בשטר עשו שליחותם במה שחתמו השטר, שעל זה נעשה שלוחים לחתום, ואף שנמחק השטר וא"א לגבות בו, על הגוביינא לא נעשו שלוחים, ומכיון שכלתה שליחותם במה שחתמו על השטר שוב אינם יכולים לחתום שטר שני, אך בשליח הגט העיקר הוא לעשות שליח שני לתת הגט ליד האשה ומכיון שמת ולא יכול עוד לתת הגט ליד האשה, נתבטלה עשיית השליחות ההיא, והראשון לא כלתה עוד שליחותו, והוה כמו שכתב הרא"ש והטור בחו"מ סימן מ"ט שאם טעו בכתיבת השטר ונתבטל השטר נמצא שלא עשו שליחותם במה שחתמו וחוזרים וחותמים על שטר שני, אבל אם השליח ראשון עשה שליח שני אף שלא בפניו, הרי השליחות עתה על השני, ואף שמת הראשון בזה לא נתבטלה שליחות השני וכשגיע הגט לידו יכול הוא לתנו ליד האשה, ודמי הך דינא דהרמ"ה להא דאיתא בגיטין (דף ס"ג) דלא עשו שליחותן אף שכבר נתנו לה כיון דנכתב בטעות:
<b>ובזה</b> יש להבין לפי שיטת הרי"ף הא דאיבעיא לי' לרבא כי משוה שליח בב"ד בפניו או שלא בפניו, דצדדי הספק הם, כיון דהשליח הראשון צריך לומר בפ"נ ובפני נחתם, וזה דוקא בשעה שהגט יוצא מת"י ונמסרה השליחות לאחר, על כן קמבעיא לי' אי זה דוקא בפניו של השליח השני ואז הוא נעשה שלית, אבל כשאין לפניו אינו נעשה עוד שליח ואין הגט יוצא מרשותו של שליח הראשון ואינו יכול לומר בפני נכתב ובפ"נ, או דלמא אפילו שלא בפניו ואף שאין הגט בידו נעשה תיכף שליח והגט יוצא מרשות השליח הראשון ושפיר יכול לומר בב"ד בפני נכתב, כיון דהגט יוצא מתחת רשותו לרשות השליח השני אף שלא בפניו:
<b>ולשיטת</b> רש"י היה נראה לכאורה דרבא קמבעיא לי' כי משוו ב"ד שליח בפניו קאי על הך עובדא דלעיל דהשליח היה יכול ליתן הגט לאחר שלשים יום, וצדדי הספק הם כך, דהנה השליח הראשון יכול לעשות שלית שני לתת הגט דוקא לאתר ל' יום, וקמבעיא לי' מתי היא התחלת השליחות של השני, אם תיכף או לאחר ל' יום דאפשר לומר דאין התחלת השליחות עכשיו, כיון דגם השליח הראשון אינו יכול לגרש עכשיו, א"כ כיון דעתה איהו לא מצי עביד שליח נמי לא מצי משוה, ואף דהוה שליח שניתן לגירושין, כיון דלבתר תלתין יומין מצי מגרש, אפשר דמצי למשוה שליח רק אז לאחר ל' יום, וזה מה דקאמר שלא בפניו, היינו לאחר שלשים יום, או דלמא נימא דמצי למשוה שליח תיכף ואף דלא מצי מגרש תיכף, דכבר כתב המשנה למלך בפרק ו' מהל' גירושין, הביאו בפתחי תשובה סימן קמ"א ס"ק מ' דבזה לא שייך איהו לא מצי עביד, כיון דמכח הבעל קאתי והבעל מצי עביד ולגרשה תיכף, וזהו בפניו, דהיינו דנעשה תיכף שלית:
<b>אלא</b> מלשון רש"י משמע דבפניו יותר סברא משלא בפניו, ויש להבין בדברי הגמרא, דא"ל מסור מילך קמי דידן דלבתר תלתין יומין משוינן שליח ויהיב לי' ניהלה וא"כ יעשו את השליח השני לבתר תלתין יומין, א"כ מאי פריך והא שליח שלא נותן לגירושין הוא, הא לבתר תלתין יומין כשיעשו השליח השני אז יהי' שליח שניתן לגירושין, אלא הכונה היא, דהא רבא קאמר לי' מסור מילך קמי דידן, היינו דיעשה את הב"ד שלוחים עתה, מפני שצריך לומר בפני נכתב ובפ"נ, וזה יכול הוא לעשות רק כשהגט יוצא מתחת ידו, ועל זה פריך והא שליח שלא ניתן לגירושין הוא והאיך יכול לעשות עתה את הב"ד לשלוחים ושהם יעשו אח"כ שליח לגרשה לבתר תלתין יומין, ועל זה קמבעיא לי' לרבא כי משוו ב"ד שליח בפניו, היינו דהב"ד אינם שלוחים, רק שמסר להם הגט בתור פקדון עד לבתר תלתין יומין ואז יעשו השליח השני בפניו של השליח הראשון, והוא ימסור לו אז הגט בתור שליחות, ואז כשיצא הגט מת"י יאמר בפני הב"ד בפני נכתב ובפ"נ, או שלא בפניו, היינו דהב"ד בעצמם הם שלוחים מהשליח הראשון, ואף שלא בפניו משוו שליח שני, והא דהקשה הרא"ש אי בעינן בפניו למה ימנה ב"ד את השליח ימנה הוא את השליח ובפני ב"ד עכ"ל, אפשר לומר דכיון דהשליח הראשון יצטרך לומר בפ"נ ובפ"נ והשליח השני יצטרך לומר שליח ב"ד אני, ע"כ ב"ד משוו לי' שליח:
<b>ולפי"ז</b> גם לפי פירש"י מדמשוו ב"ד שליח אף שלא בפניו א"כ הם נעשו שלוחים מקודם, אף דשליח ראשון לא מצי עביד השתא, מ"מ כיון דמכת בעל קאתי מצי משוה להו שלוחים כמו שכתב במשנה למלך שהבאתי לעיל, והכ"נ אם מת שליח ראשון אף קודם שבא הגט ליד השליח השני, ג"כ השליחות אינה בטלה, כיון דמכח הבעל קאתי:
<b>ואין</b> להקשות ע"ז מהא דכתב הט"ז בסימן קמ"א ס"ק כ"ה דאפילו אם השליח השני תי יכול השליח הראשון לבטלו וליקח ממנו הגט, משמע דאין שליחות השני עיקר ושליחות הראשון עודנו בתוקפו, וא"כ כיון דשליח הראשון לא נסתלק מהשליחות אפשר דהשני נעשה שליח רק כשמקבל את הגט, דמזה לא קשה כלל, דהא גם כשכבר נתן הגט בידו ס"ל להט"ז דיכול לבטלו, אף דאז לית כאן שום ספק דאם מת הראשון דאין שליחות של השני בטלה, אלא דס"ל להט"ז, כיון דהראשון ידו כיד הבעל, לכן יש בכחו לבטל את השליח השני, כמו שהבעל יכול לבטל את השליח, אבל שליחות השני מתחלת בשעה שממנה אותו לשליח:
<b>וגם</b> אין להקשות מהא דכתב בתשובות מהרי"ט ח"א סוף סימן ל"ה וז"ל ופשיטא דלאו דוקא דא"ל שוי שליח שתרצה, אלא כיון שא"ל שהוא יעשה שליח אעפ"י שיחדו הרי מכח שלית ראשון נעשה שליח שני שאם מת ראשון לא מצי שליח שני יהיב לה, כיון שעדיין לא עשאו שלית בב"ד כו' עכ"ל, דאם כפשוטו הרי התם מיירי שכבר הגט ביד שליח שני, א"כ לכ"ע זהו נגד דברי הגמרא שמסיק מר בר רב אשי דאפילו מת ראשון מצי שלית אחרון יהיב לה. אלא דכונתו היא דהנה בא"י שאינו צריך לומר בפני נכתב ובפני נחתם יכול לעשות שליח אף שלא בב"ד ואז אף אם מת שליח ראשון יכול האחרון לתת לה הגט, אך בחו"ל שצריך לומר בפ"נ ובפ"נ בפני ב"ד, אז אינו יכול לעשות שליח שלא בפני ב"ד מפני שצריך לומר בפניהם בפ"נ ובפ"נ ואז עושה שליח בפניהם אפילו שלא בפניו וממילא אלים אז כח שליח שני אף אם מת ראשון, והתם מיירי שלא אמר עוד בפני ב"ד בפ"נ ובפ"נ ורק שעשה אותו שליח שלא מפני ב"ד ומשו"ה הוא עוד לא נסתלק משליחותו וע"כ אם מת אין השליח השני מצי יהיב לה. אבל אם עשה אותו שלית בפני ב"ד ואמר בפניהם בפ"נ ובפ"נ, אז אף אם מת השליח ראשון מצי השליח שני יהיב לה כשהגיע הגט לידו וכמו שמסיק שם כיון שעדיין לא עשאו שלית בב"ד, דמשמע דאם עשאו שליח בב"ד שפיר דמי:
<b>והנה</b> גוף דבר זה אם שליח ראשון כבר נסתלק כשעשה שליח שני ונגמרה שליחותו שס"ל להט"ז דלא נגמרה עוד שליחותו, וכן היא דעת הב"ש בסימן קמ"א ס"ק נ"ח, והמשנה למלך מסתפק בזה, ושארי הגאון בספר יד המלך על הרמב"ם פשיטא לי' דשליח ראשון נסתלק משליחותו תיכף כשעשה את השליח השני, הנה כבר העיר בב"ש שם דדעת הרשב"א אינו כן דמשמע מדבריו דהראשון נסתלק משליחותו תיכף כשעשה את השליח השני, ובספר תורת גיטין בסי' קמ"א סעיף מ"ב כתב על זה דכונת הב"ש היא על מה שכתב הרשב"א כשאמר לאשה כי מטית התם שויא שליח להולכה דצריך שתאמר בפ"נ קודם שיצא הגט מתחת ידה אלמא דכבר נגמר שליחותה, ואין הנידון דומה לראי' דשאני התם שהאשה לא נעשה שליח לגירושין, רק לעשות שליח להולכה וכיון שעשתה שליח להולכה ומסרה בידו ודאי כבר נגמרה שליחותה, משא"כ הכא דשליח נעשה שליח לגירושין וכל כמה דלא מטי הגט ליד האשה עדיין לא נגמרה השליחות עכ"ל, והנה הרא"ש בפ"ק דגיטין סימן ו' משוה דין האשה דצריכה לומר בפ"נ לדין שליח שעושה שליח דצריך לומר בפ"נ בשעה שעושה השליח השני, ומשמע דגם אז נגמרה שליחות הראשון וכמו שכתבתי לעיל, ומהך דסימן קמ"א סעיף מ"ב דבמת שליח שני יכול שליח ראשון ליטלו מיורשיו של שני ולתת ליד האשה אין ראי' כלל דהיכא דהשני עומד מוכן ורוצה לתת הגט ליד האשה דשליח ראשון יכול ליטלו מידו, דאפשר דשליח ראשון כבר נסתלק משליחותו כמו שכבר כתבתי לעיל, דכשמת השני ולא יקיים עוד את השליחות, הרי שליחותו היתה בטעות, דהא נעשה שליח לגרש, וברור הוא שלא יעשה השליחות ולא יגרש, ומשו"ה חזרה השליחות אצל השליח הראשון, דהא נסתלק הוא מהשליחות בטעות, וע"כ יכול הוא לגמור שליחותו, וזו היא כונת הרמ"ה שהביא הטור שכתב ולא נאמר בזה עשה שליח שליחותו כדאמרינן גבי עדים שחתמו בשטר ונאבד השטר, דנאמר דהשליח הראשון כבר עשה שליחותו כשעשה שליח שני ונסתלק מזה לפי שלא נגמרה שליחות זאת עד שיגיע גט לידה, היינו דשליחות השני היתה להגיע הגט לידה, וכיון שמת ולא יגיע הגט לידה ממנו, א"כ חזרה שליחות להראשון ולא נגמרה שליחותו דשליחות השני היתה בטעות:
<b>והגע</b> בעצמך, אם האשה שאינה שליח לגירושין, רק לעשות שליח להולכה, אם היא עשתה שליח להולכה דכבר גמרה שליחותה, אם אותו שליח להולכה שעשתה מת או התחרט מהשליחות טרם שנתגרשה, הלא פשוט הוא דהשליחות שעשתה לא נגמרה, ובודאי שיכולה לעשות שליח אחר, משום דהשליחות שעשתה היתה בטעות וחזרה היא לשליחותה לעשות שליח שני:
<b>והנה</b> יש לדייק עוד דע"כ השליחות של השני מתחלת מעת שנתמנה לשליח אף קודם שבא הגט לידו, דהנה התוספות ביבמות (דף צ"ג ע"א) ד"ה קנויה ובכתובות (דף פ"ב ע"א) ד"ה הא (ודף פ"ו ע"ב) ד"ה האומר כתבו דבקנין בעינן שבשעת חלות הקנין יהיה הקנין קיים, אבל אם בשעת חלות הקנין אין הקנין בעין אין כאן חלות הקנין, וכן יש לדייק מהא דכתובות (דף נ"ט ע"א) ומי איכא מידי דאילו השתא לא קדיש ולקמי' קדיש, והר"ן בנדרים (דף פ"ה ע"ב) כתב בטעמא דת"ק דס"ל דאין צריך להפר ואף שיגרשנה אינו חל משום דבנדר גופי' כיון דהשתא לא חייל לקמי' נמי לא חייל, ואף דקיי"ל כר' יוחנן בן נורי דיפר שמא יגרשנה ותהא אסורה לו, משמע דהנדר חל לכשיגרשנה אף שעתה לא חל, היינו דהתם גם עתה חל מן הדין, דהקדש וקונם מפקיעין מידי שיעבוד, רק דרבנן אלמוה לשיעבודא דבעל:
<b>וא"כ</b> אי נימא דאין שליחות השני מתחלת רק מעת שקבל הגט ואינה מתחלת משעה שאומר שעשאו שליח, הרי אז ההגדה אינה קיימת, ואם לא חלה השליחות אז בעת שאומר שעושה אותו שליח, גם אח"כ לא מצי לחול, ועל כרחך נעשה שליח אז בשעה שאומר שעושה אותו שליח ואז חלה השליחות, וממילא אף שמת השליח הראשון אין שליחות השני נתבטלה, ולכאורה יש לומר, דכיון דכותבין הרשאה א"כ אפשר דנעשה שליח אח"כ, כיון דהכתיבה קיימת כשבא הגט ליד השליח השני, ודמיא להא דכתב הר"ן בכתובות פרק הכותב דאם אמר משוך פרה זו ותקנה לאחר שלשים יום אם קיימא באגם קנה במשיכה הראשונה, כיון דקיימא באגם חשבינן ליה כאילו ברשותו ממש היא, והיינו שעומדת שם מחמת המשיכה הראשונה, הוה כאילו המשיכה עודנה קיימת והכ"נ כיון דהכתיבה ניכרת הוה כאילו מעשה הכתיבה קיימת ונעשה שליח עתה כשיגיע הגט לידו מחמת הכתיבה הראשונה:
<b>ונלענ"ד</b> דלא דמי, חדא דהרשאה אין השליח הראשון הוא הכותב, ואין שליחות השני נעשתה ע"י ההרשאה, השליחות חלה רק על ידי אמירת השליח הראשון ולא ע"י הכתב וההרשאה אינה אלא לזכרון דברים ולקיום השליחות, ועוד הא מצד הדין שליח שני א"צ הרשאה כמבואר באע"ז סימן קמ"ב סעיף ט', רק שנוהגין לכתוב הרשאה, וא"כ הלא גם בלא הרשאה מתמנה השליח השני ואז רק מצד אמירת השליח חלה השליחות, וע"כ שחלה תיכף בשעת האמירה, אף קודם שיגיע הגט לידו:
<b>ואין</b> לדחות דאם בשעה שחלה השליחות אינו מקבל את הגט א"כ הוה מילי ומילי לא מימסרי לשליח, זה אינו דכבר הוכחתי בתשובה שכתבתי זה שנים רבות, שאין זה מילי, כיון דהשליחות היא להוליך הגט, אף שמוסרו לידו לאתר זמן אין זה מילי, ועוד הוכחתי דעיקר החסרון של מילי לא מימסרן לשליח הוא מצד עושה השליחות, היינו אם זה הממנה את השליח אם אצלו הוא רק מילי אינו יכול למוסרן לשליח, אבל אם אצלו אין זה מילי יכול הוא לעשות שליח אחר, והכא גבי שליח ראשון אין זה מילי, דהא הוא מוסר הגט לשלחו לשליח שני וממילא מימסרה שליחות זו לשני אף שברגע שחלה השליחות אין הגט בידו, כיון דעיקר השליחות היא למעשה למסור הגט, והגט יגיע לידו אח"כ וימסרנו להאשה:
<b>ובזה</b> יש להבין דברי הבית שמואל באהע"ז סימן קמ"א ס"ק נ"ט שכתב ושליח הבאה שלה לא הוה מילין, כיון דעיקר השליחות נגמר בעת שנותן הגט ליד השליח, וכ"כ הט"ז שם ס"ק כ"ו ונדחקו המפרשים בהבנת דבריו, והנראה בכונתו כמו שכתבתי לעיל, דאף דבשעת מינוי השליחות אינו מקבל כלום, אך עיקר השליחות הוא לקבל הגט, ע"כ אין זה מילי, כיון דהשליחות היא לפעולה ולא לדברים ועלמא, ואין צריכים שהפעולה תעשה תיכף בעת מינוי השליחות, רק דהשליחות היא לפעולה שתעשה אחרי כן, וע"כ כתב בעיקר השליחות של הבאה שהאשה עושה דלא להוי מילי, אבל שליח הבאה הראשון אינו יכול לעשות שליח הבאה שני קודם שבא הגט לידו, מפני שאצלו הוא מילי ולא מימסרן לשליח:
<b>ונ"ל</b> להביא עוד ראי' דחלות השליחות היא משעה שמתמנה ולא משעה שמקבל הגט, מהא דפסק הרמב"ם בפרק ב' הל' ט"ו מהל' גירושין, אמר כשהוא בריא כתבו ותנו גט לאשתי ואח"כ נבעת כו' ואם כתבו ונתנו קודם שיבריא הרי זה פסול עכ"ל, ועי' במפרשי הרמב"ם שעמדו ע"ז דנקט פסול ולא בטל מפני שהוא פסול רק מדרבנן ומדאו' הוא כשר, והיינו טעמא מפני שחלות השליחות היתה כשהיה בריא אף שעדיין הגט לא נכתב, מ"מ אז התחילה השליחות בשעת האמירה, וע"כ אף דהוה אח"כ כשוטה ואינו יכול עוד לעשות שליח, מ"מ שלוחו כמותו ויכול עתה למלא השליחות וכמו שכתב מפורש בפרי חדש אהע"ז סימן קכ"א, אך אי נימא דחלות השליחות היא בשעה שמקבל הגט הא אז שתחול השליחות משום דהוה כשוטה וא"א לו לעשות שליח:
<b>ומה</b> שכתבתי בלשון הרמב"ם בפרק ז' הל' ד' מהל' גירושין והאחרון שהגיע הגט לידו נותנו לה בפני שנים ותתגרש בו אעפ"י שמת הראשון, וכתבתי לדייק מהא דכתב שהגיע הגט לידו, דדוקא כשהגיע הגט לידו אז אין השליחות בטלה כשמת הראשון, ונראה דאין פשטות לשון הרמב"ם מורה כן, שאם היתה כונת הרמב"ם להורות שרק אם הגט כבר בידו אז כשמת הראשון לא נתבטלה השליחות, היה לו לומר והאחרון כשהגט בידו נותנו כו' אעפ"י שמת הראשון, ועוד הא מסתימת לשון הרמב"ם משמע כשהראשון כבר עשה שליח והשליח עשה שליח אחר, ובזה אף שלא הגיע עוד הגט ליד האחרון ג"כ לא נתבטלה השליחות, דהא כבר בא הגט ליד השליח השני וממילא הוא יכול לעשות שליח שלישי אף שמת הראשון, אלא דאפשר לדייק מדברי הרמב"ם איפכא דבכל מקום יכול לתת הגט ליד האשה אף כשהגיע הגט לידו אח"כ, אעפ"י שמת הראשון מקודם שהגיע הגט לידו, והא עיקרא דמילתא דמת הראשון לא נתבטלה השליחות השמיענו הרמב"ם בפרק ז' הל' כ"א מהל' גירושין דנותנו לה אעפ"י שמת השליח הראשון, ובהל' ד' כונתו להורות דבכל זמן שהגיע הגט לידו אף אחר שמת הראשון נותנו ליד האשה:
<b>גם</b> ממה שכתב אא"ז בספר דורש לציון דרוש י"ב ודו"ז בספר שיבת ציון סימן פ"ו להקשות על שיטת ר"ת בתוס' נזיר (דף י"ב) שכתב דמה שמחוסר מעשה אף שבידו לעשות, מ"מ מקרי לא מצי למיעבד השתא ולא מצי למשוי שליח, דתקשה על כל הגיטין הנהוגים על פי הפוסקים כשהבעל נחפז לדרכו שממנה שליח להולכה קודם שיכתוב הגט, הוא הוי מלתא דלא מצי עביד השתא שהרי אין הבעל בעצמו יכול ליתן הגט לאשתו שהרי עדיין לא נכתב כו' ודבר זה מפורש בש"ס בכמה מקומות שיכול למנות שלית להולכה קודם שיכתב עכ"ל. מזה משמע דנעשה שליח תיכף בעת המינוי אף קודם הכתיבה, וכן הוא מפורש בנתיבות סימן רמ"ג ס"ק ו" וז"ל והא דמהני השליחות בגט לומר כתבו ותנו ועושה אותם השלוחים על הנתינה אף שעדיין לא נכתב הוא מטעם דרשאין שלוחים להיות כבעל דשלוחו של אדם כמותו ונעשה כבעל ממש לגרש האשה כאלו היא אשתו, והאשה היא בעולם עכ"ל וכן הוא בקצות החושן סימן רמ"ד ס"ק ג' וכן הביא בשם ספר גט פשוט, וכן משמע בתשו' רעק"א סימן קמ"א, ומזה נמי ידעינן כשהשליח הראשון עושה שליח שני, מכח הבעל קאתי דנעשה שליח תיכף אף קודם שיבא הגט לידו:
<b>אחרי</b> כתבי כל זאת ראיתי בירחון הפרדס לשנת תר"ץ חוברת ד' סימן ל"ה כתב בזה הרה"ג שמואל אהרן הלוי פרדס נ"י לדייק מלשון רש"י בגיטין (דף כ"ט) שכתב וז"ל, אם מת שליח ראשון עד שלא הגיע הגט לידה, ולכאורה תמוה דמה השמיענו רש"י ז"ל בזה, הלא בודאי מיירי שלא בא הגט לידה, דאם כבר מסר לה הגט הרי כבר נתגרשה, ואולי י"ל דרש"י ז"ל מדייק להורות דהגט כבר ביד שליח שני ורק עוד לא נתנה לידה, אבל אם עוד הגט לא נמסר משליח ראשון ליד שליח שני שפיר אם מת נתבטלה השליחות עכ"ל, והנה כדברי רש"י כתבו ג"כ הר"ן בהלכות ובתוס' רי"ד. אלא דאם כל עיקר מה דהשמיענו הוא דאם מת השליח ראשון קודם שבא הגט ליד השליח שני דנתבטלה השליחות, לא היה להם להשמיענו זה מדקדוק קלוש כזה, רק היה להם לפרש זה, וגם לא בדברי רב אשי רק בדברי מר בר רב אשי דהלכתא כוותי':
<b>והנראה</b> דכונת רש"י היא, דלא תימא דרב אשי קאמר רק על דברי רבה דשליח בא"י עושה כמה שלוחים, וכיון דלא בעי למימר בפני נכתב ובפ"נ לא משוה שליח בב"ד והשליח אינו אומר שליח בית דין אני, וא"כ הם שלוחים של שליח ראשון, וכיון שמת בטלו כולם, אבל בחו"ל דבעי למימר בפ"נ ובפ"נ ומשוה שליח רק בב"ד כדמסיק שם וא"כ אינם שלוחים של שליח הראשון, כ"א שלוחי ב"ד, ובזה אף אם מת ראשון לא בטלו כולם אף אליבא דרב אשי, לכך קאמר רש"י אם מת ראשון עד שלא הגיע הגט לידה, דהיינו בכל גוונא שלא הגיע גט לידה אף בחו"ל כללא כייל דבטלו כולן אם מת ראשון, דגם אז לא נתבטלה שליחות של הראשון וכולהו מכחו קאתיין, ומר בר רב אשי ס"ל דכולהו מכת בעל קאתו ושליחות של ראשון נסתלקה כשעשה שליח שני, וכן מבואר בדברי אא"ז בדורש לציון סימן י"ג ד"ה אמנם, דלמר בר רב אשי השליח השני אינו שלוחו של הראשון כי אם שלוחו של הבעל:
<b>עוד</b> הביא שם מהא דכתב בשו"ת שואל ומשיב מהדורא ג' ח"א סימן קפ"ד, בנדון שנשלח גט משליח ראשון לשליח שני, ואחר שנשלח הגט לשם נודע שאיש בשם כזה שעשאו שליח שני לא נמצא שם, וכתב דהו"ל מילי ומילי לא מימסרו לשליח, והנה לסברתו משמע דעיקר השליחות בעת שבא הגט לידו ומקודם הו"ל מילי, וא"כ כיון שמת השליח הראשון מקודם, נתבטלה השליחות כיון דעוד לא חלה השליחות בעצם עכ"ל, ואיני יודע האיך משמע לסברתו דעיקר השליחות הוא בעת שבא הגט לידו, דא"כ אמאי כתב דאינו יכול למנות עתה שליח אחר, הא יכול הוא למנות עתה שליח שני כמו שעושים בכל גיטין ששולחים ע"י בי דואר, והשליח השני יקבל הגט ויהי' שליח, ואז לא יהי' מילי, אלא דכונתו היא דכיון דאצל השליח הראשון הוא עכשיו מילי כיון דאין בידו הגט, רק שאומר שאותו גט ששלח לשליח האחר ינתן לידו, א"כ אינו אלא דבור בלבד ולא מימסרי לשליח, שיהי' נעשה שליח ע"י דבורו בלבד, כמו שכתב שם בשואל ומשיב מפורש, א"כ החסרון הוא מצד השליח הראשון שאין הגט עכשיו בידו ועושה שליח רק ע"י דיבור בלבד, אבל מצד השליח השני לא איכפת לן מה שאינו מקבל עכשיו הגט, דכיון דשליחותו היא לקבל הגט ולמוסרו להאשה, זה לא הוה מילי וכמו שכתבתי לעיל:
<b>והנה</b> שם בהפרדס הביא שבספר אמרי בינה כתב ג"כ דנעשה שליח תיכף אף קודם שבא הגט לידו, ואין הספר הזה תחת ידי לעיין בו:
<big>סימן</big> <big>כ"ה</big>
בע"ה יום נ' מקץ תרפ"ג לפ"ק ליבויא יצ"ו. להרה"ג ר' משה חיים מירוויש הרב דק"ק קייפטאן באפריקא
<b>ע"ד</b> שאלתו באלמנה צעירה לימים שאחרי מות בעלה ילדה בת ונמצא בחור עשיר שחפץ לקחתה לאשה, אך אינו חפץ לחכות כ"ד חודש כדין מנקת חברו, והיא כבר גמלה את הולד, ולה יש איזה מאות ליטרא מעזבון בעלה, גם הבחור הוא עשיר, וצידד כת"ר להתיר עפ"י דברי ספר שו"ת אמונת שמואל שהובא בבית שמואל אהע"ז סימן י"ג ס"ק ל"ז שהתיר לאלמנה עשירה להנשא תוך כ"ד חודש, רק שלא חפץ כת"ר לסמוך ע"ז מפני שהב"ש דחה דברי בעל אמונת שמואל:
<b>הנה</b> בשו"ת חכם צבי סימן ס"ה כתב שהגאון בעל שער אפרים סיפר לו שבאותה מעשה של בעל אמונת שמואל היו שם אא"ז הגאון רבן של ישראל מהור"ר העשיל ז"ל והגאון בעל קקיון דיונה ז"ל ועוד גאונים, ואף שלא רצו להתיר בנידון זה, אך לא אסרו ג"כ, ויצאה ההוראה עפ"י דעת המתירים:
<b>אך</b> נידון דידן אינו דומה להך דינא דבתשובות אמונת שמואל דהתם לא התחילה כלל להניק ולא נכנסה להך שיעבוד כלל, אך בנד"ד דהניקה את הולד ונכנסה לשיעבוד הנקה ואח"כ גמלה את הולד, גם לפי דברי בעל אמונת שמואל אין להתיר:
<b>ובזה</b> יש לתרץ מה שהקשה הבית שמואל שם מהא דכתובות (דף ס') דבי ריש גלותא התירו חז"ל משום דהם מפורסמים ובודאי ריש גלותא עשירים היו, ומ"מ מחמת עשירים אסורים, ואין לומר דאיירי אלמנה מאחר שהיא עניה ובאה להנשא לריש גלותא מה צריך שם הטעם ריש גלותא מפורסמים דהא רש"י פי' כשהיה בהם בריש גלותא אלמנה מניקה משמע שהיו נשי ריש גלותא עכ"ל, והנה הוא הביא לשון רש"י כשהיה בהם מר"ג אלמנה מניקה דמשמע שהיו אלמנות מר"ג, אך ברש"י שלפנינו כתוב אלמנות שהיו בהן מניקות היינו שהאלמנות היו מניקות, ואפשר לומר שאלמנות עניות באו להנשא לדבי ר"ג, ובזה מדויק מה שכתב רש"י והתירום לינשא שעמד ע"ז בהגה' הרש"ש וגריס והתירן לינשא, היינו שהתיר האלמנות, אך לפי מה שמשמע מלשון רש"י שהיו אלמנות שחפצו להנשא לדבי ר"ג, אפשר לפרש לפי הגירסא שלפנינו והתירום, היינו שהתירו לדבי ריש גלותא שישאו אותם, אלא דבהרא"ש כתובות פרק ב' סימן כ' כתב והא דשרא רב נחמן לנשי דבי ר"ג, מזה משמע כדברי הבית שמואל:
<b>ולפי</b> מה שכתבתי לעיל לא תקשה על פסק דינו של בעל אמונת שמואל, דהוא לא קאמר רק היכי דהיא עשירה ומצד הדין אינה משועבדת להניק וגם לא התחילה כלל להניק ולא נכנסה בשיעבוד הנקה כלל, אבל בהנך דבי ר"ג הא כתב רש"י וז"ל אלמנות שהיו בהן מניקות ונתנו בניהם למינקת עכ"ל א"כ הרי התחילו להניק ונכנסו בשיעבוד הנקה, א"כ רק מפני שר"ג מפורסמים התיר ר"נ, אבל מחמת עשירים היה אסור, מפני שכבר נכנסו בשיעבוד זה:
<b>והסברא</b> בזה היא פשוטה, דהא המגיד משנה בפרק י"א הל' כ"ה מהל' גירושין כתב בשם הרשב"א דבגרושה מנקת ג"כ אסורה להנשא דוקא בשהניקתו קודם שנתגרשה עד שהכירה, הרי דס"ל דאף בגרושה אם לא התחילה להניק אין עליה שום שיעבוד להניק ויכולה להנשא, אך כיון שהתחילה להניק והולד מכירה, שסכנה להולד אם תפסוק להניק, ע"כ משועבדת היא להניקו, והכ"נ באלמנה אם התחילה להניק אף שהיא עשירה ומצד הדין לא היתה משועבדת להניקו, רק מכיון שהתחילה להניק הולד ומסתמא מכירה, א"כ שוב משועבדת היא להניק את הולד ואסורה להנשא:
<big>סימן</big> <big>כ"ו</big>
בע"ה יום א' מטות תרע"ו לפ"ק דארפט יצ"ו. להרב הגאון כו' ר' יוסף מענדל ראבינאָוויץ שליט"א הרב דק"ק ריאזן
<b>בנידון</b> שאלתו כאשר בעיר משכן כבודו לא סדרו גיטין עד עתה, אך כאשר נתרבו שם אחב"י מהמגורשים ונגועי המלחמה ועתה יש הכרח לסדר שם גיטין ע"כ יש לחקור איך לכתוב שם העיר ריאזאן או ריזן. הנה לפי המבואר בהאחרונים שהברת פתח אינו מושך אחריו אלף, בודאי אין לכתוב אלף אחר הזיי"ן, דאף דאם כתב הוא ג"כ כשר כמבואר בספר טיב גיטין שמות אנשים. אות ואלק ועי' בספר נחלת שבעה סימן מ"ו אות צריט, מ"מ לכתחילה אין לכתוב אל"ף במקום הברת פתח. ואף דאחר היו"ד כותבים אל"ף שהוא מורה ג"כ להברת פתח, בהא שאני, כיון דאם לא נכתוב אל"ף רק נכתוב ריזן איכא למטעי שהוא בחיריק, ע"כ מוכרחים לכתוב אל"ף להורות שקריאת היו"ד היא בפתח, וכמו שכתב בפתחי תשובה בקונטרס השמות גבי שם יענטא בשם גט מקושר. ועיין בטיב גיטין בשמות אנשים שכתב לכתוב ביניאש כיון שהיו"ד ניכר במבטא:
<b>ולכאו'</b> הטיב גיטין סותר א"ע במה שכתב בשמות נשים בשם יכנט שכתב וז"ל ומה שכתב הב"ש שהט"ז בשם הב"ח כתב לכתוב אל"ף כיון שיש פתח תחת היו"ד, והוא תמוה לענ"ד דהא מבואר לעיל בכמה שמות דלנקודת פתח אין צריך אל"ף עכ"ל. והא הוא בעצמו כתב לכתוב ביניאש, כיון דניכר היו"ד במבטא. והנראה בזה דבשלמא כשהיו"ד שהברתו היא בפתח הוא באמצע התיבה, אז יש להסתפק שאין לו הברה בפני עצמו כלל, רק שהוא לסימן החיריק של אות הקודם כמו אילו היה נכתב ביניש, דאפשר שהיו"ד השני ג"כ הוא לסימן החיריק של הנו"ן כמו שהיו"יד הראשון הוא לסימן החיריק של הבי"ת. ע"כ שפיר כתב בטיב גיטין לכתוב ביניאש. אבל כשהיו"ד הוא בתחילת התיבה, א"כ ע"כ הוא בעל הברה כמובן. וא"כ כיון דגם בלא אל"ף נקרא בפתח, דליכא למטעי, ע"כ תמה על הב"ח שכתב לכתוב יאכנט באל"ף אחר היו"ד, כיון שהיו"ד הזה הוא בתחילת התיבה ע"כ נקרא הוא בפתח, כמו שכל אות שהוא בעל הברת פתח שאינו צריך אל"ף:
<b>ובזה</b> אני מבין מה שכתב אא"ז בנודע ביהודה תנינא חלק אהע"ז סימן קט"ז וז"ל ואמנם בעיקר שם ראדוויל הייתי מסתפק אם לכתוב אל"ף אחר הרי"ש, כי אולי נכון לכתוב רדוויל, כי אין הפתח תנועה גדולה שימשוך אחריו אל"ף, הגם שבקהלתי אשר ישבתי בראשונה כותבים יאמפאלא, באמת אם אני הייתי המסדר הראשון לסדר שם גיטין הייתי קובע לכתוב ימפאלא כו' עכ"ל. ותמהו עליו רבים הא אחרי היו"ד כותבים אל"ף לסימן הפתח, ולפי מה שכתבתי אין כאן אף התחלת תמיה דלאחר היו"ד כותבים אל"ף לסימן הפתח, היינו כשהוא באמצע התיבה, דאז אפשר למטעי שלא לבטא היו"ד כלל, רק למימר שהוא לסימן החיריק, אבל בתחילת הכתיבה, כבשם יאמפאלא, דע"כ צריכין לבטא היו"ד בתנועה וליכא למטעי שהוא רק לסימן החיריק, אז אין צריכין אל"ף לסימן הפתח:
<b>והנה</b> בכאן אפשר לומר לכאורה, כיון דסו"ס אנחנו מוכרחים לכתוב אל"ף אחר היו"ד לסימן הפתח, אם כן מעתה נכתוב נמי אל"ף אחר הזיי"ן לסימן הפתח, דזה אינו, דכיון דסו"ס לסי' פתח אין כותבים אל"ף היכא דליכא למיטעי וגם בכאן ליכא למטעי, לכן אין כותבים אל"ף אחר הזיי"ן אף דכותבים אחר היו"ד דאין זה תלוי בזה כלל, ויעיין בספר שו"ת ר' חיים כהן ראפפורט בקונטרס שאלת חכם שבסופו בנידון כתיבת שם עיר מריאמפאליא, שיצאו עוררין לכתוב מריאנפאליא בנו"ן, אבל אין מי שיאמר שיכתבו אל"ף לסימן הפתח שעל המ"ם הראשון, מפני שלאחר היו"ד כותבין אל"ף לסימן הפתח, דהיכא דליכא למטעי אין כותבים אל"ף לסימן הפתח, אף דבאותה תיבה כתבו אל"ף לסימן הפתח היכא דאפשר למטעי, וכן כתב בטיב גיטין בשמות עירות אצל שם יארסלוב דאין כותבים אל"ף לסימן הפתח שאחר הרי"ש אף שכותבים אחר היו"ד, אלא דנראה שהוא סותר עצמו למה שכתב גבי שם יכנט שהבאתי לעיל, והנה בשו"ת מהר"ם לובלין בסימן פ"ד ובסוף סימן ק"מ כתב יערנסלב ולא כתב ויו"ו בין למ"ד לבי"ת ולדידי' גם הלמ"ד נקרא בפתח ואין כותב אל"ף לסימן הפתח, ולדידי' היו"ד נקרא בסגל ע"כ כתב עיי"ן אחר היו"ד לסימן הסגל
<b>והנה</b> בספר שו"ת כנסת יחזקאל סימן ס"ג ובתשובות ר' חיים כהן חלק אהע"ז סימן ז' ובטיב גיטין שמות נשים אצל שם יכט בשם מהריב"ל שהקשו עלה דבפתח אין כותבין אל"ף מהא דכתובות (דף ס"ט ע"ב) אמר ר' אבהו מנין לאבל שמיסב בראש שנאמר אבחר דרכם ואשב ראש ואשכון כמלך בגדוד כאשר אבלים ינחם, ינחם אחרים משמע, אמר רב נחמן ינחם כתיב ופירש"י אין לך לומר פתח בשום אות אא"כ אל"ף או ה' סמוכים או עפ"י הנקודה כו' וכאן שלא כתוב אל"ף ע"כ עפ"י מסורת אתה קורא ינחם, ובתשו' ר' חיים כהן שם כתב דאחרונים סוברים דדברי רש"י אינם אלא בלשון הפסוק אבל לא בשמות אנשים או עיירות, וכל זה הוא דחוק, והגאון בעל מרכבת המשנה שם בשו"ת ר' חיים כהן סימן ע"א הקשה בשם המדקדקים על עצם דברי רש"י דאדרבה כשאנו קורין ינחם מבנין נפעל הרי הנו"ן בקמץ דפשיטא דמושך אל"ף ומשתדל שם לתרץ:
<b>ואחר</b> המחילה מכבוד תורתם נראה לענ"ד דהקושיא מעיקרא ליכא ודברי רש"י ברורים הם, דהנה ידוע דרבים מן הראשונים קראו להקמץ פתח, וכן הוא ג"כ ברש"י ברכות (דף מ"ז ע"א) ד"ה חטופה שקורין את אל"ף בחטף ולא בפתח ואומר אמן (בחטף פתח) והוא צ"ל אמן (בקמץ), עכ"ל. מזה נראה שגם הוא קורא לקמץ פתח. ואעפ"י שמצינו שרש"י קורא לפעמים ג"כ לקמץ קמץ בויקרא ה' י"ט, מ"מ ידוע שהרבה ראשונים ורש"י בכללם קורין לקמץ פתח, ומדברי רש"י בנדרים (דף ל"ז ע"ב), ד"ה מקרא סופרים משמע דקמץ מושך אחרי אל"ף יע"ש, וא"כ זו היא כונת רש"י בכתובות דקאמר הא ינחם אחרים משמע, אמר רב נחמן בר יצחק ינחם כתיב, וע"ז מפרש רש"י איך אתה קורא בקמץ, שהוא קורא אותו פתח, דזה הוא על אלה שני אופנים, אם היה סמוכין לו אל"ף או ה' היה הכתיב מורה על מקריאת הנו"ן בקמץ, או על פי הנקודה שתחתיה אם היא נקודת קמץ, ומכיון שהאופן הראשון אינו, אם כן עפ"י מסורת הכתיב באופן השני אתה קורא ינחם, שוב מצאתי בשיטה מקובצת שם בכתובות ממש כדברי, ולפי"ז אדרבה זה הוא כמו שכתבו האחרונים שקמץ מושך אחריו אל"ף ולא פתח:
<b>ונ"ל</b> שעל פי כונה זאת כ' הטור באו"ח סי' תקפ"ב ת"ל ומהר"ם מרוטענבערג היה אומר בשוא ולא לחיים בפתח כי לחיים משמע לא חיים כדאי' (בנדרים י"א) לחולין כמו לא חולין ובדרישה שם הביא מהגה' רא"ף ז"ל ותימא כי לשון הפסוק הוא בישעי' ל"ד כל הכתוב לחיים בירושלים כו' גם נראה לומר לחיים בפתח לידיעה כמו מלך חפץ בחיים וכתבנו בספר החיים עכ"ל. והנראה דהתם נמי אפשר לומר כונתו שלא יאמר לחיים בקמץ תחת הלמ"ד, וכן היא כונת הר"ן בנדרים. ולפי הברת הספרדים את הקמץ היא כמו הברת האשכנזים את הפתח, ולא בקמץ בארמית הוא כמו לא בעברית, כמו לא שרירין ולא קיימין, וכבר העיר בזה בפרי מגדים או"ח סימן תקפ"ב במשבצות ס"ק ב' בשם שערי תפילה:
<b>ובאופן</b> זה יש להבין הך דבבא בתרא (דף כ"א) מאי טעמא עבדת הכי א"ל דכתיב תמחה את זכר עמלק. א"ל והא אנן זכר קרינן א"ל אנא זכר אקרינן. וכבר עמדו בזה המפרשים איך טעה בזה, ועיין מה שכתב הריב"ש בתשובה סימן רפ"ד. וראיתי בהגה' פורת יוסף וז"ל ואפ"ל עפ"י שידוע שהמדקדקים קורין לציר"י קמץ קטן. וכן מבואר ברש"י ז"ל פ' מקץ על פסוק אוכל כו' ע"כ אפשר דבזה היה טעותו, דרבי' א"ל לקרות בקמץ ע"כ היה סבר לקרות זכר וכונתו היתה לקרות בקמץ קטן דהיינו צירי, וע"כ היה נראה ראי' מכאן דצריכים לקרות זכר בצירי ולא זכר בסגל, דא"כ לא היה יכול לטעות כלל דהא סגל נקרא פתח קטן כמבואר ברש"י שם פרשת מקץ עכ"ל. והנה הראשונים כתבו דרבי' דיואב קרא בסגל עי' בהרשב"א והר"ן והנמוקי יוסף, ועוד לפי דבריו דקאמר לי' לקרות בקמץ דהיינו בצירי והוא טעה וסבר דהיינו קמץ ממש, א"כ נהי דעל הזיין טעה שהוא בקמץ ממש, אך על הכ"ף שהוא בסגל בכל אופן איך טעה לקרות בקמץ דהיינו זכר, אלא דלענ"ד נראה מזה ראי' להיפוך לקרא זכר בסגל ולא זכר בצירי, דרבי' אמר לי' לקרא שני האותיות בפתח והיינו פתח קטן שהוא סגל כמש"כ ברש"י שם פ' מקץ קפיטל מ"א פסוק ל"ה, וע"ש בשפתי חכמים, והוא טעה וסבר לקרא שני האותיות בפתח גדול דהיינו קמץ ע"כ קרא זכר
<b>ומה</b> שכתב שישנם מההמונים שמבטאים ריעזן או ריזן, אבל כולם כותבים ריאזן, הנה על מבטא ההמונים בודאי אין להביט, דהא גם היכא דקריאת הנכרים משונה מקריאת היהודים דעת ר"ת בספר הישר סי' תקצ"ט דקריאת ישראל עיקר וכ"כ במהרי"ק שורש ק"ו וכן פסק הרמ"א באהע"ז סימן קכ"ח סעיף ג', אלא אף אם ההמונים מבני ישראל קורין כך אין להשגיח ע"ז, דהעיקר הוא איך הוא מבטא אותם שמדברים בלשון צח, וכן כתב בשו"ת חתם סופר ח"ו סי' מ"א ד"ה והיוצא, וז"ל אם השם הוא בלשון אשכנז ובני המדינה ההיא לא יבינו לדבר צחות לשון ההוא, לא מיבעי' אם היהודים מדברים בצחות אזלינן בתרייהו, אלא אם גם היהודים אינם מדברים כן, מ"מ חוקרים אחר צחות הלשון ההוא ומוצאו, כן מבואר בתה"ד סימן קמ"ב גבי ווירצבורג ע"ש:
<big>סימן</big> <big>כ"ז</big>
בע"ה, י"ט תשרי, תרע"ו, דארפאַט. להרה"ג המפורסם חו"ב סוע"ח ר' חיים לובעצקי שליט"א חרב דרעזיצא
<b>הנה</b> כת"ר כתב ראי' לדעת הבית שמואל באהע"ז סימן ק"ל שכתב דאם דבק ב' עורות קודם כתיבת הגט דכשר, והביא כת"ר ראי' מהא דגיטין (דף י"ט) כתב על קרן של פרה דכשר, והא גם שם קיימי גלדי גלדי כדאיתא בר"ה (דף כ"ו ע"ב) והא לפי דברי התוס' בסוטה דף י"ח משמע דאין חילוק בין נדבק בידי שמים לבידי אדם. ותמה כת"ר על החתם סופר או"ח סימן ה' שחולק על הב"ש. וכתב כת"ר דאשתמיט מיני' הך גמרא ערוכה בגיטין (דף י"ט) דכתב על הקרן של פרה, עכ"ד כת"ר והנה גם הגר"א בביאורו שם בסימן ק"ל ס"ק י"ג הביא מהך דר"ה דבקרן קיימי גלדי גלדי, ולפי דברי כת"ר גם לדידי' תקשה מהך דכתב על קרן של פרה. אלא הנראה לענ"ד דאין משם ראי' להבית שמואל, דאפשר לומר בפשטות דהך דכתב על קרן של פרה היינו בכתב רק על גלד אחד של הקרן דהא אינו מוכרח הוא לכתוב על כל הקרן, מה שא"כ בר"ה דדיינינן על כל הקרן, וא"כ כיון דאית בה גילדי גילדי כשנים ושלש שופרות דמי:
<b>ובירושלמי</b> גיטין פרק שני הל' ג' ר' בא בשם ר' מיישא והוא שכתב על זכרותו של קרן אבל אם כתב על נרתיקו כפרוש הוא וכשר, וא"כ הא דקאמר כתבו על הקרן אינו במשמע על כל הקרן:
<b>ובהאי</b> ענינא נראה לפום ריהטא, עלה דכתב הרמב"ם בפרק ד' הל' ב' מהל' גירושין כיצד כותב כו' ועל העלין וכ"כ המחבר באהע"ז סימן קכ"ד. והטור שם כתב כלשון המשנה על עלה של זית, וכבר העיר הב"ח עלה דשינה הרמב"ם מלשון המשנה וכתב על העלין ולא על העלה של זית, וכן העיר בס' ישועות יעקב וכתבו דהרמב"ם בא להורות דכותבים אף על שאר עלין מדלא הביא התוספתא שכותבין רק על עלה של זית שהוא מתקיים, אך אם הרמב"ם בא להורות דכותבין על עלין אחרים היה לו למנקט על העלה סתם ולא למנקט של זית דהוה משמע דכותבים גם על שאר עלין ולא דוקא על של זית ומדשינה הלשון ונקט העלין בלשון רבים נראה בכונתו, דהנה בירושלמי שם איתא ועל העלה של זית ולא כמקורע הוא אמר ר' זעירא אפי' כותב אני פלוני מגרש את אשתי כשר, והיינו דמתחילה אסיק אדעתי' דכתב כל הגט על עלה של זית תה אינו יכול, דעלה של זית קטן הוא. וא"כ מיירי שכתב על עלים רבים ומקשה והא הוי כמקורע, מפני שאין העלים מחוברים זל"ז חיבור שלם מכל הצדדים. ומשני דמיירי שכתב על עלה אחד ואפילו כותב רק אני פלוני מגרש את אשתי כשר וזה יכול לכתוב אף על עלה אחד:
<b>והנראה</b> לענ"ד דהנה שם בירושלמי בעי כתבו על כוס של זהב ואמר לה מקום הכתב שלך ובין השיטים שלי, ומקשה ויש כתב, ופי' בקרבן עדה דמיירי במעורה ואפי"ה מקשה משום דהירושלמי פליג אתלמודא דידן וס"ל דמעורה לא מהני אם נקרע בנתיים, אך בבבלי (דף כ') אהא דמקשה ותיפוק לי' דספר אחד כו' ולא שנים ושלשה ספרים ומשני דמעורה וכיון דמחובר במקצת בהך מקום דהוא מעורה הוי ספר אחד, וממילא לפי שיטת הבבלי לא תקשה הא דמקשה בירושלמי על הא דעלה של זית ולא כמקורע הוא משום דאפשר שיכתוב על עלים הרבה, ומכיון שהם מחוברים יחד בידותיהם לא הוי כשנים ושלשה ספרים, ומשום הכי נקט הרמב"ם על העלין בלשון רבים, שכתב הגט על עלים רבים ומחוברים זל"ז בידותיהם, ובזה הגט כשר:
<big>סימן</big> <big>כ"ח</big>
<b>להרב</b> הגאון המפורסם מוהר"ר אליעזר דון יחייא (ז"ל) אבד"ק לוצין
<b>מה</b> שכתב כת"ר בהא דקיי"ל שאין כותבין גט במקום שאין מכירין את שמם אלא אם כן הוחזק בעיר בשם זה שלשים יום כדאיתא בבא בתרא (דף קס"ז) ובשו"ע אהע"ז סימן ק"ך, וחקר כת"ר אי הני תלתין יום בעינן דוקא רצופין, או דסגי אפילו במפוזרין, ומסיק כת"ר דלא בעינן רצופין:
<b>ולענ"ד</b> נראה דהנך שלשים יום בעינן דוקא רצופין, דאמרי' בבא בתרא (דף ח') הנודר מיושבי העיר כל שנשתהא שם ל' יום אסור ליהנות ממנו, ומפורש הוא בתשובות המיוחסות להרמב"ן סימן רס"ז, והיא התשובה שהביאה הבית יוסף ביור"ד סימן רי"ז, דהיינו ל' יום רצופים. ז"ל שם. שאלה נשבעתי בזה הלשון עד"ר וכו', ומפסח הנזכר עד מלאת שנה תמימה שלא אהיה מהדרים בעיר לידרא כו' העמידני על נכון הדבר איך יהיה הנהגתי אם אוכל עוד לצאת ולבא בפתי לאכול שם ולעסוק בעניני שני שלישי החדש מחדשי השנה או יתר על זה, כיון שאיני דר חדש שלם כו' תשובה כו' אבל אתה שחלה שבועתך עליך ונסתפקת אם תוכל להתעכב שם בעיר פחות משלושים יום, דע כי הדין הזה מוחלק כפי לשון הנשבע, אם נשבע שלא יהיה מיושבי העיר או נשבע שלא יהיה מבני העיר או נשבע שלא יהיה מן הדרים בעיר, לפי שהיושב נקרא מתעכב בעיר שלשים יום ובן עיר לא נקרא עד שיתעכב שנה תמימה בצירוף, ודינים אלה מפו' בתלמוד. אבל דר לא נתפרש בהדיא. אבל מדעתי שאינו לא כיושב ולא כבן עיר כו' עכ"ל. מזה חזינן דאם נשבע שלא יהיה מיושבי העיר היה יכול להתעכב שם שני שלישי חדש, אף שבמשך השנה יתעכב שם יותר משלשים יום:
<b>וכן</b> משמע בתשובות מבי"ט חלק ב' סימן נ"ב שכתב שמה שהוחזק שמו ל' יום בעיר, הוא שכל ל' יום הקורא אותו קורא אותו בשם זה, או שקורא אותו לתורה או חתם בשם זה שלש פעמים תוך הל' יום ואם היו ג' פעמים בל"א יום צ"ע אם תהיה חזקה עכ"ד מזה משמע דהל' יום צריכים להיות תכופים ורצופים, ומפורשים הדברים בתשובת אא"ז בנודע ביהודה קמא חלק אהע"ז סימן פ"ח ד"ה וגם גבי עיר פילץ. וז"ל לכן יכריזו בכל בתי כנסיות שבעיר שלשים יום רצופים ערב ובקר ששום אדם לא יקרא עוד שם העיר פילטץ רק פילץ עכ"ל:
<b>והא</b> דכתב הב"ח ביור"ד סימן רי"ז וז"ל אלא דתני בה לשון נשתהא כו' וכ"כ הרמב"ם בפ"ט מהל' נדרים לשון שהה ונשתהא דמשמע אפי' יוצא ונכנס עכ"ל. אין כונתו כמו שכתב כת"ר לרמז דלא בעינן רצופים דנשתהא משמע אף מפוזרים דאם היתה כונת הב"ח הרי דבריו סותרים לתשובת הרמב"ן בתשובה סימן רס"ז שהבאתי לעיל והב"ח בעצמו הביאו שם, דמשמע מדבריו שהנך שלשים יום היינו רצופים כמפורש בהשאלה והרמב"ן לא דחה זה ומשמע דמודה לו שהם רצופים וכמו שכתב גם כת"ר. ומה שכתב כת"ר דאולי יפרש הב"ח דבזה לא חש להשיבו אינו נראה כלל, דנראה מדברי התשובה דביושב גם הרמב"ן מודה לזה:
<b>ועוד</b> הא הב"ח בעצמו כתב באהע"ז סימן קמ"ד אהא דאיתא בגיטין (דף ע"ו) הר"ז גיטך כל זמן שאעבור מכנגד פניך שלשים יום היה הולך ובא והולך ובא הואיל ולא נתייחד עמה הרי זה גט, וקאמר ר' יוחנן בגמרא הר"ז גט קתני דלא הוי גט ישן לכי מלו תלתין יומי הוי גיטא וע"ש בפרש"י ובטור שכתב ולא תנשא עד שעברו ל' יום רצופים שלא יראנה וכתב הב"ח וז"ל וי"ל דלא אתא רבינו אלא לאוריי דבעינן ל' יום רצופים. דלא תימא אפי' הולך ובא והולך ובא ובין הכל מה שלא ראה את פניה הוי ל' יום הגט כשר ושריא לאנסובי לפיכך כתב ולא תנשא עד שיעברו שלשים יום רצופים וכמו שפירש"י דאין התנאי מתקיים עד שיעברו ל' יום רצופים כו' עכ"ל. והא התם ל' יום סתמא קתני ואפי"ה קפריך בגמרא והא לא עבר דאף דהיה הולך ובא הולך ובא, ואפשר דבכל אלה עבר ל' יום מפוזרין, אלא מדקתני ל' יום סתמא ממילא מצריך להיות עובר ל' יום רצופים וכדפירש"י התם:
<b>אלא</b> דבכל הנך אפשר לומר דכאן הולכין אחר לשון ב"א ובלשון ב"א אם אמר ל' יום כונתו רצופים וכמו דאמרי' בשבועות (דף כ"ה ע"א) שבועה שלא אישן שלשה ימים מלקין אותו וישן לאלתר, ולא אמרינן דבשלשה ימים מפוזרים קאמר משום דאזלינן בתר כונת הנודר וכונתו בודאי ג' ימים רצופים, ועוד דתקשה מהך דבכורות (דף ל"ח ע"ב) איזהו הורד הקבוע כל ששהה שמונים יום, והתם רצופים בעינן, כמפורש שם ר' חנינה בן אנטיגנוס אומר בודקין אותו ג' פעמים בתוך שמונים יום, ועיין ברמב"ם פ"ד הל' י"ב מהל' איסורי מזבח.
<b>והנראה</b> דגם הב"ח מודה דרצופים בעינן, היינו דבכל משך שלשים יום רצופים צריך הוא להיות מיושבי העיר, רק דאינו צריך הל' יום להיות יושב שם לבל יצא מן העיר כלל. כי אם קבע דירתו בעיר ל' יום ובמשך הל' יום הללו הוא יוצא ונכנס סגי. אבל אם השלשים יום הם מפוזרים בזה לא איירי הב"ח. ועי' בנמוקי יוסף ב"ב ריש פרק ג' ד"ה אמר מר זוטרא:
<b>והנה</b> הב"י הביא לשון הרמב"ן בתשו' בזה הלשון לפי שהיושב נקרא מתעכב בעיר שלשים יום ובן עיר לא נקרא עד שיתעכב שנה תמימה אך לפנינו בתשובות המיוחסות להרמב"ן איתא עד שיתעכב שנה תמימה בצירוף, ולכאו' הרי מפורש כ' שבצירוף מהני, אלא דאם כן היה הרמב"ן ז"ל סותר דברי עצמו שמסכים בהא עם הנשאל שאם היה נשבע שלא יהיה מיושבי עיר לידרא היה רשאי לדור שם כל שני שלישי החדש במשך השנה, אף דיהיו ל' יום בצירוף. ועוד מה זה שכתב שנה תמימה בצירוף, דהיה לו לכתוב שנה בצירוף ומדדייק וכתב שנה תמימה כונתו ברורה דצריך להיות שנה תמימה רצופה, ולשון בצירוף שכתב אפשר דכונתו היא כפי דברי הב"ח דאין צריך שבמשך כל השנה ישב בעיר מבלי לצאת ממנה אף לזמן קצר, כי אף אם יושב שם בצירוף יוצא ונכנס ש"ד:
<b>והנה</b> לפי דברי כת"ר שכתב דמשו"ה כתב הנמוקי יוסף בהלכות ציצית דאמרינן טלית שאולה לאחר ל' יום חייבת בציצית דהני שלשים יום בעינן רצופים מטעם דאי לא הכי אין נראה כ"כ כשלו, היה אפשר לתרץ הא דכתב בספר ברכי יוסף ביור"ד סימן רפ"ו בשם תשו' בית דוד בהא דשוכר בית פטור ממזוזה ל' יום דאם עמד בבית כ"ט יום ויצא ואח"כ חזר, יש להסתפק אם בחזרתו ביום ראשון יצטרף היום ההוא לכ"ט יום שקדמו ויושלמו ל' יום, ובס' פתחי תשובה כתב וז"ל וצ"ע מ"ש מטלית דכתב בנמוקי יוסף הל' ציצית דאם החזירו תוך ל' וחזר ולקחו אינו מצטרף דבעינן ל' יום רצופים עכ"ל. ולפי דברי כת"ר אפשר לומר דהוא כתב במזוזה להך סברא דכתבו התוס' במנחות (דף מ"ד ע"א) ד"ה טלית דמשו"ה במזוזה כל ל' יום פטור דלאו בית דירה דידי' הוא, אבל אם דר ל' יום בסירוגין, אפשר דמקרי דירה שלו. אבל לפי מה דקיי"ל דגם במזוזה לאחר ל' חייב מדרבנן דמחזי כשלו, כיון דדר בה ל' יום, א"כ הדר דין מזוזה לדין טלית, דהנך ל' יום בעינן רצופים, דאל"כ אינה נראית כשלו:
<b>והנה</b> כת"ר הביא מהך דמגילה (דף כ"ד) דכהן שיש בו מומין דלא ישא את כפיו, ואם הוא דש בעיר רשאי לישא את כפיו. וכתבו הפוסקים דבשלשים יום נקרא דש בעירו והוכיחו כן מהא דירושלמי (פ"ק דתענית) לענין הרגל הזכרת גשם דתלוי בשלשים יום כו' וכיון שכן הרי מוכח דאפילו במפוזרים נמי נקרא דש בעירו עכ"ל כת"ר. ואיני יודע מהיכן יצא לכת"ר דשם הוה ג"כ במפוזרים, הא גבי הזכרת הגשם גופי' כתב במחצית השקל באו"ח סימן קי"ד ס"ק י"ד וז"ל ומיהו אם טעה בתוך הל' יום והתפלל כמנהגו ש"ע כו' ולא הזכיר משיב הרוח נסתפקתי אם י"ל דהימים הראשונים יפלו וצריך ל' יום חדשים דע"י טעותו סתר הרגל ימים הראשונים. דהא מדמי לי' לשור המועד ובמועד אם נגח יום א' וביום של אחריו לא נגח ועוד נגח פ"א וביום שאחריו, אעפ"כ אינו מועד, דנגיחה ראשונה אינה מצטרפת כיון דבנתיים ראה שורים ולא נגח עכ"ל. מזה חזינן דהתם צריכים להיות הל' יום רצופים. וכן יש לכוין בדברי הט"ז ס"ק י"ג, אלא דהוא ס"ל דתלי במנין הימים ולא במנין צ' תפילות:
<b>וראיתי</b> בספר שו"ת הר הכרמל חלק אה"ע סימן ח' וז"ל ולענין אי בעינן אתחזק ל' יום רצופים, ודאי בעינן רצופים כו' וכן משמע במס' עירוכין (דף כ"ב) לענין הכרזה אמרינן בא להכריז רצופים ל' יום, בשני וחמישי ששים יום ואע"ג דכי חשיב להו ליומי דהכרזה לא הוי אלא תמני סרי יומי, כיון דמשכה מלתא שמעי אינשי, א"כ חזינן דשמעי אינשי דל' יום היינו ברצופין, ותו אמרינן בכתובות ריש פרק המדיר), המדיר אשתו מלהנות לו עד ל' יום יעמוד פרנס כו' מ"ש עד ל' יום לא שמעי אינשי ולא זילא מלתא כו' והתם ודאי רצופין דהא המדיר קתני עכ"ל. והנה אף דהדין דין אמת, אך על הראיות שהביא נראה לענ"ד דיש לדון ע"ז:
<b>דמהך</b> דכתובות (דף ע') אפשר לדחות דהן אמת דהתם ברצופים מיירי כיון שהדירה כך עד שלשים יום, אבל אפשר לומר דאי הדירה בפירוש שלושים יום מפוזרין ג"כ זילא בה מלתא ושמעי אינשי ולפ"ז יש לומר דגם בשלשים יום מפוזרין ג"כ אתחזק. ועוד דעלה דפריך התם בהגיע זמן ולא נשאו כו' ומאי שנא עד ל' יום כתב בשיטה מקובצת בשם הריטב"א וז"ל ומ"ש עד שלשים יום פי' דהכא ליכא למימר כדאמרינן לעיל דעד שלשים יום לא זילא מלתא טפי זילא מלתא, דדלמא הכא אפי' יותר משלשים יום ליכא זילותא כיון דעדיין אינה נשואה ואינו מפרנסה לעולם אלא ע"י שליח. א"נ דהכי אפי' תוך שלשים יום זילא בה מלתא כו' עכ"ל הרי חזינן דיש אופנים דגם תוך שלשים יום שמעי אינשי וזילא בה מלתא. אלא דהתם אפי' אם ידעו יחידים ג"כ זילא בה מלתא, ויחידים אפשר שידעו תיכף אף בתוך ל' ובאתחזק שמו צריך להתחזק לרבים ששמו כן:
<b>ומהך</b> דעירוכין אפשר לומר, אדרבה דגם אין רצופין לא גרע בני"ד דהא קאמר התם, כיון דמשכא מלתא שמעי אינשי ולפ"ז אם אתחזק בשלשים יום אינן רצופים משכא מלתא טפי ושמעי אינשי ומהני:
<b>ומה</b> שכתב כת"ר דהא לישנא משמע יותר אינן רצופים עיין כתובות (דף ו) ארבעה לילות עד מוצאי שבת דיש סברא שם דעד מוצאי שבת אתי לאשמעינן דבעינן רצופין ע"ש בתוס' ד"ה מאי וכו' משמע מזה דהאי לישנא סתמא מפוזרין משמע, וכן בריש חזקת הבתים שלש שנים שאמרו הוא שאכלן רצופין ופריך פשיטא מיום ליום קתני. ומשני דלא תימא דאתי לאפוקי מקוטעות ולעולם אפילו מפוזרות, הרי מבואר דסתם מספר ימים או שנים הנאמר בגמרא לא בעינן דוקא רצופין עכ"ל כת"ר הנה מהך דכתובות לא תקשה דאי הוה תני רק נותנין לה ארבע לילות ואי אסור למבעל בשבת, ע"כ הנך ארבע לילות היינו עד ליל א', דליל שבת ע"כ אינה מן החשבן, וא"כ מוכח דהנך ד' לילות אינן רצופין, והיכא דמוכח שאני, ומשני לא לבר משבת, ומוצאי שבת דנקט לאשמועינן דבעינן רצופים, היינו דארבעה לילות דנקט דלהוי רצופים ובעיל רק בג' לילות מהם ולא קאמרינן דארבעה לילות הם עד ליל א'. זו היא כונת התוס' שם:
<b>גם</b> מהך דבבא בתרא אפשר לומר דאין ראי' דהנה הרשב"ם כתב וז"ל שאכלן רצופות, אבל אם הניחה שנה שניה כו' האי דלא מחאי לך היינו משום דאוברת לה שנה שניה עכ"ל. וכ"כ הנמוקי יוסף וכ"כ הרמב"ם בפרק י"ב מהל' טוען ונטען ובטור ושו"ע. ולכאו' מ"ט לא כתבו בפשטות דלא אכל שנה שניה סתם ולא שהובירה הוא, רק דאחר אכל אותה שנה. אלא דזה ידעינן ממתני' כיון דנקט שלש שנים היינו רצופין שלא הפסיקו אחר, אבל מ"מ הוא לא אכל שנה אחר שנה מפני שהובירה בשניה, ע"כ נקראו מפוזרין ולא ידעינן דהנך שלש שנים צריכות להיות שיזרע שנה אחר שנה, וזה קמ"ל רב הונא:
<b>והא</b> דכתב בשיטה מקובצת (ב"ב דף כ"ט ע"ב) ד"ה אתון וז"ל ואלו היתה חזקה במפוזרת היתה חזקת המשתמש בחמישית מועלת לו שכבר הקדים להשתמש ג' שנים וחברו לא נשתמש כ"א שתים כו' עכ"ל כתב זה אליבא דאי הוה דינא דגם במפוזרין הוה חזקה, אז היתה מועלת חזקתו אף אם בנתיים החזיק אחר שתי שנים. אבל עכשיו ידעינן דחזקת מפוזרין אינה מועלת, דממתניתן דנקט שלש שנים ידעינן דצריכין להיות רצופות, ואם אכל אחר שנה בנתיים תו לא מועיל מה שהחזיק הוא שלש שנים במפוזרין, ומדרב הונא שמעינן שאפילו לא החזיק אחר, שהובירה שנה בנתיים ג"כ לא מהני, אף שאחר לא אכל בנתיים כלום:
<b>וכדמות</b> ראי' לזה דהא שדה בית הבעל דקאמר במתניתן חזקתה שלש שנים ואינה מיום ליום, ואפי"ה הוה רצופות עי' בפירש"י, אלא די"ל דהא בפי' דבעי רצופות בשדה בית הבעל, היינו מדרב הונא, ורש"י אליבא דהלכתא קאמר, ועוד אפשר לומר דמדמסיק שהם י"ח חדש מהא ידעינן דהוה רצופות. עי' בתוס' שם ד"ה ובחי' הרמב"ן שם:
<b>והנה</b> מהך דכתובות עדיפא הו"ל להביא, הא מוכת בנדה (דף ס"ד) דהנך ארבעה לילות אינם רצופים, דקאמר שם דנתן לה רבי ארבעה לילות מתוך שנים עשר חודש:
<b>אמנם</b> מה שנראה בזה הוא, דהך לשנא דנקט הש"ס אזלינן בי' בתר טעמא, דלפעמים משמע רצופים ולפעמים משמע מפוזרין, הכל לפי הטעם והסברא, בע"ז (דף ל"ג) הלכה למעשה ממלא מים שלשה ימים ומערן. וכתב הרשב"א בתשובה סימן תרל"ג דאפילו בפיזור מותר ולא בעינן רצופין. וכ"כ בהגה' אשרי בע"ז פרק ב' סימן כ"ב, וכן אפסקא ביור"ד סימן קל"ה סעיף י"ב ועי' בט"ז ס"ק ט"ו ובנקודת הכסף שם, דהטעם הוא דשלש פליטות בעינן מהאי טעמא אף באינן רצופין מועיל:
<b>והנראה</b> לענ"ד בזה, דאיך אפשר לומר דהך חזקה דאתחזק בל' יום דהוה במפוזרין, הא אכתי לא ידעינן בכמה יהיו מפוזרין אם במשך שנה או שנתים כשהוחזק בעיר ל' יום במשך זמן הזה תהיה חזקה, דאין סברא כלל לומר אם יהיו הל' יום מפוזרין במשך זמן רב יהי' עי"ז הוחזק בעיר. בעוד שבודאי נשכח מהימים הראשונים, טרם שנמלאו הל' יום, ועוד עצם הך דהוחזק שמו בעיר ל' יום, אטו צריכין אנחנו לדעת בבירור שבכל יום ויום מהשלשים יום קראו אותו בשם זה. הא מדכתב המבי"ט בתשו' שצריך הוא לחתום או לקרא בתורה שלש פעמים במשך השלשים יום. א"כ ביתר הימים אפשר שקראו אותו עשר פעמים ביום בשם זה, ואפשר שהיו ימים כאלה במשך השלשים יום שאף פעם אחת ג"כ לא קראו אותו בשם זה:
<b>על</b> כן נראה דלא דמי להך דערכין, דהתם צריכין לעשות פעולה ידועה במשך השלשים יום. דהיינו פעולת ההכרזה, והעיקר התם היא הפעולה שצריכין לעשותה. א"כ כשתמשך הפעולה ההיא במשך זמן יותר משלשים יום ג"כ מהני אף דלא יעשו הפעולה ל' פעמים. וכן גבי עירוי שלשה ימים העיקר פעולת העירוי שתעשה שלש פעמים. א"כ אפשר שתעשה פעולת העירוי לא בימים רצופים. וכן בכתובות (דף ו') נמי צריך הוא לעשות פעולה במשך זמן הזה, היינו לבעול ארבע פעמים, וכן בב"ב (דף כ"ט) צריך לעבוד השנה או לדור בהבית שלש שנים ואפשר לעשות הפעולה בזמנים נפרדים ע"כ אין ראי' מהתם. אבל לענין אתחזק שמו בעיר שלשים יום, אטו צריכין אנו לדעת שנעשית הפעולה ההיא בכל יום ויום במשך השלשים יום. הרי התם רק המשך הזמן הוא העיקר, שאם הוא בעיר במשך שלשים יום רצופים ובמשך הזמן הזה היה נקרא בשם זה והוחזק שמו בעיר, א"כ צריכים להיות השלשים יום רצופים:
<b>ועוד</b> דבנ"ד לא בשביל דלשמעי אינשי שכן שמו צריכין דיוחזק בעיר שלשים יום, משום דאפשר דאינשי שמעי אף קודם שלשים יום כמו שכתבתי לעיל בשם הריטב"א ז"ל. ודשמעי אינשי אין מעלה לנ"ד, כ"א כיון דהוחזק שמו בעיר שלשים יום, הדבר ברור שכך הוא שמו, כמש"כ הרשב"ם שם דכל כך לא היה מחליף שמו זמן מרבה פן יודע הדבר עכ"ל. והנמוקי יוסף כתב דודאי זה שמו, דאל"כ נודע היה הדבר שאין שמו כן עכ"ל. א"כ מסתברא דאמרינן כן רק כשהשלשים יום הם רצופים, דאז במשך זמן זה היה נודע, אבל באין רצופים אין כאן חזקה, דאפשר דבימים שבנתיים אי היה כאן היה נודע:
<b>ומכיון</b> דבשלטי הגבורים פ"ד דקדושין הביא ראיה מהך דב"ב (דף קס"ז) דהוחזק שמו בעיר שלשים יום על הך דסוקלין על החזקות, דהך חזקה היא ג"כ שלשים יום. וכ"כ הרב המגיד בפ"א מהל' איסורי ביאה הל' כ"א, וכאשר הוכחתי דהוחזק שמו בעיר ל' יום היינו ברצופים, ממילא הך חזקה דאיש ואשה שבאו ממדינת הים והוחזקו שהם איש ואשתו, הוה ג"כ שלשים יום רצופים. וכן מורה לשון הרמב"ם בפרק א' הל' כ"א מהלכות איסורי ביאה איש ואשה כו' אם הוחזקה בעיר שלשים יום שהיא אשתו הורגין עליה. אבל בתוך השלשים יום אין הורגין עליה משום א"א עכ"ל מדדייק בלשונו בתוך השלשים יום, משמע בתוך השלשים יום המבוררים הרצופים, דאל"כ הוה לו לכתוב בתוך שלשים יום כמו שכתב הטור אהע"ז סימן י"ט, דזה משמע בכל גונא:
<big>סימן</big> <big>כ"ט</big>
בע"ה יום א' תולדות תרפ"ו, קליוולאנד יצ"ו. להרב הגאון חו"ב סוע"ה מוה"ר מרדכי קצלאצקא רב בבאסטאן
<b>אשר</b> שאל אדות מה שרב אחד סדר גט באחד מחלקי עיר באסטאן, הנקרא ראקסבורי, ועד עתה לא סדרו שם גט, כי הרבנים נמנעו לסדר גט בפרורי העיר, רק סדרו הגיטין בהעיר גופה, והרב הזה סדר הגט בפרור ראקסבורי ונכתב בהגט באסטאן, ושם ראקסבורי לא זכר כלל, וכת"ר מפקפק וס"ל דהגט פסול גם בדיעבד מפני שינוי שם העיר, ושאל לחוות דעתי בזה:
<b>והנה</b> כת"ר כתב טעמו של המסדר מהא דסנהדרין (דף ק"ב ע"א) בשכם מכרו אחיו את יוסף ופירש"י כדכתיב הלא אחיך רועים בשכם ודותן דכתיב בקרא היינו כפר הסמוך לשכם ונקרא על שם שכם עכ"ל. מזה חזינן דכל הקרוב לעיר נקרא על שם העיר, וכת"ר דחה זה דבסוטה (דף י"ג) פי' רש"י רק לשון שני לבקש לך נכלי דתות וא"כ הוי ספיקא דדינא, ולענ"ד דאין מזה ראי' דרש"י בסוטה לא ס"ל דכפר הסמוך לעיר נקרא על שם העיר, דהנה כת"ר כתב דאי אפשר לומר דדותן הוה כפר הסמוך לעיר שכם, דאז לא היתה השבה מעליא, ואיני יודע מפני מה לא היתה השבה מעליא אי הוה אמרי' דדותן הוה כפר הסמוך לשכם ונקרא ג"כ על שם שכם, אם החזירוהו לשכם בודאי הוה השבה מעליא ויעיין בב"ק (דף נ"ז ע"א), והא דב"ק (דף קי"ח), היינו היכא שלא מדעת בעלים, ומפורש הוא בחו"מ סימן שס"ו סעיף ד' דאם מחזירו בישוב אפילו אינו באותו מקום שגזלו יצא. ובאמת כאן אין זה מדין השבה דהא האחים שלקחוהו משם הם בעצמם לא החזירוהו, אלא הוא בדרך המוסר שהוחזר למקום שלקחוהו משם:
<b>אלא</b> מה שיש לומר בזה, דהנה מה דפריך שם בסוטה קברו בשכם מאי שנא בשכם, דלכאו' יש להבין דמשמע דאם קברו אותו במקום אחר הוה ניחא, ואמאי לא ניחא להו בשכם, אלא הנראה בזה דהא מבואר ביהושע כ"א דשכם נתנו ללוים והיתה עיר מקלט, וכן הוא במכות (דף ט'), וא"כ תקשה נמצא צדיק קבור בקבר שאינו שלו כדפריך ב"ב (דף קי"ב ע"א) ואף דאמרינן שם בסוטה בניו לא הוו מיעסקו בי' והכתיב ויהי לבני יוסף לנחלה ופירש"י אלמא בנחלתם קברוהו דחביב היה עליהן, מ"מ פריך שפיר מאי שנא בשכם, דהא סו"ס נתנו שכם ללוים והיא שלהם, והיה להם לקוברו בעיר אחרת של בני יוסף, ע"כ משני משכם גנבוהו ולשכם נחזיר אבדתו, ואי נימא דדותן היא שם כפר הסמוך לשכם ונקרא על שם שכם ומשם גנבוהו ושם קברוהו א"כ מאי פריך מאי שנא שכם, דאפשר דהכפר אף שנקרא על שם שכם, מ"מ היה חוץ ממגרשי העיר ולא היה שייך ללוים, דהא חלקת השדה שקברו בו את יוסף לא היתה בתוך העיר ממש, כמבואר במד"ר בראשית פרשה י"א ויחן את פני העיר נכנס עם דמדומי חמה וקבע תחומין מבעוד יום, וחלקת השדה ההיא קנה כדכתיב ויקן את חלקת השדה אשר נטה שם אהלו, וא"כ אדרבה מזה ראי' דאי הוה כפר הסמוך לעיר ונקרא על שם העיר נחשב כמו העיר, ולא היה קשה כלל מאי שנא בשכם, ומדפריך מאי שנא בשכם, ע"כ דדותן לא שם כפר אלא נכלי דתות ויוסף נקבר בשכם וא"כ קשה מאי שנא בשכם, ועל כן לא כתב רש"י דדותן הוא כפר הסמוך לעיר ונקרא על שם שכם. כמו שכתב בסנהדרין, רק משום נכלי דתות, ונקבר בשכם ממש בחלקת השדה, כי אח"כ נתרחבה העיר וגם חלקת השדה היתה בתוך תחומה:
<b>והנה</b> בפשוטו ניחא הא דפריך מאי שנא בשכם, דהנה שכם כבשו אח"כ, כמבואר בירושלמי (מכות פרק ב' הלכה ו') ומדוע המתינו לקוברו בשכם ולא קברוהו בנחלת בני יוסף שכבשו מקודם, דהא אצל יריחו היה גבול בני אפרים כדכתיב יהושע ט"ז, וע"ז משני שהוכרחו להמתין עד שיכבשו את שכם, מפני שהוכרחו להחזיר אבדתו לשם, וקברוהו מחוץ לתחום העיר כמבואר לעיל, ולפ"ז יש להוכיח מזה שגם מחוץ לתחום נקרא על שם העיר, אך אפשר לומר דהא קודם שחלקו לא היו יודעים היכן הוא נחלת בני יוסף והוכרחו להמתין עד שבע שכבשו ושבע שחלקו, ולא יכלו לקוברו קודם שכבשו את שכם:
<b>והא</b> דקברוהו שם אעפ"י ששכם היתה עיר מקלט ואין קוברים בה כמבואר במכות (דף י"ב ע"א), וברמב"ם פרק י"ג הל' ג' מהל' שמיטה ויובל ונותנין לכל עיר בית הקברות חוץ לתחום זה, שאין קוברין מתיהם לתחום עריהם עכ"ל וכן הוא ברמב"ם הל' רוצח פרק ז'. אפשר לומר דקברוהו קודם שהפרישו את שכם לעיר מקלט כמבואר בירושלמי מכות שהבאתי לעיל, עד שלא הפרישו שכם בהר אפרים לא היתה קולטת, הפרישו קרית יערים תחתיה עד שכבשו את שכם:
<b>עוד</b> תפס עליו כת"ר מהא דאיתא בירושלמי פאה דאין למדין הלכה מדברי אגדה, הנה כ"כ ג"כ אא"ז בנו"ב תנינא חלק יור"ד סימן קס"א ובחלק חו"מ סימן י"ד, אך כבר ציין שם דו"ז בן המחבר לעיין בתשו' הרשב"א סימן של"ה שלא משמע שם כן, ובתשובת שבות יעקב ח"ב חלק חו"מ סימן קע"ח כתב ואם יאמר האומר מה לך אצל אגדה הלא אין למדין הלכה מדברי אגדה כו' היינו דוקא היכא שהוא נגד הסברא או הסוגיא כו' עכ"ל. אלא שכת"ר כתב דהך אגדה היא נגד גמרא מפורשת בגיטין (דף פ' ע"א) דאמר רב לספרי' כו' כי יתביתו בשילי כתובו בשילי ואע"ג דמימסרן לכו מילי בהיני והן היו קרובות זו לזו כמו שכתבו התוס' שם ד"ה כי, כמבואר בביצה (דף כ"ה) וברש"י שם שהיו בתוך התחום, וא"כ אף אי נימא דדותן היא תוך תחומה של שכם, מ"מ הוי שינוי השם עכ"ד, הנה מהך דשילי והיני לא תקשה לענ"ד דהתם היני ושילי שתי עירות שוות היו ואף שהיו קרובות לא היו נקראות זו על שם זו, רק היו עירות מיוחדות בשמות מיוחדים, ואטו כל העירות הסמוכות זו לזו נקראות זו על שם זו, אנן הכי קאמרינן דכפרים או פרורים הסמוכים להעיר ונקראים בשם העיר, דאם כתב שם העיר כשר וראי' לזה דדותן נקרא על שם שכם, ואף דמכרוהו בדותן אמרינן דמשכם גנבוהו, כיון דדותן הוא כפר הסמוך לשכם ונקרא על שם שכם:
<b>ומה</b> שהקשה כת"ר דאיך אפשר לומר שאותו מקום נקרא על שם שכם, הא מקרא מלא הוא וימצאם בדותן, ואמינא לי' לכת"ר, ומטונך הלא גמרא מפרושת משכם גנבוהו, אלא דזה פשוט דכל כפר ופרור הסמוך לעיר יש לו גם שם מיוחד והשם הכללי של העיר הונח על כולם. ואמרי' דמשכם גנבוהו דהוה שם הכללי של כל הכפרים והפרורים הסמוכים, וה"נ צריכים לכתוב שם הכללי של העיר ולא שם הפרטי של הפרור או הכפר:
<b>עוד</b> כתב כת"ר עלה שכתב בספר שו"ת משיבת נפש ח"ב סימן נ"ו אדות העיר ווין שנשאל איך לכתוב בגט, ששם הכולל של כל העיר הוא ווינא, אלא שהרחובות חלוקים בשמותיהם, כמו לעאפאלדשטאט וכדומה, ופסק שם שצריכים לכתוב בגט ווינא לא לעאפאלדשטאט וכדומה, והרי זה ממש כמו בבאסטאן שצריכים לכתוב שם הכולל באסטאן ולא שמות חלקי העיר, וכתב כת"ר לדחות שאין מזה ראי' שכונתו היא שאין צריכים לכתוב שמות הרחובות. ואין כונתו על חלקי העיר, וכת"ר בעצמו הוקשה לו אם כונתו על סתם רחוב ל"ל כל הטורח והשו"ט, הא מעולם לא עלה על דעת מי שהוא לכתוב שם הרחוב, וכן בזמן הש"ס היו רחובות, ולא עלה על הדעת שיכתבו שם הרחוב ותירץ כת"ר דבזמן הש"ס לא קראו את הרחובות בשם מיוחד רק נתנו בהם סימנים כמו שוקא דגלדאי ושוקא דרבנן וכדומה. אך שמות שנתנו על שם אדם מיוחד זה שאני. וימחול כת"ר שדבר זה אי אפשר לאומרו כלל, דמאי נפקותא איכא אם הרחוב נקרא על שם אדם מיוחד או על שמות האנשים הדרים שם כמו שוקא דטבחי בחולין (דף מ"ח) ושוקא דגלדאי ושוקא דרבנן שם וב"מ (דף כ"ד) שוק העליון ושוק התחתון עירובין (דף נ"ד ע"ב), שוקא דבי לפט תענית (דף כ"ב ע"א), וכן מצינו שמות רחובות או חלקי עיר שנקראו על שמות אנשים מיוחדים. וגם כת"ר בעצמו כתב דאם לזה נתכוין למה לו כל השקו"ט הא גם עתה בכל עיר ישנם רחובות מיוחדים הנקראים על שמות אנשים, ואין עולה על הדעת לכתוב שמות הרחוב בגט. ועל זה לא תירץ כת"ר כלום. גם מה שכתב שלעאפאלדשטאט בווינא היתה רחוב יחידה בימי הגאון בעל משיבת נפש, האמת הוא לא כן כי הפרור לעאפאלדשטאט הוא על אי על נהר דונאי בקצה עיר ווינא, והוא פרור גדול שנתחבר לעיר ווינא:
<b>ועיקר</b> ראיתו של כת"ר היא מהא דכתב הרמ"א באהע"ז סוף סימן קנ"ד בסדר הגט דבקראקא כותבים קאזמר דמתקריא קאזימירז, אף דשם קראקא הוא שם כללי וכותבים שם הפרטי של הפרור קאזמר, הנה משם אין ראי' לנד"ד, דהנה לפי סברת כת"ר דבכל מקום צריכין לכתוב רק שם של הפרור או שם של חלק העיר, אין להבין מאי האי דכתב בסדר גיטין מהרב ר' מיכל מקראקא אות ק"ט. ומה שאין כותבין פה קראקא אעפ"י שכך מורגל שם המקום בכלל, דמאי קושיא, הא בכל מקום צריכין לכתוב רק שם הפרטי של חלק העיר ולא שם הכללי, וגם מאי האי דכתב שם וז"ל מפני שהמקום נחלק לשני מקומות קראקא וקאזמיר דמאי שני מקומות שייכים הכא, הא קראקא הוא שם הכללי וגם חלק העיר קאזמר נקרא ג"כ קראקא, ומה זה שכתב שהם שני מקומות קראקא וקאזמיר, דמשמע דקאזמיר הוא שם מיוחד ואינו נקרא כלל קראקא. אלא הענין הוא כך דמתחילה היתה קאזמר עיר מיוחדת לבדה, ולא היתה לקראקא שום שייכות עמה, והיהודים נתגרשו מקראקא וגרו רק בקאזמר וכתבו בהגיטין רק שם קאזמר כמובן, ואח"כ כאשר נתחברה עם קראקא להיות עיר אחת והיהודים נשארו לגור בקאזמר כמקדם וכתבו שם גיטין לא שינו לכתוב בהגיטין שם אחר כדי שלא להוציא לעז על גיטין הראשונים, כיון דשם קאזמר לא נשתקע לגמרי, דהא שם הפרטי של חלק העיר ההיא נקרא גם עתה בשם קאזמר:
<b>וזאת</b> היא כונת מהר"ם בסדר גיטין שכתב ת"ל „ומה שאין כותבין פה קראקא אעפ"י שכך מורגל שם המקום בכלל בפי ישראל ועכו"ם וכן בכתבים ושטרות“ כונתו דעכשיו שנתחברו יחד להיות עיר אחת וקורין שם העיר בכלל קראקא, ותירץ שם וז"ל „היינו מפני שהמקום פה נחלק לשני מקומות קראקא וקאזמיר“ כונתו שמתחילה היו שתי עירות נפרדות „ואנחנו אלה פה דרים במקום הנקרא בפרט קאזמר“ וכן היו דרים שם גם מקודם בעת שהיתה עיר מיוחדת ולא היתה נקראת עוד בשם קראקא בכלל, ואז כמובן כתבו רק שם קאזמר „לכן כותבין בגט ובכתובה קאזמר מפני שכן כתבו מתחילה ולא שינו שם המקום כיון שזה חלק העיר בפרט נקרא כן גם עתה, ולפי זה מהא דחקר מדוע אין כותבין שם קראקא ודחק לתרוצי, משמע דמצד הדין צריכין לכתוב קראקא, א"כ אדרבה מזה ראי' להפך דצריכים לכתוב שם הכללי של העיר ולא שם הפרטי של חלק העיר. ובנ"ד כיון דבפרור ראקסבורי לא סדרו גיטין מעולם כמש"כ כת"ר ועתה כשבאים לסדר מחדש, צריכים לכתוב באסטאן שהוא שם הכללי של העיר:
<b>והנה</b> כת"ר הביא הא דמהרי"ו ז"ל התיר תוך התחום וגם חוץ לתחום לכתוב שם העיר, וכתב שבתשובות הרד"ך בית ד' ח"א והפר"ח חולקים ע"ז. הנה בתשו' הרד"ך שם בית ד' ח"א וגם ח"ג לא זכר כלל דברי מהרי"ו, רק דהביא דברי המרדכי דתוך תחומה של עיר הוא כעיר, וגם בפר"ח לא מצאתי רמז מזה, והא גם הרמ"א באהע"ז סימן קכ"ח סעי' ד' פסק דאם כתב נהר שמחוץ לתחום יש פוסלין אף בדיעבד. וגם בזה יש הרבה אחרונים שמכשירין אם כתב נהר שמחוץ לתחום, אך אם תוך תחומה של עיר נחשב כעיר בזה לא חלקו:
<b>עוד</b> כתב כת"ר שמוכרח לומד בדעת מהרי"ו שכל ההיתר הוא רק בשאין שם מיוחד לאותו שבתחום דאל"כ יהיו דבריו נגד גמרא מפורשת בשילי והיני הנ"ל עכ"ד כת"ר, הנה כבר כתבתי דהך דשילי והיני אין ענין לכאן דהתם שילי היתה נקראת רק בשמה ושם היני לא חל עליה כלל. משא"כ בנד"ד, שאף שיש לזה שבתחום עוד שם אחר כיון שגם שם העיר נקרא עליו, שפיר כתב מהרי"ו אם כתב שם העיר שכשר, וראי' לזה מהא דכתב בתשו' מיימוניות השייכות להל' אישות סימן כ"ב להביא ראי' דאף חוץ לתחום נחשב כאותו מקום, מהך דמגילה (דף ג' ע"ב) כרך וכל הסמוך לו ולכל הנראה עמו נדון ככרך, ואמר סמוך אעפ"י שאינו נראה, נראה אעפ"י שאינו סמוך. והתם הא כללא כייל נראה אעפ"י שאינו סמוך ואעפ"י שיש לו שם אחר, דאל"כ הוה לי' לפרושי דדוקא בדלית לי' שם אחר מיירי, ועוד הביא שם ראי' מהך דזבחים (דף קי"ב ע"ב) דבשילה קדשים קלים ומעשר שני נאכלים בכל הרואה וכתוב בהן הבאת מקום, אלמא נחשב בהבאת מקום עכ"ל. והתם נמי כללא כייל בכל הרואה ולא קאמר דדוקא באין לו שם אחר:
<b>ואדרבה</b> הא שם בזבחים (דף קי"ח ע"ב) איתא תנא רואה שאמרו רואה כולו ולא המפסיק בינו לבינו כו' כגון בי כנשתא דמעון ופירש"י משם היו רואים את שילה ולא היה דבר מפסיק עכ"ל. א"כ הרי היה לה שם אחר ואעפ"כ היה נחשב כהבאת מקום:
<b>ובהאי</b> ענינא הנני להעיר דיש לומר דהא דקאמר כגון בי כנישתא דמעון לסימנא נקט, אף דבי כנשתא דמעון היתה רחוקה משילה והיתה קרובה לעיר אחרת ומשם היה רואה ואינו מפסיק מאותה העיר, ומצינו כמה פעמים בי כנישתא דמעון גבי ר' יוחנן שהיה בטבריא, ב"ק (דף צ"ט ע"ב), שבת (דף קל"ט) וביבמות (דף ס"ד), אלא דא"כ היה להגמרא להזכיר אותו מקום שהיתה בי כנישתא דמעון סמוכה לה כמו שמובא במגילה (ב' ע"ב) כרך וכל הסמוך לו וכל הנראה עמו נידון ככרך עד כמה כו' כמחמתן לטבריא ועוד כיון דשילה הוא מקום ידוע אין לומר דמייתי דוגמא ממקום אחר על שילה, אם יש שם מקום שנראה ואינו מפסיק יש להביא אותו מקום בעצמו ולא להביא דוגמאות ממקום אחר על שילה, אם אצל שילה עצמה אין מקום שרואה ואינו מפסיק, משא"כ בכרכים המוקפים שהם רבים יש להביא דוגמא ממקום אחד ומשם יש להבין גם על כרכים אחרים:
<b>והנה</b> בירושלמי מגילה (פרק א' הל' י"ב) איתא כגון בית מעון אלא שזה מפסיק וזה אינו מפסיק וכתב בשירי קרבן שם וז"ל בזבחים כו' פירש"י משם היו רואין את שילה ולא היה דבר מפסיק, ותימא שלא ראה דברי הירושלמי דאדרבה דבי כנשתא דמעון היה מפסיק עכ"ל. והנה בירושלמי איתא בית מעון ובבבלי בזבחים בי כנשתא דמעון א"כ אפשר דמבית כנישתא דמעון לא היה מפסיק, אך בית מעון עצמה, דהיינו העיר משם היה מפסיק לשילה, ובזה מדוקדק הא דאיתא בירושלמי שם ר' שמעון בן מיישה בעי קומי ר' לעזר מהו הרואה שילה או שילה ומשכן שילה א"ל שילה ומשכן שילה כגון הדא בית מעון אלא שזה מפסיק וזה אינו מפסיק, ופי' בקרבן העדה שבין בית מעון לשילה יש דבר אחר המפסיק, וזה אינו מפסיק ובמקום הראוי לאכול צריך שלא יהי' שום דבר המפסיק עכ"ל. וזה אין מובן דא"כ למאי מייתי כלל מבית מעון כיון שמשם לשילה מפסיק א"כ מאי שמעינן מזה ומאי קאמר כגון הדא בית מעון, דאדרבה משם אין רואים את שילה, כיון שיש דבר המפסיק והנראה לענ"ד דכונת הירושלמי היא דבבית מעון עצמה היו מקומות שונות. שיש שם מקום שדבר מפסיק בינו לבין שילה, ויש מקום שאין שם שום דבר מפסיק, וע"ז קאמר כגון בית מעון דמשם רואין שילה ואין דבר המפסיק, אלא שיש שם בבית מעון מקום שמפסיק ובכדי שלא נטעה הא בבית מעון יש דבר המפסיק ע"ז קאמר וזה אינו מפסיק, היינו שהמקום בבית מעון שאינו מפסיק, על אותו מקום אומר כגון בית מעון:
<b>שוב</b> ראיתי בספר זבחי אפרים בזבחים (דף קי"ח) שכתב על דברי רש"י שהם תמוהים דאיך יתכן דמבי כנישתא דמעון יראו את שילה ולא היה דבר מפסיק ביניהם, כי מעון היתה אצל טבריא כדאיתא בירושלמי) עירובין פ"ה) ובעוד מקומות עכ"ל ואפשר לומר דהיו עירות שונות בשם מעון עי' יהושע (ט"ו פסוק נ"ה) עיר מעון בחלקו של מטה יהודה, ובמכלתא יתרו פ' י"ט פסוק א' כבר היה ר' יוחנן בן זכאי עולה למעון יהודה. ועוד י"ל שבי כנשתא דמעון נקרא על שם המקדש שהיה בשילה, כלומר בית הכנסת של המקדש, כמו שכתב הרשב"ם ב"ב (דף קס"ו ע"ב) המעון הזה בבית המקדש נשבע. וכן (שמואל א' קפי' ב' פסוק ל"ב) והבטת צר מעון. ולפ"ז אין מזה ראי' דאם יש לו שם אחר מ"מ נקרא על שם העיר, דהתם שם מעון הוא על שם המקדש שהיה בשילה ומשו"ה נחשב כשילה:
<b>והנה</b> לכאורה תליא זה בפלוגתא, דביבמות (דף קט"ו ע"ב) איתא דההוא גיטא דאשתכח בנהרדעא וכתיב בי' בצד קלוניא מתא כו' ופירש"י בצד קלוניא שם עיר, אבל הרמב"ן במלחמות והרשב"א בחידושיו שם, פירשו קולוניא צד שבעיר נהרדעא שהוא בן חורין דלא יהבי כרגא למלכא עכ"ל. א"כ לפי פירש"י דפירש דהוה עיר. אפשר דאין כותבין שם הפרטי של חלק העיר. אבל לפי פירושם של הרמב"ן והרשב"א וכן הוא דעת המאירי בחי' ליבמות, דקולוניא הוא שם של חלק אחד מנהרדעא, משמע מזה דכותבים שם החלק של העיר:
<b>והנראה</b> בזה דהנה בגיטין (דף ד' ע"ב) איתא דבעיר אחת שהיו מקפידים זה על זה הוצרכו לומר בפ"נ ובפ"נ ועי' בפני יהושע (דף פ') בד"ה שם עירו שגם כתיבת שם עמידת הסופר הוא מפני קפידא דשלום מלכות. וא"כ כיון שחלק אחד מן העיר היה בן חורין מכרגא ויתר חלקי העיר לא היו בני חורין בודאי היה קפידא מזה על זה ולכן הוצרכו לכתוב שם של חלק העיר:
<b>ועוד</b> כיון שנכתב בהגט גם שם הכללי של העיר נהרדעא, נכתב אנא אנדרולינאי נהרדעא, וברא"ש גיטין פרק השולח סימן ז' גרס אנא דוד בר נהילאי מנהרדעא, א"כ מה שנכתב שם הפרטי של חלק העיר זה עכ"פ לא מגרע גרע, אבל לכתוב רק שם הפרטי של חלק העיר ולא להזכיר שם הכללי של העיר, מזה לא שמענו:
<b>ועוד</b> נראה דהרמב"ן והרשב"א והמאירי אזלי לטעמייהו שכתבו בחידושים ליבמות שם תבדק כל נהרדעא כולה כלומר כל ארץ נהרדעא שהיא הרבה עירות עכ"ל. א"כ אפשר לומר דקלוניא היתה ג"כ עיר נפרדת לגמרי והיתה סמוכה לעיר נהרדעא וממחוז נהרדעא, וכן משמע דקרי לה קלוניא מתא, משמע דהיתה עיר בפני עצמה, וכן מבואר בכתובות (דף נ"ד ע"א) נהרדעא וכל פרוודהא ופירש"י כרכים הסמוכים לה:
<b>ולענין</b> נידון דידן נראה לענ"ד דבתשו' פנים מאירות כתב דבתוך עיבורה של עיר נחשב כעיר, וכן מבואר בדרכי משה אהע"ז סימן קכ"ח ס"ק י"ח, ובתשו' מיימניות להל' אישות סימן כ"ב ובתשובות בנימין זאב והג"פ פסק דיש לסמוך על דבריו ובתשובות מהרי"ו כתב דאף חוץ לתחומה של עיר נחשב כעיר. ואף שהראי' שהביא במהרי"ו, מהא דמכות (דף י' ע"א) דפריך וחברון עיר מקלט היא והכתיב ויתנו לכלב את חברון כו' אמר אביי פרוודהא כו' ופירש"י כפרים וחצרות הסמוכים לה ונקראים על שמה נתנו לכלב עכ"ל. ובב"ב (דף קכ"ב) פי' הרשב"ם כפרים ושדות שסביב לעיר חוץ למגרש. ומזה הוכיח דאף חוץ לתחום נקרא על שם העיר. ולענ"ד איני מבין דאפשר דהכפרים והחצרים סביב חברון ידעינן בבירור דנקראו ג"כ על שם חברון. והא קרא כתיב מלך חברון משמע שכל המחוז היה נקרא חברון וע"כ אומר ויתנו לכלב את חברון, אבל מנין לנו לומר דחוץ לתחומה של עיר, במקום שאין בבירור אם נקראו על שם העיר שאף בסתמא יהיו בכלל העיר, אבל מ"מ בנד"ד ששם באסטאן הוא שם כולל לכל חלקי העיר הגט כשר לענ"ד בלי פקפוק
<b>שוב</b> ראיתי שהדברים מפורשים בספר שו"ת רבינו חיים כהן חלק אהעע"ז סי' מ"ט, שהשיב להגאון ר' יצחק בנו של בעל פנים מאירות וז"ל שנית הוה דברי כת"ר דאין לומר הטעם משום דמספקו בשם העיר, דאפשר היה להם לסדר הגט על פירשטאט דמתקריא קאזמר כמו שנוהגין בק"ק קראקא כו' הנה כל עיקר הטעם בקאמזר שבקראקא כמו שמסיק שם ות"ל היינו מפני שנחלק לשני מקומות כו' הרי דעיקר קהילה הקדושה היא מקאזמר והוה כמו בשמות דשם ישראל עיקר כו' אבל קאזמר שבנישוויז שהוא פירשאט, אם היינו מסדרין שם גט, צריכים שם עיר דנישוויז כו' עכ"ל וכ"כ בספר שו"ת שאילת שלום מה"ת סימן ל"ה וז"ל לפי מש"כ כת"ר דיש כפר אחד כו' ואף דכתב כבודו דיש להכפר שם לעצמו, קארנעשט כו' הרי מבואר בגט פשוט בשם תשובת בנימין זאב להקל בגט אשר נכתב בכפרים הסמוכים לעיר וכתב שם העיר דכשר ובג"פ שם כתב דבדיעבד יש לסמוך על דבריו, והיינו אף שהכפרים יש להם שם לעצמם, מ"מ נחשבים מהעיר עכ"ל. וכן כתב להקל בכגון דא בספר שו"ת נודע בשערים סימן ז':
<b>והנה</b> בספר שו"ת פנים מאירות ח"ב סימן פ"ב פסק דבעבורה של עיר כותבים שם העיר אם אין להמקום שבעבורה של עיר שם אחר, משמע מזה דאם יש להמקום הזה שם אחר אז אין כותבים שם העיר, נלענ"ד דהתם מיירי דאין שם העיר מתפשט גם על המקום הזה שהוא חוץ לעיר בעבורה של עיר, ואז אם היה לאותו מקום שם בפני עצמו בודאי אינו רשאי לכתוב שם השם של העיר, אך אם אין לאותו מקום שם בפני עצמו אז מסתמא נגרר אחרי שם העיר, אף שאין שם העיר על המקום הזה בפירוש. וכן נראה מדבריו שכתב בשאלתו, אם רשאים לכתוב שם העיר אף שכותבים ברחוב שלהם או מחויבים לכתוב וליתן בתוך העיר, ואי נימא דמיירי היכא דשם העיר מתפשט גם על המקום הזה, הא כיון דאותו מקום אין לו שם אחר, א"כ השם של העיר הוא שמו המיוחד ולית כאן שום ספק דיכתבו שם העיר אם כותבים ברחוב הזה, א"ו דמיירי דאף דאין להרחוב שם אחר, מ"מ גם שם העיר אינו נקרא עליו:
<b>ובשו"ת</b> דברי חיים להגאון מצאנז ז"ל ח"ב אהע"ז סימן ק"ג השיב בדבר כפר אחד הסמוך לעיר רישא ויש לו שם מיוחד, ושם העיר רישא לא נקרא עליו כלל, כמבואר בדבריו שם, וכתבו שמנין כאן ברישא מתא דיתבא כו' והכשיר מטעם דהכפר הוא בתוך התחום בצירוף שיסכים עוד גדול אחד, ואם היה שם העיר נקרא גם על הכפר משמע מדבריו שהכשיר בלי פקפוק. ובספר גט פשוט סימן קכ"ח ס"ק כ"ו כתב דציון היא חלק מעה"ק ירושלים וכותבים ירושלים ולא ציון. וא"כ בבאסטאן שכולל העיר נקרא באסטאן, אף דחלקי העיר יש להם שמות מיוחדים, אין לפסול הגט שנכתב באסטאן, והרי גם כת"ר בעצמו שמעונו הוא בחלק העיר דארטשעסטער, ואעפ"כ חתם רב בבאסטאן ולא כתב רב בדארטשעסטער, הרי דעיקר השם הוא באסטאן:
<big>סימן</big> <big>ל'</big>
בע"ה יום ג' ויחי תרפ"ו לפ"ק. למעלת כבוד הרב הגאון מהור"ר מרדכי קלאצקא רב בבאסטאן
<b>קבלתי</b> את מכתבו, ואף שמסכים לגוף הדין שאין לפסול הגט, אך מתאמץ כת"ר להעמיד דבריו אף שאינם נוגעים בנידון שלפנינו, וע"ז הנני להשיבו מה שנראה בזה לענ"ד:
<b>הנה</b> כת"ר כתב דהרד"ך חולק על הר"ש מהא דיתבא אין הכונה ישיבה ממש, רק סיפוק המים נמי גורם ישוב העיר, הרי מוכח דבבתים הנמצאים בתוך התחום, שאין בהם טעם זה, אינם נכללים בכלל העיר עכ"ד כת"ר. ואמינא ליה לכת"ר דלפי סברתו, דכל עצם הטעם שכותבים שם הנהר שבתוך התחום מה שמסתפקין ממנו ואף שבתוך התחום אינו נחשב כהעיר, מכל מקום כיון דמסתפקין ממנו זה לבד גורם שיכתבו שם הנהר, אם כן מאי טעמא אין כותבים שם הנהר שמחוץ לתחום אם מסתפקין ממנו, והרי מבואר ברמ"א סימן קכ"ח סעיף ד' דנהר שהוא מחוץ לתחום אין לכותבו כלל אפילו מסתפקין ואפי' בדיעבד אם כתב, יש פוסלין, והרי לפי"ד כת"ר תוך התחום שוה לחוץ לתחום דשניהם אינם נחשבים מהעיר, אלא דזה אינו, דבאמת אף להרד"ך תוך התחום הוא נחשב כהעיר, ורק בנהרות שלא צריכים לכתוב מדינא רק ממנהגא שנהגו כך לכותבו, ונהגו לכתוב דיתבא שכונתו שמסתפקין ממנו, וזהו רק כשהוא בתוך התחום שנחשב כהעיר, אבל מחוץ לתחום כיון דאין זה נחשב כהעיר, אין מועיל מה שמסתפקין מן הנהר:
<b>והרד"ך</b> בעצמו בבית ד' חדר ג' כתב מפורש כן וז"ל ואפילו לפי הגהה אחת שמצאתי במרדכי וז"ל יש מפרשים שצריך לכתוב כל הנהרות שבתוך תחום העיר דכל תוך תחום העיר הוי בכלל העיר וראייתו מפרק כל הבשר דקאמר אכלינהו חוץ לתחום כו' ואין לומר דמדמייתי ראי' מפרק כל הבשר, אלמא דמדינא דגמרא קאמר שצריך, אלא שרצה להודיענו שלפי מנהג האחרונים שהצריכו לכתוב הנהרות לסימן העיר ראוי לכתוב כל תוך התחום הרי הוא כעיר עצמו עכ"ל. אלמא דגם לדידי' כל תוך התחום נחשב כהעיר עצמה:
<b>ומה</b> שכתב כת"ר דאם תוך התחום נחשב כעיר, א"כ הוה כמו באמצע העיר, ומאי דוחקא דהדר"ך לומר דיתבא אינה ישיבה ממש, כ"א שמסתפקין ממנו, דאף אי הוה יתיבה ממש הוה ניחא, דהא הוה כמו באמצע העיר עכ"ד כת"ר הנה הרד"ך הוצרך לכתוב כן, מפני שהשואל פקפק על הגט שכתב דיתבא על נהר, והנהר מקיף אותה, ע"כ כתב דאף דמקיף אותה, מ"מ אם כתב דיתבא שפיר דמי, מפני דיתבא משמע שמסתפקינן ממנו, ואפשר דאף אם יתבא הוה ישיבה ממש ג"כ היה ניחא אם הנהר הוא תוך התחום:
<b>ובדברי</b> מהר"ש כתב כת"ר שלא התיר מטעם שתוך התחום נחשב כהעיר, אלא מטעם הרחיים התיר, וזה אינו מובן, דהא ע"כ גם הרחיים היו תוך התחום לא בתוך העיר עצמה, והר"ש כתב כי אמרתי רחיים שעל הנהר נקראים על שם העיר, והיינו אף שהם תוך התחום נקראים על שם העיר וזהו כהבנת מהרי"ו והג"פ בדבריו, ואין לומר דמפני מה שטוחנין בני העיר ברחיים הוה תשמישי העיר. דא"כ מה זה שאומר שנקראים על שם העיר, דמשמע דרק מפני שבית הרחיים נקרא בית רחיים של עיר פלונית, ולא משום שמשתמשים בהם בני העיר. אך אפשר לומר דטעמו הוא כיון דהרחיים נקראים על שם העיר אם כן הם עצמם מהעיר, דהעיר נמשכת עד הרחיים, כיון דגם הם נקראים על שם העיר, אבל היכא דמקום שמתוך לחתום לא נקרא בפירוש על שם העיר, אין ראי' מזה שיהיה כהעיר:
<b>והנה</b> כת"ר כתב דהראי' מהיני ושילי היא חזקה בעיניו, ומה שכתבתי ששתיהן היו שוות, כתב כת"ר ע"ז שמא היתה אחת מהן גדולה מחברתה וכי נתת דבריך לשיעורין, במחילה מכת"ר שלא לכך נתכונתי, כי באמת לא יעלה על הדעת אם שתי עירות נפרדות לגמרי בשמן שאף אם הן סמוכות בתוך התחום שהעיר שהיא קטנה מחברתה, אם יכתבו בהגט יצטרכו לכתוב שם העיר הגדולה הסמוכה לה, דא"כ תקשה מהא דגיטין (דף ו' ע"ב) מעשה באדם אחד כו' מהיכן אתה אמר לו רבי מכפר סימאי אני וכו' ואפי' רבנן לא פליגי עלי' דר' מאיר אלא בעכו דמרחקא אבל כפר סימאי דמקרבא לא. והך עובדא איתא נמי בירושלמי גיטין (פרק א' הל' ב') ושם איתא מכפר סימיי שבתחום עכו, ומ"מ לא כתבו בהגט עכו לפי מה שסבר מתחילה שהוא מתחום עכו, ולפי מה שאמר ר' אילעאי שם, בירושלמי והלא כפר סימיי מארץ ישראל היא קרובה לציפורין יותר מעכו היה להם לכתוב ציפורין, הרי דאף שהוא תוך התחום כתבו כפר סימאי אף דהוה מסתמא קטן מעכו ומציפורין, כיון דלא היתה לעכו או לציפורין שום שייכות עם כפר סימאי, ולא נקרא כלל שם עכו או שם ציפורין על כפר סימאי, אלא דיש לומר דבתחום עכו, אינו משמע סמוך בתחום עכו, אלא משמעותו בגליל עכו ובגבולה, כמו תחומי ארץ ישראל בירושלמי שביעית (פרק ו' הל' א') וכמו עירות המותרות בתחום גיתו, ועירות האסורות בתחום צורא, רבי התיר כפר צמח תחום ארץ ישראל, בתוספתא שביעית פרק ד':
<b>ועוד</b> הא דאיתא בגיטין (דף ו' ע"א) רב חסדא מצריך מאקטיספון לבי ארדשיר, וא"כ כתבו בארדשיר רק ארדשיר ולא שם אקטיספון, אף דאקטיספון היתה גדולה מבי ארדשיר דבאקטיספון היה השוק ולא בבי ארדשיר וביומא (דף י' ע"א) מסתפק אם רסן שהיא אקטיספון היא העיר הגדולה ואף שהיתה בתוך תחומה של אקטיספון כמבואר בעירובין (דף נ"ז ע"ב) דבני אקטיספון משחינן להוא תחומא מהאי גיסא דארדשיר, כיון דארדשיר היתה עיר בפני עצמה ולא היתה לה כל שייכות לאקטיספון ושם אקטיספון לא נקרא עליה כלל. לכן צריכין לכתוב שם. ארדשיר לבד ועיין מה שכתבו התוספות בגיטין (דף ו' ע"א) ד"ה ומבי ארדשיר ובמהרש"א ומהר"ם לובלין שם:
<b>אלא</b> דאפשר לומר דכתבו התוס' בד"ה ומבי ארדשיר היא מבבל ואקטיספון לאו מבבל, א"כ היו משתי מדינות וע"כ אין לכתוב שם העיר הקרובה, ואף דיש לדייק דאין זה מעכב לקרות השם של העיר על החלק של העיר אף שהוא ממדינה אחרת, דהא למאן דס"ל ביומא (דף י"ב ע"א) ובעוד מקומות דירושלים נתחלקה לשבטים, וא"כ היו לשני שבטים ליהודה ולבנימין חלק בה, ואעפ"כ כולה נקראת בשם אחד ירושלים. ובגיטין (דף ד' ע"ב) עיר אחת היתה בארץ ישראל ועסיסות שמה והיו בה ב' הגמוניות ועפ"כ נקראת בשם אחד. ובגיטין (דף ב' ע"א) בתוס' ד"ה אשקלון דעכו היתה חציה בארץ ישראל וחציה בחו"ל וכן הוא בחי' הרמב"ן והרשב"א שם. ובירושלמי שביעית (פרק ו' הל' א') ר' אחא בר' יעקב בשם ר' אימי מן תרין עובדן דרבי אנן ילפינן עכו יש בה ארץ ישראל ויש בה חו"ל, וכן הוא בירושלמי גיטין (פרק א' הל' ב') אלא דסברא פשוטה היא דאין לכתוב שם העיר הקרובה, אם אין שמה נקרא על העיר האחרת כלל:
<b>אבל</b> אנא הכי קאמינא, אם פרור הסמוך לעיר ושם העיר בכללה נקרא גם על החלק הזה של העיר, אף שלהחלק הזה יש לו גם שם פרטי בפני עצמו. כיון שגם שם העיר בכללה נקרא על אותו חלק של העיר צריכין לכתוב שם העיר הכללי ולא תקשה כלל מהיני ושילי. דמה שכתיבנא ששתיהן שווות, אין כונתי כמש"כ כת"ר, שהיו שוות בגדלן, ולא זו גדולה מזו, דמנא לן הא, וגם אין זה שום נפקותא, רק כונתי היא שהיו שוות ביחסן, שהיו עירות נפרדות בלי שום שייכות זו לזו ולא שמה של אחת נקרא על חברתה. משו"ה פשוט הוא דבכל אחת צריכין לכתוב שמה לבד. מדאין שום שייכות לה עם שם חברתה:
<b>ולא</b> תקשה נמי מהך דכתב המרדכי בגיטין פרק המגרש סימן תמ"ו וז"ל כי אשר נהגו לכתוב לשון מגרש כו' ונראה שלכך נהגו לכתוב כך לפי שפעמים דרך הבתים שבולטים ויוצאים חוץ לעיר ובלשון בני אדם אין שם העיר עליהם ובלשונם שנכתב מגרש הכל בכלל עכ"ל ולכאו' משמע מזה שאין כותבין שם העיר על המגרש, אלא דלא קשה, דהתם מיירי דהבתים הבולטים יש להם שם אחר לעצמם ושם העיר לא נקרא עליהם כלל, כמו שכתב ובלשון בני אדם אין שם העיר עליהם, דאי בסתמא מיירי, מאי פסקת דבלשון בני אדם אין שם העיר עליהם. אלא ע"כ דמיירי היכא שאין שם העיר עליהם ואין להם שום שייכות להעיר. לכן כתבו מגרש והכלל בכלל, דהא אף אם יש להם שם בפני עצמם ושם העיר לא נקרא עליהם כלל, מ"מ הא במגרש העיר הם נמצאים, ושפיר כתבו עליהם מגרש:
<b>ומה</b> שכ' שנית בשם ספר שו"ת משיבת נפש, הנה הספר הזה לא ראיתיו. אבל מה שהביא כת"ר ממנו פשוט הוא דכונתו היא על חלקי העיר ולא על רחובות כמו שהבין כת"ר בדבריו. דמה שהביא כת"ר לשונו דודאי עיקר המקום נקרא על שם העיר ואין השם הפרטי רק לסימן בעלמא, לסימן המקום בעיר גדולה עכ"ל שהביא במכתבו. וזה הוא בחלקי העיר, שהשם של העיר הוא שם הכללי, ושם הפרטי של חלק העיר הוא לסימן המקום שבעיר, ומה שהביא כת"ר שכתב שם רחוב, הוא לא דוקא:
<b>ומה</b> שכתב כת"ר לחלק בין שם רחוב סתם או בין שם רחוב שנקרא על שם אדם פרטי שנקרא לכבודו ומקפיד אם ישנו השם. וכתב דוגמא לזה בזמן שהמלכים הקפידו על הזמן עכ"ל ולא דמי, דהתם אם הקפידו על הזמן, גם הם כתבו זה הזמן ולכן הקפידו גם על אחרים, אבל שם הרחוב שנקרא על שם אדם אף שראוי לכבדו, מ"מ הא הם בעצמם כשכותבים שטרות אין כותבים שם הרחוב, רק שם הכללי של העיר, וכמו שכתבו התוס' בגיטין (דף פ' ע"ב) ד"ה זו כו' ומה שאנו כותבים לבריאת עולם, משום דהשתא ליכא שלום מלכות בכך, שאפי' עכו"ם אינן מונין לשנות מלכים עכ"ל. הרי חזינן דמה שהם בעצמם אין כותבים, ליכא שום קפידא אם לא נכתוב ואיך נאמר שיקפידו על זה שאחרים יכתבו שם הרחוב ולומר שיש סברא לכתוב הרחוב בגיטין, דיצטרך לבאר דאין כותבים שם הרחוב:
<b>ועתה</b> נחזור להא שכתב מהר"ם בסדר גיטין בענין קראקא וקאזמר. הנה לא מלבי הוצאתי הדברים האלה. כי הם מפורשים בכל ספרי היסטוריא ובמאספים. לדוגמא בענציקלופדיא של בראקהויז בשפת אשכנז כרך אחד עשר, ובענציקלופדיא היהודית בשפת רוסיא כרך תשיעי, ובענציקלאפעדיא היהודית בשפת אנגליא כרך רביעי, ובאוצר ישראל חלק תשיעי בערך קראקא שקאזמר היתה עיר נפרדת לגמרי. והיהודים נתגרשו מקראקא וגרו בקאזמר מאות בשנים. וכן מורה לשונו של מהר"ם ת"ל מפני שהמקום פה נחלק לשני מקומות קראקא וקאזמר. דלאיזה כונה כתב זה, דלפי הבנת כת"ר דאינם שני מקומות רק דקראקא היא מעולם שם העיר הכללי וקאזמר הוא רק שם חלק העיר, לא יונח ע"ז לומר שהמקום נחלק לשני מקומות, וגם מה שאמר אנחנו אלה פה דרים במקום הנקרא בפרט קאזמר, דלמאי נ"מ כתב דדרים בקאזמר דלפי דברי כת"ר העיקר הוא במקום שכותבים הגט ולא במקום שדרים. וכן כתב בספר טיב גיטין בלקוטי שמות עירות ס"ק כ"ז וז"ל לפי שמקום דירת היהודים נקרא בפרטות קאזמר עכ"ל. דהא אין העיקר מקום דירת היהודים, כ"א המקום שכותבים בו הגט. א"ו דכונתם הוא כמו שכתבתי דקראקא וקאזמר היו שתי ערים נפרדות ומושב היהודים היה עיקר בקאזמר, ע"כ כתבו שם קאזמר ולא שינו גם אחרי כן אף שנתחברו לעיר אחת תחת שם הכולל קראקא, והא דהקשה כת"ר מהך דשבת (דף ל"ו) בורסיף בבל למאי נפקא מינא לגיטי נשים ופירש"י לענין שינה שמו ושמה ושם עירו ועירה פסול וצריך לכתוב שם של עכשיו, וא"כ אפילו אם מתחילה היה נקרא אותו החלק בשם העיר הגדולה ואח"כ ע"י איזה סבה נשתנה שמו היו צריכים לכתוב דוקא השם החדש. מכש"כ כאן שזהו שמו מיום הוסדו עכ"ל. ולא קשה מידי דהתם נשתנה השם לגמרי ועכשיו אינה נקראת כלל בבל. אבל כאן דגם עכשיו נקרא חלק העיר קאזמיר, לא שינו להבא לכתוב שם קראקא, מכוין דמקודם היתה קאזמר עיר נפרדת וגם עיקר ישוב היהודים היה שם. ע"כ לא שינו לכתוב רק הניחו השם כמקדם:
<b>ועוד</b> הא התם גבי בבל ובורסיף אם על העיר הנקראת עתה בבל, יכתוב בורסיף. הרי יהיה שינוי השם לעיר אחרת שנקראת עתה בשם זה וזה הוא שינוי השם גמור וכמו שכתב בספר בית מאיר באע"ז סימן קכ"ח ס"ק א' דדוקא אם ישנה לשם שהוא שם של עיר אחרת, אבל אם שינה לשם שאינו שם של מקום אחר. הוה כאילו לא נכתב כלל. וא"כ ה"נ גבי שם קאזמר לא הוה שינוי לשם של מקום אחר ועוד הרי גם עתה נקראת בשם זה:
<b>ואשר</b> כתב שחכם אחד כתב לו דשאני קראקא וקאזמר שיש נהר מפסיק ביניהם ועל כן נחשבים לשתי עירות, בזה הצדק עם כת"ר, דאטו אם נהר הולך באמצע העיר שיפסיקן ותהיינה נחשבת לשתי עירות. ועוד הא התוס' בגיטין (דף ו' ע"א) ד"ה ומבי ארדשיר כתבו ואעפ"י שהיו סמוכות זו לזו ולא היה אלא דגלת מפסיק ביניהם כו' עכ"ל משמע מזה דאף דדגלת מפסיק ביניהן אינן נחשבות בשביל זה כשתי עירות, רק דמסקו דמ"מ חשיבי כשתי מדינות כמו עבר הירדן לחלק מארץ ישראל לענין חזקה לפי שהירדן מפסיק. אבל ודאי דאם נהר הוא באמצע העיר שאין מפסיקן להיות חשיבי לב' עירות:
<b>ועלה</b> שכתבתי שנתגרשו היהודים מקראקא וגרו בקאזמר וכתבו רק קאזמר וכן נשאר השם הזה בגיטין, וע"ז כתב כת"ר אטו דירת היהודים קובע שם העיר, ואם עפ"י דין נמשך השם קראקא גם על קאזמר לו יהא שמעולם לא דרו שם יהודים, מ"מ כשנתישבו שם היה לכתוב בגיטין השם קראקא, ועוד כבר נתברר שכמאה שנים טרם שנתגרשו, כבר דרו יהודים בקאזמר. וא"כ לדעתו כתבו אז בקאזמר השם קראקא. זה ברור שאם היו כותבים אז בקאזמר קראקא לא היו משנים השם לאחר שנתגרשו מקראקא עכ"ד כת"ר. ובמחילה מכת"ר רואה אנכי שלא דקדק כלל במה שכתבתי, כי אנכי כתבתי שקאזמר היתה עיר מיוחדת ולא היתה שייכת כלל לקראקא, ואם דרו שם יהודים מקודם שנתגרשו מקראקא בודאי כתבו אז רק קאזמר, ואח"כ כאשר נתגרשו מקראקא וגרו כולם בקאזמר פשוט שכתבו רק קאזמר, אך אחר זמן נתפשטה עיר קראקא וגם קאזמר נכללה בכלל קראקא, לא שינוי השם בגטין ונשאר רק שם קזמר:
<b>וראיתי</b> בספר שו"ת שם אריה חלק אהע"ז סימן ס"ב שכתב דבשם שנשתקע, אף דיודעים שנקרא כן מקודם רק שעכשיו אינו נקרא כן הוה נשתקע, והביא ראיה מהא דשבת (דף ל"ו) הני תלת מילי אישתנו שמייהו כו' רב אשי אמר בבל בורסיף למאי נ"מ לגיטי נשים, ופירש"י לגיטי נשים לענין שינה שמו ושמה ושם עירו ועירה פסול וצריך לכתוב שם של עכשיו. ומשמע דאם כתב שם הקודם פסול כיון שנשתקע וכ"כ בג"פ ס"ק צ"ו והתם בודאי בשם המדינה לא נשתקע רק בקריאה. אבל הכל יודעים שהיא מדינת בבל כו' א"ו דידיעה בלא קריאה לא מהני וחשוב נשתקע עכ"ל. ולפי מה שכתבתי אין מזה ראיה. דאפשר לומר דאם יודעים שנקרא כן אין זה נשתקע אף דעכשיו אינו נקרא כן. אבל גבי בבל ובורסיף אינו יכול לכתוב השם שנקרא מקודם. כיון דעכשיו הוא שינוי השם כיון דעיר אחרת נקראת בשם זה:
<b>ונראה</b> עוד דמדברי רש"י אין ראי' דהגט פסול, דמה שכתב רש"י דצריך לכתוב שם של עכשיו, אפשר שזהו לכתחילה עיין חולין (דף ג' ע"א), ובפי' ר' נסים גאון שם בשבת כתב וז"ל ואדוננו האי ז"ל אמר בבל בורסיף ובורסיף בבל. כונת דבר זה לאותה ששנינו במשנה שינה שמו ושמה ושם עירו ועירה פסול הרי נודע כי בבל ובורסיף עיר אחת הן והגט כשר עכ"ל:
<b>והא</b> דכתב כת"ר אטו דירת היהודים וכתיבת גיטין קובעים שם העיר במסמרים לבל ימוט לעולם עכ"ד כת"ר, הנה מצאתי כן בספר מכתב מאלי' סימן ט' שהביא בשם תשובת הב"י וז"ל שוב חנני ה' ומצאתי תשובה למרן בספר תשובתו בדיני גיטין בסימן א' שנשאל אם כותבים טברי' דעל כתף ים כנרת וכו' ואם נאמר שיש לנו לכתוב השם עיקר שנתפשט והלא חלב וטריפולי שכך נתפשטו שמם בעולם ובגיטין אין כותבין אלא סינים וצובא והשיב מרן כו' דהתם לסינים וצובא שאני שכך היו כותבים ובאים מיום שנתיישבו ואעפ"י שנשתנה שמם בפי העולם לא שינו ממה שהיו רגילים לכתוב. אבל טברי' שעכשיו נתישבה יותר נכון לכתוב שם הרגיל בפי העולם עכ"ל וה"נ גבי קאזמר כיון שכך היו כותבים לא שינו שהיו רגילים לכתוב:
<b>והנה</b> יש להביא ראי' מהא דפסחים (דף צ"א) דבבית פגי מותר לאכול הפסח. וכן שאר קדשים קלים כדמשמע במנחות (דף ע"ת) וכן מעשר שני כמבואר בבבא מציעא (דף צ') ועי' מה שכתבו התוס' בסנהדרין (דף י"ד ע"ב) ד"ה מלמד. והא כל הנך מותרים רק בירושלים. והא חלק העיר ההיא נשאר עליו שם בית פגי כמבואר בדוכתי טובא ע"ש בסנהדרין ובסוטה (דף מ"ה), ומ"מ דגם שם ירושלים נקרא על חלק זה של העיר. ששם ירושלים הוא שם הכללי של כל העיר שפיר הוה דינה כירושלים. אלא דיש לדחות דאטו שם ירושלים גורם הקדושה, הא המקום שנתקדש גורם, ומכיון שגם בית פגי נתקדשה בקדושת המקום שפיר מותר לאכול שם את הפסח וקדשים קלים ומעשר שני, אף דשם בית פגי הוא על המקום הוא:
<b>אלא</b> דהא קרי לה שם ירושלים כמבואר בשבועות (דף ט"ו ע"א) מה ירושלים דבר הנאכל בה מקדשה, וא"כ אף דחלק הזה נשאר לו גם שם בית פגי, מ"מ קרי לי ירושלים, דהוה שם הכללי של כל העיר, ושם (דף ט"ז ע"א) אבא שאול אומר שני ביצעין היו בהר המשתה ובתוספתא סנהדרין גרס שתי ביצעין היו בירושלים. ובתשו' מהרי"ט ח"ב סימן י"ב כתב דבית פגי היינו הבצעה הראשונה וקאמר דהיו בירושלים, הרי דקרי לה סתמא ירושלים אף דנשאר לה גם שם בית פגי:
<b>ואף</b> לפי דברי רש"י ב"מ (דף צ' ע"א) שבית פאגי הוא לשון כבישתא של עיר, היינו פרור העיר, אין כונתו דאין זה שם פרטי, דהא אשכחן בדוכתי טובא דבית פגי הוא שם פרטי, דהא בספרי פנחס פרשה כ"ט פסוק ל"ה איתא הרי הביא את קדשיו מבית פגי לירושלים, שומע אני יאכלם בירושלים וילין בבית פגי, ת"ל ביום השמיני עצרת תהיה לכם עצרו הכתוב מלצאת, וע"כ זה מיירי קודם שקדשו את בית פגי. דהא לאחר שקדשו היא נחשבת כירושלים לכל דבר ויכול גם ללון שם. ואעפ"כ קרי לה בית פגי, מפני שזה היה שמה הפרטי. וכונת רש"י שלכך קראו שמה בית פאגי מפני שהוא ג"כ לשון כבישתה של עיר והיא היתה סמוכה לעיר, לכן קראו שמה הפרטי כך:
<b>ואין</b> להקשות מהא דע"ז (דף י"א ע"ב) עיר שיש בה עכו"ם חוצה לה מותר, ואמרי' בגמרא היכי דמי חוצה לה כו' כגון עטלוזה של עזה, ופירש"י דסמוך לעיר מאוד. והרי שם עזה היה גם על חוצה לה דקרי לה עטלוזה של של עזה, ואעפ"כ היתה מותרת ולא נאסרה עם עזה. דהתם שאני, דאין זה תלוי אם נחשבת כהעיר, כ"א כשעובדין שם אסורה ואם לא מותרת, ואף באותה העיר ממש אם יש מקום שאין עובדין היה מותר ועי' ירושלמי ע"ז (פ"א הל' ד') וא"כ אם ידעינן שרק בתוכה עובדין ולא חוצה. לכן חוצה לה מותר, אף שנחשב כחלק מן העיר:
<b>ומעתה</b> כל מה דכתיבנא בתשובתי הראשונה מדברי הר"ש ומהרי"ו ועוד פוסקים דתוך התחום לכתוב שם העיר זה הוא רק לרוחא דמלתא, כי בנידון דידן אין אנו צריכים לכך, דאף החולקין עליהם, הוא רק בסתמא, היכא שאין שם העיר נקרא על תוך התחום. אבל אם שם העיר מתפשט גם על סביבות העיר, גם הם יודו שכותבים שם העיר, ומה שבתשובת שאילת שלום תנינא סימן ל"ה ובתשו' נודע בשערים מכשירים רק בדיעבד, היינו דהתם לא היה על הכפרים שם העיר כלל, רק היה להם שמות מיוחדים, אבל אי הוה גם שם העיר נקרא על הכפרים, אז הכשירו לכתחילה וכיון דבספר משיבת נפש, כתב מפורש כן. וכן בתשו' מהר"ח כהן וכן כתב בספר גט פשוט דכותבים ירושלים ולא ציון דהוה חלק העיר, והביאו בספר טיב גיטין בליקוטי שמות עירות ס"ק ט"ו, ומשמע דגם הוא ס"ל כן, ע"כ הכי נקטינן:
<b>והנה</b> כת"ר הביא מהך דב"ב (דף ס"ח ע"ב) במוכר את העיר והיה לה חלק אחד בים וחלק אחד ביבשה וגירסת הרמב"ם היא דאין נמכרים עמה, הרי מוכח לגירסתו דחלק מן העיר לא הוי בכלל עיר עכ"ד כת"ר. ואין מכאן ראי' כלל, דהא הרמב"ם סתמא קתני דאף אם אותו חלק נקרא בשם העיר ואין לו שם אחר כלל. ג"כ אינו נמכר עמה, דהא לא תלי טעמא בשם. ואם יכתבו גט באותו חלק ע"כ יכתבו שם העיר, ומ"מ כתב דאינם מכורים עם העיר, וכן אם יכתוב גט בביברין של חיות שאין פניהן כנגדה אם נקראים על שם העיר, ע"כ יכתוב שם העיר ומכל מקום אינם מכורים עם העיר, ועוד הא בקעה סמוכה לעיר ומפסיק צונמא אינה נמכרת עם העיר אף דשם העיר עליה ואם אין מפסיק צונמא הרי היא נמכרת עמה, אלא דהתם לא תליא כלל אם הם נקראים על שם העיר לשיטת הרמב"ם, אלא הטעם הוא, אם תשמישם הוא ביחד עם העיר אז נמכרים עם העיר:
<b>עוד</b> כתב כת"ר להעיר מהא דאיתא בבכורות (דף נ"ד ע"ב) דעד ט"ז מיל שלטא עינא דרועה, וא"כ הלא היה דותן רחוק משכם יותר מט"ז מיל, דאל"כ היה יוסף רואה אותם, ולפ"ז נצטרך לומר דעיר קטנה אף שהיא רחוקה יותר מט"ז מיל נמי נקראת בשם העיר הגדולה וצריכין לכתוב בגט דוקא שם העיר הגדולה וזהו נגד השכל עכ"ד כת"ר. ואין מזה לדחות כלל, חדא דאפשר דדותן היתה קרובה לשכם והיתה מצדה השני של העיר ולכן לא ראה יוסף אותם, ועוד אטו אמרינן בכל עירות הקטנות הסמוכות לעיר גדולה תהיינה נקראות על שם העיר הגדולה, אנן הכי אמרינן דדותן היה השם הפרטי של הכפר ושם שכם היה שם הכללי שנתפשט גם על דותן וזה לא תליא בריחוק או בקירוב, רק אם השם מתפשט גם על העיר הקטנה:
<b>ואשר</b> כתב כת"ר על דברי פתחי תשובה בסימן קכ"ח ס"ק א' עלה שהביא מתשו' הגאון מהרי"ם מבריסק בסי' כ"ח שהביא ראי' דאף חוץ לעיבורה נקרא על שם העיר מהא דמכות (דף ט' ע"ב) דפריך וחברון עיר מקלט היא והא כתיב ויתנו לכלב את חברון אמר אביי פרוודהא כו' ופירש"י פרוודהא כפרים וחצרות הסמוכות לה נקראות על שמה כו' ובודאי שדה העיר וחצריה לא היו בתוך עבורה של עיר כו' א"כ מוכח דאף חוץ לעיבורה נקרא על שם העיר עכ"ד וכתב בפ"ת וז"ל ולענ"ד תמה אני מ"ש דמוכת מגמ' מכות הנ"ל דאף חוץ לעיבורה נקרא ע"ש העיר. יותר הו"ל לומר דמוכח משם דאף חוץ לתחומה נקרא ע"ש העיר. דהרי גמרא זו איתא ג"כ בב"ב (דף קכ"ד ע"ב) ושם פי' רשב"ם פרוודהא כפרים ושדות שסביב לעיר חוץ למגרש, מבואר דאף חוץ למגרש שהוא חוץ לתחום נקרא גם כן בשם העיר עכ"ד, וכתב כת"ר וטעה בזה דהא המגרש הוא רק אלף אמה והפרורים היו חוץ למגרש אבל בתוך התחום שהוא אלפים אמה עכ"ל כת"ר. ובמחילה מכת"ר שכתב במהירות וכתב על הפ"ת שטעה ובאמת הפ"ת לא טעה. כי הכתוב אומר יהושע כ"א, ולבני אהרן הכהן נתנו את עיר מקלט הרוצח את חברון ואת מגרשיה ומגרש ערי הלוים הם שלשת אלפים אמה עיין ברמב"ם פרק י"ג הל' ב' מהל' שמיטה ויובל, וחוץ ממגרשי העיר שהם נתנו לכלב וקא קרי לה חברון, הרי דחוץ לתחום נקרא ג"כ בשם העיר כמו שכתב הפ"ת:
<b>ומה</b> שכתב עוד כת"ר דלכן קברוהו בשכם דיעקב אבינו נתן לו לקבורה את שכם כמש"כ רש"י בפרשה ויחי. ולמאן דסבר דבאותו היום שעברו את הירדן הלכו ס' מיל י"ל דבאותו היום קברוהו שם ולא הוצרכו להמתין על חלוקה עכ"ל. דא"כ דפריך בסוטה (דף י"ג ע"ב) מאי שנא בשכם, אמר ר' חמא בר חנינא משכם גנבוהו ולשכם נחזיר אבדתו, מ"ט לא משני מפני שיעקב נתן לו שכם לקבורה. וגם מדקאמר שם והכתיב ויהי לבני יוסף לנחלה ופירש"י אלמא בנחלתם קברוהו דחביב היה עליהן. משמע דלאחר שחלקו קברוהו, כשכבר היתה נחלתם המבוררת. ובספר סדר הדורות הביא ג"כ דלאחר שחלקו קברו את השבטים, וחשיב שם גם יוסף:
<b>אחרי</b> שכתבתי כ"ז בא לידי ספר שו"ת משיבת נפש וראיתי שכונתו היא כמו שכתבתי שצריכין לכתוב רק שם הכללי של העיר ולא שמות הפרטים של חלקי העיר:
<b>והנה</b> מה שהביא שם בסימן נ"ו ראיה מגיטין (דף פ' ע"א) דפרך אמתניתין דהיה במזרח וכתב במערב כו' מאן אילימא בעל היינו שינה שמו ושמה שם עירו ושם עירה, ומאי קושיא נוקמי דמתניתין איירי אפילו בעיר אחת רק שהרחובות חלוקות זה נקרא רחוב מזרח וזה נקרא רחוב מערב ולישנא דמתניתין כפשטא, א"ו דאין כותבים שם הרחוב כלל עכ"ל. ובזה איכא למידק דאם נוקמי דמתניתין איירי בעיר אחת והשינוי הוא ברחובות בעיר אחת, א"כ כיון דנימא דצריך לכתוב שם הרחוב ושינה מהרחוב שבמזרח לשם הרחוב שבמערב שפיר מקשה בגמ' היינו שינה שמו ושמה שם עירו ושם עירה, דכיון דנימא דצריך לכתוב שם הרחוב הוי שינוי והשינוי פוסל ומאי נ"מ הוא אם שינה מעיר לעיר או מרחוב לרחוב אם נאמר דצריך להזכיר שם הרחוב. והנראה מדבריו שכונתו היא אם יש לכתוב שם הכולל ווינא ביחד עם שם הפרור, כמבואר בדבריו שאין צריך לכתוב רק שם הכולל. משמע מזה דהשאלה היא אם צריכים לכתוב גם שם הרחוב מלבד שם העיר שצריכים לכתוב א"כ ראיתו היא שהיה להגמרא לתרץ הא דקאמר היה במזרח וכתב במערב, היינו מלבד שם העיר כתב ג"כ שם חלק העיר שבמערב והוא היה במזרח ובאופן זה לא תקשה דהיינו שינה שמו ושמה שם עירו ושם עירה דהא כתב שם העיר הכללי וזה ברור דשם העיר נקרא גם על חלק של העיר. וזה הוא רבותא לאשמועינן דאף דכתב שם הכללי של העיר, מ"מ כיון ששינה שם חלק של העיר נמי פוסל, דהא דצריך לכתוב שם העיר הוא מפני שאפשר דמתרמי שני יוסף בן שמעון כמו שכתב הטור. וא"כ כששינה שם החלק של העיר ממזרח למערב הוה אמינא דג"כ פסול, א"ו דאין כותבים כלל שם הפרור או הרחוב בגיטין, דרק שם העיר יש לכתוב אבל לא שם הפרטי של הפרור, דבזה ליכא למיחש דמתרמי שני יוסף בן שמעון, מכיון שכותבים שם העיר בשביל זו, שוב לא צריך לכתוב גם שם הפרור:
<b>שוב</b> ראיתי בספר משיבת נפש שם, מה שהביא מספר פנים מאירות, והוא שם בחלק שני סימן פ"ב וגם מתשו' מהרי"ו סימן ק"א שהביאו ראי' בעיבורה של עיר תשובה כעיר, מהא דנדרים (דף נ"ו) דבנודד מן העיר אסור בעיבורה ויליף התם מקראי, והדברים כבר אמורים במרדכי גיטין פרק מי שאחזו סימן תכ"ו:
<b>ובהאי</b> ענינא יש להבין בדברי הגמרא נדרים (דף (נ"ו ע"ב) דקאמר מנלן דעבורה דמתא כמתא א"ר יוחנן דאמר קרא והרי בהיות יהושע ביריחו מאי ביריחו אילימא ביריחו ממש והכתיב סוגרת ומסוגרת, אלא ש"מ בעיבורה אימא אפי' בתחומה, הא כתיב בתחומה ומדותם מחוץ לעיר, ולכאו' קשה הא ר' יוחנן ס"ל דבנדרים הלך אחר לשון בני אדם, כדמשמע בבכורות (דף נ"ה ע"א) ומפורש כן בירושלמי, ואמאי איצטריך להביא ראי' מן הכתוב אם בלשון בני אדם עיבורה של עיר כעיר ומשו"ה הנודר אסור ליכנס לעיבורה:
<b>והנה</b> בירושלמי נדרים (פרק ז' הל' ו') הביא זה בשם ר' יודן ב"ר שלום ור' אבין בשם ר' אחי דחי זה ומשני הוה יריחו ובפירושו כתב בפני משה ביריחו ממש, אחר המעשה אחר שנכבשה ואין מוקדם ומאוחר עכ"ל וכבר כתב בשירי קרבן שם שמלבד שדוחק לומר אין מוקדם ומאוחר כמו שכתבו התוס' בפסחים (דף ו'), גם לפי שעיקר חסר מן הספר, והנה לפי מה שכתבו התוס' בעירובין (דף ס"ג ע"ב) ד"ה מיד וילך יהושע שזה לא היה לאלתר, שהיה במלחמות עי, והא בגמ' אמרו מיד משמע שהיה תיכף בעומקה של הלכה, וא"כ היה לאתר כבישת יריחו. אבל מ"מ עיקר חסר מן הספר, והקרבן עדה פי' שהיו שם בתים בנויים ושרפו אותם, ומ"מ נשאר על המקום שם יריחו. ולענ"ד נראה דכונת הירושלמי דהוה יריחו, היינו דכל הככר מסביב נקרא יריחו כדאשכחן בתורה ואת הככר בקעת יריחו, וביהושע ערבות יריחו, וכן מצינו שם אבל השטים וקורא אותה שטים סתם, וכן בית נמרה קורא נמרה סתם (במדבר מטות) וכן אפשר דבקעת יריחו או ערבות יריחו קורא סתם יריחו. וא"כ היה גם שם המקום יריחו אף שהיה רחוק מהעיר, ואין מזה ראי' דעיבורה של עיר היא כהעיר:
<b>והנה</b> בספר תוספות שבת על הלכות שבת סימן רמ"ד ס"ק ז' כתב וז"ל ואגב גררה ראיתי לכתוב מה שנתקשיתי על הא דאמרינן דתוך התחום נגרר אחר העיר מהא דאיתא בנדרים הנודר מן העיר מותר בתחומה ויליף מהא דכתיב ומדותם מחוץ לעיר אלפים אמה, אלמא דלא נקרא אלא חוץ לעיר ולא עיר ממש. ובחפשי מצאתי קושיא זו בים של שלמה פרק כל הבשר בשם המרדכי שהניחו בצ"ע. ומהרש"ל שם תירץ דשאני נדרים דאזלינן בתר לשון בני אדם ובלשון בני אדם לא הוי תוך התחום בכלל העיר, והש"ך ביור"ד סימן רי"ז נמשך אחריו. ולכאו' קשה דהא מקרא קיליף ומדותם וגו' שוב מצאתי למי שנתקשה בזה. אבל לק"מ דהא כתב הב"י ביור"ד סי' רי"ז בשם רבנו ירוחם דבנדרים הולכים אחר לשון בני אדם באותו מקום ואם נדר בלשון הקדש ואין מדברים שם בלשון הקדש הולכים אחר לשון תורה. ולפ"ז הא דהוצרך למילף שם מקרא דומדותם, היינו משום דמתני' פסיק ותני דמותר דמשמע בין שנדר בלשון לעז ובין שנדר בלשון הקדש ולהכי מייתי קרא דגם בלשון תורה אין התחום בכלל העיר והולכין אחר הלשון ואחר כונתו וה"ד בנדרים. אבל בשאר דברים אף דאין התחום בכלל העיר ולא נקרא על שמו, מ"מ הוא נגרר אחר העיר והרי הוא כמותה עכ"ל, הבאתי לשונו מפני שאין הספר הזה מצוי הוא, והנה כדברי רבנו ירוחם כתב ג"כ הר"ן בנדרים (דף נ"ה ע"ב), ד"ה תוספתא והרשב"א בחידושים שם:
<b>ולפי</b> זה אזלינן בתר לשון בני אדם אם בהלשון שמדברים משמע כן, ואם מדבר בלשון הקדש אזלינן אחר לשון תורה, ואם כן שוב תקשה דהתנא קפסיק ותני דאסור בעיבורה. וא"כ זה הוא אם רק בהלשון שהוא מדבר משמע דגם עיבורה של עיר הוא כעיר. אבל אם בלשון של בני אדם לא היה עיבורה של עיר כעיר אף אם אומרים זה בלשון הקדש, אז לא היה מועיל כלל מה דבלשון תורה עיבורה של עיר כעיר, כמו דבתירוש אף דבלשון תורה הוא יין, מ"מ אם במקומות שבלשון בני אדם תירוש הוא מיני מתיקה אסור במיני מתיקה ומותר ביין כמפורש בירושלמי נדרים (פרק ז' הלכה א') והביאו הר"ן והרשב"א שם. וא"כ תקשה מאי קאמר מנלן דעיבורה של מתא כמתא ומייתי מקרא, הא אם בלשון בני אדם אין עיבורה של עיר כעיר לא אזלינן אחר לשון הכתוב, וגם בתחומה אם בלשון בני אדם הוא כעיר אזלינן בתר לשון בני אדם, ומאי מייתי מן הכתוב, ואם במקום שמדברים בלשון לעז תחומה הוא מהעיר וכשהוא אומר בלשון הקדש אז אין תחומה מהעיר מפני שאז אזלינן אחר לשון תורה, א"כ מדוע קאמר סתמא דמותר בתחומה, דמשמע דבכל גונא מותר בתחומה:
<b>ע"כ</b> נראה לענ"ד דהעיקר היא כמו שכתבו התוס' בע"ז (דף כ"ז) אלמא דהתם מפיק לי' מקרא כי לא נתברר לנו לשון בני אדם, וכן מורים דברי הרשב"א בחי' שם, וע"ז קאמר מנלן דעיבורה דמתא כמתא, כיון דלא נתברר לשון בני אדם, על זה מביא ראי' מהכתוב דעיבורה דמתא כמתא ותחומה אין מהעיר:
<b>ובזה</b> יש להבין הא דאיתא בירושלמי נדרים (פרק ז' הלכה ו') שם, ר' מנא בעי לית הדא פליגא על ר' יוחנן דר' יוחנן אמר הילכו בנדרים אחר לשון בני אדם, לית אורחי' דבר נש מיחמי חברי' בפומא בעי מימר בטברי' חמתי'. והנה בפני משה פירש דהקו' היא מסיפא דמתניתן דקתני הנודר מן הבית אסור מן האגף ולפנים והא בלשון בני האדם מן הבית מכניסת תוך הבית משמע, ובזה יש לדייק איך יעלה על הדעת שמן האגף ולפנים אינו בכלל בית והא בנדרים (דף נ"ו) רוצה לומר מן האגף ולחוץ יהיה בכלל בית ואיך נאמר דסליק אדעתי' שגם מן אגף ולפנים לא יהי' בכלל בית, ועיין בשבת (דף ו' ודף ט') בפירש"י ובחי' הרשב"א שם. ועוד מה זה שתירץ לית אורחי' דבר נש מיחמי' חברי' בפומא בעי מימר בטברי' חמתי'. והא בעיר אפי' עיבורה הוא כעיר לא רק בפתח השער כמו שפי' הוא שם:
<b>על</b> כן נ"ל לפרש דקשיא לי' מהא דקאמר שם מניין שעיבורה של עיר כעיר כתיב וימי בהיות יהושע ביריחו, וא"כ מדמביא ראי' מהכתוב ש"מ דאין הולכים אחר לשון בני אדם. א"כ פליגא על ר' יוחנן. ומשני דאי הוה לשון בני אדם מבורר שעיבורה של עיר אינה כעיר אז הולכים אחר לשון בני אדם, אך כאן אין לשון בני אדם מבורר. דהא מצינו לפעמים שישנם בני אדם שקורין גם סמוך לעיר על שם העיר, כמו שאומר שם לית אורחי' דבר נש מחמי חברי' בפומא בעי מימר בטברי' חמתיה, לא קאמר אית אורחיה, דאז הוה משמע דבכל פעם אומרים כך, אבל אומר לית אורחי' דבר נש, כלומר בתמיה וכי אין דרך אדם לומר בטבריה חמתיה. והכונה היא אם לא היה מנהג בני אדם בשום פעם לומר כן אז לדברי ר' יוחנן לא היתה עיבורה של עיר כעיר. אבל אין זה מנהג בני אדם בכל פעם, כי יקרה לפעמים שאם מוצא את חברו סמוך לטבריה אומר שראה אותו בטבריה, וא"כ אין כאן לשון בני אדם מבורר. וע"כ צריך ללמוד זה מן הפסוק, דאז הולכים אחר לשון תורה וכמו שכתבו התוס' והרשב"א ז"ל. אבל בשמות עירות בגיטין שתליא בהסכם בני אדם איך הם קורין שם העיר כמבואר בהפוסקים. ואם כן אם שם העיר מתפשט גם על סביבות העיר, פשוט שכותבים שם העיר:
<big>סימן</big> <big>ל"א</big>
ב' כ"ד אייר תרס"ח, סייני יצ"ו. לחרב הגאון הגדול הנודע לשם וכו' מהור"ר חיים הלוי הרב דיאנאווא
<b>בדבר</b> מה שאירע באיש אחד שהתערב עם שונים ולא רצתה אשתו לדור עמו יחד, והתרצה לפוטרה בגט, רק בתנאי שאם יתפס ויאסרוהו בבית האסורים יהי' גט ואם לא יתפס לא יהי' גט. ואח"כ נתגלגל הדבר שהציר לאביו במעשיו הרעים עד שאביו בעצמו מסרו והתפיסו לבית הסוהר, אם זה הוא אונס דלא סליק אדעתיה שאב ימסור את בנו, מפני שמסתמא רחמי אב מרובים על הבן. ובאונסא דלא סליק אדעתי' אף בגיטין אמרינן יש אונס. עי' בכתובות (דף ב' ע"ב) ובגיטין (דף ע"ג ע"א) ובתוס' שם:
<b>וכתב</b> כת"ר לפשוט עפ"י מה שכתב בשו"ת מהרי"ט ח"ב חלק אהע"ז סימן י"ב, דדוקא אם האונס לא שכיח אז אמרינן דיש אונס בגיטין. אבל אם סבת האונס בא ע"י מה דלא סליק אדעתי' כיון שאביו הושיב אותו בתפיסה, מ"מ האונס גופא שכיח דסוף בעלי זרוע לפול. ואף שקרהו אסון ע"י אביו, הדבר קרוב להיות והוה לי' לאתנויי, אם יהי' בתפיסה ע"י אביו לא יהי' גט. וא"כ לפי"ז מכ"ש אם התנה שאם יהי' בתפיסה שיהא גט שאין סבתו מבטלת התנאי שנתקיים לבסוף עכ"ל כת"ר. והנה ספר שו"ת מהרי"ט איננו ת"י כעת, אך מה שכתב כת"ר בשמו אינני מבין דאף אם סבת האונס לא שכיח אם גוף הדבר הוא אונס דשכיח אין התנאי בטל הא בגיטין (דף ע"ג ע"א) איתא ת"ר זה גיטך מהיום אם מתי מחולי זה ונפל הבית עליו או הכישו נחש אינו גט. אם לא אעמוד מחולי זה ונפל עליו בית או או הכישו נחש הרי זה גט. מאי שנא רישא מאי שנא סיפא שלחו מתם אכלו ארי אין לנו. ולפירש"י והרא"ש דשלחו מתם אכלו ארי אין לנו דאונסא דלא שכיח לא אסיק אדעתיה, והא לא שכיח הוא רק סבת האונס, אבל המיתה עצמה הא מסיק אדעתי' דעליה הא קא מתני:
<b>ואפילו</b> לפי שיטת הרמב"ן ועוד מהראשונים דברישא כונתו בהדיא מתוך חולי זה, רק הקושיא היא אליבא דסיפא ושלחו מתם דאכלו ארי אין לנו, דמשמעות אם לא יעמוד מחולי זה מחמת אותו חולי משמע והרי לא מת מאותו חולי, ולא מיבעיא כי מת באונסא דלא שכיחא דלא הוי גיטא, אלא אפילו מת נמי באונסא דשכיחא, כיון שלא מת מאותו חולי ממש אינו גט עכ"ל הרמב"ן והובא בהר"ן. וא"כ אפשר אם אמר בסתם אם מתי, אז אפילו אם הסבה היתה אונסא דלא שכיחא הוי גט, הא מדאיתיבי' רבינא לרבא אם לא אעמוד מחולי זה ונפל עליו בית או הכישו נחש הרי זה גט, א"כ היה לו לרבא להשיב דשאני התם דרק סבת האונס הוא לא שכיחא, אבל כאן עיקר האונס לא שכיח, א"ו דלא שנא
<b>אלא</b> דמהירושלמי שהבאו התוס' שם משמע כמו שכתב כת"ר. דז"ל התוס' בירושלמי מפרש טעמא רבה איכא דברישא הרי לא מת מחולי זה. אבל בסיפא אם לא יעמוד קאמר והרי לא עמד, דלא עמד משמע בין ע"י החולי בין ע"י דבר אחר עכ"ל והא אף אם כונתו סתם לא יעמוד דמשמע בכל גונא, מ"מ הא הסיבה מה שלא עמד היא אונסא דלא שכיחא. ולפ"ז משמע דסיבת האונס לא אכפת לן אי שכיח אי לא שכיח, רק דאם עיקר הדבר שכיח הוא, אז אין כאן טענת אונס. והנה אף אם נאמר דדברי הירושלמי הם כפשוטן. מ"מ הא הרא"ש בגיטין פ"ו סימן ד' כתב דסוגיא דתלמודא דידן פליג על הירושלמי:
<b>ולכאורה</b> דברי הירושלמי צריכין הבנה. דאמאי לא קאמר דנ"מ בין אם מתי מחולי זה דכונתו דוקא אם מת מחמת החולי ובין אם מתי סתמא דאז אף אם נפל עליו עליו הבית או אכלו ארי מגורשת, ואמאי תלי' באם לא עמדתי מחולי זה. ודוחק לומר דרבותא קאמר אף שהזכיר מחולי, מ"מ כל שלא אמר אם מתי רק אם לא עמדתי מ"מ כונתו בכל אופן שלא עמד. ועוד דבאמת טעמא בעיא, כיון שהזכיר מחולי זה אמאי נימא דכונתו אם לא עמד בין ע"י החולי בין ע"י דבר אחר:
<b>ולכאורה</b> נראה בכונת הירושלמי עפ"י מה שכתב הריב"ש בתשובה שהביאו במשנה למלך פרק י"א הל' א' מהלכות מכירה דבאומר הרי זה גיטך אם באתי ואנסוהו עכו"ם ולא הניחוהו לבא והוא היה רוצה לבא ולקיים הגט דנמצא דהגט נתבטל באונס דאף אם נאמר דיש טענת אונס בגיטין, הכא לא שייך לומר טענת אונס, ולומר דכיון דנתבטל משום אונס לא חשיב ביטול משום דטענת אונס לא שייך אלא בקיום התנאי אז שייך לומר דאף שנתקיים התנאי לא חשיב קיום כיון שבאונס נתקיים. אך בביטול התנאי אף שנתבטל באונס לא שייך לומר דלא יחשוב ביטול כיון שהיה באונס. דהא כיון שנתבטל אף שהיה באונס אין כאן גט עכ"ל. וכונתו פשוטה דכיון דהתנאי בקיום מעשה, א"כ כיון דסו"ס לא נתקיים בפועל, א"כ אין כאן קיום התנאי. וכ"כ ג"כ בשטה מקובצת כתובות פ"ק שאם אמר אם באתי תהא מקודשת ונאנס ולא בא, בזו דברי הכל אין אונס כו' שכיון שנתבטל אף על פי שנתבטל מתוך אונס ליכא למימר דחשבינן לי' כאלו לא נתבטל דמכל מקום הרי לא נתקיים ע"ש ומינה נמי ידעינן דאם תלה ביטול הדבר בתנאי במעשה, למשל אם אמר אם אבא לא יהא גט ונאנס ולא בא ג"כ אין כאן קיום התנאי לביטול הגט, כיון דהוא תלא הביטול דוקא אם יבא ואף שנאנס כיון שסו"ס לא בא בפועל ממש אין כאן קיום התנאי לבטל את הגט. והנה לפי שיטת הראשונים שגם בתנאי דמעכשיו בעינן כל משפטי התנאים עיין בר"ן גיטין פרק ז' וברא"ש פרק מי שאחזו סימן ט', וא"כ בעינן נמי תנאי כפול והר"ן כתב שם בפרק מי שאחזו שמשום הכי בעינן בתנאי הן קודם ללאו משום דבגמר דבריו אדם מתפיס. א"כ עיקר הקיום צ"ל על הלאו, ולפ"ז דברי הירושלמי מתפרשין כך דבאומר אם מתי מחולי זה, ואף דלהוי מעכשיו מ"מ ע"כ כפלי' לתנאה. וקאמר אם מתי כו' יהא גט ואם לא מתי לא יהא גט, וכיון שלא מת מאותו חולי א"כ אין זה גט. אך אם אמר אם לא עמדתי מחולי זה יהא גט ואם עמדתי לא יהא גט, ונפל עליו הבית ולא עמד, אף דנחשב זה לאונס, מ"מ ביטול הגט תלוי במעשה בפועל שיעמוד בפועל מחליו והוא לא עמד אף דהוה באונס, מ"מ סו"ס לא עמד:
<b>אלא</b> דבאמת אי אפשר לומר כן בכונת הירושלמי דהא אם נאמר דכל עצם ביטול הדבר תלוי בחלק הלאו שבתנאי משום דבגמר דבריו אדם מתפיס א"כ תקשה אהא דאיתא בירושלמי גיטין (פ"ז ה"ו) וקדושין (פ"ג ה"ב) מקדש אני לך על מנת מכניסיך ליום פלן ואי אתא יום פלן ולא כנסתיך לא יהיו לי כלום ואיתרמי לי' אונסא ר"י אמר אונסא כמאן דלא עבד וריש לקיש אמר אונסא כמאן דעבד ע"כ. והנה על כרחך דברי ר' יוחנן דאמר אונסא כמאן דלא עבד. א"א לומר דהוה כמאן דלא עבד ממש, והיכא דהתנאי תלוי בחסרון מעשה שיהיה זה נחשב לקיום התנאי בחסרון מעשה, זה א"א לומר. דהא חזינן דגם אם עושה מעשה בפועל באונס שאין זה נחשב למעשה, מכש"כ היכא דהוה חסרון מעשה באונס שאין זה נחשב לחסרון מעשה, כמבואר בכתובות (דף ב) דהאומר הרי זה גיטך אם לא באתי ונאנס ולא בא דמצד הדין לא היה כלא בא ונתבטל הגט. ועיין מה שכתב במשנה למלך פרק י"א הל' א' מהל' מכירה, וא"כ כונתו אונסא כמאן דלא עבד היינו כמו שלא עבד בפועל, כיון שסו"ס לא עבד. אבל אה"נ דגם לא עבד לא מקרי מצד גזה"כ דכיון דהוה באונס, וא"כ אף דלר' יוחנן אונסא כמאן דלא עבד בפועל ולא נתקיים חלק ההן שבתנאי דקאמר על מנת שאני מכניסיך ליום פלן, מ"מ גם לא עבד לא מקרי כיון דהוה באונס ולא נתקיים ג"כ חלק הלאו שבתנאי דקאמר דאין אתא יום פלן ולא כנסתיך לא יהוי לי עליך כלום. והא כיון דהוה באונס גם לא כנסתיך אין זה. וא"כ לא בטל הלאו שבתנאי ועיקר הביטול תלוי בחלק הלאו שבתנאי כמו שכתבתי לעיל. וא"כ אין הקדושין בטלין:
<b>ועוד</b> דבכתובות (דף ב' ע"ב) איתא אם אמר אם לא אתינא מכאן ועד תלתין יומין להוי גיטא ופסקי' מברא אמרינן דמדינא הוי אונס ושמי' מתיא ואין זה גט, רק משום צנועות ומשום פרוצות הוי גיטא. וא"כ אף שלא בא מ"מ כיון שהוה באונס אין זה נקרא לא בא, והא התם מסתמא עשה כמשפטי התנאים וכפל לתנאי' וקאמר אם באתי לא יהא גיטא, ואי נימא דהכל אזלינן בתר הלאו המבטל הגט. והא קאמר אם באתי לא יהא גיטא וצריך הוא לבא בפועל ממש ואז לא הוי גיטא וכל זמן שלא בא בפועל ממש הרי לא נתקיים חלק הלאו שבתנאי שמבטל הגט והוי גיטא אף מדינא ואמאי קאמר דרק משום צנועות ומשום פרוצות לא הוי גיטא:
<b>אשר</b> על כן נראה בזה לומר על פי מה שכתב הרמב"ן בחי' לב"ב (דף קל"ו) שהקשה מ"ש דלא אמרינן תפוס לשון ראשון, ותירץ דאי תנאי הוה תרווייהו תפסינן לכ"ע עכ"ל. ולפ"ז נראה דקיום המעשה תלוי בשני חלקי התנאי ואם לא קיים אפי' אחד מהם הרי המעשה בטל. היינו אם מחלק ההן שבתנאי לא קיים, אז אף שאין עיכוב מחלק הלאו לזה, מ"מ אין כאן קיום התנאי, וכן אפכא, דהיינו אם התנה אם באתי זהו ההן, ואם לא באתי זהו הלאו צריך לקיים שניהם, היינו לבא בפועל ממש, אז קיים ההן שבתנאי ועבר על הלאו שבתנאי. אבל אם לא בא בפועל ממש אף שגם הלאו שבתנאי לא קיים, היינו כגון שלא בא באונס וא"א לומר ג"כ שלא בא כיון דהוה באונס, מ"מ כל שחסר לקיים ההן אין כאן קיום התנאי. וכן להפך אם התנה אם לא באתי יהא גט זהו ההן, ואם באתי לא יהא גט. זהו הלאו, ולא קיים הך לא באתי, אין כאן קיום התנאי אף שלא עבר על הלאו, היינו שלא בא בפועל ממש, מכל מקום אין כאן קיום ההן. ומעתה ניחא הך דירושלמי דאיפלגו ר"י ור"ל, דשפיר קאמר ר"י דאונסא כמאן דלא עבד. וא"כ אף שחלק הלאו שבתנאי לא עבר, כיון דהוה באונס, מ"מ חלק ההן שבתנאי לא קיים, שהתנה ע"מ שאני מכניסך ליום פלן, והוא לא הכניסה בפועל, דאונסא כמאן דלא עבד, ומהאי טעמא נמי אף דנימא דהוה תנאי כפול, וחלק התנאי המבטל את הגט לא קיים, מ"מ כיון שחלק התנאי המקיים את הגט לא קיים, לכן לא הוה גט:
<b>ובזה</b> מדוקדק לשון הרמב"ם בפרק י"א הלכה א' מהל' מכירה, המקנה בין קרקע ובין מטלטלין והתנה תנאים שאפשר לקיימם בין שהתנה המקנה בין שהתנה הקונה, אם נתקיימו התנאים נקנה הדבר שהוקנה, ואם לא נתקיים התנאי לא קנה עכ"ל. ומאי טעמא שינה בלשונו ואם לא נתקיים התנאי, דהול"ל ואם לא נתקיימו התנאים, אלא דכונתו, דאם נתקיימו התנאים, היינו דצריכים לקיים שני חלקי התנאי. אבל באם לא נתקיים אין צריכים שלא יתקיימו שני חלקי התנאי, אלא כל שלא נתקיים אחד מחלקי התנאי הרי זה לא קיים תנאו, לכך שינה בלשונו וכתב ואם לא נתקיים התנאי:
<b>ומן</b> האמור יתורץ בפשיטות מה שהקשה בהגהות מיימונית על הרמב"ם בפרק ז' הל' י' מהל' סנהדרין שכתב מי שקנו מידו שאם לא יבא ביום פלוני וישבע יהיה חברו נאמן בטענתו ויטול כל מה שטען בלא שבועה וכו' ועבר היום ולא בא נתקיימו התנאים ואבד את זכותו, ואם הביא ראי' שהיה אנוס באותו היום הרי זה פטור מקנין זה וכו' עכ"ל והקשה מהא דהירושלמי הנ"ל שר"י ס"ל אונסא כמאן דלא עבד, ור"ל ס"ל כמאן דעבד וקיימא לן כר"י. א"כ אף כשלא בא מחמת אונס הא הוא כדלא עבד. והיינו כלא בא, ואמאי לא יהיה חברו נאמן, ועיין בש"ך חו"מ סימן כ"א ס"ק ג' שכתב דדינא דהרמב"ם הוא גמרא מפורשת בנדרים (דף כ"ז) בההוא דאתפס זכותי', ואמרינן התם אונס רחמנא פטריה וא"כ נהי דהירושלמי חולק הא קיימא לן כתלמודא דידן. והעיקר מסיק הש"ך דלא פליגי דהא דס"ל לר"י דאונסא כמאן דלא עבד, היינו בקידש את האשה ע"מ וכו' דאי הוה אמרינן דהאונס מבטל התנאי היה חוב להאשה. דהא היא לא נתקדשה אלא ע"מ שיכניסנה בתוך ל' יום. וכיון דעבר הזמן ולא נשאה ממילא לא נתקדשה, ואע"ג דנאנס כיון דהוה חוב להאשה, אונס רחמנא לא חייבא. אבל בעובדא דנדרים הנ"ל ובדינא דהרמב"ם, התם שייך שפיר אונס רחמנא פטריה דלא לבטל זכותי' עכ"ל ולפי מה שכתבתי לעיל לא קשה בלא זה, דהא דאמר ר' יוחנן אונסא כמאן דלא עבד, אין כונתו דהוה כלא עבד, דהא כיון דהוא באונס א"כ ליכא למימר דחסרון המעשה יהיה נחשב בעת שאפילו אם עשה מעשה באונס לא היה נחשב למעשה. אלא כונתו דאונסא כמאן דלא עבד, היינו שלא נאמר דהוה כמאן דעבד. וא"כ ניחא דהתם בירושלמי כיון דהתנה על מנת שאני מכניסך ליום פלן. א"כ צריך להכניסה בפועל ממש. וא"כ אף דאניס, מ"מ הא לא הכניסה בפועל ממש. ולכן אונסא הוי כלא עבד. אבל הכא, דבהתנה אם לא אבא יבטלו זכותי' ונאנס, אין זה נחשב כלא בא, כיון דהוה באונס. ואף אם נאמר דכפליה לתנאי' והתנה אם אבא לא יבטלו זכותיה, והרי לא בא בפועל ממש, ומהאי טעמא כל זמן שלא בא בפועל יבטלו זכותיה דהא כבר כתבתי דאם צד אחד של התנאי לא נתקיים ממילא נתבטל הדבר. וכיון שבכאן לא נתקיים מה שהתנה אם לא אבא יהיה חברו נאמן. לכן אינו נאמן. ומכ"ש לפי מה שכתב הרמב"ם בפרק ו' מהל' אישות דמעכשיו לא בעי משפטי התנאים וקנו מיניה נמי כמעכשיו דמי ולא בעי לכפלי' לתנאי, ולכן לא היה צריך לומר שוב אם אבא לא יהיה נאמן:
<b>ולפי</b> זה שוב אי אפשר לפרש הך הירושלמי דאם לא עמדת מחולי זה ונפל עליו גל וכו' כמו שכתבתי לעיל, דנהי דהא דהתנה אם עמדתי לא יהא גט והא לא עמד בפועל מ"מ הך אם לא עמדתי יהא גט, והרי כשנאנס אין זה נחשב ללא עמדתי, ואמאי הוה גט:
<b>ואשר</b> על כן נראה לענ"ד דכאן לא דמי לתנאי דאם לא באתי. דהתם לא התנה דהוה גט כשימות מחוליו, רק כשלא יעמוד, היינו כשיהיה בחולי. וא"כ התנאי הוא כשלא יהיה שינוי אז הוה גיטא. אך כשיעמוד מחוליו, היינו כשיהיה שינוי לא יהיה גט. וא"כ כשהתנה אם לא יעמוד יהיה גט, ואף דהא דלא עמד הוי מחמת אונס, וא"כ אין זה נחשב ללא עמד. הא דל הך דלא עמד מהחולי. מ"מ הא נשאר במצבו בחליו ובאופן כזה הוה גיטא, דכונתו בתנאי היה רק אם יהיה שינוי במצבו אם יעמוד אז לא יהא גיטא. וזהו מה שמדוקדק בלשון הירושלמי, אם לא עמדתי מחולי זה ונפל עליו גל או שנשכו נחש הרי זה גט שלא עמד מאותו החולי, היינו שכונתו היתה שרק שינוי מהמצב הוא המבטל את הגט, היינו שיעמוד בפועל מהחולי. אבל המצב בעצמו בלא שינוי אינו מבטל הגט, מה שאין כן באם לא באתי יהא גיטא, התם לא המצב הקודם מקיים הגט, רק חסרון הפעולה. ולכן לא הוה גיטא. ונידון דהירושלמי דמי לאם התנה אם אשב פה ולא אצא יהא גט. ואם אצא לא יהא גט. דפשיטא דאם נאנס ולא יצא דהוה גט. דאף דהא דלא יצא באונס אין זה נחשב ללא יצא. מ"מ דל הך דלא יצא מהכא. הא התנה אם אשב פה והרי יושב. ומעתה מובן כונת הירושלמי לחלק בין אם מתי מחולי זה לבין לא עמדתי מחולי זה, דהתם בודאי כונתו שהחולי היא סיבת המיתה אבל אם לא אעמוד מחולי זה אין החולי הסיבה של הא דלא יעמוד, רק דכונתו דמצב החולי גורם הגט, כל שלא יצא מהמצב הזה, ואם יעמוד מחליו אז לא הוה גיטא. אבל אם לא יעמוד כונתו כשישאר במצב זה של החולי ולא ישתנה המצב שיעמוד מחליו:
<b>ועל</b> פי זה יתורץ ג"כ מה שהקשה כת"ר בשם הרה"ג מהרא"ש ז"ל שהקשה על הא דאמרינן כל היוצא למלחמת בית דוד גט כריתות כותב לאשתו. ופירש"י שאם ימות במלחמה וכו' ולכן הוי גט כשמת אח"כ. והא הוי אונס דלא סליק אדעתיה דדרך המלך לשמור חילו ולא להעמידם נגד פני המלחמה. וא"כ הוה אונסא דלא סליק אדעתיה ולא הוה גט עכ"ל. והנה קושייתו היא רק לפי שיטת רש"י, דלפי שיטת ר"ת בתוס' שבת (דף נ"ו) ובגיטין (דף ע"ג) ובכתובות (דף ט') היה כותב גט גמור בלי שום תנאי. ולפי מה שכתבתי לעיל גם לשיטת רש"י ניחא. דהנה רש"י נקט בלשונו שאם ימות במלחמה יהא גט, והתוס' כתבו דאין זה מדוקדק דכונתו אם לא יחזור מן המלחמה. והנה לפ"ז למה נקט רש"י כי האי לישנא שאם ימות במלחמה, הוה לי' למימר שאם לא יחזור. אלא דכבר כתבו התוס' והרשב"א בכתובות ובגיטין דכונת הגט היה גם אם נשבה ולא יכול לשוב לביתו. ומעתה התנאי היה אם ישאר שם במקום המלחמה הוה גיטא, ואם ישוב משם לא הוה גיטא. והשתא אף אם נאנס במה שלא שב, וא"כ אין זה לא שב. מ"מ דל הא דלא שב מהכא, הא מ"מ נשאר שמה. ולכן כתב רש"י שאם ימות במלחמה יהא גט, להורות שההן שבתנאי אינו בחסרון מעשה וכנ"ל:
<b>ועוד</b> אפשר לומר בדעת רש"י, דהנה בספר מחנה אפרים הלכות צדקה סימן ט' כתב בדעת רש"י דס"ל כדעת הרמב"ם דבמעכשיו לא בעינן משפטי התנאים. וא"כ אפשר דנתן הגט מעכשיו על מנת שאם ישוב מהמלחמה לא יהא גט. רק דלא כפליה לתנאי' וא"כ אף שמה שלא שב הוא באונס דלא סליק אדעתי', מ"מ כיון שסוף סוף לא שב בפועל הוה גט. דכיון שזכר בתנאי רק אם ישוב יתבטל הגט, א"כ כל שלא שב בפועל ממש לא יתבטל הגט:
<b>ובפשטות</b> נ"ל דהא דדרך המלך לשמור חילו עושה הדבר רק כאונס דסליק אדעתי'. כמו שאמר דוד המלך ע"ה, כי כזה וכזה תאכל חרב:
<b>ובזה</b> יש לדחות מה שכתב בפני יהושע בכתובות (דף ב') ובקונטרס אחרון שם סימן ב' להקשות במה דמקשה הגמרא מת הוא דאינו גט הא חלה הר"ז גט וכונת המקשה היינו משום דאם לא כן ליתני חלה. והאיך אפשר לומר דבחלה אינו גט כלל, דהוה ליה כאילו בא תוך י"ב חודש. ומהיכי תיתי דלמא אף אם לא חלה נמי לא היה בדעתו לבא וכו' לכך כתב דהא דקאמר לעולם אימא לך חלה נמי אינו גט. לאו דוקא אינו גט אלא ספק גט עכ"ל. ולפי מה שכתבתי אין זה משום דהוי כבא בתוך י"ב חודש. ולא מטעמיה שכתב דלמא אף אם לא חלה נמי לא היה בדעתו לבא. דמה לן במה שהיה בדעתו, דאף שהיה בדעתו בודאי לבא, כיון שסוף סוף לא בא בפועל ממש עכשיו. א"א לומר דהוי כמו שבא. אלא דהתם מה שלא בא באונס אין זה לא בא. ולא נתקיים מה שאמר אם לא באתי. לכן אין כאן גט בודאי:
<b>ולכאו'</b> יש לעיין בהבנת דברים אלה, דכפי מה שהוכחנו גם אם סבת הדבר הוא באונס אף דעיקר הדבר אין בה אונס מ"מ אמרי' דנתבטל הגט, דלכאורה דבר זה צריך ביאור. דהא כיון דחזינן דעל עיקר הדבר הוא מתרצה שלא יתבטל הגט. א"כ מאי איכפת לן שסיבת הדבר היה באונס, דהא עיקר מה שאונס דלא שכיח כלל מבטל הגט הוא משום דלא סליק אדעתיה. והא אנן סהדי דאף אי הוה סליק אדעתיה היה מתרצה לגרשה גם באופן זה:
<b>והנה</b> על מדוכה זו כבר עמד הגאון בעל הנתיבות בספר תורת גיטין סימן קמ"ה סעיף ו' וז"ל ועוז דאין זו סברא שיתבטל מחמת דלא אסיק אדעתיה וכיון דאי היה אסיק אדעתיה מהאונס ג"כ היה ניחא ליה לגרשה דהא מפני פחד המיתה שלא תפול קמי יבום הוא מגרשה ומה הפרש אם מת מחמת אונס או לא עכ"ל:
<b>אך</b> זה היה קשה רק באופן אם מתנה תנאי בגיטין אמרינן דהגט הוא גט בכל אופן והתנאי מגרעו ומבטלו רק באופן המבורר שהוא מבטלו. אבל באופן שאין מבורר אמרינן שאין זה בכלל הביטול. אך אם נאמר לאידך גיסא דהגט אינו גט רק באופן המבורר שהוא גט והתנאי מגרעו ומבטלו בכל אופן עד שיהא מבורר שאין בזה כח לבטל הגט. אז לא קשה כלל דהא באופן זה אם התנה אם מתי מחולי זה הרי אמרינן דרק אז הוא גט רק כשיתקיים התנאי באופן מבורר, היינו שימות מחולי זה דוקא. אבל אין אנו הולכים אחר אומדן דעתינו לומר דגם אם מת באופן אחר באונס דלא שכיח ג"כ היתה כונתו שיהיה גט באופן זה. דכיון דצריכין אנו לדעת בבירור שנתקיים התנאי אין אנחנו הולכים בזה אחר אומדן הדעת, רק אחר לשון התנאי. ולשון התנאי מורה שרק אם מת מחולי זה אז כונתו שיהיה גט. ובאופן אחר לא. ודבר זה הוא לענ"ד מחלוקת בירושלמי בין ר' יוחנן ובין ריש לקיש. דהנה כבר הקשו האחרונים למה שכתב הש"ך בחו"מ סי' כ"א דלא אמרינן אונסא רחמנא חייבא. א"כ לר"ל דס"ל אונסא כמאן דעביד, כיון שהוא לא רצה לקדש רק על תנאי זה ודאי דאונסא רחמנא לא חייבא. ועיין בתורת גיטין בחידושיו (דף ע"ז) מה שדחק בזה:
<b>ונלענ"ד</b> דהנה שם בירושלמי מבואר דאם האשה מתנה ואומרת ואין אתא יום פלוני ולא כנסתה לי לא יהיו עליך כלום. גם ר"ל מודה דאם אירע לו אונס דאין זה כמאן דעבד ובטלין הקידושין אשר על כן נראה דסברת ר"ל היא דכשאדם עושה מעשה ומתנה תנאי שיבטל המעשה אזלינן בתר אומדן הדעת כל היכא שאומדן הדעת נוטה דבאופן כזה היתה כונתו שלא יבוטל המעשה אין המעשה בטל. וא"כ הכא דהתנה על מנת שאני מכניסיך ליום פלן הרי אומדן הדעת מורה שאם יאנס ולא יוכל להכניסה שאדעתא דהכא לא התנה. דבודאי באופן כזה חפץ שיהיו הקדושין קיימין, ואין הקדושין בטלין רק כשיעבור על התנאי שלא באונס ולא יכנסנה וכיון שרק הוא לטובתה והיא שתקה אזלינן בתר אומדן הדעת בזה שעל דעת אונס לא התנה. אבל אם היא התנה על מנת שתכניסני ליום פלן, א"כ ע"כ צריך למלאות אחר התנאי ולכונסה בפועל ממש. ואם נאנס הרי אונס רחמנא לא חייבא, כיון שהיא התנה בפירוש בודאי כונתה שיכניסנה בפועל ממש ליום פלוני. ור' יוחנן ס"ל דאין אנו הולכים אחר אומדן הדעת בתנאי אלא אדרבה בלשון המבורר, שכל מה שמורה שהוא נכלל בתנאו הרי הוא בכלל התנאי עד שיהא מבורר בודאי שקיים. ולכן לא אזלינן בתר אומדן הדעת שעל אונס לא לא התנה, וזהו מה שאמר ר' יוחנן אונסא כמאן דלא עבד והוא צריך לעבוד בפועל ממש, לכן הקידושין בטלין. ור"ל ס"ל אונסא כמאן דעבד. היינו באופן זה שכיון שנאנס ואנן אמדינן דעתיה שאדעתא דהכי לא התנה הרי הוא כמו דעבד וכמו שקיים תנאו. כן נראה לענ"ד בפי' פלוגתתם. ומעתה כיון דקיי"ל כר' יוחנן א"כ בתנאי צריך שיהא מבורר שקיים תנאו וכל מה דלא סליק אדעתיה לא אמדינן דעתיה דאדעתא דהכי לא התנה, וא"כ גם בנ"ד אם נתפס על ידי אביו שזה הוא מילתא דלא שכיחא טובא ובודאי לא סליק אדעתיה, בכה"ג אמרינן דיש אונס בגיטין:
<b>שוב</b> <b>נ"ל</b> דאפשר לומר דלא דמי נ"ד להך דאם מתי מחולי זה. דהתם כיון דרוב חולים לחיים, א"כ אפשר שבלי סיבת האונס לא היה מת כלל. וא"כ אין זה בכלל תנאו. אבל בנ"ד כיון שסוף בעלי זרוע לפול א"כ מסתמא גם בלא אביו היה נתפס. ולכן אין סבת האונס מגרע התנאי דמסתמא גם עלה התנה דכיון דגוף הדבר בודאי סליק אדעתיה וגוף הדבר בודאי אפשר לבוא ע"פ רוב. מסתמא לא איכפת לן בסבת הדבר אף שהוא באונס, כי דסו"ס היה נתפס אלא דא"כ אם כשהיה גוסס נתן גט על תנאי דאם לא מתי מחולי זה ונפל עליו הבית היה צריך הגט להיות קיים. דהא קיי"ל דרוב גוססין למיתה. וא"כ גם בלא האונס היה מת ומדלא חלקו הפוסקים ש"מ דאין לחלק בכך:
<b>אחר</b> זה בא לידי ספר שו"ת מהרי"ט, וראיתי שגם הוא בעצמו כבר העיר מהך דאכלו ארי. ותירץ וז"ל דשאני התם דמיתה עצמה ומיתה משונה תרי מילי נינהו, ואדעתא דמיתה נחית משום דסמך אמאי דאמרי אינשי שב שני הוה מיתנה ואינשי בלא זימניה לא מית, דמה"ט התפיסה עצמה מצויה אם לא תתגלה ע"י אוהביו תתגלה ע"י אויביו וכל האנשים הזרים דשכיחא טובא עכ"ל וכונתו נראה כמו שכתבתי לעיל דאם שהתנה אם מתי מחולי זה היתה דעתו שיקום מחליו ואפשר דאם לא נפל עליו הארי לא היה מת. אבל בנ"ד אף אם לא מסרו אביו סו"ס היה נופל בתפיסה. אלא דכבר כתבתי דא"כ היה להפוסקים להודיענו דאם היה גוסס והתנה תנאי זה דאם מתי כיון דרוב גוססין למיתה אז אפילו נפל עליו ארי הוה גט:
<b>ואין</b> לדחות דאף דאמרינן רוב גוססין למיתה, היינו דאנן אמרי' הכי, אבל הגוסס בעצמו אינו מתיאש דאפילו חרב חדה מונחת על צוארו אינו מתיאש מן הרחמים, מ"מ בגונא דגם לו ברור שימות מחולי זה ולב יודע מרת נפשו, אז אף אם נפל עליו ארי הוה גט, ובזה היה להפוסקים לבאר, ומדלא חלקו ש"מ דאין לחלק בזה:
<b>עוד</b> כתב שם מהרי"ט וז"ל ואעפ"י שהדבר הזה הסברא מחייבתו וכו' יש להביא ראי' וסעד דאמרינן בנדרים פרק פותחין בעובדא דר' ישמעאל בר' יוסי הוה לי נדרא למישרא אתא לקמייהו דרבנן אמרו ליה נדרת אדעתא דהכי א"ל אין, נדרת אדעתא דהכי א"ל אין כמה זימנין, כיון דחזא ההוא קצרה דמצטערי רבנן מחייה באוכלא דקצרי אמר אדעתא דמחי לי קצרא לא נדרי ושריה לנפשיה, א"ל רב אחא מדפתי לרבינא האי נולד הוא דלא מסיק אדעתיה דמחי לי' קצרא, ותנינא אין פותחין בנולד. א"ל האי לאו נולד הוא דשכיחי אפיקורי דמצערי רבנן. ומסתמא סבת ההכאה לא אסיק אדעתיה שיצטערו רבנן דיקום הכובס לחוש על כבודם של חכמים ויכנו הכה ופצוע, דאפיקורס במילתא דשייך שכיח דפקר ולא שכיח שיחוס על כבודם של חכמים אם היה מבזה אותם ואין שונא אוהב. אלא כיון שהכאה עצמה שכיחא דמצערי רבנן להנאתייהו. ואפשר היה שיצערנו על עסקי הנדר על סבה קלה הלכך לא הוי נולד אלא מצוי מקרי עכ"ל מהרי"ט ז"ל, והנה הך עובדא אינה בפרק פותחין כי אם בפרק ארבעה נדרים (דף כ"ג ע"א), אך לענ"ד איני מבין ראיה זאת. דבשלמא בתנאי שבגט שצריך לקיום תנאו, ואם לא קיים תנאו אז אין הגט קיים, דאם התנה ע"מ שאשב בתפיסה וכיון שמה שמסרו אביו לא עלתה על דעתו, אין זה נקרא קיום התנאי. אבל גבי נדרים אם פותחין פתח לחרטה, הא אף אם הדבר שמתחרט עבורה לא נתקיים עדיין ג"כ היה פתח לחרטה, ועיין בנזיר (דף ל"ב ע"ב) ובטור ויור"ד סי' רכ"ח סעיף י"ג, וכיון שכן הרי אין כאן ראיה. דהתם עיקר הפתח לחרטה היא ממה שאפשר שאפיקורי מצערי רבנן. ואף שעכשיו ממה שהכהו האי כובס וזהו מלתא דלא שכיחא, לא זו היא עיקר חרטתו, רק שבשביל זה שהכהו עלתה על דעתו דאפשר שיצערוהו גם מסבת נדר זה על סבה קלה. לכן התחרט על נדרו, וזה הוא מה שדקדק רבינו גרשם בפירושו שכתב שכיחי אפיקורי דמצערי רבנן כי האי ולא דמי לנולד. והרא"ש בפי' שכתב שכיחי אפיקורי דמצערי רבנן מצערי ת"ח אחרים כי האי עובדא עכ"ל. דקדקו לכתוב כי האי, היינו דפתח לחרטתו לא היה בשביל מה שהכהו הכובס הזה שזהו מלתא דלא שכיחא, אלא בשביל מה שאפשר להיות שיצערוהו האפיקורי כמו שציערו זה, דזהו מלתא דשכיחא דמצערי האפיקורי לרבנן:
<big>סימן</big> <big>ל"ב</big>
בע"ה יום ה' שמות עת"ר לפ"ק, סייני יצ"ו. לידידי הרה"ג ר' יואל דוד נ"י
<b>מה</b> שהקשה על מה שכתבתי בהתשובה שנדפס בקובץ יגדיל תורה להקשות על מה שכתב בתשו' מהרי"ט דאם סיבת האונס היא מלתא דלא שכיחא לא איכפת לן כיון דגוף הדבר הוא שכיח, וכתבתי שם להקשות מסוגיא דגיטין (דף ע"ג) מהך דנפל עליו הבית או הכישו נחש ומאכלו ארי וכתב כת"ר דאינו דומה כלל, דהתם התנה דלא יאסרוהו בשביל הנהגתו ופשעיו והרי נתקיים התנאי דנאסר בשביל פשעיו ואביו רק גורם להא דנאסר, לכן לא אכפת לן אם נתערב כאן גורם דלא שכיחא, כיון דידע והתנה על הסבה העיקרית ושפיר נקרא נתקיים תנאו. משא"כ כשנפל עליו הבית שלא רק גרם מיתתו כי אם גם הרג אותו עכ"ד ולא דק בזה. דהתם אף שנאסר בשביל הנהגתו, מ"מ הא ישנם רבים שהנהגתם רעה. ומ"מ אינם נאסרים, וא"כ סיבת המאסר היא ממה שתתודע הנהגתו וכיון שנתודע ע"י אביו הרי זה מילתא דלא שכיחא. ובגיטין נמי אם מת מחמת חולי, סיבת מיתתו היא מה שהחולי עושה פעולה בגופו שמת מחמת אותה פעולה, כיון שמחמת החולי נתהוה נקב במעיו או בקרום של מוח וכדומה ומזה מת. והכ"נ נפילת הבית עשתה נמי פעולה זו ומשו"ה מת וא"כ דא ודאי חדא היא, דמיתה היא מהך פעולה. רק דהא נעשה מחולי והא נעשה מנפילת הבית או ממה שהכישו נחש:
<b>וכבר</b> הבאתי בתשובתי דברי מהרי"ט בח"ב אהע"ז סימן י"ב שהקשה בעצמו מהך דגיטין (דף ע"ג) דאמרינן אכלו ארי אין לנו שיהא גט משום דלא שכיח ומה לי אם סבת הארי לא שכיח מ"מ מיתה עצמה שכיחא, דשאני התם דמיתה עצמה ומיתה משונה תרי מילי נינהו ואדעתא דמיתה נחית כו' ומכל מקום לא אסיק שימות קודם זמנו מיתה משונה ע"י ארי עכ"ל. ולפ"ז תקשה מהא דכתב הר"ן ועוד ראשונים אליבא דהרמב"ן דאם אמר אם מתי סתמא אפילו אכלו ארי או הכישו נחש דהרי זה גט. וכיון דתרי מילי נינהו א"כ אין זה בכלל אם מתי סתמא:
<b>ומה</b> שהקשה מהא דבבא מציעא (דף מ"ב) בעובדא דההוא גברא דאפקיד זוזי בצריפא כו' אע"ג דלענין גנבי נטירותא היא לענין נורא פשיעותא היא ותחילתו בפשיעה וסופו באונס חייב והרי התם נארע אונס גמור רק כיון שלולי שפשע לא היה נארע האונס הוה כאילו עבור פשיעותא בא האונס. וכש"כ הכא שלולי שחטא לא היה בא האונס עכ"ד ואין זה דמיון דהתם משעה שפשע מתחיל חיובו. ומה זה ענין לתנאי, דהכא לא היה תנאו רק אם יאסר כדרך כל הארץ, לא שאביו ימסור אותו:
<b>ומה</b> שכתב על קושית הגאון ר' אברהם שמואל ז"ל דהא בשעת חירום עושין כפי ההכרח ואין זה אונס דלא שכיחא במחילה מכבודו שלא ירד לכונת קושית הגאון הנ"ל. שכונתו היא דדרך המלך לשמור חילו וכאן צוה דוד בכונה שיהרג אוריה, דהא קרא כתיב ושבתם מאחריו ונכה ומת, וזה לא יאמר אדם שהדרך בשעת חירום למסור להרוג
<b>אשר</b> כתב על מה שכתבתי על דברי הפני יהושע הם דברים הראוים להשמע לפי מה שלא ראה את הפנ"י כמו שכתב בעצמו, ואם ראה אז ידע שדבריו דחויים, והעיקר גרם לו מה שהמדפיס קיצר את דברי. ואילו לא קיצר לא נתן מקום לטעות, דהנה הפני יהושע בריש כתובות בקונטרס אחרון כתב וז"ל וכ"ש בהאי דאכלו ארי גופא האיך אפשר לומר דאינו גט כלל כשאמר אם לא אעמוד מחולי זה. ואמאי שמא אם לא אכלו ארי נמי לא היה עומד מחולי זה והאיך אפשר לומר דה"ל כאילו עמד בפועל. ולכן כתב בהך דאכלו ארי דהוה ספק מגורשת. ועל זה כתבתי דלהכי לא הוי גט. לא משום דהוי כאילו עמד בפועל, רק דלא נתקיים הך לא אעמוד, דמאי אכפת לן מאי דהוה אם לא אכלו ארי, כיון דסו"ס א"א לקיים שוב הך לא אעמוד. דבשלמא בתנאי דאם לא באתי וחלה דהתם כיון דסו"ס אינו רוצה לבא מודינא דאף אם חלה נחשב ללא באתי דאטו משום דמפני האונס א"א לו לבא מגרע גרע אם גם ברצונו הטוב אינו רוצה לבא. וכמו שכתב הכ"מ בפרק ה' מהל' יסודי התורה דאף אם נאנס לעבוד ע"ז, מ"מ אם הוא מרוצה נהרג, והא קיי"ל בכתובות (דף נ"א) דאם נבעלה באונס ונתרצית דאין זה רצון משום דיצרה אלבשה. אבל אי לאו הך טעמא היתה אסורה כדס"ל לאבוה דשמואל ואף שנאנסה. וכן הוא בהפלאה כתובות (דף ג') ד"ה וסברה דאניס וז"ל עוד נלענ"ד כו' אבל אם באמת הוא אינו רוצה לבא כלל ואפילו אם לא היה אונס לא היה בא לא מקרי אונס, והבאתי ראי' לזה מהא דקאמר לקמן (דף נ"א) בתחילתה באונס וסופה ברצון לאבוה דשמואל דאסורה ולא אמרינן כיון דעכ"פ אנוסה היא מה עבדה במה דנתרצית. ותו דקיי"ל דכל היכא דלא אפשר וקמכוין אסור עכ"ל. ואף דלכאו' הראי' מהיכא דלא אפשר וקא מכוין יש לדחות דהתם איסורא איכא משום הכונה. אבל מ"מ לא ידעינן דמשום הכונה יחשב גם המעשה כמו שעשה בלא אונס היכא דצריכין מעשה, והא דהביא ראי' ע"ז מפסחים (דף כ"ו) מהכניסה לרבקה ודשה כשירה בשביל שתינק ותדוש פסולה והא הכא דלא אפשר וקא מכוין וקתני פסול. וא"כ משמע מזה דגם המעשה חשיב, אין זה דיחוי, דהתם המעשה הא נעשה, רק דלא נפסלה בלא כונה ועיקר מה שחסר היא הכונה וכיון דקא מכוין ממילא פסולה, אך מ"מ הענין הוא כך דהיכא דאומר אף דנאנסתי, מ"מ גם ברצוני הייתי עושה אין זה נחשב לאונס:
<b>ואחרי</b> כל אלה נראה לענ"ד כמו שכתבתי דהא בהך דכתובות דקאמר רבא ולענין גיטין אינו כן ופירש רש"י ד"ה ולענין כו' לענין גיטין אין טענת אונס מועלת אם נתן גט לאשתו ועל מנת אם לא אבא עד זמן פלוני יהא גט ונאנס ולא בא הרי זה גט ואינו יכול לומר אנוס הייתי עכ"ל וכ"כ הריטב"א ועוד רבים מהראשונים עיין בשיטה מקובצת. ועל זה קאמר ודלמא לעולם אימא לך חלה נמי אינו גט והיינו אינו גט בודאי, כמו שכתבתי. דהא מיירי שהוא טוען נאנסתי וחפצתי לבא כדי שיבטל הגט ואמרי' דלמא חלה נמי אינו גט דהא טוען אם לא הייתי חולה הייתי בא. ואף שלא בא בפועל ולא נתקיים האם באתי. אך גם אם לא באתי לא נתקיים דאין זה לא באתי כיון דהוה באונס. וזה הוא דלא כמש"כ הפנ"י בכונת הגמרא דהא דמקשה ודלמא לעולם אימא לך חלה נמי אינו גט היינו דאינו גט מספק, דקושית הגמרא היא דלא להוי גט בודאי:
<b>ועלה</b> דדחיתי ראית המהרי"ט מהך דנדרים (דף כ"ג) כתב וז"ל האם יכולים למחוק דברי גמרא מפורשת שאמר אדעתי' דמחי לי קצרא לא נדרי, א"כ פתח חרטתו של ר' ישמעאל בר' יוסי הוא רק משום דמחי לי' קצרא, היינו משום המהלומות שכבר הוכה, ולא משום שהיה אפשר שיצערוהו האפיקורי מסיבת נדר זה. הגע בעצמך הוא קבל מהלומות ומעצמת מכאוביו התחרט על נדרו כן מפורש בגמרא. נוציא הגמרא מידי פשוטה ונאמר שחרטתו הוא משום דנזכר מן הפחד להשיג מהלומות מן האפיקורי, ואלה מהלומות שקבל היו רק סבה להזכירו את האפיקורי ולא סבה לחרטתו, לפ"ז נתחרט מן פחד ההכאה ולא מן הכאה עצמה, יציבא בארעא וגיורא בשמי שמיא, לא תהא פחד של ספק הכאה העתידה מן זה שכבר הוכה עכ"ל. כתבתי כל דבריו מפני שנראה שחושב הוכחותיו לעצומות שאין להרהר אחריהם. אבל לא זו בלבד שלא הבין כונתי, אלא לא ראה שגם למהרי"ט כונת החרטה היא בשביל מה דשכיח שיכו האפיקורי רבנן ולא בשביל מה דמחי לי' הקצרא, קורא מהרי"ט סבת החרטה, וסיבת החרטה דהוה נולד, לא מעכב לסברתו, והא מפורש איתא בגמרא א"ל רב אחא מדיפתי לרבינא האי נולד הוא כו' א"ל האי לאו נולד הוא דשכיחי אפיקורי דמצערי רבנן, א"כ דברי רבינא ברור מללו דבשביל מאי דשכיחא אפיקורי דמצערי רבנן היתה חרטתו דאי לאו הכי הוה נולד. וכת"ר לא הבין כונתי, דכונתי היא דלו יהא נמי דעתה עלה על דעתו להתחרט בשביל דמחי לי' קצרא בפועל. אולם אף אי לאו מחי לי' בפועל, היה מקום להתחרט בשביל דשכיח שיכו האפיקורי רבנן, ודבר זה אפשר שיעלה על דעתו בשעת הנדר. ובחרטה אין צריכין שיתקיים הדבר שמתחרט עבורו בפועל. דאף אי לא מחי לי' בפועל מצי להתחרט ממה דאפשר שיכו רבנן. ואטו משום דמחי לי' נמי בפועל מגרע גרע, ואין זה נולד דלאו הך מעשה דהכהו עתה היא סבת החרטה, רק סבה לזכור שיש כאן מקום לחרטה הא דשכיחא דמצערי רבנן וכבר כתבתי בתשובתי דכן מורים לשון רש"י ורבינו גרשום והרא"ש ז"ל:
<big>סימן</big> <big>ל"ג</big>
<b>להרב</b> המופלג בתורה החריף ומעמיק מהו' דוד קוליק
<b>מה</b> שהקשה עלה דכתב בקצות החושן סימן ר' ס"ק ה' ובספרו אבני מלואים סימן ל"ה ס"ק י"ג וסימן קל"ח ס"ק י"ג דבגט אשה ושטר שחרור של עבד לא בעינן תורה זכי' בהשטר אלא נתינה בידה או בחצרה, ומשו"ה כל שידה וגיטה באין כאחד סגי לה והוי ונתן בידה, כיון דהחצר והיד באין עם נתינת הגט כאחד כו' ומשו"ה כתב דאם נתן בית מתנה לאחד והניח השטר מתנה בתוכו לא קנה המתנה, כיון דבעינן שיזכה המקבל בשטר המתנה דרך זכי'. וכל זמן שלא בא החצר לידו לא זכה בשטר מתנה עכ"ל. והקשה ע"ז מהא דכתב הטור באהע"ז סימן ק"ך בשם הרמ"ה האומר לעדים כתבו גט ותנו לאשתי אין צריכין לזכות לו הנייר קודם כתיבה, אלא אע"ג דכתבו מדידהו ויהבו לה כיון דבשליחותו אקנויי אקני לבעל לגרושי בי' ונמצא זכיית הבעל וגירושי האשה באין כאחד. חזינן מזה דגם בזכי' שייך באים כאחד, דאל"כ אם נאמר שזכתה האשה מקודם בשביל הבעל ואח"כ תתגרש יהי' כמו טלי גיטך מעל גבי קרקע, ובע"כ שברגע זכיית האשה בא זכיית הבעל עכ"ד כ"ת. ולא קשה מידי, דעיקר הקושי שיש בהבנה בהא דגיטה וידה באין כאחד הוא, מה שאין אחד יכול לחול בלי השני בשום אופן, דהא כל זמן שאין לה יד אינה יכולה לזכות בהגט, וכל זמן שלא נתגרשה אין לה יד, ואיך אפשר לומר דבאין כאחת, הא ע"כ אחד צריך להיות מקודם וזה א"א, דאיך תתגרש בלא יד ואיך תהי' לה יד בלא גט. אבל בהדין של הרמ"ה אטו יש שם דבר שמעכב בזכיית הבעל. הא אפשר שיזכה הבעל על ידה בלא הגט. וא"כ משעה שזכה הבעל הרי נתגרשה, ונמצא זכיית הבעל וגירושין של האשה באין כאחד:
<b>וממילא</b> לא תקשה ג"כ מהך דכתב בספר דברי אמת להגאון ר' יצחק בכר דוד ז"ל בענין קנינים סימן א', דהא דס"ל להראשונים דסודר העדים מועיל בשביל הזוכה דכשהעדים מקנין הסודר למקנה בקבלתו של המקנה זוכה הקונה בסודר ונעשים העדים שלוחים של הקונה להקנות למקנה הסודר כדי שיקנה הקונה הקרקע וזכיית הקונה בסודר העדים וקניית המקנה בסודר כדי להקנות הקרקע באין כאחד, דהתם נמי מי מעכב שיזכה הזוכה בהסודר, דלא תלי כל זכיותיו בקנין הקרקע ומשו"ה אפשר להיות שבאין כאחת, ועוד לא תקשה מהא דאפשר ג"כ לומר דמתחילה זוכה בהסודר ואח"כ הוה זכיית הקרקע:
<b>וגם</b> ניחא בהא דבבא מציעא (דף ע"א ע"ב) ישראל שלוה מעות מן הנכרי בריבית וביקש להחזירם לו מצאו ישראל אחר ואמר לו תנם לי ואני אעלה לך כדרך שאתה מעלה לו אסור כו' הכא במאי עסקינן כגון דאמר לי' הניחם על גבי קרקע והיפטר וכתב בשיטה מקובצת שם וז"ל והרמב"ן כתב כו' ולדידי קשיא לי דאי משום הא משרא שרי שהרי פיטורו והלואתו באים כאחד עכ"ל דהתם נמי לא חלי כלל זה בזה דאפשר ליפטר בלא הלואה ואפשר שתהיה הלואה בלא פיטורו ומשו"ה אין שום עכבה לשניהם שיחולו יחד:
<b>אלא</b> דלכאו' יש להקשות ממה שכתב בשיטה מקובצת בכתובות (דף י"א ע"א) בשם הריטב"א ת"ל והא עכו"ם אפילו היה גדול אין לא זכיה מן התורה מיהת לדברי הכל וכדאיתא בפרק איזהו נשך, תירצו בתוספות דהכא גירותו וזכייתו באין כאחת, כההיא דאמרי' במסכתא גיטין גטו וידו באין כאחת עכ"ל. וכונתו היא למה שכתבו התוס' בכתובות (דף י"א ע"א) ד"ה מטבילין וז"ל א"כ כיון דבהך זכייה נעשה ישראל הוה לי' כישראל גמור לענין זכיה עכ"ל. והא התם נמי בלי זכייתו אין גירות ובלי גירות אין זכיה ואעפ"כ קאמר דגירותו וזכייתו באין כאחת:
<b>ואחר</b> העיון נראה לענ"ד דלא קשה, דהנה הזכיה בגירות אינה כשאר זכיה, דאם היה זוכה בעדו דבר אחר שאינו יכול לזכות כל זמן שאינו גר. ולא היה גר כל זמן שאינו זוכה הדבר הזה, אז לא הוה אמרינן זכיתו וגירותו באין כאחד, דכל אחד היה מעכב את חברו מלחול. אבל כאן עיקר הזכיה היא הגירות בעצמה, והזכיה ההיא הא העכו"ם זוכה בעצמו, ורק שהב"ד מסייעים לו בזה ובכה"ג אף עכו"ם אית לי' זכיה. וכמו שכתבו מפורש התוס' בסנהדרין (דף ס"ח ע"ב) ד"ה קטן. וז"ל וא"ת והיאך נתגייר כי אמרי' נמי דקטן אית לי' זכיה מדאורייתא הנ"מ ישראל אבל כותי אמרי' באיזהו נשך (דף ע"ב) דכיון דלא אתי לכלל שליחות לית לי' זכיה אפי' מדרבנן, ומיהו הא לאו קושיא היא, דאם כן תקשי לן גרים היאך מטבילין אותו, אלא כיון דזכייתו וידו באין כאחד שאני עכ"ל והיינו דבכה"ג אית לי' לעכו"ם זכיה, כיון שהך זכיה היא לעשותו ישראל יע"ש בתוס' וכמו דאמרי' בקטן דאית לי' שליחות כיון דאתי לכלל שליחות. והכ"נ כיון דאתי בהך זכיה לכלל ישראל אית ליה זכיה, וכן הוא דין התורה דבכה"ג, כיון דבהך זכיה אתי לכלל ישראל מהני:
<b>ובספרי</b> תשובה שלמה חלק יור"ד סימן ל"ו כתבתי דעכו"ם אינו יכול למול עצמו לשם גירות, משום דאמרי' בע"ז (דף כ"ז ע"א) דהמל ימול ולא אמרי' דמילתו וגרותו באים כאחת משום דמעכבים זה על זה דבעינן שקודם שמל יהי' נימול וע"כ לא אמרינן דבאין כאחת:
<b>והנה</b> חקירת הקצוה"ח לא אבין שחקר אם נתן בית מתנה לאחד ונתן השטר מתנה בתוכו אי' אמרי' הקנאתו ונתינתו באין כאחד, דאיך שייך בזה לומר דהקנאתו ונתינתו באין כאחת, כיון דאין שם שום מעשה קנין, דבאשה ועבד אמרינן הכי משום דמעשה הקנין נעשה בפועל. כשהבעל נותן הגט בחצרו ומקנה לה חצרו, הרי עושה קנין גמור, שעל ידו היא קנתה חצרו כמבואר באהע"ז סימן קל"ט סעיף י"ח, וכן כשנותן הגט בחצרה ג"כ מעשה הקנין נעשה. רק שחסר לה זכות הקנין, וכן גבי עבד כשנותן שטר שחרור בידו הוא עושה מעשה הקנין רק שאין לו זכות הקנין ע"ז אומרים גיטה וידה באין כאחד שבמעשה הקנין הזה שעושה בפועל היא מקבלת ג"כ את הזכות לקנות וכן ג"כ גבי עבד. אבל בנותן שטר מתנה בבית שלו, הרי חסר כאן עצם מעשה הקנין ובמה יכול הוא לקנות:
<big>סימן</big> <big>ל"ד</big>
בע"ה יום א' י"א שבט תרנ"ט לפ"ק הראזאווע יצ"ו כ' הרה"ג המפורסם מהוה"ר מרדכי ליפשיץ (ז"ל) אבד"ק ראסטאוו ע"נ דאן
<b>אחדשה"ט</b> את מכתב כת"ר קבלתי, ודברתי אל לבו ויתרצה האיש לפוטרה בג"פ כד"ת, אך אמר לי כי עליו עוד להתישב בדבר זה ובעוד שבוע יגיד לי דבר ברור:
<b>והנה</b> ע"ד שם המתגרשת אשר כת"ר כתב כי נראה לו לכתוב חנה רחל דמתקריא חנה אך כתב כמסתפק וכתב כי יסמוך על חות דעתי, אודיעהו כי לענ"ד נראה איפכא לכתוב חנה דמתקריא חנה רחל, יען כי שם חנה הוא העיקר, כי כן היא נקראת מרוב בני אדם תמיד, רק דלפעמים היא נקראת ג"כ חנה רחל וצריכין אנחנו לכתוב דמתקריא על שם הטפל, וכמ"ש הבית שמואל בסימן קכ"ט ס"ק ד' דלכתחילה צריכין לכתוב שם העיקר ואח"כ שם הטפל, וזה ברור דשם חנה רחל הוא טפל לשם חנה דא"א לכתוב דמתקריא רחל דהא רחל איננה נקראת בשום פעם, רק כשקורין לה רחל קורין לה ג"כ חנה, וזה רק מיעוט ב"א אך הרוב קורין לה חנה לחוד, א"כ חנה הוא העיקר וחנה רחל טפל, ואף דבמקום עיגון הסכימו האחרונים דאף כשכתב שם הטפל בתחילה ושם העיקר בדמתקריא כשר, מ"מ לכתחילה לכ"ע צריכין לכתוב שם העיקר תחילה ושם הטפל בדמתקריא, לבד הריב"ש בתשובה שכתב דדוקא היכא דכתב שם טפל ושם עיקר נכלל בוכל שום, אך אם כתב שם טפל לעיקר ושם עיקר מפורש בדמתקריא כשר אף לכתחילה, יעי' בשלטי גבורים בגיטין פרק ד' בשם ריא"ז שכתב מפורש דאם הרוב קורין לו יוסף ומיעוט שמעון יכתוב יוסף הנקרא שמעון, ולא שמעון הנקרא יוסף, וגם ר"ת דמפרש (בדף ל"ד) תוד"ה וכל שום דוכל שום שיש לו דקתני במתניתין היינו כל שמותיו בפירוש ע"כ יפרש הא דאיתא בירושלמי (פ"ד ה"ב) מתניתא שהיה מיהודה וכתב לגרש בגליל מגליל וכתב לגרש ביהודה אבל אם היה מיהודה וכתב לגרש ביהודה מגליל וכתב לגרש בגליל הרי זו מגורשת, אמר ר' אילי בתחילה צריך לומר אני פלוני שמיהודה עם כל שם שיש לי בגליל ע"כ, ועל כרחי' יפרש ר"ת דברי ר' אילי דצריך לכתוב שם שמיהודה ושם דגליל בטפל ג"כ מפורש ואעפ"כ סבירא לי' לר' אילי דשם שביהודה עיקר, וא"כ מוכח דס"ל דלא כהריב"ש ז"ל אלא דלכתחילה צריכין לכתוב שם העיקר אף דכתב ג"כ שם הטפל במפורש, וכן מוכח נמי לדברי ר"ת מהך דהוו קרו לה מרים ופורתא שרה כו':
<b>ובדרך</b> זה מתישב מה שהקשו המפרשים על הרי"ף ז"ל מ"ט לא הביא הך ברייתא דהיה לו שתי נשים, וגם הרמב"ם ז"ל בפרק ג' הל' י"ג מהלכות גירושין שכתב וז"ל מי שהיו לו שני שמות וכן אשה שיש לה שני שמות כשמגרש כותב שמו ושמה שהן רגילים בו ויודעין בו ביותר ואומר איש פלוני וכל שום שיש לו גרש אשה פלונית וכל שם שיש לה ע"כ ותמה עליו הלח"מ וז"ל ולא ראיתי לרבינו שהזכיר דברי רב אסי וגם לא לאחד מן הדינים שזכר ה"ה היוצאים מסוגית הגמרא עכ"ל, ועי' בפי' המשניות להרמב"ם שם (בדף ל"ד) שכתב וז"ל וזה שאמר שהוא כששינה שמו ושמה וכתב כל שם שיש לו שזה כשר לא יתקיים זה אא"כ היה לו לאדם שני שמות שנודע בשניהם או כשכתב א' מן השמות ובתנאי שכתוב המפורסם מהם ואמר וכל שם שיש לו יהיה הגט כשר וכמו כן האשה עכ"ל אשר מזה נראה שהרמב"ם מפרש הסוגיא לא שכתיבת הגט הוא במקום אחד והנתינה היא במקום אחר ובאלה השני מקומות יש לו שני שמות רק שהוא מפרש שמקום הכתיבה והנתינה הכל אחד ובמקום זה יש לו שני שמות ושם אחד מפורסם יותר והוא העיקר ושם שני טפל לו:
<b>וכך</b> הוא פי' הסוגיא אליבא דהרמב"ם והרי"ף רבו. בראשונה היה משנה שמו ושמה כו' היינו כשהיו לו שני שמות לא כתב רק שם אחד ולכן התקין ר"ג הזקן שהוא כותב איש פלוני וכל שום שם שיש לו וא"כ שוב ליכא למיחש שמא יאמרו כי אינו הוא המגרש, יען כי המגרש יש לו שני שמות וכאן נכתב רק שם אחד דכיון דיכתוב וכל שום א"כ ליכא למיחש להא. כו' אמר רב אשי והוא דאתחזק בתרי שמא. היינו דבמקום שמגרש יודעים שיש לו שם אף שאינו מפורסם כשם העיקר. תניא כוותי' דר"א היו לו שתי נשים אחת ביהודה ואחת בגליל ולו שני שמות אחד ביהודה כו' וגרש את אשתו שביהודה בשמו שביהודה כו' היינו שהוא נקרא עפ"ר ביהודה בשם אחד ובגליל נקרא בשם השני לבד אבל מ"מ ידעינן גם ביהודה שיש לו עוד שם בגליל. ובגליל יודעים שיש לו עוד שם שני ביהודה, ולכן אם גרש אשתו שביהודה בשמו שמפורסם יותר ביהודה שהוא כאן שם העיקר אך לא כתב השם שיש לו בגליל אינה מגורשת, כיון שנודע ביהודה שיש לו עוד שם בגליל. כדמסיק הא דאתחזק כו' א"כ יאמרו דאין זה המגרש, והמגרש יש לו שני שמות וזה שלשמו נכתב הגט אין לו רק שם אחד. יצא למקום אחר היינו במקום שאינו ידוע אם יש לו עוד שם, כדמסיק הא דלא אתחזק וגירש באחד מהם מגורשת. משום דלא אתחזק ליכא למחש ללעז כלל. ואף דנקרא בגליל בעוד שם אחר, כאן דלא אתחזק לא גרע משם שנשתקע:
<b>וכן</b> מפרשי נמי הרי"ף והרמב"ם ז"ל הירושלמי שהביאו התוס' בגיטין (דף ל"ד), והנה התוס' הביאו דברי הירושלמי בקיצור. וכך הוא לשון הירושלמי הגע בעצמך דהוה שמי' ראובן ואפיק שמיה שמעון אלא אני פלוני וכל שם שיש לי יותר מכן אמרו היו לו שתי נשים אחת ביהודה ואחת בגליל ולו שני שמות אחד ביהודה ואחד בגליל וכתב זה שביהודה לגרש בו זה שבגליל ושבגליל לגרש זו שביהודה אינה מגורשת מתניתא שהיה מיהודה וכתב לגרש בגליל מגליל וכתב לגרש ביהודה אבל אם היה מיהודה וכתב לגרש ביהודה מגליל וכתב לגרש בגליל הרי זו מגורשת אמר ר' אילי בתחילה צריך לומר אני פלוני שמיהודה עם כל שם שיש לי בגליל אם היה שרוי במקום אחר מגרש לאי זה שירצה אמר ר' יוסי הדא דאם אמר לשעבר אבל לכתחילה צריך למיעבד כדהא דר' אילי אמר ר' אבין יצא לו שם במקום אחר צריך להזכיר שלשתן עכ"ל הירושלמי וכך פי' אליבא דהרי"ף והרמב"ם ז"ל. הגע עצמך דהוה שמי' ראובן ואפיק שמיה שמעון. כלומר וכי בשביל מי ששינה שמו במזיד אצטריך ר' גמליאל לתקן שיכתוב וכל שום וכמש"כ הרמב"ם בפי' המשניות וז"ל אבל אם היה שמו על דרך משל יצחק וכתב בגט אני אברהם וכל שם שיש לו הרי הגט בטל ודע זה עכ"ל וא"כ מה הואיל רבן גמליאל בתקנתו. אלא אני פלוני וכל שום שיש לי, כלומר בשביל חשש שמות אחרים שיש לו שלא כתב בגט. וכך פי' כמעט כל המפרשים אליבא דכ"ע. אלא דמכאן ואילך אפרש אליבא דהרמב"ם והרי"ף דלא כוותייהו והנה בפני משה שם בירושלמי פי' הגע בעצמך וז"ל טעמא דמתנית' מפרש שאם אינו כותב וכל שם שיש לי הגע עצמך שהיה שמו ראובן במקום אחד ואפיק שמי' שמעון במקום אחר והאיך יכול לגרש שם לפיכך צריך לכתוב אני פלוני וכל שום שיש לי עכ"ל. והנה הוא מפרש אליבא דכל המפרשים דפירשו דבין בבבלי ובין בירושלמי מיירי דמגרש בב' מקומות, היינו שנתינת הגט במקום אחר. יתר על כן כו' וכתב זה שביהודה לגרש זו שבגליל כו' א"כ אף שכתיבת ונתינת הגט הכל במקום אחד מ"מ אינה מגורשת מפני ששם יהודה בגליל אינו עיקר וקאמר מתניתא שהיה מיהודה וכתב לגרש בגליל כו' אבל אם היה מיהודה וכתב לגרש ביהודה כו' הרי"ז מגורשת היינו ששם שיש לו ביהודה הוא התם עיקר השם. אמר ר' אילי בתחילה צריך לומר אני פלוני שמיהודה עם כל שם שיש לי בגליל. היינו לכתחילה צריך להזכיר שם העיקר ושם הטפל ג"כ, אם היה שרוי במקום אחר, היינו במקום שלא נודע עוד בשמותיו מגרש לאתה שירצה כדאמרי' גם בבבלי הא דאתחזק הא דלא אתחזק. ואף על זה קאמר ר' יוסי דלכתחילה צריך להזכיר בגט וכל שם היינו דגם שם הטפל צריך להזכיר. וכן נמי קאמר דאם נתחזק בשלשה שמות צריך להזכיר שלשתן. וכל זה מיירי שמקום הכתיבה והנתינה הכל אחד רק ששם אחד הוא מפורסם יותר משם השני:
<b>והנה</b> התוס' בגיטין (דף ל"ד ע"ב) ד"ה והוא דאתחזק הביאו תוספתא בזה"ל יש לו שתי נשים אחת ביהודה כו' רשב"ג אומר אפילו כתב שם דיהודה בגליל ושם דגליל ביהודה כשר עכ"ל:
<b>והנה</b> אם נפרש דבר זה כפשוטו דלרשב"ג כשר באם כתב שם טפל לחוד, קשה דא"כ שינוי השם דנקט במתני' דמשום האי שינוי אצטריך ר"ג לתקן וכל שום היכי משכחת לה דאי שינוי גמור הא הוה פסול גמור ולהא לא איצטריך לי' לרבן גמליאל לתקן. ועוד כיון דתקן רבן גמליאל הזקן שהיה כותב איש פלוני וכל שם שיש לי מפני תקון העולם. א"כ ע"כ אם לא כתב כן פסול. דהא רשב"ג גופי' ס"ל לעיל (בדף ל"ג ע"א) דכיון שתקן ר"ג שלא לבטל השליח, דבטלו אינו מבוטל שאם כן מה כח ב"ד יפה. וא"כ הכי נמי אם לא כתב וכל שם כתקנת ר"ג ג"כ פסול דאל"כ מה כח ב"ד יפה. ואפילו רבי דפליג התם וס"ל דאם בטלו מבוטל הא מסקינן (בדף ל"ד ע"א) דגם לרבי התם ממונא הכא איסורא. ופירש"י ז"ל התם ממונא דהפקר ב"ד הפקר. הכא איסורא דאשת איש ומשום מה כח ב"ד יפה לא אפקעו רבנן קידושין עכ"ל. וא"כ הכא גם רבי מודה דאמרי' כח ב"ד יפה לחומרא דלהוי בטל גיטא. ועוד הא אמרי' לקמן (בדף פ"ו) דלר' מאיר כל המשנה ממטבע שטבעו חכמים בגיטין הולד ממזר. ואפילו לרבנן דפליגי עליה עכ"פ ס"ל דלכתחילה הגט פסול. והכא משמע דאפילו לכתחילה כשר. וגם תקשי הא דאמר בירושלמי אבל אם היה מיהודה וכתב לגרש ביהודה כשר. אמר ר' אילי בתחילה צריך לומר אני פלוני שמיהודה ע"כ שם שיש לי בגליל, אמאי לא מפסל אף בדיעבד כיון שכבר תיקן רבן גמליאל הזקן שצריך לכתוב. והנה לפנינו הגירסא בתוספתא גיטין פ"ו ר' שמעון אומר אפילו כתב עמו שמו ביהודה בגליל ושמו שביהודה כשר ע"כ:
<b>והנראה</b> לענ"ד דכך פי' דהך תוספתא, רשב"ג אומר אפי' כתב שם ביהודה בגליל היינו דשם דגליל שהוא הטפל ביהודה עשה אותו לעיקר ושם דיהודה לטפל כשר וס"ל לרשב"ג דאפילו כתב להפך שם העיקר לטפל ושם טפל לעיקר ג"כ כשר. ואולי ס"ל דתקנת ר"ג לא היתה שיכתוב שם העיקר לעיקר דוקא ושם הטפל לכלול בוכל שום. רק דהתקנה היתה שיכתוב שני השמות בין העיקר ובין הטפל. אבל אם הפך הטפל לעיקר והעיקר לטפל ל"ל בה, והירושלמי מיירי במקום דלא נתחזק בשם השני ואעפ"כ ס"ל לר' אילי דצריך שיזכיר גם אותו שם בגט לכתחילה. ואם היה שרוי במקום אחר, היינו במקום ששני המקומות לא נתחזקו שם א"כ ליכא נפקותא איזה שם שיכתוב. ועל זה נמי קאמר ר' יוסי דלכתחילה צריך לכתוב שניהם:
<b>שוב</b> ראיתי כי המתגרשת במכתבה חתמה את שמה חנה רחל, וכבר כתבו הפוסקים ששם החתימה נחשב לשם המובהק עי' במשנה למלך פ"ג הל' ט"ז מהל' גירושין. אך אעפ"כ נראה לענ"ד כמו שכתבתי בתחילה, חדא שהיא בעצמה אינה יכולה לחתום את שמה ובודאי בקשה מאיש אחר לכתוב המכתב בעבורה. ועוד נ"ל דהכא קריאת רוב העולם מכרעת דאין חתימתה מפורסמת כ"כ דתהוי חתימה דידה עיקר וקריאת רוב העולם טפל. וגם בדברי הפוסקים שכתבו דאזלינן בתר החתימה כבר שדו נרגא דבאמת מדברי הרא"ש ז"ל בגיטין פ"ד אין הכרע. ובר מן דין אף אם היתה חותמת בעצמה, איננה חותמת עצמה היטב רק כך הוא החתימה תנע רוכיל. וא"כ כיון דחזינן דחתימתה בטעות ובענין האותיות בודאי לא קמשגחינן בטעותה כמבואר בכמה אחרונים גם בקריאת שמה לא קמשגחינן בחתימה שהיא בטעות דסוף סוף לא מצינן למכתב ככתיבתה. ועי' בגט מקושר בסה"ג ובס' שו"ת בית דוד סי' כ"ו ובס' ברית יעקב חלק אהע"ז סי' פ"ה:
<big>סימן</big> <big>ל"ה</big>
בע"ה, יום א' י' סיון תרנ"ה טאווראג. לידידי שב"ז הרב הגאון שלשלת היוחסין מהור"ר שאול קאַצינעלבויגען אבד"ק שילעל יצ"ו
<b>את</b> אשר בדק אותי בגט ששלחו לעירנו ונכתב בהגט שם המגורשת רחא, והא כתבו הפוסקים דהברת קמץ מושך אחריו אלף, והיו צריכים לכתוב ראחא, נלענ"ד בזה בפשיטות דכשר, אף כשלא נכתב האלף אחר הריש, וראי' לזה מדכתב בספר טיב גיטין בשמות נשים אות ב' דאם כתב שרה תחת שם שנקראת שערלין או שארקא אפילו אם לא ידוע שם העריסה, וא"כ הנ"מ הא ידוע ששם ראחא הוא משם רחל, והא דנכתב אלף בסוף ולא למד זה אינו מעכב, ולדעת המהרש"ל שם דכתב דאם שם העריסה שערלין או רעכיל אם כתב שרה או רחל פסול הא כתב שם הט"ז להכריע אם נקראת מעריסה רעכיל או שעריל אין לכתוב רק שעריל או רעכיל לחוד ויש פסול אם כתב רחל או שרה כמ"ש מהרש"ל. אבל אם שם העריסה היה שארקא יכול לכתוב שרה לפי שנקודת הקמץ תחת שרה כמו תחת שארקא, ידעו הכל שהוא אחד כו' עכ"ל, א"כ ממילא אם נכתב רחא ג"כ מוכח דהוה בקמץ כמו רחל, אלא דיש לפקפק, דשם כיון דכתב שם הקדש וזה הכל יודעים שנקרא בקמץ שפיר, אבל בנ"ד הא לא נכתב שם קדש, ואולי הברתו כמו פתח דכתבו האחרונים דאינו צריך לכתוב אלף אחר הברת פתח, דכיון דנכתב באלף בסוף ולא בלמד א"כ שוב אינו מוכח דנגזר משם הקדש רחל דלמא הוא שם אחר ונקרא בפתח, אלא דמפורש כתב בספר טיב גיטין אות ש' ס"ק ב' ת"ל ונראה שאם כותב שרקה או שרציה או רחציא, בלא אלף אחר השין שפיר דמי ואע"ג דביש"ש וב"ש כתב בכ"מ שארקא היינו לכתחילה לברר הקריאה טפי, דבלא אלף יש לקרות בנקודה אחרת וכמו ולשרקה בני אותונו וכה"ג, אבל מ"מ אין קפידה וקצת משמע דהכי עדיף שקרוב טפי לשם המובהק שהוא שרה בלא אלף אחר השין, ומכל מקום לכתחילה אין לזוז ממ"ש הם, אך בדיעבד נראה דכשר, ואע"ג דבעלמא כותבים אלף להורות על נקודת הקמץ מ"מ בזה שידוע שיוצא משם הקדש, שדרכו בקדש להיות נקרא בקמץ בלא אלף שפיר דמי עכ"ל, הרי מפורש דכאן כשר בשם רחא:
<b>ולהתלמד</b> במקום אחר היכא דהברת התנועה היא בקמץ וכתב בלא אלף, דהא דמפורש דכאן כשר היינו דכיון דדרכו של שם זה בקדש בלא אלף לכן כשר, מזה משמע דבשם של לעז פסול אם לא נכתב אלף, אלא דבשמות נשים אות ג' ס"ק ב' כתב מהר"ם חריף ז"ל להיפך, דכתב וז"ל ונראה כי הכותב בארצנו בזמנינו גולדא בואו הוא קרו לשינוי השם, ואם נשאת תצא מזה ומזה ואין ראי' משם יוסל ושם הושקא דשם הוא קיצור השם עד שא"צ להזכירו בגט כו' והנה אם היו כותבים גלדא ולא היה נכתב לא אלף ולא וא"ו לא היה רע כ"כ מאחר שאף בלא אלף יכולים לקרות בקמץ או בחולם כו' עכ"ל, וכתב עלה שם בטיב גיטין ומ"ש אם כתב בלא אלף צ"ע קצת דלענין תנועת קמץ משמע דיש קפידא באלף שלא נקרא בפתח והו"ל כמו תונס שכתב תנס שכתבו בשם הרשב"ץ לפסול, אך הוא ז"ל כתב דאין רע כ"כ ואפשר דס"ל דעכ"פ במקום עיגון גדול יש להכשיר עכ"ל. גם בספר תורת גיטין בסי' קכ"ח ס"ק ז' כתב דחיסרון אות שהוא לסימן התנועה פסול:
<b>אלא</b> דשם פי' דברי המרדכי בפרק המגרש וז"ל נראה לפרש דברי המרדכי במ"ש בנהר קייר שכתב ייר כיון שאין שום אותות במקום הלע"ז כו' היינו דכמו שאצלנו יש אותיות לסימן התנועות כגון א' שהוא אצלנו סימן לקמץ או פתח, יוד לצירי כו' כמו כן היה להם סימנים בלשון לעז ששני יודין היה להם לסימן אתה תנועה כו' ויוד אחד לא היה להם בלשון לע"ז שום סימן לתנועה כו' עכ"ל, ותמהני מה שכתב שיוד אחד לא היה להם לסימן התנועה, הא הביא שם במרדכי וכן נהר שינא שכתבו שנא כך הוא לשונם כי גם במקומנו קורין אותו לפעמים בלא יוד, וכ"כ פאריש, מזה משמע שהיה להם יוד אחד לסימן התנועה, ועוד מה זה שכתב המרדכי כיון שאין אות במקום הלע"ז כך שוה יו"ד במקום הקו"ף, דלפירושו אין היו"ד במקום הקו"ף רק היה לו לומר כיון ששני היודי"ן במקום התנועה א"כ ניכר שחסר אות ולכן כשר, ולפירושו אין היו"ד במקום הקו"ף:
<b>אלא</b> הנראה לענ"ד בכונת דברי המרדכי ז"ל שהלע"ז קרי להקו"ף, וכונתו כיון שלא כתב אות אחר במקום הקוף כך שוה יו"ד כמו קוף, והאמת הוא כמו שכתב בחידושי אנשי שם שמשתמשין יו"ד במקום קו"ף או גימ"ל, וכן משמע ג"כ בתשובת דבר שמואל למהר"ש שמואל אבוהב ז"ל סימן ר"ך גבי שם גינטילה, וא"כ כונת דברי המדרכי כך הם כיון דאין שום אות במקום הקוף א"כ היו"ד במקום הקוף ולפי"ז הא תחסר יו"ד מסימן התנועה, וא"כ משמע מזה דאם חסר יוד אחד ג"כ כשר, א"כ משמע אפכא דהיכא דחסר סימן התנועה כשר:
<b>ובעיקר</b> הך מילתא, אף דאפשר לקרות השם באופן אחר, כיון דאפשר לקרות גם כתיקונו א"כ זהו רק אינו מוכח מתוכו וכיון דקיי"ל כר"א דלא בעי מוכח מתוכו א"כ כיון שאפשר לקרות כתיקונו הגט כשר, ואף לפי מה דכתב הבית שמואל בסימן קל"ו ס"ק ד' דהגט צריך להיות כשר לכ"ע אף לר' מאיר, מ"מ אף לר"מ לא ברור דצריך שיהי' מוכח מתוכו דהר"ן ז"ל כתב בפרק כל הגט דאף לר"מ אין צריך ליהי' מוכח מתוכו, וגם לדידהו כתב שם בב"ש דאף להפוסקים דס"ל דבעינן שיהא מוכח מתוכו, מ"מ אם כבר נתן הגט תנשא בו:
<b>גם</b> בתשובת דבר שמואל לר"ש אבוהב סימן צ"ד בעינן כתיבת כתיבת שמות שלמה (בחולם) ושלמה (המ' של שלמה בקמץ), כתב וז"ל והנראה לתמצית הדין לנ"ד שכל שנכתבו אותיותיו כתיקונם הן כפי הבא בכתבי הקדש אם הוא ניכר בתוכם, הן כפי הנהוג בכתבי וספרי הדיוטות במקום נתינת הגט שנקרא שם זה ביניהם הרי זה גט כשר כיון שלא נשתנה מצורתו באותיותיו אף על פי שלא יתברר הבדל המבטא ברשימת הנקודות עכ"ל, ולפי זה אם הוא שעת הדחק ואי אפשר לסדר גט אחר כי אז ודאי דאין לפסול גט כזה שחסר סימן התנועות אם אפשר לקרות אותו כתיקונו, אך כיון דלכתחילה צריכין שיהי' מוכח מתוכו, לכן אם אפשר צריכין ליזהר לכתוב האותיות לסימן התנועות:
והנני ידידו דוש"ת בש"ב, חיים פישר עפשטיין
<big>סימן</big> <big>ל"ו</big> יום י"ב תמוז תרנ"ח, טאווראג לידידי שכ"ז הרב הגאון מגזע היחס כו' מהור"ר שאול קאצינעלבויגין נ"י אבד"ק שילעל תע"א
<b>אחדשה"ט</b> הנני להשיבו דבר על אשר פקד עלי כת"ר לעיין בענין כתיבת שם שרגא פייבוש בגיטין אם לכתוב פייבוש או פייווש. הנה בגיטין דעירנו חפשתי ומצאתי רק בשם פייבוש, אך בשם פייווש לא מצאתי, ובגוף דבר זה הנה באה"עז סוף סימן קכ"ט ברמ"א ובט"ז אות פ' כתב מפורש פייבוש כן צריך לכתוב במדינתנו כמ"ש רמ"א שהכל הולך אחר לשון המדינה עכ"ל. וצל"ע מה שכתב הבית שמואל בשמות אנשים אות ויו ובשמות נשים אות ב' גבי שם ברונא בשם הט"ז דבמדינתנו יש לכתוב פייווש דהא בט"ז איפכא כתב ויע"ש בטיב גיטין הביא בשם מסדרי גיטין שם פייווש. ואם היה המגרש חותם עצמו פייווש פשיטא שיש לכתוב כן, דהא כתב הב"ש דאם ידוע שם שחותם בו אין משנין כלל ואף דבספר גט מקושר חולק עליו בזה וכתב דאין הולכין אחר חתימתו כשהיא בטעות כגון שחותם יהודא או מתתיא וכדומה, מ"מ כאן גם הוא יודה, דהתם שאני שמפורש אפכא בקרא השם הזה שהוא שם לשה"ק, משא"כ בשם פייווש שהוא שם לעז בודאי שפיר אזלינן בתר חתימתו. וע"כ מוכרחים אנחנו לחלק כן, דאל"כ תקשה מ"ש הבית שמואל בשמות אנשים גבי שם באלי דאפילו אם חותם א"ע בלא אלף לא משגחינן בחתימתו דאמרי' דטועה הוא כו' עכ"ל, וא"כ תקשה דידיה אדידיה דהא איהו כתב דאין משנין כלל מחתימתו וכמש"ל, א"ו דהתם כיון דשם באלי לא מצינו כ"א באלף א"כ ע"כ טועה הוא, אבל גבי שם שמספקינן איך נכתב ודאי דאזלינן בתר חתימתו, וכיון דשם פייבוש מצינו ג"כ בויו והוא חותם א"ע פייווש שפיר דמי לכתוב כן, ואפילו אם היה המנהג לכתוב בב' הא כתב הב"ש גבי שם וואלף וז"ל וכתב בס"מ וואלבליין כן יש לכתוב במדינות שקורין אותו בבי"ת דגושה, ובמדינות שקורין בבי"ת רפה או בפ' רפה יש לכתוב וואלוולין עכ"ל, וכ"כ שם גבי שם ליב ויע"ש בטיב גיטין אות ג'. ולא תקשה ממש"כ הטיב גיטין אות ח' סימן ט"ו גבי שם חבל בעובדא שחתם שמו חעוול וגם אחר חתם כן ורצו לתלות החתימה בטעות. דהתם שאני דשם חבל הוא שם לה"ק, אבל בשם לע"ז שפיר סמכינן אחתימתו:
<b>והנה</b> יש תחת ידי ספר מוסר השכל על הלכות דעות להרמב"ם להרה"ג מהור"ר יחזקאל פייוול ז"ל וחתם שם המחבר בהקדמתו שם יחזקאל פייוויל גם הגאונים ר' יצחק יוסף בהג"מ חיים יונה תאומים אבד"ק ברעסלא והר"ר צבי הירש אבד"ק בראד כתבו ג"כ בהסכמתם יחזקאל פייוויל, גם בספר תולדות אדם שחבר תולדות חו"ז הגאון מהור"ר זלמן ז"ל מווילנא חותם א"ע בהקדמתו יחזקאל פייוויל. גם באו"ח סימן תקפ"ד בט"ז ס"ק ב' כתב שמעתי שהגאון ר' פייווש מקראקא ז"ל כו' יע"ש:
<b>ובאמת</b> גם היכא שחותם עצמו בוי"ו אם נכתב בבית ג"כ אין לפוסלו וראי' לזה מדכתב בספר גט פשוט סימן קכ"ט ס"ק ל' דבמקום שצריכין לכתוב ס' וכתב ש' דכתב שכשר, כיון דשין יש בו שמאלית וימינית ושין שמאלית הוא במבטא כמו סמך וכיון דיכולים לקרותו בשין שמאלית שפיר דמי כיון דמתחלפים זב"ז, ובספר שו"ת מהרי"ם כתב ג"כ כיון דשם שצריכין לכותבו בסמך וכתבו בשין כשר, כיון דיכולים לקרותו בשין שמאלית, וה"נ כיון דהאות ב' בשם פייבש נקרא רפה ולא בדגש א"כ הברתו הוה כמו ויו שפיר יכולים לכתוב ב' במקום ויו, דרק במקום שין וכתב סמך פסול והיינו במקום שהשין ימין אבל בשין שמאל ידוע שמתחלף עם סמך, וה"נ יכולים לכתוב ב' במקום ויו כיון שהוא רפה:
בש"ב ידידו דוש"ת, חיים פישל עפשטיין
<big>סימן</big> <big>ל"ז</big>
להרה"ג המפורסם כו' מהור"ר יעקב בוימאן נ"י
<b>הנה</b> מה שנכתב בגט הערש, והא האחרונים כתבו דגם אם נקרא הערש יש לכתוב הירש, הנה זה הוא רק במקומות שקורין הערש אף אם כותבים הירש ביוד באופן זה כתבו לכתוב ביוד ולא בעיי'ן, כמבואר בתשו' בית דוד להגאון ר' דוד טעביל ממינסק ז"ל בסי' י"ט, שבכל מקום שתלוי במבטא כותבים כמו שנהגו. אבל במקומות שאם נכתב הירש קורין בחיריק ואם נכתב הערש קורין בסג"ל, בזה אין ספק שאם קורין אותו הערש צריכים לכתוב הערש בעיי"ן:
<b>והנה</b> עצם הדבר מה שהביא בספר בית דוד שם שרבני פינסק וקרלין פסלו הגט ששלח להם הגדול ומפורסם בדורו, יש לעיין בזה, דהא אם מבטאים בסג"ל, א"כ נהי דגם אם כותבים ביוד ג"כ קורין בסג"ל, מ"מ אין כאן שינוי השם אם כותבים בעיי'ן, וכבר עמד ע"ז בתשובת מהרי"ם להגאון ר' יעקב מאיר פאדווא ז"ל בסימן ל"ט, וז"ל ויש לדמות זה לשם הירש דאנו כותבים הירש כמו שקורין הירש דאף דקריאתנו בעי"ן והיה הראוי לכתוב הערש בעי"ן. ובאמת היה דבר זה קשה בעיני, עד שמצאתי בספר טיב גיטין באות נו"ן שכותב טעם לזה וז"ל באות ה' הנה במדינתינו כל קריאת הירש קורין הה"א בסג"ל וא"כ היה ראוי לכתוב הערש בעיי"ן ובזמניהם נראה שהיו דוחקים הה"א בחיריק. וכן עוד היום במדינת ליטא מדגישין החיריק ושפיר כותבים היו"ד. אבל במדינתנו אין מי יקרא החיריק בדגשות. וכן לחיה בעצמה שעל שמה מכנים לצבי קורין במדינתנו הערש בעי"ן ובריבוי קורין הערשין. וא"כ מהראוי היה לכתוב הערש בעי"ן. אך לפי השם המצוי הרבה וטובא איכא מגדולי הדור שאף במדינתנו ובזמנינו הם חותמים הירש ביו"ד ואחריהם כל אדם ימשך בקסת לתומו באגרת ושטרות לא אחד בהם שיכתוב בעי"ן אפי' ההמונים. הא קמן דעיקר הנחת ביו"ד רק מחמת שיגרא דלישנא משתנה בפי המדובר לסג"ל. לכן אין כאן חשש לעז כלל, כיון שהרואה בגט כתוב ביו"ד אם יבא לקרותו יקראנו בסג"ל כאשר רגילים לבטא בשפתים שם זה. ולכן אפי' אם הוא איש שאינו יודע לחתום כלל אין להקפיד עכ"ל. והנה גם מדברי הטיב גיטין אין במשמעות לפסול הגט אם כתב הערש, רק שמבאר מדוע כותבים הירש אף שמבטאים בסג"ל וכתב שע"ז אין חשש לעז, דמשמע דאם כתב בעי"ן בודאי אין חשש:
<b>ואף</b> מה שכתב שאם חותם הערש שיש לכתוב כחתימתו, היינו שאז צריכין לכתוב לכתחילה הערש. אבל גם אם אינו חותם הערש, אם כתב הערש בעי"ן, אין במשמע מדברי הטיב גיטין לפסול בדיעבד. וגם בתשו' רבינו חיים כהן חלק אהע"ז סימן ס"ד משמע ג"כ דכשר בדיעבד אם כתב הערש. ובתשו' ברית יעקב חלק אהע"ז סימן פ"ה כתב וז"ל ומה שערערו בשם הבעל שכתב המסדר הגט הירש דמתקרי צבי דן והבעל לא נקרא מעולם בשם הירש רק הערשל אין בזה חשש כלל כו' דהרואה בגט כתוב ביו"ד אם יבא לקרותו יקראנו בסג"ל כמו שרגילים לבטא בשפתים וע"כ כותבים לכתחילה שם הירש או הירשל עכ"ל משמע מדבריו דלכתחילה כותבים הירש. אך אם נכתב הערש ג"כ כשר וכן משמע בתשו' בית יצחק אה"ע סימן כ"ה. ומו"ר הגאון הנצי"ב ז"ל בספרו שו"ת משיב דבר חלק אהע"ז סוף סימן מ"ד כתב מפורש דאם כתב משה צבי דמתקרי משה הערש דכשר, ועיין ג"כ מה שכתב הגאון ר' יצחק בלאזער ז"ל בספרו פרי יצחק חלק ב' סימן מ"א דבמקומות שקורין בסג"ל יש לכתוב הערש. וגם בספר טירת כסף על שמות בגיטין כתב צבי הכהן המכונה הערשל. וא"כ אין להבין מה שכתב בספר בית דוד שחכמי פינסק וקרלין פסלו הגט שנכתב הערש, ואפשר דבעובדא דהבית דוד היתה חתימתו הירש ביו"ד ועל כן פסלוהו, אבל כשחותם בעי"ן אין לפוסלו אפילו במקום שחותמים ביו"ד והוא חותם ג"כ הערש בעי"ן, והא דכתבו איזה מאחרונים דאין משגיחין בחתימתו דהוה חתימת הדיוטות, יעיין בספר ברכת רצה להגאון ר' צבי הירש אורנשטיין ז"ל מלבוב בסימן פ"ד וז"ל עכ"פ לכתחילה פשיטא שיש לכתוב ביו"ד אף אם יקרה שיחתום בעי"ן דבכגון זה אין משגיחין אף בחתימתו ואמרי' שהוא לא ידע וטעה עכ"ל, והיינו לכתחילה אבל בדיעבד אין לפסול, וגם בתשובה ההיא כתב וז"ל ועיין בתשו' הגאון מהרח"כ ז"ל מלבוב שם נמצא תשו' הגאון בעל מרכבת המשנה ז"ל דהיכי שכתב הירש בעי"ן הגט פסול, יהי' איך שיהיה בהפרזתו זאת בדיעבד עכ"ל, ועיין שם בסימן מ"א הביא מהגאון בעל עונג יו"ט שדעתו לכתוב הערש בעי"ן:
<b>והנה</b> לענ"ד לתרץ מה שפסלו חכמי פינסק וקרלין הגט שהובא בבית דוד, לפי מה שכתב בספר טיב גיטין שמות נשים אות ק' ס"ק ב' שצריך לכתוב קרינדל ולא קרענדל שהולכים בזה אחר עיקר הנחת השם, שידוע שהנחת השם הוא בצירי אעפ"י שההמון מדברים משם הזה בענין שהוא נוטה לסג"ל, בשביל זה לא זז מקומו נקודת הציר"י, שהרי הרואה בגט שנכתב ביו"ד המורה על הציר"י הוא יקראנו כדרך הברתו, שמדבר הציר"י כנוטה לסג"ל מפני כובד הלשון ופתיחת הפה, ובזה מצינו ישוב לכמה שמות שנשתנה מבטא שלהם בפי ההמון ממה שמניחים השם בגט ושטרות, לפי שאין השינוי בשם רק מלשון המדבר מחמת מהירות המבטא עכ"ל. וכן כתב בתשובת דבר שמואל למהו"ר שמואל אבוהב ז"ל סימן ר"ך וז"ל והאשכנזים בארצותם להורות ניקוד הציר"י ביו"ד כותבין את העי"ן אחריה, משמע שמבטאים הצר"י ג"כ כמו בסג"ל משו"ה כותבים בעי"ן:
<b>ומזה</b> נראה דישנם אלא המבטאים הציר"י כמעט כמו סג"ל, ומה שנראה לכאו' שמבטאים בסג"ל אין זה רק בציר"י לפי מי שמדקדק בשמיעה, והנה נראה דשם מבטאים נמי שם הירש בציר"י ולא בסג"ל, ורק מי שאינו מדקדק בשמיעה נראה כמו שהוא בסג"ל, ולכך כתבו דאם כתב בעיי"ן שהוא בפירוש בסג"ל ע"כ פסלו הגט. שאף שמבטאים כמו הערש בעי"ן אין זה בסג"ל כ"א בציר"י לפי מי שמדקדק לשמוע היטב איך שמבטאים בבירור ובציר"י ובזמננו כותבים ביו"ד:
<b>והנראה</b> לענ"ד בזה דכל זה היה מקודם, בעת שישבו כ"א במדינה מיוחדת ובטאו ההברות כמו שהיו מורגלים מהדורות הקודמים, וא"כ בשם הירש אף שהיו מבטאים כמו בסג"ל, הכל ידעו שנכתב הירש ביוד, ומכל שכן לפי מה שכתבתי שכונתם לבטא בציר"י כמו שמבטאים ההמון, אבל עכשו שנתבלבלו יחד מכל המדינות והורגלו זה עם זה, ואם נכתב הירש הורגלו כולם לבטא בחירי"ק ואם כשמבטאים השם בסג"ל אז כותבים הערש, בזה בדק בעל ערוך השולחן לכתוב לכתחילה הערש בעי"ן אם מבטאים בעי"ן, וכמבואר באחרונים שהולכים אחר לשון המדינה:
<big>סימן</big> <big>ל"ח</big>
להרב הגדול מהור"ר אשר שליט"א
<b>מה</b> ששאל בדבר שאיש אחד בא לגרש את אשתו ואביו היה נכרי איך יכתבו שם אביו בגט, הנה לפי שיטת רש"י בקדושין (דף ס"ח ע"ב) דנכרי ועבד הבא על בת ישראל בנה צריך גירות, וא"כ יש לו דין גר וכותבים בן אברהם אבינו, והנה באהע"ז סימן קכ"ט סעי' ט' כתב דגר אין כותבים רק שמו בלבד, ובסעיף כ' כתב שכותבים בן אברהם אבינו, וכבר העיר על הסתירה בביאורי הגר"א ז"ל, אלא דבהא מסקנת הפוסקים דכותי הבא על בת ישראל הולד אין צריך גרות והוא ישראל גמור ומתיחס אחר אמו:
<b>והנה</b> אא"ז בדגול מרבבה אהע"ז סימן קכ"ט כתב גבי גר ושתוקי וז"ל לענ"ד היה נראה לכתוב שם אמו כדאשכחן רב מרי בר רחל, ואפשר דשאני התם שבשעה שנתעברה היה איסור גוי, א"כ אינו אביו כלל, ולא היה לרב מרי שום אב, אבל שתוקי יש לו אב, אלא שאין אנו יודעים מה שמו, לכן אין לכתוב שם אמו עכ"ל, אמנם בספר גט פשוט למהר"ם בן חביב באע"ז סימן קכ"ט ס"ק נ"א כתב דאף למי שיש לו אב אם כתב שם אמו דכשר, וכן משמע נמי בספר גט מקושר סימן נ"ד ס"ק ט':
<b>ונראה</b> לענ"ד להביא ראי' לזה מהא (דשבת קכ"א ע"א) ובכמה דוכתי בש"ס אבא בר מרתא דהוא אבא בר מניומי, וא"כ אף שהיה אביו ידוע מ"מ קורא אותו על שם אמו, ואין לדחות דהא קורא אותו ג"כ על שם אביו, הא במועד קטן (דף כ"ו ע"ב) קורא אותו רק אבא בר מרתא, וא"כ אף שהיה אביו ידוע מ"מ קורא אותו רק על שם אמו וגם ראי' מהא דכתבו התוספות בבא בתרא (דף קמ"ט ע"א) ד"ה רב מרי וז"ל מיהו בפרק מי שהחשיך רב מרי בר רחל ישראל גמור היה דקאמר התם רבה אבוה דרב מרי בר רחל וצ"ל דתרי רב מרי בר רחל הוו עכ"ל, ועיין שם בשבת (דף קנ"ד ע"א), וא"כ משמע מזה דאף כשהוא ישראל גמור ואביו ידוע, מ"מ קורא אותו על שם אמו, וכן מוכח ביומא (דף מ"ז ע"א) ר' ישמעאל בן קמחית כהן גדול, ובודאי היה אביו ידוע ומ"מ קורא אותו על שם אמו:
<b>ובחתם</b> סופר אהע"ז חלק ב' סימן כ"ה חכך בזה, והביא ראי' מהך דב"ב (דף קע"ג ע"א) גבי שני יוסף בן שמעון ישלשו ויכתבו כהן או דורות ולא אמרו יכתבו שם אמו, וגם מתשו' הרא"ש כלל ט"ו סוף סימן י' מדלא שינו את שמם ש"מ אין לשני יוסף בן שמעון תקנה בזה, וה"נ מדלא כתבו שם אמותם, ש"מ אין תקנה בזה, וגם מספר תשובה מאהבה בשני יוסף בן שמעון שגם שמות דורות היו משולשים גם ארוך וגוץ לא היה בהו סימן וסמכו חכמי פראג על מהר"י מינץ בסדר גט סי' מ"ה ומרי"ו לכתוב חנוך משפחה עכ"ל. הנה מכל הני ראיות י"ל דודאי יש קפידא להאב שלא יקראו לבנו על שמו רק על שם אמו, ועיין בעירובין (דף פ' ע"א) ברש"י ד"ה ברה דבת יעקב, אביו לא היה הגון לפיכך לא הזכירו עכ"ל. וא"כ איכא בזיון לאב אם יקרא אותו על שם אמו שיאמרו שאינו הגון משו"ה אינו רשאי לכתוב השטר על שם אמו, וגם האם מחויבת בכבוד בעלה כקדושין (דף ל"א ע"א), ומה שנקראו החכמים על שם אמם אף שהיה להם אב כמש"כ לעיל ואין זה כבוד לאביהם התם הוה טעמא שאחרים קראו להם כך, והם אינם מחויבים בכבודם, מה שאין כן אם הבן כותב שטר ומצוה לכתוב שם אמו בודאי האב יקפיד, וגם זה רק לכתחילה, אבל בדיעבד אם נכתב שם האם אין לפסול בשביל כך, ובתשו' הרא"ש כונתו היא שישנה את שמו ולא שם אביו, אך זה אינו יכול רק כשהוחזק בשם זה, יע"ש בתשו' הרא"ש, ומה שכתב שם עוד בחתם סופר וז"ל ויותר תימא למה נדחקו קדמונינו בשו"ע אהע"ז סימן קכ"א סעי' כ' וקצת אית בי' סכנה, יותר היה ראוי לכתוב שם אם עכ"ל, וזה אינו מובן דשם מיירי בגר וא"כ אינו מתיחס גם אחר אמו דמן התורה גר מותר באמו, ואיך נאמר שיכתבו שם אמו:
<b>ומה</b> שכתב בח"ס שם וע"כ צ"ל אין אדם ניכר לרבים בשם אמו כמו בשם אביו שקורין בתורה כו' עכ"ל, הנה זה דוקא כשאביו ישראל, אבל לא אם הוא גר ואביו נכרי או שתוקי שאינו נקרא בשם אביו בשום פעם, וגם בשם אמו אמרי' בשבת (דף ס"ו ע"ב) כל מנייני בשמא דאימא ופירש"י פלוני בן פלונית וכתב מהרש"ל בהגה' שם וז"ל דוקא נקט פלוני בן פלונית שבני אדם מכירים האשה שהיא אם הולד יותר מאביו עכ"ל, וגם הא כשאדם חולה ומתפללים בעדו מזכירים שם אמו, וזהו עפ"י מה דמבואר בזוה"ק פרשה לך על פסוק וילך למסעיו וז"ל והושיע לבן אמתך וכי לא הוה בריה דישי איהו עד דאיהו אמר בשמא דאימי' ולא בשמא דאבוי, אלא הא אוקימנא דכד ייתו בר נש לקבל מלה אלאה לאדכרא בעי למהך במלה דאיהו ודאי, ועל דא אדכר לאמי' ולא לאבוי עכ"ל, וגם החתם סופר בעצמו שם משמע שמסכים בגוף הדין להגט פשוט:
<b>ובעוה"ר</b> במדינתנו שרבים פרקו מעליהם עול תורה ומצות ונתערבו בנשואי תערובות הדבר מצוי שהאב הוא נכרי גמור והאם מגדלת בנה ומחנכתו בדת ישראל וכשבא לגרש אשתו צריכים לכתוב שם אמו וכמבואר לעיל, ואמרתי בדרך הלצה דהא כשמתפללים על חולה מזכירים שם האם, ובקדושין (ע"א ע"ב) איתא בבל בריאה מישון מיתה מדי חולה עילם גוססת, ופירש"י בריאה מיוחסת ונקיה, וא"כ במדינתנו שהם חולים לענין יוחסין צריכים להזכיר שמא דאימא:
<big>סימן</big> <big>ל"ט</big>
לרב אחד
<b>הנה</b> מה שחסר בגט תיבת מקדמת ונכתב דהוית אנתתי מן דנא, וכתב כת"ר שדעתו היא דהוא מזויף מתוכו, כי שמשמע דהוית אנתתי מן דנא ולא מקודם עכ"ל ואין הדבר כן, חדא מדסתמו האחרונים וכתבו אם לא נכתב מן קדמת דנא כשר. ומדוע לא כתבו דאם לא חסר רק קדמת דפסול, מזה משמע דאף אם חסר רק אחת מאלה התיבות דג"כ כשר, והא עלה שכתב המחבר בסימן קכ"ו סעיף מ"ט אם חסר תיבה אחת מהטופס לא נפסל בכך כתב בספר גט פשוט בס"ק ק"ה וז"ל מ"מ יראה ברור דבשאר תיבות דטופס אם דילג תיבה אחת מהטופס לא נפסל בכך כיון שאין הענין משתנה עכ"ל, א"כ כללא כייל דאם חסרה תיבה מהטופס לא נפסל, ואף שהפרי חדש סוף סימן קכ"ו כתב דלכתחילה לא תתגרש בו, מ"מ הוא עצמו בסימן קכ"ה ס"ק ל"ט כתב דאם חסרה תיבה אחת מהטופס במקום עיגון תתגרש לכתחילה, ובספר אגורה באהליך הכשיר אם השמיט הסופר תיבת דנא וכתב רק מן קדמת ומכש"כ אם חסרה תיבת קדמת דאין כל שינוי במשמעות דמה שכתב כת"ר בזה דהוה מזויף מתוכו, דמשמע דהוית אנתתי מן דנא ולא מקודם עכ"ל דנראה שהבין דתיבת דנא משמעותה מעתה, אין הדבר כן, דתיבת דנא משמועתה זה, עיין בירושלמי ע"ז (פרק ב' הל' ח') א"ל רב אסיר לך דנא, והיינו אסור לך זה, ובדינאל (קפי' ו' פסוק י"א) מן קדמת דנא, היינו מקודם זה, וא"כ כיון שנכתב דהוית אנתתי מן דנא משמועתה שהיית אשתי מזה, היינו שכבר את אשתי, דהא בלבוש אהע"ז סימן קכ"ו סעיף י"ט כתב וז"ל ואם לא כתב מן קדמת דנא רק כתב דהוית כשר שהרי משמעות דהוית הוא לשון עבר כמו שפירשתי, ואין צריך מן קדמת דנא אלא לכתחילה לבאר היטב שלא נטעה, וכן אם לא כתב דהוית כשר, שהרי כתב מן קדמת דנא עכ"ל, וא"כ דהוית וקדמת הם ענין אחד, ואיך נוכל לומר דהוית אנתתי מן דנא ולא מקודם, הא כתב דהוית שהוא לשון עבר, וא"כ משמעותו שהיית אשתי מזה, היינו מזה ולשעבר, וגם אם נכתב בלשון הוה כתב בחתם סופר אהע"ז חלק ב' סימן מ"ז ד"ה הנה וז"ל אעפ"י שלא יהיה בזה שום הפסד בכונה אם יאמר בלשון הוה את אשתי עתה שלקחתיך מאז מעתה תהיי פטורה ממני שזה יהי' משמעות לשון הוה, מ"מ יותר היה נראה לתקן הלשון בלשון עבר דהוית ביו"ד, אבל לעולם בלא יו"ד נמי כשר עכ"ל, א"כ לענ"ד יש להכשיר הגט בלי פקפוק:
<big>סימן</big> <big>מ'</big>
בע"ה יום א' י"ח טבת תרנ"ה לפ"ק טאווראנ, תע"א. לידידי הרב הגדול מו"ה יהודה ליב הכהן ר"מ בטאווראג
<b>מה</b> שהעיר ביום עש"ק העבר דהא דאמרינן בגיטין (דף ל"ג) דמאן דמבטל גיטא אפקעינהו רבנן לקדושין מיני' דעכ"פ קדושין דרבנן הויין דאל"כ קשה ליה לכת"ר אהא דכתבו שם התוס' ע"ב ד"ה אמר ר"י כו' קאמר רב יוסף בפ"ק דקדושין דרב מנגיד אמאן דמבטל גיטא, אע"ג דאינו מבוטל דמ"מ הרי מוציא לעז על הגט כו' עכ"ל. ואי נימא דאף מדרבנן ג"כ נפקעו הקידושין א"כ נעשו ביאותיו בעילות זנות ושפיר מנגיד רב. אך אי נימא דמדרבנן נשארו קידושין ניחא. וניחא לי' לכת"ר בזה לשון רש"י ז"ל שם (ע"א) ד"ה תינח דקדיש בכספא איכא למימר אפקעינהו לקידושין בגט דמדבריהם כו' עכ"ל אך לי קשה על דבריו מסברא ומגמרא. מסברא דאי אפקעינהו לקידושין משום דהפקר ב"ד הפקר, א"כ הפקירו הכסף שנתן לה שוב איך ובמאי תהי' מקודשת מדרבנן. ובקדיש בביאה אם עשו ביאותיו ב"ז ג"כ איך שייך לומר דהויה מקודשת מדרבנן אם עקרו כל מעשיו למפרע, התינח בקדושי קטנה וחרשת דהויין מדרבנן, התם אף דמה"ת לא היתה פועלת כלל. מ"מ תקנו רבנן דמועלת. אבל הכא איך שייך למימר לדגבי דאורייתא בטלו מעשיו ולגבי דרבנן מועלים ויהיו מעשיו בטלים לחצאים, וזה לא שמענו:
<b>ובאמת</b> אף היכא שבתחילה ראו לעקור הך דאורייתא ואח"כ ראו שיש לתקן ולחזור הדבר לקדמותו גם אז שוב הוה עוד מדאורייתא, ולא אמרינן דמדאורייתא אזיל לי' ושוב לא הוה רק מדרבנן. ברמב"ם פרק ט"ו מהל' בכורים המוכר שדהו לעכו"ם וחזר ולקחו ממנו ה"ז מביא ממנה בכורים מן התורה שאינה נפקעת מן המצוה בקנין העכו"ם וכמו שביארנו עכ"ל. והא בגיטין (דף מ"ז ע"ב) אמרינן אמר ר"א שתי תקנות הוו, מעיקרא הוו מייתי מדאורייתא כו' כיון דחזו דמאן דלא סגי ליה מזבן וקא משתקען ביד נכרים הדר תקינן להו דלייתא. ובמתניתן גופה קאמר דמביא בכורים מפני תקון העולם. ומ"מ קרי לה הרמב"ם מן התורה כיון דעיקרה דאורייתא, אף שבשום פעם החכמים ראו לעקור הדאורייתא, כיון דמ"מ ראו לחזור הדבר ליושנו. שוב נשאר הדאורייתא קיים. אבל לומר דהדאורייתא יבטלו חכמים וישאר רק מדרבנן איני יודע איך נוכל לומר כן. והנה רש"י שם בגיטין (דף מ"ז) דהשתי תקנות כתבו וז"ל לפיכך הוצרכו לחזור ולתקן ולהעמידה כדין תורה עכ"ל. מדקאמר כדין תורה ולא קאמר על דין תורה משמע דלא דין תורה ממש הוה. אך עכ"פ מדבריו לא מוכח מידי דגם בתחילת התקנה יתקנו דלבטל הדאורייתא וישאר רק מדרבנן:
<b>ומגמרא</b> אמינא לי' לכת"ר דלדבריו אם נאמר דמדרבנן הוו קידושין אז לא הוו בב"ז, אך התוס' גופייהו לא כ"כ, יעי' בכתובות (דף ג' ע"ב) תוד"ה תניח דקדיש בכספא דהפקר ב"ד הפקר והוו מעות מתנה וממילא יהיו כל בעילותיו זנות כו' עכ"ל., ועוד דלדברי כת"ר אי נשארים קידושין דרבנן ע"כ צריכה גט מדרבנן ובלא גט עדיין היא אשת איש מדרבנן, ולא משמע כן בבבא בתרא (דף מ"ח ע"ב) מר בר"א אמר באשה ודאי קדושיו לא הוו קידושין הוא עשה שלא כהוגן לפיכך עשו עמו שלא כהוגן אפקעינהו רבנן לקידושי' מיני', והא התם אינה צריכה גט ממנו אף מדרבנן. וכן משמע נמי ביבמות (דף ק"ו ע"א) והא ההיא עובדא דהוה בנרש כו' ולא הצריכוה גיטא מבתרא כו' ואפקעינהו רבנן לקידושי מיני' כו' יע"ש
<b>ומה</b> שדקדק מלשון רש"י שכתב איכא למימר אפקעינהו לקדושין בגט מדבריהם, לענ"ד נראה פירושו בפשוטו דע"י גט כזה דהוא רק מדבריהם גט יכולים לעקור את הקידושין למפרע אף דהויין מתחילה קידושין גמורים אף מה"ת. מ"מ כיון דמקדש אדעתא דרבנן הוה כמו שהתנה דבגט שהוא מדרבנן נפקעין הקידושין למפרע, וכן מבואר בשיטה מקובצת בכתובות (דף ג') בפי' דברי רש"י אלה:
<b>שוב</b> נתישבתי דמהאי דב"ב ויבמות יכול כבודו לתרץ כיון דשם מיירי דבתחילת קידושין עשה שלא כהוגן ועדיין לא בעל אין שייך לומר מדרבנן יתקנו שעכ"פ מדרבנן יהיו נשואין. וכן מורים דברי הרשב"א בתשובה סימן אלף קס"ב, ובש"מ כתובות (דף ג'). אבל במבטל גט, כיון דיהיו ביאותיו ב"ז תקנו רבנן דעכ"פ מדרבנן יהיו נשואין. אבל בדברי התוס' בכתובות א"א לומר כן. ומלבד זאת הא שם בב"ב וביבמות קאמר נמי תינח דקדיש בכספא קדיש בביאה כו' שויא רבנן לבב"ז. הרי דשם נמי הוה ב"ז, ואפ"ה אינה צריכה אף גט מדבריהם:
<b>ומה</b> דקשה לי' לכת"ר דכתבו שם התוס' ע"ב ד"ה אמר ר"י כו' כו' ואמר ר"י דפ"ק דקידושין דרב מנגיד אמאן דמבטל גיטא אע"ג דאינו מבוטל דמ"מ הרי מוציא לעז על הגט כו' עכ"ל ואי נימא דאף מדרבנן ג"כ נפקעו הקידושין א"כ נעשו בב"ז ושפיר מנגיד רב. לענ"ד נראה דהנה בהלכות אישות כתב הרמב"ם דכל הבועל אשה בלא קידושין עובר משום לא תהי' קדשה אף שמיחדה לעצמו עכ"ל ועיין מש"כ בזה הרא"ה בספר החינוך מצוה תק"ע. וכתב שם הרב המגיד דדברי הרמב"ם מוכרחין מהא דאמרו חזקה אין אדם עושה בב"ז ואי הוה מדרבנן ומדאורייתא לא היה איסור לא היו סומכין על החזקה זו, ש"מ דהוא איסור מדאורייתא יע"ש. ורב הא ס"ל בכתובות (דף ע"ג) דאין אדם עושה בב"ז ומשום הך חזקה אמר דאין צריכה גט משני וא"כ סבר דהוה איסורא דאורייתא. ולהרמב"ם בפרק י"א מהל' אישות איכא מלקות מדאורייתא עלה. והנה ידוע דבבבל אין דנין דיני מלקות ועונשים. רק למגדר מילתא ב"ד יכולים ללקות שלא מן התורה. ולפ"ז אהא דקאמר דרב מנגיד אמאן דמבטל גיטא. ל"ל דלהכי לקי ליה רב משום דעשה בב"ז דזה לא הוה דן ליה רב דהיה בבבל, וע"כ משום שמוציא לעז על הגט למגדר מלתא. אבל משום שעשה בב"ז מאי מגדר מלתא איכא. ומשמע דרב רק משום מגדר מלתא לקי ולא משום איסורא כהך דאינך. וביבמות מפורש קרי להא דרב מכות מרדות. ובשיטה מקובצת בכתובות (דף ג') קאמר דהוא אין בו עון משום דחכמים הוא דשויי כו':
<b>והנה</b> לכאורה קשה הא הרמב"ם גרס בסנהדרין (דף כ"א) מאי נשים ומאי פלגשים אמר רב יהודה אמר רב נשים בכתובה ובקדושין, פלגש בלא כתובה ובלא קדושין ומאי גרעה מפלגש, י"ל דהא הרמב"ם גופיה כתב שם בהלכות מלכים פרק ד' הל' ד' דהדיוט אסור בפלגש א"כ שפיר איכא איסורא דאורייתא ויע"ש בכ"מ:
<b>והנה</b> התוס' לשטתם לפ"ז יהי' סוברים ג"כ דפלגש אסורה להדיוט וכדברי הרמב"ם, דהנה המזרחי על רש"י בתורה פרשת חי' שרה הוכיח כדעת רש"י דפלגש בקדושין מהא דפלגש בגבעה דקרי לי' חותן האיש וע"כ קדשה לבתו דאל"כ לא הוה קרי לי' חותנו. והרדב"ז כתב אפכא שם בהל' מלכים פרק ד' הל' ד' וז"ל אע"ג דפלגש בגבעה קורא אותה לפעמים אשה לפי שהיו נוהגין בה מנהג אשות ואע"פ שהיה הדיוט באותו הזמן היו נוהגין היתר בדבר והיינו דכתיב ותזנה עליו פלגשו, שאם היו לו בה קדושין היא חייבת מיתה ולא היתה מותרת לו וכתבתי זה לאפוקי מדעת האומרים דפלגש היא קדושין בלא כתובה עכ"ל. ותמיהני ע"ז דהא בגיטין (דף ו' ע"ב) קאמר ועוד הא ר' אביתר הוא דאסכים מריה על ידיה דכתיב ותזנה עליו פלגשו רבי אביתר אמר זבוב מצא לה ר' יונתן אמר נימא מצא לה כו' ולפ"ז שפיר אפשר דהוה בקדושין וצ"ע. ובתוס' שם ד"ה זבוב כו' וא"ת ומנלן דלא הוי זנות ממש ואמר ר"ת מדרצה להחזירה כדמוכח קראי דאפי' פלגשים לא היה דרכם להחזיר אחר זנותם כו' עכ"ל ואי נימא דס"ל לר"ת דפלגשים בקדושין ע"כ דלא מצי למימר דזנתה ממש דא"כ אסורה לי' ולא הול"ל רק דלא היה דרכם להחזירה, ומכאן ראי' שר"ת ס"ל כהרמב"ם דפלגש הוה בלא קדושין ודלא כדעת רש"י ז"ל, ולא כמו שרוצים רבים לומר שר"ת יסבור ג"כ כרש"י דפלגשים הם בקידושין, ולא מצאתי מי שיעיר מהתוס' גיטין הנ"ל. ואי נימא דפלגש מותרת להדיוט, א"כ תקשה לר"ת מאי גרעה מפלגש וע"כ צ"ל דס"ל כהרמב"ם דפלגש להדיוט אסורה. ולכאו' נראה לענ"ד לחלק בין פלגש להך דהכא דהתם ברצונו הרי מחזיקה ומיחדה לו לפלגש, והכא הא לא בתורת פלגש היה מחזיקה. הוא היה מחזיקה בתורת אישות ונמצאה אישות בטעות א"כ הוה בב"ז. ויעי' בהגהות הגאון בעל אור חדש פרק ד' מהל' מלכים:
<b>אלא</b> דנראה בפשיטות לפי מה שכתב בתשו' הרד"ך בית ט' חדר ח' וז"ל ועוד אני אומר שאין כאן בעילת זנות הואיל ובחיי בעלה מיוחדת לו כו' ואע"ג דלבסוף שמת הבעל בלא בנים נתברר הדבר שלא היתה אשת איש, מ"מ הואיל ובחיי בעלה היתה מיוחדת לו כדכתיבנא אין כאן בעילת זנות עכ"ל. וכן כתב הב"ח באהע"ז סימן קנ"ז על מה שכתב בתשו' מהרא"י שכך נהגו להתנות אם הבעל יש לו אח מומר שיקדש ויבעול ע"י תנאי שאם ימות בלא בנים שיתבטלו הקידושין וכתב הב"ח וגם לא נקראו בעילותיו בעילות זנות, שהרי היא אשתו ומיחדת לו כל ימיו והויא למפרע כפלגש דשריא כו' עכ"ל והכ"נ כיון שהיתה אצלו בתור אישות אין בזה משום חשש בעילות זנות, והא דקאמר שוינהו רבנן לבעילותיו בעילות זנות, היינו שאינן בעילות אישות, אבל איסור זנות אין כאן למפרע:
<b>ואם</b> אסורה לכהן ומחויב לתת לה כתובתה. אעיר בזה דברים אחדים, לענין הכתובה לטעמא דאמרי' דחכמים תקנו כתובה כדי שלא תהא קלה בעיניו להוציאה, או למאן דסבר כתובה דאורייתא ובאלמנה הכי תקינו ויעי' בכתובות (דף י' ע"א) אתמר כו' מה הועילו חכמים בתקנתם אמר רבא חזקה אין אדם טורח בסעודה ומפסידה יע"ש והא תינח גבי טענת פ"פ כיון דתיכף בשעת נשואין נאסרת עלי' שייך שפיר הך חזקה, וכמ"שכ רש"י ז"ל ד"ה חזקה כו' אין לחוש שיטעון אדם כך אלא באמת שאם היה שונא אותה מתחילה לא היה טורח בסעודה וכונסה ומפסיד סעודתו חינם כו' עכ"ל. אבל אם אפשר לו להפטר מכתובה בכל זמן שירצה אם ישלח גט ויבטלנו דנפקעין הקידושין.. א"כ מאי הועילו חכמים בתקנתם, וגם לדידן דקיי"ל דאם בטלו מבוטל כרבי מ"מ תקשה נמי דהא אף לרבי כתבו התוס' שם (בדף ל"ה ע"ב) ד"ה ורב נחמן כו' דאפילו לרבי אם בטלו בפני שנים לרב ששת או בפני אחד לרב נחמן אמרי' מה כח ב"ד יפה ואינו מבוטל. וע"כ צריכין בהא לומר דאפקעינהו רבנן לקידושין, ועי' מש"כ אא"ז בנו"ב קמא חלק או"ח סי' ל"ה, וא"כ הא יכול להפטר מכתובה וישלח לה גט ויבטלנו בפני שנים או בפני אחד והגט לא היה בטל משום דאפקעינהו רבנן לקידושין ויפטר מכתובה, א"ו דמחויב הוא לשלם לה כתובתה ויש לעיין במש"כ התוס' בגיטין (דף ל"ג) ד"ה ואפקעינהו:
<b>ולענין</b> אם אסורה לכהן, ראיתי מה שציין בהגה' בעל מלא הרועים לעי' בעירובין (דף ל"ג) וזהו ט"ס דכונתו לעירכין (דף כ"ג) מהא דאמרינן שם וב"ב (דף קע"ד ע"ב) משה בר עצרי ערבא דכתובתה דכלתי' הוה רב הונא ברי' צורבא מרבנן הוה ודחיקא ליה מילתא כו' דנגרשא לדביתהו ותיזול ותיגבי כתובתה מאבוהו והדר נהדרה כו' לסוף אגלאי מילתא דכהן הוא. ואי נימא דהיכי דאפקעינהו לקידושין מותרת להנשא לכהן, היל"ל דישלח לה גט ויבטלנו, ובכה"ג נפקעין הקידושין ומותרת לכהן א"ו דאסורה להנשא לכהן. ולענ"ד נראה דלאו מילתא היא. דכיון דנפקעין הקידושין א"כ נעשו בב"ז. ולהרמב"ם איכא איסורא דאורייתא א"כ איך ינסבו לי' עצה לבטל גיטא ולהוי בב"ז. ועוד נלענ"ד דהא מילתא דפשיטא היא שאסורה לכהן, דאטו גריעה מיצא קול שנתגרשה שאסורה היא להנשא לכהן כדאמרי' בגיטין (דף פ"א ע"א), ופשוט שאסורה לכהן:
<b>והנה</b> לולי דמסתפינא מרבותינו נ"ע שלא פירשו כן הייתי מפרש בדרך אחרת. דהנה באמת גבי תלויה וקדיש וכן גבי עובדא דנרש משמע שמותרת לכהן רק היכי דמצריכין גט כמו גבי אונס או גבי מבטל הגט בזה אסורה לכהן. הנ"מ י"ל דהתם כיון דעיקר הקידושין הם שלא כהוגן וכל המקדש אדעתא דרבנן מקדש א"כ ממילא נפקעו הקידושין דהויין קידושין שלא כדין. אבל גבי מבטל או גבי אונס דבעת הקידושין היו קידושין גמורים רק הגט עוקר מכאן ולהבא ככל גיטין דעלמא. ופירושא דשמעתא הכי איתא, דמפריך ומי איכא מידי דמדאורייתא בטל גיטא כו' כלומר איך יכולה אשה להתגרש בגט שהוא מדבריהם כיון דהוו קידושין גמורים. ומתרץ אין כל המקדש אדעתא דרבנן מקדש, וא"כ תולה בדעתם הקידושין, כל היכי שהם אומרים דלהוי קידושין הוה קידושין. ואם ברצונם שבכה"ג לא להוי קידושין הקידושין בטלים לגמרי. וא"כ כיון דמקדש אדעתם יכולים רבנן למימר דמגורשת בגט שהוא מדבריהם, והוה כמו שהתנו רבנן בתחילת קידושין דאם יתן גט ויבטלנו דמכאן ולהבה נפקעין הקידושין, אף דעד עתה היו קידושין גמורים, ואשכחן נמי כה"ג גבי האומר לאשה היום את אשתו ולמחר אין את אשתו אף דפסק רמ"א באהע"ז סימן מ' סעיף א' דמקודשת לעולם אם מקדשה לזמן כסתמא דגמרא בנדרים (דף כ"ט) מיהו הא הר"ן שם כתב דאפשר דלאביי יוצאת אח"כ בלא גט. ויעי' מש"כ הר"ן בריש האומר, ויש להאריך בזה, אך עכ"פ אפשר דהכי נמי אם תולה בדעת חכמים יכולים לומר דמעתה נפקעין הקידושין מכאן ולהבה ופריך תינח דקדש בכספא, ע"כ תולה בדעת חכמים כיון שיש בכוחם לבטל קידושין דהפקר ב"ד הפקר. אבל קדיש בביאה מאי איכא למימר אמאי יתלה בדעת חכמים מה יכולים חכמים לעשות לבטל קידושין דיתלה קידושין בדעתם. ותירץ שויה רבנן בב"ז. וכיון שיש כח ביד חכמים לשויה בב"ז ולבטל קידושיו ע"כ תלה את הקידושין בדעתם, ולכן יכולים חכמים למימר דתצא בגט שהוא מדבריהם, אך עד זמן זה הוי קידושין גמורים ובהא מתורצים כל מה שקשה בסוגיא זו. שוב מצאתי בשיטה מקובצת בכתובות (דף ג') שכתב כעין זה וגם מפורש שם שאסורה לכהן:
<b>אחרי</b> כתבי זה בא לידי ספר שו"ת ברית אברהם וראיתי בחלק אהע"ז סימן נ"ט ובעוד איזה מקומות מספרו שכתב כדברי כת"ר דאפקעינהו לקדושין מד"ת אך נשאר קדושין דרבנן, וכתב דהיכא דקדיש בכספא הפקיעו והפקירו הכסף עד פתות משוה פרוטה, ובקידושי ביאה מצינו דעשו ביאת בן תשע כמאמר בגדול, ולענ"ד אין הדברים מובנים, דהא בודאי פחות משוה פרוטה, אף מדרבנן אין קדושין, וגם הדמיון לביאת בן תשע, התם אין עצם ביאתו ביאה, רק מדרבנן עשו ביאתו דלקני לה מדרבנן כמאמר בגדול, אך הכא הא עצם ביאותו הויא ביאה לקדש בה, רק שעשו בעילתו לביאת זנות, ואיך שייך לומר לחצאין דעשוה כבעילת זנות, אך מדרבנן אינה כביאת זנות והויא ביאה לענין קדושין מדרבנן:
<b>והנה</b> שם בתשו' סימן נ"ט כתב ת"ל ואין סתירה לזה מתוס' דפרק השולח בסוגיא דבטלו מבוטל, דא"כ יחפה על בת אחותו או דהוי התראת ספק, היינו דעכ"פ לא יהא מיתה בקידושין דרבנן עכ"ל, ולפ"ז התינח בהא דכתבו התוס', אבל הא דכתובות (דף ג' ע"א) דאין אונס בגיטין דהוי גט משום דאפקעינהו רבנן לקדושין מיני' ועי' בב"ש סימן קמ"א ס"ק א' ואי נימא דבכה"ג הוי קדושין מדרבנן מאי טעמא לא אצרכוה גט מדבריהם, וגם בסוגיא דבטלו מבוטל למאן דס"ל דמשום כח ב"ד יפה הוי גט ומשמע דאינה צריכה גט, ואם נשאר אישות מדרבנן אמאי אינה צריכה גט:
<b>והא</b> בעצמו כתב שם שעפ"י דבריו לא יתורץ מה שכתב הנמוקי יוסף ביבמות ריש פרק האשה רבה וז"ל ויש לתמוה האיך סמכו חכמים להתיר מפני זה איסור א"א החמור כו' וגם אי אפשר לומר מטעם אפקעינהו רבנן לקידושין מיניה, דא"כ היכי אמרינן לקמן אחיו של ראשון חולץ מה"ת ואחיו של שני חולץ מדרבנן איפכא הוה לי' למימר עכ"ל. והנה רש"י ז"ל בשבת (דף קמ"ה ע"ב) כתב מפורש דאקילו בה רבנן משום עיגונא וכל המקדש אדעתא דרבנן מקדש ואפקעינהו רבנן לקדושין מיניה עכ"ל, וכן כתב הרשב"א בתשו' סימן אלף קס"ב ובתשובות המיוחסות להרמב"ן סימן קמ"ב, וראיתי בספר שו"ת פנים מאירות חלק א' סימן פ"ט שהקשה ע"ז וז"ל וקשיא לי על פי' זה דהא אמרי' ריש פרק האשה רבה האשה שהלך בעלה למדינת הים ובאו ואמרו לה מת בעלך וניסת ואח"כ בא בעלה תצא מצה ומזה וכו', ובדף (פ"ט) פריך בשלמא משני ממזר אלא מראשון אמאי אשתו היא ישראל מעליא הוא ואיך שרינן לי' בממזרת, כי אתא רבין א"ר יוחנן אסור בממזרת, משמע משני הוי ממזר דאורייתא ומותר ובממזרת ואם איתא היכא דניסת עפ"י עד אחד אפקועי רבנן לקדושין מיני' א"כ משני נמי לא הוי ממזר דאורייתא עכ"ל. והנה עדיפא הוה ליה להקשות דאי אפקועי רבנן לקדושין מיניה א"כ קדושין של שני תופסין מה"ת ומהראשון הוי ממזר גמור, ואמאי מקשה בשלמא משני ממזר אלא מראשון אמאי אשתו היא, אדרבה הא אינה אשתו דאפקעינהו רבנן לקדושין מיניה, וכמו שהקשה הנמוקי יוסף:
<b>אלא</b> דכבר הביא בשיטה מקובצת כתובות (דף ג') ד"ה והרשב"א וז"ל כדאיתא בריש פרק האשה רבה דסמכה אהימנותא דעד ואפילו בע"ג מסיח לפי תומו, ועיקר טעמא דכל המקדש אדעתא דרבנן מקדש ואפקעינהו כו' וכן פי' רש"י בשבת פרק חבית כו' ואע"ג דכי אתי בעל תצא מזה ומזה והולד מן האחרון ממזר גמור כו' היינו טעמא משום דלא אפקעינהו רבנן לקדושין לגמרי, אלא משום דסמכינן אדיוקא דאיתתא ומימר אמרי אתתא דייקא ומנסבא, וכיון שבא הבעל איגלאי דלא דייקא שפיר כו' עכ"ל. והכוונה היא דאפקעינהו רבנן לקדושין כל זמן דלא אתי בעל, אבל אי אתי בעל אדעתא דהכי לא אפקעינהו לקידושין מיניה, ולפי זה מתורץ הכל דכיון דאתי בעל אין כאן הפקעת קדושין:
<b>ושם</b> בשו"ת ברית אברהם הקשה קושיא גדולה על הר"ן נדרים (דף צ' ע"ב) שכתב במתני' דטמאה אני לך דאף דמדינא מהימנא דשוי' א"ע חתיכה דאיסורא, מ"מ אפקעינהו לקידושין מעיקרא ונמצא בשעה שנאנסה פנויה היתה ומשו"ה שריא לבעלה ואוכלת נמי בתרומה, והקשה בספר הנ"ל וז"ל וצריכים להבין דא"כ מה הועילו בתקנתם דכשתטעון טמאה אני לך ולא יהא היתר אך על פי הפקעת הקדושין והאיך יוכל לכופה לדור עמו, כיון דליכא קדושין ושייך חששא דעיניה נתנה באחר, ולכאורה אפשר לומר דהא דהפקיעו הקדושין היינו שיהיו הקדושין תלויים ועומדים שלא תתקדש עד אחר הזנות יחולו הקדושין דהא במקדש אשה לאחר שלשים יום מהני אעפ"י שנתעכלו המעות כו' אך דא"כ יקשה בקדשה בביאה או בשטר והשטר אינו בעין ואף דהפקיעו הקדושין ושויה בעילתו ב"ז, מ"מ האיך נימא דתצטרך לדור עמו דאי הפקיעו הקדושין היא פנויה דקדושין אחר שלשים יום לא מהני רק בכסף, ואף דרוב קדושין המה בכסף, מ"מ יהי' הדין בקדשה בביאה דמהימנא ולא תצטרך לדור עמו, וכי נימא דישתנה הדין אתמהא עכ"ל, ואיני יודע איך אפשר לומר גם במקדש בכסף שיחולו הקדושין אח"כ, דהא במקדש לאחר ל' יום דהוו קדושין אפילו נתעכלו המעות, היינו משום שאם לא נגמר הקנין יש עליה להחזירם רואים אותם כאילו הם בעין. כמו שכתבו המפרשים, מה שאין כן כאן דאי נימא דהפקיעו חכמים הקדושין מטעם הפקר ב"ד, הרי הכסף הפקר ואינה מחויבת להחזירם, ואיך נימא דעכשיו לאחר זמן יחולו, ובשלמא במבטל השליח או באונס שהבאתי לעיל דעת המפרשים שהכונה שבהגט שהוא מדבריהם אמרו שיועיל מכאן ולהבא דאמרי' אפקעינהו רבנן לקדושין היכא דיש גט שכשר מדבריהם, גט כזה עושה פעולתו מכאן ולהבא ככל גט דעלמא שעושה הפעולה מכאן ולהבא, אבל לומר דכסף הקדושין יפעלו לאחר זמן זה אי אפשר, כיון דאין כאן כסף שיחולו הקדושין:
<b>ובעיקר</b> הקושיא על הר"ן נראה לענ"ד דהנה באומרת טמאה אני לך היכא שאומרת שזנתה ברצון, מצד הדין אין להאמינה דהא אין אדם משים עצמו רשע, רק משום דשויה אנפשה חתיכה דאיסורא ואין מאכילים לאדם דבר האסור לו, אך אם יש אמתלא אז אמרינן אף דשויה חתיכה דאיסורא אנפשה אם נתנה אמתלא לדבריה נאמנת, וכאן אף שהיא בעצמה לא נתנה האמתלא, למשנה אחרונה שראו חכמים שלהרבה נשים יש לחוש שעיני' נתנה באחר, א"כ יש לנו אמתלא מבוררת שלא רצתה לשויה אנפשה חתד"א, רק שאמרה כן משום דעיניה נתנה באחר, וכן ראיתי בתשו' מהרי"ט חלק א' סימן צ"ב שכתב כעין זה. ובתשב"ץ ח"ב סי' רע"ט כתב גם כן דנגד עדים אינה נאמנת לשויה אנפשה חתד"א, ועי' מש"כ במשנה למלך בפ"ט מהל' אישות ובפ"ב מהל' יבום הל' י"ג. אבל באשת כהן שאומרת שנאנסה שאינה משימה עצמה רשעת מצד הדין נאמנת על עצמה ושפיר הקשה הר"ן כיון שמצד הדין אסורה האיך התירוה, ותירוץ שהפקיעו הקידושין למפרע והיתה פנויה כשנאנסה ומצד הדין מותרת, ואף שהפקיעו הקדושין הרי לבר הקדושין היא משועבדת לבעלה וא"כ אף שהפקיעו הקדושין לענין איסורא, אך השיעבוד לא הפקיעו, ומכת מה שמשעבדת לו יכול לכופה, כן נלענ"ד לפום ריהטא:
ידידו דוש"ת חיים פישל עפשטיין
<big>סימן</big> <big>מ"א</big>
בע"ה יום ג' אדר"ח כסלו תרנ"ב לפ"ק. למעלת כבוד מו"ר הרב הגאון המפורסם בעולם כו' מהור"ר אלכסנדר משח אבן לפידות, הגאבד"ק ראסין יצ"ו
<b>בספר</b> כנסת הגדולה ח"ב כתב הדר"ג בתשובתו לטיב גיטין בזה"ל נשאלתי מי שהמירה אשתו ברצון ונשאת לנכרי כו' דל"ש זכוי גט במומרת דמאי זכות הוא לה הרי אכתי קיימא באיסור חתנות עכד"ק והנה לפי מה שכתב הריטב"א ז"ל בקידושין דכתב דכי אמרי' דאין איסור חל על איסור היינו דוקא לחייב ב' משום אלמנה ומשום אחותו אבל אם התרו בו משום אלמנה ולא משום אחותו, או שהיה שוגג באחותו ומזיד באלמנה פשיטא דחייב דמשום שהיא אחותו לא גרע מאלמנה דעלמא עכ"ל א"כ ה"נ זכות גדול הוא לה דהא אי מתרין בה מחויבת מיתה, ואף דבטלו מיתת בית דין, דין מיתת ב"ד לא בטל, כדאמרינן בסוטה (דף ח' ע"ב). אלא שכבר הניחו האחרונים דברי הריטב"א ז"ל בהא בצ"ע:
<b>אכן</b> לא זכיתי להבין דהא אנן ק"ל דאיסור חל על איסור, והכא הוה חמור דמחויבת מיתה, ואף דבטלו מיתת ב"ד הא אמרי' בסוטה וכמה דוכתי דדין מיתת ב"ד לא בטל וכמש"ל, ואף דר"ת כתב בכתובות (דף ג' ע"ב) תוד"ה ולדרוש דאין מחויבת מיתה בביאת כותי מיהו הר"י חולק עליו שם וגם הרא"ש דמסיק כר"ת מ"מ משמע דבהא לא ס"ל כר"ת, ואל ישיבני הדר"ג דהר"י לא ס"ל כר"ת בהא דמתירה לבועל כותי אבל איסור מיתה אף להר"י ליכא, א"א לומר כן, חדא דאי להר"י ביאת כותי מחשב ביאה אמאי לא תחייב מיתה, ועוד מהא ביומא (דף פ"ד) תוד"ה אלא משמע מפו' דמחוייבת מיתה. ובנמוקי יוסף בסנהדרין פרק בן סורר כתב להדיא דמחויבת מיתה ויל"ע בטור אהע"ז סימן קנ"ח ובדרכי משה שם:
<b>ובעיקר</b> הדבר עלה על דעתי לומר דלהרמב"ם דס"ל דבשאר גוים איכא חתנות כתב בפרק י"ב הל' א' מהל' איסורי ביאה דרק דרך אישות אסור משום חתנות ומזה משמע דרק היכי דגבי ישראל תופסין קידושין אסור משום חתנות. אבל גבי אשת איש דגם לגבי ישראל אין תופסין בה קידושין, ליכא גבי נכרי משום חתנות רק משום איסור אשת איש, וכן מודה קצת לשון רש"י ז"ל בקידושין (דף ס"ח ע"ב) דז"ל לא תתחתן בם, לא יהא לך בהם תורת חיתון עכ"ל והיינו דהיכן דיש תורת חיתון היינו בפנויה אסור משום לא תתחתן בם, אבל בא"א לא שייך למימר לא יהא לך בם ת"ח דהא גם בישראל ליכא גבה תורת חיתון, דאין קידושין תופסין בה. ואלה"ק ע"ז מדברי הרמב"ן במלחמות פרק בן סורר דכתב וז"ל וא"ת והא אסתר חתנות הואי. וא"כ יקשה לפ"ז איך שייך לומר חתנות גבי אסתר הא הואי א"א. די"ל דלפי מה שכ' הבית יוסף ביור"ד סימן קנ"ז דלהרמב"ן לית ליה האי דרש דלבת לבית דמינה ידעינן דהיא היתה אשתו של מרדכי, וכן מבואר ג"כ שם במלחמות בפרק בן סורר וא"כ לא היתה אסתר א"א ושפיר מקשה לשיטתו דהא איכא חתנות, ויל"ע בהר"ן גיטין (פרק ט' דף קפ"ח ע"א) ד"ה גרסינן תו בגמרא נענה ר' עקיבא כו'. אכן אין הדבר הזה מבורר אצלי:
<b>ומ"ש</b> מר דאסורה לבועל, דל שכלי מהבין מ"ט נייד מר מדברי הרא"ש שם בפרק קמא דכתובות דמסיק כר"ת דאין אסורה לבועל, ואף דמחויבת מיתה ע"י ביאת כותי, מ"מ אפשר דמותרת לו אחר שיתגייר, וכמש"כ התוספות ישנים ביומא (דף פ"ב) דגר שנתגייר כקטן שנולד דמי ואין זה הבועל כו' עכ"ל. ואהא דכתב ר"ת ז"ל דאינה מחויבת מיתה בביאת כותי ולכן אין בכלל תהרוג ולא תעבור ילה"ק מהא דגיטין (דף נ"ז ע"ב) דילדים וילדות שנשבו לקלון ויל"ע בתוס' שם ד"ה קפץ ובע"ז (דף י"ח ע"א) תוד"ה ואל יחבל, וקצרתי בזה. ונ"ל דהתוס' לא ס"ל כהרמב"ם שכתב בפרק א' הל' ד' מהל' יסודי התורה כל מי שנאמר בו יעבור ואל יהרוג ונהרג ולא עבר הרי זה מתחייב בנפשו, אך התוס' ס"ל דרשאי להחמיר על עצמו אף במקום שנאמר בו יעבור ואל יהרוג, וכ"כ מפורש בע"ז (דף כ"ו ע"ב) ד"ה יכול כו' דהמחמיר על עצמו רשאי:
<b>ומש"כ</b> הדר"ג ולמאן דס"ל איסור חל ע"א בכולל וחמור נמי מ"ל חד איסורא מ"ל תרי איסורא (נזיר מ"ח) עכ"ל מר. לא זכיתי להבין דשם אמרינן הכי משום דשניהם לאוין דאוסרין לטמאות, וכיון דהתורה התירה טומאה לגבי חד לאו אמרינן שפיר מ"ל חד לאו מ"ל תרי לאוין כיון דהתורה התירה, אבל דכל דוכתי לא אמרינן הכי, ואטו הכא גבה דהאי אשה שרה לגבה איסור חתנות דנימא מה לי חד איסור מה לי תרי איסורא, הא באיסור עברה עליה, וביומא (דף פ"ג ע"א) אמרי' נמי מי שאחזו בולמוס מאכילין אותו הקל הקל תחילה ולא אמרינן מה לי חד איסור מה לי תרי איסורי. ואם נאמר להקשות הא קנאין פוגעין בה ואיכא כרת גם כשהיא פנויה וא"כ מאי זכות הוא לה וכדאמרינן בסנהדרין (דף פ"ב ע"א), הא ליכא למימר משום דבאשה ליכא כרת ואין קנאין פוגעין בה, והדבר מפורש בספר המלחמות להרמב"ן ז"ל בפרק בן סורר ויעי' מש"כ א"ז הגאון ז"ל בנודע ביהודה תנינא חלק אהע"ז סימן ק"ן:
<b>והנה</b> בעיקר הדבר הא דזכין לה גט כתבו הפוסקים היכא דנאסרה על בעלה זכות הוא לה כיון דסוף סוף אינה יכולה לדור עמו. וכן כתב מפורש בהגה' אשרי' בגיטין פרק א' סימן י"ג. א"כ הכא נמי הא נאסרה על בעלה. ואי משום דתתגנה על הנכרי וכמו שכתב רש"י ז"ל בגיטין (דף פ"ט ע"ב) ד"ה לא חיישינן ליה ואינה צריכה הימנו גט שלא תתגנה על בעלה עכ"ל. לא דמי דהתם ודאי תתגנה על זה משום דקבלה קידושין מאחר וגם הצריכוה גט דהקידושין תפסו בה. אבל לגבי נכרי אטו הוא לא ידע דהיתה יהודית. ועוד הא אפשר דאדרבא דחפצה היא בגט זה כדי שלא ירדוף אתריה בעלה אם אכתי יהיה אגיד בה, וסמך לזה מעובדא דבנתי' דר"נ בגיטין (דף מ"ה ע"א) לימא להו לשבוייהו דלירחקינהו מהכא כו' יע"ש:
<b>וראיתי</b> בספר שו"ת עונג יומ"ט חלק אהע"ז סימן קנ"ט שכתב וז"ל שוב ראיתי לדקדק בדעת רמ"א שבסימן ז' הביא דעת המקילין דמומרת אינה נאסרת על בעלה, ובסימן ק"מ כתב דמומרת מזכין לה גט, ולכאורה הו"ל לכתוב די"א דמומרת לא נאסרה על בעלה ולהכי אין זכות לה גט. דהוי חוב, ע"כ נ"ל בדעת רמ"א ז"ל דאפילו לדעת האומרים ג"כ שמומרת אינה נאסרת מ"מ מזכין לה גט. וטעמא דמלתא דהא דכל אשה דעלמא אמרי' בירושלמי ר"פ התקבל הרי שהיתה צווחת להתגרש, ומשני שמא חזרה בה. ולהכי כתב הרב"י בסימן ק"מ דאם כונו השעה שנמסר הגט לשליח ובאותה שעה צווחה להתגרש שפיר מהני קבלת השליח. ולהכי במומרת כיון דפקרה כולי האי ועבדה עובדא להפרד מבעלה בפרידה קיימת שקיבלה עליה המרת הדת אין לך צווחה להתגרש יותר מזו עד דלא חיישינן כלל שמא חזרה בה וא"כ לפי סברה זו ה"ה באשה זאת כיון שצוותה בפה מלא שאין רצונה בדת יהודית ולא בבעלה ועושית מעשה נכרית לעין כל, לא חיישינן שמא תחזור בה ושפיר יכולה להתגרש ע"י זכיית האחר עכ"ל. ונ"ל להביא ראי' לדבריו מיבמות (סוף פרק האשה שלום) דקבעי המזכה גט לאשתו במקום יבם מאי. וקאמר זמנין דמרחמא לי' כו' ותו בעי התם המזכה גט לאשתו במקום קטטה מאי וקאמר דטב למיתה טן דו, הרי דאי לאו הני טעמא הוה אמרינן דזכתה בהגט וא"כ כ"ש גילוי דעת כזה דודאי חפצה, בודאי דזכתה בהגט:
<b>ולכאורה</b> יש להקשות על דברי הבית יוסף דקאמר הכי דידעינן שבודאי צווחה בעת קבלת הגט הויה גט, מהא דאיתא בירושלמי שהביאו התוס' בקידושין (דף י' ע"א) ד"ה ומקבל את גטה, האשה שהיתה אוכלת בתרומה ובאו ואמרו לה מת בעליך או גירשך פריך בירושלמי ניחא מת בעלך גרשך מי לא ידעה ומוקי למשנה ראשונה שארוסה אוכלת בתרומה ואביה קבל את גטה, ורבנן אמר אפי' תימא למשנה אחרונה כגון שהיתה לו להביאו בי' ימים ומצא סוס רץ והביא בה' ימים, ולפי דברי הב"י מצי לאוקמי כגון שצותה להתגרש וקבל אחר הגט בלתי ידיעתה וזיכה לה ע"י אחר, ואפשר לומר דזה נכלל נמי בהך דשליח קבלה דמוקי בירושלמי. והנה באמת יש לתרץ קושי' זו, דאף דמקשו התוס' עלה דנימא דאב מקבל גט לבתו קטנה משנשאת הו"ל לאוקמי אף למשנה אחרונה בנשואה קטנה שאביה מקבל את גטה יע"ש בתוס'. ולכאורה מאי בעי לאוכוחי, חדא הא קטנה איך תתחייב קרן וחומש, ואף אם נדחוק דס"ל להתוס' כשיטת הגה' אשרי' בסוף פרק כיצד הרגל ובפרק החובל דקטן שהזיק חייב לשלם כשהגדיל, דמ"מ תקשה חומש אמאי תחייב. ועוד דלכאורה יש לעיין דלמשנה אחרונה דאמרו אין ארוסה אוכלת בתרומה כלל אפילו בהגיע זמן משום סמפון ומאי טעמא לא ניחוש בקטנה נשואה נמי משום סמפון דלמא תמצא איילנית, דהא גם בשאר נשים מומין לא שכיחא וכמ"ש התוס' בקידושין (דף י"א):
<b>וברמב"ם</b> הלכות תרומות פרק ו' הל' ג' כתב ישראלית שנשאת לכהן אפילו קטנה בת ג' שנים ויום אחד תאכל בתרומה וחזה ושוק, ודין תורה שתאכל משנתארסה שהרי היא קנינו, אבל אסרו חכמים שתאכל עד שתכנס לחופה גזרה שמא תאכיל תרומה לאביה ולאחיה כשהיא ארוסה בבית אביה עכ"ל. מזה משמע דקטנה נשואה אוכלת בתרומה אף מדרבנן. ובאמת על הרמב"ם לא קשה, דהנה לכאורה איך נקיט הרמב"ם טעמא דאסרו חכמים שתאכל עד שתכנס לחופה גזרה שמא תאכיל תרומה לאביה כו' והא למשנה אחרונה אפילו לעולא הוא טעמא משום סמפון ויע"ש בכתובות (דף נ"ח.) אלא דבאמת יעיין בחידושי פני יהושע בכתובות (דף מ"ח) דכתב דהרמב"ם ס"ל כרש"י דאף למשנה אחרונה הוה טעמא משום שמא תאכיל תרומה לאביה כו' ולא משום סמפון ולדידהו לא קשה, דהנה לכאורה איך נקיט הרמב"ם טעמא דאסרו דלא ס"ל הך דדוכתא מיחד לה בהגיע זמן. אבל לפי שיטת התוספות דלמשנה אחרונה לכ"ע הוה טעמא משום סמפון תקשה אמא לא ניחוש בקטנה. ועוד קשה לי עלה דפריך בקידושין (דף י"א ע"א) מאי בינייהו, בין טעמא דשמא תשקה ובין טעמא דסמפון ומשני קבל מסר והלך איכא בינייהו, הול"ל קטנה נשואה איכא בינייהו, דלטעמא דשמא תשקה אף זו אוכלת כיון דכבר נשואה היא ולטעמא דסמפון אף זו לא תאכל דלמא איילונית היא:
<b>והנראה</b> דלא קשה ולא מידי ואמינא חדא מתרי טעמי. חדא דבקטנה לא שייך למגזר משום סמפון דתינח בגדולה דלמא אכלה דבר האסור לה וקעברה עבירה, לכך גזרו חכמים אף דמומין הוה מיעוטא ועיין בתוס' קידושין (דף י"א) והר"מ מנרבוני תי' כו'. אבל קטנה אף דנימא דגם עלה רמיא איסורא דלא תיכל מילתא דאיסורא מ"מ קליש לגבה איסורא טובא ולא שייך למיגזר דלא תאכל משום סמפון. ועוד אפשר לומר, דמיירי דאביה קבל גיטה בעודה קטנה והיא לא ידעה עד שגדלה ואז כשגדלה אכלה. ואם כן ניחא נמי דמחויבת קרן וחומש כיון דעכשיו גדולה היא וכ"כ בחי' עצמות יוסף שם בקידושין ובחי' פ"י שם דלאחר שקבל אביה הגט נתגדלה ואכלה תרומה ובהא מתוקמא:
<b>וראיתי</b> בירושלמי תרומות (פרק ח' הל' א') במראה הפנים בד"ה תיפתר שאמרה הבא לי גיטי כו' והתוס' בקדושין כו' הביאו להא דהכא להכריח כו' והבאתי לדבריהם בחבורי על סדר נזיקין בפרק החובל הל' ה' ד"ה אבל משלמין לאחר זמן שכתבתי שם דיעות החולקין אם הקטן חייב לשלם כשיגדיל למאי שעשה בקטנותו והוכחתי מזה דדעת התוספות כדעת הסוברים דחייב לשלם כשיגדיל, דאלת"ה מאי מביאין ראי' לדבריהם מכאן הא מתני' לענין קרן וחומש מתני כדפליגי ר"א ור"י וא"כ לא מצית לאוקמי כשהיא קטנה עשו דאז אביה מקבל גטה וכסברת התוס' דהרי אין כאן תשלומים כלל ואפילו לאחר שתגדול. ובעברי בק' פראג הקשה לי הרב הגאון המפורסם כמו"ה יחזקאל סג"ל אבדק"ק אלמה לא משכחת לה שאכלה לאתר שנתגדלה ואביה קבל גטה בעודה קטנה. וזאת אשר השבתי לו דאכתי לא ניחא למאי דאיפליגי בבלי פרק יוצא דופן (דף מ"ו) בסימנין אם תוך זמן כלפני זמן או כלאחר זמן ואפסקא הלכתא כלפני זמן. אבל בהאי תלמודא גרסי' להאי פלוגתא גופא בפרק האשה רבה ולא אפסקא הלכתא כמאן, והשתא קשיא אהוכחת התוס' אהאי דהכא דילמא האי סוג' אזלא כמ"ד תוך הזמן כלאחר זמן וא"כ לא מני אביה לקבל גטה בלא דעתה דבהכי איירי לפי סברת התוס' עכ"ל. והנה לפי הוכחתו דהתוספות ס"ל דקטן שהזיק חייב לשלם כשיגדול ולכן אפשר לאוקמי בקטנה שאביה מקבל גטה ומחויבת לשלם על מה שאכלה התרומה כשתגדול, ולדבריו תינח קרן משלמת כשתגדיל אבל חומש אמאי תשלם, והא קתני דמשלמת קרן וחומש, והך סברא דאפשר דכונת התוס' דאביה קבל בעודה קטנה ואח"כ כשנתגדלה אכלה תרומה שהביא בשם אא"ז הנו"ב, איננו יחיד בדבר זה. שהרי כבר הבאתי דברי העצמות יוסף והפני יהושע דקיימי ג"כ בהאי שיטתא והא דהביא להקשות ע"ז מנדה (דף מ"ו), בודאי הנך שלשה גאונים לא טעו בהא. דבאמת לק"מ דהא אפשר לאוקמי כשידעינן בודאי שלא הביאה סימנין ואז קבל אביה גטה בלא ידיעתה דבזה לא שייך למימר, תוך זמן כלאחר זמן כיון שיודעים בודאי שלא הביאה, ואח"כ כשנתגדלה אכלה תרומה והרי היא השתא גדולה. או אפשר דקיבל אביה הגט קודם הך תוך הזמן, וא"כ לא קשה ג"כ קושית בעל מראה הפנים ז"ל:
<b>שוב</b> ראיתי בירושלמי בב"ק (פרק ח' הל' ה') בגליון הש"ס ז"ל עי' מאה"פ ובמכ"ת אין ראייתו מדברי התוס' קדושין ראי' כלל דהרי ר"א אומר דמחויב קרן וחומש ופשיטא דקטנה פטורה מן החומש. וע"כ מיירי כשאכלה גדולה היתה. ורק דהתוספות שם כתבו דיכול לאוקמי כשקיבל אביה גטה בעודנה קטנה והיא לא ידעה ואכלה כשגדלה ושפיר חייבת קרן וחומש וזה פשוט וברור עכ"ל. הרי דכתב ג"כ כמו שכתבתי לעיל וחידוש שלא זכר הך דתרומות מה שכתב שם במראה הפנים:
<b>עוד</b> כתב שם בגליון הש"ס להשיג על המראה הפנים ות"ל גם ראיתו מדברי הרמב"ם פרק א' דגניבה דקטן פטור מלשלם מדפטור מן הכפל, תמוה וכי ס"ד לחייב כפל שהוא קנס על מעשה קטן ומה ענין זה לחיוב ממון עכ"ל. ולענ"ד נראה דבהא הדין עם בעל מראה הפנים דז"ל שם בב"ק (פרק ח' הל' ה') ד"ה אבל. ודעת הרמב"ם ז"ל מבואר הוא שפטור אפילו לאחר שהגדיל כדכתב בהדיא פ"ד דחובל ה"כ שבשעה שחבלו בהן לא היו בני דעת. וכן כ' בפ"א מהלכות גניבה הח' קטן שגנב פטור מן הכופל כו' ואפילו לאחר שהגדיל עכ"ל. והנה הגאון בעל גליון הש"ס הבין דהך ואפי' לאחר שהגדיל קאי אכפל. אבל אינו כן ברמב"ם וז"ל הרמב"ם שם קטן שגנב פטור מן הכפל ומחזירין לו דבר הגנוב ממנו ואם אבדו אינו חייב לשלם אף הקרן ואפילו לאחר שהגדיל עכ"ל ומזה מבואר מפורש כדעת המראה הפנים הנ"ל:
<b>והנה</b> בתי' עצמות יוסף שם בקידושין (דף י') כתב וז"ל עוד יש לדקדק שהירושלמי היה יכול לאוקמי גם למשנה אחרונה וכגון דקביל עליה הבעל דאפילו אית בה מומין תהא אוכלת. אלא דהירושלמי חדא מינייהו נקט. וכיון שכן אין הכרח לתוס' למה שהוכיחו מדלא מוקי כו' עכ"ל. ומעתה גם על הבית יוסף לא תקשה דהירושלמי חדא מינייהו נקט:
<b>אכן</b> יש להקשות לדברי העונג יו"ט מהא ירושלמי שהביאו התוספות בגיטין (דף י"א ע"ב) ד"ה בגיטי כו' הגע עצמך היה עבדו של קצין הרי חובה הוא לעבד הרי שהיתה אשתו של מוכי שחין הרי זכות הוא לה לית לך אלא כהדא אילו המוכר עבדו שלא מדעתו שמא אינו מכור אילו המגרש אשתו שלא מדעתה שמא מגורשת היא עכ"ל הירושלמי. הרי גם במוכה שחין דמסתמא שונאת אותו מ"מ אינה מגורשת. וכן הקשו רבים הני תרי ירושלמות אהדדי, הך דהכא אהך דהיתה צווחת להתגרש, ואולי אפשר לומר דרק היכא דעושה מעשה הרחקה אז אומדין דעתה שחפצה בגט, אבל במוכה שחין הא אינה עושית שום מעשה הרחקה, אברא דעוד קשה לי בהאי ירושלמי דמאי קאמר אילו המגרש אשה שלא מדעתה שמא מגורשת היא הא במוכה שחין תלינן דהיא רוצית א"כ הוה כמדעתה. ונראה לענ"ד דהכי פירושן של דברים אלה, דהנה בכל מקום גבי זכין שלא בפניו אזלינן בתר דעתי' דהזוכה ואם אנן קחזינן שזכות הוא לו רק דהוא אומר דאינו רוצה לזכות אינו זוכה משום דאין מזכין לו בע"כ. ולכן בעי בירושלמי או גם גבי עבד אזלינן בתר דעתי' דידי' או לא משום דבעבדו של קצין אנו יודעים שזכות הוא לו כשיוצא לחירות מפני שמתחייב במצות ומותר בב"ח אבל לפי דעתו איכא גם חובה מפני שהוא עבדו של קצין וטוב לו להיות עבד מהיות משוחרר, וכך בעי גבי אשה כשבעלה מוכה שחין אנו יודעים שזכות הוא לה לצאת מתחתיו, אלא כשהיא יושבת תחתיו הא קחזינן דאינה חפצה בגט משום דטב למיתב טן דו. ועכ"פ לא גרע מקטטה. וקפשיט דגבי עבד אף עבדו של קצין יוצא לחירות, משום דאזלינן בתר דעתא דידן ולא בתר דעתא דידי', משום דהיכא דאזלינן בתר דעתי' דהזוכה, היכא דמיאונו מלזכות מעכב הקנין. אבל גבי עבד אילו המוכר עבדו שלא מדעתו שמא אינו מכור, א"כ אין מיאונו מעכב כלום, לכן לא אזלינן בתר דעתי' דידי'. אבל גבי אשה הא מיאונה מעכב מלזכות ולכן אזלינן בתר דעתה דידה, ולפי דעתה, הא חזינן כיון דיושבת תחתיו ודאי נתרצית לו. אבל צווחה הא חזינן דנתרנצית לגט. וקיימתי כל דברים אלה מסברא דנפשאי, ואח"ז מצאתי און לי במיעוט מדברים אלה בספר תפארת יעקב חידושי מסכת גיטין (דף י"א):
<b>והנה</b> לענ"ד לאחר העיון איכא למידק על אלה הדברים דכיון דאנן אזלינן בתר דעתא דידן, א"כ אף כשהעבד עומד וצוח יהא משוחרר, ויל"ע בקידושין (דף כ"ג ע"ב) ובתוד"ה מהו ובחידושי הרשב"א ז"ל שם, והנה אף דלא נימא כהרשב"א ז"ל נ"ל לומר באופן אחר, דבעבדו של קצין איכא זכות לעבד כיון שיחייב במצות, ועוד שעד עתה הוא משועבד לאחרים וכמש"כ התוס' בגיטין (דף י"ג) ד"ה בהפקרה. ואיכא נמי חובה כיון שהוא עבדו של קצין. והנה כל מקום גבי זכין שלא בפניו אם איכא זכות וחובה אין זכין וכדאמרינן בקידושין (דף מ"ב ע"ב). וא"כ גבי עבד ג"כ כיון דהוי זכות וחובה אפשר דאין זכין לו, לכך קאמר בירושלמי דאין דעתו של עבד עיקר. וא"כ כיון דחובה היא רק לפי דעתו ולפי דעתא דידו ליכא רק זכות גרידא. ובהזכות גם העבד יודע, ולכן זכין לו. אבל גבי אשה כיון דאיכא זכות וחובה, אף דלדעתא דידן ליכא חובה, רק לדעתה לחוד הוא דאיכא חובה, מ"מ כיון דדעתה עיקר אין זכין לה. אבל היכא דהעבד עומד וצוח לא גרע מכל זכות דהיכא דאין הזוכה רוצה בו אינה זוכה:
והנני מבקש מאת מורי הרה"ג להאיר עיני מאור תורתו ידידו מברכו כי ינוב בשיבה טובה לתפארת ישרון חיים פישל עפשטיין
<big>סימן</big> <big>מ"ב</big>
בע"ה יום ג' משפטים עת"ר לפ"ק סייני יצ"ו למע"כ חרב הגאון המפורסם כו' מהור"ר תנחום גרשון שליט"א אבד"ק יאושינאווקא
<b>אחדש"ט</b>, הנה נידון הגט גם אנכי מסכים להתירא עפ"י מה שכבר ביארו האחרונים, ואין להאריך בדבר שכבר דשו בו רבים. אך על זה אעיר מה שהיה קשה לי מכבר עלה שכתב בתשו' תשב"ץ חלק ג' סימן שכ"ו שכתב שהשולח גט לשלוחו ע"י עכו"ם יש מקום לפסול הואיל ויד עכו"ם אינה כלום אלא כאבן ומעשה עץ בעלמא וא"כ הו"ל טלי גיטך גבי קרקע עכ"ל ולא זכיתי להבין דטלי גיטך מעל גבי קרקע לא מהני דוקא לגבי האשה דבעינן ונתן ולא שתטול מעצמה. אבל בשליח הולכה דידו כיד הבעל לא אכפת לן כלל מהיכן הוא לוקח הגט ומשנה שלמה שנינו בגיטין (דף ס"ה) גבי היוצא בקולר דיכתבו ויתנו, אף שלא קבלו הגט מידו. וכן משמע בדוכתי טובא, וכן כתב הגאון בעל הנתיבות בספרו תורת גיטין בהגהות על סדר הגט, בסדר גט שני ס"ק ל"ח דמדינא דש"ס שליח הולכה יכול ליטול הגט מע"ג קרקע. שוב ראיתי בשו"ת חתם סופר בהשמטות לחלק חו"מ סימן קצ"ט שכתב ג"כ דשליח יכול ליטול מע"ג קרקע, וראיתי בפתחי תשובה אהע"ז סי' קמ"א ס"ק ל"ה שכבר הקשה כן על התשב"ץ, וכן בספר ברית יעקב חלק אהע"ז סימן ס"ט:
<b>וראיתי</b> בפתחי תשובה שם שכתב וז"ל ועוד יש להעיר כו' אכתי אפשר דזה דוקא בשליח ראשון, אבל לא בשליח שני, דהא מבואר בש"ע לקמן סעי' מ"ג דשליח קבלה אינו יכול למנות שליח אחר משום דמילי לא ממסרא לשליח וכתבו הפוסקים לחלק דמשו"ה יכול לעשות שליח, כיון דמוסר לו הגט לא הוי מילי, משא"כ שליח קבלה שאינו מוסר לו שום דבר הוה מילי כו' וא"כ בשליח הולכה שעושה שליח אחר ואינו מוסר לו הגט רק אמר טלי גיטך מעל גבי קרקע או ששולחו ע"י עכו"ם דדמי לטלי מעל גבי קרקע נהי דמצד ונתן אין חשש דכולהו מכח בעל קאתו וקרינן בי' שפיר ונתן, מ"מ איכא תשש מצד מילי לא ממסרא לשליח דאינו מוסר לו שום דבר כו'. ותירץ וז"ל מיהו באמת זה אינו דמה שכתבו הפוסקים דשליח קבלה אינו יכול לעשות שליח אין הכונה לפי דשליח ראשון אין מוסר לשליח שני, רק הכונה לפי שלא נמסר ליד שליח ראשון שום דבר רק מילי בעלמא. וזה מוכח מדברי הרמ"א ז"ל לעיל סימן ל"ה סעי' ו' במה שכתב שם אבל אם לא מסר לו הבעל הקידושין כו' וא"כ הכא שנמסר הגט מהבעל ליד שליח ראשון שפיר יכול לעשות שלית שני אפי' ע"י טלי גיטך מעל גבי קרקע ואין בזה משום מילי לא ממסרי לשליח עכ"ל והנה לפי דבריו עיקר דין דמילי לא ממסרא לשליח הוא רק לגבי שליח ראשון. אבל אם לגבי שליח ראשון אין מילי אין מעכב אף דלגבי השליח השני הוא רק מילי, ודבריו אינם מובנים לענ"ד דלכל השיטות בכה"ג אמרינן מילי לא ממסרא לשליח, דלשיטת מהרי"ט בחלק א' סימן קכ"ז דאף לשליח ראשון אמרינן מילי לא מימסרי לשליח א"כ שלית שני לא גרע משליח ראשון, אלא אפי' לדעת המחנה אפרים ואא"ז בנו"ב שחולקים על מהרי"ט וס"ל דזהו רק כששליח ראשון עושה שליח שני א"כ אם גבי שליח שני הוה מילי א"א להיות שליח אף דלגבי שליח ראשון לא הוה מילי ועיין בחידושי הר"ן בגיטין (דף כ"ט ע"א) ושם באהע"ז סימן ל"ה הא קאמר הרמ"א אם מוסר לו הקדושין שמסר לו הבעל, דמשמע דאם השליח הראשון אינו מוסר להשני הקדושין אינו יכול לעשות אותו שליח דמילי לא ממסרי לשליח אף שמסר הבעל הקדושין להראשון:
<b>ובעיקר</b> קושיתו שהקשה כיון דשולח הגט ע"י עכו"ם אף דאין עיכוב משום טלי גיטך מע"ג קרקע, אך הוה מילי כיון דאין נותן הגט בידו נלענ"ד דאין זה מילי, כיון דשולח הגט, ונהי דלעת עתה אין מוסר הגט בידו ממש מ"מ כיון שסו"ס אין זה שליחות דמילי גרידא דהא יש כאן ג"כ גט, ואטו מחויב הוא לתת בידו ממש, ומכיון דאין בזה משום טלי גיטך מע"ג קרקע אין בזה גם משום מילי מפני דיש גט למסור להאשה, ובקידושין ג"כ אם עושה הבעל שליח ואומר לו קח כסף אלו ומקפיד שלא להחליף, להנך פוסקים שס"ל דגם בקדושין שליח עושה שלית, אז ג"כ יכול ליקח הכסף ויכול לעשות שליח ואין זה שליחות דמילי לדעת הי"א במרדכי, דהא קאמר שם דאם צוה אותו לקדשה בכל כסף שירצה אין עושה שליח, דכיון דלא נתן לו כלל וברצונו יכול להחליף הכסף, הוה שליחות דמלי, אבל אם מראה לו על כסף אלה שיהי' לקדושין אף שאין נותן עתה בידו פשיטא דאין זה שליחות דמילי:
<b>והנה</b> לכאו' נראה דהרא"ש שס"ל בגיטין פ"ב סימן כ"ז דיכולים לשלוח גט ע"י עכו"ם, אזיל לשיטתו שכתב בפרק הזורק סימן כ' להקשות על רשב"ם שכתב בעובדא דש"מ דקאמר תיזל ותיחוד ותפתח, דעל הקושיא אמאי לא הביאו הגט אצלו תירץ הרשב"ם שלא היו יכולים להביאו דרך רשות הרבים, והקשה הרא"ש שהרי היה יכול לעשות שליח וילך שם ויתן לה הגט עכ"ל ולכאו' יש לדייק דזה היה כטלי גיטך מעל גבי קרקע, דהרי השכיב מרע לא היה נותן הגט ביד השליח. א"ו דאזיל לשיטתו דבכה"ג לא אמרי' דאסור משום טלי גיטך מעל גבי קרקע, אך לפי זה לכאו' יהיו דברי הרשב"א סותרים זא"ז דבפרק ב' דגיטין הביא דברי הגאונים ז"ל דאסרי לשלוח גט ע"י נכרי ומשמע שהסכים לדעתם ועי' בב"י אהע"ז סימן קמ"א והא בפרק הזורק הקשה ג"כ על הרשב"ם דאפשר ע"י שלית, ואמאי הא הוי טלי גיטך מע"ג קרקע. אלא הנלענ"ד דכ"ע מודים דאין כאן עיכוב מצד טלי גיטך מע"ג קרקע דזה הוא דוקא אצל האשה אסור דבעינן ונתן ולא שתטול מעצמה אבל לא לגבי דשליח, ואפשר דכונת התשב"ץ היא משום דיש לחוש בכה"ג דישלח ע"י נכרי שיתן לשליח קבלה ואז באמת אסור משום דהוה טלי גיטך מע"ג קרקע, וסמך יש לזה מלשון ראבי"ה במרדכי גיטין פרק ב' סימן שמ"ח. אח"כ ראיתי בספר דברי אמת סימן כ"ט שכבר כתב כן בדברי הרא"ש:
<b>והנה</b> לכאורה אפשר להקשות מהא שהקשו הרא"ש והרשב"א דגבי הש"מ הא היה יכול לעשות שליח וילך ויתן הגט, הא הטור באהע"ז סימן קמ"א כתב שטוב ליזהר שלא לגרש ע"י שליח כשהבעל והאשה שניהם בעיר כיון דמצי מיפק מיניה חורבה שאם יטעון שלא נתנו לו בגירושין שהוא נאמן עכ"ל והב"י בבדק הבית כתב דמתבאר מדברי התוס' והרא"ש דבשליח הולכה נמי טוב ליזהר, וא"כ מה הקשו הרשב"א והרא"ש דיכול לעשות שליח וילך שם ויתן לה הגט הא היו שניהם בעיר אחת הא יש ליזהר שלא לעשות שליח להלכה בעיר אחת, אלא דיש לומר דהיכא דיש עדים שנתן לגירושין אין הבעל יכול לומר לפקדון נתתיו א"כ בכה"ג אין חששא:
<big>סימן</big> <big>מ"ג</big>
בע"ה יום ה' אמור עת"ר לפ"ק סייני יצ"ו. למעלת כבוד הרב הגאון המפורסם כו' מוהר"ר תנחום גרשון ביליצקי שליט"א אבד"ק יאשינאווקא יצ"ו
<b>הנה</b> ע"ד הגט שיש בו חשש ביטול, הנה בעיקר הדבר זו מחלוקת ישנה היא בין הראשונים אם גופו של גט שייך בו ביטול, דהתוס' בקדושין (דף נ"ט ע"ב) והר"ן והרשב"א ס"ל דגט שנכתב כהלכתו אינו יכול לבטלו, וכן דעת הרמב"ן כמו שכתב בכ"מ בפרק ו' מהל' גירושין, אך דעת הרמב"ם דיכול לבטל הגט גופו, וכן משמע מדברי התוס' בגיטין (דף ל"ב) וגם הרמב"ן כתב דיש לחוש, והיכא דהגט הוא ביד השליח, אם ביטל סתמא גם הרמב"ם מודה דאז ביטל רק השליחות, דזה הוא פי' דשמעתא לדיד' דאסיקנא הלכתא כרב נחמן דאמר דאעפ"י שבטל דחוזר ומגרש בו, היינו כשהוא ביד שליח שאז מסתמא לא ביטל אלא את השליחות, אבל אם בטל מפורש את הגט אז הוא בטל אף כשהוא ביד השליח כמו שכתב הרמב"ם בפרק ו' מה' גירושין, וכבר אפסקא בשו"ע אהע"ז סימן קמ"א סעי' ס"ו דאם ביטל מפורש הגט וגירש בו הר"ז ספק מגורשת, אלא דבנ"ד לא דייק כת"ר אבתרי' איך הוה לשון הביטול וגם כתב דהביטול היה בפני תרי גיסי, והנה בחשש עיגון אפשר לצדד להתיר, אך כאן כיון שאין בזה מקום עיגון, לענ"ד אין לגבב קולות ויותר טוב לכתוב גט אחר, דמשום הוצאת ממון אין זה נחשב לעיגון, יעי' בשו"ת חתם סופר אהע"ז ח"ב סימן ד' ת"ל לא שמעתי מעולם אם הקילו בכמה ענינים משום עיגון, אבל לא משום הפסד ממון עכ"ל, וכ"כ בספר שו"ת מים חיים סו"ס מ"ד:
<b>ועל</b> מה שכתבתי לתרץ הא דהקשה בפתחי תשובה דטלי גיטך מע"ג קרקע לא יכול לשליח ראשון לעשות שליח שני משום דהוי מילי, וכתבתי דכיון שמיחד לו הגט דמי למיחד לו כסף קדושין דמהני, וע"ז כתב כת"ר ת"ל ולא אדע אנה מצא הדין דהיכי דמיחד לו כסף קדושין דמהני הא באהע"ז סימן ל"ה סעיף ו' איתא בהדיא אפכא עי' בח"מ שם דתלי כיון שיכול להחליף י"א דלא מהני יעו"ש, אבל לכ"ע אם מראה לו כסף ולא מסר בידו בודאי אין שליח עושה שליח, ועוד הוסיף כת"ר במכתבו ת"ל מי יוכל להתעקש דהעיקר שלא חשיב מילי היא המסירה ליד דוקא, רק פליגי הפוסקים אם מוסר דבר שאפשר להחליף אם מהני, ובעינן נמי שיהיה מסירה דבר שאי אפשר להחליף כגון שטר קדושין, אבל במסירת כסף קדושין לא מהני, וי"א דגם במסירת כסף נמי מהני, אבל בלא מסירה ליד כ"ע לא פליגי דלא מהני, והדבר מבואר בב"ש והפוסקים בהדיא, ולית דין צריך בשש עכ"ל כת"ר. והנה מדפשיטא לכת"ר הדבר כל כך עד שכתב ולית דין צריך בשש, הנני רואה את עצמי מוכרת להאריך קצת ולבאר הדבר ואז נראה דבר מי יקום, הנה מלבד מה שכתבתי דמצד הסברא דמסירה ליד אינה פועלת כאן יותר מאם מראה לו הכסף, והא גם בקנין מסירה דאמרינן בבבא מציעא (דף ח' ע"ב) מאי לשון מסירה כו' כאדם המוסר דבר לחברו, מ"מ לא בעינן שימסור לידו ממש, כמו שכתב הרב המגיד פרק ג' הל' ג' מהלכות מכירה בשם הראב"א ואפסקא בחו"מ סימן קצ"ח סעי' ח', ועיין מה שכתבו ג"כ התוס' בבבא בתרא (דף ע"ה ע"ב) ד"ה אותה:
<b>ובדרכי</b> משה סוף סימן ל"ה הביא מהגה' אלפסי פ"ק דקדושין ת"ל אבל אם אמר קדש באיזה כסף שתרצה לא מצי עביד שליח אחר, וכתב עלה בד"מ וז"ל ומשמע שאם מסר לו טבעת קדושין הוי כאלו מסר לו שטר עכ"ל ואטו הך מסר לו היינו דוקא מסר בידו ממש, הא אתי לאפקועי רק היכא דלא אמר לו קדש באיזה כסף שתרצה ובגוונא דאינו יכול לקדש באיזה כסף שירצה ומוכרת לקדש דוקא בהך כסף, ומאי נפקותא איכא אם מסר בידו או מיחד לו הכסף, כיון שמוכרח לקדש בהך כסף דוקא, וזה הוא ג"כ כונת הבית שמואל שכתב אבל כששולח כסף שאין קפידא אם יחליף אינו יכול למנות שליח עכ"ל, משמע אבל אם יש קפידא אם יחליף אז יכול למנות שלית ואף כשמיחד לו הכסף ואומר דוקא בזה אז אינו יכול להחליף, ואין זה תלוי כלל אם נתן בידו אם לא, ובכלל איני יודע איך אפשר להעלות על הדעת דיש נפקותא אם מסר לידו ממש או לא מסר, כיון דבקדושין אין מעכב אף אם אמר טלי מעל גבי קרקע, א"כ אין שום נ"מ בין מסירה ליד או מראה הכסף ואומר לו ליטול, ומכש"כ במקדש בשטר דלדעת כמה מהפוסקים דיכול לעשות שליח שני אין נ"מ אם מסר לידו ממש או מראה לו ליטלו:
<b>ומה</b> שכתב כת'"ר שהדבר מבואר בבית שמואל ובפוסקים להדיא, הנה לא מצאתי היכן שמבואר להדיא שצריך השליח ראשון לתת ליד השליח שני דוקא, ובבית שמואל אין זכר שצריך לתת ביד השליח, דז"ל שם ס"ק ט"ו, הנה יש בזה ג' דעות למרדכי ס"פ המקבל יכול למנות שליח כשיש ביד השליח כסף שטר כו' ולש"ג שם נראה דמחלק בין אם השטר קדושין בידו דאז אינו יכול לקדשה רק בשטר זה יכול למנות שליח אחר כו' עכ"ל, וכן כתב בסימן ל"ו ס"ק ד' משמע דוקא בשליח קבלה ס"ל דאינו יכול למנות שליח אחר דאינו אלא מילי, מה שאין כן בשליח הולכה ויש בידו כסף לקדש עכ"ל, משמע דהעיקר הוא אם ביד השליח שטר או כסף אז יכול לעשות שליח אחר. אבל אין רמז שצריך הוא לתת השטר או הכסף ביד השליח השני:
<b>ואין</b> להביא ראי' מהא שכתב בחלקת מחוקק סי' ל"ה ס"ק ט"ו ת"ל וי"א דשליח ראשון יכול לעשות שליח שני כלומר דקדושין שוה לגט בדבר זה כו' ואמרינן אשכחן בגירושין בקדושין מנ"ל ואמרי' דכתיב ויצאה והיתה, ודוקא כעין גירושין שיש הגט ביד השליח שזה לא נקרא מילי וה"ה בקדושין שיש ביד השליח שטר או כסף אבל אם לא מסר ביד השליח שום דבר רק אמר לו קח כסף וקדש לי אשה זה נקרא מילי ואינו רשאי ליקח כסף וליתן ליד אחר מאחר שלא מסר לידו הכסף דדוקא קבלת הגט או הקדושין נקרא מעשה עכ"ל, א"כ נימא לכאורה מדכתב ואינו רשאי ליקח כסף וליתן ליד אחר דצריך לתת בידו דוקא אז לא הוה מילי, דזה אינו דכיון שיש מעשה בהשליחות אין זה מילי ואין מבואר בשום מקום שצריך לתת בידו ממש, דהא אנן על השליחות קפדינן דתהוי מעשה ואם קבל הגט או הקדושין שאינו יכול להחליף זה הוא מעשה, ובאמת במרדכי בגיטין פרק התקבל אין כל זכר לזה שצריך למסור בידו דוקא, וז"ל שם דקבלת הגט או קדושין הוה מעשה גמור עכ"ל, א"כ תלי רק בקבלת השליח, ואין נפקותא באיזה אופן הוא מקבל הגט או הקדושין:
<b>והנה</b> קיי"ל דשליח ראשון עושה שליח שני אף שלא בפניו, כמבואר בגיטין (דף ל' ע"א) ובשו"ע סימן קמ"ב סעיף י', והרי אינו מוסר אז הגט לידו, מ"מ נעשה השני שליח ולא הוי מילי כיון שיש גט ויבא לידו אח"כ א"כ אין זה שליחות דמילי, כיון דהוה מעשה למסור הגט שיבא לידו לאחר זמן, ואין לדחוק ולומר שהתחלת השליחות היא כשיבא הגט לידו, זה אי אפשר לומר דהנה התוס' ביבמות (דף צ"ג ע"א) ד"ה קנויה, ובכתובות (דף פ"ב ע"א) ד"ה הא (ודף פ"ו ע"ב) ד"ה האומר כתבו דבקנין בעינן שבשעת חלות הקנין יהיה הקנין קיים, אבל אם בשעת חלות הקנין אין הקנין בעין אין כאן חלות הקנין, וכן יש לדייק מהא דכתובות (דף נ"ט ע"א) ומי איכא מידי דאילו השתא לא קדיש ולקמי' קדיש, וא"כ אי נימא דאין שליחות השני מתחלת רק מעת שקבל את הגט ואינה מתחלת משעה שאומר שעשאו שלית, הרי אז האמירה אינה קיימת, ואם לא חלה השליחות אז בעת שאומר שעושה אותו שליח, גם אח"כ לא מצי לחול, וע"כ נעשה שליח אז בשעה שאומר שעושה אותו שליח ואז חלה השליחות:
<b>ולכאורה</b> אפשר לומר דמשום דכותבים הרשאה, אפשר לומר דנעשה שליח אח"כ, כיון דהכתיבה קיימת כשבא הגט ליד השליח השני, ודמיא להא דכתב הר"ן בכתובות פרק הכותב דאם אמר משוך פרה זו ותקנה לאחר שלשים יום אם קיימא באגם קנה במשיכה הראשונה, כיון דקיימה באגם חשבינן לה כאלו ברשותו ממש היא, והיינו שעומדת שם מחמת המשיכה הראשונה, הוה כאילו המשיכה עודנה קיימת, והכא נמי נימא כיון דהכתיבה ניכרת הוה כאילו מעשה הכתיבה קיימת ונעשה שליח כשיגיע הגט לידו מחמת הכתיבה הראשונה:
ש
<b>אלא</b> דלא דמי, חדא דהרשאה אין השליח הראשון הוא הכותב, ואין שליחות השני נעשתה ע"י הרשאה, השליחות חלה רק על ידי אמירת השליח הראשון ולא ע"י הכתב, וההרשאה אינה אלא לזכרון דברים ולקיום השליחות ועוד הא מצד הדין שליח שני אין צריך הרשאה כמבואר באהע"ז סימן קמ"ב סעיף ט', רק שנוהגין לכתוב הרשאה, וא"כ הלא גם בלא הרשאה מתמנה השליח השני ואז רק מצד אמירת השליח חלה השליחות, וע"כ שחלה תיכף בשעת האמירה אף קודם שיגיע הגט לידו:
<b>ובכדי</b> לברר הדברים נראה איך הוא דעת רבותינו בזה, בספר פני יהושע בגיטין (דף כ"ט) בד"ה תוספות משום בזיון דבעל כו' אם לא שנאמר דלענין מילי לא מימסרן לשליח שייך לענין הנתינה נמי, כיון שהוא לא מסר לשליח הראשון גוף הגט אלא מילי בעלמא ואזלינן בתר מעיקרא, אלא שזה דוחק וכל הפוסקים כתבו בפשיטות דכה"ג לאו מילי נינהו, משום דבתר גמר השליחות שמוסר הראשון לשני אזלינן ולאו מילי נינהו אלא גוף הגט מוסר לו עכ"ל. והכ"נ גבי שליח שני אזלינן בתר גמר השליחות שיבא הגט לידו, ואין זה מילי רק מעשה, דהא יבא הגט לידו אח"כ:
<b>ובספר</b> גט פשוט למהר"ם בן חביב ז"ל בסימן ק"ך ס"ק כ"ג כתב וז"ל ונסתפקתי באומר לשנים תנו גט לאשתי או לשלשה כתבו ותנו גט לאשתי וכתבו וחתמו הם כמו שאמר הבעל אך לענין הנתינה עשו שליח, מי נימא דוקא לענין כתיבה וחתימה אינם יכולים לומר לאחרים משום דמילי לא ממסרן לשליח, אך לענין הנתינה יכולים לעשות שליח כו' או דלמא בשליח הולכה דגט דעלמא כיון דבעל מסר לו גט בידו יכול השליח לעשות שליח, אבל הכא דלא מסר להם דבר אלא מילי ואמר להם כתבו ותנו אע"ג דכתבו ונתנו הם גם לענין נתינה אינם יכולים לעשות שליח, כיון דמעיקרא הוו מילי ומסיק בשם מורו מהר"ם גלאנטי דיכולים לעשות שליח על הנתינה, משמע כמש"כ בפני יהושע דאזלינן בתר גמר השליחות:
<b>ואפילו</b> לפי מה שחולק בקצות החושן בסי' רמ"ד ס"ק ג' על הגט פשוט ומסיק דבאומר כתבו ותנו אינם יכולים לעשות שליח על הנתינה, היינו לפי שיטת רי"ד בקידושין שהגט הוא דבר המגרש שאם נאבד הגט אין כח לשליח לגרשה משו"ה לא הוי מילי אבל באומר כתבו ותנו דאם נאבד הגט יכולים לכתוב גט אחר, א"כ אכתי הוי מילי כמו בקידושין לשיטתו ולכן אין יכולים לעשות שליח לנתינה, אבל בגט שכתב הבעל שאם נאבד אין יכולים לכתוב גט אחר שוב לא הוי מילי ולכן השליח עושה שליח אף אם יגיע הגט לידו גם אח"כ, דבזה גם הקצות מודה, מדלא מפליג גם מטעם שלא מסר הגט לידו:
<b>והנה</b> הקצות החושן דחה דברי מהר"ם בן חביב ממה שהביא ראי' מדברי התוס' בגיטין (דף כ"ט) ד"ה משום בזיון דבעל פי' הקונטרס שעליו לכתוב הגט ואינו רוצה שידעו בו רבים שאינו יודע לכתוב, והא דקאמר יכתבו ויתנו אגב יכתבו נקט יתנו, א"נ ע"י שיאמר לאחר ליתן ירגיש בדבר שהבעל לא כתבו ומקפיד גם על הנתינה עכ"ל, וא"כ לפי תירוצא קמא יתנו לאו דוקא ויכולים לעשות שלית, ואפילו לפי תירוץ שני דיתנו דוקא לטעמיה דבזיון, אבל לפי טעמא דמילי לא חיישינן בנתינה עכ"ל, וכתב בקצוה"ח וז"ל דהא התוספות הקשו כן לטעם דבזיון דבעל, אבל אליבא דרבא דס"ל דמילי לא מימסרא לשליח לא קשיא להו, משמע דלרבא אף נתינה הוה מילי, ולכן כתב שם לפרש עפ"י מה שכתב בתוס' רי"ד בקדושין בעושה שליח להולכה לקדש בכסף אין שליח עושה שליח ואפילו מסר לו הכסף, דלא דמי לגט שהגט הוא דבר המגרש שאם נאבד הגט אין כח בשליח לגרשה, אבל כסף קדושין שמסר לו אם נאבד יכול לקדש משלו ונמצא דעיקר השליחות הוה מילי והלכך לא מימסר לשליח, וכ"כ בשלטי גבורים בר"פ האיש מקדש לחלק בקדושין בין קדושי כסף דאין שליח עושה שליח ובין קדושי שטר, כיון דהוא דבר המקדש שליח עושה שליח, ועל כן כתב וז"ל היכא דהבעל מוסר הגט ביד השליח להולכה דהוא דבר המגרש שליח עושה שליח, אבל באומר כתבו ותנו דאם נאבד הגט אפילו אחר חתימה יכולים לכתוב גט אחר דלא נגמר השליחות עד אחר שיגיע לידה וא"כ אפילו אחר כתיבה וחתימה עדיין מילי נינהו, וא"כ בשעה שאמר הבעל כתבו ותנו לא מסר להם אלא מילי, וכמו בקדושי כסף, משו"ה צריך שיכתבו ויתנו ואפילו הנתינה לא מימסרא לשליח עכ"ל, ודבריו אינם מובנים, דאי משום דאם נאבד הגט כיון שיכולים לכתוב גט אחר משו"ה הוה מילי, א"כ גם אם הבעל בעצמו נותן גט לשליח הולכה ואם נאבד בודאי יכול הבעל לכתוב גט אחר א"כ הוה מילי לדבריו, ואיך יכול השליח לעשות שליח שני, ועוד דאין זה דמיון לכסף קדושין דהתם אם נאבדו יכול הוא לקחת כסף משלו בלא ידיעת המשלח, ומשו"ה הכסף הראשון אינו עיקר ולא נחשב למעשה, אבל בגט שכתבו ונתנו לשליח אם נאבד הלא דוקא הם בעצמם יכולים לכתוב גט אחר, א"כ הוי הגט דבר המגרש דתליא בדידהו, דבלי הגט שכתבו הם א"א לגרשה ומשו"ה לא הוה מילי, ופשוט הוא דכל זמן שלא נאבד יכול השליח לגרשה בגט זה והוה מעשה, אך אם נאבד אז אפשר לומר דנתבטלה המעשה, אבל בכסף קדושין מעיקרא לא הוה מעשה, דאינו מוכרח לקדשה דוקא בכסף זה ולא בכסף אחר:
<b>ולענין</b> מה שכתב וז"ל ולדידי משמע מדברי תוס' דנתינה ודאי ה"ל מילי מדלא הקשו מהא דקאמר יכתבו ויתנו אלא לפי מה שפי' רש"י בטעמא דבזיון דירגישו דהבעל אינו יכול לכתוב. הוא דקשיא להו מנתינה, משמע דלרבא דאמר משום מילי לא מימסרא לשליח ניחא הא דתנן יכתבו ויתנו עכ"ל, ואיני יודע איך שייך לומר גבי נתינה דהוה מילי, כיון דימסרו לשליח הגט א"כ הוה מעשה ולא מילי, אם רק שנאמר דכיון שהבעל לא מסר להם הגט בתחילת השליחות הוה מילי אף שאח"כ ימסרו הגט להשליח, דבתר תחילת השליחות אזלינן, דמלבד שכבר סתר זה בפני יהושע שהבאתי לעיל, גם איכא למידק דלמה ליה לדחוק דהיכא דהבעל מוסר הגט ביד השליח הוא דבר המגרש דלפי תירוצו זה אינו מובן כמו שכתבתי לעיל, דהא בנאבד הגט הבעל יכול לכתוב גט אחר וא"כ אינו דבר המגרש לפי שיטתו, הוה לי' למימר דהבעל שאני שהוא מוסר הגט בתחילת השליחות, ומדלא כתב כן משמע דגם הוא ס"ל דלא אזלינן בתר תחילת השליחות, וגם באומר כתבו ותנו שכתב בטעמא דמלתא שאין זה דבר המגרש מפני שאם נאבד יכולים לכתוב גט אחר דלא נגמר השליחות עד שיגיע הגט לידה, משמע דאי לאו משום הך טעמא לא אכפת לן מה שבתחילת השליחות הוה רק מילי, וכן משמע מדבריו שכתב לדעת הרמב"ם דבאמר כתבו ותנו לשליח דאיבעיא אינו אלא בנמצא הגט פסול, אבל אם כתבו וחתמו הגט בכשרות ומסרו לשליח שוב אין יכולים לכתוב גט אחר כיון שכבר עשו שליחותם, וא"כ בשעה שמסרו לשליח אותו הגט הוא המגרש והו"ל מעשה לדידהו כו' עכ"ל, והא בתחילת השליחות הוה רק מילי, מ"מ כיון שאח"כ הוה מעשה יכולים לתת הגט לשליח, ואין לדחות דכיון דהבעל בעצמו אמר להם כתבו ותנו לשליח שאני, דהא הרמב"ם בפרק בפרק ב' הלכה ו' מהל' גירושין פסק דגם אומר אמרו הוי מילי ולא מימסרא לשליח:
<b>ועוד</b> נ"ל בהא דאם נאבד שיכולים לכתוב גט אחר, אבל זה הוא ודאי שכל כמה דלא נאבד אין סברא לומר דלא עשו עוד שליחותם, דאם כתבו גט כשר ולא נאבד פשוט הוא דאינם יכולים לכתוב גט אחר מפני שכבר עשו שליחותם, אלא דאם נאבד אז חוזרת וניעורה השליחות, וגם מה שמדייק דלא נגמרה שליחותם עד שתתגרש, אין יכולים לעשות שליח אחר. הא בשליח ראשון שעשה שליח שני דהרבה פוסקים ס"ל דהראשון יכול לבטל את השליח השני, וגם אם מת שליח שני יכול שליח ראשון ליטלו מיורשיו כמבואר בסימן קמ"א סעיף מ"ב וא"כ עוד לא כלתה שליחותו, ואף על פי כן אין זה מעכב מלמנות שליח שני:
<b>ומה</b> שהקשו התוס' רק לפי מה שפי' רש"י בטעמא דבזיון דבעל דקשיא להו מנתינה, ולא קשה להו אליבא דרבא, משום דלרבא פשיטא דתנו לאו דוקא, וכן כתב בחידושי הרשב"א לגיטין (דף כ"ט ע"א):
<b>ובספר</b> מחנה אפרים הלכות מכירה קנין חצר סימן א' הקשה לשיטת הסוברים דחצר משום שליחות אתרבאי דאם היו פירות מופקדין אצל אחרים, שכתב הטור בחו"מ סי' ר' דאם אמר לו המוכר תנם ללוקח זכה הלוקח, ואיך יזכה חצרו של נפקד ללוקח, דלא מצינו לומר שאם היו הפירות בידו של שליח הנפקד ואמר הנפקד תזכי לי שלוחי במה שיש בידו ללוקח שיזכה הלוקח, הגע בעצמך אם עשה הלוקח שליח כדי שיזכה לו מידו של מוכר והלך השליח ועשה שליח אחר כדי שיזכה ללוקח מי מהני, דנראה דלא מהני דהוו מילי ומילי לא מימסרן לשליח כו' ומסיק דהכא שכבר מופקדים אצל נפקד לאחריותו חשיבי כאילו הם בידו של נפקד עכ"ל. הרי דאף שלא נתן בידו כלום, רק דמימלא נחשב כאילו הוא בידו, מ"מ אין זה נחשב מילי, וגם כשהחצר מקנה מדין שליחות דהוה כמו שליח שני ל"ל נמי דיהי' נחשב כאילו נתן בידו. דאם נאמר שצריך למסור בידו ממש כמו שכתב כת"ר, היינו שצריך גם המשלח או השליח ראשון לעשות מעשה כדי דלא להוי מילי, והכא הא לא עשה שום מעשה, ומ"מ אין זה מילי משום דהוה מעשה אף ממילא:
<b>ובשו"ת</b> חתם סופר חלק יור"ד סימן שכ"א כתב וז"ל דכל מקום שיש מעשה כגון הפרשת תרומה אף דסגי במחשבה ולכל הפחות בדיבור, מ"מ עיקר המצוה היא ההפרשה, והדבור לומר זה יהא תרומה טפל לעיקר המצוה, כמו האמירה דהרי זה גיטך גבי נתינת הגט עכ"ל, ומשו"ה כתב דאף דמילי לא מימסרא לשליח גבי תרומה שאני דלא הוה מילי, הרי דהעיקר הוא אם השליחות יש בה מעשה, אף שאין מוסר לו שום דבר בעת התחלת השליחות:
<b>ומה</b> שכתב כת"ר להקשות על הדרכי משה שכתב אבל אם מסר לו טבעת קדושין הוי כאילו מסר לו שטר, דגם במוסר לו טבעת קדושין ראוי להחליף על טבעת אחרת ואין קפידא בזה להמשלח כו' וכן ראיתי בהדיא בתוס' רי"ד בקדושין ריש פרק שני דאם מסר לו חפץ לא מימסר לשליח משום דאפשר בחליפין ולא דמי לשטר קדושין, הרי דגם חפץ אפשר בחליפין עכ"ל כת"ר, ולי הדבר תמוה איך אפשר לומר דבמוסר טבעת אין קפידא וראוי להחליף ועי' בב"ש סי' ל"ה ס"ק כ"א ז"ל וכמשקדש במעות המשלח היינו כשיש קפידא אם יחליף דאז הוי גזל בידו, אבל דבר שאין קפידא ויש לשליח להחליף לא הוי גזל עכ"ל, והא השליח ששינה אינה מקודשת, ובספר ברכי יוסף הביא בשם ספר קרית מלך רב דאם אמר לו קדש לי אשה בדינר וקדשה בחצי דינר דהוי ספק קדושין, והכא נמי אף החליף הטבעת הא שינה. ומה שהביא כת"ר מתוס' רי"ד דאם מסר לו חפץ אפשר בחליפין, ליתא כן בתוספות רי"ד, אלא כך לשונו ואפילו מסר לו חפץ לא דמי לגט שהגט הוא דבר המגרש שאם נאבד אין כח לשליח לגרשה אבל חפץ הקדושין שמסר לו אם נאבד יכול לקדשה משלו נמצא שעיקר השליחות מילי הוי עכ"ל. וא"כ לא כתב שחפץ אפשר בחליפין, דאם איתא בעיניה אינו יכול להחליף בלא דעת בעלים בודאי איכא קפידא אם יחליף, אך אם ליתא בעיני' כגון שנאבד אז ליכא קפידא אם יקדשה משלו, והא באופן שנותן חפץ לחברו ע"מ להחזירו דע"כ צריך להאחזיר לו החפץ, מ"מ היכא דנאבד יכול להחזיר לו דמיו עי' בנתיבות המשפט סי' רמ"א ס"ק ז', וכונת התוס' רי"ד מבואר דכיון דאם נאבד החפץ אפשר לקדשה בכסף אחר משלו, א"כ אין הקדושין תלוין בהחפץ כמו שהגירושין תלויין בהגט ולכן הוי מילי:
<b>ותימא</b> על כת"ר שהקשה על הדרכי משה מהתוס' רי"ד הא הד"מ כתב זה עפ"י הגהת אלפסי, ומהגה' אלפסי משמע דלא ס"ל כסברת תוס' רי"ד דלדברי תוס' רי"ד אף אם אמר לו קדש בחפץ זה ג"כ הוי מילי, ומהגה' אלפסי שהביא בדרכי משה שכתב שאם אמר לו קדש באיזה כסף שתרצה אז הוה מילי, אבל אם נתן לו חפץ לא הוי מילי, ומזה דייק הדרכי משה דאם נתן לו טבעת לדברי הגה' אלפסי לא הוי מילי. דכיון דאם לא נאבד אינו יכול להחליף כשנתן לו טבעת א"כ כל זמן שלא נאבד הקדושין תלויין בהטבעת לכן לא הוי מילי:
<b>ומה</b> שכתב כת"ר בכונת התשב"ץ ת"ג סי' שכ"ו דמשו"ה מסיק דמהני לשלוח ע"י עכו"ם לשלוחו, משום דהיכי דמסר הגט לבר דעת אף שאינו בר שליחות א"כ אפשר דדמי לערק לה חרצי' דקיי"ל דלא חשיב טלי גיטך מעל גבי קרקע. כיון שסייע בנתינה ליד האשה, והקשה כת"ר על סברתו וז"ל ולכאורה קשה האיך יתפרנס הא דתנן הכל כשרים להביא הגט חוץ מחרש שוטה וקטן ועכו"ם, הא לפי"ז אף שאינס בני שליחות יהי' כשר נתינתם ליד האשה משום מסירת הבעל לידם דעי"ז קירב הנתינה, אבל זה אינו די"ל דמיירי היכי דלא מסר הגט ליד העכו"ם, דבישראל מהני כה"ג משום שליחות ובעכו"ם לא מהני כה"ג, אבל אין הכי נמי במסירת הבעל הגט להעכו"ם מהני משום קירב הנתינה כמו ערק לה חצרי' אבל לפ"ז מוכרח דגם התשב"ץ ס"ל דבשליח מהני טלי גיטך מעל גבי קרקע, דאם לא כן האיך יתפרנס ספיקו דעל ידי עכו"ם כיון שהוא בר דעת מהני ולא חשיב בע"ג קרקע והא ש"ס ערוך שם דפסול עכו"ם להיות שליח להולכה עכ"ל כת"ר. והנה מלבד מה שרש"י ז"ל כתב מפורש בגיטין (דף כ"ג ע"א) קיבל הקטן מיד הבעל, וכן כתב הר"ן בהלכות, והרמב"ם פרק ו' מהל' גירושין והטור והמחבר בסימן קמ"א כתבו כשנתן לו הגט, א"כ מיירי הך ענינא שקבלו מיד הבעל לא שנטלו מעצמם מע"ג קרקע, ועוד הא בנתינת הבעל את הגט ליד האשה אפשר להיות בשני אופנים או מגופו של הבעל לידה או לרשותה, או מכוחו והיינו ע"י שליח ששלוחו של אדם כמותו, א"כ א"א לומר דדמי לערק לה חצרי', דהתם ע"י פעולת גופו מקרב הגט לידה והוה נתינה מגופו לידה, אבל כשנותן הגט ליד העכו"ם איזה מעשה נתינה היא, הא הך דהעכו"ם נותן הגט אין זה מעשה נתינה מהבעל לא מגופו וגם לא מכחו כיון דלתנייהו בתורת שליחות:
<b>אלא</b> כנראה שכת"ר לא ראה את התשב"ץ בעת שכתב, שמפורש כתב שם דבשליח ג"כ לא מהני טול מע"ג קרקע, וגם הביא הך דעכו"ם פסול להביא גט, ומ"מ כתב וז"ל והנראה שיש לחלק בין מעשה עץ ליד העכו"ם, שכיון שיש בו דעת למסרו והוא לא נתמעט אלא מגזרת הכתוב, אם נעשה אמצעי בין הבעל לאשה לא הוה טלי גיטך מע"ג קרקע שהרי הבעל מסרו לבן דעת שיתנהו לשליח, והאשה כשתטלנו מיד השליח הרי הוא כאלו נטלתו מיד הבעל עכ"ל. וכונתו נעלנ"ד כיון דהוה עפ"י ציווי הבעל ליד השליח א"כ השליח קבל מגרמא דבעל, והא דאמרינן דעכו"ם אין נעשה שליח להולכה, היינו למסור בעצמו להאשה, אך למסור לשליח יש בכחו לפי דעת התשב"ץ ז"ל:
<b>ולכאורה</b> יש להביא ראי' לזה מהא דמעילה (דף כ"א ע"א) שילח ביד חשו"ק אם עשו שליחותיו בע"ה מעל וקפריך בגמרא והא לאו בני שליחותא נינהו, ומסיק דכיון דאיתעביד שליחותיה לכן מעל, והיינו אף דאינם בני שליחות וליכא למימר שלוחו כמותו וכמו שעשאו בעצמו, מ"מ נעשה בגרמא דילי', אך אין זה ראי' דהתם אינו צריך לעשות בעצמו, רק שתעשה הפעולה מחמתו, לאפוקי גבי גט צריך שיתן בעצמו או מכחו, ולכן אם נותן ע"י שליח דאיתי' בתורת שליחות כדי שיהי' שלוחו כמותו והיינו מכחו:
<b>ולפי</b> זה לא זכיתי להבין דברי התשב"ץ שכתב שם וז"ל ולא דוקא עכו"ם אלא אפילו בע"ח אפשר להכשיר כיוצא בזה לענין שליחות שהרי בפרק בכל מערבין (ל"א ע"ב) בענין חזקה שליח עושה שליחותו אמרי' שאם שגר הערוב לשלוחו ע"י פיל או ע"י קוף ואמר לו לקבלו הימנו שהוא כשר אעפ"י שלא בא לידו מיד המשלח, ומה שהזכיר פיל או קוף ולא שאר בע"ח אורתא דמלתא נקט שכן יש בהם קצת הבחנה לקיים מצות משלחם כו' וכיון שכן לא גרע עכו"ם מפיל וקוף לענין זה עכ"ל, והנה ראי' זו כתובה ג"כ במרדכי פ"ב דגיטין סימן שמ"ח, והנה המרדכי אפשר דס"ל דלגבי שליח לא אמרי' איסורא דטול מע"ג קרקע, אבל התשב"ץ דס"ל דגם השליח אינו יכול ליטלה מע"ג קרקע, א"כ מה זה ענין שליחות של ערוב לענין גט, הכא לענין גט אי נימא דדין טלי גיטך מע"ג קרקע שייך גם לגבי השליח אפשר דע"י עכו"ם דלא שייך בשליחות הוה כמו טלי גיטך מע"ג קרקע, אבל לענין ערוב, אטו צריך השליח לקבלו מיד מי שמערב בשבילו, התם צריך רק לדעת שעירב בשבילו, אבל אין צריך לתת העירוב לשלוחו, דהא אפי' אם השליח מזכה לו העירוב משלו ג"כ מהני כמבואר בעירובין (דף פ"ב ע"א) ועי' בגיטין (דף ס"ה ע"ב) רק צריך הוא להיות בר הכי שיכול להקנות לו העירוב, ואפשר דכונתו להביא ראי' דמהני כן לענין שליחות דעלמא ולא לענין שליחות דגט, דלענין גט ס"ל דלא הוה כטלי גיטך מע"ג קרקע מצד הסברא כיון שהוא בר דעת:
<b>ומה</b> שכתב לפי סברתו לתרץ דברי הרמב"ם בפ"ה הל' י"ח מהל' גיטין שכתב וז"ל כתב הגט ונתנו ביד עבדו וכתב לה שטר מתנה עליו כיון שזכתה בעבד זכתה בגט ונתגרשה אם היה כפות ואם אינו כפות ונעור קנתה העבד ואינה מגורשת עד שיגיע הגט לידה, והקשה הרשב"א הא הוי טלי גיטך מעל גבי קרקע, ותירץ כת"ר דכיון דיד עבד כיד רבו, א"כ הוי כמו שקירב הבעל ידו ונטלה הגט וס"ל לרוב הפוסקים ולהרמב"ם מכללם דמגורשת, א"כ ה"ה בנתן לעבדו ונטלה ממנו ג"כ מגורשת דדמי לערק לה חצרי', דקירב ע"י יד עבדו דכגוף ידו דמי עכ"ל כת"ר. זה לא ניתן להאמר דהא עכשיו אינו עבדו של הבעל דנימא יד עבד כיד רבו, דהא כבר נקנה להאשה, ואם יאמר כת"ר דהא מקודם כשנתנו בידו היה אז עבדו של הבעל ויד עבד כיד רבו, הא סו"ס כשמקבלת הגט מיד העבד אינו עוד עבדו של הבעל ובשעה שנתן הגט להעבד אינה מגורשת בהך נתינה, רק במה שיגיע הגט לידה אח"כ ואז אינו עוד עבד של הבעל, וכבר כתבתי דאין זה נקרא ערק לה חצרי', דערק לה חצרי' היינו פעולת גופו בעת הנתינה כדי שתהא הנתינה ממנו בעצמו:
<b>ומלבד</b> זאת הא רוב הראשונים והרמב"ם מכללם לא ס"ל כהר"י מיגש ז"ל דס"ל דעבד נעשה שליח להולכה, אלא דהם ס"ל דאין עבד נעשה שליח אף להולכה וסתמא כתבו דמשמע אף עבדו של הבעל אינו נעשה שליח להוליך גט לאשתו ומפורש כתב בשלטי הגבורים בפ"ב דגיטין וז"ל העבד שפסול שליחותו בגט בין אם היה של איש המגרש, בין אם היה של אשה המתגרשת בין אם היה של איש אחר עכ"ל, וא"כ תקשה מאי טעמא אין עבדו של הבעל מוליך גט לאשתו הא יד עבד כיד רבו, וכעין זה כתב בספר שער המלך בפרק ב' הל' י"ד מהל' קרבן פסח וז"ל וכן מוכח נמי מההיא דפ"ב דגיטין דהוה ס"ל לר"א דעבד פסול לשליחות אפילו בתרומה דאיתי' בתרומה דנפשי' משום דדריש מה אתם ישראל כו' וקשה דא"כ תיקשי ליה מתני' דפרק האשה דמוכח בהדיא דעבד כשר לשליח. אלא ע"כ דס"ל לכ"א דשאני התם משום דיד עבד כיד רבו עכ"ל, ולפי דברי כת"ר א"כ מצד דיד עבד כיד רבו צריך להיות דמהני:
<b>אך</b> לענ"ד נראה דל"ל כאן יד עבד כיד רבו, דנהי דאמרי' יד עבד כיד רבו, אך ידו הרי לא נעשית כיד ישראל גמור, וכיון דאין עבד נעשה שליח מפני שאינו שייך בגיטין, אף אי נימא יד עבד כיד רבו, אבל ידו מ"מ אינה כיד ישראל דאיתי' בגיטין ולכן אף שקבלה הגט מעבדו של הבעל וידו כיד הבעל, אך לגבי נתינת גט לא מהני זה מפני שהיד ההיא שנותנת הגט להאשה אינה בגיטין:
<b>ובדעת</b> הרמב"ם שכתב שאם נתנו ביד עבדו וכתב לה שטר מתנה עליו אם אינו כפות ונעור קנתה העבד ואינה מגורשת עד שיגיע הגט לידה והקשה הרשב"א הא הוי טלי גיטך מע"ג קרקע נ"ל בזה דהנה בגיטין הזכיה אינה עיקר בהא, דזכיה שייכת רק היכי דצריכין רצון הזוכה, אבל בגט שנותן אף בעל כרחה לא אכפת לן בזכיה דידה, אך העיקר היא הנתינה מצד הבעל. ועיין רש"י בעירובין דף צ"ב ע"ב ד"ה אינה מגורשת
<b>וכמו</b> שכתב בקצות החושן סימן ר' סעיף ב', ומזה הטעם נמי טלי גיטך מעל גבי קרקע לא מהני משום דצריכים נתינה דידי' ולא שתטול מעצמה, כמש"כ הראשונים. אך אף דלא בעינן דרך זכיה בקבלתה את הגט אך מ"מ בעינן שתהיה הקבלה בגונא שאפשר לקנות אותו ואז היא מגורשת. אבל כל זמן שלא קבלה את הגט בגונא שאפשר לקנותו, אף שאין כל עיכוב מנתינה דידי' אינה מגורשת. והנה בהא דחצר מהלכת לא קני כתב הרא"ש בפ"ח בגיטין סי' ה' דהוי גזירת הכתוב, וכן כתב הרשב"א בחי' לב"ק (י"ב) ולפי דבריהם אין כאן נתינה מידו של בעל, כיון דמגזירת הכתוב אינו נחשב לחצרה לקנות בו, א"א לומר דהוי נתינה ומשו"ה הקשה הרשב"א דהוי טלי גיטך מעל גבי קרקע אך מדברי רש"י ז"ל בבבא מציעא (דף ט' ע"א) שכתב בד"ה מי קני כלים כו' וחצר מהלכת לא שמעינן דתקני דכי אתרבאי מאם המצא תמצא בידו גגו חצרו וקרפיפו אתרבאי דלא נייד והוי משתמר עכ"ל. מזה משמע דמשו"ה חצר מהלכת לא קני מפני דאינו משתמר ובשיטה מקובצת ב"מ (דף ט' ע"ב) כ' דאם חצר משום שליחות הא שליח ג"כ מהלך. ושם כתב בשם הריטב"א דהוה מהלכת שלא לדעת בעליו. ובספר בני אהובה בפרק ה' הל' י"ז מהל' גירושין דייק מזה דחצר מהלכת אינה קונה רק מדרבנן. והעיקר הוא מה שאינה משתמרת לדעתה, והא אף דבתחילת הנתינה אינה משתמרת אך אח"כ משתמרת ג"כ מהני. עיין מה שכתב בבית שמואל סימן קל"ט ס"ק כ"ט שכתב שאם אח"כ היה העבד כפות, מגורשת. ודבריו אינם מובנים לפי דעת הרשב"א דחצר מהלכת אינו קונה מגזה"כ א"כ לא הוי נתינה מרשותו לרשותה ואם אח"כ יהיה העבד כפות, א"כ הוי טלי גיטך מע"ג קרקע. אך לשיטת הרמב"ם זה ניחא:
<b>דנראה</b> לענ"ד ששיטת הרמב"ם כשיטת רש"י דחצר מהלכת לא קני' משום דאינה משתמרת, וא"כ הוה חצרה ונחשב רשותה, רק דלגבי קנין אינה קונה מפני שאינה משתמרת לדעתה, ולפ"ז מצד הנתינה אין כאן שום עיכוב דהא נתן ברשותה, רק דהחסרון הוא מפני שאין כאן צד קנין ובכה"ג מהני מה שהיא נוטלת בעצמה, שבזה היא עושה רק הפעולה מצד הקנין לא מצד הנתינה, דהא נתינה דידי' היתה באופן המועיל, אלא שחסר עוד אופן הקנין מצידה וזה לא אכפת לן דהקנין יהיה מגרמה דידה, דהא בנתן לה כשהיא ישנה ואח"כ כשנעורה אם אמר הרי זה גיטך הוה גט כמבואר בגיטין (דף ע"ח), וטעמא דישנה אינה מגורשת כתבו הרא"ש והר"ן דאינה יכולה לשמור את גיטה, וא"כ אח"כ כשניעורה נימא דהוה כטלי גיטך מעל גבי קרקע, אלא דלא אמרינן הכי מכיון דמצד נתינה דיד' היתה מועלת גם כשהיא ישנה, דהא אף בעל כרחה מועיל, אלא דמצד הקנין כיון דאינה יכולה לשמור אינו מועיל, ומצד זה אין עיכוב אם אח"כ מצד פעולתה אין עיכוב מצד הקנין:
<b>ומכש"כ</b> אי נימא דחצר מהלכת אינה קונה רק מדרבנן ומה"ת אף חצר מהלכת קונה וכמו שכתבתי לעיל בשם הגאון ר' יהונתן ז"ל בספרו בני אהובה, א"כ מה"ת הוי גט ותו לא הוי כטלי גיטך מע"ג קרקע, אלא דלשון הרמב"ם אינו סובל זה, שכתב אם אינו כפות ונעור קנתה העבד ואינה מגרשת, והא בפרק י' הל' א' מהל' גירושין כתב כל מקום שאמרנו כו' אינה מגורשת ה"ז גט בטל מן התורה, ומחורתא כמו שכתבתי לעיל:
<b>שוב</b> ראיתי בחידושי רשב"ץ בגיטין (דף כ"ט) ד"ה תוס' והלכתא בכפות וז"ל ובאמת לשון רש"י בב"מ משמע דחצר מהלכת ומשתמרת לדעתה חדא ענין הוא, דכיון דחצר מהלכת היא לא משתמרת לדעתה עכ"ל ות"ל שכונתו לדעתו בזה:
<b>ובזה</b> ניחא מה שכתב הבית שמואל סימן קל"ט בשם הרשב"א דאם זרק לחצרה ואח"כ אמרה תזכה לי, דמגורשת, ועיין בספר בית מאיר שהקשה על זה, ולכאורה תקשה מהא דהרשב"א גופי' הקשה על הרמב"ם שכתב דאם הקנה לה עבדו ונתן הגט בידו דאינה מגורשת עד שיגיע הגט לידה הא הוי טלי גיטך מעג"ק, והכא נמי כשנתן בחצרה דאינה מגורשת, עד שתאמר תזכה לי חצרי הוה נמי כטלי גיטך מעג"ק, אך באמת לא דמיא להך דהקנה לה עבדו דהוה חצר מהלכת דס"ל להרשב"א ז"ל דמצד גזה"כ לא קניא וכמו שכתבתי לעיל, והחסרון הוא מעצם הנתינה לדעת הרשב"א, אך כאן הוא חצרה בודאי ומן הדין הנתינה היא מיד הבעל לרשותה רק שחסר דין הקנין שתאמר תזכה לי חצרי דזה העיכוב רק מצד הקנין וא"כ כל שהנתינה מיד הבעל היתה כדבעי כל שתועיל בפעולתה היא מצד הקנין אין זה מעכב:
<big>סימן</big> <big>מ"ד</big>
בע"ה יום א' ואתחנן תרפ"א, ליבוי. להרב הגאון חו"ב סע"ה מהור"ר דניאל זעליג זאַקס שליט"א, הרב דראדווילישאק
<b>אשר</b> כתב כת"ר להקשות על הר"ן סוף נדרים שלמשנה אחרונה שאמרו שאשה שאמרה טמאה אני לך אינה נאמנת מפני שעיניה נתנה באחר, והקשה הר"ן אם מהתורה נאמנת האיך תקנו חכמים לעקור דבר מן התורה ותירץ דמדאורייתא אינה נאמנת כי משועבדת היא לבעלה יעיי"ש והקשה כת"ר מהך דכתובות (דף ט') דהאומר פ"פ מצאתי דנאמן ופירש"י משום דשויא אנפשי' חתיכה דאיסורא, והא גם הוא משועבד לה, ותירץ כת"ר דעיקר האיסור הוא רק מה שהיא מוזהרת שלא להכשילו, כי הוא הקדוש והיא הפסולה ואיזה איסור יכול להיות עליה רק בשבילו אסורה, וא"כ כיון דלגבי דידי' אינה נאמנת והוא אינו מחויב להאמינה, א"כ לא שייכת כלל בחתיכה דאיסורא, דהאיך יכולה היא להיות אסורה אם הוא מותר בה, אך בכתובות הוא שוי אנפשי' חתיכה דאיסורא, ואיסור דידי' אינו תלוי בה, עכ"ד כת"ר. הנה סברא זאת כבר כתבו התוס' בנדרים שם בשם הרר"א וגם הרשב"א בחידושיו שם, ולפי מה שכתבו התוס' בכתובות (דף ס"ג ע"ב) ד"ה אבל, דרק אשת כהן שאמרה נאנסתי אינה נאמנת למשנה אחרונה, אבל אשת ישראל האומרת טא"ל ברצון כיון דמפסדה כתובתה נאמנת, א"כ מיירי מתני' רק באשת כהן, עוד יש מקום לסברא זאת דהיא מוזהרת רק בשבילו, ואף שהתוס' שם בנדרים כתבו להיפך, אפשר לומר לכאו' דהר"ן ס"ל כהר"ר אליעזר שהביאו התוס' שם, והא דאמרי' ביבמות (דף פ"ד ע"ב) כל היכא דאיתי מוזהר איהי מוזהרת, היינו דמוזהרת בשבילו:
<b>אבל</b> לפי מה שמשמע מדברי התוס' ביבמות (דף כ"ד ע"ב) ד"ה אמר רבי דאף באשת ישראל כשאומרת טמאה אני לך אינה נאסרת, וכ"כ הרמב"ם בפירוש בפרק כ"ד הל' י"ח מהל' אישות ובטוש"ע אהע"ז סימן קט"ו סעיף ו'. ונראה שכן הוא דעת הר"ן, מהא דכתב בנדרים (דף צ"א ע"א) ד"ה ההיא איתתא אשת כהן היתה דאי אשת ישראל כיון אפילו לפי דבריה סבורה היתה שהוא בעלה אין לך אונס גדול מזה ואונס בישראל משרא שרי ולמה לי' לרב נחמן למימר עיניה נתנה באחר עכ"ל, ואי נימא דס"ל דבאשת ישראל כיון דברצון מפסדת כתובתה היא נאמנת ולא שייך כלל למימר עיניה נתנה באחר. עדיפא הוה לי' למימר דבאשת ישראל בכל אופן לא שייך כלל לומר כן דעיניה נתנה באחר:
<b>ולפי</b> זה אם גם הר"ן ס"ל דגם אשת ישראל שאמרה טא"ל אינה נאמנת למשנה אחרונה, ומתני' מיירי אף באשת ישראל, הא באשת ישראל עלה דידה איכא איסורא, דהא ונטמאה כתיב, ול"ל דהאיסור עליה רק בשביל בעלה, וא"כ ליתא לתירוצו על דברי הר"ן, דהא באשת ישראל גם עלה דידה איכא איסורא, ומ"מ אמרי' מפני דמשעבדה לי' אינה נאמנת:
<b>ומה</b> שדימה נד"ד להך דריבית דמעות יתומים, וגם להא דכתבו התוס' בשבועות דאם הניקף הוא קטן או עכו"ם אין איסור להמקיף, לא דמי כלל. דהתם ליכא איסור כלל בכה"ג, אבל כאן לגבי דידה איכא איסורא, משום דשויה אנפשה חתיכה דאיסורא:
<b>והנראה</b> לענ"ד, דהנה כשהיא אומרת טמאה אני לך אי אפשר לו לדעת אי קושטא קאמרה, ולכן אפשר לומר משום דעיניה נתנה באחר משקרא, דטענתה גרוע, כמו שכתבו התוס' בב"ק (דף מ"ו ע"א) ד"ה דאפילו וב"מ (דף צ"ז ע"ב) ד"ה רב הונא דברי גרוע הוא היכי דבע"ד אינו יודע אם משקר, ולכן כיון דמשעבדא לי' אינה נאמנת, אבל אם הוא טוען פ"פ מצאתי טענתו חזקה, דהיא יודעת האמת, ובכה"ג ברי שלו טוב שיודע שהיא יכולה להכחישו, כמו שכתבו התוס' שם, משו"ה נאמן לאוסרה עליו:
<b>עוד</b> נראה דלא קשה כלל דאף שהוא משעבד לה, מ"מ הא יכול הוא להסתלק מהשיעבוד כשיתן לה גט בעל כרחה ובזה שהוא אומר פ"פ מצאתי ואוסרה עליו הרי בזה הוא חפץ לגרשה ולסלק השיעבוד מעליו, וזה הוא יכול מפני שיש בידו לגרשה בע"כ, והלא אם הוא אומר אני חפץ לגרשך בעל כרחך בלי שום טעם, יש היכולת בידו, ואטו אם הוא אומר פ"פ מצאתי ואסורה את עלי ומוכרח אני לגרשך מגרע גרע, אבל אם היא אומרת טמאה אני לך אינה נאמנת ואינה יכולה להסתלק מן השעבוד שהיא משועבדת לו, והרי היא אין ביכלתה להתגרש בעל כרחו ולהסתלק מן השיעבוד:
<b>ואין</b> זה ענין כלל דאמרי' בכמה מקומות שהבעל משועבד לה בנדרים דף ט"ו ע"ב ובכתובות דף ע' ובדף ס"א ברש"י, דהתם הרי היא אשתו ואינו חפץ לגרשה, רק שתשאר אשתו ומדירה מליהנות לו, ואם יותר משלשים יום כופין אותו להוציא, אף שהוא אינו חפץ להוציא, וכל זמן שהיא אשתו ודאי הוא משועבד לה:.
<big>סימן</big> <big>מ"ה</big>
בע"ה ב 'נח תרצ"ז, לפ"ק סט. לואיס יצ"ו. למעלת כבוד ידידי הרב הגאון מהור"ר שלמה יהודה ליב הלוי לעוויטן שליט"א, חרב דעיר ראק איילאנד
<b>על</b> דבר שאלתו בגט שנשלח לכת"ר מעיר ס"ט פאול וכת"ר כתב להרב המסדר שאבי האשה הוא לוי וכן נכתב בהגט, וכת"ר כתב כן על פי מה שהגידה לו האשה שאביה היה לוי, אך אחרי כן נודע לכת"ר עפ"י עדות ברורה שאביה לא היה לוי, ויש בזה חשש עיגון, והנה מפני דטרידנא אשיבו בקצרה. הנה ידוע מה שכתב אא"ז בנודע ביהודה קמא חלק אהע"ז סימן פ"ט ובנודע ביהודה תנינא חלק אהע"ז סימן ק"י להחמיר בזה. אלא שכתב שם שהבעל אמר להסופר ולעדים כתבו וחתמו גט לגרש אשתי פב"פ הכהן וכיון שאינה בת כהן יש לחוש שהבעל במכון עשה זה כדי שיהיה נכתב שלא לשם אשתו כדי לפסול הגט עכ"ל. אך בנד"ד אין חשש זה, שהרי לא מפי הבעל כתבו כן, רק על פי מה שכתב כת"ר לפי מה שאמרה האשה, אין כאן חשש שהבעל אמר כן כדי לפסול הגט ובאיזה תשובות ראיתי שכותבים דשם אבי האיש והאשה הוא מדרבנן ובס' שו"ת עבודת הגרשוני סימן נ"ה בשם אבי האשה אם שינה כגון שהיה שמו נתן וכתב יצחק מסיק להכשיר. והנה ע"ז רבו החולקים עליו. ובפרט לשי' הרמב"ם שכ' בפכ"ד הל' ג' מהל' מלו"ל שצריכין שיהיו העדים מכירין השמות שבשטר שזה הוא פלוני בן פלוני, ומזה מדייק הב"י באהע"ז סימן קכ"ט שס"ל דאין כותבים שם אביו על פיו ואין הזמן מספיק עתה להאריך בזה, אך בנ"ד גם בשו"ת החתם סופר חלק אבהע"ז סימן ט"ז מתיר אם נכתב בשם אבי האשה לוי והוא אינו לוי. ובשו"ת צמח צדק להגאון מהר"ם מלובוויץ ז"ל חלק אהע"ז סימן קס"ה ד"ה ואחרי שנים רבות כתב להכשיר במקום עגון שמקודם יתנו לה הגט כמו שהוא ואח"כ ימחקו תיבות הלוי ושוב יתנו לה פעם שנית וכן כתב באיזה תשובות שם. וע"כ במקום עיגון כאשר כתב כת"ר הנני מסכים להתירה ולעשות עפ"י דעת הצ"צ לתת לה הגט כמו שהוא ואח"כ למחוק תיבת הלוי ולתת לה פעם שנית:
<b>ומה</b> שחקר כת"ר אולי יש חשש שהשליח ביטל שליחתו במה שגם הוא צוח שאביה לא היה לוי, הנה באם ביטל השליח שליחותו ואח"כ מתרצה להיות שליח אם חוזר להיות שליח, היא מחלוקת ישנה בין הפוסקים, דהט"ז באהע"ז סימן קמ"א ס"ק מ"ג ס"ל דאם ביטל השליחות תו לא מהני. אך בשו"ת פני יהושע חלק שני סימן פ"ה ס"ל דאם שוב נתרצה השליח קיימה שליחותו, וכבר האריכו האחרונים בזה, ובספר בית מאיר משמע שדעתו נוטה שהשליחות קיימת וכן משמע בספר גט מקושר להגאון ר' רפאל משה בולה הספרדי ז"ל, ובשו"ת שואל ומשיב מהדורא תנינא חלק ג' סימן ב' כתב דהעיקר הוא כדברי הפני יהושע, ומדברי רש"י בגיטין (דף ס"ג ע"א) ד"ה אלא שכתב וז"ל אי נמי אמליך ואמטייה ניהלה לאו גיטא הוא דמעיקרא לא קבל עליו להיות שליח הבעל להוליך עכ"ל. דיש לדייק מזה דאם מעיקרא קבל עליו להיות שליח להולכה, אף שאח"כ לפי דבריו התחרט מזה וחפץ להיות רק שליח לקבלה, משמע דמהני והוי גיטא, ועיין גם בב"מ (דף ע"ו) ומה שכתב רש"י בטעמא דבשליח הולכה הוי טרחה יתירא ואיננו חפץ בה, היינו דמפני כן לא נעשה כלל שליח להולכה מקודם, אבל אם נעשה שליח להולכה אף שאח"כ התחרט ואיננו חפץ להיות שליח להולכה אם שוב יתחרט משמע דהוי שליח להולכה:
<b>ונ"ל</b> עוד דבנ"ד אין אנו צריכין לכל זה, חדא דאין כאן ביטול בפירוש רק גילוי דעת, ולגבי הבעל אמרינן דאין גילוי דעת בגיטא, דהא קיי"ל כאביי, ומסתמא הוא ג"כ לגבי שליח, ואף שיש לפלפל בזה לפי דברי הב"ח, בסי' קל"ד אך א"א לי להאריך עתה:
<b>ועוד</b> דאין כאן אף גילוי דעת שחפץ הוא לבטל את השליחות, דאטו בזה שצוח הלא אין אביה לוי הוא מבטל שליחותו, אין זה רק כמתמיה איך יהיה הדין עם הגט, דבדבר שתלוי בדין אין הוא יכול לפסוק דהגט פסול אם אינו פסול מצד הדין, ואין כאן אף גילוי דעת. וראי' לזה מהא דאיתא בברייתא גיטין (דף ל"ב ע"א) פסול הוא אינו כלום, ואי נימא דבכה"ג הוי גילוי דעת, אמאי לא הביא אביי ראי' לדבריו מזה דגילוי דעתא בגיטא לאו מלתא היא. א"ו דאין כאן אף גילוי דעת. דהוא אינו יכול לפסול גט כשר, ואינו פוסק דין, ומסתמא אף אם יהיה חשש על הגט והוא יאמר פסול הוא אין כאן גילוי דעת, דהוא אינו יכול לומר הדין שפסול הוא, כיון דאנן חזינן דאף שיש בו חששא מ"מ כשר הוא, וה"נ גם בשליח כן:
<big>סימן</big> <big>מ"ו</big>
בע"ה ה' וישב, תרצ"ו לפ"ק למעלת כבוד ידידי הרב הגאון מוהר"ר יהושע משה טערעמינסקי שליט"א רב בק"ק מאנט ווערנאן, נ. י. יצ"ו
<b>אשר</b> שאל באיש אחד שאשתו עזבה אותו וקבלה פטורין מהערכאות ונשאת לנכרי וגרים יחד בעיר משכנו ובעלה רוצה לפוטרה בגט, אך היא אינה חפצה לקבל את הגט:
<b>הנה</b> אא"ז בנודע ביהודה קמא חלק אהע"ז סימן ע' כתב דאף לפי מה שמבואר ברמ"א אהע"ז סימן א' סעיף י' דמומרת מזכין לה גט, אך בזנתה אין מזכין לה, וכן נשנה בדבריו בסי' צ"ב. אך בנ"ד נלענ"ד דאף לפי דבריו י"ל דמזכין לה גט, דהוא כתב הטעם דבזנות אינה דומה למומרת, דאף שזנתה פעם או שתים י"ל דאינה מוחזקת להיות מזנה עוד ומה זכות הוא לה להתגרש ואם לענין שתוכל להנשא מאן יימר שרצונה להנשא, אבל בנ"ד שנשאת לאיש והיא מזנה תמיד בודאי זכות הוא לה ואף לפי דבריו יכולים לזכות לה גט:
<b>אלא</b> היכא דאמרה שאינה חפצה לקבל גט, א"כ אין יכולים לזכות לה כמבואר ברמב"ם פרק ד' הל' ב' מהל' זכיה ומתנה, ועיין בהרב המגיד שם שכ"כ בשם הרמב"ן וכן משמע מדברי הרמב"ן בחי' בקדושין (דף כ"ג) וכ"כ הר"ן בחידושיו לחולין (דף ל"ט) וז"ל מהא שמעינן דכי אמרו זכין לאדם שלא בפניו ה"מ היכא דלכי שמע ניחא ליה, אבל היכא דצוח לא קנה, דהא אמרי' דאפילו לרבנן לא קנה אלא משום דמשמע להו דכיון דשתק בשעת שמועה ניחא לי' ע"ש וכן משמע מדברי התוס' בגיטין (דף י' ע"א ד"ה בשליחות), וכן כתב בשו"ת שבות יעקב ת"א סימן ק"ך, וכ"כ אא"ז בנו"ב קמא אהע"ז סימן ע' ובנו"ב תנינא אהע"ז סימן קנ"א:
<b>ולענ"ד</b> נראה בזה לכאורה דהנה בירושלמי גיטין (פרק ו' הל' א'), איתא בכל אתר את אמר התקבל כזכה הכא את אמר התקבל כהולך שנייה היא שזכין לאדם שלא בפניו, התיב ר' שמי הגע עצמך שהיתה צווחת להתגרש, אני אומר שמא חזרה בה, ולכאורה יש לדייק מאיזה טעם נימא שמא חזרה בה, והא מדצווחה להתגרש הרי חפצה היא בגירושין אמאי לא מוקמינן לה אחזקה קמייתא ומאיזה טעם נימא שחזרה בה, אלא די"ל דבכל מקום אמרי' דחזקה על כל אדם שהוא איננו יוצא מכלל דעת כל אדם, וכל מקום דהוא חוב לכל אדם, אף שרואים אנחנו שזה צוח שרוצה הוא בחובתו אמרינן שרק מחמת כעסו ברגע זה אומר כן ומסתמא דעתו ג"כ כדעת כל אדם וא"כ אף שצוחת להתגרש, כיון דעיקר הוא לה חוב אמרי' דחזרה בה ואינה יוצאת מכלל כל אדם שמחזיקים זה לחוב, וא"כ להפך נמי היכא דהוה זכות, אף דשמעינן דאינה חפצה בזכות הזאת ויצאה מכלל כל אדם שחפצים בזכות הזאת, מסתברא דצריכים אנחנו ג"כ לומר דמסתמא חזרה בה אח"כ כיון דידוע שזכות גמור הוא לה, וזה אפשר לומר אף להחולקים על הרשב"א בחידושיו לקדושין (דף כ"ג) דסובר שבזכות גמור זכין לו אף בעל כרחו, דנהי דלשיטתם כשידעינן שברגע זה הוא בע"כ אין יכולים לזכות לו, אך אח"כ אם אינו לפנינו ואין אנחנו יודעים אם עודנו עומד במרדו ואינו חפץ שיזכו בעבורו, מסתמא אמרי' שחזר בו כיון שהוא זכות גמור לו, ע"כ יכולים לזכות לו:
<b>וכעין</b> ראי' לזה נלענ"ד מהך דגיטין (דף מ' ע"ב) האומר עשיתי פלוני עבדי בן חורין והוא אומר לא עשאני חיישינן שמא זיכה לו ע"י אחר, ועי' בתוס' ד"ה חיישינן דבודאי הוא כך, והא מדברי העבד משמע שאינו חפץ לצאת לחירות וא"כ אף אם זיכה לו ע"י אחר ג"כ אינו יכול לזכות לו בע"כ לשיטת הראשונים דבע"כ אינו יכול לזכות לו, אלא דאמרי' כיון דזכות גמור הוא לו מסתמא אז היה ניחא לו בשעה שזיכה לו ע"י אחר ולכך יצא ב"ח
<b>ולפי"ז</b> בנידון דידן דהוה זכות גמור דתתגרש ולא תהיה א"א וכל ימיה בעבירה הוה לה זכות גמור, יכולים לזכות לה גט ע"י אחר, אף כשאמרה שאינה חפצה בגט, ואף שסו"ס תהיה כל ימיה בעבירה, מ"מ לכה"פ לא תעבור מעתה על איסור א"א דהוא במיתה:
<b>אלא</b> דמדברי הרמב"ן בחידושיו קדושין (דף כ"ג) שכתב אליבא דהרי"ף לא משמע כן. דז"ל ולהאי סברא בע"כ לא, אלא דוקא שלא מדעתו ושיאמר העבד כששמע רוצה אני, אבל צוח לא יצא לחירות, דכי אמרינן זכין לאדם שלא בפניו, ה"מ באומר באותה שעה ששמע רוצה אני, אבל לא בצוח, וכדאיתא בבבא בתרא בפרק יש נוחלין (דף קל"א ע"א) עכ"ל, ומהך דגיטין (דף מ'), דמשמע דאף דאין העבד חפץ בשחרורו, מ"מ יכול לזכות לו ע"י אחר לא תקשה להרמב"ן, די"ל דהא דאמר העבד לא עשאני בן תורין אינו מורה דאין העבד חפץ בשחרורו, רק כיון דאינו יודע מהשחרור, על כן חושב הוא דעדיין הוא עבד ואסור בב"ח, ולכן אומר לא עשאני ב"ח כדי שישחררו כדין ויהיה בן חורין ודאי:
<b>אלא</b> דיש להבין בדברי הרמב"ן ז"ל דהא אם שתק מעיקרא מ"ט לא נימא דאז היה מתרצה אף דלא ידע אז כיון דזכות גמור הוא לו, ומב"ב אפשר לומר דאין ראי' דהתם בכותב נכסיו והיו מהם עבדים איכא נמי צד חובה דשונא מתנות יחיה, וגם שאינו רוצה לזון את העבדים, אבל היכא דהוה זכות גמור וליכא צד חוב, אפשר לומר דמדשתק מתחילה זכה:
<b>וכבר</b> דברו האחרונים בזה עפ"י דברי הרשב"א בחידושים קדושין (דף כ"ז) דבזכות גמור יכולים לזכות אף נגד רצונו, ובנ"ד שכ' כת"ר שאמרה בפירוש שאינה חפצה בגט, יש לדקדק בזה האיך אמרה, שאפשר שאין עדות ברורה שאמרה כן. ועל ע"א אין לסמוך בזה נגד מה שברור שבזכות גמור חזקה שחפצה לקבל גט. ועוד אף שנאמין שאמרה שלא אכפת לה כמו שנראה ממכתב כת"ר. ועי' במחנה אפרים הל' זכי' ומתנה סי' ו', אפשר מה שאמרה שלא אכפת לה לקבל הגט, מפני שאינה רוצה לקבל הגט בב"ד דהוה לה בזיון, כמפורש בבבא בתרא (דף קס"ה ע"א) ברשב"ם ד"ה פסול וברבינו גרשום שם. אבל אם יזכו לה הגט זה לא יהיה נגד רצונה, כיון שלא תתבזה בזה אם יזכו לה שלא בפניה, וראי' לזה מהך דגיטין (דף ל"ב ע"ב) וקדושין (דף נ"ט) דאם אמר לשליח גט שנתתי לך בטל הוא חוזר ומגרש בו, משום דאמרי' דמה שאמר בטל הוא תלינן דבטל רק להשליחות, אבל אם היה הגט ביד הבעל ואמר גט זה בטל הוא, אז להרמב"ם בפרק ו' הל' כ"א מהל' גירושין אינו מגרש בו לעולם, מזה חזינן דאמדינן דעתו דאם יש לקיים דבורו לגבי השליח אז תלינן דלא בטל הגט ורק השליחות מבטל והכא נמי אמדינן דעתה דכונתה היתה שלא להתבזות ולקבל הגט בעצמה, אבל לא שיהיה נגד רצונה להתגרש כלל אף לזכות לה הגט ע"י אחר שלא בפניה:
<b>ובגוף</b> דבר זה כבר כתבו האחרונים דבכה"ג אין חדר"ג כלל ומותר לישא אשה, כמבואר במהרי"ק שורש קמ"א ובשו"ת חמדת שלמה אהע"ז סימן ד' ובעונג יו"ט סימן קמ"ט ובשו"ת דברי חיים להגאון מצאנז אה"ע ח"א סימן ג', אך ס"ל דאין לזכות לה גט, שמא תחשוב שע"י גט זה מותרת להנשא והרבה אחרונים חוששים לדעת הרי"ף דאינה מגורשת עד שיגיע הגט לידה, אך הרבה גדולים מתירים בכה"ג עיין בשו"ת אבני נזר חלק אהע"ז סימן ד' ובשו"ת בית יצחק אהע"ז סימן כ"ד וסימן כ"ה, וגם מדברי החתם סופר אהע"ז סימן ג' משמע דכה"ג מזכין לה גט, שהוא כתב דרק בגרושה לכהן אין זכות לה לזכות לה גט, אבל בנדון כזה שעוברת תמיד על איסור א"א, משמע דמזכין לה גט, וכן משמע מדבריו שם בסימן צ"ט:
<b>ובנד"ד</b> שאמרה שאינה חפצה בגט כבר כתב בשו"ת עין יצחק חלק אה"ע לזכות לה אף בכה"ג, וא"כ יוכל כת"ר לסדר הגט ולזכות לה ע"י אחר, ואח"כ לסדר נתינת הגט ע"י שליח הולכה, כשתתרצה לקבלו יתן הגט לידה, כמבואר באחרונים:
<b>ומה</b> שנתקבלה העדות שלא בפניה, הנה לפי דעת אא"ז בנו"ב קמא אהע"ז סימן ע"ב שבעדות אשה יכולים לקבל העדות אף שלא בפניה, פשוט הוא שבנ"ד אין זה מעכב מה שנתקבלה העדות שלא בפניה, אלא אף להנך דס"ל דלאסור אשה לבעלה צריכים לקבל עדות בפניה, בכאן יודו שתועיל קבלת העדות שלא בפניה כמו שמבואר בהרבה תשובות מהאחרונים, דהעדות היא רק לפוטרו בחדר"ג, ומפורש כתב כן הרשב"א בתשובה הביאו בשו"ת דברי ריבות למהר"י אדרבי ז"ל סימן רכ"ו, על מי שהביא עדים שגירש את אשתו וקבלו ב"ד את העדות שלא בפני האשה ונשא האיש אשה ונשאל אם עבר על חרגמ"ה כיון שנתקבל העדות שלא בפני בעל דין והשיב הרשב"א ז"ל זה נראה בעיני פשוט שאין זה בכלל מה שאמרו אין מקבלים עדות שלא בפני בעלי דין שזה לא בא עכשיו לדון בינו לבינה, אלא להעיד על עצמו שהוא מותר לישא אשה כו' עכ"ל, והכ"נ דכותי':
<b>והנה</b> בספר בית יצחק הנ"ל בסימן כ"ד הביא ראי' דמהני זכיה אף לקטן בזכות גמור ת"ל דבזה יובנו דברי הברייתא יבמות (דף ס' ע"ב) תניא רשב"י אומר גיורת פחותה מבת ג' שנים ויום אחד כשרה לכהונה כו' ואיך משכחת גיורת פחותה מבת ג' הרי לא הוה גיורת רק מדרבנן כו' ולפ"ז קשיא על ר"ש דיליף מקרא דגיורת פחותה מבת ג' מותרת לכהונה ואיך משכחת גיורת מדאורייתא לתוס' וצ"ל דהיכי דהוה זכות גמור זכין לקטן מדאורייתא כו' עכ"ל, ולענ"ד נראה דהא דלרשב"י גיורת פחותה מבת ג' שנים ויום אחד כשרה לכהונה, היינו לכשגדלה ולא מיחתה וכשטבלה לנדתה הויא גיורת מדאורייתא עיין יבמות (דף מ"ה) ובירושלמי קדושין פ"ד הל' א'), לא היה בה דעת לטבול כו' מכיון שהיא חוזרת וטובלת לשם קדושת ישראל כל אחת גיורת היא, והנראה דבזה פליגי רשב"י ורבנו, רשב"י ס"ל דאף דנתגיירה פחות מג' שנים ויום אחד והויא גיורת רק מדרבנן, מ"מ שומרת עצמה שלא תבעל ולא הויא זונה, דכל עיקר דגיורת הויא זונה היא מדרבנן כמבואר בחידושי הרשב"א יבמות (דף ס') ואח"כ כשתגדל ותטבול לנדתה לשם קדושת ישראל הויא גיורת דאורייתא ומותרת לכהן, ורבנן סברי דבקטנותה כיון דלא הויא אז רק גיורת דרבנן אינה יודעת לשמור עצמה ולכן אסורה לכהן אף כשתגדיל:
<big>סימן</big> <big>מ"ז</big>
בע"ה יום ד' חי', תרע"ב לפ"ק, סייני יצ"ו. למע"כ הרב הגאון המובהק חו"ב סוע"ה כו' מוהר"ר בנימין רעמיגאלסקי הרב דטרעסטינא יצ"ו
<b>מה</b> שהקשה עלה שכתב הרב המגיד בפרק ט"ו הל' י"ב מהל' איסורי ביאה דהא דחיה נאמנת, היינו דוקא אם אינה קרובה, והא מוכח מהירושלמי סוף יבמות דגם עכו"ם נאמנת ובודאי דקרוב לא גרע מעכו"ם עכ"ל כת"ר. והנה כדברי הרב המגיד כתב ג"כ במשנה למלך שם הל' ל"ב. ולענ"ד נראה דלא קשה ולא מידי דהנה בירושלמי ס"ל לר' אחא בשם ר' חנינא דעשו הפונקדית כחיה, היינו דהא דהאמינו להפונדקית אין זה משום דעכו"ם מסיח לפי תומו נאמן כי אם מפני התקנה להאמין להך דשייך בה כל היכא דאי אפשר בענין אחר, וכהך דמבואר בחו"מ סימן ל"ה סעיף י"ד דבמקום שאין אנשים רגילים להיות כגון בבית הכנסת של נשים אף אשה נאמנת, וכן כתב הר"ן בטעם נאמנות החיה, מפני שאי אפשר בענין אחר ויעי' מה שכתב במשנה למלך בפרק ט"ו הל' י"א מהל' איסורי ביאה, ומטעם זה האמינו להפונדקית אף ששאלו לה איה חברינו, דאי מטעם מסיח לפי תומה לא היתה נאמנת, כיון ששאלו לה, ולהכי ס"ל דהאמינו לה משום הך תקנה קדומה כחיה היכא דא"א בענין אחר, והכא נמי א"א היה בענין אחר דעדים כשרים אי אפשר שיבואו ויעידו, אבל אין זה מכריחנו להאמין לפסולים אף באופן שאפשר בענין אחר, וכיון שכן נהי דחיה נאמנת מפני שא"א לבלי להאמין לאשה בכה"ג, אבל אין זה מכריחנו להאמין לקרובה, דהא אפשר שלא תהיה החיה קרובה, ומשו"ה אין קרובה חיה נאמנת, אך בהפונדקית כיון שא"א בענין אחר א"כ מטעם תקנה זאת אף פונדקית נכרית נאמנת. ולפי"ז הא דמדמי הפונדקית כחיה אין זה משום דגם חיה נכרית נאמנת, אלא דכונתו דמטעם דהתחיה נאמנת התם כיון דא"א בענין אתר, גם כן הכא פונדקית נאמנת מטעם תקנה זאת, כיון דא"א בענין אחר. אבל חיה קרובה הא אפשר בענין אחר בחיה שאינה קרובה:
<b>וכן</b> כתב מהרש"ל בים של שלמה ב"ק פרק קמא סימן מ"א וז"ל ואף היכא שנאמנים לענין הכאה ומריבה בהא ענינים שכתבתי מ"מ היכא שהם קרובים לטוען אינם נאמנים לזכותו, ונשים וקטנים שיש להם דעת נאמנים במקום שאין רגילים להיות כשרים, אבל דוקא בהני תנאים שכתבתי לעיל עכ"ל:
<b>ואפשר</b> לומר דהא דר' שמואל בר סוסטרא פליג עלה בירושלמי שם וקאמר דעשו אותה כעכו"ם מסיח לפי תומו וקאמר התם דלדידי' חשיב מסל"ת אף היכא ששואלים אותה מקודם, ולא ס"ל דעשו אותה כחיה משום דס"ל דגבי חיה שייך תקנה זאת משום דבכל אופן אי אפשר בענין אחר אבל גבי פונדקית הא היה הדבר במקרה ולא בכל פעם צריכים להיות מוכרחים לסמוך על נאמנותה ולא שייך בכה"ג לומר דא"א בענין אחר ולהכי ס"ל דהאמינוה משום מסל"ת:
<big>סימן</big> <big>מ"ח</big>
בע"ה א' ויצא תרס"ה, הראזאווא. לידידי הרב הגאון מוהר"ר זאב אב"ד פיסאנצא בעהמס"ס „דבר הצבא“
<b>את</b> אשר בקש לעיין בספרו ולהשיב לו את הנראה בעיני הנני ממלא בקשתו, והנני להשתעשע בדבריו היקרים. וזה אשר אעיר עתה, במדה ב' סי' ז' מספרו הרבה להשיב על אא"ז הגאון הנודע ביהודה ז"ל, וכיון דאתינא מני' מהפכינא בזכותי', שהקשה אא"ז על הר"י ברזילי מקידושין (דף י"ט) דלמה לא יוכלו ליעד עפ"י אביו א"כ שייך אישות גבי', וכתב כת"ר דלהתוס' שכתבו ביעוד הוה ע"כ דידה א"כ אין זכות לו דמי יכניס קטנה בתוך ביתו כיון שהוא שלא ברצונה ולפ"ז אף בשנתרצתה אין ראי' שהיא מרצונה אף בע"כ עושה עצמה כמו שהיא ברצונה עכ"ל כת"ר, ודבריו אלה אין להבין, דא"כ לפי מה שכתב אא"ז בנו"ב שמגרש בע"כ על ידי שליח לא הוה מגורשת משום דאין שליח לדבר עבירה אחר תקנת רגמ"ה שלא לגרש בע"כ ואי הוה לרצונה הוה מגורשת, וא"כ ג"כ נימא כיון דגירושין ישנן בע"כ א"כ גם מה שהיא מתרצה ג"כ הוה בע"כ, וג"כ ילה"ק לפי מה שמבואר בירושלמי (ר"פ התקבל) הרי שהיתה צווחת להתגרש ומשני שמא חזרה בה והב"י כתב בסי' ק"מ דאם כיונו השעה שנמסר הגט לשליח ובאותה שעה צווחה להתגרש שפיר מהני קבלת השליח וה"נ איך תכו לה גט נימא נמי דהך דהיא מתרצית אין זה רצון גמור כיון שיכולים לגרשה בע"כ, א"ו דאין בדברים אלה טעם, דכל דחזינן דמתרצית אמרי' דזהו רצון גמור ולא חיישינן בזה כלל למימר דאין זה לרצונה, ועוד גם מצד הסברא א"א לומר כן, דכיון דאי לא היה לרצונה אינו יכול ליעדה לבנו קטן מפני שאין זה זכות לו, ולרצונה יכול ליעדה לקטן מפני שזכות הוא לו ואי נימא דאף לרצונה אין זה רצונה ממש רק כיון דיכול ליעדה שלא לרצונה א"כ היא מתרצה למראית עין, כיון שסוף סוף אין רצונה מעכב והא אדרבה אי הא דמראה עצמה כאילו היא מרוצה היינו אך למראית עין ובאמת זה הוה בע"כ, הא רצונה מעכב באמת ותאמר שהוא בע"כ ולא יוכל ליעדה לבנו קטן דאין לו זכות, א"ו כיון דהיא מרוצה הוה רצון גמור:
<b>עוד</b> כתב כת"ר עלה דכתב אא"ז בנו"ב להקשות על מהר"י ברזילי איך הו"ל זכות הא נתחייב בשאר כסות, וכתב כת"ר ונראה דזה לא נקרא חוב כיון דדרך העולם כך וכהתוס' (ב"ב דף מ"ח) שתלויה וגריש הוי כתלויה ויהיב אף שנפטר עי"ז משאר כסות שמרצונו היה נותן, כלומר, שכל העולם רוצים בזה וא"כ לא נקרא חוב עכ"ל כת"ר. ואיני יודע אנא מצא כת"ר אלו תיבות שהוסיף על דברי התוס', שמצד הסברא אין זה מה שכל העולם רוצים בזה מגרע כח החוב, דאף דחוב הוה מ"מ מתרצים הם נגד הזכיות שמקבלים, אבל מ"מ אין זה ממעט החוב, ונ"ל בכונת דברי התוס', דהנה בתלויהו וזבין היינו כשיהב לי' כל דמי המקח, אבל כשלא נתן לו כל דמי המקח אין עליו תורת מקח, כמבואר בחו"מ סימן ר"ה סעיף ד', א"כ אם תלוהו וגריש אף שנגד מה שלוקחין ממנו הזכיות של אשה לבעלה נגד זה מקבל פטור שאר וכסות, אך כיון שזה מרצונו היה נותן לה א"כ מה שמקבל אין זה בשוה נגד מה שנותן, ולכן לא הוה כמקח, אבל בקטן כיון שיש גם חוב אף שיש גם זכות מ"מ לא שייך בזה זכי' כמו שהביא גם אא"ז התוס' (כתובות דף י"א), ומכ"ש גבי קטן דלא שייך שמרצונו היה נותן, ומש"כ דהא לכשיגדיל ע"כ ישא אשה ויתחייב בשאר וכסות, הא מ"מ הוה תוב מה שמתחייב בשאר וכסות במשך הזמן עד שיגדיל, ומש"כ דמהר"י ברזילי מיירי כשהתנה האב ע"מ שלא יהא על הקטן חיוב שאר וכסות, א"א לומר כן למעיין בשו"ת מהרי"ק, ושם סתמא קתני, ואי הוה מיירי באופן שהתנה לפטור משאר וכסות בודאי לא הוה שתק מזה והיה מפרש התנאי:
<b>ומה</b> שכתב כת"ר שעל אשת קטן לא צריך מיעוט שכיון שזנתה א"כ אגלאי למפרע דלא היה זכות לו דמי חפץ במנאפת ולא צריך מיעוט ע"ז עכ"ל. והנה לפי זה אכתי אם נאנסה דאינה מנאפת ולא שייך למימר אגלאי למפרע דלא זכות לו ואז יתחייב הבא עליה משום א"א, אלא דבעיקר הך סברא לא שייך בזה איגלאי למפרע, דזה שייך דוקא בזה דחזינן דגם מקודם היה כן ועתה נתברר הדבר שהיה כן מקודם ועי' יבמות (דף ל"ה), וכן בכל מקום דאמרי' אגלאי למפרע אבל כאן מי יאמר דהיתה מקודם כן, דלמא מקודם בשעה שנתקדשה היתה צנועה ועכשו היא דנתרעה, וכ"כ הש"ך ביור"ד סימן א' ס"ק ט' בחשוד ואפי' מי שהמיר מה ששחט או נקר הבשר מקודם כשר, ואף להחולקים על זה היינו מטעם ספק שמא איתרע מקודם אבל להחליט שאין זה זכות למפרע לא שמענו, ובזה נדחה ג"כ מש"כ כת"ר וז"ל ולפ"ז ניחא נמי הא דב"ב (דף קנ"ו) פריך כיון דבדקו אותו לקידושין למה בדקינן לגירושין והקשה הנו"ב הא נ"מ במי שאביו קדש לו אשה דלא היה צריך לבדוק בשעת קידושין, וכתב כת"ר וז"ל, ונראה כיון שעכשיו רוצה לגרש ואגלאי למפרע דלא טוב היה הדבק א"כ שוב לא הוי זכות לו עכ"ל, והא אפשר דאז נתרצה אף שאח"כ נתחרט ואיך שייך למימר אגלאי למפרע, ועוד הא מהר"י ברזילי גופי' קאמר היכי שמיאן אח"כ וז"ל בן י"א שנים שקידש לו אביו בטבעת ועדים אם ימאן צריכה גט או לא, והשיב שצריכה גט כו' וא"כ כשמיאן נימא נמי אגלאי למפרע שאין טוב לו הדבק ולא הוה זכות לו, א"ו דלא אמרי' הכי:
וראיתי בהגה' הגאון ר' ברוך פרענקיל ז"ל הנדפס בנו"ב דפוס ווארשא כתב באופן אחר, וז"ל י"ל דהיכא שהדין שאם הגדילו יכולים למחות הטעם דכ"ז שלא הגדיל לענינו הוי זכות כו' לפי"ז יש לדון דהיכי שמזכין דבר לקטן מפאת שפיטת השכל שזכות גמור הוא לו ומשך זמן מה אח"כ בעודו בקטנותו נתהפך זכותו זה להיות לחוב מתבטל מיד ולא צריך כלל להמתין על המחאתו של זה כשיגדיל דהא ממילא מופקעת תיכף כשנהפך מזכות לחובה כו', לפי"ז פשוט דאף לדעת הר"י ברזילי כשנתקדשה אשה לקטן מדין זכיה מיד שזנתה תחתיו אף שהוא עודנו בקטנותו הרי כבר נתגלה שאין זכות לקטן שתהי' האשה קנויה לו דלמה לו אשה המזנה תחתיו ונאסרה עליו כו' עכ"ל, וכבר כתבתי דהא אפשר בנאנסה דאינה נאסרת עליו, ואף די"ל דזהו נמי הוי חוב דאין אשה כורתת ברית אלא למי שעשאה כלי כדאיתא בסנהדרין (דף כ"ב) הא י"ל דהקטן כבר בא עליה מקודם ועשאה כלי:
<b>עוד</b> כתב שם הגאון הנ"ל בהג' דגם בבא לגרשה מבורר שאין הוא והיא יכולים לדור יחד ואף אם באמת הגורם לזה אינו אלא מחמת שעדיין אינו בר דעת עכ"ז אין זכות לו שתהא אשתו עכ"ל. וזהו דוחק גדול דכיון דאין מחאתו בעודו קטן כלום אפשר שיתחרט אח"כ על מה שמוחה כשיגדל ואין מחאת קטן כלום ואין זה ברור שאין לו זכות במה שתהא אגודה בי' דאפשר דאח"כ יתרצה, ואם באמת לא יתרצה ימחה כשיגדל:
ידדיו דוש"ת, חיים פישל החופ"ק הנ"א
<big>סימן</big> <big>מ"ט</big>
בע"ה, נ' אלול תרס"ה לפ"ק הראזאווא, תע"א. להרב הגאון מוהר"ר שמעון נ"י רב בק"ק סימאנצא, יצ"ו
<b>הנה</b> מה שהקשה עלה דכתבו התוס' בסוגיא דפ"פ בכתובות (דף ט' ע"ב) ד"ה אי למיתב לה כתובה כו', דאף אשת כהן שזנתה אינה מפסדת כתובתה מ"ש ממשמשתו נדה או מאכילתו שאינו מעושר, ותירץ כת"ר דהאשה יכולה לומר לו אם אין רצונך לעבור על איסור זונה תוכל לשלוח גט ולבטלו ממילא אפקעינהו רבנן לקידושין כדאמרינן בגיטין (דף ל"ג). והנה ידידי הרב ר' יהושע נ"י הקשה על דבריו דהא שמואל אית לי' שם בגיטין דכח ב"ד יפה אף בממון ומכ"ש דאינו יכול לבטל הגט יעו"ש בסוגיא, ואנכי אמרתי לו, חדא דהתם בכתובות כתבו התוס' כן אליבא דר' אלעזר ולא אליבא דשמואל, ועוד הא התוס' שם כתבו דאף אליבא דרבי אפשר להיות שמבטל הגט בפני אחד לרב נחמן או בפני שנים לר"ש וא"כ ע"כ אפשר לומר אפקעינהו לקידושין:
<b>אך</b> במחילה מכבודו א"א לומר כדבריו, דהא אי אפקעינהו לקידושין הוה בעילותיו זנות ולדעת הרמב"ם איכא לאו דלא תהיה קדשה. א"כ מה עצה היא זו, ומלבד זאת יש שיטות הרבה להראשונים בהך דאפקעינהו הוה גט להבא:
<b>ולענ"ד</b> נראה דמה שהקשה מ"ש ממשמשתו נדה ומאכילתו שאינו מעושר דהא אי אמרה לו לא הוה קעביד איסורא והשתא קעבר על איסור זונה, קושיתו זו מעיקרא ליכא. דעיקר איסור הא דיוצאת בלא כתובה במכשילתו, היינו כדי שלא תכשילנו להבה. אבל לא בשביל שהכשילתו כבר. וכל עיקר הך הוצאת בלא כתובה הוא, היינו שבלא הך דמכשילתו היה הדין שיקיים לה וא"כ קנסינן לה דתצא בלא כתובה כדי שלא תכשילנו, דאין אדם דר עם נחש בכפיפה. אבל הכא כיון דמדינא מחויב לגרשה א"כ אין לקנוס לה דסוף סוף כופין אותו לגרש. וראי' דהא בחייבי עשה אף אם לא הכיר בה יש לה כתובה כמבואר באהע"ז סימן קט"ז סעיף ב' ולא חילק דאם כבר בא עליה והכשילתו בביאה דהפסידה כתובתה משום דהתם סוף סוף כופין לגרשה כמבואר בסימן קנ"ד סעיף כ', א"כ אין צריכין למקנסה. ועוד נראה לענ"ד דבלא"ה לא קשה דהא הך דהפסידה כתובתה הוא דוקא בהתרו בה שלא תכשילנו ועי' בתשו' מבי"ט ק"ב סימן מ"ז דבפעם ראשון לא אבדה כתובתה, א"כ הכא שפיר כתבו התוס' דבאשת כהן שזינתה לא אבדה כתובתה דאף שהכשילה אותו בביאת איסור, הא בפעם ראשון לא אבדה כתובתה:
חיים פישל החופ"ק הנ"ל
<big>סימן</big> <big>נ'</big> בע"ה כ"א שבט תרנ"ד לפ"ק טאווראג תע"א. להמופלג ושנון מו"ה יצחק זיוו
<b>מכתבך</b> קבלתי ואשר כתבת אכתוב לכ' קושיא אחת על התוס' ב"ב (דף ע"ט ע"ב) ד"ה אימור לר"מ כשאמר לאשה את מקודשת לי לאחר שתשתחררי הא לא עבידו דאתו ותרצו דמיירי בחציה שפחה וחציה בת חורין. וקשה אמאי לרבנן אינה מקודשת הא כיון דחצי בת חורין מותר לקדש מיד אם כן הוה דבר שבא לעולם עם דבר שלא בא לעולם ופסק הרמב"ם דקנה לענין כל מילי, עכ"ל. ומדוע לא ציינת לגיטין (דף מ"ג ע"א) דשם פליגי אמוראי אי תופסין קידושין בחציה שפחה וחציה בת חורין. והנה מה שכתבת דהרמב"ם פסק בזה דקנה, איני יודע היכן פסק כן. ואדרבה ממה שכתב הרמב"ם בפרק י"ב מהל' מכירה הל' ח' וז"ל מי שנתן קרקע מתנה לחבירו ונתן לו על גבה ק' דינרין אם היו הדינרין מצויים ברשותו כיון שזכה בשדה זכה בדינרין ואם אין לו דינרים אין מחייבין את הנותן ליתן לו ק' דינרין עכ"ל. ומפו' כתב שם בהל' י"ב דקני את והחמור דקנה מחצה, ומזה מבואר להיפך. אלא שהדבר מבואר במרדכי ריש פרק מי שמת שהביא שם ג' דעות די"א דקנה מחצה וי"א דקנה הכל וי"א דלא קנה כלל. ואולי ראית באיזה ספר כתוב ר"מ וטעית וחשבת שהוא הרמב"ם, אך מי הגיד לך דריב"ן בתוס' (דף ע"ט) ס"ל כהאי י"א דקנה הכל דתקשה לך. דלמא ס"ל דלא קנה כלל ולא תקשה לך. ויותר מזה כתב בספר שער המלך פרק כ"ב הל' ה' מהל' מכירה דאף לדעת הי"א דקנה הכל, אינו אלא דוקא במקנה מעות ומטלטלין כיון דשייך בהגבהה או במשיכה, משו"ה אמרינן נמי דתל עליו הקנין בחליפין מטעם מיגו. מה שאין כן בדבר שלא בא לעולם דלא שייך בהו קנין כלל. וכ"כ הסמ"ע בחו"מ סימן ר"ג ס"ק י"ט:
<b>והנה</b> רבים מהאחרונים נקטו בזה לעיקר דאף אי מקנה דבר שבא לעולם עם דבר שלא בא לעולם גם כן קנה להאי י"א. ומה שהקשה ע"ז בספר שער המלך שם מהך דב"ב (דף קכ"ז), דקאמר לר"מ דאמר אדם מקנה דבר שלא בא לעולם כו' אמאי לא פריך לרבנן נמי דיהא נאמן לומר זה בני בכורי במיגו דאי בעי מקנה ליה דבר שבא לעולם עם דבר שלא בא לעולם:
<b>והנה</b> קושיתו אפשר לתרץ בפשיטות, דהא מקודם מקשה לרבנן למאי הלכתא למיתבא לו פי שנים לא יהא אלא אחר אילו בעי למיתבא ליה במתנה מי לא יהיב ליה, לא צריכא בנכסים שנפלו לו לאחר מכאן, והיינו באופן אם אין לו עכשיו נכסים א"כ הוה רק דבר שלא בא לעולם. ורבנן ס"ל דאין אדם מקנה דבר שלא בא לעולם. וראיתי שבשער המלך עצמו זכר מזה. אך כתב שזה דוחק לומר דקרא איצטריך להיכא דאין לו נכסים כלל בעין, אלא נכסים שיפלו לאחר מכאן, ואפשר דכונתו היא כמו דאמרינן בבבא מציעא (דף מ"ו ע"א) ואכפל תנא לאשמועינן גברא ערטילאי וא"כ הוא דוחק במי שאין לו נכסים עכשיו כלל. ובאמת אין זה מובן דמי לא מצי למשכח גברא שאין לו נכסים עכשיו וחושב שאח"כ יהיו לו נכסים ועכשיו אינו יכול לתת מתנה ולזה איצטריך יכיר שיכול להכירו לבכור אף דאין לו מיגו דאי בעי למיתבא לי' במתנה עכשיו. והא דקאמר שם בב"מ ואיכפל תנא לאשמעינן גברא ערטלאי, אפשר לומר לכאורה, דגם בזה יש לדייק אטו לא צריך התנא להשמיענו איך יעשה גברא ערטילאי שאין לו נכסים ואין לו סודר. והנה על זה עמד בחידושי הריטב"א שם. וכתב דהא דקאמר דלית ליה סודר היינו לא לקונה ולא למקנה, דאי אית לי' סודר לחד מנייהו היה מקנהו לחברו כו' וה"נ אמרי' איכפל תנא לאשמעינן תרי גברי ערטלאי, דבר תימא הוא היאך אפשר שיהו עומדים בלא שום לבוש שיקנו עכ"ל. וגם בזה לפי הנראה שלא נחה דעתו שהניח בצ"ע, ולכאורה לפי מה שכתב רש"י דמיירי דנותן לו פירות של מעשר שני, משמע שכבר מעשר בגורן והא ערום אינו יכול להפריש כמבואר בפ"א דתרומות. וא"כ זה אינו מצוי שיהי' ערום לאחר הפרשה. ונראה דשיטת רש"י היא דהמשנה היא אליבא דמ"ד דמעשר ממון הדיוט הוא. וכן הוא בפי' המשניות להרמב"ם. אלא דלפי מה שכתב הרמב"ם בפרק ה' הל' י' מהל' מעשר שני דמיירי שהיו בטבלו והכסף משנה בפרק ג' הל' י"ז שם הקשה עליו הא קיי"ל מתנות שלא הורמו כמי שהורמו דמיין, ואם כן אינו יכול למוכרן או לתת במתנה אף בטבלו, וצ"ל שדעת הרמב"ם שהם קודם מירוח, כמבואר בבכורות (דף י"א) ישראל שהיו לו טבלים ממורחין בתוך ביתו שנפלו לו מבית אבי אמו כהן כו' מעשרן והם שלו, משמע דאז דוקא אמרי' דמתנות שלא הורמו כהורמו דמיין, אבל קודם מירוח אינם כמו שהורמו, ועי' במעשר שני פ"ג מ"ו, וא"כ לפי זה אינו יכול עוד לעשר עד שימרח וא"כ אפשר שהוא ערום. אלא דבפשוטו ניחא, דהא מיירי דיש לו פירות ויש לו מעות בביתו, א"כ רחוק הוא שיהיה ערום. ולכן קאמר שם בב"מ ואכפל תנא לאשמועינן גברא ארטילאי בכה"ג. אבל הרי זה באפשרות שימצא אדם שאין לו עכשיו כלום ולאח"כ יהיו לו נכסים, ואין זה דוחק כלל דאיצטריך יכיר בכה"ג דאין לו עכשיו ויהיו לו נכסים שיפלו לו לאח"כ:
<b>ועוד</b> יש לתרץ מדאמרינן בב"מ (דף ט' ע"א) חד מיגו אמרי' תרי מיגו לא אמרינן, והכ"נ איכא תרי מיגו, מיגו דאי בעי למיתבא לי' במתנה ומיגו שיקנה הך דשלא בא לעולם אגב הני דבאו לעולם, דמשו"ה נימא דנאמן לומר זה בני בכורי ותרי מיגו לא אמרי', וע"כ איצטריך לרבנן יכיר לנכסים שיפלו לו לאחר מכאן. אלא דהקשה נמי מדף (קכ"ד שם), תניא אין הבכור נוטל פי שנים בשבח ששבחו נכסים לאחר מיתת אביהם. רבי אומר בכור נוטל פי שנים בשבח כו' מע"ט דרבנן אמר קרא לתת לו פי שנים מתנה קרייה רחמנא מה מתנה עד דמטי לידי' כו' ופי' רשב"ם עד דמטה לידיה ונותן אינו יכול ליתן לאחרים, דאין אדם מקנה דבר שלא בא לעולם והשתא אם איתא דכל היכא דמקנה דבר שלא בא לעולם עם דבר שבא לעולם קנה, א"כ הן לו יהא דמתנה קרייה רחמנה הא מתנה גופא כל כה"ג דבכור דמקנה לו דשב"ל עם דבר שלא בא לעולם לכ"ע קנה וצ"ע עכ"ל:
<b>ונראה</b> לפיענ"ד לתרץ עפ"י מה שכתב אא"ז בס' נודע ביהודה מהד"ק חלק חו"מ סימן כ"ו וז"ל דהרי טעמא דרב המנונא שאמר בב"ב (דף קמ"ב) דאם אמר קני את וחמור לא אמר כלום פי' רשב"ם כיון דבקנין אחד שיתף לשניהם לא היה בדעתו להקנות לזה בלא זה כו' דימה המרדכי כו' י"א דלא קנה כלום והיינו כרב המנונא כו' דהיינו שהקנה לו דבר שלא בא לעולם אבל עביד דאתי כגון פירות דקל לכך אנו אומרים גם כן אולי לא כיון להקנות גם מה שיש לו אם לא שיקנה גם הפירות דקל. אבל במקנה רכוש שיש לו והקנה לו כל מה שיהיה לו בשעת מותו אפילו מזכיר בפירוש שמקנה לו גם כל הרכוש אשר ירכוש עוד עד יום מותו בזה ודאי אף שלא קנה הנכסים אשר רכש אח"כ אבל הנכסים שהיו בשעת קנין קנה דכאן ל"ל שלא רצה להקנות הנכסים שיש לו עתה אם לא יקנה גם הנכסים שיבואו אח"כ דהרי אף אם היה מועיל הקנין לדבר שלא בא לעולם, מ"מ אטו ידע בודאי שיתוספו לו נכסים אח"כ אולי לא ירויח כלום או אולי ימות לשעתו א"כ אף לפי דעתו שיש לזה קנין, מ"מ אינו ודאי אצלו שיבואו וא"כ בודאי לא קפיד לתלות זה בזה ולכן בודאי קנה נכסים שהיו בעין עכ"ל. ומעתה אף אנן נאמר דלהי"א דקנה הכל נמי אינו אלא היכא דעבידי דאתי דע"כ יהיה בעולם וא"כ כי היכא דהקנה לו הדבר שבא לעולם גם כן הקנה לו הדבר שלא בא לעולם. אבל אם הדבר שלא בא לעולם אפשר דלא יבא כלל בזה לא נחית להקנות לו הדבר שלא בא לעולם כ"א הדבר שבא לעולם לחוד:
<b>והנה</b> אם כי יש לחלק דלא דמי לדברי אא"ז דהתם כיון דאם לא יבא לעולם כלל ע"כ הקנה לו הדבר שבא לעולם לחוד, ואם כן אמרינן נמי דהאינו בא לעולם אינו מעכב מקנינו מלקנות הדבר שבא לעולם, אבל הכא להי"א דקנה הכל נחית להקנות לו הכל ואם יבא לעולם יבא ויקנה, ואם לא יבא אז אין לו מה לקנות. אבל לפי ראית אא"ז גם הכא מוכרח לומר כן דז"ל והנה הבע"ת בשער מ"ג חלק ד' הביא תוספתא וז"ל הנותן מתנה לחבירו ממה שקנה וממה שיקנה לא זכה במה שיקנה כדאיתא בתוספתא כו' הרי שבזה שיקנה לא זכה. אבל במה שקנה זכה ואיך פסק המרדכי בשם הי"א שם שאם הקנה מטבע עם מטלטלין שלא זכה אף המטלטלין, אלא ודאי שאני בהקנה מה שקנה ומה שיקנה שגם להמקנה עצמו אינו ברור שבודאי יוסיף עוד רכוש ונכסים ולכך אי אפשר לומר שתלאן זה בזה בקפידא וכנ"ל עכ"ל. וא"כ תקשה נמי דהא קחזינן בתוספתא דקנה רק מה שקנה כבר אבל לא מה שיקנה ואיך פסק המרדכי בשם י"א דקנה הכל, א"ו דהתם אינו ברור שיקנה עוד ומשו"ה לא נחית להקנות לו אף הדבר שלא בא לעולם. אבל אי הוה עבידי דאתי נחית לקנינא ומקנה לו אף הדבר שלא בא לעולם. אבל אי הוי לא עביד דאתי לא נחית להקנות לו:
<b>ומעתה</b> סרו תלונות הגאון בעל שער המלך דהתם הא נמי מי יאמר דיקנה עוד נכסים ולכן אי אפשר להקנות לו אף עם הדבר שבא לעולם ביחד, ודברי הי"א דוקא בעבידי דאתו, והנה התוס' שם (דף קכ"ז ע"ב) בד"ה בנכסים ז"ל הכי נמי ה"מ לשנויי בנכסים דלא עבידי דאתו אלא חדא מתרי טעמא נקט עכ"ל. ולפי זה הא דקאמר בנכסים שנפלו לאתר מכאן ע"כ דהוו עבידי דאתו ובזה גם לרבנן מצי להקנות לו ביחד עם הדבר שבא לעולם. אלא מאן יימר לו דהי"א לא יסבור כהאי תירוצא בתוס' ב"ב (דף ע"ט) דהיכא דליכא אלא חד מי יימר חשיב עבידי דאתו, וא"כ בנכסים שיפלו לו לאחר מכאן לר"מ הוי עבידי דאתו ומ"מ אפשר דלא יבאו:
<b>ועלה</b> דהקשה שער המלך מהא דב"ב (דף קכ"ד) אין הבכור נוטל פי שנים בשבח כו' ופי' רשב"ם דאין אדם מקנה דבר שלא בא לעולם כו' הא מתנה גופא כל כה"ג דבכור דמקנה לו דבשל"ע עם דבר שלא בא לעולם לכ"ע קנה עכ"ל. תמוה לי דהא התם מיירי בשבת ששבתו לאחר מיתה וא"כ לו יהא נמי דדבר שבא לעולם עם דבר שלא בא לעולם קנה, מ"מ לא עדיף מדבר שלא בא לעולם לר"מ דקנה ומ"מ לאחר מיתה ג"כ לא קנה, ומי נותן לו יפוי כח להקנות, כיון דזה לא נחשב שלו, וכמבואר ברש"י קידושין (דף ע"ח ע"ב), וברשב"ם ב"ב (דף קכ"ז ע"ב), וז"ל השיטה מקובצת ב"ב (דף קמ"א) מהא שמעינן דלר"מ מוכר פירות דקל ולא באו לעולם עד שמת לא קנה, ומסתברא ה"ה למזכה למי שלבל"ע, והא דתנן אם ילדה אשתו זכר נותן מנה ואתיא לאוקמי כר"מ ההיא בשילדה כבר קודם שמת האב עכ"ל, ועוד דאל"כ תקשה אמאי דקאמר שם בב"ב דתניא אין הבכור נוטל פי שנים בשבת ששבחו נכסים לאתר מיתת אביהן רבי אומר, אומר אני בכור נוטל פי שנים בשבח ששבחו נכסים כו' מאי טעמייהו דרבנן אמר קרא לתת לו פי שנים מתנה קרייה רחמנא מה מתנה עד דמטיא לידי' אף חלק בכורה עד דמטיא לידי' ורבי אומר אמר קרא פי שנים מקיש חלק בכורה לחלק פשוט, מה חלק פשוט אע"ג דלא מטיא לידיה אף חלק בכור אע"ג דלא מטיא לידיה, ומשמע דאי לאו דפי שנים דמקיש חלק בכורה לחלק פשוט לרבי והוה גמרינן דמתנה קרייה רחמנא גם לרבי הוה אמרינן עד דמטי לידיה, ואמאי והא רבי ס"ל ביבמות (דף צ"ב) דאדם מקנה דבר שלא בא לעולם, וא"כ אמאי צריך להך פי שנים דמקיש חלק בכורה לחלק פשוט הא אף אי מתנה קרייה רחמנא הא לדידי' אף מתנה כל כה"ג לרבי אע"ג דלא מטיא לידיה, אלא ודאי דהכא שאני, דהכא כיון דמיירי לאחר מיתה ובהא אף למאן דס"ל דאדם מקנה דבר שלא בא לעולם, מ"מ בהך דאינו בא אלא לאחר מיתה לכ"ע אינו מקנה, ולכן צריך לי' לרבי למילף מהך דפי שנים דמקיש חלק בכור לחלק פשוט:
<b>ואפילו</b> אי יהיבנא לך כ"ז מ"מ ג"כ לא קשה, דהנה בטעמא דהאי מילתא דאין אדם מקנה דבר שלא בא לעולם היינו משום דלא סמכה דעתי' ומשו"ה אמרינן דגבי בנו כיון דדעתו של אדם קרובה אצל בנו מקנה לו אף דבר שלא בא לעולם, ובפירוש אמרינן (בב"מ דף ט"ז) התם לא סמכה דעתיה וא"כ כיון דמקנה דבר שבא לעולם ביחד עם דבר שלא בא לעולם, חזינן מדנחית לקנינא הקנה לו ג"כ הדבר שלא בא לעולם וסמכה דעתייהו דקונה ומקנה, אבל באשה כתב הר"ן בנדרים (דף ל' ע"א) ד"ה ואשה נמי כו' אלא כיון שהתורה אמרה כי יקח איש אשה ולא אמר כי תלקח אשה לאיש לא כל הימנה שתכנס עצמה לרשות הבעל, ומשו"ה אמרינן בפ"ק דקידושין דאי אמרה היא הריני מאורסת לך אין בדבריה ממש, אלא מכיון שהיא מסמכת לקדושי האיש היא מבטלת דעתה ורצונה ומשוי נפשה אבל הבעל כדבר של הפקר, והבעל מכניסה לרשותו הילכך אין אנו דנין בקידושין מצד האשה אלא מצד הבעל כו' עכ"ל, ומשו"ה נמי כתבו האחרונים בקידושין לא שייך דעת אחרת מקנה אותו, ומעתה לו יהא נמי דהקנתה לו דבר בא לעולם יחד עם הדבר שלא בא לעולם, מ"מ כיון דאין הסכמתה עיקר קנינה אינו קנין, והסכמתו לא הוי עיקר למקני, דאטו אם רוצה לקנות דבר של הפקר דבר שבא לעולם יחד עם דבר שלא בא לעולם מי נימא מיגו שקנה זה יקנה זה, זה ודאי אינו:
<b>ועוד</b> י"ל דאף דהמקדש חצי שפחה מקודשת, מ"מ א"א לומר דתיחול קידושין על החצי שפחה מיגו דחייל על החצי בת חורין דחצי שפחה גופה אם אחר מקדשה תופסין בה קידושין ועיין בספר אבני מלואים סימן מ"ד ס"ק ד' ועיין ברמב"ם פרק ד' מהל' אישות, ובעיקר הדבר נ"ל פי' דמתניתין דאף דהויה חצי' ב"ת מ"מ אין בדעתו לקדשה עתה חציה, אך בדעתו לקדשה קידושין גמורים דחייבין עליה מיתה, אבל השתא אין חייבין עליה רק אשם וא"כ כל האי מילתא תלה בדבר שלא בא לעולם, והרי את מקודשת לי כולך לאחר שתשתחררי כולך קאמר, ולא שייך האי דינא להך י"א ששם במרדכי:
<b>ומלבד</b> זה נראה דלא דמי כלל להך י"א שבמרדכי שס"ל שקנה הכל, דהתם אם מקנה דבר שבא לעולם עם דבר שלא בא לעולם, מצי חל עלי' הקנין מיגו דחל על דבר שבא לעולם, דהא דדבר שבל"ע לא קנה אין זה מפני דלא שייך בקנין כלל, רק הא דדבר שלא בא לעולם לא קנה הוא דאין כאן סמיכות דעת כמו שכתבו המפרשים, וכיון דהקנין הוא גם על מה שבא לעולם מהני הקנין אף על שלא בא לעולם, אבל כאן איך שייך לומר מיגו דחלין קדושין על חצי ב"ח שיחולו גם על חצי שפחה, והרי בחצי שפחה אין שום שייכות לקדושין דקרא כתיב שבו לכם עם החמור עם הדומה לחמור בקידושין (דף ס"ד ע"א), ואטו מאן דמקדש אשה וחמורה נימא נמי דמיגו דחלין קדושין על האשה חלין נמי על הבהמה, דבר זה מביא לידי גיחוך:
חיים פישל עפשטיין
<big>סימן</big> <big>נ"א</big>
בעה"י ב' כסלו תרפ"ב, הראזאווא יצ"ו. להרב כו' מהור"ר שבתי בהר"ר מ"צ שליט"א מו"ץ בשצוצין
<b>ע"ד</b> שאלתו ביבמה שמת בנה בתוך ל' יום, ונודע שכלו חדשיו רק שלא גמרו שערו וצפרניו אם יש לפסוק כדעת הרמב"ן דכיון שנודע שכלו חדשיו אף אי לא גמרו שעו"צ הוה בן קיימא, הנה בזה כבר הלכו נמושות וכמעט אין לחדש בזה, ואין לי עתה ספרי האחרונים לעיין בהם, אך מה שעלה בדעתי אכתוב לו בזה. הנה באמת הרמב"ן לאו יחידאה הוא בדין זה כי כמעט כל הפוסקים מסכימים לזה, הרמב"ם בפ"א מה' יבום וחליצה ה"ה שכ' אבל מדברי סופרים עד שיודע בודאי שכלו לו חדשיו ונולד לט' חדשים גמורים ולא כתב נמי שגמרו שערו וצפרניו משמע דכל שכלו חדשיו תו לא אכפת לן אי לא גמרו שעו"צ, וכ"כ שם הרב המגיד לדעתו ז"ל, וכן משמע ג"כ בטור אהע"ז בסי' קנ"ו, וכ"כ בעל המאור ז"ל בפרק הערל, וכ"כ הנ"י ביבמות פרק הערל דאם נודע שכלו חדשיו אף אי לא גמרו שעו"צ הוה בן קיימא, וכ"כ בתשו' הרשב"ץ שהביאו הב"י בסי' קנ"ו, וכ"כ הריטב"א ז"ל בחי' ביבמות (דף פ') בד"ה מ"מ ג' מחלוקת בדבר וכ"כ הרשב"א ז"ל בקי' ביבמות שם, וכ"כ הרשב"א בתשובותיו המיוחסות להרמב"ן ז"ל בסי' ח', וכבר פסק כן המחבר באו"ח סימן של"א סעי' ג', ודבר זה לא צריך לפנים דודאי כל שכלו חדשיו אף אי לא גמרו שעו"צ מחזקינן ליה לבן קיימא, אלא דגוף הא דכלו חדשיו האיך ידעינן כתב הטור בסי' קנ"ו דלא משכחת לה אלא כשפירש ממנה אחר טבילתה ולא קרב אליה אחר כן, וכן מבואר ברש"י ז"ל בשבת (דף קל"ו ע"א) ד"ה לא נצרכה ה"מ דקים לי' בגווי' דכלו לו חדשיו שעברו ט' חדשים משמשה עד שילדתו ולא שמשה כל ימי עיבורה, גם בתשו' הרשב"ץ ותשו' הריב"ש סי' תמ"ו שהביא הב"י כתבו ג"כ דהיה ידוע שפירש ממנה אחר כך ובענין זה ידוע שכלו לו חדשיו, וכ"כ הרשב"א בתשו' המיוחסות להרמב"ן סי' ח' ובתשובותיו סי' תקכ"ב, וכ"כ בהגה' מימוניות פרק א' מהל' אבל בשם רש"י בתשובה דלא קים לן דבר זה כלל אלא היכא שלא שמשה עם בעלה כל ימי עיבורה, וכ"כ הטור והמחבר ביור"ד סי' שע"ד וכ"כ בעה"ג, א"כ כמעט ברוב פעמים נפל האי התירא בבירא דזה שפירש ממנה כל משך ט' חדשים לא שכיחא כ"כ:
<b>והנה</b> לכאורה איכא למידק הא משכחת לן שכלו חדשיו בלא בלא פירש, כגון שהוכר עוברה לאחר ג' חדשים לעבורה, והנה באמת אם באו לפנינו עתה להעיד שראו ששה חדשים קודם שהוכר עוברה אין אנו משגיחין בהם, דהא דבר זה להכיר הכרת העובר בעיא בדיקה כדאיתא ביבמות (דף מ"ב) וע"ש בפירש"י, מ"מ כשאירע שבדקו אמאי לא נימא מדהוכר עבורה כבר ששה חדשים קודם ודאי כבר כלו חדשי הולד, וכן נמי אם ידעינן מפסיקות וסתה, כמבואר בנדה (דף ז' ע"ב) גם מהא ידעינן דכלו חדשיו, ואמאי כתבו הפוסקים דדוקא כשפירש ידעינן בבירור:
<b>ונלע"ד</b> דיצא להם הא מהירושלמי (פרק י"א דיבמות הלכה ז'), דאיתא התם תנא ר' חייה אוננין ומטמאין על הספק אמר ר' יוסי מתניתין אמרה כן הוא אונן עליהם והם אוננין עליו ר' אשייאן בר יקום הוה לי' עובדא שאל לר' יסא אמר לי' לית צריך אמר לי' והתנינן אמר ר' חייא אוננין ומיטמאין על הספק סימנין היו נכרין לא כן אמרין חבריא בשם ר' יוחנן סימנין בן שמונה אין עושין מעשה סימן היה לו שבעל ופירש עכ"ל הירושלמי. ופי' דר' אשיאן הקשה לר' יסא שהורה שאינו צריך להתאבל מהך דר' חי' דאמר אוננין ומיטמאין על הספק ומתרץ דהך דר' חי' היו נכרים סמנים היינו שגמרו שעו"צ, ופריך לא כן כו' סימנין בן שמונה אין עושין מעשה, וא"כ אין משגיחין בסימנים לחשבו לבן קיימא, ומתרץ דסימנים דקאמר היינו סימן היה לו שבעל ופירש, וא"כ קים לי' בודאי שכלו חדשיו, ומזה למדו הפוסקים דהך כלו חדשיו אינם אלא בשבעל ופירש:
<b>ובאמת</b> טעמא בעיא אמאי קא חשיב הירושלמי גופי' רק כשבעל ופירש לודאי כלו חדשיו. הא גם כשהוכר עוברה או פסיקת וסתה אמאי לא נחשבו ג"כ לבירור דכלו לו חדשיו, ולכאורה בהך דירושלמי איכא למימר דכך הוה עובדא, אלא דמדברי הפוסקים הנ"ל משמע דרק בעל ופירש הוה סימן שכלו חדשיו:
<b>והיה</b> נראה לכאורה לומר בהא, דפסיקת הוסת אינו מורה דכלו לו חדשיו דכל עניני נדות רק עלה דידה סמכינן וכדאמרי' בכתובות (דף ע"ב ע"א), וכיון דכן אין אנו יודעים מפסיקת וסתה רק על פיה, ומבואר באהע"ז סי' קנ"ו סעיף ה' דאם אין ידוע שכלו לו חדשיו אלא על פיה אינה נאמנת:
<b>אלא</b> דהא מבואר בקידושין (דף פ"ו) ובכתובות (דף ע"ב) דאמר רב יהודה הוחזקה נדה בשכינותיה בעלה לוקה עליה משום נדה, וטעמא דהך מלתא הוא פשוט כמש"כ הרמב"ם בפרק ט"ז מהל' סנהדרין, אין צריך שני עדים אלא בשעת מעשה אבל האיסור עצמו בעד אחד יוחזק, כיצד ע"א אומר חלב כליות הוא זה כלאי הכרם פירות אלו גרושה או זונה אשה זו ואכל או בעל בעדים אחר שהתרו בו הרי זה לוקה אעפ"י שעיקר האיסור בע"א עכ"ל, וה"נ כיון דבתחילה היא נאמנת על פסיקת וסתה א"כ כבר הוחזקה זאת שנפסק וסתה, א"כ ודאי דאח"כ צריכים לחשוב אותה גם לענין ראיה דהולד כלו לו חדשיו דהא כבר הוחזקה זו שנפסק וסתה, ועי' בב"י אהע"ז סי' קנ"ז שהביא דברי הריב"ש בכה"ג וכבר האריכו האחרונים בזה:
<b>והנלענ"ד</b> דלהכי אין פסיקת וסתה ראי' שכלו לו חדשיו דהנה הרשב"א כתב בתשובה סימן תקכ"ב וז"ל דלענין קים לי' שכלו חדשיו הוא דוקא בעל ופירש אבל מה שעברה עליה כמה חדשים ולא ראתה דם אינו ראי' על ההריון דאפשר שהיא מעוברת ורואה, ואפשר שאינה רואה ואינה מעוברת כו' עכ"ל. ולכאורה דבריו צריכים הבנה דהא באמת קיי"ל דמעוברת דיה שעתה ומוחזקת דמוסולקת דמים, אלא הנראה בכוונתו דהנה בהא חששו משום נפל אף דרוב נשים ולד מעליא ילדן מ"מ כאן חששו למיעוטא כמבואר כ"ז בדברי הנ"י והר"ן והרמב"ן והרשב"א ז"ל, וא"כ כל היכא דלא ניחוש צריך להיות ודאי גמור וזהו רק באופן שבעל ופירש, אבל סילוק הדם הא מתרחיש גם בימי עיבורה שתראה דם, אף שאמרינן דיה שעתה מ"מ מקלע דרואה דם, וגם אם אינה רואה אין דבר זה מורה לן שהיא מעוברת ודאי דגם סבות אחרות ישנם שמסלקות הדם כמבואר בנדה, א"כ אפשר דזמן רב מקודם נסתלק הדם מסבה אחרת ואח"כ נתעברה וולד זה נפל הוא, וכיון דמיירי בגונא דחששו חז"ל למיעוטא לומר נפל הוא, איכא למיחש נמי לכהאי גונא, אך זה שבעל ופירש ע"כ מוציאנו מידי כל החששות:
<b>וכן</b> נמי הכרת העובר אם לא פירש ממנה ג"כ אין דבר זה מוציאנו מידי חשש, לא מיבעיא לפירש"י ביבמות (דף י"ב ודף מ"ב ודף ק') והריטב"א ביבמות (דף מ"ב) והרמב"ן והרשב"א בנדה (דף כ"ו) ועוד רבים מהראשונים שס"ל למיחש דלמא כשכבר הוכר עוברה שוב נתעברה פעם שנית בולד זה דבאמת מספקינן לי' בנפל והולד שהיתה מעוברת מקודם הוא נימוח כדאמרי' בנדה (דף כ"ז) ובחולין (דף ע"ז) ועי' ביבמות (דף מ"ב ע"א). אלא אפילו לפי' ר"ת ביבמות (דף י"ב) ובנדה (דף כ"ה) שס"ל דאין האשה מתעברת וחוזרת ומתעברת אף נפל, מ"מ אפשר נמי דלאחר שהוכר עוברה נמוח ולא יצא ממעי' דבכה"ג מיירי נמי בנדה (דף כ"ז) שם, ואח"כ נתעברה בולד זה שילדה עתה, וכיון דחוששין למיעוטא דנפלים גם זה הוא חדא חששא דגם באופן כזה נפל הוה, אבל אי בעל ופירש ליכא שום חששא כלל:
<b>והנה</b> בשבת (דף קל"ו ע"א) גבי עגל שנולד ביו"ט מוקי לה דקים לי' בגווה שכלו לו חדשיו, ראיתי מקשים איך יתכן זה למימר גבי בהמה קים לי' שכלו חדשיו כיון דעיקר קים לן שכלו חדשיו אינו אלא שבעל ופירש ואיך שייך זה גבי בהמה דאטו שמר אותה כל משך זמן עבורה דלא תזקק לזכר, והנלענ"ד דהנה גם בהמה בודאי עוברה ניכר לשליש ימיה כמו שמדמי בנדה (בדף כ"ד ע"ב) עיבור בהמה לאשה, וכן נמי כמבואר במד"ר איכה א' על פסוק רבתי בגוים, שחד מאתינס שאל לבן ירושלים שאמר שהגמל מעוברת מתאומים מנן את ידע, א"ל רבעית לה וחמיתא אתריהון דתרויהון, ואם הוכר עוברה כבר מששה חדשים קודם בודאי כלו חדשיו, דל"ל דשמא אח"כ נתעברה דקיי"ל גבי בהמה דכיון דנתעברה שוב אינה מקבלת עליה זכר ועי' בבכורות (דף ח' ע"ב) וברש"י שם ד"ה והא משמשי כו'. אלא דגם לחששא שמא אחר שהפילה שוב נתעברה ג"כ ליכא הך חשש גבי בהמה, לפי המבואר בתוס' בכורות (דף כ' ע"א) ד"ה רבינא דפעמים דבהמה צריך להרביע, ועי' שם בסוגיא, ולפי"ז גבי בהמה אין לחוש כ"כ כמו גבי אדם שאח"כ נתעברה, וממוצא כל הדברים האלה חזינן דאם יודעים שכלו חדשיו אף שאיכא הך ריעותא דלא גמרו שערו וצפרניו הוה בן קיימא ובכל גונא פוטר אמו מחליצה ואפילו לכתחילה יכולה להנשא לכל גבר דיתיצביין:
<b>אך</b> זהו דוקא אם בעל ופירש, אבל בלא זה הוה כסתם ולד דהוה ספק בן ט' ספק בן ח', דאם לא גמרו שעו"צ, דלדעת הרמב"ן הוה ספק ובאשת כהן אינה חולצת. והנה גם בזה הרמב"ן לאו יחידאה הוא דכן הוא דעת הנמוקי יוסף ביבמות ודעת הריטב"א בחי' ליבמות ועוד הרבה מהראשונים, ובעיקרא דהך מילתא אהא דמחמרינן כאן כתבו התוס' ביבמות (דף ל"ו) ובעוד כמה דוכתי ובהגה' מרדכי בכתובות פרק אלמנה נזונית סי' ש"ח דדמיא למים שאין להם סוף, ומסיים שם בהגה' ובנדון זה איכא מיעוט וחזקה דמעיקרא היתה בחזקת איסורא לשוק, כו' עכ"ל:
<b>והנה</b> הרשב"א ז"ל כתב בחידושיו ליבמות (דף קי"ט) וז"ל ועוד יש לי לומר דשאני האי מיעוטא דהכא משום דהאי מיעוט מרע הרוב ממש ומן הרוב אתה מסלקו כלומר מאותו חלק המרובה שמתעברות יש מקצתן שמפילות לפיכך חשוב לעמוד נגד הרוב בצירוף החזקה, אבל התם שהמיעוט ההוא אינו ממעט ומגרע כחו של הרוב ממש אלא שהוא מיעוט העומד לגמרי כנגד הרוב מיעוט כזה אינו חשוב להצטרף והיינו דלא חשיב הכא מיעוט שאינן מתעברות דאינו חשוב להצטרף עכ"ל, וכ"כ הנמוקי יוסף בשמו, וכ"כ ג"כ הרשב"א במשמרת הבית עלה דהקשה הרא"ה בבדק הבית דאי נימא דרוב מצויין אצל שחיטה מומחין הם, הם רוב ממש, ולא כל המצויין אמאי לא אמרינן סמוך מיעוטא לחזקה. ותירץ הרשב"א ז"ל דהתם אין המיעוט מן הרוב עצמו וכנ"ל. ולפי זה איך אפשר לומר בנ"ד סמוך מיעוטא לחזקה הא המיעוט אינו מהרוב עצמו רק מלבר הרוב יש מיעוט והרוב כדקאי קאי. דבשלמא כשאינה מעוברת ואתה בא לומר רוב נשים מתעברות ובהרוב הזה עצמו מיעוט מפילות מיעוט זה ודאי מגרע כח הרוב, אבל כאן הא הרוב בני קיימא רוב גמור הוא והמיעוט אינו מגרעו כלום ואיך שייך למימר סמוך מיעוטא לחזקה:
<b>גם</b> ע"פ מה שכתב הרמב"ן בחי' לנדה (דף י"ח) וז"ל מה שפירש"י על תינוק שנמצא כו' היינו בתינוק שאינו ודאי טמא אלא שרוב מטפחין בעיסה ושרצין מצויין שם ובצק בידו שנגע בעיסה זה הפי' אינו נכון שאם ודאי נגע בעיסה למה אין שורפין תרומה הרי זה כרוב שליא שעשאוהו כודאי דהתם נמי איכא למימר דרוב שליא כולד ומיעוט בלא ולד ובית בחזקת טהור עומד סמוך מיעוטא לחזקה, אלא כיון דשליא בבית אין חזקתו של בית כלום אלא הרי הבית כשליא כו' אלא הפי' הנכון שבתינוק ודאי טמא דכיון שנמצא בצד העיסה אמרי' רוב תנוקות מטפחין בעיסה כו' ועיסה זו בחזקת טהרה עומדת סמוך מיעוט לחזקה שהרי שתי מדות הללו מחזיקין טהרה לעיסה לומר שלא נגע בה התינוק כו' משא"כ בשליא שא"א לצרף חזקת הבית למיעוט שליא כו' אלא הבית כשליא עצמה ואין חזקתה כלום שודאי נגעה ונעשה כמוה כו' עכ"ל. והרמב"ם בפרק ט"ז הל' ג' מהל' אבות הטומאה כתב ג"כ כיצד תינוק טמא שנמצא בצד העיסה כו' משמע נמי דמפרש כהרמב"ן ז"ל, ולפ"ז הכ"נ ע"כ חזקת הולד אתה נותן לאשה דכיון דרוב ולדות בני קיימים הם ע"כ הורע חזקה דהוה כשליא בבית וא"א לומר סמוך מיעוטא לחזקה:
<b>והנה</b> רבים מהראשונים מחלקים בין מיעוט גדול שאמרי' בי' סמוך מיעוטא לחזקה ובין מיעוט קטן דלא אמרי' כן וכ"נ ג"כ דעת המרדכי ודעת התוס', והנלענ"ד עוד לדעתם לתרץ הא דהק' הרא"ה אמאי לא אמרי' גבי רוב מצויין אצל שחיטה מומחין הן סמוך מיעוטא לחזקה, דהיכא אמרי' סמוך מיעוטא לחזקה היינו היכי שהמיעוט מתנגד בדינא להרוב, דהיינו שהדין ישתנה אם ניזל בתר מיעוטא, אז אמרי' סמוך מיעוטא לחזקה, אבל אם אפשר הדבר דאף אם ניזל בתר מיעוטא ג"כ אינו מהכרח שישתנה הדין בזה א"א לומר סמוך מיעוטא לחזקה כמובן. ולפי זה ברוב מצוין אצל שחיטה א"א לומר סמוך מיעוטא לחזקה דאפילו אי נימא שהוא מהמיעוט שאינם מומחין ג"כ אין זה מורה שלא שחט שפיר דדלמא אתרמי ששחט שפיר וכונה לשחיטה לא בעינן, ולכן לא אמרינן בזה סמוך מיעוטא לחזקה משא"כ אם המיעוט ע"כ משנה הדין, ולכן בנ"ד לדעתם אמרי' סמוך מיעוטא לחזקה דכיון דאי ניזל בתר מיעוטא הוא נפל ודאי ישתנה הדין ותצטרך לחלוץ:
<b>אלא</b> דאפילו יהיבנא להו כ"ז על עיקר חזקה זו אני דן דאמרי' שהיא עומדת בחזקת זקוקה ליבם דלכאורה אדרבה בחזקת שאינה זקוקה עומדת, דהנה ביבמות (דף קי"ט) איתא אשה שהלך בעלה וצרתה כו' ואוקמי מתני' כר"מ ומקשי בגמרא מסיפא דהלכה חמותה אינה חוששת ופריק רבא רישא חזקה ליבום ורובא לשוק כו' ושיטת כל הראשונים לפרש דמסקנא דגמרא אפילו לרבנן דלא חיישי למיעוטא והקשו בתוס' שם (דף קי"ט ע"ב) ד"ה סיפא כו' הק' הר"א א"כ היכי פריך מינה בפ"ג דבכורות על ר' יהושע דחייש למיעוטא והכא לא חייש והא הכא הוה מיעוטא דמיעוטא ותירץ דיצתה מליאה איתרע לה חזקה כיון שיש לה עובר במעי'. ובנ"י הקשה אמאי ביצאה מלאה חוששת הא הוחזקה שמותרת לשוק ורובא לשוק דנקבות מחצה ומיעוט נפלים והוה רובא, ומתרץ כיון דמלאה היא לית לה חזקת היתר לשוק ואדרבה קצת הוחזקה ליבום כו' עכ"ל וכ"כ הרשב"א ז"ל בחי' ליבמות שם בשם הרמב"ן ז"ל דהא דקתני יצאת מלאה חוששת משום דמלאה היא בחזקת יבום עומדת ולא חזקה גמורה היא אלא חוששין כו' ועיין ג"כ מש"כ בספר מחנה אפרים הלכות יבום פ"ב הל' ט"ז, ולפ"ז כיון דגבי יצאת תמותה מלאה נחשבת להוחזקה ליבום מכש"כ אם היא בעצמה מעוברת דהוחזקה לשוק. ואף לפי מה שכתב אא"ז בנודע ביהודה תנינא חלק אהע"ז סימן קמ"ב דאין זה חזקה ליבום גבי יצאת חמותה, היינו משום דספק שמא תוליד נקבה, אבל כאן אין זה מגרע כלל, ובכל אופן חזקה ליבום ליכא בנדון דידן:
<b>ובירושלמי</b> יבמות (פרק ד' הל' א') איתא רבי יודן בעי חלץ לה מעוברת והפילה נשמעינה מן הדא הרי שמת והניח את אשתו מעוברת יכול תהא זקוקה ליבם תלמוד ולא ימחה שמו מישראל את ששמו מחוי יצא זה שאין שמו מחוי יכול תהא מותרת להנשא תלמוד לומר להקים לאחיו שם בישראל עד שתדע אם בן קיימא הוא אם אינו בן קיימא ע"כ. והיינו פי' דכבר הוחזקה לשוק משנתעברה אלא דאין עסק הפטור גומר בה רק לאחר שילדה, אבל מ"מ כבר משנתעברה מתחיל בה עסק הפטור וההיתר לשוק:
<b>ועוד</b> נראה לענ"ד מהא דס"ל לר"ל ביבמות (דף ל"ה ע"ב) דחליצת מעוברת לאו שמה חליצה ותיגלי מילתא למפרע לא אמרינן, ואב"א קרא ובן אין לו עיין עליו, ועי' בתוס' שם ד"ה ור"ל שהקשו וז"ל וא"ת א"כ תפטר לשוק בלא חליצה כו' וי"ל דאמרי' נמי עיין עליו שלא תחלוץ ולא תנשא כל זמן שעומדת בספק עכ"ל, והיינו דהתחלת ההיתר היא משנתעברה ואז אין חליצתה כלום כיון דהיא בחזקת שאינה צריכה חליצה אלא דאין ההיתר נגמר עד שתלד, ועי' בנמוקי יוסף שם:
<b>ולכאורה</b> מדברי רש"י ז"ל בשבת (דף קל"ו ע"א), מת הולד בתוך ל' כו' ונולד לאחר מיתת אביו כו' משמע דאם נולד בחיי אביו אז היה בחזקת היתר לשוק, וראיתי בהגה' שנדפסו בש"ס שנדפס מחדש שהגיהו וחי לאחר מיתת אביו:
<b>ומכל</b> הנך דכתיבנא נראה דהלכה כרבנן, ורק לכתחילה היכא דאפשר לתקן מתקנינן וכמבואר בתוס' בכורות (דף כ' ע"ב) ד"ה חלב וז"ל ויש לומר דמן הדין היה לנו לפסוק כרבנן ואדרבנן סמכינן בשעת הדחק יעו"ש ולפי"ז גם בהלך היבם למדינת הים או ביבם קטן ג"כ מדינא צריכים לסמוך אדרבנן דאין לך שעת הדחק גדול מזה לעגן אשה ולפעמים תצטרך להמתין יותר מעשר שנים ויש לחוש שלא תלד עוד כמבואר ביבמות (דף ל"ד) ואשה אף דלא מפקדה אפו"ר מ"מ אשבת מפקדה כמבואר בב"ב (דף י"ג) בתוס' ד"ה שנאמר לא תוהו בראה, ואין לומר דהא בדעתה להנשא לא מעקרה הכא לא תליא בדידה להנשא דמי יודע אם תבא לכלל חליצה דאפשר דאחר כך תשאר זקוקה כל ימיה:
<b>אלא</b> דאם אנו מדמין לא נעשה מעשה עד אם יסכימו לזה גדולי הדור, כיון דבהגה' מרדכי בכתובות פרק אלמנה נזונית פסק דצריכה חליצה אף מיבם קטן, והרמ"א באהע"ז סוף סימן קס"ד דכתב דה"ה אם אין היבם כאן שלא תצא מבעלה ישראל ומותרת לו בלא חליצה הואיל וכבר נשאה עכ"ל, היינו בדיעבד שנשאת אבל להתירה להנשא לא קאמר:
<b>ובהא</b> סלקינן דאם כלו חדשיו היינו שבעל ופי' אף לכתחילה אינה צריכה חליצה אף אם היבם כאן, אף שלא גמרו שערו וצפרניו, אך אם לא נודע אם כלו חדשיו איני אומר לא איסור ולא היתר, עד אשר אשמע מה בפי מאורי דורנו:
ידידו דוש"ת, חיים פישל, החופ"ק הנ"ל
<big>סימן</big> <big>נ"ב</big>
בע"ה יום א' כ"ה תשרי, תרס"ג לפ"ק הראזאווע יצ"ו. למע"כ ידידי הרב הגאון הגדול מהור"ר אברהם אחרן הכהן אבד"ק טאווראג
<b>מה</b> שדחה את קושיתי על דברי הרמב"ן דס"ל דאם מת הולד בתוך שלשים יום ולא גמרו שעריו וצפרניו ונשאת, דאשת כהן אינה חולצת, והקשיתי מהך דבכורות (דף מ"ב) דאמרינן שם הואיל ואשתני אשתני, וה"נ כיון דאשתני דלא גמרו שערו וצפרניו ניחוש דאישתני והוא נפל, וכתב כת"ר עלה דאין זה ענין לכאן דהתם הכל באבר אחד וטומטום הואיל שזכרותו נשתנית הלא יש לחוש גם לסירוס, גם ממני לא נעלם חילוק זה ולכאו' משמע כן מאור זרוע הל' טרפות סי' תי"א. אך מ"מ לא ניחא לי בהא, משום דהך שינוי דלא נגמרו שעו"צ יותר מורה שנשתנה והוא מהמיעוט נפלים מהך שינוי דטומטום לסריס, דהשינוי דלא נגמרו שעו"צ מורים שלא נולד בזמנו כמובן, ועוד הא התם אם נשתנה שינוי אחד אין זה מכריחנו לומר שנשתנה עוד שינוי, רק מצד החששא אמרינן כן, והכא אם נאמר דאינו מהרוב א"כ לא נשתנה כלל, ויותר מוכרח לומר שלא נשתנה משנאמר שנשתנה והוא מהרוב:
<b>ומדברי</b> האור זרוע אדרבה יש לדייק כן. שז"ל ואם לחשך אדם לומר טעם לאיסור מדאמר בסוף על אלו מומין הואיל ואשתני להיות טומטום יש לחוש דאשתני נמי לענין סריס חמה כו' אין הנידון דומה לראי' דהתם ודאי הואיל ואישתני לקלקול זה איכא למחיש לקלקול אחר הרגיל להיות עמו, אבל הכא יתרת דשמאל דקיימי בדרי דאוני אין שום קלקול שיהא רגיל לגרום שלא יהא בימין אלא שתים, ואפי"ה לא חיישינן, כ"ש בשינוי של שמאל שאין בו שום קלקול שלא ניחוש בשבילו לצד ימין לכלום עכ"ל. ולפ"ז בנ"ד הא העינוי שלא נגמרו שערו וצרפניו בודאי מורה לשינוי אחר הרגיל עמו לומר שלא נולד בזמנו:
<b>ובאמת</b> זהו מה שהקשה הריב"ש מהך דרוב מטנפות ורוב בתולות, דהא אמרי' רוב הנישאת בתולה יש לה קול וזו הואיל ואין לה קול אתרע לה רובא, ה"נ רוב ולדות נגמרו צפורנם ושערם וזה הואיל ולא נגמרו שעו"צ איתרע לי' רובא, ולכאורה היא קושיא גדולה, ותירוצו של כת"ר שהרמב"ן לטעמי' דיולדות לט' יולדות למקוטעין לכן ס"ל דאינו נפל רק דנולד למקוטעין ולכן עוד לא נגמרו שעו"צ, תירוץ זה לא נראה לי כלל, דסוף סוף הא צריכים לומר דהוא מהמיעוט שנולדים בני קיימא ולא נגמרו שעו"צ תהי' מאיזה סיבה שתהיה. ועוד הא אף הנולד למקוטעין נגמרים שעו"צ כדמשמע בנדה (דף כ"ז ע"א) הניחא למ"ד יולדת לט' יולדת למקוטעין משכחת לה אחד נגמרה צורתו לסוף שבעה ואחד נגמרה צורתו לתחילת תשעה, א"כ משמע דאם לא נגמר אינה יולדת אותו למקוטעין בן קיימא, ולחלק ולומר שרק צורתו נגמרת אבל לא שוע"צ לא נלענ"ד. ועוד בגוף ד"ז דיולדת למקוטעין כתבו הראשונים דלכן לא פסקינן כהך דנדה (דף ל"ח) דיולדת לט' אינה יולדת למקוטעין מפני שעתה החוש מכזיב זה ונשתנו הטבעים, וא"כ הא חזינן ג"כ דאף יולדת למקוטעין נגמרו שעו"צ:
<b>ובר</b> מן דין. אף אם האמת כן דיולדות למקוטעין לא נגמרו שעו"צ, מ"מ הא רוב ולדות נגמרו שעו"צ ואף שמיעוט יש שלא נגמרו מאיזה סיבה שתהי', הא אמרי' בכתובות (דף ט"ז ע"ב) דגם בבתולות שיש להן קול יש מיעוט שאין להן קול ומ"מ אמרינן זו הואיל ואין לה קול איתרע לה רובא:
<b>אך</b> באמת אין כאן קושיא על הרמב"ן ז"ל, דזה פשוט היכי דאמרינן אתרע לה רובה ואמרי' דהוא ממעוטא היינו דהוא ממעוטא בלא שום שינוי, דרך דוגמא ברוב בתולות אם זו לא היה לה קול אמרי' כיון שנשתנתה מהרוב ע"כ היא מהמיעוט דהיינו אלמנות, ואז היא מהמיעוט בלא שם שינוי, דאלמנות כולן לית להו קול. ואיננה משונה מאלמנות בשום דבר, אבל כשנאמר שהיא שהמיעוט נהי' מוכרחים לומר שיש לה שינוי מהמיעוט, אז ודאי דלא נאמר עוד אתרע לה רובא, והנה הרמב"ן גופי' במלחמות ביבמות פרק הערל גירסתו בגמרא יבמות (דף פ') אהא דאמר ר' אבוהו סימני סריס ואיילנות ובן שמונה אין עושין בהם מעשה עד שהייו בן עשרים ופריך בן שמונה מי קא חיי, וגירסת הרמב"ן כגירסת הרי"ף הב"ע כשלא גמרו סימנין, ועל זה קאמר ר' אבוהו דאין עושין מעשה לחושבו לנפל גמור, אף שהוא ספק בן ח', והיינו מדקא פריך סתמא דתלמודא בן שמונה מי קא חיי ש"מ דס"ל דנפל אינו חי כלל, וכ"כ הרמב"ן מפורש בקי' לשבת (דף קל"ו) דאי בן ח' ודאי לא חיי כו' אלא בדלא ידעינן פליגי דרבנן סברי כיון שלא מת מיד בחזקת כלו לו חדשיו הוא, וכן מסיק שם גם בשם הראב"ד ז"ל, וכן משמע מדבריו בחי' נדה (דף כ"ג), וכיון שכן אם אנו אומרים איך נאמר שהוא מהרוב בני קיימא, הא הוא משונה מהרוב כיון דלא נגמרו שעו"צ וא"כ הוא מהמיעוט נפלים, ואז אינו משונה בזה שלא נגמרו שעו"צ, הא נפלים מתים מיד כשנולדים וזה שקי א"כ הוא משונה גם מהמיעוט, וא"כ ע"כ אמרינן שהוא מהרוב אף שהוא משונה:
<b>ועלה</b> דהקשתי על הגה' מרדכי אהא דקאמר דהכא איכא רוב וחזקה לאיסור, דאדרבה הכא איכא חזקה לשוק, וכתב כת"ר דעלה דחזקה לא אזלינן בתרה להבא גם חזקה הבאה מכח רוב הוא כן, ולענ"ד נראה הסברא להיפך כיון דאתי מכח רובא כרובא דנינן לה ואזלינן בתרה אף להבא, וכעין זה משמע בתה"ד סי' כ"ז:
<b>עוד</b> כתב כת"ר דגבי יצאתה חמותה הרי היא בחזקת אסור מה תאמר הרי יהי' לה היתר ע"י מיתת הבעל מי יימר שתותר שמא תלד חמותה, לענ"ד אין זה מקרי חזקת איסור לשוק, ומפו' איתא ביבמות (דף ל' ע"ב), ואילו בגירושין ספק קרוב לו ספק קרוב לה לא קתני מ"ט אמר רבה אשה זו בחזקת היתר לשוק עומדת כו' וע"ש בתוס' ד"ה אשה זו, והרשב"א בחי' שם כתב ג"כ וז"ל איכא דקשיא להו והא באיסור א"א קיימא הלכך כיון דבחזקת איסור הוה קיימא נעמידנה בחזקת איסור כו' ונ"ל דהתם גבי בהמה כו' אסורה עד שיתחדש בה דבר כו' ואלו מת בעל ממילא הותרה לשוק והרי מת וקברו מוכיח עליו כשאתה בא לאוסרה ולומר דנעשה בה מעשה האוסרה עליך הראי' עכ"ל, וכ"כ הריטב"א ז"ל שם, וע"כ צ"ל דהתם גבי יצתה מלאה חזקת איסור הוא מה שמחזיקין אותה דודאי תלד ולד קיימא:
<b>ועוד</b> הא בנדון דהגה' מרדכי הא לאחר שנולד בודאי אית לה חזקת היתר לשוק מכח רוב ולדות דהוו בני קיימא, וז"ל הרמב"ם פרק א' מהל' יבום הל' ה' ואם ילדה ויצא הולד חי לאויר העולם אפילו מת בשעה שנולד הרי אמו פטורה מן החליצה ומן היבום עכ"ד. וא"כ אם מת בתוך ל' איך נאמר סמוך מיעוטא לחזקה. דחזקה זו עצמה שאתה רוצה לומר שהיא בחזקת איסור הוא רק מכח האי מיעוטא ובה ליכא למאן דאמר בכה"ג סמוך מיעוטא לחזקה, והרמב"ן ז"ל בחי' לנדה (דף י"ח) כתב מה שפירש"י כו' היינו בתינוק ודאי טמא כו' זה הפי' אינו נכון שאם ודאי נגע בעיסה למה אין שורפין תרומה הרי זה כרוב שליא שעשאוהו כודאי דהתם נמי איכא למימר דרוב שליא בולד ומיעוט בלא ולד ובית בחזקת טהור עומד סמוך מיעוטא לחזקה, אלא כיון דשליא בבית אין חזקתו של בית כלום אלא הרי הבית כשליא ורובא ומיעוטא בתר רובא אזלינן כו' עכ"ל, והתם הא חזקת בית היא חזקה קודמת ומ"מ קאמר הרמב"ן דלא שייך סמוך מיעוטא לחזקה, ומכ"ש בנידן דהגה' מרדכי דהך חזקה היא מכח מיעוטא והרוב הוא אפכא, ומפורש כתב בשיטה מקובצת בכתובות (דף ט') דלא אמרי' סמוך מיעוטא לחזקה אלא כשהחזקה היא מענין אחר והמיעוט מענין אחר אבל כשהחזקה והמיעוט הם מענין אחד כיון שנתבטלה החזקה מכח הרוב המיעוט נמי בטל מאליו ע"ש. והיינו נמי הך דכוותי' דנידון דהגה' מרדכי, ועי' ביבמות (דף פ"ז ע"א) נעשה עובר כילוד ובפירש"י שם, א"כ משמע דמתחיל הפטור משעת עיבור ואיך נימא בה אז חזקת איסור:
הדוש"ת, חיים פישל, החופ"ק הנ"ל
<big>סימן</big> <big>נ"ג</big>
בע"ה ג' אדר, תרנ"ט לפ"ק הראזאווא.
<b>כתב</b> הרמב"ם בפרק ב' הלכה כ' מהל' יבום וחליצה היבמה שזנתה והיא זקוקה לא נאסרה על יבמה אלא רצה חולץ רצה מייבם עכ"ל. פסק כדאמרי במערבא בסוטה (דף י"ח) דאמרי התם יבמה שזנתה מותרת ליבם, וכ"כ בפרק ד' הלכה י"ז מהל' סוטה וכל שתבעל ולא תהי' אסורה לו אינו מתנה עמה לפיכך אם כנס יבמתו אינו מגלגל עליה שלא זינתה כשהיתה שומרת יבם עכ"ל. וא"כ קשה מה שכתב הרמב"ם בפרק ב' הלכה ב' מהל' סוטה ואלו הן הנשים שאינן ראויות לשתות אע"פ שהן רוצות לשתות ובעליהן רוצים להשקותן אלא יוצאות בלא כתובה משיבואו עדי סתירה אחר עדי קינוי ויאסרו על בעליהן לעולם וחמש עשרה נשים הן ואלו הן ארוסה שומרת יבם כו' עכ"ל וכיון ששומרת יבם שזנתה לא נאסרה ליבם האיך מקנה אותה והאיך כתב שהיא ג"כ בכלל אלה שנאסרין לבעליהן לעולם, וא"כ דבריו סותרין זה את זה. וחפשתי במעט הספרים שיש לי ולא מצאתי מי שיתעורר בזה:
<b>והנה</b> בריש פרק ארוסה כתב רש"י ג"כ וז"ל ואפילו לית לן דרב המנונא דשומרת יבם שזנתה מותרת ליבמה נהי דמותרת מיהו לא בעי למינסב אשה זונה עכ"ל. אך ברמב"ם ל"ל כך, דהא מפורש כתב דנאסרין על בעליהן לעולם משמע דגם יבמה בכלל דנאסרת איסור ודאי ולאו בדידי' תליא למימר דלא בעי למינסב אשה זונה, וגם מה שתירצו התוס' בסוטה (דף כ"ג ע"ב) ד"ה ושומרת יבם, כגון שבא עליה יבם, א"א לתרץ כן בדברי הרמב"ם כיון שאינו זוכר מזה דבר:
<b>ונראה</b> לענ"ד בזה, דהנה ביבמות (דף נ"ה ע"ב) ובסוטה (דף כ"ו) איצטריך למעט אם קינא לה דרך אברים וקאמר סד"א בקפידא דבעל תלא רחמנא והא קא קפיד קמ"ל, וכן נמי איצטריך שם למעט קטן דאין מקנין על ידו, ולהרמב"ם הוא קטן פחות מבן ט' שנים ויום אחד כמבואר בפרק א' הל' ו' מהל' סוטה, והא ודאי דאין אשה נאסרת על כך כמבואר שם בש"ס ואף אי לא נמעט קטן מקינוי ידעינן דאין ביאת קטן כלום כמבואר בש"ס בדוכתי טובי וכדפסק הרמב"ם בפרק א' הל' י"ג מהל' איסורי ביאה, וגם אינו פוסל מן התרומה כמבואר ברמב"ם פרק ח' הל' י"א מהל' תרומות, וא"כ למה איצטריך קרא למעט מקינוי, אלא ע"כ היכא דמקנא שאני דקפידא דבעל תלי רחמנא ובעל הא קפיד, אף דלא נאסרה בזה בלא קינוי מ"מ כיון דמקנא לה בעל ומקפיד נאסרה ולכן איצטריך למעט קטן ודרך אברים, וא"כ ה"נ אף דבלא קינוי יבמה שזנתה אינה נאסרת ליבם, אך כיון דמקנא אותה וקפיד שפיר נאסרה, ולכן פסק הרמב"ם דנאסרה עליו לעולם, רק דממעטינן לה משתי', וכן שפיר כתב דאין מגלגלין עליה שלא זנתה כשהיתה שומרת יבם, כיון שאף אם זנתה אינה אסורה לו, דהתם נמי אם היה מקנא לה אז כשהיתה שומרת יבם היתה נאסרת עליו, אך כיון דלא קינא לה אז לא נאסרה:
<b>שוב</b> מצאתי במשנה למלך בפרק א' הל' ג' מהל' סוטה דכתב ג"כ דלהרמב"ם מקנא אף בדבר שאינה נאסרת ע"י, והביא ג"כ הנך ראיות שהבאתי, אלא דמה שהקשה שם ע"ד התוס' ר"פ ארוסה וז"ל והתוספות תמהו שם על רש"י דמה קינוי שייך היכא דלא מיתסרא בסתירא, ומדאיצטריך למעוטי ש"מ דמיתסרי עכ"ל ולא ידעתי מה יענו התוס' באותה שהבאתי פרט לשקינא לה דרך אברים וצ"ע עכ"ל לענ"ד לא קשה מידי דבאמת אף היכי דבלא הקינוי אינה נאסרת כיון דהקינוי מועיל לאוסרה בודאי שייך קינוי, אבל היכי דגם ע"י קינוי לא תאסר באמת תקשה מה קינוי שייך כיון דגם ע"י קינוי לא תאסר, ורש"י ז"ל הא כתב דאי לא בעי למינסב זונה, א"כ משמע מזה דתליא רק בחפצו אבל מדינא לא נאסרה עליו, א"כ שפיר הקשו התוס' מה קינוי שייך היכא דלא מיתסרא בסתירתה, כיון דגם אחר הקינוי לא נאסרה:
<b>והנה</b> אם קינא לאשתו סתם ונסתרה ונאנסה מותרת כדפסק הרמב"ם בפרק ג' הל' כ"ד מהל' סוטה, אך אם קינא לה אל תסתרי עם פלוני פן יאנוס אותך ונסתרה ונאנסה אסורה, לפי מה שכתבתי לעיל דבקפידא דבעל תלי רחמנא ובעל הא קפיד, ודלא כמו שכתב במשנה למלך בפרק ג' הל' כ"ד מהל' סוטה:
<b>אלא</b> דלכאורה לא דמי. דאיכא למימר דהיכא דהויא אשתו ורק דבכה"ג דמקנא לה אינה נאסרת, כיון דאיכא נמי אופנים דנאסרת עליו שפיר איכא למימר דבעל הא קפיד ונאסרת עליו גם בהך גונא, אבל ביבמה שזנתה כיון דאינה נחשבת כאשתו כלל ובשום אופן אינה נאסרת עליו ומה יועיל קינוי, הא הקינוי אינו עושה אותה לאשתו כדי שתאסר עליו, ואטו אם יקנא לארוסתו קודם קדושין ג"כ תאסר עליו מחמת קינוי כיון דעתה אינה אשתו למה יאסור אותה הקינוי, והכ"נ הא יבמה שזנתה אינה אסורה לו ואיך יאסור אותה ע"י קינוי:
<b>אבל</b> נלענ"ד דגם בכהאי גוונא ג"כ אי קפיד נאסרת כיון דעכ"פ מחמתי' אסורה אכולי עלמא והוי' כאשתו, וכמבואר בירו' סוטה (פרק ב' הל' ו), שהביאו התוס' בסוטה (י"ח ע"ב) ד"ה אמרי במערבא וז"ל ויתיבני' מה איכפת לו ממזר גבי קינוי התורה אמר וקנא את אשתו ואפילו מקצת אשתו עכ"ל ולא נצטרך לדחוק כדברי מהרש"א שם, דכיון דע"י קינוי שאני, כיון דקפיד נאסרה עליו, ומשום הכי נמי, אף דיבמה בלא קינוי מותרת ליבמה. מ"מ כיון דמקנין לה דאפילו מקצת אשתו מקנין, א"כ אחר הקינוי נאסרת, ועיין בירושלמי סוטה (פרק ד' הל' א'):
<b>ונראה</b> לענ"ד ראי' לזה דהנה הרמב"ם חשב שם בפרק ב' הל' ב' מהל' סוטה גדולה אשת הקטן דאינה שותת ויוצאת בלא כתובה דנאסרת על בעלה לעולם, והא הרמב"ם גופי' פסק בפרק ד' הל' ז' מהל' אישות דקטן שקידש אין קדושיו קדושין, וא"כ ע"כ אשת הקטן שזנתה מותרת לבעלה. ואף אם נדחוק ונאמר דכוונת הרמב"ם דמשכחת גדולה אשת הקטן כגון בן תשע שנים ויום א' שבא על יבמתו כדאמרי' בקידושין (דף י"ט,) מ"מ הא הרמב"ם כתב בפ' ג' הל' א' מהל' איסורי ביאה הבא על אשת קטן אפילו היתה יבמה שבא עלי' בן ט' שנים ויום אחד הרי זה פטור כו' ואם היו מזידין מכין אותן מכת מרדות, וכיון שהבא עליה פטור א"כ לא נאסרה על בעלה כמש"כ רמ"א באהע"ז סימן כ', ועוד משמע בכמה דוכתי בפי' המשניות להרמב"ם שקנין בן ט' ביבמה אינה רק מדרבנן, וגם בפרק ה' מה' יבום כתב ג"כ יבם קטן בן תשע שנים ויום א' ביאתו כמאמר מן הגדול שאינו קונה קנין גמור, ובמאמר בגדול הא מפו' כתב הרמב"ם בריש פרק ב' מהל' יבום דאינו רק מדרבנן, ואא"ז כתב בנודע ביהודה חלק אהע"ז סי' נ"ד דהרמב"ם ס"ל ג"כ כהרמב"ן ז"ל דבן ט' קני מן התורה ביבמתו, וצ"ע. וא"כ בודאי אינה נאסרת, ואף אם נאמר דהרמב"ם ס"ל ג"כ כהרמב"ן ורש"י דבן תשע שנים ויום א' קנה ביבמתו מדאורייתא, מ"מ הא הרמב"ם מיירי בכל גוונא אשת קטן דקאמר הבא על אשת קטן אפילו היתה יבמה שבא עליה בן ט' שנים ויום א', א"כ מיירי נמי מאשת קטן שאינה יבמה, ומדכייל להו בהדדי ע"כ בחד גוונא הם כשם דאשת קטן שאינה יבמה שזנתה מותרת לבעלה כך אשת קטן שהיתה יבמתו ג"כ מותרת, דאלת"ה כל כי האי גוונא היה לי' להרמב"ם לפרש ולא לסתום, א"ו דבכל אופן אשת קטן שזנתה מותרת לבעלה, ואמאי כתב דגדולה אשת הקטן יוצאת בלא כתובה ונאסרה עליו לעולם, א"ו כיון דקינא לה ובקפידא דבעל תלי רחמנא ובעל הא קפיד שפיר נאסרה עליו, אף דבלא קינוי לא היתה נאסרת:
<b>ובגוף</b> הך דכתב אא"ז בנו"ב דמוכח דהרמב"ם סובר ג"כ כרש"י וכהרמב"ן ז"ל בהא וז"ל אמנם בהל' א"ב מוכח שסובר כרש"י והרמב"ן ז"ל הרמב"ם בפרק ג' הל' א' מהל' איסורי ביאה הבא על אשת קטן אפילו היתה יבמה שבא עלי' בן ט' שנים ויום א' הרי זה פטור כו' ואם היו מזידין מכין אותו מכות מרדות עכ"ל הרמב"ם ואי ס"ד דסבר כדעת התוס' וא"כ מדאורייתא לא קני לה הקטן כלל ונשארה יבמה לשוק ולמה כתב הרמב"ם שמכין אותו מכות מרדות והרי מלקות גמור חייב שהרי היא בלאו לא תהי' אשת המת החוצה, בשלמא אי סבר כדברי רש"י וא"כ כבר פסק ממנה איסור יבמה לשוק שכבר נתייבמה מן התורה והרי היא א"א גמורה ואעפ"כ מיעטה הכתוב ממיתה לפי שהיא אשת קטן וממילא גם מלקות ליכא דלאו של א"א ניתן לאזהרת מיתת ב"ד ואין לוקין עליו עכ"ל. וק"ל הא הרמב"ם לטעמי' שכתב בפרק ט"ו הל' ב' מהלכות א"ב שחייבי לאוין אין לוקין בבעילה לבדה רק קדושין וביאה וע"ש בכ"מ שהביא התשובה שהשיב הרמב"ם ז"ל לחכמי לוניל, ועי' ג"כ במגדל עוז סוף פרק י"ט מהל' סנהדרין, וא"כ אף אי סובר הרמב"ם כהתוס' ז"ל ליכא מלקות ביבמה שזנתה:
<b>שוב</b> ראיתי שהקשו כן לאא"ז בנו"ב תנינא חלק אבהע"ז סימן קמ"ט, והוא ז"ל תירץ דע"כ מיירי שבעל לשם אישות שאז איכא מלקות מטעם בא על היבמה הזקוקה, דאל"כ תקשה אמאי לא כתב הרמב"ם דמחויב מלקות משום לאו דלא תהי' קדשה כו' יע"ש. ולולי דברי קדשו היה נראה לענ"ד דדרכו של הרמב"ם לכתוב רק במאי דמיירי ולא להביא מה שכבר מפורש בדבריו, ושם בפרק ג' הל' א' מהל' א"ב מיירי רק מאיסורי אשת איש, וכתב שהוא פטור היינו מחיוב דא"א אבל אה"נ דלשיטתו בפרק א' מהל' אישות חייב מלקות משום לאו דלא תהי' קדשה, אלא דכאן לא מיירי הרמב"ם מזה ולכן לא חש לכתוב דחייב משום קדשה, וכן נמי כתב הרמב"ם בפרק א' הל' ח' מהל' א"ב והבא על אחת מהשניות במזיד מכין אותו מכות מרדות מדבריהם עכ"ל, והא מחויב גם מלקות משום לאו דקדשה ואמאי לא חשיב הא. א"ו דבהכי לא מיירי כאן, ואי משום דיוקא דכתב אא"ז דקאמר אפילו היתה יבמה כו' פטור וכן כו' כולן פטורין, וכל הני פטורין היינו לגמרי שהרי לא קאמר הרי אלו פטורין ממיתה וקרבן, אלא סתם פטורין דמשמע לגמרי ליכא חיוב תורה כו' עכ"ל. והא בפ"א הל' ח' מהל' א"ב כתב אבל הבא על אחת מחייבי עשה אינו לוקה, דמשמע נמי אינו לוקה כלל. והא איכא מלקות משום קדשה, ובאמת היכי שהוא פטור ואין בו חיוב תורה דרכו של הרמב"ם לכתוב פטור מכלום, כדכתב שם בפרק א' הל' ח' מהל' א"ב הבא על אחת מחייבי לאוין במזיד הוא לוקה והיא ואם בשוגג פטורין מכלום. ועוד הא אא"ז הקשה לנפשי' מאשת שוטה שהיא פנויה גמורה אמאי חייב מרדות, כיון דלדידי' לה דבעל לשם אישות והא היא פנויה גמורה ותירץ על זה דממ"נ חייב מרדות שאם בא עליה לשם זנות אפילו מלקות גמור חייב, ואם לשם קדושין חייב מרדות משום מקדש בביאה כו' עכ"ד, והא הרב המגיד כתב רק דלא יהא כבא על פנוי' לשם זנות בלא התראה, והא אא"ז בעצמו הקשה שם עליו הא גם בבא על א"א גמורה משכחת דפטור אם לא התרו בו והרמב"ם כאן לא בדיני התראה מיירי. ומלבד זה הא הרמב"ם חשיב שם בפרק ג' הל' א' גם הבא על השוטה אשת הפקח והתם בא עליה לשם אישות לא משכחת לה דלית לה אשות אפילו מדרבנן כמ"ש הרמב"ם בפרק ד' הל' ט' מהל' אישות. וא"כ מלקות גמור משום קדשה מחייב, ואמאי כתב הרמב"ם כולן פטורין, א"ו דהיינו פטורין משום א"א אבל אה"נ דחייבים משום קדשה, ומכ"ש אם נאמר, דהא הרמב"ם גופי' כתב בפ' ב' הל' י"ז מהל' נערה בתולה דקדשה היא שהכינה עצמה לכך, וע"ש בה"ה, אבל אם לא הכינה עצמה לכך אין בזה איסור קדשה. א"כ ליכא להקשות מקדשה דמיירי שלא הכינה עצמה לכך:
<b>ובגוף</b> דבר זה היכי דליכא אלא אשות מדרבנן אם זנתה אם מותרת או אסורה לבעלה, ברמב"ם דכתב בפרק י"ח הל' ד' מהל' א"ב דהיכי דאסורה מדרבנן אינה נעשית זונה, ומינה משמע דאינה נאסרת עי' רש"י בסוטה (דף כ"ד) אינה נעשית זונה בבעילת בהמה ואינה נאסרת על בעלה, ואין להקשות מהך דכתב הרמב"ם בפרק י' הל' ה' מהל' גירושין וכן הדין כו' נשאת ואח"כ בא בעלה בין שהיה בעלה פקח בין שהיה חרש כו' ונאסרת על שתיהן עולמית עכ"ל, משמע מזה דאף בקדושין דרבנן נאסרה דקדושין של חרש אינם אלא מדרבנן, כבר הקשה קושי' זאת מהר"י באסאן ז"ל הובאו דבריו במשנה למלך פרק י"א הל' ח' מהל' אישות, ותי' שאני התם דהוי פרהסיא וטעו, אבל זנות בצנעא לא שכיחא לא גזרו רבנן, יעו"ש. ויודע אנכי שרבים חולקים ע"ז, אך הנעלנ"ד כדברי מהר"י באסאן ז"ל בהא:
<b>ומעתה</b> ניחא לי לשון הרמב"ם בפרק ב' הל' ד' מהלכות סוטה וז"ל אבל הקטנה בת מיאון אין מקנין לה שאין לה רצון להאסר על בעלה כו' עכ"ל דמאי האי דכתב דאין לה רצון, משמע הא אי היה לה רצון היתה נאסרת והא אכתי אינה נחשבת לאשתו לכ"ד כיון שיכולה למאן והוי' כפנויה ועי' ברמב"ם פרק ג' הל' ב' מהל' א"ב, ולפי מש"כ ניחא דאף דאינה אשתו גמורה ואם זנתה אינה נאסרת, מ"מ כיון דבקינוי יכול להקנות אפילו מקצת אשתו והא קפיד שפיר היתה נאסרת עליו אי לאו דלית לה רצון:
<b>ועפ"ז</b> יש לישב מה שהקשו הבית שמואל ובשו"ת שב יעקב על מש"כ הרמ"א באהע"ז סי' כ' וז"ל ולכן כתב הטורים הרבה דינים אימתי חייבים מיתה או לא, נפקא מינה בזמן הזה באיזה ביאה אשה נאסרת על בעלה, וכתב הבית שמואל ס"ק ה' וז"ל ע"כ לאו בכל הדינים שכתב הטור לענין חיוב מיתה נאסרה לבעלה דהא הטור כתב המשמש באבר מת פטור ממיתה והיא נאסרה לבעלה כמש"כ בסי' קע"ח עכ"ל וכן הקשה בספר שב יעקב ולפי מש"כ ניחא זה, דבאמת כיון דאין חייבים מיתה בביאה זו אינה נאסרת, אך התם בסי' קע"ח כתב דמקנא לה משחוף, וכיון דמקנא לה נאסרת כיון דבקפידא דבעל תלי רחמנא ובעל הא קפיד:
<b>אחרי</b> שנים רבות בא לידי ספר אור שמח על הרמב"ם וראיתי בהל' סוטה פ"ב הל' א"ב שהעיר מזה, ואכמ"ל:
<big>סימן</big> <big>נ"ד</big>
בע"ה ה' תרומה, תרס"ט לפ"ק סייני יצ"ו. למעלת כבוד חרב הגאון המפורסם כו' מהור"ר משה נחום ירושלימסקי אב"ד דקעלץ יצ"ו
<b>הנה</b> ראיתי בספרו באר משה בקונטרס כלל גדול הקשה על אא"ז שכתב בנודע ביהודה קמא אהע"ז סימן ס"ד בתשובה שכתב לחתנו אא"ז הגאון מהר"ר יוסף ז"ל ובמהדורא תנינא אהע"ז סימן ע' בתשובה שכתב לבנו דו"ז הגאון מהורר"י ז"ל שלא מצא מפורש בש"ס שיכול אדם להיות שליח לקדש קרובתו, וכתב ע"ז כת"ר וז"ל פליאה נשגבה דהא מצינו ש"ס מפורש בנזיר (דף י"ב) האומר לשלוחו צא וקדש לי אשה אסור בכל הנשים שבעולם כו' ומודה ר"י באשה שאין לה כו' מבואר להדיא דבקרובות השליח אסור, וכן מצאתי שעמד על מבוכה זו הרב המגיד בפרק הל' ו' מהל' אישות וז"ל הטהור יש מדקדקין מכאן שאדם יכול לקדש קרובתו לאחר ולהיות שליח להוליך לה קדושין אעפ"י שאינו יכול לקדשה לעצמו שאם לא כן יאמרו מותר בקרובות השליח עכ"ל כת"ר. והנה מדברי הרב המגיד הערתי גם אנכי ורשמתי שם על אתר. וכן ראיתי בחי' מהר"ץ חיות שם בנזיר שהקשה ג"כ מסוגיא זו דקרובי השליח דלא שייך מגו דזכי לנפשי' א"כ אין מועיל שליחות לקדושין ולמה לא יהא מותר לישא אותה עכ"ד. וכן ראיתי בספר אורח לחיים להגאון ר"ח מראצק שהקשה כן:
<b>ובעניי</b> איני יודע איך יצוייר שיהיה מותר בקרובות השליח, דאם באמו הא אפשר דקידש בת בתה דלו היא מותרת שהיא בת אחותו ואמו אסורה על המשלח מחמתה משום בת בתה. ואם נאמר שיהא מותר באחות השליח, הא אפשר שקידש בתה, ואם נאמר שיהא מותר בבת השליח, הא בת בת בתו אסורה רק מדרבנן וקידושין תופסין בה לדידי' ואפשר שהשליח קידש בת בת בתו ובת השליח אסורה על המשלח משום בת בת בתה. שהיא אם חמותו שאסורה מן התורה. ואם נאמר דמה דנקטו בלשונם בקרובות השליח הוא לאו דוקא דכונתם היא דיהי' מותר באלה שקרובות השליח הן קרובותיהן וכיון שקרובותיהן לא קידש השליח א"כ הן מותרות לו, הא זה נכלל בהא דקאמר מודה ר"י באשה שאין לה לא אם, דהיינו אם כזאת שאפשר שקידשה השליח:
<b>והנה</b> בספר אורח לחיים הקשה עוד מהך דקדושין (דף ז' ע"ב) גבי שתי בנותיך לשתי בני, וביבמות (דף ל"ד ע"א) אמרינן דשוי שליח ופגע שליח בשליח ושם לא שייך מגו דזכי לנפשי' דאי אפשר לו לקדש שתי אחיות כאחת, כמבואר בקדושין (דף נ' ע"ב) עכ"ל. והנה לפי האמת כבר כתב בנו"ב קמא אהע"ז סימן ס"ד דאין בקדושין משום תופס לבע"ח במקום שחב לאחרים, אך גם לפי מה דסליק אדעתי' מעיקרא, נראה לענ"ד דלא קשה, דהך מיגו דזכי לנפשיה אימת אמרינן הכי, אם בשעה שזוכה לאחר או בשעה שמקדשה, הלא אז אינו יכול שוב לזכות לעצמו, כיון שכבר זכה לחברו, וגם בקדושין הרי כבר קדשה למשלחו, אלא דאנן הכי אמרינן דאין כאן תופס לב"ח במשח"ל מיגו דמקודם הזכי' באותה שעה שחפץ לזכות לחברו יכול לזכות לעצמו, וא"כ באותה שעה עצמה שחפץ לקדשה למשלחו הרי יכול הוא לקדש לעצמו, ואף שהן שתי אחיות, הא יכול הוא לקדש אחת לעצמו ומיגו דיכול לקדשה לעצמו יכול הוא לקדשה למשלחו, ואטו הוא מחויב לקדשן ביחד אם חפץ הוא לעשות שליחותו, הרי יכול לקדש אחת בעד האת הראשון ואח"כ לקדש השניה בעד האח השני, ובכל פעם אפשר לומר הך מגו דיכול לקדשה לעצמו יכול הוא לקדשה למשלחו, ואף שמקדשן בפעם אחת אין זה מעכב למימר דלית לי' מיגו, דהא קודם שמקדשן יש לו מיגו בכל אחת לקדשה לעצמו, ואף דבשעה שמקדשן לית לי' הך מיגו, הא לבר מהא דהן שתי אחיות ג"כ לית לי' אז הך מיגו דהא מקודשות כבר לאחרים, אלא דאנן בתר שעה שקודם קדושין דיינינן:
<b>עוד</b> כתב כת"ר וז"ל הנה הנו"ב מה"ת חלק אהע"ז סי' ל"ה פלפל לענין דאין להקל במנקת חברו משום מצות פו"ר דאטו נתיר איסורי שניות או איסור חלוצה לכהן משום פו"ר יע"ש באורך. אכן יש מקום לחלק קצת, דבשאר איסורי דרבנן כשניות וכדומה לא התירו משום פו"ר דשמא לא תתעבר, ועל כן לא התירו ודאי איסור, דדלמא לא יבא לקיום פו"ר. מה שאין כן הכא דעיקר האיסור שמא תתעבר ותעכר חלבה, א"כ ממ"נ אי תתעבר יש מקום להתיר האיסור משום פו"ר ואי לא תתעבר ליכא שום חשש לולד עכ"ל כת"ר. ואיני יודע מאי טעמא חשיב לה כת"ר לספק לשמא לא תתעבר הא רוב נשים מתעברות. ואי חייש כת"ר למיעוטא דאין מתעברות, הא גם במנקת איכא למיחש דתתעבר ותעכר חלבה ואח"כ תפיל הולד ולא יקיים פו"ר, ואם דרוב נשים מתעברות ויולדות הא מיעוט מפילות, ואם יאמר כת"ר דגבי שניות איכא ספיקי טובא דלא יקיים פו"ר, אם תתעבר כלל ואם תתעבר שמא תפיל ובמנקת איכא חד ספיקא דשמא תפיל, דאם לא תתעבר כלל ליכא חשש להולד, הא הני ספיקות אינן נכנסות כלל בגדר ספק דהא איכא רוב כנגד, ורק היכא דאיכא חזקה נגד הרוב אמרינן סמוך מיעוטא לחזקה בגונא דאיכא תרי ספיקא עיין בחידושי הרשב"א יבמות (דף קי"ט) ובנ"י שם. אבל בלא זה אזלינן בתר רובא. אלא דאיכא למימר בזה דהא אמרי' רוב נשים מתעברות. א"כ איכא מיעוטא דאין מתעברות, וגם בהך רובא דמתעברות איכא גם מיעוט דמפילות, וא"כ בשניות יש לחוש להני תרי מיעוטא דלא יקיים פו"ר. אבל במנקת משום הך מיעוט דאין מתעברות אין חשש לאיסור, אך אפשר לומר דהא דאמר רוב נשים מתעברות ויולדות הך רוב קאי על יולדות ומיעוט מפילות, אבל הא דאינן מתעברות הוא רק מיעוטא דמיעוטא, וכבר הארכתי במק"א:
<b>אלא</b> דבאיסור מנקת יש להבין הא ר' מאיר דס"ל בכתובות (דף ס') דמנקת לא תנשא עד כ"ד חדש, והא איהו ס"ל ביבמות (דף י"ב) דמנקת משמשת במוך וא"כ ליכא חששא דתתעבר, וכבר העיר מזה בהפלאה בכתובות (דף ס') ד"ה אמר רשב"ג. וגם יש לדייק הא מנקת היא מסולקת דמים ואין לחוש שמא תתעבר ועיין בנדה (דף י' ע"ב) תוד"ה דהויא ובמגן אברהם ריש סימן ר"מ. וראיתי שמו"ר בספרו העמק שאלה שאילתא י"ג העיר גם מזה, אלא דכבר מבואר בשיטה מקובצת כתובות (דף ס' ע"ב) בשם תלמידי רבנו יונה ז"ל דבדבר שיש בו סכנה יש לחוש אפילו לדבר רחוק:
<b>ומו"ר</b> הנצי"ב ז"ל כתב שם בהעמק שאלה דלשיטת הרמב"ם דלא זכר שתתעבר ולא תוכל להניק, אלא דחיישינן שמא יתעכר החלב מחמת תשמיש, דרתיחת הדם בשעת מעשה מעכר עכ"ל וכ"כ בספרו משיב דבר חלק אהע"ז סימן י"ח. ולפ"ז א"א כלל לחלק בין איסורי שניות וחלוצה לכהן ובין מנקת, דבמנקת נמי אף בלא עיבור יש איסור ושפיר כתב אא"ז בנו"ב דלא מקילין משום פו"ר במנקת:
<big>סימן</big> <big>נ"ה</big>
בע"ה יום א' ג' כסלו תרע"א לפ"ק סייני. להרה"ג ר' רפאל וואלף מווארשא חתן הגאון מקונצק יצ"ו
<b>מה</b> שהקשה עלה דאמרינן ביבמות (דף פ"ה ע"ב) ולר' מתיא בן חרש דאמר אפילו הלך בעלה להשקותה ובא עליה בדרך עשאה זונה הא לא מרגלא ליה ולא מידי, ופי' רש"י הא לא מרגלא ליה דניחא לה לשתות ברישא דלא ליפסלא מכהונה עכ"ל. והקשה כת"ר דהא אפשר דזנתה ואינה חפצה לשתות ואיך כתב רש"י דניחא לה לשתות דלא ליפסלא מכהונה, הנה קושיא זו כבר הקשה הרשב"א בחידושיו ביבמות והניח בקושיא, וגם בחידושי הריטב"א הקשה כן. ותירץ וז"ל וי"ל דהכא כיון שהחזירה חזקה אינו רוקק בכוס ושותהו, ומפני שנתברר לו שהיא טהורה עשה כן וכיון דכן כ"ש דקים לי' וניחא לה לשתות עכ"ל:
<b>ולענ"ד</b> היה נראה לתרץ, דהנה בכל הנך דאמרינן דמרגלא ליה יש לעיין הא יש לומר דגם איהו מרגלא לה וכל היכא דשניהם שוים בהרגלה לא קנסו אותה כתובה כדמוכח בסוגיא שם, אך זה העיר רש"י ז"ל בד"ה זה הוא מרגילה כי האשה רוצה להנשא יותר מן האיש עכ"ל. כונתו ברורה דכיון דלא מפסידה מידי בביאתו א"כ הרי שניהם שוים בהרגלא, אך כיון דאשה רוצה להנשא יותר מן האיש, יש לנו סברא לומר דאיהי מרגלא לי' יותר, לכן יש לקונסה כתובה, ובספק סוטה יש לנו גם כן הספק הזה אי איהו מרגילה או היא מרגלא לי' וכיון דאשה רוצה להנשא כו' א"כ יותר יש לומר דהיא מרגלא ליה, אך לר' מתיא בן חרש דאמר אפילו הלך בעלה להשקותה ובא עליה בדרך עשאה זונה, א"כ שניהם שוים בהרגלה, דאף דבהך ספק דלמא זנתה יש לומר דיותר סברא דהיא מרגילתו משום דאשה רוצה להנשא יותר מן האיש, אך בצד הספק דלמא לא זנתה בודאי לא מרגלא ליה דלא ניחא לה דלא ליפסלא מכהונה, וא"כ בספק סוטה שניהם שוים בהרגלה ומשו"ה אין לומר בספק סוטה דקנסו אותה כתובה:
<big>סימן</big> <big>נ"ו</big>
בע"ה יום כ' האזינו תרפ"ח לפ"ק, סינסינעטי יצ"ו. להרב המופלג בתורה החסיד מהור"ר נחום לערנער בפילדלפיה
<b>מה</b> ששאל על מה שראה שאין המסדר קדושין הקפיד כשקדש החתן את הכלה בטבעת שיש בה אבן טובה הנה לכתחילה בודאי לאו שפיר עבד, דהא מבואר בטור ושו"ע אהע"ז סימן ל"א דאין מקדשין בטבעת שיש בה אבן, אבל בדיעבד תלוי בזה אם המסדר קדושין יודע בטיב קדושין ואם שאל להעדים תחת החופה אם הטבעת שוה פרוטה, ואז יודעת הכלה שמקדשה בשוה פרוטה, ואין מעכב מה שלא ידעה שומתה מפני שאין מקפדת על שויו משום דמתרצית בפרוטה וא"כ מקודשת בודאי, ומש"כ הרמ"א דרק חיישינן לקדושין, היינו היכא דלא אמרו העדים דשוה פרוטה אז חיישינן דלא סמכה דעתה משום שסברה ששוה הרבה יותר, וכן כתב הרמ"א שם בסימן ל"א סעי' י' דנוהגין תחת החופה לשאול להעדים אם הטבעת שוה פרוטה כדי שתדע הכלה שאין מקדשה רק בשוה פרוטה:
<b>ומה</b> שהמסדר קדושין אמר ברכות אירוסין ונשואין בלא עשרה ואמר שדי בשלשה, הנה הרב הזה לא ידע מה דקאמר, דברכות נשואין דוקא בעשרה, כמפורש בכתובות (דף ז') ומבואר בתשו' הרשב"א סימן תרמ"ו וסימן אלף קס"ז דזה מעכב. ומה שכתב בתרומת הדשן בחלק פסקים סימן ק"מ דאין מעכב בדיעבד, כונתו בהא דאין הברכות מעכבות, היינו אם הוא שעת הדחק ואין שם עשרה, יש לעשות החופה בלא ברכות נשואין, ואחרי כן כאשר יזדמנו עשרה יאמרו ברכות נשואין, ודבריו שם סובבים על זה שכבר אמרו ברכות נשואין בלא עשרה, היינו שטעו ואמרו, אבל לכתחילה בודאי אין לומר הברכות בלא עשרה, וכבר דברו מזה הפוסקים, ויעיין מה שכתב בספר שדה חמד במערכת ברכות סימן ג', ואא"ז בנודע ביהודה קמא חלק אהע"ז סימן נ"ו כתב וז"ל ועל דבר המסדר קדושין ובירך ברכת אירוסין וברכת נשואין בלא עשרה בודאי הדיוט כזה עון פלילי הוא שיהא לו עסק בטיב קדושין יע"ש, ומה שאמר המסדר שדי בשלשה, בזה הראה שאפילו צורתא דשמעתא לא ידע למגמר, דמה שמבואר באהע"ז סימן ס"ב סעיף ב' בהגה' ומ"מ ג' בעינן, היינו לברכת אשר ברא בברכת המזון, וכן הוא בהר"ן פ"ק דכתובות אשר משם הוא מקור הדין של הגה' זאת, אבל בברכת נשואין תחת החופה גם אשר ברא בעי עשרה, וכן מבואר בתשובת הרשב"א שם:
<b>ומה</b> שכתב שבעת שעשו כרוז בבית הכנסת בר"ה קודם תקיעת שופר בעד אחת הישיבות הגדולות בעה"ק ירושלים ת"ו, דרשו לשלם תיכף במזומנים, נבלה כזאת לא נשמעה עוד לחלל את יום הקדוש בפרהסיא, וחושב אנכי כי אילו ידע הגאון הצדיק העומד בראש הישיבה, מהנבלה הזאת לא לקח את הכסף מידם, ועל זה אני אומר מה שאמר הנביא ישעיה (קאפ' א'), וכי תבואו לראות פני מי בקש זאת מידכם רמוס חצרי, שהיה לומר מי בקש זאת מרגלכם רמוס חצרי, ואומר אני על אנשים כאלה שבאים בר"ה לבהכ"נ ובאים בגאוה מפני שפושטים ידם לתת השקל ובזה הם חושבים שחטאיהם בצדקה יפרוקו ורומסים בזה כל קדש ומחללים השם, ע"ז אומר מי בקש זאת מידכם, מי מבקש מכם שתפשטו ידכם לתת מזומנים ביו"ט כי בזה תרמסו חצרי ותדרכו ברגל גאוה ותחללו הקדש, ומה שכתב כת"ר שגם הרב המגיד של הבה"כ הסכים לזה, אוי לנו שבימינו עלתה כך שהדיוטים כאלה נקראים בשם רבנים, ולא לבד שאינם מוחים כי אם עוד מסייעיים ידי עוברי עברה, ואין מהצורך להאריך בזה, שהדבר פשוט כי פרנס כדורו כולם שגו פקו פלילה:
<b>ואפריון</b> נמטי' לכת"ר בהא דמיחה, ואף דיש לומר דאין למחות כדי שלא יעשו בזדון כמבואר באו"ח סימן תר"ח דמוטב שיהיו שוגגין ואל יהיו מזידין, אמינא ליה כמבואר בשיטה מקובצת ביצה (דף ל') וז"ל והעיד הריטב"א ז"ל בשם רב גדול שהעיד בשם רבותיו הצרפתים ובכללם הר"י מרוטנבורג שלא נאמרו דברים הללו אלא לדורותם, אבל בדור הזה שמקילין בכמה דברים ראוי לעשות סייג לתורה אפילו בדרבנן מחינן עכ"ל:
<b>ומה</b> שכתב כת"ר עוד שהמסדר קדושין כתב שם החתן פסח בן שמואל ובהכתובה נדפס תיבת בר והוא כתב ג"כ תיבת בן ונמצא שנכתב פסח בן בר שמואל, ושאל כת"ר אם צריכין לכתוב כתובה אחרת, ואמרתי ע"ז בדרך הלצה, דהנה בר הוא בלשון ארמי, ובשבת (דף י"ב ע"ב) איתא דאין מלאכים מכירין בלשון ארמי, ובמו"ק (דף י"ז) איתא אם הרב דומה למלאך יבקשו תורה מפיו, ולפי הבנת בני דורנו די אם הוא דומה למלאך בזה שאינו מכיר בלשון ארמי ואינו יודע שבר ובן דא ודא חדא הוא:
<b>ובנידון</b> שאלתו, הנה מה שצריכין לדקדק בכתובה בכל דבר שמדקדקים בגט, הטעם כתבו האחרונים שאם יקרה שיגרש אחד את אשתו יהא נלמד מספר כתובה, אבל בעצם הכתובה אין פסול אם לא דקדקו יפה כדרך שמדקדקים בגט, ומ"מ בנדון זה נלענ"ד דיש לכתוב כתובה אחרת דכיון שנכתב בן בר הרי זה כאילו נכתב בן בנו של שמואל, וא"כ הרי אין כאן כתובה מפסח בן שמואל, רק מפסח בן בנו של שמואל כמבואר בתוס' סנהדרין (דף ה' ע"א) ד"ה רבה כו' דאי רבה בר בר חנה א"כ היה בן בנו של חנה עכ"ל, וגם אם נאמר כמו שכתבו התוס' אח"כ בשם יש מפרשים דשם אביו היה בר חנה, א"כ אפשר למטעי הכא דשם אביו הוא בר שמואל ולפ"ז הוה שינוי בשם אביו ונפלינן בפלוגתא של בעל עבודת הגרשוני סימן נ"ד דמכשיר, אך רבים חולקים עליו ופסלי בגט על כן נכון כאן לכתוב כתובה אחרת:
<big>סימן</big> <big>נ"ז</big>
למע"כ הרה"ג מה"ו מרדכי ליפשיץ (ז"ל) אבד"ק ראסטאוו ענ"ד
<b>ע"ד</b> יבמה גידמת יד ימינה אם תחלוץ בשמאלה או אם תחלוץ בשניה. הנה ביבמות (דף ק"ה ע"א) איתא גידמת מהו שתחלוץ ומסיק מי כתיב וחלצה ביד ובירושלמי מבואר דחולצת בשניה וכן הוא מסקנת הפוסקים דחולצת בשניה. ולא נתבאר אם הפי' גידמת היא שגידמת בשתי ידיה או אפי' יד ימינה בלבד נמי הכי שחולצת בשיניה. מדברי התוס' בחולין (דף כ' ע"א) ד"ה לא משמע דגידמת יד ימינה בלבד חולצת בשיניה דכתבו וז"ל ועי"ל דשמאל גרע משן כדאשכחן לענין חליצה דאמרי' בפרק מצות חליצה דגידמת חולצת בשיניה ובירושלמי משמע דחליצה בעי ימין דאמרי' בירושלמי כיצד היא עושה מתירתו בימין ותופסתו בשמאל וגוררתו בימין כדי שתהא חליצה בימין והתרה בימין ושמא אין כל כך ראי' דדלמא ליכא עכובא בימין אלא לכתחילה בעי ימין והוא הדין אם חלצה בשמאל דחליצתה כשרה עכ"ל. ולפי תירוץ הראשון שמאל גרע משן, וא"כ גידמת יד ימינה צריכה לחלוץ בשיניה לפי דבריהם:
<b>ולכאורה</b> יש להביא ראי' לזה דבירושלמי סוף פרק מצות חליצה בעי גידמת במאי חולצת, ומדבעי במאי חולצת ולא בעי אם תחלוץ כלל כמו דבעי בבבלי משמע שיש לה עוד במה לחלוץ היינו בשמאל ובעי במאי חולצת אי בשמאל אי בשיניה, ומסיק דחולצת בשיניה כשיטת התוס' בתירוצם דשמאל גרע משן, אלא דיש לדחות דאפשר דהכונה נמי במאי חולצת היינו אם יש לה במה לחלוץ, ועוד אפשר לומר דבעי במאי חולצת אם בעקב זרועה כדעת תשובת הגאונים שהביא בכנה"ג אהע"ז סי' קס"ט בהגה' ב"י ס"ק ל"ו. ומסיק דחולצת בשיניה כדעת הפוסקים, ואה"נ דמיירי בגדמת בשתי ידיה, דאם היא גידמת רק בידיה הימנית חולצת בשמאלה:
<b>וכן</b> משמע מדברי הרמב"ם פרק ד' הל' י"ח מהל' יבום שכתב וז"ל ויבמה שידיה חתוכות חולצת לכתחילה ואפילו בשניה עכ"ל, משמע שמפרש הך איבעיא בגדמת בשתי ידיה דאת חולצת בשיניה, אבל אם היתה גדמת יד ימינה חולצת בשמאלה, ובטור בסי' קס"ט מפורש יותר דז"ל ובספר המצות כתב שצריך שיהא הכל בימין בלא סיוע השמאל ואם עשתה בשמאל או אפילו בשיניה כשרה עכ"ל. א"כ משמע דיותר טוב לחלוץ בשמאל מבשיניה, וכן מבואר מדברי רבינו ירוחם שכתב בנתיב כ"ה חלק ב' וז"ל גידמת חולצת בשיניה דלא בעינן יד אם אין לה ידים עכ"ל. משמע דאם יש לה יד אף שהיא יד שמאלית יותר טוב לחלוץ ביד מבשיניה:
<b>ובפשוטו</b> צ"ל כן, דהנה אף דאיתא מי כתיב וחלצה ביד, וחלצה הא כתיב ובעינן דתחלוץ כי אורחי' ומבו' ברש"י עירובין (דף ק"ג ע"ב) ד"ה אי אמרת כו' הלכך יד חמורה משנים דאורחי' בהכי עכ"ל. וא"כ יד שמאלית אורחי' טפי מבשנים:
<big>סימן</big> <big>נ"ח</big>
חשון תרנ"ב, טאווראג יצ"ו.
<b>כתב</b> הרמב"ם בפרק א' הל' ח' מהל' נערה בתולה, אין האונס או המפתה חייב בקנס עד שיבוא עליה כדרכה, ובספר החינוך מצוה תקנ"ז כתב ע"ז ובכתובות פ"ד נראה הפך דבכל התורה כולה אין חלוק בין כדרכה לשלא כדרכה למכות ולעונשים אלא במוציא שם רע בלבד עכ"ד והראב"ד שם כתב טעות הוא ומפורש בגמרא דאפילו שלא כדרכה משלם קנס עכ"ד. וכתב עלה במגדל עוז אני אומר גמרא זו איני יודע ע"ש. ואני אומר גמרא זו יודע אני בקדושין (דף י' ע"א) אמר ר' זירא מודה רבי לענין קנם דכולהו משלמי, והא התם באו עליה שלא כדרכה ומשלמי קנס. והנה כבר הקשו רבים על הרמב"ם ז"ל אמאי לא הביא הא דאמרינן שם בקידושין דבעל עושה אותה בעולה שלא כדרכה, ולפי מה שאמרתי לתרץ מה שהיה קשה לי על התוס' בכתובות (דף כ"ט) זה נמי ניחא, דהנה בכתובות (דף כ"ט ע"א) תוד"ה ועל הכותית כתבו וז"ל אבל קשה דליתני מחזיר גרושתו משניסת ונבעלה שלא כדרכה כו' עכ"ל, וקשה דהא אמרי' בקידושין (דף ט' ע"ב) דבעל עושה אותה בעולה שלא כדרכה וא"כ שוב אין בה קנס, אח"ז ראיתי בספר שער המלך פרק ג' הל' ו' מהל' איסורי ביאה שכתב הקשה כן ותירץ בדוחק וכתב עוד דדבריהם סותרים למה שכתבו בפרק נערה (דף מ"ח ע"ב) ד"ה היינו, ונלענ"ד דהנה גבי מיתה הוה בחנק אחר נשואין אף אי לא בעלה ועיין בכתובות (דף מ"ט ע"א) ובתוס' שם ולהכי קאמר אביי ע"כ כו' עשאה בעולה, דהא הבא עליה שלא כדרכה לא גרע מנשואין וא"כ חייבת חנק. אבל גבי קנס מה לי בעל מה לי אחר, כיון דקנס בבתולה תליא מילתא ואף שבא עליה שלא כדרכה מ"מ לא הסיר בתוליה, אבל לרבי ע"כ צריך למידרש בעולת בעל גבי קנס דבעל עושה אותה בעולה כיון דגבי מיתה אף אחרים עושים אותה בעולה. והשתא ניחא דהתוספות לא יסתרו זא"ז דהתם בכתובות קמיירי ממיתה, וא"כ גם דברי הרמב"ם לא קשה כיון דלרבנן אין בעל עושה אותה בעולה שלא כדרכה אלא גבי חנק מטעם דהוי כמו נשואה. אבל לא גבי קנס משום דבקנס בבתולים תליא מילתא, א"כ לדידיהו גבי קנס אף בעל אינו עושה אותה בעולה שלא כדרכה משום דלא נחשב ביאה לגבי הא, א"כ מה"ת אם יבוא עליה שלא כדרכה יחייב קנס כיון שלא הסיר בתוליה, אבל לרבי כיון דבעל עושה אותה בעולה של"כ א"כ לדידיה האי ביאה מחשבה ביאה גמורה ולא בהסרת בתולים תליא מילתא. אלא דלגבי קנס גלי קרא דבעולת בעל דרק בעל עושה אותה בעולה שלא כדרכה ולא אחר, וא"כ לדידיה כיון דנחשבת ביאה גם אם בא עליה שלא כדרכה חייב קנס, והרמב"ם פסק כרבנן, והא דקאמר בקידושין מודה רבי, הכי פי' אף דפליג וס"ל דבעל עושה אותה בעולה של"כ אף לגבי קנס, מודה דאחר אינו עושה אותה בעולה ומחייבו כולהו קנס:
<b>והנה</b> הרמב"ם יצא לו דין זה דאין קנס בשל"כ מהא דאיתא בסנהדרין (דף ע"ג ע"ב) כגון שבא עליה שלא כדרכה ואח"כ בא עליה כדרכה ע"ש. וכ"כ הר"ן ס"פ אלו נערות, אלא שדעת הר"ן ז"ל שם כהראב"ד, וכן גם דעת התוספות בסנהדרין (ע"ג ע"ב) ד"ה ממונא לא משלם ובכתובות (דף מ' ע"א) תוד"ה יאמרו ע"ש וכן דעת הרא"ש בפרק אלו נערות סימן ח'. ודעת רש"י נראה ברור שהוא כדעת הרמב"ם ע"ש. ובסנהדרין כתבו התוספות בסוה"ד ומיהו בירושלמי דכתובות משמע דאהעראה משלם קנס דאמרינן הערו בה עשרה ועדיין היא בתולה כולהו משלמין קנס עכ"ד, ולכאורה הוא מפורש שלא כדעת הרמב"ם ורש"י דאם בהעראה חייבין קנס א"כ לא תליא בהסרת בתולים ומ"ל העראה מ"ל שלא כדרכה, ואדרבה בתו' יבמות (נ"ט) ד"ה אלא לא משמע דהעראה קילה משלא כדרכה, אלא הברור שגירסת הרמב"ם בירושלמי היא הערו בה עשרה ועדיין היא בתולה כולהו בסקילה כגירסתנו שם בירושלמי (פרק ג' הל' ו') דכתובות וע"ש בק"ע שם. וביבמות (דף נ"ט) בתוד"ה אלא לאו בסוה"ד כתבו וז"ל אבל קשה אי לא מיחייב קנס בהעראה א"כ מאי פריך בבן סורר הניחא למ"ד העראה זו נשיקה אלא למאן דאמר העראה זו הכנסת עטרה מאי איכא למימר הא לדידיה נמי אתי שפיר דהא לא מחייב קנס בהכנסת עטרה אלא בגמר ביאה ממש עכ"ל. הנה לפי פירש"י שם בסנהדרין לא קשה דפי' וקנסה לא מחייב אלא משום גמר ביאה כו' והאי ג"ב לאו דוקא כו' אלא גמר ביאה דהכא הכנסת עטרה היא עכ"ל, והנה נראה שכיון לתרץ כאן קושית התוספות:
<b>והנה</b> הרב המגיד בפרק ג' הל' ו' מהל' איסורי ביאה כתב באמת דהרמב"ם פסק כרבנן, אך המאירי הביאו בשיטה מקובצת בכתובות פרק אלו נערות כתב דהרמב"ם פסק כרבי ולענ"ד דע"כ פסק הרמב"ם כרבנן כמו שמבואר בפי' המשניות להרמב"ם בסנהדרין פרק ארבע מיתות (דף ס"ו) וז"ל ואמרו בסקילה והשני בחנק כשבא עליה ראשון כדרכה ואם באו עליה עשרה שלא כדרכה ועדיין היא בתולה כולם בסקילה עכ"ל. מזה מבואר שפסק כרבנן דהא הוה סתם במתני' ומחלוקת בברייתא דהלכה כסתם, וראיתי בספר שער המלך בפרק ג' הל' ו' מהל' איסורי ביאה שהקשה לדברי המאירי דהו"ל להרמב"ם לפסוק דלענין קנס לכ"ע בעולה היא כו' עכ"ל ובאמת קשה יותר דהא אדרבה הרמב"ם ס"ל דלענין קנס דוקא בכדרכה מחויב, וכדלעיל:
<b>ובמשנה</b> למלך בפרק ג' הל' ו' מהל' איסורי ביאה כתב אך רש"י מוקי לה בבא ראשון שלא כדרכה ומתני' רבי היא ולדברי רש"י אפשר דהלכה כרבי דהו"ל סתם במתניתן ומחלוקת בברייתא עכ"ל. והנה לפי מה שהוכחתי לעיל שרש"י ז"ל ס"ל כהרמב"ם דאין מחויב בקנס עד שיבא עליה בכדרכה כמו שמבואר בדבריו בסנהדרין (דף ע"ג ע"ב) ע"ש בתוס', א"כ איך יפסוק כרבי דתקשה ליה ההיא דקידושין (דף י' ע"א) דקאמר ר' זירא מודה רבי לענין קנס דכולה משלמי ונלענ"ד דע"כ רש"י ז"ל לא פסק כרבי, דהנה שם בסנהדרין (דף ס"ו) אמרינן כתנאי ומתו גם שניהם עד שיהו שניהן שוין דברי ר' יאשיה ר' יונתן אומר ומת האיש אשר שכב עמה לבדו כו' ואידך האי לבדו מאי דריש ביה כדתניא באו עליה עשרה בני אדם ועדיין היא בתולה כולם בסקילה רבי אומר ראשון בסקילה וכולן בחנק. ופירש"י וכולן בחנק דגבי סקילה לבדו כתיב, וקרא יתירא הוא למעוטי כי האי גוונא דאע"ג דקרינא בי' בתולה אין בסקילה אלא אחד מהם אותו ששכב עמה לבדו דהיינו ראשון שביאתו היתה יחידית עכ"ל, וא"כ ע"כ ר' יאשיה הוא דס"ל להא דרבי אבל ר' יונתן דדריש האי לבדו למילתא אחריתא, א"כ לית ליה להא דרבי וכיון דאנן פסקינן כר' יונתן ולפירש"י גופיה דפלוגתייהו עד שיהו שניהן שוין בני עונשין סתמא דמתניתא בנידה (דף מ"ד) כותיה, ועיין בקידושין (דף י' ע"א) ד"ה עד שיהו, ולכן לא פסק כרבי משום דסתמא דנדה דלא כותיה, דמפיק האי לבדו למילתא אחריתא:
<b>ומיהו</b> זה קשה לשיטת הרמב"ם מהאי ירושלמי שהביא הר"ן ס"פ אלו נערות דקאמר ביררה אחד מהם נפטרו כולם מלא תעשה אמרה אי אפשי בוררת וחוזרת ובוררת ועיין בחי' הריטב"א בקידושין (דף י'), וא"כ גם שלא כדרכה חייב לישא אותה ולהרמב"ם ליכא קנס של"כ. וגם מההיא דיבמות (דף נ"ט ע"א) דקאמר התם אמר רב יהודה אמר רב נבעלה שלא כדרכה פסולה לכהונה מתיב רבא ולו תהיה לאשה באשה הראויה לו פרט לאלמנה לכהן גדול גרושה וחלוצה לכהן הדיוט היכי דמי אילמא בכדרכה מאי איריא משום אלמנה תיפוק לי' משום דהויא לה בעולה, אלא לאו שלא כדרכה ע"ש. וא"כ הרי גם בשל"כ מחויב לישא אותה:
<b>ואשר</b> אחזה בדעת הרמב"ם ז"ל לענ"ד דהא דקאמר דאין קנס בשלא כדרכה היינו קנס דחמישים כסף משום דהא בהסרת בתולין תליא, אבל לישא אותה הא לא תליא בהסרת בתולין. וחייב לישא אותה אף בשל"כ כיון דעכ"פ פגמה, והא גם המחבר ספר החינוך כתב במצוה תקנ"ז ולענין שישאנה האונס אף בזמן הזה היא מצוה עליו שהנשואין מצוה ולא קנס עכ"ל, והא גם לגבי גדולה דליכא קנס כתבו הפוסקים דמצוה לישא אותה וכמבואר באהע"ז סימן קע"ז סעיף ה'. וא"כ גם אליבי' דהרמב"ם סלקא כהוגן הא דיבמות (דף נ"ט) והירושלמי שהביא הר"ן כיון דהתם לענין נשואין מיירי, וזה אפילו בשלא כדרכה הוה מצוה כיון דפגמה, וכבר כתב הרדב"ז בתשו' חלק א' סימן י"ט דאפילו אם הודה דפטור מן הקנס, מ"מ חייב לישא אותה דשתי מצות עשה נינהו א' ליתן הקנס וא' לישא אותה:
<b>והתוס'</b> אף דס"ל דרבנן פליגי אדרבי בהא דשל"כ לענין קנס וכמש"ל. אפשר לומר דהם ס"ל כרש"י דמתני' בסנהדרין (דף ס"ו) אליבא דרבי הוה, והוה סתם משנה כותי', והוה מחלוקת בברייתא וסתם במתניתן דהלכה כסתם וכמ"ש המל"מ אליבא דרש"י ואליבייהו ליכא סתם שלא כרבי וכמ"ש בתוס' קידושין (דף י' ע"א) ד"ה עד שיהו ובסנהדרין (דף ס"ו ע"ב) ד"ה עד יע"ש:
<big>סימן</big> <big>נ"ט</big>
בע"ה, אסרו חג סוכות תרנ"א לפ"ק וולאזין תע"א. כבוד מו"ר הרב הגאון המפורסם בתבל כו' כקש"ת מהור"ר אלכסנדר משה אבן לפידות (זצ"ל) הגאבד"ק ראסיין תע"ה
<b>יואל</b> נא הדר"ג לשום עינו על הדברים האלה אשר עלו ברעיוני בהאי ענינא אשר דברנו יחד, בשבועות (דף ל"ב ע"א) כתבו התוספות בד"ה הכל מודים בעד טומאה, ואין העד יכול לומר בלא עדותי ע"י עדי קינוי וסתירה תשתה ותמות ויפטר בעלה מן הכתובה דהרבה פעמים זכות תולה ונפסדת ע"י העד יותר ממה שנפסדת ע"י עדי סתירה משום דאיכא למימר שמה זכות יתלה לה ולא חשיבי אלא גורמים עכ"ל והקשתי לכת"ר מהא דמבואר בסוטה (דף ו') דסוטה שיש לה עדים במדינת הים אין המים בודקים אותה והתוס' שם בד"ה ושבאו כתבו מספקא לרבי אי דוקא נקיט עדים שנים אבל עד אחד לא מהימן דמוקמינן ליה בגמרא לאחר ששתתה דדוקא קודם ששתתה האמינה תורה לעד אחד ורב ששת דאמר בגמרא סוטה שיש לה עדים במדה"י דאין המים בודקין אותה דוקא עדים נקט ולא עד אחד, או דלמא כיון דהאמינה תורה לעד אחד אחר קינוי וסתירה ליכא חילוק בין אחד לשנים, מיהו מסתברא דה"ה לעד אחד כדעולא דאמר בפרק מי שקינא כל מקום שהאמינה תורה עד אחד הרי כאן שנים עכ"ל התוס'. ולפי שיטה זאת מה זו שכתבו בשבועות דהעד יכול לומר דבלא עדותי תשתה ותמות אדרבא הא כיון שהוא יודע אין המים בודקין אותה, וענני כת"ר כי כבר הקשה כן בהגה' בן ארי' בסוטה (דף ו'), ודברי קדשו עוררוני לחפש בספרים ומצאתי כי קושיא זאת כבר נשמעה בין החיים במשנה למלך פרק ג' הל' כ"ג מהל' סוטה, וראיתי בספר אבני מלואים בהל' סוטה שהקשה על דברי המל"מ דמאי קושיא דהא כיון שכבר נשבע העד וכפר שוב אינו חוזר ומגיד והוי כמאן דליתא ושפיר מקשו התוס' עכ"ד. ויש לדקדק בדבריו דמאי מהני לן שאחר כפירתו אין עדותו עדות והמים בודקין אותה, הא עכ"פ בשעת כפירה לא היו המים בודקין אותה כיון שאז עדותו עדות, וגם דהיה יכול לחזור תכ"ד ואעפ"י שאחר כפירתו לא הפסידו לפי קושית התוס', הא ע"כ אנן בתר שעת כפירה אזלינן ואי מפסידו אז ממון חייב אעפ"י שאח"כ לא יהיה לו שום הפסד וכמו דאזלינן בתר שעת כפירה בעד מיתה דפטור היכא דאמר לה לדידה וכמו שכתב הרא"ש ז"ל בפרק שבועות העדות סימן י"ז וז"ל פירש"י דכגון דאמר לה לדידה חוץ לב"ד מת בעליך וכו' ולא שתהא נאמנת מכאן ולהבא כיון שכפר שלא אמר לה כלום והוא אומר שאין יודע לה אם מת כו' ואע"ג דאפסדה בשבועה דאם לא נשבע נאמנת לומר מת בעלי והשתא לא מהימנא, מ"מ כיון דבשעת שהשביעתו לא היתה צריכה לעדותו לא מחייב עכ"ל. ואע"ג דבשלטי גבורים כתב דהיינו טעמא דר"פ משום דהיא נאמנת יותר היינו משום דאזיל לשיטתו דס"ל דכל עד מפי עד היכא דכפר הראשון דהשני נאמן וכמו שכתב בסוף יבמות. אבל דאם לא הפסידה בשעת כפירה אינו מחויב אהא לא פליגי, ועוד מוכח דאזלינן רק בתר שעת כפירה מהא דהיו שתי כתי עדים מקשינן בגמרא (דף ל"ג ע"א) הא קיימא שניה וקאמר רבינא כו' כגון שהיתה שניה כו' ונשותיהם גוססות, ואע"ג דאפשר דתיכף אחר כפירת הראשונה מתו נשותיהם של כת שניה מ"מ ראשונה מחויבת כיון דבשעת כפירתן עדיין חיו ויש לעיין בפי' המשניות להרמב"ם עלה דשתי כתי עדים:
<b>אברא</b> דגם את המשנה למלך לא אבין, דכ' דבאמת היכא דאיכא עד אחד בדקי לה מיא רק כוונת התוס' שם בסוטה דנאמן אף לאחר שתיתה, משום דתלינן דאיכא שני עדים במדינת הים עכת"ד. וקשה על דבריו הא אמרינן שם בסוטה ריש (דף ז') דיש לה עדים במדינת הים לא שכיחא, וא"כ אמאי נהימנינן ליה לעד אחד, ודאי שקורי משקר מדלא בדקו לה מיא, ובשני עדים הרי הם לפניך וע"כ לא בדקוה המים משום העדים, או אי נימא בע"א דלא בדקי לה מיא הוה נמי הכי, אבל להמניה לע"א משום דתלינן דאיכא עדים במדינת הים ז"א משום דלא שכיחא, דאלת"ה מאי קאמר רב ששת אלא אי אמרת מים בודקין אותה תיגלי מלתא למפרע דסהדי שקרי נינהו, דלעולם אימא דבדקי לה מיא והא דהמנינן להו משום דתלינן דהכהן לא היה כשר או דהבעל איננו מנוקה מעון או בכה"ג, א"ו דמלתא דלא שכיחא לא חיישינן, ואף דיש לומר דהא קאמר ושבאו עדים אחר שתיתה, ולא מפליג מידי משמע דבכל מקום שבאו עדים הנמנינן, והא היכא דהכהן השקה סוטות והבעל כבר השקה אשתו אחרת והמים בדקו, והתם ליכא למימר הכי. ועוד יש לומר דהאי טעמא דיש לה עדים במדינת הים לא שכיחא משום דעוברי עבירה עושים במחשך מעשיהם. וא"כ כיון דיש ע"א חיישינן דלמא עוד אחרים ראו ואם כי יש להאריך בזה. אכן מלבד כל אלה הלא התוס' כתבו ורב ששת דאמר בגמרא סוטה שיש לה עדים במדינת הים אין המים בודקים אותה דוקא נקט עדים ולא עד אחד כו' דלדברי המל"מ מאי תליא בהא דרב ששת דהא אף למסקנתם רב ששת דוקא שנים קאמר אבל בעד אחד המים בודקין אותה. גם מה שכתבו מיהו מסתברא דה"ה לע"א כדעולא כו' לעד אחד הרי כאן שנים עכ"ל א"כ אמאי יבדקו לה המים כשאיכא עד אחד שיודע הא עד אחד חשוב כשנים וע"ש בתוס':
<b>ועלה</b> דהתוס' בשבועות ק"ל עוד דמאי מקשה דהעד יכול לומר בלא עדותי ע"י עדי קינוי וסתירה תשתה ותמות הא בכה"ג חייב כיון דלע"ע הוה כפירה ועי' ברמב"ם פרק ח' הל' י"ד מהל' שבועות, אולם הא נ"ל דהתוס' לקמן (דף ל"ג ע"א) ד"ה הא קיימא שניה כתבו דהיכא דקיימא עדים קמן ס"ל להש"ס דחשיב כפירת דברים בעלמא ופטור, וע"כ צ"ל כדר"פ לקמן (דף ל"ז ע"ב) עדים עבידי דמייתי, משא"כ כשעומדין לפנינו. וא"כ ג"כ הכא בודאי תבדק והוה כשעומדין העדים לפנינו דפטור מקרבן שבועה:
<b>והיה</b> נראה לי לומר דהיכי חייב העד בקרבן שבועה רק אם לא היה יודע העדות היה מפסיד הממון אז חייב כשכופר, אבל אם גם כשלא יודע כלל העדות לא הפסיד התובע הממון, א"כ כשכופר העד פטור, כמבואר, וא"כ לפי קושית התוס' ר"ל דהעד יכול לומר בלא עדותי, פי' בלא ידיעתי, אף אם לא ידעתי כלל מהעדות, הלא אז ע"י עדי קינוי וסתירה תשתה ותמות, וא"כ גם אם לא ידע עדותו לא הפסיד הממון, ואמאי חייב קרבן שבועה ואע"ג דהשתא ידיעתו גורמת להפסידו מ"מ הוה רק גורם לממון וא"א לומר הכל מודים, אך כל זה נלענ"ד דוחק:
<b>אחר</b> זה ראיתי כי את האבני מלואים כבר הקדימו אא"ז בנודע ביהודה תנינא חלק אהע"ז סימן קס"א. וכתב ג"כ דהכא כיון דהעד כבר כפר ואינו חוזר ומגיד שפיר המים בודקין אותה, ולפי קושית התוס' אפשר לומר דפטור הוא ע"ש, וכיון דיצאו הדברים מפה קדוש מרן אא"ז, כל טצדקי דאית לן למעבד עבדינן להעמיד דברי קדשו. ואחר העיון נראה דהדברים נכונים וברורים, דלא קשה מידי מדברי הרא"ש דהתם היכא דאמר לה לדידיה ולא אמר לב"ד פטור, משום דאף דמפסידה בכפירתו, מ"מ כיון דבשעה שהשביעתו לא היתה צריכה לעדותו והתם היא בעצמה אפסדה אנפשה, אבל הכא לא שייך לומר דאזלינן בתר שעת כפירתו דמאן לימא למיזל בתר שעת כפירתו ניזל בתר אחר כפירתו, ובכפירתו שוב מבטל עדותו ושפיר בודקין אותה המים ומ"ט הוא חייב ושפיר מקשו התוס', ומהא דשתי כתי עדים ג"כ לא קשה ולא מידי דאף דתיכף אח"כ מתו נשותיהם של כת שניה, מ"מ הא העדים לא עבדי מידי, והא לא תליא בעדותם מידי, דהם בכפירתם כפרו לו ממון אלא שמצד אחר שוב הוא קבל את ממונו, ואטו אם לאחר זמן רב מכפירת העדים הבע"ד בעצמו הודה לו, ג"כ יפטרו מקרבן שבועה, זה לא שמענו, אבל הכא הא בכפירתו נתבטל עדותו ושוב לא מפסיד מידי ובכפירתו גרם שלא יפסיד ושיבדקוה המים. ויעי' מש"כ בחידושי הר"ן בפרק שבועת העדות:
<b>עוד</b> העיר כת"ר מה שהקשו לו עלה דכתב אא"ז בנודע ביהודה מ"ק חלק אהע"ז סימן ע"ד דהא דהורג הטריפה פטור אין הטעם משום דלא הוה כשאר זמם, אלא הטעם משום דלא עשו שום דבר דגברא קטילא בעי למקטל. והקשו לכת"ר הא מפורש הטעם בסנהדרין (דף ע"ח ע"א) וטריפה שהרג בפני ב"ד חייב כו' שלא בפני ב"ד פטור דהויא לה עדות שאי אתה יכול להזימה ועי' ברש"י בב"ק (דף ס"ד ע"א) ד"ה מאי עבדינן ובתוס' חולין (י"א ע"ב) ד"ה וכי תימא. וכת"ר תירץ ע"ז דכונתו דמשו"ה אא"ל בטרפה אפי' טרפוה העדים ג"כ משום דלאו מידי עבדי. אלה דברי כת"ר, ולענ"ד איננו מבין דברי כת"ר, חדא דמדבריו שם מוכח דבכל טרפה שהעידו עליו קמיירי, ועוד דלפ"ז דאם העידו על טרפה ממש הוה משום עדות שאי אתה יכול להזימה אם כן שוב תקשה קושית הגאון חכם יצחק בכר דוד ז"ל הא דטרפה דא"א לקיים כאשר זמם בשום צד ומעתה טרפה שהרג יהרג ומאי תירץ שם בנו"ב. אלא האמת יורה דרכו דכונת אא"ז דמשו"ה הוי עדות שאי אתה יכול להזימה משום דלאו מידי עבדי משום דגברא קטילא בעו למקטל וכמו שכתב רש"י ז"ל בסנהדרין וב"ק מפורש כמה פעמים. אבל לא משום דהקרא דכאשר זמם לא נכתב עלי', וא"כ לא קשה כלל מטרפה, דהא גבי בן גרושה לא נכתב קרא דכאשר זמם עלי' כמש"כ התוס' בריש מכות, ויע"ש בנו"ב דכונתו ברורה היא כמש"כ:
תלמידו הסר למשמעתו ודוש"ת חיים פישל עפשטיין
<big>חלק</big> <big>חושן</big> <big>משפט</big>
<big>סימן</big> <big>א'</big>
בע"ה יום ה' מקץ תרס"ד לפ"ק, הראזאווע יצ"ו. לכבוד ידידי הרב הגאון חו"ב סוע"ה כו' מהור"ר זאב וואלף שליט"א אבד"ק פיסאצנא בעמ"ח ספר „דבר הצבא“ על ספר „הצבא“ לרז"ה ז"ל
<b>מה</b> שכתב כת"ר במכתבו, לבקש ממני לשום עין בספרו היקר, ולעשות רצונו חפצתי כי ערבים לי דבריו ואת אשר לי להעיר על דבריו היקרים אציע לפניו בזה:
<b>הנה</b> מה שכתב כת"ר בספרו מדה א' סימן א', דעלה דכ' הרמב"ם דבמלקות די בג' דיינים, והקשה ע"ז בספר מנחת חינוך מצוה ע"ו כיון דלמלקות די בג' א"כ לא משכח"ל לילך אחר הרוב לחייב בשנים בשום פנים כי ליכא תמיד רק אחד יותר לחייב א"כ לא משכח"ל אלא א"כ הג' מסכימים לחיוב עכ"ל וכתב כת"ר ע"ז וז"ל מה יועיל כל הג' כיון דמלקות דומה לדי"נ וגבי די"נ הא קיי"ל סנהדרין שראו כולם לחיוב פטור, א"כ אף בכולם מסכימים לחיוב ליכא מלקות עכ"ל. ולענ"ד לא קשה דהא דק"ל סנהדרין שראו כולם לחובה פטור היינו שתיכף בתחילת דין פתחו כולם לחוב, אבל אם בתחילה לא פתחו כולם לחוב אף שאח"כ הסכימו כולם לחוב חייב כדמשמע ברמב"ם ריש פרק ט' מהלכות סנהדרין. ויעי' בספר מנחת חינוך מצוה ע"ז. וא"כ אם נימא דדין מלקות דומה לדי"נ אפשר דבתחילה לא פתחו כולם לחובה אך בגמר דין כל הג' מסכימים לחייב:
<b>עוד</b> כתב שם עלה דכתבו התוס' בסנהדרין (דף ג') דרובא דרדיא לא חשיב כהנך רובא לכך לא אזלינן בממון אחר רוב זה. וכתב כת"ר ועפ"י המלחמות קדושין סי' תרל"ח דבמנהג לא שייך לילך אחר רוב ניחא בפשטות דהא רובא לרדיא זבני הוא ג"כ רוב מצד המנהג עכ"ל והנה אף שכבר הקדימו בזה בספר שב שמעתתא, שמעתא ד' פרק ו', מ"מ לענ"ד קשה מהך דמבואר ביור"ד סי' קי"ד בהגה' דאם ידוע שמקצת עכו"ם נותנין בו יין בודאי מוקצתן בודאי אין נותנין בו יין אזלינן בתר רובא, והא התם נמי הוה רוב דתלוי במנהג ואמאי אזלינן בתרי', אלא דהתם שאני שהמנהג הוא מיוסד מפני הצורך, היינו שמפני שיותר טוב להם לערב וצריכים לכך מערבין, ולא שייך בזה סברת הרמב"ן והריטב"א דבמנהג שאינו חיוב ופעמים שאדם נוהג כמנהג המועט, דהכא צריך לכך ולא ינהוג כמנהג המיעוט, וה"נ ברובא לרדיא זבני, אין זה מפני שרצון הרוב כן ותלוי רק בהסכמה, רק שרוב בני אדם נזקקים לרדיא ומוכרחים לקנות לרדיא, וכיון שצריכים לכך א"א לומר דינהג כמנהג המיעוט, דזהו רק בכהאי גונא דרובא מסבלי והדר מקדשי דהתם אין לו צורך כלל לנהוג כן והמנהג תלוי רק ברצון ולא בצורך. והנה בחו"מ סי' רי"ח סעי' י"ט דהולכין אחר מנהג ואתר לשון רוב המקום. ואף אם נאמר דאף כשאין צורך למנהג זה רק במנהג התלוי ברצון והסכמת רוב העיר הולכין אחריו, מ"מ לא תקשה דגם מדברי הרמב"ן במלחמות משמע דהולכין אחר מנהג כזה רק דבמקום איסור א"א החמירו:
<b>ובדעת</b> התוס' שכתבו דרובא דרדיא לא חשיב כהנך רובא, נלענ"ד לומר כיון דאמרי' בב"ב (דף צ"ב) דמיירי בגברא דזבין להכי ולהכי א"כ לא שייך כ"כ לילך בתר רובא כיון דהוא קונה גם לשחיטה והו"ל להתנות. עוד נ"ל אף בגברא דמספקי' בי', כיון דבשחיטה רוב מומין אינם מקח טעות ולרדיא להיפך רוב מומין הוין מקח טעות, א"כ היל"ל דלרדיא זבין וכיון דקנה סתם מספיקא אין מוציאין ממון כיון דהו"ל להתנות וכה"ג כתב בנתיבות המשפט סימן רל"ב ס"ק י"ב:
<b>ומה</b> שתירץ ג"כ על קושית הלח"מ בפרק ט' מהלכות נדרים בהך דנדרים (דף נ"ג) הנודר מן השמן כו' מקום שמסתפקין מזה ומזה אסור בזה ובזה ופריך פשיטא ומשני ל"צ דרובא מן חד מסתפקין מהו דתימא איזל בתר רובא קמ"ל ספק איסורא לחומרא, והקשה בלחם משנה וא"ת כיון דבכל התורה אזלינן בתר רובא באיסורא הכא אמאי לא, ותירץ כת"ר גם כן עפ"י דברי המלחמות הנ"ל דדבר שתלוי במנהג לא שייך לילך בתר רובא. הנה זהו דבר נאה ומתקבל. ולענ"ד נראה דבל"ז לק"מ דהתם כד שאילינן ליה למאי נתכוין והוא אינו אומר שנתכוין להרוב א"כ אפשר דנתכוין למיעוט ג"כ דכיון דאינו אומר דנתכוין רק לרוב בכה"ג איתרע לי רובא, דהיכי דהוא אומר דלא נתכונתי רק לשמן זית נאמן כמבואר בנימוקי יוסף, וא"כ מיירי כשהוא בעצמו אומר שאינו יודע למה נתכוין לכן הסברא נותנת דבכה"ג א"א למיזל בתר רובא, ובר מן דין הא קיי"ל דספק נדרים להחמיר ויעי' ביור"ד סי' ר"ח סעיף א' ובש"ך ס"ק ג' ובט"ז ס"ק א':
<b>שוב</b> הקשה כת"ר על דברי המרדכי בחולין פרק הזרוע דהקשה עלה דתנן בפאה חורי הנמלים כו' העליונים לעניים, ר' מאיר אומר הכל לעניים שספק לקט לקט, ושאלו להרמב"ב אליבא דר' מאיר אמאי לא ניזל בתר רובא ורוב תבואה היא של בעל הבית, והקשה מעלתו דגם לרבנן תקשה דאמרי העליונים לעניים ומפרש הירושלמי מפני שהם לחים, קשה הרי רוב של הקמה הוא של בעה"ב, עכ"ל כת"ר ולענ"ד נראה דאף דהר"ש והרע"ב פי' דהעליונים הם של עניים מפני שהנמלים הביאו מלקט, אך מהרמב"ב ס"ל כפי' רש"י ז"ל, שפירש בחולין (דף קל"ד) שלכן העליונים של העניים שתלינן שבעת קציר נפלו שם ממילא והוי לקט. וכן מורים דבריו בד"ה העליונים חטין העליונים שע"פ החור איכא למימר לקט הן שנשרו מן השבלין בשעת קצירה, דע"כ לא אתי רש"י להשמיענו מהו לקט בהך דקאמר שנשרו מן השבלים בשעת קצירה, אלא כונתו שנשרו מן השבלים לתוך החור. וכן מורים דבריו בד"ה לבע"ב דקודם קצירה כנסום נמלים שם, דאל"כ הוה לית למימר כנסום הנמלים, אלא דבעליונים לא כנסו נמלים ובתחתונים כנסו נמלים, לכן קאמר כי האי לשנא, ובזה ניחא מה שעמדו רבים על דברי התוס' שם בד"ה ורמנהו כו' מרבנן נמי פריך דלא פליגי רבנן אלא משום דסברי דהתחתונים ודאי נמלים כנסום וראיתי להרש"ש ז"ל שהגיה ודאי מקמה כנסו ולמה שכתבתי אין צורך להגיה, שכונתם ברורה שהעליונים לא כנסו נמלים רק מעצמם נפלו בשעת קצירה והוה לקט והתחתונים כנסו נמלים. ולכן לא מספקינן בלקט משום דרוב תבואה של בעה"ב הם, ולפ"ז הקושיא מעיקרא ליכא:
<b>ואף</b> לפי פי' הר"ש והרע"ב דהעליונים של העניים מפני שהנמלים לקחו מהלקט והכניסום שם ג"כ לא קשה לענ"ד משום דכיון דהלקט מונח על הארץ ותבואת הבעה"ב הם בעמרים, יותר מסתברא לומר דהנמלים לקחו ממה שלפניהם על הארץ ולא ממה שאינו לפניהם. וסמך לזה מהך דאמרי' בב"ק (דף נ"ח ע"א) אמר ר"י ל"ש אלא באותה ערוגה ופירש"י ז"ל ד"ה אלא שאכלה מיד באותה ערוגה שנפלה שם דכיון דאנוסה היא בנפילה אנוסה היא נמי באכילתה דכיון דחזיא לתבואה תותה לא מוקמה אנפשה, וה"נ הנמלה בודאי לא מוקמה אנפשה מדחזיא מה שלפניה בודאי לקתה ולא המתינה לקחת ממה שאינה לפניה. וכן הביא כת"ר סמך מהך דב"ב (דף כ"ג) מישט שייטי טובא וכריסייהו בחמשים אמות מליא. והתחתונים כיון שהם ירוקים ע"כ כנסום מהקמה, ור"מ ס"ל דאין זה הוכחה דאפשר שיהיו ירוקים אף מן הלקט ובר מן דין י"ל דלפי מה שכתב הרמב"ן בחידושיו לבבא בתרא, והובא ג"כ בנמוקי יוסף פרק שני לבבא בתרא דאף דרוב וקרוב הולכין אחר הרוב היינו שפירש ממקומו ואפשר שפי' ממקום קרוב ואפשר שפירש ממקום רחוק ששם הרוב בזה הולכין אחר הרוב. אבל אם תלינן שלא פירש כלל ממקומו אי אזלינן בתר קורבא, בזה אמרי' כאן נמצא כאן היה ולא פירש כלל ממקומו. כן נראה כונת הרמב"ן ז"ל, וא"כ כאן נמי דיש לתלות שהנמלה לקחה ממקום שאצל החור ולא פירש כלל ממקום למקום בזה אזלינן בתר קרוב, ויעי' מה שכתב בט"ז יור"ד סי' רצ"ד ס"ק י"ז. וראיתי בהגה' הגאון רעק"א על משניות פאה פרק ד' ס' מ"ד שהקשה ג"כ הך קושיא שהקשה כת"ר על דברי רש"י בחולין אמאי דכתב דפריך שם הגמ' מדר' מאיר משום דסתם מתני' ר"מ, הא היה להם להקשות מסתמא דפאה (פ"ז מ"ד אם סתמא לעניים, ויעי' בתפארת ישראל פ"ז מ"ד דפאה. וראיתי בתפארת ירושלים שם שכתב ג"כ קצת כמו שכ"ל:
<b>ומה</b> שהקשה כת"ר על תירוץ המרדכי דהם של עניים משום דקרא כתיב עני ורש הצדיקו צדק משלך ותן לו, זהו שייך רק היכא דהוה ספק אבל לא כשהרוב מורה שהם של בעל הבית, כבר הקשו קושיא זו בספר טורי אבן ר"ה (דף י"ד), ובשו"ת חתם סופר חלק יור"ד סי' ר"מ וסי' ש"ט ובחלק תו"מ סי' קע"ג. ולתי' לא קשה מידי הא דהרוב מורה שהם של בעל הבית כיון דקרא קאמר צדק משלך ותן לו א"כ אף דהוה שלך מדינא כל שנופל תחת ספק כל דהו תן לו. וביותר היה נעלנ"ד לומר דהכא איכא רוב וקרוב כמבואר במרדכי שם, ובכה"ג אף דקיי"ל דרובא עדיף מ"מ הוה רק ספק ולא מדודאי הוה כן אזלינן בתר רובא ולכן שפיר הוה ספק לקט ושייך צדק משלך ותן לו. ויעי' בנדה (י"ח) ובספר שער המלך פ"ד מהל' יומ"ט:
<b>תו</b> כתב כת"ר דפלוגתא דאין הולכין בממון אתר הרוב תליא בפלוגתת התוס' והרא"ש שהובא בשיטה מקובצת ב"מ (דף ו') דשמואל סבר כהרא"ש דרוב הוא ספק ולכן בממון אין הולכין אתר רובא. ורב סבר דרוב הוה ודאי כהתוס' ולכך אף בממון הולכין אחר הרוב עכ"ל כת"ר. והנה לפ"ז תקשה אהא דכתבו התוס' בב"ק (דף כ"ז ע"א) תוד"ה ואיכא וי"ל ואומר ר"ת דאפילו רב דאמר כו' הולכין בממון אחר הרוב כו' הכא מודה שיכול המוחזק לומר למוציא אע"פ שהרוב מסייעך לא תוציא ממני ממון דקים לי בנפשאי שאני מן המיעוט כו' עכ"ל דמאי האי דיאמר קים לי בנפשאי כיון שהוא נגד הרוב ורוב הוא ודאי, א"ו דהתם טעמא אחרינא איכא דהתם ע"כ ישנם אנשים שלוקחים לשחיטה, רק דבכל דוכתא קיי"ל דאותו שבא להוציא מיד המוחזק הו"ל להתנות, ולכן שמואל ס"ל כיון שמוכר מוחזק יכול לומר לשחיטה מכרתיו לך, כך היתה כונתי במכירה זו וכיון שהוא מוחזק א"כ המקח כבר קם לי', ולבטל את המקח עתה א"א דהמוציא הו"ל להתנות ואמרי' לי' ללוקח מסתמא נרצית אף לשחיטה כיון שגמרת המקח בסתמא ולא התנית מפו' שלרידא אתה קונה, דה"נ ק"ל בחו"מ סי' רל"ב דאם יש מום במקח ונשתמש נתקיים המקח, וכמו מוכר אומר בר' ולוקח במאה בחו"מ סי' רכ"א, ועי' ברש"י שברי"ף בפרק המוכר פירות, ובשאר דוכתי נמי אם יש למוחזק טענת ברי ג"כ א"א להוציא מידו כיון שחזקה שאדם מחזיק בידו אלימא לי' לשמואל ולכן ניחא לדידיה הך דפריך לרב מהאשה שנתגרשה כו' כיון שהבעל טוען ברי שהיתה אלמנה לא מפקינן מיני' ברובא, כיון שהוא מוחזק, וצריכים לבירור כשבאין להוציא ממנו וכשהוא טוען ברי לא הוה הרוב בירור, ורב ס"ל דהולכין אחר הרוב משום דטענת המוכר לשחיטה מכרתיו לך היא טענה גרועה דמנין יודע מה היה בדעת הלוקח כיון דסתמא לקחו וקיום המקח תלוי בדעת שניהם, והא דלשמואל כיון דהמוכר מוחזק בהכסף הוה גמר מכירה ומסתמא סבר וקיבל לשחיטה כיון שלא התנה בפירוש. רב לא ס"ל הך סברא דהך חזקה אינה חזקה לדידי' דהוה חזקה שנישתנית, דמעקרא היה הלוקח מוחזק ועכשיו מוכר ואינה חשיבה חזקה גמורה. וכיוצא בו כתב בשיטה מקובצת ב"ב (דף צ"ב) והיינו דיש מוחזק בלא שום טענה נחשב למוחזק גמור וחבירו הוא המוציא, ויש מוחזק דטענתו עושה אותו למוחזק ובלא טענה טובה אינו נחשב למוחזק, ואכמ"ל בזה, וה"נ לרב בנמצא נגחן אין לו טענה הגונה לכן אין הוא מוחזק, דכל עצם מה שהוא מוחזק הוא בלא טענה, דהשתא אנו דנין על עיקר חזקתו איך נעשה מוחזק, וזה הוא בלא טענה. אבל במה שכתבו התוס' בריש המניח דגם לרב לא אזלינן בתר רובא דהמחזיק יכול לומר קים לי שאני מהמיעוט היינו דיש לו טענה ולכן חזקתו חזקה וחשיב מוחזק, והמוציא הו"ל להתנות ג"כ מטעם דכיון דידע שיש חילוק בין כד לחבית ואולי המוכר הוא מהמיעוט הו"ל להתנות שרק חבית חפץ לקנות, אבל בנמצא נגחן ל"ל להתנות כיון שהוא יודע בנפשו שאינו חפץ לקנות לשחיטה ודעת המוכר אינו עיקר בזה דהמוכר אינו קים לי', וכיון דלא הוה חזקה לא שייך לומר דהוה גמר מקח דנימא שהמוציא הו"ל להתנות ולכך אזלינן בתר רובא:
<b>כן</b> הייתי אומר במחלוקתם של רב ושמואל לולי התוספות שלא כתבו כן בכתובות (דף ע"ו ע"א) תוד"ה על בעל החמור כו' וליכא למימר דהתם היינו טעמא דמדלא דק אם הוא נגחן אית לן למימר דלשחיטה זבני דא"כ מה צריך למימר התם לשמואל כי אזלינן בתר רובא באיסורא בממונא לא אזלינן והא טעמא לא משום רובא הוא אלא משום דלא דק עכ"ל, והנה רש"י שברי"ף כתב מפורש דהיה לו להתנות, ולולי דבריהם הקדושים היה נלענ"ד דמשו"ה קאמר בממונא לא אזלינן בתר רובא, משום דרב קאמר הרי זה מקח טעות בתר רובא אזלינן ורובא לרדיא זבין משו"ה הוצרך שמואל למימר דלא אזלינן בממונא בתר רובא והיינו דאזלינן בתר הך דלא דק וכה"ג:
<b>ועפ"י</b> האמור יש ליישב הא דהקשה בספר נחלת דוד על דברי התוס' וז"ל וקשה לי טובא ע"ז דא"כ מאי פריך עלה דרב בבבא בתרא בריש פרק המוכר פירות מהא דתנן האשה שנתארמלה או שנתגרשה היא אומרת בתולה נשאתני והוא אומר לא כי אלא אלמנה נשאתיך אם יש עדים שיצאה בהינומא כו' טעמא דאיכא עדים הא ליכא עדים לא ואמאי הלך אחר רוב נשים ורוב נשים בתולות נשאות ואם איתא לדברי ר"ת א"כ לא פריך הש"ס מידי דהא הך מתניתין מוקמינן לה בכתובות ריש פרק האשה שנתארמלה דמיירי בברי וברי וא"כ הבעל טוען קים לי שאת היית מן המיעוט ובזה גם רב מודה דלא אזלינן בתר רובא עכ"ל, ולפי מה שכתבתי לא קשה מזה על דברי ר"ת, דלכאורה עדיפא הי"ל להקשות דהא איפכא נמי י"ל דגם הלוקח יטעון ברי שאני מן הרוב דלא קרי לחביתא כדא והמקח הא תלוי בדעת שניהם ואמאי אזלת בתר קים לי' דהמוכר טפי מבתר לוקח, אלא ודאי דלר"ת לא הך קים לי מהני לי' למוחזק, רק דלרב חזקה גרידא לא מהני כלל נגד רובא, רק היכא דלגבי חזקה יש לו טענה טובה דאז הטענה עושה החזקה לחזקה ושוב אמרי' דלהמוציא היה לו להתנות, וכל זה לא שייך בהך חזקה דבעל דמאי היה לה להתנות דנימא כיון דלא התנה מחלה והתרצתה בתנאיו, וא"כ לרב בכה"ג אזלינן בתר רובא, דאף דטעין הבעל, שהוא המוחזק, ברי, מ"מ לא מהני לו הך ברי מידי כיון שהרוב מועיל לאשה ואיהי נמי הא טענה ברי שבתולה נשאתני, ושום דבר לא היה להתנות דנימא כיון שלא התנה מסתמא הוה כדבריו, ודו"ק:
<b>עוד</b> י"ל בכונת התוס' ריש המניח, דהנה לפי מה דסבירא לי' לרב דגם בממון אזלינן בתר רובא א"כ בכל דוכתי כשנתקיים המקח בקנין כופין למלאות אחר הקנין בפרטי המכירה כהרוב ואם לפי דברי הרוב הוא מחויב לתן יותר אזי כייפינן לי', וא"כ גבי כד וחבית נמי היכי דקנה מיני' חבית ורובא קרי לחביתא חביתא וא"כ צריכין לכוף המוכר לקיים המכר ולתן לו דוקא חבית, משו"ה קאמר ר"ת דהכא לא אמרינן הכי כיון דהמוכר יכול לומר קים לי בנפשאי שאני מן המיעוט שקורין לכדא חביתא ובדעתי היה למכור רק כד, וחבית לא מכרתי מעולם, ואף אם הלוקח יאמר אדרבה אני מן הרוב וקניתי חבית, הא במכירה צריכין דעת והסכם שניהם וכיון שהמוכר לא נתרצה למכור חבית א"כ אין זו מכירה וא"א לכופו לתן חבית, וכן נמי אפכא אם מכר כד והלוקח אומר קים לי שאני מן המיעוט שקורין לחבית כד וחפץ שיתנו לו חבית והמוכר אומר אני מן הרוב שקורין לכדא כדא מ"מ כיון שהלוקח אומר שלא היה בדעתו לקנות כד רק חבית א"כ א"א לכופו לקיים המקח ולתת הכסף ולקחת כד, כיון שהמקח תלוי בדעת שניהם והוא לא היה בדעתו לקנות כד, ואף שמתחילה כתבו התוס' דמיירי כשנתן הכסף אפשר דדברי ר"ת אמורים אף בלא נתן כסף, וכך מבואר בהגה' אשר"י ריש פרק המניח יעו"ש, ולפי"ז ניחא ג"כ הא דהקשה בספר נחלת דוד דהתם גבי רוב נשים בתולות נישאות מאי ביטול מקח שייך:
<b>ועל</b> פי זה יש ליישב מה שתמה המהרש"ל על גירסת הרי"ף והרא"ש בב"ב (דף ס"א ע"ב) לא צריכה דרובא קרי לי' לבית בית לבירה בירה ואיכא נמי דלבירה קרו לי' בית מהו דתימא כולי' זבין לי' קמ"ל מדהוה לי' למכתב ולא שיירית בזביני אילין כלום ולא כתב ש"מ שיורי שייר, דהניח בצ"ע וגריס הוא דאיכא דקרו לי' לבית בית. וכונתו דאי רק מיעוטא קרו לבירה בית, א"כ מה"ת כולי' זבין כיון דרובא קרו לבירה בירה ולבית בית, ואף לשמואל דלא אזל בתר רובא בממונא מ"מ כאן משמע דבכל אופן כולי' זבין לי' אף שאינו מוחזק ולשמואל רק היכי שמוחזק לא אזלינן בתר רובא, ואף שמצר לו מצרים החיצונים מ"מ אין זה הוכחה להכריח נגד הרוב ולכן גרס דאיכא דקרו לבית בית כו' היינו דאיכא דקרו הכי ואיכא דקרו והוה ספק שקול ולכן הא דמיצר לו מצרים החיצונים הוה הוכחה להכריע דכולי' זבין לי', ולפי מה שכתבתי לעיל לא קשה מידי לפי גירסת הרי"ף והרא"ש, דאי לא השמיענו ר"נ דמצרים הרחיב לו הוה אמינא דהלוקח יכול לחזור במקחו אם אינו נותן לו כל הבירה כיון דמיעוטא קרו לבירה בית, ובשלמא היכא דלא הרחיב לו המצרים פשיטא דאינו יכול לטעון כן כיון דלא כתב ולא שיירית בזבני אילין כלום, אך היכא דהרחיב לו המצרים הוה אמינא אף דלא כתב ולא שיירי בזבוני אילין כלום כיון דהרחיב לו מצרים מצי אמר קים לי בנפשאי שאני מהמיעוט שקורין לבירה בית וא"כ לא היה בדעתו לקנות בית גרידא כ"א כל הבירה ולכן אין אנו יכולים לכוף אותו לקיים קנין הבית לבד כי הוא אומר שלא קנה בית מעולם רק כונתו היתה לכל הבירה, ולכן המקח בטל, קמ"ל ר"נ דא"א לטעון כך אף שמצר לו מצרים החיצונים, דאם כדבריו דכונתו היה לקנות הבירה כולה היה לו לכתוב בשטר ולא שיירית בזביני אילין כלום ולא כתב, ש"מ שיורי שייר. וא"כ אינו יכול הלוקח לטעון שכונתו בקניתו היתה להבירה כולה, דאנן סהדי מדלא כתב ולא שיירית בזביני אילין כלום דלא היתה כונתו לכל הבירה, והא דמצר לו מצרים החיצונים אמרי' דמצרים הרחיב לו, שוב ראיתי בהגה' מהרש"ש ריש המניח שכתב לפרש כן דברי ר"ת:
<b>ואגב</b> אמינא לכת"ר דהא דרבים מהאחרונים תפסו מהך דכתב בשיטה מקובצת בבא מציעא (דף ו') דלהרא"ש המובא שם רוב הוא מטעם ספק, ובנו עליו בנינים גדולים, ואני לענ"ד לא כן אנכי עמדי. דלענ"ד לא אמר הרא"ש דבר זה מעולם דכל רוב יהא ספק, ולכאורה לשון השיטה שם מגומגם. וכונתו ברור לענ"ד דהנה בכל איסורים אם נפל איסור לרוב היתר בטל ברובא וכשר, והיינו דהא דהרוב נשאר בדינו, כלומר הא דההיתר נשאר היתר זהו מטעם ודאי דכך התירה תורה האיסור שהוא מועט אינו יכול לאסור היתר שהוא רוב, אבל הא שהאיסור נעשה היתר זהו רק מספק, היינו אף שהתירה התורה אעפ"כ הוא ספק, דהא אם הוכר האיסור אף לאחר שנתבטל, או אם אח"כ נתרבה איסור חוזר וניעור ושוב נאסר להרא"ש. כמבואר ברא"ש חולין פרק ז' סימן ל"ז, וא"כ כל זמן שלא הוכר הוא מותר מטעם ספק. ולכן בכל איסור אין נפקותא לזה כיון דאנו דנין מצד הרוב והרוב הוא היתר ודאי, אבל היכא דאנו צריכין לדון מטעם המיעוט אז אינו אלא ספיקא, וכמו הכא גבי קפץ אחד מן המנויין דע"כ גם מצד המיעוט הזה האחד שקפץ אנו צריכין לדון אם הוא נתחייב שוב מטעם ודאי כיון שנתבטל אז יכולים להכניסו לדיר להתעשר, ואם מטעם ספק הא אמרי' עשירי ודאי ולא עשירי ספק וכיון דהוא לא נתחייב כ"א מספק כל זמן שאינו ניכר, וא"כ כיון שאחד בודאי יש שם שנתערב שחיובו רק מספק וא"כ אם אותו אחד יצא למשל שני א"כ השלישי שוב שני והעשירי תשיעי, ואפשר שהוא בעצמו יצא עשירי וא"כ בכל אופן שיצא הוא עשירי ספק, דהא ע"כ שיצא והוא נתבטל רק מספק, ואפילו אם ישנם שם אלף כבשים ואחד קפץ בתוכן מ"מ כיון שאחד בהם ספק א"כ באחד מן העשירים יש לספוקי אם הוא עשירי ודאי או העשירי הזה שנתבטל והוה ספק, או אם במניניו היה הספק הזה וא"כ הוא עשירי ספק. וכיון שכן כל הטלאים שהיו עשירי נכנסו בספק אף אם הם אלף, אבל היכא דאנו דנין מטעם הרוב המבטל לא מטעם המיעוט המתבטל אז הוא מטעם ודאי, וכעין סברא זאת כתב הר"ן בנדרים (דף נ"ט ע"א) ד"ה וכי היתר, וז"ל נראה בעיני דהכי מקשה אפילו תימא בגידולין של היתר מבטלין עיקר של איסור. התם היינו טעמא משום דכיון שרבו גידוליו על עיקרו נמצא כשאוכל אינו טועם טעם האיסור כלל הילכך אעפ"י שאיסור שבו מעורב בתוכו ולא אזל ליה לעלמא שרי, אבל גבי מעשר כיון דלפי חשבון הטבל חייבוה רחמנא לעשרן הכא אמאי מתעשרת לפי כולה וכי היתר שבהן להיכן הלך עכ"ל. ובזה נפלו כל הבנינים שבנו על דברי הרא"ש אלה, ולענ"ד לא כיון הרא"ש ז"ל לזה, ופירושי מדוקדק בלשונו מאד. וכונת הרא"ש שס"ל שהאיסור נהפך להיתר דלכאורה אם חוזר וניעור כשהוכר איך שייך לומר זה, נלענ"ד דכונתו שהאיסור נהפך להיתר, היינו שהאיסור הוה כמו שמבוער והוה כמי שאינו והארכתי לזה במקום אחר ואכמ"ל:
<b>שוב</b> ראיתי בספר יד שאול סימן י"ג הנספח לספר נחלת דוד כתב ג"כ בהך דהמרדכי פרק הזרוע בקצת דברים כמו שכתבתי אך מה שכתב שם ומהרמב"ם נראה דסבר כדעת התוספות דבפ"ז ממתנות עניים הל' ט' כתב זרעים הנמצאים בחורי הנמלים אם היו החורים בתוך הקמה הרי הוא של בעל השדה כו' ואם היה במקום שנקצר ה"ה של עניים שמא מן הלקט גררוה כו' שספק לקט לקט יעו"ש, הרי נראה בעליל דסבר דרבנן נמי מודו בה דאל"כ איך שבק רבנן ופסק כר"מ והשיג על הכ"מ דכתב דטעמא דפסק הרמב"ם הכי משום דנראה מירושלמי ומגמרא דידן בחולין (דף קל"ד) דהלכה כר"מ עיי"ש צ"ע הלא לא צריך לכל זה וטפי עדיף לומר משום דהרמב"ם סבר כדעת התוס' דלא פליגי בה וכו"ע סברי דספק לקט לקט ומשו"ה פסק כן עכ"ל. ודברים אלה הם שלא בהשגחה חדא דלא ראה מש"כ הרמב"ם בפירושו למשניות פאה פ"ד דהלכה כר"מ, ועוד דאיך נאמר דפסק הרמב"ם כרבנן דא"כ בחורין שלאחר הקוצרים לדידהו רק עליונים לעניים ותחתונים הם של בעל השדה, והרמב"ם הוא פסק דכולם לעניים וע"כ פסק כר' מאיר, והצדק עם מרן הכ"מ:
<b>עוד</b> הקשה שם כת"ר בההיא דגדיש שלא לוקט תחתיו דקנסו כל הנוגע לארץ לעניים אבל במה הוא פטור ממעשר ובירושלמי שם ר' אסי סבר דאפילו לב"ה פטור ממעשר משום דהפקר ב"ד הפקר מקרא דיחרם כל רכושו ער"ש שם ויש להקשות ע"ז כיון דב"ה סברי דאין הפקר עד שיופקר אף לעשירים כשמיטה בפאה פ"ו וכאן הא לא הופקר רק לעניים לבד. וראיתי ברמב"ם פ"ב ה"ז ממ"ע דתי' הרדב"ז שם דב"ד שאני דהם יכולים להפקיר אף לעניים לבד ע"ש אך טעמא ודאי בעי מה נשתנה הפקר ב"ד מסתם הפקר, ותירץ שם כת"ר עפ"י דברי התוס' בב"ק (דף כ"ח)( דמה דפאה פטור ממעשר לאו משום הפקר דהא לא הופקר לעשירים אלא כדדריש בספרי ובא הלוי כי אין לו חלק ונתלה עמך יצא זה שיש לו נתלה עמך שאם הלוי עני נוטל פאה ע"ש כו' וניחא עכשיו הא דחורי הנמלים וגדיש שלא לוקט תחתיו דאף דלא הופקר רק לעניים סו"ס לוי עני יכול לטול עכ"ל והנה תירוצו כבר תירץ כן הגאון רעק"א בתוספות המשניות (פאה מ"א). ולענ"ד נראה לתרץ עפ"י מה שכתב בש"מ ב"ב (דף ק' ע"א) ד"ה ור"א כו' כל היכא דאמרי' הפקר בית דין הפקר בעל הנכסים איבד זכותו ע"י הפקר ב"ד והרי הן כדבר שאינו שלו ויש רשות לחבירו להחזיק בו ברשות בית דין אבל אינו זוכה בדבור בית דין עד שיחזיק עכ"ל וא"כ כיון דכל הא דהפקר ב"ד הוא סלוק א"כ בודאי פטור ממעשר בפאה דב"ד מסלקין זכותו מכל וכל והוה הפקר גמור ואח"כ יש רשות לעני להחזיק בו. ואם יחזיק עשיר שוב יפקירו ב"ד ויסלקו רשותו מזה, אבל אין הב"ד מחזיקין לעני ולא לעשיר, רק מסלקין רשות של בעה"ב ואח"כ זוכה העני ולכן פטורה ממעשר. ובזה יש לכוין דברי הרדב"ז. ידידו דוש"ת, חיים פישל, החופ"ק הנ"א
<big>סימן</big> <big>ב'</big>
בע"ה יום ב' שמות תרס"ה לפ"ק הראזאווא יצ"ו. לידידי הרב הגאון החו"ב מהור"ר זאב שליט"א אבד"ק פיסאצנא תע"א בעהמ"ח ספר דבר הצבא
<b>מכתבו</b> קבלתי, והנה דבריו מיוסדים על פלפולא ובקיאות רבות, אך יסלח נא אם אעיר את אזנו בדברים אשר יש לי דרך אחרת בהם שלא כדברי כת"ר:
הנה במה שכתבתי דהא דסנהדרין שראו כולם לחובה שפוטרין אותו רק בתחילת דין אבל בסוף הדין אף כשראו כולם לחובה חייב זהו ברור בלי פקפוק, ומלבד זה שמפורש כן ברמב"ם ריש פרק ט' מהל' סנהדרין על כרחך מוכרח לומר כן מדברי ר"כ גופיה דקאמר טעמי' דכיון דגמירי הלנת דין למיעבד לי' זכותא והני תו לא חזו ליה דזהו דוקא בתחלת הדין, אבל בשעת גמר דין תו לא בעי הלנת דין למעבד לי' זכותא, ומ"ט פוטרין אותו, א"ו דזהו בתחילת דין, וכ"כ הרדב"ז ח"ג סימן תקע"ט דאם כ"ב מחייבין ואחד אומר איני יודע ומוסיפין שנים, ואלו השנים ג"כ מחייבין שחייב:
<b>ומש"כ</b> כת"ר ראי' דגמ"ד אף שכולן מחייבין חייב ג"כ, דהא ע"כ בשעת גמר דין מוכרחים המיעוט להסכים להרוב שלא יכנסו לכלל זקן ממרא כו' עכ"ל. דבר זה לא ניתן להאמר, דהא דצריכים המיעוט להסכים להרוב היינו כשמחולקים על דין אחד מדיני התורה האיך הוה. תבל כאן אנו דנין על מעשה האיך הוא, דבהדין כולם מסכימים לדעה אחת האיך הוא, רק דבההיא מעשה יש מהם שהם אומרים שעבר כדי לחייבו, כלומר שעשה המעשה וכדומה, ויש מהן אומרים שנידון זה לא עבר הדין כדי לחייבו, ובהא אין דין זקן ממרא, דבהא הולכין אחר רוב דעות שאם הרוב מסכימים שעשה מעשה הרע ומחויב מחייבין אותו. ובר מן דין לא שייך בזה דין זקן ממרא, דהא זקן ממרא אינו מחויב עד שיורה כן אח"כ כמבואר בסנהדרין (דף ס"ז) וברמב"ם בפרק ג' מהל' ממרים, ובנידון זה שהלכו אחר הרוב א"א לומר שהורה בו כן כדעתו. ומלבד זאת אף אם נאמר דאף בגמ"ד אם כולם מחייבין פוטרין אותו לא תקשה, הא ע"כ המיעוט צריך להסכים להרוב, היינו אחר גמר דין אך בשעת גמר דין בשעת מנין הדעות אטו המיעוט מחויב להמנות עם הרוב, הא אף בסנהדרי גדולה כתב הרמב"ם בפרק א' הל' ד' מהל' ממרים אם לא היה הדבר ברור אצל בית דין הגדול דנין בו בשעתן ונושאין ונותנין בדבר עד שיסכימו כולן או יעמדו לענין וילכו אחר הרוב, ויאמרו לכל השואלים כך הלכה והולכין להם עכ"ל היינו לאחר שעמדו במנין מחויבים גם המיעוט לומר כך הלכה. אבל בשעת המנין שהוא הגמר דין, כמבואר ברמב"ם פרק י' הל' ב' ופרק י"א הל' א' מהל' סנהדרין, אינם מחויבים לומר כהרוב, אדרבא אפשר דאיסורא נמי איכא דהא כל אחד מחויב לומר דבר הנראה בדעתו ולא מפני שנוטה לדעת חברו כמבואר ברמב"ם פרק י' מסנהדרין:
<b>אלא</b> דבלא זה מצב הסברא ע"כ מוכרח לומר דבגמר דין אם כולם מסכימים לחיוב שחייב. דהא ר"כ לא מקרא קא גמר לה רק משום דבעי הלנת דין למחזי לי' זכותא ובגמר דין לא שייך זה כמשכ"ל. ועוד הא המיעוט שאינו מסכים להרוב ע"כ נקטינן שטועה הוא, והאיך אפשר דבר זה שאם לא יטעה אחד מסנהדרין פוטרין אותו, וע"כ מוכרחים הסנהדרין לטעות בהם מיעוט. דבר זה אין הדעת סובלתו, ועי' ברש"י סנהדרין (דף ל"ד ע"א) ד"ה אבל בשעת גמר דין שחיפש כבר הכל ועכשיו נראה שטעה חוזר ומלמד חובה עכ"ל. וא"כ אם נאמר דמוכרחים מיעוט הסנהדרין לטעות ה"ז לא ניתן להאמר, רק דמחוייבים הם בתחילת דין לחפש אחר זכות אפילו על צד היותר רחוק, משום דאולי כשיחפשו אחר זכות יעלה בדעתם זכות אמתי, וכיון שלא חפשו לו זכות לכן אין דנין אותו ופוטרין אותו כיון שא"א לקיים בו דין זה שמחוייבים לחפש זכות, אבל אין גומרין הדין בזכות כזה שהוא שלא עפ"י דרך האמת:
<b>ומה</b> שהביא כת"ר התוספתא דפ"ט דסנהדרין, הוא שאמר יש לי ללמד על עצמי כו' חובה משתקין אותו בנזיפה, ויש להבין למה משתקין דעל עדים איתא גם כן שמשתקין אותם אבל לא בנזיפה, ולכן כתב דאף בגמר דין אם כולם מחייבים פוטרין אותו, ולכן משתיקין אותו בנזיפה, כיון דאם הוא ירשיע את עצמו מי יזכנו וא"כ יחייבוהו כולם ויפטרו אותו ולכן משתיקין אותו בנזיפה עכ"ד כת"ר. והנה זה בודאי בגמר דין אף אם כולם מחייבים חייב, ובדברי התוספתא נלענ"ד בפשיטות דהנה בדיני נפשות מחויבים להחזיר אחר זכות בכל מאי דאפשר כמבואר בהרבה מקומות, ולכן אם גם אחד מן התלמידים שאמר יש לי ללמד עליו חובה משתיקין אותו, ומשו"ה אם הוא מלמד חובה על עצמו אז יכבד הדבר לבקש עליו זכות ובודאי יחייבוהו ואילו היו מחפשים עליו זכות, אפשר שמצאו לו זכות גמור ולכן משתיקין אותו בנזיפה. ועוד נלענ"ד לומר דלכן משתיקין אותו בנזיפה שכיון שהוא מלמד חובה על עצמו נראה שחפץ שידינוהו למיתה ומואס בחיו ויעי' בחו"מ סימן תכ"ז בבאר הגולה בסוף הסימן שכתב וז"ל והמסכן את עצמו כאילו מואס ברצון בוראו ואינו רוצה לא בעבודתו ולא במתן שכרו עכ"ל. ואם כן אם מלמד על עצמו חובה הוא חפץ שיהרגוהו ומואס בחייו ולכן משתיקין אותו בנזיפה. שוב ראיתי דבפשוטו ניחא דהנה הא דכתב כת"ר דעל עדים איתא גם כן שמשתיקין אותם אבל לא בנזיפה שם בתוספתא ליתא הך דעדים משתיקין אותם, אלא הכי איתא שם העד לא מלמד עליו לא זכות ולא חובה, רק בריש היו בודקין איתא כן. אלא דמשום דמקודם איתא שם בתוספתא אמר אחד מן התלמידים יש לי למד עליו זכות מקבלין אותו בסבר פנים יפות כו' משו"ה נקט האי לישנא גבי' דאם הוא עצמו חפץ ללמד חובה על עצמו שמשתיקין אותו בנזיפה, ההפך של סבר פנים יפות:
<b>והנה</b> כת"ר רוצה להוכיח דרק בסנהדרי גדולה אם פתחו לחובה פוטרין אותו אבל לא בסנהדרי קטנה, ומש"כ שכן משמע בהגה' הרדב"ז על הרמב"ם, הנה הגה' הרדב"ז אינם לפני כעת. ומש"כ כת"ר שגם הלח"מ גריס כן ברמב"ם בריש פרק ט' מהל' סנהדרין, לא מצאתי כן בלח"מ רק במגדל עוז. ולענ"ד אינו יודע נפקותא בין סנהדרי גדולה לבית דין של כ"ג, שטעמו של ר"כ דגמירי הלנת דין כו' הוא כמו כן בב"ד של כ"ג כמו בסנהדרי גדולה, ומש"כ כת"ר שבב"ד של כ"ג יש עצה דמוסיפין הדיינים דא"כ בסנהדרין (דף מ) דקאמר ואפי' כ"ב מזכין או מחייבין וא' אומר איני יוסיפו הדיינים, דאמאי צריך האי דאינו יודע כדי להוסיף, הא אף אם כל הכ"ג מחייבים גם כן יוסיפו הדיינים, ואין לומר דזהו בגמר דין ואז באמת מחייבין אותו. אבל כשפתחו כולם בתחילת דין לחובה שאז היו פוטרין אותו באמת מוסיפין הדיינים כדי לעשות הלנת דין, דא"כ כשחשיב כל היכי שמוסיפים הדיינים וכן ברמב"ם בפרק ט' מהל' סנהדרין מ"ט לא חשיב נמי הא דאם פתחו כולם לחובה דיוסיפו הדיינים, וכן כתב נמי בשו"ת הרדב"ז חלק ג' סימן תקע"ט לדחות דברי האומר שאם אמרו ל"ה זכאי ול"ה חייב ואחד אומר איני יודע מוציאין אותו שאומר איני יודע מן מנין ומכניסין אחר במקומו כתב ע"ז ת"ל ואני אומר דאם איתא להאי לא הוה שתק מיני' תנאי עכ"ל והכ"נ דאם איתא דאם כולם מחייבין מוסיפין הדיינים לא הוה שתק מיני' תנאי:
<b>וטעמא</b> דהך מלתא מ"ט אין מוסיפין אם כולם ראו לחובה, נלענ"ד כיון דאם כ"ב מחייבים ואחד אומר איני יודע א"כ אינם עוד בית דין, ואפשר לקיים למוד זכות כשיוסיפו ויהי' ב"ד, אבל אם כל הכ"ג מחייבים תיכף והם ב"ד שלם ושוב לא קיימו למוד הזכות לכן פוטרין אותו ואין מוסיפין הדיינים, דעל ב"ד שלם אין מוסיפין. ודוגמא לסברא זאת כתב גם כן הרדב"ז שם בח"ג סי' תקע"ט:
<b>ועוד</b> יש להביא ראי' שלא כדברי כת"ר ממה שכתב הרמב"ם בספר המצות לאוין רצ"ב והרא"ה בספר החינוך מצוה ת"ט שנמנענו שלא להרוג החוטא כשנראוהו עושה מעשה החטאת שיתחייב עליו מיתה קודם שנביאהו לבית דין כו' ואפילו ראוהו בית דין הגדול שהרג יהיו כולם עדים עכ"ל דאי כדברי כת"ר מאי אפי' ב"ד הגדול דנקטו, אדרבא דלפ"ז בית דין הגדול יותר מוכרח לומר דלא יהיו דיינים, כיון דלא מצי למחזי לי' זכותא דזהו שייך רק ב"ד הגדול ויותר רבותא הוא אי השמיענו שאפילו בית דין הגדול של כ"ג שאף שלא אכפת לו אי לא חזי לי' זכותא כיון דיש להוסיף דהיינין מ"מ נעשו עדים, ומדנקטו אפילו ב"ד הגדול ממשמע שאין לחלק בזה, ואף בב"ד של כ"ג אין מוסיפין, וכיון שכן אין הכרח דרק הב"ד הגדול אם פתחו לחוב שפוטרין אותו ובב"ד של כ"ג לא דינא הכי:
<b>והא</b> דהביא כת"ר סמך לדבריו דבזה מתורצת קושית הטורי אבן בר"ה (דף כ"ו) דהקשה בהא דר' טרפון ס"ל דסנהדרין שראו באחד שהרג את הנפש שנעשו דיינין דזהו דלא כדרב כהנה, והנה כת"ר כתב דר"כ מיירי דוקא בסנהדרי גדולה והא דר"ט מיירי בב"ד של כ"ג, והנה ספר טו"א אינו כעת לפני, אך הנראה לענ"ד לומר בזה דהנה לכאורה יש שינוי לשון בגמרא בר"ה (דף כ"ו) קאמר וכיון דחזיוה דקטל נפשא לא מצו חזו לי' זכותא, ובסנהדרין (דף י"ז) קאמר כיון דגמירי הלנת דין למיעבד לי' זכותא והני תו לא חזי לי'. ואמאי לא קאמר נמי בסנהד' לא חזי לי' זכותא ומאי האי לא מצוי חזי לי' דקדייק בלשני'. לכן אשר נלענ"ד דיש נפקותא בין מחלוקתם של ר"ט ור"ע ובין דינו של רב כהנא, דבדינו של ר"כ כיון דחזינן שכבר פתחו כולם לחובה ולא בקשו עליו זכות, א"כ ברור לן הדבר שלא יהפכו שוב בזכותו, ולכן פוטרין אותו, כיון שלא נעשה הדין כדבעי דהא מדינא צריכין לפתוח בזכותו, אבל בר"ה קאמר ר"ע רק כיון דחזויה דקטל נפשא לא מצי חזו לי' זכותא היינו שאין ביכלתם לחזות לו זכות, אבל אין זה ודאי שלא יחפשו אחר כל זכות שאפשר לחפש, ולקיים הדין שצריכין לחפש לו זכות, ולכן ר"ט ס"ל אף דכיון דחזוי' לא מצי חזי לי' זכותא מ"מ יקיימו הדין ויחפשו זכות כל מאי דאפשר, ואם באמת יפתחו בחובה פוטרין אותו אף דקטל בודאי, מ"מ כיון שלא נעשה משא ומתן של הדין כדבעי א"א להרוג אותו והוה כמו שלא התיר עצמו למיתה בפירש שאין הורגין אותו אף שעשה המעשה בודאי ור"ע ס"ל כיון דלא מצי חזי לי' זכותא אינם יכולים להיות דיינים מגזה"כ:
<b>ועפ"ז</b> אין הוכחה ג"כ למאי דכתב כת"ר ראי' דע"כ הא דפתחו כולם לחובה הוא בסנהדרי גדולה מדכתב הרמב"ם בפרק ה' מהל' עדות כל עד שהעיד בדי"נ אינו מורה בדין זה הנהרג, ודקדק הכ"מ שם שדוקא משום שהעיד אבל אם ראה יכול להיות דיין, וא"כ תקשה הא אם ראה תו לא מצי חזי לי' זכותא, וע"כ דדינו של ר"כ הוא דוקא בסנהדרי גדולה אבל בב"ד של כ"ג שפיר חזו לי' זכותא הנך דמוסיפין עכ"ד כת"ר, ולפי מה שכתבתי אין מזה הוכחה דאף דלא מצי חזי זכותא מ"מ אין זה מן הנמנע דלא יחפשו עליו זכות, ואם באמת יראו כולם לחובה יפטרו אותו וכנ"ל. אלא שאני נבוך בהא דר"כ מאי האי דהאי ב"ד לא מצי חזי' לי' זכותא מ"מ לדונו בב"ד אחר ומאי טעמא פוטרין אותו, ואי הוה אמר דינו רק בסנהדרי גדולה כ"ז ניחא:
<b>ומה</b> שחקר כת"ר דהא דאמר רבא בסנהדרין טריפה שהרג בפני ב"ד חייב דכתיב ובערת הרע מקרבך אי זהו דוקא בטריפה שהרג או רבע, או בכל עברות שחייבים עליהם מיתה, לענ"ד פשוט הדבר דבכל עברות שחייבין עליהן מיתה אם ב"ד ראו טרפה שעבר שהורגין אותו משום ובערת הרע מקרבך, והא עיקרו של הקרא כתיב בנביא שקר, ובספרי שם ובערת הרע מקרבך בער עושי רעות מישראל, משמע דכל עושי רעות בכלל, ואין לומר דהתם במדיח לעכו"ם מיירי דהוה נמי כשפ"ד וג"ע, הא התם נמי מיירי במדיח לעבור על לאו או על עשה, וכן משמע ממה שכתבו התוס' בסנהדרין דרין (דף פ"א ע"א) ד"ה ונגמר כו' וי"ל דהכא מיירי כגון דהך עבירה שניה עבר בפני ב"ד כו' מחייבין לי' לעיל בטריפה משום ובערת הרע עכ"ל משמע דהך ובערת הרע שייך בכל עבירות:
<b>ובמה</b> שיצאתי לחלק בין הא דכתב הרמב"ן במלחמות דרוב התלוי במנהג להך דרובא דרדיא, דהכא לא תליא רק ברצון כ"א הוה דבר שיש להרוב צורך בו. וכת"ר עומד בדעתו, אין אני חפץ להתוכח בזה אחרי רואי שכת"ר רוצה להעמיד דבריו בזה ואם כי בדוחק, דאטו רוב שבטבע אין בו מיעוט ומ"מ הולכין אחר הרוב וה"נ אפשר דיש להם צורך בהמיעוט, אך כיון דלרובא יש צורך בהרוב אזלינן בתרי', מה שאין כן בהך דהרמב"ן דאין בזה צורך כלל. גם מה שדחה הוכחתי ברש"י חולין (דף קל"ד), ודחה כת"ר משום דמפשטות לשון המשנה לא משמע כן. גם על זה לא אשיב, ומה שלא משמע לכת"ר משמע ומשמע לדידי, ומה שכתב בשם בנו נ"י להקשות ממה שכתב רש"י בד"ה העליונים חיטין העליונים שעפ"י החור איכא למימר לקט הם שנשרו מן השבלים בשעת קצירה, ואם כן אינו ודאי אלא ספק א"כ עדיין יקשה למה לא ניזיל בתר רובא עכ"ל. בהא נלענ"ד לומר דכונת רש"י היא דאף דהעליונים תלינן דנפלו בשעת קצירה מ"מ ספק לקט הם שמא נפלו שלשה ואינן לקט, רק כיון דרוב הנופלים הוה לקט תלינן דהם לקט:
<b>ומה</b> שכתב לדחות מה שכתבתי לישב הך דחורי הנמלים עפ"י דברי הרמב"ן דאמרי' כאן נמצא כאן היה, וה"נ תלינן שהנמלים לקחו מעל שפת החור, וכתב עלה כת"ר לדחות זה דכיון דהנמלה לקחה והובילה זה לו יהא אפילו משהו בעלמא זה נקרא פירש, עכ"ל כת"ר יעי' נא ברמב"ם פרק י' מהל' מאכלות אסורות, שכתב אבל ענבים הנמצאים טמונים שם אסורים שמא משם נלקטו והצניען שם ועי' בט"ז יור"ד סימן רצ"ד שכתב בטעמו משום כאן נמצא כאן היה והא כיון שנלקטו פירש מעט ממקומו הראשון, ועוד הא הרמב"ן בחי' הביא ראי' לזה מהך דקידושין כרם הנטוע ירק וירק נמכר חוצה לו בארץ אסור וטעמא דמילתא לפי שדרך הגננים למכור עפ"י גנותיהם והו"ל כמקומו ממש עכ"ל. ואף שפירש מן הכרם לחוץ, אלא היכי דמוכח שייך לומר כאן נמצא כאן היה ואף שפירש קצת וה"נ מוכח לומר דלקחה מהנך שאצל התור ולא ממה שרחוק מן החור. והא דכתב כת"ר ובאמת בעיקר התירוץ דמקום קרוב יש לפקפק בו דהא במה שלאחר הקוצרים הוא לעניים הוא אפילו בחורים שנמצא תחת הערימה ובין העמרים וא"כ שם אדרבא הקורבא היא של בעה'"ב עכ"ל אינו מובן דהא הנך דבעה"ב הם גבוה מן הארץ בשבלים והנך דלעניים הם על הארץ, ויותר קרוב שלקח מעל הארץ ממה שגבוה מעל הארץ:
<b>ובמה</b> שכתב כת"ר דפלוגתא אי הולכין בממון אחר הרוב תליא אי רוב הוא מטעם ודאי אי מטעם ספק, וכתב דרב ס"ל דרוב הוא ודאי, והקשיתי ע"ז מהך דכתבו התוס' בב"ק (דף כ"ז) דאפילו לרב יכול המחזיק לומר קים לי שאני מן המיעוט ואי הוא ודאי איך יכול לומר קים לי, וכתב ע"ז כת"ר דהא אפילו לשיטת הרא"ש דנהפך האיסור להיות היתר אפ"ה בהוכר האיסור אח"כ הוא אסור והרי זה טוען קים לי שאני מן המיעוט והוה כאילו ניכר האיסור ומה שייך רוב הכא עכ"ל, דבר זה לא ניתן להאמר, דכיון דלדידן רוב הוא ודאי איך מהימנינן לי' כשאמר קים לי שאני מן המיעוט ומה האי הדמיון להוכר האיסור שהוכר לנו בודאי, ולהך דרוב עמי הארץ שמעשרין שהביא כת"ר סמוכין לדבריו שאם יבואו עדים ויאמרו שודאי לא הפריש שע"כ צריכין להאמין להעדים, אבל הך דבעצמו אומר קים לי האיך מהימנינן לי' כיון דלדידן ברירא לן אפכא:
ידידו דוש"ת, חיים פישל עפשטיין, החופ"ק הנ"ל
<big>סימן</big> <big>ג'</big>
בע"ה יום ב' קדושים כ"ו ניסן תרס"ה לפ"ק הראזאווא יצ"ו. לידידי חרב הגאון חו"ב סוע"ה מו"ה זאב שליט"א אבד"ק פיסאצנא תע"א, בעהמ"ח ספר „דבר הצבא“
<b>מכתבו</b> קבלתי זה כשבועים ומסיבות שונות לא יכולתי אף לעיין בו, כי הייתי טרוד בענינים אחרים, אך לאהבת כת"ר לקחתי לי מועד היום לעיין בדבריו ולהעיר הנלענ"ד, ואכתבה הכל בקיצור ואת כת"ר הסליחה:
<b>על</b> מה שכתבתי דהא דצריכים המיעוט להסכים להרוב היינו כשמחולקים על דין מדיני התורה, אבל הכא אפשר שמחולקים בהמעשה אי הוה כדי לחייבו וכ' ע"ז כת"ר דאם ספק אם עשה כשיעור נשאל להעדים שאנו בודקים אותם בחקירות ובדיקות כו' עכ"ל כת"ר, הא כיון דעיקר קבלת עדות תלוי בדעת הדיין והא כתב הרמב"ם פרק ט"ז הל' ד' מהל' עדות ודברים אלו אין תלויין אלא בדעת ועוצם בינתו שיבין עיקר המשפטים וידע דבר הגורם לדבר אחר ויעמיק לראות אם ימצא שיהי' לזה העד צד הנאה בעדות זו אפילו בדרך רחוקה ונפלאה ה"ז לא יעיד בה עכ"ל, וא"כ כיון שתלוי בדעת הדיינים והבנתם א"כ אפשר שמחלקים במעשה זו איך הוה, שהרוב נוטה דעתם שהעדים אומרים אמת והמיעוט נוטה דעתם שאין להאמין העדים בזה מאיזה סבה ואין זה מחלוקת בדין, וברוצח אפשר בפשיטות עפ"י מה שמבואר בב"ק (דף צ"א) דיש אומד למיתה ופסק הרמב"ם בפרק ג' מהל' רוצח, א"כ אפשר דהמיעוט לפי אומדן דעתם אין בו כדי להמית והרוב לפי אומדן דעתם יש בו כדי להמית והוה מחלוקת בהמעשה:
<b>ומה</b> שכתב אם התרו על חובר חבר למיתה, ופלוגתא היא בסנהדרין (דף ס"ה ע"א) והסנהדרין נחלקו בהדין אם הוא במיתה או בלאו א"כ אף אם יסכימו אח"כ שחייב מיתה בכה"ג, מ"מ לכתחילה טרם שפסקו הדין עפ"י רוב מה מועיל התראתם דהרי קודם שנפסק הדין לא היתה ההתראה אלא על הספק, אך זה אינו דכפה"נ דהעדים היו ת"ח וידעו הדין לאמתתו וממילא כשאח"כ הועמד הדין עפ"י התראתם ודאי היה מומת עכ"ל כת"ר. ומאי פסקא דהעדים הם ת"ח ויודעים הדין לאמתו ואטו בעדים שאינם ת"ח לא נפסוק הדין בחובר חבר, זה לא שמענו, והנה לפי שיטת התוס' בשבועות (דף ל"ז) דעיקר התראת ספק הוה אי למותרה הוה ודאי אז אין זה ה"ס א"כ אין זה מועיל כלום הא דלהמתרים הוה ודאי, וגם שיטת רש"י ז"ל אפשר דס"ל כהתוס'. דהתוספות בפסחים (דף ס"ג ע"ב) ד"ה התראת ספק ישבו לשונו עפ"י שיטתם, אלא דעיקר הדבר לית כאן ספק כיון דקיי"ל דצריך לקבל עליו התראה ולומר יודע אני שהוא כן ועל מנת כן אני עושה, א"כ הא ברור לן שהמותרה יודע שחובר חבר במיתה דהא קאמר יודע אני שהוא כן:
<b>ועל</b> מה שכתבתי דלא שייך בזה דין זקן ממרא, דהא זקן ממרא אינו מחויב עד שיורה כן ובנדון זה שהלכו אחר הרוב א"א לומר שהורה בו כדעתו, וכתב ע"ז כת"ר הנה אפשר שיורה אח"כ לפי שהמחלוקת היתה בעיקר הלכה אם חייבים ע"ז מיתה והרי אפשר שיורה לרבים שפטור ממיתה עכ"ל, ואיני מבין דבריו דמי מכריחו אח"כ להורות כן, ובודאי לא יורה כן כדעתו כדי שלא להיות זקן ממרא, ואטו בשביל שניחוש שיורה אח"כ נאמר שכבר עתה נעשה זקן ממרא אם לא יודה להם, ואם יחוש שמא יעשו עפ"י מה שמחולק על הרוב הא זקן ממרא ששנה לאחרים כהוראתו פטור כמבואר בסנהדרין (דף פ"ו ע"ב) ועי' הוריות (דף ב' ע"א) דכל זמן שלא הורה לעשות בפי' כהוראתו אף ששנה להם כדעתו והם עשו כן אינו נעשה זקן ממרא עד שיורה להם מפורש לעשות, ואיך נאמר שיש לחוש שיורה להם כן, הא בודאי לא יעשה כן ולומר שמחויב להודות להם עתה, יען כי אפשר אח"כ שיורה כן זה לא ניתן להאמר דכ"ז שלא הורה אינו זקן ממרא, אף שמחולק עליהם:
<b>ועל</b> מה שכתבתי דבשעת גמר דין מחויב כל אחד לגלות דעתו ולא לסמוך על הרוב וכתב ע"ז כת"ר ודאי הדין כן. אבל דוקא בשעת משא ומתן ובשעת המנין אבל לא בשעת גמר דין עכ"ל, לפלא לי דברי כת"ר דאם נאמר דדברי רב כהנא שאמר סנהדרין שראו כולם לחובה היינו אף בגמר דין, דהיינו דאף בגמר דין צריכים להיות מיעוט שמחייבים, עכ"פ היינו ע"כ עד מנין הדיעות, דאז ידעינן איך דעת כל אחד ואחד, אבל לא לאחר מנין הדעות, ואטו דאף לאחר מנין הדעות נצטרך לדעת מה בדעת כל אחד ואחד. ואפשר דלאחר מנין הדיעות כשרואים המיעוט שהרוב מתנגדים לדעתם אפשר דיצטרכו להסכים בדעתם לדעת הרוב אבל אנן לא אכפת לן תו בדעתם כיון שכבר מנו הדיעות וידענו שצריכים לילך אחר הרוב. וזה פשוט וברור, ומלבד זאת אם נאמר שדינו של רב כהנא הוא אף בסנהדרי קטנה מלבד זה ניחא דהא זקן ממרא אינו נעשה רק אם מחולק על ב"ד הגדול:
<b>עלה</b> דכתבתי לדחות דבריו במה שכתב דאם ראו כולם לחובה בסנהדרי קטנה שמוסיפין הדיינים. שכתבתי דאם כן היה למתניתן להשמיענו דגם בכה"ג מוסיפין ונסתעתי מדברי הרדב"ז בתשובה, וכתב כת"ר דיש לומר דלא חשיב אלא ההוספות בכשעשו הב"ד כדין אבל מה שמוסיפין על מה שלא עשו כדין לא חשיב עכ"ל. ואני אומר דאדרבה דהיכי דאחד אומר איני יודע א"כ יתר הב"ד לא עשו שום דבר שלא כדין שפיר נשארים ב"ד בהאי דינא ויוסיפו עליהם, אבל אם כל הב"ד עשו שלא כדין, הסברא פשוטה שלא יחשבו עוד ב"ד בהאי ענינא, ולא יוסיפו תו עליהם, דהם אינם יכולים עוד לדון בהאי דינא:
<b>עלה</b> דכתב כת"ר דכדברי כתב הרדב"ז בחי' על הרמב"ם נהנתי מאוד במה שכוונתי לדעת הגדול, ומה שכתב כת"ר דלפי הנראה אין אצלי הרמב"ם דפוס קאלינבערג כ"א דפוס מונק שאין שם חי' הרדב"ז. באמת אין לי גם הרמב"ם מדפוס מונק כ"א רמב"ם מדפוס ישן, שנדפס בפיורדא בשנת תק"ט לפ"ק. ומה שכתב כת"ר לדחות דברי הרדב"ז אין בכל דבריו מאי לדחותם, דעלה דכתב רדב"ז, כפי שהובא בדברי כת"ר, דלשון של ר"כ משמע סתמא אפילו בקטנה, וכתב כת"ר דאחרי דהסברא היא שיבדל הדין בין קטנה לגדולה, היינו שבקטנה יכולים להוסיף על כן נוציא דברי ר"כ ונפרשו דוקא על גדולה עכ"ד. ולפי מה שכתבתי לעיל דכיון דעשו שלא כדין במאי שפתחו תחילה לחובה א"כ א"א להוסיף עליהם דאין יכולים עוד להיות ב"ד בזה א"כ א"א לומר כדבריו, ובזה נדחה נמי דיחוי כת"ר על הרדב"ז שכתב דטעמי' של ר"כ שייך גם בקטנה, וגם מש"כ הרדב"ז דעל סנהדרי קטנה מייתי לה הגמרא דברי ר"כ בודאי כונתו כיון דתיקף אחר דברי ר' אבוה דקאמר דבמוסיפין עושין ב"ד שקול לכתחילה, דזהו רק בסנהדרי קטנה, ומייתי תיכף דברי ר"כ משמע נמי שמיירי בסנהדרי קטנה, ומש"כ כת"ר ואפשר יותר דמיירי שם מענין הוספה לכך מביא דברי ר"כ דבדינו נמי שייך הוספה, ד"ז לא ניתן להאמר כלל. דת"כ הי"ל לרב כהנא להשמיענו ג"כ דינו בסנהדרי קטנה שפתחו כולם לחובה שמוסיפין, אבל עכשיו לא מיירי כלל מהא דמוסיפין אלא מהא דפוטרין אותו, סוף דבר שאין בדברי כת"ר במה לדחות דברי הרדב"ז ז"ל:
<b>ומה</b> שהקשה עלה דכתב הרדב"ז בתשו' הטעם מפני מה מוסיפין שנים, מפני ששנים נחשבים לב"ד דקיי"ל דשנים שדנו דיניהם דין, דא"כ לסייע לשמואל מהא, י"ל דע"כ לאו זהו עיקר הטעם דהא חזינן ר' אבוה דלא ס"ל כדשמואל איהו מרא דשמעתתא דמוסיפין עושין ב"ד שקול:
<b>שוב</b> בעיקר הך דמוסיפין דכתב כת"ר יש להקשות דמאי מהני הא דמוסיפין כיון דהנך תו לא חזו לי' טעמא לזכות א"כ אף דהנוספין אפשר דימצאו לו זכות, מ"מ הרי ברור דיצא דינו לחובה ומאי מהני הא דמוסיפין למיעבד הלנת דין. ואין לומר דכיון דהנוספין יחזו לי' זכותא א"כ הנך יהדרו בהו וגם הם יחזרו בהם לזכות, דא"כ בר"ה (דף כ"ו), דאפליגו ר"ע ור"ט בסנהדרין שראו אחד שהרג הנפש דקאמר ר"ט דמקצתן נעשו עדים ומקצתן נעשו דיינים ור"ע ס"ל דכולם עדים, וקאמר טעמא דלא מצי חזי לי' זכותא ואמאי כיון דרק מקצתן נעשו דיינים והא יהיו עמהם אחרים והמה יחזו לו זכות ואלה הרואים אפשר דיחזרו בהם, וא"ל דא"א גבי רואין שהרג את הנפש דיחזו לו זכות בשום אופן, הא כבר כתבתי בתשובתי הקודמת דהך לשון דלא מצי חזי לי' זכותא אינו מורה כן. דאפשר דיחזו לו זכות באופן באומדנא שלא היה בו כדי להמית ובכה"ג, רק דיותר מסתבר דלא יחזו לו זכות כיון דהם בעצמם ראו שהרג איש משום כי יחם לבם, ואף דהאחרים יחזו לו זכות מ"מ הם לא יחזו בהם בשביל האחרים, והכא נמי מאי מהני אם מוסיפין, כיון דהמה לא יחזו לו זכות:
<b>ולפום</b> ריהטא עלה בדעתי דאם נאמר דהגירסא שם ברמב"ם סנהדרי גדולה היא הנכונה, י"ל דבסנהדרי קטנה כיון שעשו שלא כדין שלא פתחו בזכות ולכן אין דנים שוב הם אותו כ"א ב"ד אחר של כ"ג, אבל בהנך שרק ב"ד הגדול דן אותם א"א לומר דב"ד אחר ידין אותו ובזה יש לכוין בדברי המענ"ח שהביא כת"ר במכתבו לתרץ הסמ"ג מקושית בעל מל"מ דאם התחיל המופלא א"כ א"א תו לדון אותו באותו ב"ד אלא בב"ד אתר ושם יתחילו מן הצד, ובזה סרו תלונותו של כת"ר:
<b>במש"כ</b> לדחות מה שהקשיתי על דבריו מספר המצות ומס' החינוך שעד הרואה לא נעשה דיין בדי"נ ואפילו היו הרואים ב"ד הגדול והרי אדרבא ב"ד הגדול יותר מסתבר שלא ידונוהו שלא מצו למיחזי לי' זכותא ואין הוספה עליהם. וכתב ע"ז כת"ר הנה אפשר להסביר עפ"י דברי הרדב"ז שהביא כת"ר לשונו שכתב לפי גירסתו בהרמב"ם סנהדרי גדולה שפתחו כו' וז"ל ולפיכך אני סובר דלרבותא נקט סנהדרי גדולה. דסד"א אין אחר דבריהם כלום ואי לאו דקים להו דבר קטלא הוא לא היו פותחים כולם לחובה וקטלינן לי' קמ"ל דפוטרים אותו מיד דתו לא חזו לי' זכותא עכ"ל. יסלח נא לי כת"ר אם אומר שכנראה הוא מקרב בשעת הנאתו ומרחיק בעת שיעלה לו לרצון. ובאמת גם לדברי רדב"ז דאי נימא דאין נפקותא בין ב"ד של כ"ג לב"ד הגדול שפיר י"ל פי' האפילו לפי דברי הרדב"ז, אבל אי נימא דבב"ד של כ"ג אי לא חזו זכותא יכולין להוסיף ובב"ד הגדול פוטרין לגמרי האם יעלה על הדעת לומר אפילו ב"ד הגדול שהלא בודאי ב"ד הגדול לא ידונוהו כיון שאי אפשר תו לתקן בשום פנים, ובזה נדחה גם תירוצו השני שכתב וז"ל ואולי האפילו הוא באופן הזה דהא בדיני ממונות א"צ לילך להעיד לפני ב"ד הקטן ממנו וסד"א שישפטוהו הם, קמ"ל דזה אסור וממילא יוכרחו ללכת להעיד משום דאין חכמה ואין תבונה נגד ה' כל מקום כו' עכ"ל. ולפי מש"כ א"א לומר כן דלו יהא נמי דלהב"ד הגדול יש רבותא משום דבדיני ממונות א"צ להעיד לפני ב"ד קטן, אבל הא לב"ד של כ"ג איכא רבותא נמי, כיון דאפשר להוסיף סד"א דהם ידינוהו, א"ו דאם בב"ד של כ"ג שייך האי טעמא דכתב כת"ר לא מסתבר כלל לנקוט הך אפילו ועוד התם הרבותא הא שאפילו ב"ד הגדול לא ידינוהו בעצמם ולפי דברי כת"ר היה הרבותא מה שצריכים להעיד לפני ב"ד אחר:
<b>במה</b> שכתבתי לחלק בין הך דר"ה (דף כ"ו) ובין דברי רב כהנה מתמה כת"ר, ואולי לא פרשתי כונתי ואפרש קצת. הנה מדברי כת"ר שכתב וז"ל בכל ענין פתיחת זכות הוא אם לא קטלת לא תדחל וכשלא אמרו חמש תיבות הללו לא אפשר שימצאו לו זכות וכשראו בעצמם שהרג את הנפש ימצאו לו זכות אמתמהה עכ"ל, נראה מזה שחושב שהך דינא דר"כ שאמר סנהדרין שראו כולם לחובה הוא שלא אמרו הא דאם לא קטלת לא תדחל, ובאמת אין הדבר כן, דהא דצריכים לומר אם לא קטלת לא תדתל זהו ענין אחר, דזהו גזרת הכתוב שצריכים לומר לו הכי אבל אפשר דאם לא אמרו הני כל חמש תיבות אין זה מעכב ופתיחת חוב דקאמר רב כהנא היינו שלא השתדלו למצא לו זכות בדינו כדי לנקותו, שדבר זה מחויבים הם לחפש אף על צד היותר רחוק ואף שאין גומרין דינו בחיפוש זכות שאינה אמיתות, אבל מ"מ מחויבים הם לחפש אחר כל זכות אף שאינו אמיתי שמתוך זה אפשר שיגיעו לזכות אמיתי, וכמש"כ רש"י בסנהדרין (דף ל"ד ע"א) ד"ה לא שנו אלא בשעת מו"מ דבעינן שיעמוד בדבריו לחזר אחר ראיות שמא ימצא חיזוק לזכות דשמא לא טעה, וז"ל הרמב"ם בריש פרק ט' מהל' סנהדרין, סנהדרין שפתחו כולם בדיני נפשות תחילה ואמרו כולם חייב הרי זה פטור עד שיהיו שם מקצת מזכין שיהפכו בזכותו כו' עכ"ל. מזה נראה ברור דדינו של רב כהנא אינו בשביל שלא אמרו הני חמש תיבות אי לא קטלת לא תדחל רק משום שלא חפשו אחר שום זכות רק מה שאמרו תיכף חייב. ומצאתי מפורש בספר מ"ת מצוה ע"ז וז"ל והנה ד"ז אינו ענין לדין שכתב דמצוה להתחיל בד"נ לזכות דהיינו אי לא קטלת ונאמר דאי לא אמרו כן פטור, ז"א דאין טעם לזה רק הוא דין בפ"ע עכ"ל. והיינו מפורש כמש"כ. והנה פלוגתת ר' טרפון ור' עקיבא בר"ה (דף כ"ו) היא בסנהדרין שראו אחד שהרג את הנפש ולכאורה יש להבין למה לא פליגי סתמא בסנהדרין שראו אחד שעובר עבירה שחייבין מיתה ומ"ש רוצח דנקטו, אלא משום דברוצח צריך אומדנא כמבואר ברמב"ם פרק ג' מהל' רוצח ושמירת נפש דאף שבודאי הרגו מכל מקום יש לימוד זכות הרבה, שצריכים אומד לשער כח האבן או האגרוף וכח המכה והמוכה. ולפ"ז בדינו של ר"כ שכבר ישבו ועיינו בדינו ואמרו תיכף בהחלט שהוא חייב וכמו שכתב הרמב"ם, ולא חפשו אחר זכות אף באופן רחוק אם כן הרי חזינן דכבר לא חפשו זכות ואם כן ודאי דתו לא חזי' לי' זכות אמיתית דכיון דבאמת חייבוהו תיכף א"כ נראה דאין לו זכות אמיתית, רק דמ"מ אפשר דאילו חפשו אחר זכות רחוק מזה היו באים לזכות אמיתית ואם חזינן שלא חפשו כבר זכות שאינה אמיתית בודאי ששוב לא ימצאו לו מחר זכות גמור, דלאחר הלנת דין מסתברא דאין להם לחפש אתר זכות שוא כ"א אחר זכות אמת. אבל בפלוגתת ר"ט ור' עקיבא שעדיין לא עיינו בדין, רק מכיון שצריכים להפך בזכות לקיים והצילו העדה ואף על צד היותר רחוק ואף שראו שהרג מכל מקום אפשר לימוד זכות על פי דרך רחוק כמש"כ לעיל. ואפשר שיקיימו הסנהדרין מצות והצילו העדה ואף על צד היותר רחוק בתחילת דין ויחפשו לו אחר זכות אף שאינו אמיתי, ואף שאחר כך יחזרו בהם שיראו שאין לו זכות גמור ויחייבוהו מ"מ בתחילת דין יקיימו מצות לימוד זכות. אך כיון דהם בעצמם חזיוה דקטל אם כן ננעלו מהם הרבה שערי לימוד זכות כמו שאם לא ראו בעצמם שאפשר יותר לימוד הזכות כשלא ראו בעצמם רק עדים מעידים לפניהם שאפשר לחפש זכות אף בהגדת עדים בהכחשתם או בענין אחר, ועוד אם חזיוה דקטל נפשה מתוך שיחם לבבם לא יחפצו לחפש זכות עליו וזהו לא מצי חזי לי זכותא, היינו שאינם יכולים. אבל אין זה בבירור שלא יחפשו אחר זכות רחוק:
<b>ומ"ש</b> לדחות מה שכתבתי לפשוט ספיקו אם שייך ובערת הרע בשאר עברות מלבד ג"ע ושפ"ד מהא דבספרי דרש הפסוק על מדיח עשה ול"ת, וכתב כת"ר לדחות דמדיח חמור, הא בספרי קאמר בער עושי רעות משמע סתם כל רעות צריכים לבער, ומש"כ לפשוט מתוס' סנהדרין (דף פ"א), וכתב כת"ר דהתוס' כתבו כן אליבא דר"ט. לענ"ד זה אינו דא"כ בלא בלא ובערת הרע היו דנים אותו והתוס' קאמרי מפו' משום ובערת הרע, ומש"כ א"כ בענין שלפנינו דבלא"ה הוא מומת אם כי במיתה קלה מה שייך בזה ובערת הרע הכי מי שימות על ידי חנק לא יבוער מן העולם עכ"ל. בהא אפשר לומר דהא כל אדם הוא עומד למות ומכ"ש טריפה, אך ובערת הרע שייך לקרב מיתתו וה"נ אפשר ברוצח שהרג ואמדו למיתה שגומר' דין הרוצח וחובשין אתו עד שימות הנהרג ובין כך עבר בחמורה, א"כ משום ובערת הרע הורגין אותו בחמורה תיכף דזה דינו כטריפה, וכן נמי גבי זקן ממרא דמשמרין אותו עד הרגל ומיתתו בחנק וכמו שפסק כן הרמב"ם בפרק ג' מהל' ממרים ואם כן גברא קטילא הוא, ואח"כ קודם הרגל עבר בחמורה שדנין אותו בחמורה תיכף ואין ממתינין עד הרגל, ומשום דלא פלוג הדין כך בכל החייבים:
<b>והנה</b> ידוע מחלוקת הרמב"ם והרמב"ן במנין המצות, דהרמב"ם מנה ד' מיתות בית דין בד' מצות והרמב"ן כלל אותם במצוה אחת שס"ל כי בפסוק ובערת הרע מקרבך צותה תורה דרך כלל שנבער כל עושי הרע מקרבנו, ואין לפני עתה ספר המצות לעיין בו, אך זכורני שכן דעת הרמב"ן ז"ל, א"כ לפי דברי הרמב"ן אין מקום כלל לספיקו:
ידיו דוש"ת חיים פישל, החופ"ק הנ"ל
<big>סימן</big> <big>ד'</big>
בע"ה חשון תרצ"ד לפ"ק סאנט לואיס. לידידי הרב הגאון המפורסם בישראל כו' כקש"ת מוהר"ר שלמה נתן נטע קאטלער שליט"א בעיר דעטרויט
<b>אשר</b> הדר"ג כתב לי בענין שאחד מן הרבנים כתב דתקנת אגודת הרבנים שתקנו לאסור הכרכשאות של אלה שעושים כרכשאות של טרפות עם כשרות בבית חרושת אחד, וכתב הרב הזה שהתקנה היא שלא כדין והדר"ג כתב שמפני כמה טעמים א"א לו להזדקק בזה ע"כ שלח לי הדר"ג את טענותיו ובקש ממני להזדקק לזה. אמינא לי' לידידי הדר"ג שאין ממש בדבריו, והם גבובי דברים בלי הבנת הענין:
<b>הנה</b> מה שהביא הרב הזה מהא דמבואר בחו"מ סימן י"ד דבזה הזמן אין בית דין הגדול, זה הוא לענין לכוף הלוה לילך לדון אל בית דין הגדול אלא אצל הבית דין שבעירו. לענין זה ס"ל להרמב"ם דרק בזמן שיש ב"ד גדול, היינו הנשיא שבארץ ישראל. ועיין בהגה' מיימוניות פרק ו' מהל' סנהדרין. אבל איך יעלה על הדעת שאין ב"ד בזה"ז שיכול לעשות תקנה וסייג למגדר מלתא, דבר זה לא ניתן להאמר, והרי הרמב"ם בפרק ב' מהל' ממרים שכתב שאם ראו בית דין לגזור ולאסור לעשות סייג אם פשט איסורן בכל ישראל אין ב"ד גדול אחר יכול לעקרן ולהתירן אפי' היה גדול מן הראשונים, ולא כתב דבזה"ז אין לגזור ולעשות סייג. וגם לענין שכופין את הלוה לילך אצל ב"ד יפה כתב שם הרמב"ם בפרק ו' מהל' סנהדרין אבל יש מקומות שיש בהם חכמים גדולים מומחין לרבים ומקומות שיש תלמידים שאינן כמותן אם אמר המלוה כו' שכופין את הלוה והולך עמו, וכן היו מעשים בכל יום בספרד עכ"ל ובכסף משנה שם הל' ט' כתב ודבר זה מצוי בכל דור ודור יע"ש. וברמב"ם פרק כ"ד מהל' סנהדרין כתב אם רואים ב"ד שפרצו העם בדבר יש להם לגדור ולחזק הדבר כפי מה שיראה להם כו' וכן יש לב"ד בכל מקום ובכל זמן להלקות אדם:
<b>גם</b> מה שכתב בשם הב"ח בחו"מ סימן ב' דאם יש חכם אחר שהומחו עליהם אף שקטן מהראשון אין בכח ב"ד הגדול לתקן על הקטן ממנו עכ"ל. הנה גם בזה לא דקדק יפה שהב"ח כתב מפורש דכל גדול בעירו או בגבולו יכול לתקן אפי' לא קבלוהו. ועל זה כתב דאם קבלו גדול אתר להנהיג קהלם בכל דבר גם לא המחום עליהם טובי העיר עכ"ל. כונתו ברורה דאם הגדול לא קבלוהו אנשי העיר ולא המחוהו עליהם רק קבלו גדול אחר אפילו קטן מאותו גדול שלא המחוהו עליהם אינו יכול אותו גדול לתקן נגד דעת הגדול שקבלוהו עליהם. ובנ"ד הא הרבנים שהם נתאחדו לאגודת הרבנים נתקבלו בקהילות שבאמעריקא לתקן תקנות ולגדור הפרצות, ובכגון דא אי אפשר לומר דאינם יכולים לתקן נגד רצון כל רב שביהכ"נ, ומכש"כ שהב"ח סיים שם וז"ל אם לא שהוא גדול שאין בדורו כמוהו שזה הוא כמו ב"ד הגדול, אותו ודאי יש לו כח לתקן במגדר מלתא אף כנגד שאר גדולים שאינם גדולים כמותו ולא בעינן דעתם והסכמתם וצריכים לקיים גזרתו במגדר מילתא כו' עכ"ל. וא"כ בהתאסף אסיפת אגודת הרבנים ודאי יש להם, לכולם ביחד דין גדול שאין בדורו כמותו. ומה שכתב הרב הנ"ל שבמדינתנו שכל בית הכנסת יש לה קהלה מיחדת בפני עצמה וגם יש לה רב מיוחד שהמחו עליהם עכ"ל. מדוע לא דייק במה שכתב הב"ח דאם קבלו גדול אחד להנהיג קהלם בכל דבר, והלא ברוב בהכ"נ מקבלים רב רק לדרוש להם ויש לו דין מגיד, אבל לא מקבלים לכל דבר כמו שנהגו בכל תפוצות ישראל, וגם מדוע לא ראה מה שכתב שם הב"ח דאם עשו מקצת הטובים איזה תקנה מחדש ומקצתם לא היו שם וכשבאו מיחו כו' ודוקא בדברים דלאו מילי דשמיא, אלא צורך הקהל, אבל במילי דשמיא אינו יכול למחות אע"פ שלא היה במעמד עכ"ל. ומכל שכן בנ"ד שאלה שלא היו באותו מעמד כשתקנו תקנה זאת שהיא במילי דשמיא, שלא להכשיל העם בנו"ט, לא מיחו אז ורק לאחר זמן רב כשהיו נוגעים בדבר, שחפצים לתת הכשרים בעד בצע כסף לאלה בתי החרושת של הכרכשאות שנאסרו, אז החלו למחות, בודאי שאין יכולים עכשיו למחות:
<b>גם</b> מה שהביא מתשובת הריב"ש ז"ל סימן רע"א, אין זה ענין לזה כלל, דהתם כך היה מעשה שמהר"ר יוחנן היה ממלא מקום אביו בהרבנות בצרפת, והקהלות קבלהו עליהם וגם נתאשר אצל המלכות, ובסיבת מחלוקת בינו ובין הר"ר ישעי' נסע הר"ר ישעי' להרמ"ה באשכנז והרמ"ה כתב שכל רב אשר יקום לתפוש ישיבה בצרפת בלי רשות הר"ר ישעי' יהיו כל הגיטין והחליצות שיעשו לפניו פסולים, ועל זה כתב הריב"ש על הרמ"ה שאינו יכול לגזור חוץ למקומו ואין זה למגדר מלתא, אדרבה כתב שם שיש בה ביטול תורה וכתב שם הריב"ש וז"ל אם לא היתה גזרה זו סבה למניעת התורה אלא היתה למצוה ולגדר והיה כחו ויכולת ביד הגוזר לגוזרה, עדיין לא היו חייבים לקיימה כאשר אין רוב הצבור יכולים לעמוד בה עכ"ל. משמע מזה דאם היו רוב הצבור יכולים לעמוד בה היתה גזרתו קיימת אם היתה למגדר מלתא:
<b>גם</b> מה שהביא מתשו' הרשב"א סימן תשפ"א, הנני להעתיק דברי הרשב"א ויראה כת"ר בטול דבריו, דז"ל הרשב"א ז"ל שאלת אם יכולים להחרים הקהל שלא בפני כל היחידים, תשובה יש לדעת מה זכות יש לקהל אחד ואפילו רבים על יחיד בדי"מ ובהנהגת ובהסכמות זולת במקצת מקומות אם יגזרו ב"ד הגדול ויסכימו לנהוג לאסור דבר והוא מן הדברים שהרבים יכולים לעמוד בו כגזרת הפת והיין והשלקות, ויתר תקנות ב"ד או מלך כחרם שאול שנתחייב יונתן מיתה אעפ"י שלא ידע ולא שמע, לפי שכל מה שיגזור המלך עם כל סיעת ישראל עשוי ומקובל לכל, וכתב כל אשר לא יבא לשלשת הימים יחרם כל רכושו, וכן הב"ד כל שנטל רשות מריש גלותא אפילו טעה אינו משלם כמוזכר בסנהדרין ולפי שהוא מוטל עליהם והנשיא כופה ונותן רשות לאדון להכריח, וכן מי שיגזרו הקהל או יסכימו רובו של קהל בצרכיו עכ"ל וכונתו ברורה דרק בדיני ממונות ובהסכמות בצורך הקהל אינם יכולים להחרים שלא בפני היחידים, אבל למגדר מלתא שלא יכשלו רבים בזה לא מיירי הרשב"א, ואדרבא משמע מדבריו שאז גזרתם קיימת בדבר שרוב הצבור יכולים בו:
<b>ולדעת</b> הרב הזה שהבין בדברי הרשב"א שאין לעשות תקנה אף למגדר מלתא, לא ראה דברי הרשב"א בתשו' סימן תט"ו ותט"ז מה שעשה תקנה וגזרה למגדר מלתא ובתשו' הרשב"א חלק ג' סימן שצ"ג שכתב שצריכין לתקן וגם לענוש מי שאינו ציית, וזה מקיום העולם, שאם אתם מעמידים הכל על הדינים הקצובים בתורה ושלא לענוש אלא כמו שענשה התורה בחבלות וכיוצא בזה נמצא העולם חרב כו' וכן עושים בכל דור ודור ומכל מקום ומקום שרואים שהשעה צריכה לכך עכ"ל. ועיין בב"י יור"ד סימן רכ"ח שהביא ג"כ מתשובות הרשב"א בענין זה:
<b>על</b> יתר דבריו אין כדאי להשיב, כי מה שכתב שיצא מכשול רק בבית חרושת אחד, זה לא אמת, כי כפי שידוע נתודע בבירור כמעט מכל בתי החרושת לכרכשאות שיש להם מחלקה של טרפות שמרמים ומכשילים לרבים, גם מה שכתב שתקנה זאת אינה לטובת הציבור, מפני שע"י תקנה זאת יוקירו את השער ע"ז אשיבו מי זה גודר הדרך ומעכב לרבים ליסד בתי חרושת לכרכשאות ולבשר מעושן רק לכשרות ולהוזיל את השער, ואם לאלה שמיסדים בתי חרושת רק לכשרות, אין האפשרות להוזיל את השער, ורק לאלה שיש להם גם מחלקות לטרפות יש היכולת למכור בזול ע"ז יש לדון ולחשוד, מפני שידוע שהטרפות הן בזול יותר מהכשרות מפני כמה טעמים, ומכש"כ שדבר ברור הוא שהם עושים מחלקה של כשרות לרמות את העם, כדי למכור טרפות במר דכשרות, שזה נתאמת ונתברר בהרבה מקומות:
<b>גם</b> מה שהביא מהך דיור"ד קי"ח דבשר הנמצא ביד עכו"ם בחותם נאמן, הלא כאן הוא החשש בישראל חשוד וגם מוחזק להכשיל שזה גרע טפי וע"ש בסימן קי"ח סעיף א', ובשו"ת פני יהושע סימן י"ד ביהודים שנשכרו לעשות יין כשר והם חשודים ששותים סתם יינם, אף דקיי"ל דהחשוד נאמן על אחרים, היינו כשאין להם שום הנאה, אבל אלו שיש להם הנאת השכר אינם נאמנים יע"ש. ומכש"כ בנדון דידן שחשודים להכשיל והטרפות הן בזול יותר מהכשרות ויש להם הנאה מרובה:
<b>ומה</b> שכתב הרב הזה וז"ל ואם עתה יבואו ב"ד הגדול שלנו להוציא לעז על הראשונים שאם היה כשר וטרפה ביחד בודאי מזייפים ומחליפים, הרי הם מבטלים בזה כל דברי חז"ל והפוסקים עכ"ל. הנה נשתוממתי על זה, איך יכול מי שיש לו מח בקדקדו לכתוב כדברים האלה, האם גם בדורם היו חטאתים ופורקו עול כבדורנו, והאם לכאלה כונת חז"ל והפוסקים, שנודעת לכל שכל כונתם היא להכשיל את הרבים, ואם נעשה גדר וסייג שלא יוכלו להכשיל היש בזה ח"ו ביטול דברי חז"ל והפוסקים דברים כאלה מרפסין איגרין:
<b>וראיתי</b> שכתב עוד הרב הזה וז"ל ועיין בחכמת אדם כלל ע' שכ' דבדידי' הוה עובדא שהעכו"ם זייף החתימה ובכ"ז לא ביטל ח"ו דברי חז"ל עי"ז עכ"ד ועיינתי בחכמת אדם שם ונשתוממתי ששם מבואר ההיפך מדבריו, וז"ל שם ומ"מ בב' חותמות אע"ג דמדינא אמרינן לא מזייף ומכ"ש בחנוני מ"מ נכון הדבר להודיע לחברו צורת החותם, כדי שיחזור ויעיין בהחותם אם אינו מזויף, ובפרט בזה"ז שנתחלקו הדורות. ובדידי הוה עובדא שקניתי גבינא מחנוני (לא מעכו"ם כמש"כ הוא) כו' ובזה"ז יש עכו"ם שיודעים לכתוב וגם ישראל אפיקורסים ראוי לחוש עד שיכיר אם הוא חתימת ידו, וכן בשר הנמצא בידי נכרי וכתוב עליו חותם או כשר, אע"ג דמדינא מותר אעפ"י שאינו יודע מי כתבו, מ"מ בזה"ז דמצויין נכרים כדלעיל, אסור לקנות מהם אלא א"כ יודע מי כתבו עכ"ל, הרי דאסר לקנות כשאינו יודע מי כתבו נגד דעת חז"ל שהתירו לקנות אף אם אינו יודע מי כתבו, מפני הטעם שכתב שנתקלקלו הדורות ועכשיו יש לחוש לזיוף ובכגון דא לא אמרו חז"ל, והרי מצינו הרבה פעמים שבגמרא מפורש להיתר ובפוסקים החמירו, למשל בחולין (דף מ"ח) מפורש ריאה שניקבה וסביך וסריך לדופן כשרה, ובפוסקים החמירו וכהנה רבות, ואין זה ביטול דברי חז"ל ח"ו, מפני שבכגון דא שאנן לא בקיאין בין סביך וסריך לא אמרו חז"ל, וה"נ כשנתקלקלו הדורות לא אמרו חז"ל, ע"כ החובה עלינו לתקן תקנות ולגדור הפרצות:
<b>ואוי</b> לנו שכך עלתה בימינו שהדיוטים דלא גמירי ולא סבירי משתדלים להרבות בפטומי מילים ובשביל שחפצים לתת הכשרים על בתי חרושת כאלה שבעליהם משלמים בעין יפה כמובן, ובעד בצע כסף משתדלים לבטל כל תקנה טובה, ועל אלה אמרתי שהכשר שנותנים לא בשביל תקנת הכשרות, רק בשביל לקבל שכר הרבה הוא רק הכשר לקבל טומאה, כלומר הכשר שהוא רק לקבל שכר, הוא טומאה, ועל כל ברי לב לעמוד נגד הפורצי גדר:
<big>סימן</big> <big>ה'</big>
יום ה' תצא תרצ"ב דיטרויט מיש. יצ"ו.
כבוד יד"נ ה"ה הגאון האמיתי כו' הגאב"ד דק"ק סט. לואיס יצ"ו כקש"ת מהור"ר חיים פישל עפשטיין ע"ש כל ב"ב שלום והצלחה
<b>יקרתו</b> קבלתי בעש"ק העבר ולא הי' לי בידי להשיבו עד כה הנני בתודתי ע"ז וקונטרסו מסרתי לועד הרבנים דפה. והנה גם אני אמרתי תיכף שאין שייך זאת לסימן ב' ולסימן י"ד שאין נצרך לזה ב"ד הגדול ואמרתי שלפי דבריו יתבטל האיסור קטניות בפסח שכמעט שכל טענותיו שייך על קטניות ולא ניתן להאמר כלל על דבריו וכ"ג היטב עשה שביאור באריכות והביא אות באות דברי הרשב"א והב"ח אך אין אני נותן אומן שעתה יופסקו הטענות של מי שרוצה להתיר כי אין לך לעצור בפני הרצון. אך אעפ"כ טוב מה שהטריח כ"ג לבאר באריכות והנה יש לי מכבר לענין אין גוזרין גזירות לאחר חתימת התלמוד ומוצא אצלי על עקרי הד"ט לעניניו ואין נצרך זאת כי תקנה מחמת שרואין פרצה אין נצרך לזה וראי' מקטניות מפני בודאי ראו אז גדולי הדור שנצרך לזאת:
<b>בהגליון</b> באו"ח סימן י"ז בא' ל"א הארכתי בזה כתבתי שם שפליאה מדוע לא עמד ג"כ על הט"ז באו"ח בהלכות פסח בסי' תנ"ג ס"ק ב' דו"ק שם בנתלחלח השק אסור רק שמא יאפה בפסח [והוסיף שם דבודאי יאפה בפסח מכ"מ הוה רק גזירה וגזר מעצמו]. וכן בסוף תנ"ז ס"ק ז' בט"ז ג"כ גזירה מעצמו שמא יצרף ודו"ק שם ויעי' בט"ז בסי' תנ"א שם בס"ק י"ט מתיר רק משום הדין מהני הגעלה אף לפסח ע"כ לא גזרינן אבל זולת זה הי' גזרינן שמא ידוך בפסח דוק שם וכן יעי' בתוס' חדשים בסוף תרומות במשנה י' שם ובנימוקי הגרי"ב שם עד כאן על הגליון שם:
<b>והנה</b> מה שלדעתי אין נצרך לתקנה דהפעקטארעס כמו כרמל ועוד שמצאו שאין מועיל להם השגחה ואפילו בהשגחה מדויקת מזייפים הם א"כ נעשו מוחקים שאין תקנה להם וחשודים הם נשארים אפילו כשעומד שם משגיח י"ש ובעל שכל וא"צ לתקנה כל זאת רק להפעקטאריס שלא הי' נתפסים והנה על האחד דפה כמה שנתפס להדיא ועל השאר שעדיין לא נתפסו, אבל זאת בכלל רואין אנו שהאנשים אלה כל הכשר הוא רק כסות עינים להם א"כ אין שייך בזה שאין מחזיקים מגברא לברא דהא מעצמם אין נאמנים הם שהם מחלל שבתות ועוד וכו' ורק מצד לסמוך על השגחה, כיון דזאת מוחזק לנו מהבחינה שהיה בהרבה מקומות שאין אפשר לשמור ממי שרוצה לזייף, א"כ אין החזקה מגברי לגברי, מפני שהגברי בעל הפעקטארי הוא חשוד בלעדי הבחינה, רק שהיה היתר מצד המשגיח וזה מוחזק לנו שאי אפשר להשגיח אפילו תהיה השגחתו יותר בטוב א"א לשמור כי יש לנו חזקה שאין מועלת ע"ז השגחה, א"כ רק נאמנתו של עצמו והוא אין לו נאמנות, לענ"ד זה פשוט שכאן אין צריכים לתקנה שמעצמו אסור עפ"י דין, כי שמעתי בפירוש בשנה העברה מהנשיא דאגוד"ה שאמר שלא מצד סיג אסור, אלא שכן הבחינה שא"א לכל עין לשמור זאת, א"כ נשאר בלא השגחה והם אינם נאמנים בלא השגחה, ע"כ למותר כל משא ומתן שלנו הן מה שכתב כ"ג בהקוריער וגם עתה וגם מה שאני בעצמי כתבתי לעיל, וראי' מהמנהג דקטניות שזה מטעם שנתברר לנו שנופל בענין כזה השגחה כמו שכתב כ"ג בעצמו בהקוריער שאין לנו יותר ראוי ממה שהיה הרב ז"ל ושני משגיחים ולא הועילה השגחתם, ע"כ אין צריכים לתקנה כלל כן נראה לענ"ד והבחינה לא על האנשים אלא שאין מועלת לזה השגחה וממילא בלא השגחה הם אינם נאמנים:
<b>עוד</b> נראה לבאר שאם גוזרין גזרות עתה אין צריכים לחקור אם התקנה פשטה או לא, שהתקנה נעשה מנהג וזה מצד נדר וצריכים לחקור אם נתפשט, אבל לגזרה שאין מחזיקים מגברא לגברא דהא מעצמם אין נאמנים הם אין צריכים שיהי' נתפשט. רק בכח חכמים לגזור ואח"כ אסור מטעם לא תסור (והתם סופר ביור"ד אין אני יודע לרשום הסימן כתב דמנהג חמור מאיסור דרבנן דמנהג נעשה נדר וזאת יכולים גם עתה לעשות. אבל גזרה הוא איסור דרבנן, מובן דתליא בפלוגתת הרמב"ן והר"ן בזה) ע"כ מנהג חמור ולכן תקנה שקבלו העולם יכולים גם עתה, ויש רק לבאר הגדר דתקנה והגדר דגזרה, אבל האיסור דאגוה"ר בתוקפו הן מצד תקנה והן בלעדי זאת כנ"ל. ואני מחזיק טובה לכ"ג שהתעסק בזה. אקצר כעת עתה ואומר יתברך כ"ג מטו"ס כאות נפשו הטהורה וכאות נפש ידידו תדרשנו לטובה באהבה:
ש"נ קאטאער רב בדיטרויט
<big>סימן</big> <big>ו'</big>
בע"ה בחדש כסלו תרנ"ב לפ"ק טאווראג יצ"ו.
<b>שאלה</b><b>:</b> אם מועיל עדות מיוחדת לחייב מלקות כמו שמועיל לחייב לחייב ממון:
<b>תשובה</b>, ראיתי בספר נודע בשערים סימן י"ז שכתב דנראה לו דגבי מלקות מהני עדות מיוחדת וז"ל אך מקודם אמינא טעמא דמסתברא לחלק בין דיני מלקות לדיני נפשות דהכי איתא בגמ' מכות (דף ו' ע"ב) אר"נ עדות מיוחדת כשר בד"מ דכתיב לא יומת ע"פ ע"א כו' הא בד"מ כשירה וכתבו התוס' שם אף בדיני ממונות משום דכתיב משפט אחד יהיה לכם מ"מ כאן ע"כ לא קאי אדיני ממונות דהא ע"א מועיל לענין ממון לענין שבועה, והנה איתא ברמב"ם פרק ט"ז מהלכות סנהדרין הלכה ו' וז"ל אין צריך שני עדים למלקות אלא בשעת מעשה אבל האיסור בעצמו בעד אחד יוחזק, כיצד אמר ע"א חלב כליות הוא זה כלאי הכרם פירות הללו גרושה או זונה היא אשה זו ואכל או בעל בעדים אחר שהתרו בו לוקה אעפ"י שעיקר האיסור בעד א' יוחזק כו' עכ"ל וא"כ הוא הדבר אשר דברנו דכיון דלענין מלקות מועיל עכ"פ ע"א להחזיק האיסור א"כ ע"כ לא קאי הכתוב אמלקות דאלת"ה האיך נאמן ע"א באיסורין דהא יכול לבא מזה לאיסור מלקות, אבל בד"נ לא מצאנו כלל כה"ג שיועיל בזה ע"א באיסור אשר יהיה יכול לבא מזה אח"כ לדיני נפשות עכ"ל. והנה מלבד שהרמב"ם מפורש קאמר אבל האיסור בעד אחד יוחזק ומשמע דוקא כשהוחזק האיסור וא"כ העד אינו רק מחזיק האיסור ומה שאח"כ לוקין הוא מילתא אחריתא. והא גם גבי מיתה מפורש כתב הרמב"ם בפרק א' מהל' איסורי ביאה וז"ל איש ואשה שבאו ממדה"י הוא אומר זאת אשתי והיא אומרת זה בעלי אם הוחזקו בעיר שלשים יום שהיא אשתו הורגין עליו עכ"ל. ובקידושין (דף פ' ע"א) סוקלין ושורפין על החזקות ע"ש. ועוד הא גם בכה"ג אפשר לבא מזה אף למיתה דהא כתב הרמב"ם כיצד אמר ע"א כו' גרושה או זונה היא אשה זו ואכל או בעל בעדים כו' עכ"ל וא"כ הא אפשר דנשא כהן הגרושה ההיא וילדה לו בן ועבד בשבת במקדש והתרו בו הוא חייב סקילה ועיין בכתובות (דף י"ג ע"א) תוד"ה עדי טומאה ובקידושין (דף י"ב ע"ב) תוד"ה אם הקלנו בשבויה. ומהא דכתבו התוס' בחולין (דף צ"ו ע"א) ד"ה פלניא כו' וכן אם נשאת על פי עד אחד וזינתה לא קטלינן לה אע"פ שבעלה הראשון נודע שהיה מת כבר בשעת הזנות דלא לכל דבר מהמנינן ליה דאין האחים יורדים לנחלה על פיו כו' עכ"ל. באמת עיין בספר שב שמעתתא שמעתא ד' פרק ט' כתב דכה"ג אפשר דהורגים, כיון דכבר הוחזקה לא"א וכדברי. ועיין ג"כ בתשו' אא"ז הנודע ביהודה קמא חלק אהע"ז סימן נ"א:
<b>ועוד</b> אפשר לומר דהתוס' לשיטתם הקשו שפיר, דהנה התוס' כתבו בריש האשה רבה דהא דהמנינן לע"א הוא מדרבנן ואע"ג דאין כח ביד חכמים לעקור דבר מן התורה בקום ועשה מ"מ כיון שדומה הדבר הגון להאמין משום חזקת דייקא ומנסבא ומתוך חומר שהחמרת עליה בסופה ובדבר שיש טעם קצת וסמך לא חשיב עוקר דבר מן התורה וכ"כ התוס' בכמה דוכתי, ורש"י ג"כ ס"ל דרק מדרבנן נאמן ע"א דכ"כ בפרק האשה שלום עלה דאין האחים יורדים לנחלה על פיה. ולדידה משום עגונה אקילו רבנן וכ"כ בשבת (דף קמ"ה), ולפי שיטה זאת שפיר כתבו התוס' דלא תהרג, דהא גם העד מדינא לא היה נאמן רק מדרבנן המנוהו א"כ לא שייך למימר דמשום חזקה תהרג, אולם לסברת הנך פוסקים דע"א נאמן מן התורה אפשר נמי דתהרג על פיו כיון דהוחזקה, ועיין בשו"ת אא"ז הנו"ב קמא אהע"ז סימן ל"ב ול"ג:
<b>והנה</b> דברי הנודע בשערים נסתרים מדברי עצמו שכתב בסימן ט"ז להקשות על אא"ז בנו"ב סימן ע"ב מחלק אהע"ז שהביא ראי' דעדות מיוחדת יכולים לאסור אשה על בעלה דהא לפעמים עד אחד נאמן לאוסרה אחר קינוי וסתירה. וכתב בספר נודע בשערים וז"ל אין מזה ראיה כלל דהכא לא משכחת לה דליהני עד אחד אם לא שהיה מקודם שני עדים על קינוי וסתירה ובלא"ה אין ע"א מועיל כלל כו' עכ"ל, א"כ הא ג"כ הכא אף דעד אחד מחזיק האיסור הא מ"מ בלא עדים אחרים שיבואו ויתרו בו אינו לוקה. ואמנם דבריו בזה אינם מוכרחים, דהא כיון דעכ"פ עד אחד מהני לאוסרה מן התורה ע"כ הפסוק לא קאי על עדי נשים וא"כ שפיר עדות מיוחדת מצי אסרי לה ועיי"ש בדברי אא"ז, אבל הכא הא העד שבא להחזיק האיסור אינו בא כלל לענין מלקות, ועוד נלענ"ד דהא עד אחד נאמן מן התורה, לדעת הרבה פוסקים, להעיד לאשה שמת בעלה, וא"כ ע"כ האי קרא לא קאי על עדי נשים:
<b>ונראה</b> לענ"ד ראיה דאין מועיל עדות מיוחדת לענין מלקות מהא דאמרינן בסנהדרין (דף פ"ו ע"ב) הכל מודים בבן סורר ומורה בעדים הראשונים שאין נהרגים מתוך שיכולים לומר להלקותו באנו ע"ש ואי נימא דעדות מיוחדת מהני למלקות היה להם לבא ולהעיד בעדות מיוחדת ומדלא אתו להעיד בכה"ג ש"מ דע"כ כונתם שאם יבואו עדים אחרים יהרג, א"ו דאין מועיל עדות מיוחדת וע"כ צריכין לבוא להעיד בכי האי גונא אף דלהלקותם באו:
<b>והנה</b> בספר ישועות יעקב אהע"ז כתב דלא מהני קבלת עדות שלא בפניו לאסור אשה על בעלה מהא דסנהדרין (דף מ"א) דמקשה לר"י בר' יהודה דס"ל דחבר א"צ התראה אלא נערה המאורסה דמקטלה היכי משכחת לה מתוך שיכולים לומר לאוסרה על בעלה באנו וכיון דאינהו לא מקטלי איהי נמי לא מקטלה ואי נימי דלאוסרה על בעלה יכולים להעיד שלא בפניו היה להם להעיד שלא בפניו א"ו דלא מהני קבלת עדות שלא בפניו. אמנם כבר הקדימו אא"ז בנו"ב קמא חלק אהע"ז סימן ע"ב דדעתו כהנך פוסקים דאין צריכים קבלת עדות בפניו לאסור אשה על בעלה, ושם בהגה' הזכיר שחכם אחד הקשה לו קושיא זו ותירץ דהא עכ"פ לכתחילה צריכין לקבל עדים בפניו וא"כ יכולים לומר דהב"ד לא רצו לקבל שלא בפניו יע"ש, וכתב עלה בספר נודע בשערים סימן ט"ז וז"ל לפי ענ"ד אין דבריהם מוכרחים כו' חדא דאף דכונתם הוא רק לאסרה על בעלה מ"מ לא היה בכונתם דוקא להצילה מן המיתה, דבשלמה בזינתה מקודם א"כ לאיזה ענין באו לב"ד כלל א"ו לחייבה קטלה באו אבל כשהוצרכו לבא לב"ד לענין לאסרה על בעלה שוב אין מדקדקים בעדותם, ונ"ל להביא ראיה ברורה לזה מדברי התוס' שם שהקשו על הא דמשני הגמרא שזינתה מקרוביה, דנימא דלפסול את הבועל לעדות באו. והנה לכאורה קשה דאי כונתם רק לפסול לעדות א"כ לאיזה צורך באו ואמרו שעבר עבירה חמורה שחייבים עליה מיתה היה להם לומר שעבר על עבירה שחייב עליה מלקות דהא גם זה שאומרים הוא שקר א"ו כיון שהוצרכו לבא לב"ד לפסול אותו, שוב אין מדקדקים ואינם משימים על לב באיזה אופן שיהיה פסול, ותלינן שפיר דרצו לפסול אותו לעדות עכ"ל. ולפי הדברים האלה גם דברי אינם, דכיון דהעדים לא איכפת להו באיזה אופן מעידים אם כן אף דיכלו לחייבו מלקות בעדות מיוחדת מ"מ אינם משימים על לב באיזה אופן יחייבו לו:
<b>אמנם</b> כד דייקינן שפיר דברים אלה יש לדחותם, דהנה נחזי אנן, אם העדים באים לאוסרה על בעלה או לפסול את הבועל לעדות אם כן ע"כ אנן הא קאמרינן להו הא ע"כ היא נהרגת על פיכם ואיך תוכלו לומר דלאוסרה באתם והיה לכם להעיד בגונא דלא תהיה נהרגת אם באמת באתם רק לאוסרה על בעלה. ואטו אנן ניזל בתר מחשבתם דאם חשבו להורגו אז נהרגין ואם לא חשבו להורגו אין נהרגין הא אנן בתר פעולת עדותם קחזינן. ועוד לפי זה תקשה חבר דמיקטל היכי משכחת לה הא העדים יכולים לומר לפוסלו לעדות באנו, וכן מצאתי שבאמת הקשה כן בספר תורת חיים ותירץ דמיירי באופן שידעו שהוא חבר, וכן שונא שנהרג בלא התראה מיירי ג"כ דהעדים יודעים שהוא שונא, ועיין מש"כ בספר או"ת סימן ל"ח. והנה שם בספר נודע בשערים כתב עוד וז"ל ועוד דהא בלא"ה לפ"ד היו סוברים שלא תהי' נהרגת דהא לא ידעו כלל שהיא חברה כמש"כ התוס' בסנהדרין (דף ט' ע"ב) עידי האב נהרגין כו' עיי"ש בתוס' עכ"ל
<b>ואומר</b> אני מה שהביא מתוס' סנהדרין נראה לענ"ד דמשם תברא, דהתוס' הקשו שם וז"ל תימא דאמאי נהרגין דמצי אמרי לא לחייב עידי הבעל באנו אלא לחייב הבעל ממון קאתינא כו' וי"ל דהכא שאני כיון שיודעים דבאים להרוג את האשה יודעים שיהרגו אותם אם יוזמו דאי אפשר להיות זה בלא זה כו' עכ"ל. וא"כ למש"כ דאין העדים משימים על לב באיזה אופן שיהיה א"כ אף דא"א להיות זה בלא זה מכל מקום לא אכפת להו להעדים, א"ו דזה אינו. ומדברי התוס' ראיה דאף היכא דא"א לחייב הבעל באופן אחר מכל מקום כיון דעכ"פ נהרגין לא מצי אמרי לחייב הבעל ממון קאתינא, אמנם אפשר לומר דהיה להם להכחיש העדים לא להזימם, אלא דבלאו הכי תירצו התוס' שפיר, וזהו בודאי סברה נכונה דמאי האי דמצי אמרי לאוסרה על בעלה באנו הא מ"מ נהרגת. אלא הנראה לענ"ד דהכי פי' דגמרא כדברי התוס' דאין יודעים שהי חברה א"כ כיון שספק הוא אצלם אם נהרגת אפשר לומר שיוכלו לומר לאוסרה על בעלה באנו דהא מיתתה בספק דלמא אינה חברה ואם היה באפשר לאוסרה על בעלה בגונא דאי אפשר למיתא לידי מיתה כלל בודאי היה להם להעיד בכה"ג, בכדי להנצל מן הספק ואז לא היו יכולים לומר לאוסרה באנו דהא היו יכולים לאוסרה בגונא דא"א לבא לידי חיוב מיתה, ולפ"ז הקשו התוס' בד"ה אי נמי שזנתה מקרוביה וא"ת אכתי מצי אמרי לפוסלו בעדות באנו דבא על הערוה פסול לעדות, דהא ע"כ העדים מעידים שלא בפניו, דהכי משמע לישנא פלונית זינתה דבפניו הי"ל לומר פלוני בא על נערה המאורסה כמש"כ התוס' בתירוצם וא"כ אז א"א לבא לידי חיוב מיתה דהא אין מקבלים עדים שלא בפניו ולכן לא אכפת להו באיזה אופן מעידים, כיון דסוף סוף לא יבואו לידי חיוב מיתה, ואף שהפוסקים חולקין על הריב"ש בתשו' סימן רס"ו שכתב שמקבלין עדות לפסול אדם לעדות שלא בפניו, ועיין בתשו' אא"ז בנו"ב קמא חלק אהע"ז סי' ע"ב שהרבה לחלוק על דעת הריב"ש וכתב שגם אא"ז הגאון רשכבה"ג רבינו ר' העשיל ז"ל כתב על גליון טור שלו שדינו של הריב"ש צ"ע לדינא מ"מ בכה"ג נראה לענ"ד שנפסל לעדות אף שלא בפניו לעדות אשה עכ"פ, דהא לא גרע מהחשוד על העריות, ועיין בסנהדרין (דף כ"ו ע"ב), ועיין בש"ך חו"מ סי' ל"ח ס"ק ב' דכתב שם אע"פ שחלק על הריב"ש כתב וז"ל גם מה שהביא שם מהרמב"ן שפסל כשמתו ואמרו גזלנים הם י"ל דשאני התם שמעידים על גופן של עדים שהם גזלנים עכ"ל א"כ הכנ"מ הא מעידים על גופו ואפשר לפוסלו שלא בפניו, ואף אם נאמר דדינא הוי אף אם מעידין על גופו ג"כ אין יכולים לפוסלו שלא בפניו, מ"מ אפשר לומר דהתוס' ס"ל הכי כהרמב"ן, מכל הני טעמי הלא נראה דכל הקושיות לא תקשו דחבר שפיר מיקטיל בסנהדרין לרב"י ואין העדים יכולים לומר לפוסלו לעדות באנו דהא עכ"פ נהרג על ידיהם ודו"ק בזה. ועוד נראה לענ"ד דהא דלא אמרו עליו שעבר על לאו שיש בו מלקות משום דקיי"ל בחו"מ סימן ל"ד סעיף כ"ט כל מי שנתחייב מלקות כיון שלקה בבית דין חוזר לכשרותו א"כ קיל השבתו לכשרות, אבל בבא על הערוה חמיר תשובתו, עיין ביומא (דף פ"ו ע"ב), היכי דמי בעל תשובה כו' באותה אשה באותו פרק באותו מקום יע"ש:
<b>והנה</b> ראיתי בספר אורים ותומים סי' ל"ח שהקשה לפי דברי התוס' וז"ל וקשה א"כ לריב"י לא מצינו כלל חייבי מלקות דתמיד יאמרו עדים דלפסול לעדות באנו והו"ל עדות שאין אתה יכול להזימה ול"ל דהתרו בו דהא לרב"י כל טיב התראה דאולי לא ידע שיש בו איסור וא"כ אף לפוסלו לעדות צריך התראה דאל"כ אולי אין יודע שהוא אסור ולא מפסל לעדות כמש"כ הרמב"ם לעיל בסימן ל"ד עכ"ל, ולענ"ד נראה דהא אף אם יאמרו לפוסלו לעדות באנו מ"מ לוקין, עיין במכות (דף ב' ע"ב) ובסנהדרין (דף י' ע"א) רמז לעדים זוממין שלוקין כו' וע"ש בסנהדרין בתוד"ה משום, וע"ע מכות (דף ב' ע"א) ד"ה מעידין, וא"כ לפ"ז הוה עדות שאתה יכול להזימה, ושפיר אפשר חייבי מלקות שלוקין:
<b>איברא</b> יש להקשות לפענ"ד לדעת הפוסקים דבעדות מיוחדת יכולים לאסור אשה על בעלה א"כ הא דאמרינן שם בסנהדרין (דף מ"א) לאוסרה על בעלה באנו, א"כ היה להם להעיד בעדות מיוחדת דאז ג"כ נאסרת ושעמתי שכבר מוזכרת קושיא זאת בספרים, ונראה לי לומר בזה, דהנה בגיטין בפרק מי שאחזו הביא הרי"ף תוספתא נתייחדו בעד אחד שחרית עד אחד ערבית זה היה מעשה ואמרו אין מצרפים והב"י בחו"מ סימן ל' פי' דתוספתא הזאת לפי שהבעל והאשה לא ראו רק עד אחד לא נתכונו כלל לשם קידושין. והתינח לדידן דבעדים המעידים להמית אף דהמנינן להו דבאמת עבר האיש בהאי איסורא שמעידין עליו רק דהא צריך להתיר עצמו למיתה ואף דהמנינן להו לעדים מ"מ אינו נהרג דכיון דלא היו רק עדות מיוחדת בודאי לא התיר עצמו למיתה, ודכותה נמי גבי עדי קידושין אף דהמנינן להו דנתייחדו מ"מ אפשר דכוונתם לא היתה לקידושין כיון דהיו רק עדות מיוחדת, אבל בעדי זנות דאם אמת הדבר בודאי חייב הבעל להוציאה וכיון דעדות מיוחדת נאמנים דהא בדיני ממונות מהמנינן להו משו"ה גם בעדי זנות נאמנים ושפיר נאסרת, אבל לר' יוסי ב"ר יהודה הא איהו ס"ל במכות (דף ט' ע"ב), דאף השונא נהרג בלא התראה ואיהו ס"ל דלא נתנה התראה אלא להבחין בין שוגג למזיד וכיון דידעינן דמזיד הוא נהרג וא"כ כיון דבאמת עדות מיוחדת נאמנים שעשה המעשה, ולדידיה כיון דעשה המעשה במזיד נהרג ומ"ט אינו נהרג בעדות מיוחדת א"ו דהוה גזירת הכתוב דעדות מיוחדת לא מהני וא"כ ליכא לחלק בין עדי קידושין לעדי זנות, דהא גם בד"נ מהמנינן להו ואעפ"כ אין נהרגים וא"כ לדידיה אפשר דעדי אישות כיון דשייכי בד"נ גבי עדי אשות אין נאמנים בהו עדות מיוחדת, ועיין בר"ן פרק מי שאחזו, ולכן שפיר קאמר דמתוך שיכולים לומר לאוסרה על בעלה באנו אין נהרגים דלא מצינן למימר להו היה לכם לבא להעיד בעדות מיוחדת דהא לר' יוסי ב"ר יהודה אינה נאסרת בעדות מיוחדת:
<b>והנה</b> ראיתי בספר מנחת חינוך מצוה ד' הלכות קידוש החודש שנסתפק אם עדות מיוחדת כשרה לעדות החודש, ונראה לענ"ד דמהא דאמרינן בר"ה (דף כ"ב) ואר"י מעשה בטובי' הרופא שראה כו' וקאמר שם אב ובנו שראו את החדש ילכו לא שמצטרפין זה עם זה אלא שאם יפסל אחד מהם יצטרף השני עם אחר ומשמע דאותו אחר לא ראה ביחד עמהם דהא קאמר אב ובנו שראו משמע דליכא אחר עמהם דאל"כ היה לו לומר דאם עוד אחר ראה עמהם ילכו להעיד ואם ליכא אחר עמהם לא ילכו א"ו מוכרח דעדות מיוחדת כשרה לעדות החודש:
<b>עוד</b> הקשה בספר מנחת חינוך שם לפי מה שכתב הש"ך סי' ל"ו ס"ק ג' דהא דאמרינן דאם הקרוב ופסול באו לראות אותם פסולין דוקא אם הכשרים נתכונו להעיד אז אין הקו"פ שנתכוין לראות מבטל עדות הכשר שנתכוין להעיד, אבל אם הכשרים ג"כ לא נתכונו להעיד גם עדותן בטלה ע"ש בש"ך והקשה בספר מנחת חינוך מהא דר"ה (דף כ"ב) ואר"י מעשה בטוביה הרופא שראה את החדש בירושלים הוא ובנו ועבדו משוחרר וקבלו הכהנים אותו ואת בנו ופסלו את עבדו וכשבאו לפני ב"ד קבלו אותו ואת עבדו ופסלו את בנו ולפי"ז קשה דהכהנים דקבלו אותו ובנו ופסלו עבדו הא הוא ובנו נפסלין לעדות דהא נמצא אחד מהן פסול דהיינו העבד דעדות כולם בטלה ואי נימא דשאלו להם ואמרו דהעבד לא נתכוין להעיד רק לראות והם נתכונו להעיד א"כ כשבאו לפני ב"ד שקבלו אותו ואת עבדו ופסלו את בנו א"כ נפסלין עדותן משום שנמצא אחד מהם קרוב דהיינו הבן, ואי נימא דגם הבן לא נתכוין להעיד א"כ איך קבלו אותו הכהנים הא כשגם הכשר אינו מתכוין להעיד עדותו בטלה וכמש"כ הש"ך וכתב דקושיא זו היא עצומה, ולענ"ד נראה דהנה לשיטת רש"י ז"ל הא כתב הש"ך שם מפורש שרש"י ס"ל דאף אם הכשרים לא נתכונו להעיד את הפסולין לא נתכונו עדות הכשרים לא נתבטלה וכל עיקר מה שכתב הש"ך הוא לדעת הרמב"ם ז"ל. והרמב"ם הא כתב בפרק ב' הל' א' מהל' קדוש החודש אב ובנו כו' דאם ימצא אחד גזלן או כיוצא מן הפסולין יצטרף השני עם אחר, א"כ לדידי' נמצא אחד מהם פסול עדות האחרים אינה בטלה, ואף לרש"י שלא פי' כן מ"מ מלבד מה שלדידי' לא כתב הש"ך כן הא כתב שאם יפסל אחד מהם שנכשל בפיו כשידבקוהו, אם כן נראה שהוא לא ראה כלל את העדות ולא שייך כלל לומר נמצא אחד מהם קרוב. והנה לכאורה יש להבין לשיטת הרמב"ם דבעדות החדש אם נמצא אחד מהעדים קרוב או פסול אין עדות השאר בטלה, אמאי קאמר אלא שאם יפסל אחד מהם כו' אף שלא יפסל אחד יוכל אחד מהם להצטרף עם אחר, די"ל דהא עכ"פ קרובים הם ושניהם כשרים לעדות רק שעדותם פסולה מטעם שהם קרובים, א"כ מאי חזית דאתה מקבל להאי ואין אתה מקבל להשני הא האי נמי ידע כהאי ושניהם ביחד אין יכולים לומר עדות דהא קרובים נינהו, ולכן עדות שניהם פסולה, והכהנים שקבלו את טובי' הרופא ובנו אפשר דלא קבלום לעדות רק שקבלום כדי שיחקרום הב"ד ואם ימצא אחד פסול יצטרף השני עם אחר:
<b>ובטעמא</b> דהך מלתא דהא דבעדות החדש אם נמצא קרוב או פסול אין עדות האחרים פסול נלענ"ד דהכא לא שייך לפסול העדות בשביל כך כיון דזה הוא דבר דכולי עלמא מצי חזו להו וא"א להזהר בשום אופן שלא יראו שני קרובים ביחד או שלא יבואו קרובים או פסולים להעיד לכן א"א למפסל מהאי טעמא, משא"כ בעדות אחרת דאפשר להיות באופן שלא יהיו קרובים ופסולים:
<b>שוב</b> ראיתי דהתוס' בראש השנה (דף כ"ב ע"ב ד"ה חד, וד"ה סהדא כתבו מפורש דחד נמי מחלל שבת לילך להעיד ומצטרף עם אחר אף כשלא ראו ביחד:
<big>סימן</big> <big>ז'</big>
<b>הנה</b> הרמ"א בחו"מ סימן ל"ג כתב דלדעת הרמב"ם ז"ל קרובים מן האם פסולים לעדות רק מדרבנן, והש"ך כתב דכונת הרמב"ם היא דכל שהוא מדרשא קרוי מדבריהם ובאמת גם להרמב"ם קרובי אם הם פסולים ג"כ מדאו'. וראיתי בספר מאזנים למשפט להגאון מהור"ר צבי קאלישר ז"ל בסימן ל"ג ס"ק ג' שכתב וז"ל ונ"ל ראיה דקרובי אישות פסול מהת' וא"כ ע"כ כוונת הרמב"ם יהיה כדעת הש"ך דכל שהוא מדרשא קרוי מדבריהם דהנה בשבועות (ל"ז) אמר רבה הכופר בממון שיש עליו עדים פטור ופריך מן ב' כתי עדים בזה אחר זה אמאי חייב הא קיימא שניה וכן פריך מטוען טענת גנב ונשבע והודה ובאו עדים משלם קרן וחומש ואשם והא ממון שיש עליו עדים הוא ומשני רבינא כגון שהיו עדים קרובים בנשותיהם בשעת שבועה לפיכך חייב קרבן דכמאן דליתנייהו לעדים דמי ואם איתא דמן התורה קורבא של אישות כשר א"כ מייתי חולין לעזרה דמן התורה לא מחייב אשם שהרי העדים כשרים, וא"ל דעכ"פ מדרבנן פסילי כמאן דלתנייהו דמי הא ליתא חדא דבשבועות (ל"א) פליגי ר"פ וראב"י גבי ראוי להעיד אי אזלינן בתר דאורייתא או דרבנן ור"פ ס"ל דמשחק בקוביא לא מדאורייתא חזי א"כ אזלינן בתר דאורייתא. ותקשה קושיא הנ"ל לר"פ ואפי' תדחוק דר"פ לית ליה דרבה הא ליתא דבדף (ל"ג) מוקי לה רבינא בקרוביהם בנשותיהן לכולי עלמא עכ"ל. ויש לדקדק בדבריו דהא כתבו התוס' שם בשבועות (דף ל"א ע"א) ד"ה ורבנן דלרב פפא בתר תרווייהו אזלינן לחייבו ואם כן שם (בדף ל"ב ע"ב) בעד מיתה קאמר רב פפא גופי' דהיכא דלא אמר לדידה ולא לב"ד דחייב וא"כ הא תקשה גם כן קושיתו הא מדאורייתא עד אחד פסול וא"כ האיך יביא קרבן הא מייתי חולין לעזרה וא"כ עכצ"ל דכיון דמדרבנן פסילי הוה כמאן דליתנהו:
<b>עוד</b> כתב שם וז"ל ועוד הא (בב"ק דף ס"ה) ילפינן מקרא ושילם אותו בראשו ממון המשתלם בראש מוסיף חומש ומייתי אשם, וא"כ קרא האיך מתוקם לרבה הא איכא עדים שמתחייבים אותו כופל והאיך מתחייב קרבן משום השבועה והא ממון שיש עליו עדים הוא, ובהדיא מרבינן בגמרא מן ואת אשמו דגלי קרא דכפל משלם ואשם מייתי ואינו משלם חומש א"כ ע"כ מיירי שיש עדים שמחייבים כפל ואיך מייתי אשם ע"כ צ"ל כתי' רבינא דלא אפשר רק בקרובים בנשותיהם א"כ מוכח מקרא עצמו דפסילי עכ"ל. ואינו מוכרח דהא אפשר לומר דמיירי דהעדים היו פסולים מטעם רשעים ואח"כ עשו תשובה ובהא מיירי קרא או דבשעת ראית העדות היו פקחים ונתחרשו ואח"כ חזרו ונתפקחו עיין ב"ב (דף קכ"ח ע"א) ובאמת הא דפריך בשבועות (דף ל"ז ע"ב) לרבה מהא דבה"ב שטוען טענת גנב בפיקדון ומתרץ ה"נ כרבינא אין ה"נ דמצי לתרץ דאיירי ברשעים ועשו תשובה או בחרשים ונתפקחו אלא דלא עלה עוד על דעתו האי תירוצא. ובאמת אהא דדרשי רבנן מקרא ושילם אותו בראשו גם לרבה מצ"ל כדלעיל רק דהתם לא קפריך מקרא לכן לא מתרץ כן:
<b>אברא</b> דהא דכתב בתחילת דבריו דאם איתא דמן התורה קורבא של אישות כשר א"כ מייתי חולין בעזרה, אין להקשות אי נימא לדברי הרמב"ם חולין שנשחטו בעזרה לאו דאורייתא ועיין בפרק ב' מהל' גניבה הל' ח', ובפרק ט"ו מהל' מאכלות אסורות ובפרק ב' הל' ג' מהלכות שחיטה ובנושאי כליו שם. ועיין ג"כ בפי' המשניות להרמב"ם פרק ז' מ"ב בב"ק. וא"כ אף דמדאורייתא לדידי' קורבא של אישות כשר. מ"מ לא מייתי חולין לעזרה כיון דמדרבנן פסילי ומדרבנן לא הוי כפירת דברים וא"כ שפיר מייתי קרבן דחולין בעזרה רק מדרבנן, דהא לרבה קפריך ואיהו משמע דאית לי' בקידושין (דף נ"ו) דחולין שנשחטו בעזרה דאורייתא. ועיין במנחות (דף ק"ו), והא דוחק לומר דרבה פליג וס"ל דקרובי אישות פסולין מה"ת:
<b>ובתומים</b> הבי ראי' לדעת הרמב"ם מיומא (דף ס"ו ע"ב) דקאמר דבעדים והתראה בסייף ואומר דהרגו לאחיו מאמו ע"ש ואי נימא דקרובי האם מהת' פסילי אם כן איך יכלו להרוג אותם הא כתיב יד העדים תהי' בראשונה א"ו דמן התורה כשירי עכ"ל. ולענ"ד קשה על דבריו דאמרי' שם שבטו של לוי לא עבדו ע"ז ומקשי הא כתוב האומר לאביו לא ראיתיו כו' ומתרץ אביו אבי אמו אחיו אחיו מאמו, ע"ש. והשתא לפי סברת המקשן דהקרא מיירי גם באביו ממש ובאחיו א"כ גם להמ"ד דבעדים והתראה בסייף איך הרגו לאביהם ולאחיהם דהא פסילי מדאורייתא, וקרא קאמר יד העדים תהיה בו בראשונה. אלא ע"כ צ"ל כמו שפי' רש"י ז"ל שם בד"ה זובח וקוטר וז"ל וכאן בסייף דעדיין לא נתפרשו להו ארבע מיתות ב"ד ונידונו במיתת בני נח שכל מיתתן בסייף עכ"ל. וא"כ י"ל דאף דקרא קאמר יד העדים תהי' בו בראשונה, מ"מ עדיין לא נתפרש קרא:
<b>וראיתי</b> לדו"ז בספר בית שמואל אחרון בחלק חו"מ כתב דבה"ג ס"ל בעדים קרובי האם פסולים רק מדרבנן מהא דס"ל לבה"ג הובא ברא"ש מכות (פרק א' סימן י"ג) דכשהעדים קרובין לאחד ורחקים להאחד פלגינן דיבורא ולהרחוק כשרין ולהקרוב פסולין, דאי נימא דס"ל דקרובי האם פסולין מהת' יקשה דאמרי ביבמות (דף ג' ע"ב) למעוטי סוטה כו' משום דליתא בצרות צרה דקשה הא אפשר לדידי' בצרות צרה היכא דעדי קנאה וסתירה קרובין לאחד מן האחים מן האם ולהשני רחוקים וא"כ לגבי הקרוב אינה סוטה דהא לדידי' ליתא לעדות ולהאח השני הוה סוטה, ומשכחת צרת צרה לגבי האח השני הרחוק מן העדים א"ו דלבה"ג כשרים קרובי האם מדאורייתא וא"כ א"א להיות כה"ג ע"כ תוכן דבריו. ולענ"ד נראה דאף דהעדים קרובים לדידי' מחשבה סוטה לגביה משום דמתחילה לא באו העדים רק לעשות אותה סוטה ולאסרה לגבי בעלה א"כ עלה דידה הם מעידים ולא עלייהו דידהו דהאחים, וכיון דלגבה רחוקים הם ממילא היא נעשית סוטה אף לגבי קרובי העדים, וכיוצא בזה בעד שבא ממדינת הים ואמר לאשה מת בעלך ומותרת מחמת עדותו לשוק, אטו נימא דקרוביו אסורים בה, והא אף הוא בעצמו ג"כ מותר בה כדאמרינן בחולין (דף מ"ב ע"ב) דן את הדין כו' וכן העדים כו' רשאין ליקח ע"ש. ומיהו הא איכא למימר דלגבי עדות אשה שאני דאף קרובים כשרים בה, אלא אטו דקרובי עדי הגט יהיו אסורים בהאשה כיון דהעדים קרובים להם, א"ו כיון דהעדים העידו עליה והיא רחוקה התירוה ואח"כ מותרת לגבי כולי עלמא, וה"נ העדים עשו אותה לסוטה ואח"כ יש לה דין סוטה לגבי כולי עלמא:
<b>והנה</b> אי נימא דקרובי האם כשרים מה"ת הוה ניחא מה שהקשה בשו"ת רעק"א סימן רי"א ות"ל אני נבוך כעת קצת בריש מכות (דף ו') רובע יציל במקיימי דבר הכתוב מדבר ופירש"י ותוס' בחד תירוץ והרבה מהמפרשים דהם הבעלי דבר ולא שם עדים עלייהו, וקשה לי הא חזינן בסנהדרין (דף ס"ז) אמר לשנים והן עדיו מביאין לבית דין, מבואר דהניסת אינו בכלל בע"ד ושם עדות עליו א"כ איך משכחת ניסת ע"י קרוב כדכתיב כי יסיתך אחיך בן אמך וכו' הא הניסת יפסול העדים מדין נמצא אחד מהן קרוב או פסול עכ"ל. וא"כ אי הוה קרובי האם כשרין מהת' לא הוה קשה ולא מידי, אברא דבקידושין (דף פ' ע"ב) אמרינן וכי בן אם מסית בן אב אינו מסית וכו' אמר אביי לא מבעי בן אב דסני לי' כו' א"כ מיירי נמי בבן אב והוא פסול לעדות מהת' לכ"ע. אמנם אפשר לומר דשם בסנהדרין אמרי' דמכמינין לו עדים אחורי הגדר א"כ אפשר דהוי כעדות מיוחדת ואין מצטרפין עם הקרוב ואינו פוסל עדותן:
<big>סימן</big> <big>ח'</big>
בע"ה יום ח' מו"מ כ"ט תמוז תרנ"ג לפ"ק טאווראג תע"א.
כבוד הרב הגאון המפורסם בחריפתו ובקיאותו מו"ה אברהם אבא יעקב בארוכאוו (ז"ל) אבד"ק וועקשנא
<b>ספרו</b> דמר היה למראה עיני והנני להעיר עליו דברים אחדים. הנה מה שהקשה על התוס' חולין (דף י"א) ד"ה וכי תימא דבדקינן ליה והקשו הא הוי התראת ספק אי לא אזלינן בתר רובא ושמא קסבר דשמה התראה עכ"ל. ולכאורה קשה על דבריהם מהא דכתבו התוס' ביבמות (דף פ' ע"ב) ד"ה ונעשה סריס כתבו ולא הוי התראת ספק אע"ג דבשעת התראה היה ספק שמא יביא שתי שערות כו' דהשתא מיהא אגלאי למפרע שהיה גדול בשעת התראה כו' עכ"ל. א"כ ה"נ אף למאן דסבר התראת ספק לא הוי התראה בכל זה לאחר הבדיקה דאגלאי דהוה בר קיימא לא הוי התראת ספק. כן יש להקשות דסתרי למה שכתבו בכתובות (דף ט"ו ע"א) ובסנהדרין (דף ע"ט) ד"ה וספק נפשות להקל דאמרינן שם לרבנן דמחייבי במכוין להרוג את זה והרג את זה קרא דוארב לו מיירי בזרק אבן לגו ופריך בגמרא ה"ד אי רובא עכו"ם פשיטא אי נמי פלגא ופלגא ספק נפשות להקל. והקשו בזה"ל תימא למ"ד התראת ספק לא שמי' התראה אפי' הוי ספק נפשות להחמיר פטור משום התראת ספק ואי למ"ד התראת ספק שמה התראה היכי פטרינן לי' כשנמצא ישראל הרג הא מחייב בהכה את וחזר והכה את זה ואע"ג דספק הוא ותרצו דש"ה דיודע בודאי שיבא לידי איסור אם יכה שניהם מש"ה שמה התראה. אבל הכא אינו יודע שודאי יבא לידי איסור שאינו יודע את מי יכה עכ"ל. א"כ לפי דבריהם דהתם ה"נ בנד"ד מאי תהני הבדיקה אם אינו טריפה אף למאן דסובר התראת ספק שמה התראה הא כה"ג דאינו יודע בודאי אם יבא לידי איסור דאפשר שהוא טריפה לכ"ע לא הוי התראה כו' וכן קשה מדבריהם דמס' יבמות משמע היכי דהוי שייך לומר אגלאי למפרע לכ"ע הוה התראה אף שבשעת המעשה היה ספק, ולדבריהם דמס' כתובות אדרבא היכא דהוי ספק להעובר דשמא לא יעשה איסור לכ"ע לא הוי התראה דשמא לא יעבור ולא יבא לידי איסור וצ"ע עכ"ל כת"ר. והנה קושיותיו הן חמורות, אמנם מה שכתב לזאת נראה כו' אבל באכל חלב דאגלאי למפרע דהתראה זו היתה התראת איסור חייב ולא דמי לנשבע שיאכל ככר זה היום ועבר היום ולא אכל או בנותר שעבר הלילה דגם כן כעת נודע בבירור שעשה איסור ובמה עבר ובכל זה חשבי ליה התראת ספק דהתם אינו מתחיל לעבור סמוך להתראה דאף אם לא שמע להמתרה בעת התראתו בכל זה היה בידו שלא לעבור דהיה לו עוד זמן ואפשר שהיה אז בדעתו שלא לעבור, לכן אף שעבר הזמן ונודע בבירור שעבר בכל זה, זה לא נודע לנו דהאינו שמיעת התראה גרס לו שיעבור דאז היה עדנה בידו לאכול, לכן נשאר זה הספק בעצמו שהיה בעת ההתראה גם לאחר זמן על זה התראה אבל היכא דנתגלה לנו לאח"ז דע"י שלא שמע להתראה עשה איסור אף שבעת התראה היה ספק לכ"ע הוי התראה כו' עכ"ל כת"ר אך לפי זה נצבים כנגד דברי התוס' בשבועות (דף ד' ע"א) ד"ה אוכל כו' וי"ל דמשמע ליה דפטור אפילו נשבע על הככר וזרקו לים והתרו בו בשעת זריקה, ומיהו הא נמי חשיב התראת ספק למ"ד בטלו ולא בטלו כו' עכ"ל, וא"כ איך חשיב ליה התראת ספק הא אגלאי מילתא למפרע דעבר על התראה דעתה אין סברא לומר דלא שמע להתראה דע"כ מה שאינו שומע להתראה גרם לו שתרוק לים ויעבור. אלא דזה י"ל דהא הזריקה אינה עיקר האיסור רק שגורם בזריקתו שיעבור על האיסור ואפשר שאחר שזרק נתחרט על מה שזרק ושוב לא רצה לעבור על ההתראה. אלא דגמרא מפורשת היא שלא כדברי כת"ר דאמרינן בחולין (דף פ"א ע"א) אלא אמר רבא הכי קאמר רב המנונא אין מלקות אותו ואת בנו נוהג בקדשים מ"ט כיון דכמה דלא זריק דם לא מישתרי בשר מעידנא דקא שחיט הואי התראת ספק והתראת ספק לא שמה התראה ופירש"י ז"ל דילמא לא אתי לידי זריקה והויה ליה שחיטה שאינה ראויה הלכך לר' שמעון איסורא איכא מלקות ליכא כו' עכ"ל. הרי חזינן דאף דעבר על ההתראה דאמרו לו אל תשחטנו כי תחייב משום אותו ואת בנו והוא עבר ושחטו ומכל מקום חשיב לי' התראת ספק דילמא לא אתי לידי זריקה, ואי כדברי כת"ר אי אתי לידי זריקה אמאי לא נימא דאיגלאי מילתא למפרע דהתראת ודאי היתה דהא עבר על ההתראה איו דלא כדברי כת"ר. ואף דכתב רש"י ז"ל אח"כ וז"ל וקשיא לי מאי התראת ספק דקאמר הא ודאי שחיטת שני אינה ראויה דכיון דאיסור אותו ואת בנו נוהג בקדשים הוה לי' שני מחוסר זמן ואין שחיטתו ראויה ואין כאן התראה כלל. ונראה בעיני דלא גרסינן ליה להאי מ"ט אלא אין מלקות אותו ואת בנו נוהג בקדשים ותו לא מידי וטעמא משום דאין שחיטת השני ראויה מכיון שנשחט הראשון ונזרק דמו כו' עכ"ל. היינו דלא גרס להאי הויה ליה התראת ספק משום דלא צריך להא דהא שחיטת שני אינה ראויה לא הויה התראה כלל. אבל אי לאו הכי הוא גריס להא, והיינו שלא כדברי כת"ר. וכבר הורו לנו רבותינו בעלי התוספות בזבחים מאי נינהו ה"ס יעי' בזבחים (דף ע"ת ע"א) תוד"ה הפיגול כו' דהיכי דמי התראת ספק כגון דלאחר גמר הדבר ודאי שעבר על מה שהתרה אלא דלא ידעינן בשעת התראת אם עובר עבירה בההיא שעתא כגון הכה את זה וחזר והכה את זה וכן גיד הנשה דלא ידעינן אי דימין או דשמאל כו' עכ"ל. וא"כ אזדא לה להא דכתב כת"ר. והנה לדעת כת"ר גם בחולין כונתם דמשו"ה שמה התראה משום דאיגלאי למפרע דלא הוה התראת ספק, ואמנם אנכי לא כן עמדי ונדבר מזה להלן:
<b>אך</b> מקודם נחזה מש"כ כת"ר בהא שהקשה בתוס' כתובות (דף ט"ו) דהוא מחוסר הבנה דהרי הקשו בדרך ממ"נ אי למ"ד התראת ספק לא שמה התראה כו' ותירצו דש"ה דיודע בודאי שיבא לידי איסור אם יכה שניהם אבל הכא אינו יודע שודאי יבא לידי איסור שאינו יודע את מי יכה עכ"ל ולפ"ז לכ"ע לא הוי התראה א"כ תק' אליבא דכ"ע למה ליה למימר ספק נפשות להקל אפי' ספק נפשות להחמיר היה ג"כ פטור מצד דלא הוי התראה כו' ותירץ כת"ר ע"ז בטוב טעם, אך מה שכתב דג"כ החסרון מצד התראת ספק אין כאן לפי מה שכתבו ביבמות דאיגלאי מילתא למפרע דהוה התראה, ובזה רוח אחרת עמדי דבזה לא שייך למימר אגלאי מילתא למפרע, אך עיקר קושיתו ותירוצו ראוים לאמרם, וכבר קדמו בזה בשיטה מקובצת שם בכתובות (דף ט"ו) וז"ל ואם תשאל השתא דאמרינן דהכא כ"ע מודו דהתראת ספק לא שמה התראה נחזור לקושין דמעיקרא ל"ל טעמא דספק נפשות להקל. תשובתך אלו אמרת ספק נפשות להחמיר אין לחלוק הך דהכא מהכה זה וחזר והכה את זה דהכא נמי הכנסתו לבית הספק של נפשות היינו נמי איסורא וה"ל כהכה זה וחזר והכה את זה דבודאי יבא לידי איסור ומשום דספק נפשות להקל הוא דאמרינן דלאו שמה התראה כלל, והר"ר אליעזר מגרמיזא פי' כו' ומאריך שם הרבה גם בשם הרשב"א ושיטה ישינה ובשם תלמידי הרשב"א ז"ל, אך מדבריהם משמע רק למאן דס"ל התראת ספק שמה התראה איצטריך הא דספק נפשות להקל ולא כמו שכתב כת"ר דלכ"ע הוי הכי:
<b>והנה</b> לפי דברי כת"ר היה אפשר לתרץ דברי רש"י ז"ל דבשבועות (דף ל"ז) אמרינן רב אחא בר הונא כו' פגע בהוא רב כהנא אמר להו הזיד בשבועת הפקדון והתרו בו מהו וכתב רש"י שם וגבי שבועת העדות אע"ג דחייב נמי מזיד כשוגג ליכא למיבעי הך בעיא משום דאין התראה בשבועת העדות דמי יודע שהם יודעים לו עדות ויכול להתרות בו עכ"ל. והתוס' שם בד"ה הזיד הקשו ואין נראה דלא חשיב ספק כיון דלמותרה אין ספק דהא בעדים זוממין אי הוו צריכי התראה הוה מתרינן בהו אע"ג דהמתרין בהם אין יודעים אם הם משקרין והא דלא בעי הך בעיא בשבועת העדות משום דאי אפשר לידע לעולם אם הם מזידין שיכולים לומר שכחנו עכ"ל דלפ"ז תקשה הא שם בחולין (דף י"א) רב כהנא קאמר לה אתיא מהורג את הנפש כו' ועלה כתבו התוס' ושמא קסבר שמיה התראה, ותינח לדידהו מצי סבר שמיה התראה אבל לרש"י דמשו"ה לא בעי על שבועת העדות משום דהוי התראת ספק, א"כ ס"ל לרב כהנא דהתראת ספק לאו שמיה התראה, וקושית התוס' שם בחולין במאי מתרץ. ואי הוי אמרינן כמו שכתב כת"ר דכונתם דמשום דאגלאי מילתא למפרע לכ"ע שמיה התראה הוה ניחא גם לרש"י ז"ל דאפשר דבעלמא ס"ל דה"ס לאו שמיה התראה, אלא דבלא זה נמי לא תקשה דגם בפסחים (דף ס"ג ע"ב) תוד"ה התראת ספק הקשו על רש"י ג"כ וכתבו לבסוף ולשון הקונטרס נמי יש ליישב דה"ק כיון דאנן לא הוה ידעינן לאו התראה היא שיכול המותרה להכחישנו ולומר שוגג הייתי עכ"ל. א"כ הכא נמי גבי שבועות העדות אפשר נמי דכונתו כמש"כ התוס' ורב כהנא מצי סבר שפיר דהתראת ספק שמיה התראה:
<b>ובסוף</b> דבריו כתב כת"ר וז"ל ואל יקשה מה דדייק בסנהדרין דהולכין בד"נ בתר רובא מהא דתניא בת ג' שנים ויום אחד מתקדשת בביאה וחייבין עליה משום א"א ואם בא עליה אחד מכל עריות מומתין על ידה ואמאי אימא איילונית היא ואדעתא דהכי לא קדשה אלא לאו דאזלינן בת"ר ורוב נשים לאו איילונית הן ואם נימא כסברת התוס' ביבמות הנ"ל למה לא נימא דתנן וחייבין משום א"א היינו כשנמתין אח"כ ונראה שהיא אינה איילונית אז נחייב הבא עליה ומצד התראה אין כאן חסרון דהיכי דאגלאי למפרע לכולי עלמא הוה התראה, וכעין זה הקשו בתוס' חולין כו' די"ל דא"כ למה תנא כלל וחייבין עליה משום א"א כיון דכבר תנא דביאתה ביאה דמתקדשת בביאה ולכמה דברים דחשיב התם ושפיר ידעינן דחייבין על ביאתה כיון שהיא א"א, אע"כ היא גופה אתי לאשמעינן דהבועל חייב מיתה מיד שבא עליה ולא חיישינן שמא היא איילונית דהולכין בדיני נפשות בתר רוב עכ"ל כת"ר, דלפ"ז שוב תקשה אמאי דמסיק שם מאי חייב עליה דקתני קרבן כו' אלא הב"ע דקבלה עלויה, דאם כן תקשה למה תנא כלל וחייבין עליה משום א"א. אלא שדבר זה באמת כבר הקשו התוס' שם בסנהדרין (דף נ"ה ע"ב) תוד"ה וחייבין וביבמות (דף נ"ז ע"ב) תוד"ה וחייבין ובקידושין (דף י' ע"א) ותירצו שם לפי שיטתם. וקושית כת"ר הקשה אותה כבר המהרש"א שם ובקידושין דף י') בתוס' ד"ה וחייבין בא"ד וז"ל אבל אין להקשות לפי מה שכתבו שם התוס' דה"ק התם דלא הוה זבינא זביני וצריך האדון להחזיר מעשיה והאב יחזור הכסף כו' בגדולתה א"כ מאי פריך בפרק בן סורר אפשר דלמא בזינתה בקטנותה חייבים עליה משום אשת איש אח"כ לכי גדלה שרואין בה שאינה איילונית די"ל דמכל מקום בקטנותה הוה התראת ספק ואיכא למ"ד דלא שמיה התראה עכ"ל. וא"כ תקשה כקושית כת"ר, דהא מתוס' יבמות משמע דהיכי דאגלאי מילתא למפרע לא הוי התראת ספק, והנה עיקר קושית כת"ר כבר נשמעה בין החיים במשנה למלך פרק ט"ז מהל' סנהדרין, והביאו אא"ז בנודע ביהודה קמא חלק אהע"ז סימן ו', וכתב בסוף דבריו על המל"מ דבריו אינם מוכרחים ויש לחלק בין הפרקים גם בלא"ה דברי התוס' ביבמות הם כהלכתא בלא טעמא עכ"ל שם. ולענ"ד נראה דלא קשה מידי וכל הקושיות בחדא מחתא מתורצין ודברי התוס' לפי ענ"ד מיושבין שפיר מילתא בטעמא, וכיון דגם אא"ז כתב שם על דברי המל"מ דיש לחלק, אמינא ברשות קא עבידנא ואמינא בה טעמא בע"ה:
<b>ואומר</b> אני דלענ"ד דכל היכי דאיכא לספוקי בשעת התראה אם יעשה האיסור שמתרין עליו העדים אז הוי התראת ספק, אף דאח"כ בודאי עבר לא אמרינן אגלאי מילתא למפרע דהוה התראה דכל עיקר התראת ספק הוי היכא דבשעת התראה לא ידעינן בודאי אם יעבור ואח"כ עשה האיסור בודאי, דאל"כ לא שייך לומר ה"ס לא שמיה התראה ופטור אם לא עשה האיסור בודאי וכמש"כ התוס' בזבחים שהבאתי לעיל. והא דכתבו התוס' ביבמות דאגלאי מילתא למפרע דהוא גדול. והתם שאני, דהנה עיקר התראה הוא צריך שיעבור בודאי על דברי העדים מה שמתרין בו ואם הוה ספק אם עובר על התראתם אז מקרי ה"ס, אבל הכא בעת התראה העדים מתרים בו אל תאכל חלב, והוא אכל, הא קעבר בודאי על מה שהתרו בו העדים, רק דהוה ספק אם הוא בר עונשים אם לא, ואטו גם אם אינו בר עונשים לא קעבר על ההתראה בודאי הא התרו בו אל תאכל חלב והוא עבר בודאי ואכל, ולכן כשנתודע אח"כ שהיה גדול אמרי' אגלאי מילתא למפרע דהיה גדול בשעת אכילה ואז היתה התראת ודאי, דהא בודאי עבר אז על התראת העדים ולכן לוקה, וקשיא להו להתוס' רק מהכה את זה וחזר והכה את זה דהתם כשמתרין בו על השני עכ"פ ע"כ ידעינן דממ"נ עבר על התראת העדים, דהם התרו בו אל תכנו דאביך הוא, והוא באחת מן ההתראות ע"כ עבר והכה את אביו ומ"ט לא נהרג, ותרצו דבהכה את זה כו' אכתי לא ידעינן בבירור על איזה התראה עבר, משו"ה מיקרי התראת ספק, משא"כ באכל חלב דהתם בתחילה עבר על ההתראה בודאי, רק דאז לא הוה ידעינן אם הוא בר עונשין, לכן כשנדע שהוא בר עונשין שפיר איגלאי מילתא למפרע דבר עונשין הוא, כל זה נלענ"ד בביאור דברי התוס' ביבמות, ומדוקדקים הדברים האלה בתוס' היטב:
<b>וכיון</b> דאתינן להא מתורצים כל הקושיות, דבחולין (דף י"א) שפיר הקשו התוס' אף דבדקינן ליה הא הוי התראת ספק אי לא אזלינן בתר רובא, כיון דבעת התראה מסופקין אם עובר הוא על התראת העדים, דהם אומרים לא אל תהרוג אותו דמחויבים מיתה על הריגתו ומי יודע דהאמת הוא דהוא אדם שלם דמחויבים מיתה עליו דילמא טריפה הוא, ולא קעבר על התראת העדים דגברא קטילא קטל, וכן נמי ממה שהקשה המשנה למלך מדברי התוס' בנדה (דף מ"ו) התם נמי הא כשאכלו אחרים ועדים מתרים בהם אל תאכלו, אכתי מי יודע שעוברים על התראת העדים דהא אינו עושה בודאי מעשה החיוב שמתרין עליו דדלמא איננו עוד מופלא הסמוך לאיש ונדרו אינו נדר. ולא אכלו באיסור כלל וכן נמי גבי נותר ושבועה שלא אוכל ככר זה היום, נמי הוי התראת ספק דהא בעת התראה אינו בבירור שיעבור על מעשה החיוב ועל התראת העדים מה שהם מתרין שלא יעבור. ושפיר תירץ נמי המהרש"א בקידושין (דף י') דא"ל דלכי גדלה דינינן לי' דהא בקטנותה הוה התראת ספק, דאכתי בעת ההתראה אינו יודע שעובר ועושה מעשה החיוב שמתרין עליו דהא הם התרו בו אל תבעל אותה דאשת איש היא והבועל א"א בחנק, מי יודע דא"א היא דלמא איילונית היא וקידושיה לאו קידושין וא"כ ספק הוא אם עושה מעשה החיוב שמתרין עליו, וכן נמי קאמר רבא דבקדשים שחיטת אותו ואת בנו בשעת שחיטה הוה ה"ס דלמא לא יזרק הדם. וכך הוא כל ה"ס שבש"ס, אך התוס' בחולין שפיר הקשו דחובשין אותו לידע אם טריפה הוא דהתם בעדים זוממין קמשתעי דאליבא דאמת עדים זוממין לא צריכי התראה ולא שייך למימר ה"ס, ומההיא דכתובות (דף ט"ו) לא קשה נמי דכבר כתבתי דהתם למאן דס"ל התראת ספק שמיה התראה כ"כ דכיון שאינו יודע את מי יכה שפיר אמרינן דספק נפשות להקל, וכמו שהאריך בשיטה מקובצת שם, כללא דמילתא דלענ"ד הא דכתבו התוספות ביבמות דאיגלאי מילתא למפרע דוקא בכה"ג אמרינן הכי דבשעת התראה התרו בו אל תאכל חלב דהאוכל חלב מחויב מלקות, והוא הא ע"כ עשה כל מעשה החיוב ואח"כ כשידעינן כשגדול היה לקי. אבל בכל דוכתי לא אמרי' אגלאי מילתא למפרע גבי התראת ספק, היינו דהתראת ספק הוה אם הספק הוא בהמעשה שעשה אם עשה כל המעשה אי לא, אבל אם יש ספק בהעושה עלה אמרינן איגלאי מילתא למפרע:
<b>שוב</b> נתישבתי דגם מתוס' גיטין (דף ל"ג) ד"ה ואפקעינהו כו' לא משמע כדברי כת"ר שכתבו שם הקשה רבינו שמואל דא"כ איך תתחייב כל אשה שמזנה מיתה הא הוי ה"ס דלמא יבטל הבעל אח"ז הגט ונמצא שאינה א"א למפרע, והא התם חזינן דע"י שלא שמע להתראה עשה איסור, וכן גמי מאי דמייתי שם התוס' מנזיר שאמרו אל תשתה דלהוי התראת ספק דלמא יתשיל על נזירותו, הא התם נמי ע"י שלא שמע להתראה עשה האיסור ומאי טעמא נחשב להתראת ספק א"ו דלא כדברי כת"ר, ולמה שכתבתי כ"ז ניחא, דהא התם נמי הוה ספק אם עובר על ההתראה מה שמתרים בו העדים, והם אומרים לו אל תבעלנה דא"א היא והבועל א"א בחנק ומי יודע דאשת איש היא, דלמא ישלח לה בעלה גט ויבטלנו ונמצא שאינה א"א למפרע, וכן נמי גבי נזיר מתרים לו העדים אל תשתה יין דנזיר אתה, ומי יודע דנזיר הוא ועובר על דבריהם דלמא יתשל על נזירותו ונמצא שאינו נזיר למפרע, ואם כן אינו עובר בודאי על ההתראה לכן חשיב ה"ס:
<b>ובזה</b> יהא ניחא נמי מאי דיש להקשות בהא דק"ל דהמכה את עבדו ומת אם מת תוך יום מעת לעת נהרג עליו דאם עמד יומים אעפ"י שיודעים בבירור שמת מחמת מכה זאת שוב אינו נהרג עליו. ועיין ברמב"ם הלכות רוצח פרק ב' הל' י"ב ז"ל מה בין עבדו לעבד אחרים שעבדו יש לו רשות להכותו לפיכך אם הכהו הכאה שיש בה כדי להמית ונטה למות ועמד כ"ד שעות ואח"כ מת אינו נהרג עליו אעפ"י שמת מחמת המכה שנאמר לא יקום כי כספו הוא ומהו יום או יומים יום שהוא כיומים שהוא מעת לעת עכ"ל ולפ"ז תקשה הא הוי התראת ספק דהא אף אם בשעת הכאה הכהו הכאה שיש בה כדי להמית, הא אפשר שיחיה עוד כ"ד שעות ושוב אינו חייב, א"ו דהוה כמו שכתבתי לעיל דהא לא נחשב להתראת ספק דהכי נמי הא בשעת התראה עובר על כל דברי העדים דהם אומרים לו אל תהרגנו דההרוג אדם חייב מיתה, והוא הא עבר על דבריהם והרג אדם רק דאם יעמוד כ"ד שעות אז הוא איננו בר עונשין מגזירת הכתוב, אבל עכ"פ עבר על ההתראה בודאי, ולכן כשנתודע שלא עמד כ"ד שעות אגלאי מילתא למפרע דחייב:
<b>והנה</b> כת"ר קא קשיא לי' דלפי סברתו דגם באם מספקינן אם טרפה או לאו טריפה הרג ג"כ אמרינן דאיגלאי מילתא למפרע בזה שבדקינן ליה דלא טריפה הרג, דא"כ אמאי נקטו התוס' בחולין (דף י"א) לשון ושמא קסבר דשמה התראה הא ודאי דהכי הוה, ותירץ כת"ר משום דלא פסיקא להו להתוס' דמיירי שם ביבמות במלקות דלמא מיירי בשוגג לענין קרבן דאינו ענין כלל לענין התראה וכמש"כ בספר שב שמעתתא, אגב אמינא לי' אנא שדברי השב שמעתתא אינן נוחין לי, דכתב דלהרמב"ם דס"ל ספק מותר מן התורה א"כ היכי משכחת לה למלקות כיון דעכשו ספק הוא ומותר לאכול חלב מן התורה וזכאי ורשאי באכילתו א"כ נהי דאח"כ איגלאי מלתא שהיה גדול למפרע כיון דבדין אכל חלב למה ילקה עכ"ל, דמאי האי שכתב דמותר לאכול חלב מן התורה וזכאי ורשאי באכילתו א"כ נהי דאח"כ אגלאי מלתא דהיה גדול כיון דבדין אכל למה ילקה, ולדידי צ"ע רב בזה אם קטן מותר לאכול חלב מהת' או אם איסורא רמיא עליה אלא דאינו בר עונשין. והרמב"ם פרק י"ז מהל' מאכלות אסורות כתב קטן שאכל אחד ממאכלות אסורות כו' לפי שאינו בן דעת. משמע דרק מפני שאינו בן דעת, אבל איסורא רמיא עליה, והרמב"ם פרק י"א הל' ו' מהל' שכירות כתב אפילו היה השכיר קטן השכיר נשבע ונוטל שכרו ובהשגות הראב"ד אין הדעת מסכמת לזה שנמסור שבועה לקטן. ועי' שם במל"מ שכתב מ"ש ה"ה דכשהשכיר קטן לא הפסיד דינו אעפ"י שאינו בן עונשין ואין בשבועתו לשוא עונש כו' דבר תימא הוא למסור שבועה לקטן כו' וזה כיון שאינו יודע חומר השבועה הו"ל דאילו נמסר לשבועת שוא, והרי רבינו ז"ל בפרק ה' מהל' טוען כתב שאין מוסרים שבועה לקטן כלל כו' עכ"ל. מזה נמי משמע דאיסורא מיהא איכא לקטן, ומפורש כתב הפרי מגדים באו"ח בפתיחה כוללת ח"ב אות ג' דל"ת קטן חייב אלא דאינו בר דיעה. ובספר תבואת שור סימן א' ס"ק מ"ט הביא ראי' מסנהדרין (דף נ"ה ע"ב) דכיון דמזידה היא תקלה נמי איכא כו' נשמע דקטן עשה איסור אם עבר על המוזהר בתורה. ובראיה זאת כבר הקדימו במגן אברהם באו"ח סימן שמ"ג ס"ק ד'. והנה בכתבי מהרא"י סי' ס"ב כתב דלמאן דאין ב"ד מצווין להפרישו אין על הקטן שום עונש מה שעשה בקטנותו, גם בפמ"ג שם בפתיחה לאו"ח כתב דלהרמב"ם ז"ל להלכה מן התורה ואפי' להאכילו בידים, ומוכרח דמהת' ליכא שום איסור גבי קטן. הן כי דברי הפמ"ג בזה בזה לא מוכרחים הם ועוד דא"כ תקשה מהך דסנהדרין מהראי' שהביא התבואות שור. וגם קשה לי ע"ז מהא דמבואר ברמב"ם גופיה בפרק ט' הל' ג' מהלכות שגגות בן ט' שנים ויום אחד שבא על שפחה חרופה היא לוקה והוא מביא קרבן ויראה לי שאינו מביא קרבן עד שיגדול ויהיה בן דעת עכ"ל וכ"כ בפרק ג' מהל' איסורי ביאה וע"ש בהשגת הראב"ד ובכ"מ שם. ומבואר מזה דקטן איסורא רמיא עליה דאל"כ קרבן אמאי מחייב. וביור"ד סימן א' כתב הש"ך בס"ק כ"ג בזה"ל אבל ודאי דקטן מצוה שהרי אסור לו לאכל בלא שחיטה עכ"ל ויעי' במש"כ אא"ז בנו"ב מה"ת חלק או"ח סימן א':
<b>וביבמות</b> (דף ל"ג ע"א) איתא, והכא מאי איסור בת אחת איכא הכא זר ששמש בשבת כגון דאייתי שתי שערות בשבת דהויא להו זרות ושבת בהדי הדדי בעל מום נמי כגון דאייתי שתי שערות ואיטמי לי' דהויא לי בעל מום וטומאה בהדי הדדי כו', דמאי האי דקאמר דהויא להו זרות ושבת בהדי הדדי אי נימא דקטן איסורא רמיא עליה, א"כ אף קודם שהביא שתי שערות רמיא עלי' איסורא ולא הויא בת אחת כשהביא שתי שערות. ועלה בדעתי לדון בדבר החדש דהנה ברמב"ם פרק ו' הל' ח' מהל' ביאת מקדש כתב הכותי הרי הוא כבן נכר שנאמר כל בן נכר ערל לב וערל בשר לפיכך ערל שעבד חלל עבודתו ולוקה כזר שעבד אבל אינו חייב מיתה עכ"ל. כן היא גירסת הכ"מ ויע"ש דהוא מדברי קבלה, ושם כתב נמי, הזר שעבד בטומאה כו' אינו חייב רק משום זרות וע"ש בפ"ט מהל' ביאת מקדש. ומדוע לא כייל נמי ערל בהדי אינך שאינו חייב רק משום זרות ולא משום ערל, לכן רציתי לומר דערל זר אינו חייב משום זרות, דאינו חייב משום זרות אלא היכא דהכהן יכול להקריב, אבל היכי דגם הכהן כיוצא בו אסור לא שייך לאסור משום זרות. ולכן זר שעבד בטומאה כיון דהכהן היה לו שעת הכושר, ואף דעתה ניטמא מ"מ לא שייך למימר דכהן כיוצא בו דזר. דזר כבר חייל עליה זרות קודם שנטמא. אבל ערל דלא היה לו שעת הכושר בשום פעם לא שייך לאסור משום זרות כיון דהכהן כיוצא בו אסור אלא משום ערל. והנ"מ גבי כהן אמרינן בפרק קמא דתולין דרק משהביא שתי שערות כשר לעבודה, ואז חייל נמי גבי ישראל איסור זרות דקודם לכן לא שייך לאסור משום זרות דהא גם כהן כיוצא בו אסור. ואיסור שבת נמי תליא בהבאת שערות דהא גבי שבת מלאכת מחשבת אסרה תורה וקטן לית ליה מחשבה. ולכן שפיר בהבאת שתי שערות הוי להו איסור בת אחת, וכל זה דוחק, וגם דלפי זה יש להקשות הא קאמר שם נמי דטומאה ובעל מום בהדי הדדי קאתיין, והנה אף דקודם שהביא שתי שערות לא שייך למיחייב משום טומאה, משום דאף כהן טהור אינו יכול להקריב אך מ"מ הא עכ"פ כשהביא שתי שערות חייל עליה טומאה ובע"מ בהדי הדדי והתם הא גם גבי כהן לא היה לו שעת הכושר בשום פעם, וא"א למיחייב אהני ומשום זרות, ואם כי י"ל דזרות לא קאי אהני, אך מה נעשה ביום שידובר ממה שכתבו התוס' בזבחים (דף מ"ה ע"ב) ד"ה אבל העצים והלבונה והקטורת אין בהם משום טומאה וא"ת מאי איריא משום דאין נאכלים תיפוק ליה דאין איסור טומאה חל עליהן דהא יש בהן מעילה כו'. ועוד י"ל דמשכחת לה בבת אחת כגון שהביא שתי שערות אחר כך דהוה ליה בת אחת כדאשכחן ביבמות (פרק ד' אחין). וקשה קצת הא דאמר בפרק דם שחיטה למאן דאמר אין איסור חל על איסור כל חלב מאי עביד ליה ומוקי לה בולדות קדשים לוקמן בהביא שתי שערות אח"כ דהוה ליה בת אחת כו' עכ"ל. והתם איך הוה בת אחת כיון דאיסורא רמיא עליה, ואיך נאמר דהוה בת אחת כשהביא ב' שערות אח"ז:
<b>והנראה</b> לענ"ד ביישוב הקושיות עפ"י מה שכתבו התוס' בשבועות (דף כ"א ע"ב) ד"ה כר' שמעון ס"ל ור' יוחנן דאית ליה חצי שיעור אסור מהת' אתי שפיר כרבנן דבחצי שיעור ליכא מלקות אלא איסור בעלמא כו' וע"ש בדף (כ"ב ע"ב) תוד"ה והיתרא דמשתבע, ושם בדף (כ"ג ע"ב) תוד"ה דמוקי כו' וא"ת לימא דהיינו טעמא דלא אמר כר"ש משום דר' יוחנן סבר חצי שיעור אסור מהת' ובכל שהו נמי מושבע ועומד מוא. וי"ל כיון דליכא אלא איסור בעלמא לאו מושבע ועומד הוא כדפר"ל, אע"ג דאין איסור לאו חייל אאיסור עשה כו' מכל מקום חצי שיעור דליכא אפי' עשה אלא איסור בעלמא לא חשוב מושבע ועומד כו' עכ"ל. וא"כ אפשר לומר הכ"נ גבי קטן ליכא אלא איסור גרידא וכיון דאין נענש על איסורו, א"כ כשבא לכלל עונשים חיילי בהדי הדדי. ויש לעיין בתוס' יבמות (דף ל"ג ע"א) ד"ה אלא מליקה דכתבו וז"ל מ"מ איסור איכא עד שיזרוק הילכך לא חייל איסור נבלה עד אחר זריקה יע"ש:
<b>אלא</b> דלפ"ז קשה לי דבשבועות (דף כ"ב ע"ב) איתא ואמר רבא למאן דאית ליה איסור כולל אמר שבועה שלא אוכל תאנים וחזר ואמר שבועה שלא אוכל תאנים וענבים מיגו דחייל אענבים חייל נמי אתאנים כו' מתיב רבא בריה דרבה יש אוכל אכילה אחת וחייב עליה ארבע חטאות וא"א ואלו הן טמא שאכל חלב והוא נותר מן המוקדשים ביום הכיפורים. ר' מאיר אומר אף אם היתה שבת והוציאו חייב אמרו לו אינו מן השם, ואם איתא משכחת לה ה' כגון שאומר שבועה שלא אוכל תמרים וחלב מיגו דחייל אתמרים חייל נמי אחלב כו'. ולפ"ז בלא הך דרבא תקשה ליה הא משכחת לה ה' דכשמגיע לעונת נדרים אמר שבועה שלא אוכל חלב, וכשהביא שתי שערות חיילי עלי בהדי הדדי כיון דעד עתה לא היו עליו כי אם איסורא בעלמא, ואולי דרוצה למיתני רבותא קצת בהך דחיילי איסור על איסור אבל איסור בת אחת לא חשיב ליה רבותא. עכ"פ מכל הנך דלעיל משמע דאף לגבי קטן איסורא איכא. ומה גם לפי גירסת הכסף משנה בפרק ט' מהל' טומאת מת, דגרס מלבד באיסר כרת דגם מהת' ספק אסור, והכא הא מיירי באיסור כרת ואף להרמב"ם לא קשה, באופן שמה שרצה הש"ש להוכיח דהרמב"ם לא ס"ל כהתוס' ודלא מהרי"ט ופר"ח ובעניי איני רואה שום הוכחה מזה
<b>והנה</b> לפ"ז כיון שנסתרו דברי השב שמעתתא אם כן שוב תקשה אם כדברי כת"ר בפשט דברי התוס' בחולין אמאי נקטו ושמא קסבר דהוי התראה הא ע"כ ודאי מוכח דהוי התראה, די"ל דהנה באמת א"ז בנו"ב קמא אהע"ז סימן ו' כתב וז"ל ועל גוף דברי התוס' אני תמה דהיכן נזכר בדברי רב שחייב מלקות, והאיכא למימר דאוכל חלב בשוגג מיירי ופלוגתייהו לענין אם חייב החטאת דרב סבר שהוא גדול למפרע וחייב אח"כ קרבן על החלב שאכל למפרע ושמואל סבר קטן היה באותה שעה וקטן לאו בר חיוב קרבן הוא, ותדע שכן הוא שהרי דקדקו לאחוז בפלוגתא זו אכל חלב ולא נקטו חייבי לאוין גרידא או חייבי מיתות ב"ד א"ו דפלוגתתם אינה לענין מלקות עכ"ל והנה גם אם נאמר דלענין קרבן פליגי אמאי נקטו חלב הול"ל עבר עבירה סתם, אלא דכבר כתבו התוספות בחולין (דף ה' ע"ב) ד"ה מעם הארץ כו' כדאשכחן שכולל כל החטאות בחטאת חלב עכ"ל וא"כ יותר סברא לומר דההיא דיבמות מיירי לענין קרבן, ואין להוכיח מזה מידי לענין התראה. ולכך נקטו לשון ושמא קסבר וכמש"כ גם כת"ר:
<b>והנה</b> לפ"ז תקשה אהא דהקשו התו' בחולין (דף י"א) ד"ה וכי תימא מקשינן דנילף מרוצח גופיה דאזלינן בתר רובא דדילמא הרוצח הוא טריפה וטריפה שהרג את הנפש פטור עכ"ל. וא"כ לפי מה שכתבתי לעיל היה להם לתרץ דחובשין אותו ויהרג אז כשיתודע דאינו טריפה והכא אינו התראת ספק דהא מעשה החיוב עשה בודאי וקעבר בלא שום ספק אהתראת העדים, ורק דהספק הוא אם הוא בר עונשין בזה א"כ נימא איגלאי מילתא דבר עונשין הוא וכמ"ש לעיל, ואם לאחר גמר דין אפשר דאין חובשין משום עינוי הדין, מ"מ קודם גמ"ד אפשר דחובשין אותו, אלא די"ל דבהא דרב כהנא ליכא למימר דחובשין דדילמא סבר טריפה חיה, אך לרבינא דאמר דאתיא מעדים זוממין ועלי' הקשו התוס' שפיר דחובשין אותו משום דאמרי' בחולין (דף נ"ח ע"א) רבינא לא סבר כדרב אחא בר יעקב דאמר שם בדף (נ"ז ע"ב) אמר ראב"י הלכה טריפה יולדת ומשבחת אם כן ס"ל גם כן דטריפה אינה חיה ולדידי' הקשו שפיר דחובשין אותו:
<b>אלא</b> דא"כ נוראות נפלאתי עלה דכתבו ויש לומר דלמא קסבר טריפה חיה עכ"ל, איך נוכל לומר כן הא בפי' לית לי' לרבינא הא דראב"י, וניחא לי עפ"י מה דכתבו התוס' בחולין (דף ק"מ ע"א) ד"ה טרפות כו' דלמ"ד דיולדת כ"ש דחיה דאפילו למ"ד דחיה מצי סבר דאינה יולדת כדמשמע באלו טרפות כו' עכ"ל וכ"כ בע"ז (דף ה'). וא"כ אף דס"ל לרבינא דאינה יולדת מצי סבר דחיה, ולכן שפיר נקטו דלמא קסבר טריפה חיה:
<b>ובחפשי</b> בספרים מצאתי בספר שער המלך בפרק ב' הל' ג' אישות הקשה ג"כ קושיות רבות ומאריך שם בזה, ומביא בשם ספר בני דוד בהל' נדרים ששמע תירוץ לזה ממש כמו שכתבתי, שם הוא מבואר בקוצר לשון אך כונתו נראה ברור כמש"כ ובעל המחבר ספר שער המלך קלסיה בזה. גם מצאתי בחידושי רעק"א ספר שני בליקוטים בסוף הספר סימן ה' כתב בפשיטות כן. גם בספר פני יהושע בחי' קידושין פרק האומר (דף ס"ג) בקונטרס אחרון, וברוך שכיון דעתי לדעת הגדולים. אמנם בספר פני יהושע שם כתב לבסוף דצ"ע שם בתוס' יבמות, דא"כ מאי מייתי מהכה את זה וחזר והכה את זה, אך כבר כתבתי בע"ה לעיל לתרץ גם זה בטוב טעם, דבהכה את זה נמי בהכאה שניה ידעינן דעבר בודאי באחת מן ההתראות על התראת העדים, דהא בפעם אחת בודאי הכה את אביו, ותירצו דמ"מ כיון דבשעת התראה לא ידעינן בבירור על איזה התראה קעבר לכן נחשבת להתראת ספק:
<b>ובספר</b> שער המלך שם כתב דקשה אמאי לא קדייק בסנהדרין (דף ס"ט) דאזלינן בתר רובא בדיני נפשות מהך דאמרינן שם (דף ס"ו) ובקידושין (דף י' ע"א) ומתו גם שניהם עד שיהיו שניהם שוים דברי ר' יאשיה ר"י אומר ומת האיש אשר שכב עמה לבדו וא"כ אי נימא דלא אזלינן בתר רובא בד"נ ל"ל לר' יאשיה למילף דאינו נהרג מהך דומותו גם שניהם הא בל"ז אינו נהרג דלמא איילונית היא. ולר' יונתן נמי איך תדייק מהך קרא דנהרג הא אינו נהרג אי לא אזלינן בתר רובא בדיני נפשות דדלמא איילונית היא, א"ו דאזלינן בתר רובא. אע"כ דמהא ליכא דאוכוחי די"ל דהכא מיירי דאח"כ כשתגדל ותעשה גדולה יענש. אבל מהך דבת ג' שנה דייק מסיפא דמומתין עליה משמע כל העריות מדמה ביחד והא באב ע"כ מיד נהרג אם בא על בתו כו' עכ"ד ולפי מה שכתבתי דזה מקרי ה"ס ובכה"ג לא שייך למימר אגלאי מילתא למפרע תקשה אמאי לא קפשיט מהך דומתו גם שניהם כקושית השער המלך:
<b>ואומר</b> אני דלאחר מחילת כ"ת לא קשה, דמהך דומתו גם שניהם לא מצי לדייק דאזלינן בתר רובא דהא איכא לאוקמי דמיירי כגון דאעברה ואנן קיי"ל קטנה מתעברת ועי' ביבמות (דף י"ב ע"ב) וברמב"ם הל' אישות פרק (ב' הל' ט') ובכ"מ, וע"כ הוה מפרשינן כרש"י ז"ל דפלוגתתם מיירי באינה בת עונשין והך דומתו גם שניהם בנשואה כתיב, והך ומת האיש אשר שכב עמה לבדו דמיירי בארוסה היינו בגונא שעברה באמבטי וכמש"כ התוס' ביבמות (דף י"ב ע"ב) תוד"ה דאפי' בסוף הדיבור, ומ"מ אינה בת עונשין אף דברור הדבר שאינה איילונית. אבל מהך דבת ג' שנה ויום א' דייק שפיר, דהך ע"כ עדיין לא נתעברה, חדא דאמרי' ביבמות (דף י"ב פחות מכאן אינה מתעברת כל עיקר. ואף אם נדחוק דס"ל דלמדין מדורות הראשונים דבת שבע לשית ילדה, ואף כבר קודם לכן ילדה עיין בסנהדרין (דף פ"ט ע"ב). מכל מקום הא דייק וקאמר בת ג' שנה ויום א', אם כן קודם לכן ע"כ אין ביאתה כלום ועתה הוא דבא עליה ומנא ידעינן דאעברה. וא"כ תקשה דלמא איילונית היא ושפיר דייק מהא דאזלינן בתר רובא:
<b>ובירושלמי</b> יבמות (פרק י' הלכה ח') איתא, מה פליגין בבן עשרים שמואל אמר למפריעו נעשה איש רב אמר מיכן והילך הוא איש. מתניתא פליגי בין על דין בין על דין הסריס אינו נעשה בן סורר ומורה שאין בו הקפת זקן ויתיר בו שמא יביא שתי שערות בתוך ששה חדשים כמאן דמר אין מקבלין התראה על הספק, וע"ש בקרבן עדה ובפני משה, ובמראה הפנים כתב וז"ל כמ"ד אין מקבלין התראה על הספק והכא דאמרי' למפרע נעשה איש דמשמע דלקי נמי על הספק על חלב שאכל לא חשיבה התראת ספק אע"ג דבשעת התראה היה ספק שמא יביא דהשתא מיהת איגלאי מילתא למפרע שהיה גדול בשעת התראה כ"כ התוס' בפרק הערל שם ד"ה נעשה סריס למפרע, אבל התם דנתרו בו מספק ומיקטלי' לא שייכא איגלאי מלתא למפרע, עכ"ל וכפי שנראה מלשונו הוא מחלק בין מיתה למלקות ואיני יודע שום חילוק. ובשיו"ק שם ז"ל כמ"ד כו' בבבלי (דף פ') כתבו תוס' כו' ומ"ש תוס' דלא דמי להכה את זה וחזר והכה את זה דאף לאחר שהכה את שניהם לא ידוע איזהו אביו ע"כ גם זה תימא הא אמרינן התם במכות (דף ט"ו) ורשב"ל הא ודאי הך דנותר התראת ספק היא אע"ג דנותר סופו יודע האמת כו' עכ"ל ומאי האי דהקשה מנותר הא כל התראת ספק הוה הכי דאח"כ בודאי יעבור ועי' בתוס' זבחים (דף ע"ח). עוד כתב, ואפשר לומר דמ"מ יש לחלק הכא איגלאי מלתא למפרע דבשעת התראה היה ראוי לכך משא"כ בנותר עכ"ל. נראה כונתו עפ"י מה שכתבו התוס' ביבמות (דף ל"ה ע"ב) ד"ה תיגלי כו' דאיך צריך לידע אלא מה שהוא באותה שעה, אך לוא יהא נמי כן תירצת הך דנותר, אבל שוב תקשה מטריפה ומהך מנדה (דף מ"ו) ועוד קושיות רבות. עוד מסיק שם וז"ל אך קשה הא בעינן שיתיר עצמו למיתה ולמלקות אחר ההתראה כמ"ש הרמב"ם בפרק י"ד מהל' סנהדרין, וכל שאינו יודע שהוא ודאי חייב מיתה או מלקות לאו התראה היא. וכ"כ תוס' (זבחים ע"ח) ובנדה (מ"ו ע"ב) ע"ש. ונ"ל דבבלי איירי לענין קרבן וכגון שאכל חלב בשוגג לרב חייב קרבן ולשמואל פטור וצ"ע עכ"ל. והנה מה שהביא מהא דצריך להתיר עצמו למיתה, הא גם למאן דסבר התראת ספק שמיה התראה אטו לא בעי להתיר עצמו למיתה אליבי' הא לא מצינו דלפלגי בהכי. אלא דזהו התירתו למיתה אי נימא דהוי התראה, ואדרבא הרמב"ם ס"ל דהתראת ספק שמי' התראה, והוא עצמו פוסק דבעינן שיתיר עצמו למיתה וכמ"ש הוא:
<b>והנראה</b> לענ"ד דלפי מה שכתבתי לעיל לא קשה כלל מהך דסריס, וכ"נ כונת הירושלמי, דהתם שפיר יכול להיות כמאן דס"ל ה"ס לא שמיה התראה דהתם אם לא יביא שערות בתוך ששה חדשים אינו עובר על התראת העדים ואינו עושה מעשה החיוב בודאי, דהא הם מתרים בו על תאכל ואל תשתה דתהרוג. ומי יודע דעובר על ההתראה, הא בן סורר ומורה חידוש הוא, ורק ששה חדשים יכול להיות בן סורר ואינו רק על שם סופו כדאמרי' בסנהדרין, לכן הא דמספקינן אם יביא שערות, זהו ספק בגוף האיסור לא רק בהעונש. אבל באכל חלב גוף האיסור איננו מסופק לן כלל, רק בהעונש עיקר הספק וכמו שכתבתי לעיל. ולפי המבואר לא תקשה ג"כ מהא דאיתא בסנהדרין (דף פ"ח) א"ר יאשי' ג' דברים סח לי זעירא מאנשי ירושלים בעל שמחל על קנויו קנוי מחול, בן סורר ומורה שרצו אביו ואמו למחול לו מוחלין לו כו' וא"כ תקשה למאן דס"ל התראת ספק לאו שמי' התראה הא מספקינן בשעת התראה דלמא ימחלו לו אביו ואמו, אליבא דרש"י ז"ל קודם שיביאוהו לב"ד, ואליבא דהרמב"ם ז"ל קודם גמר דינו עי' בלחם משנה פרק ז' הל' ח' מהל' ממרים. ועי' בגיטין (דף ל"ג ע"א) תוד"ה ואפקעינהו ובמכות (ט"ו ע"ב) ד"ה ועבר היום. אך לפי מה שבארתי לעיל זה ג"כ ניחא, דהא מתחילה קודם שמחלו לו היה בן סורר ומורה גמור לכל תנאי הדינים שבבן סורר ומורה, ועבר אז בודאי על מה שהתרו בו העדים רק דיש לן לספוקי דלמא ימחלו לו, ולא יהיה בן עונש ע"ז, וזהו לא מיחשב להתראת ספק כמבואר לעיל
<b>ובבבא</b> בתרא (דף קכ"ו ע"ב) אמר ר' אמי טומטום שנקרע ונמצא זכר כו' רב נחמן בר יצחק אמר אף אינו נידון כבן סורר ומורה דאמר קרא כי יהיה לאיש בן סורר ומורה עד שיהיה כן משעת הויה, ופי' רשב"ם ז"ל הויה לידה, והרמב"ם בפרק ז' הל' י"ב מהל' ממרים כתב וז"ל טומטום שנקרע ונמצא זכר אינו נעשה בן סורר ומורה שנאמר כי יהיה לאיש בן סורר ומורה עד שיהיה בן משעת התראה עכ"ל. מזה מבואר דפליגי הרשב"ם והרמב"ם אם נקרע קודם שהתרו בו, דלהרשב"ם אינו נעשה בן סורר ומורה כיון דבשעת לידה היה טומטם, ולהרמב"ם נידון כבן סורר ומורה כיון דבשעת התראה נודע שהוא זכר גמור. וע"ש במשנה למלך דלהרמב"ם הך דמשעת הויה היינו משעה שנהיה בן סורר ומורה שהתרו בו:
<b>והנראה</b> בטעם מחלקותם דהרשב"ם לטעמיה אזיל, עיין בגיטין (דף ל"ג ע"א) תוד"ה ואפקעינהו כו' הקשה רבינו שמואל היכי מחייבינן לעולם מיתה א"א שזינתה הא הוי התראת ספק שמא ישלח לה גט ויבטלנו כו' עכ"ל. ונ"ל שרבינו שמואל זה הוא הרשב"ם, רבינו שמואל ב"ר מאיר, ומזה משמע דס"ל דקיי"ל התראת ספק לא שמי' התראה דאל"כ איך שייך להקשות היכי מחייבינן. וא"כ לדידי' למה צריך קרא דכי יהיה להשמיענו דצריך להיות בן מבורר משעת הוית הבן סורר דהיינו משעת התראה, תיפוק ליה דהויה התראת ספק, דילמא הויה נקבה, א"ו דקרא משמיעני דצריך שיהיה בן מבורר משעת לידה, ולהרמב"ם הא איהו ס"ל בפרק ט"ז הל' ד' מהל' סנהדרין דהתראת ספק שמי' התראה, לדידי' שפיר איצטריך קרא להשמיענו דצריך שיהיה בן מבורר בשעת התראה, דאל"כ אף דהוה מספקינן דלמא הויה נקבה והוה התראת ספק מ"מ ה"ס שמיה התראה. ולכן בא הכתוב להשמיענו דמ"מ לא הוי בן סורר כיון דלא היה מבורר בשעת הוית הבן סורר דהיינו בעת התראה, והנה אא"ז בנו"ב מה"ת אהע"ז סימן ע"ז מחלק בין מיתה למלקות וכתב דבמיתה ה"ס לאו שמה התראה. ולפי זה אפשר דאיצטריך קרא להרמב"ם דאין לוקה משום בן סורר כיון דאינו מבורר בשעת התראה דלמיתה שוב לא איצטריך קרא דהא אינו נהרג דהוי ליה התראת ספק:
חיים פישל עפשטיין
<big>סימן</big> <big>ט'</big>
בע"ה יום א' לך תרנ"ג לפ"ק טאווראג יצ"ו
למע"כ הרב הגאון המפורסם בעולם כו' כקש"ת מהור"ר אלכסנדר משה (ז"ל) הגאבד"ק ראסיין יצ"ו
<b>מה</b> שכתב הדר"ג לנסותני ולחדודי הוא דקבעי להקשות על הא דכתב הרי"ף בשטר שאין גובין ממשועבדים יכול לומר פרעתי ואין המלוה יכול לומר שטרך בידי מה בעי. מהא דאמרי' בשבועות (דף מ"ה ע"ב) אמר ר"נ אמר שמואל לא שנו אלא ששכרו בעדים כו' אתמר נמי א"ר מנשיא ב"ז אמר רב כו' א"ל רבא כו א"כ שבועת שומרין דחייב רחמנא היכי משכחת לה כו' דאפקיד לי' בשטרא. והא רב ושמואל ס"ל דשעבודא לאו דאורייתא וא"כ מה"ת בכל שטר לא גבו ממשועבדים א"כ נאמן לומר פרעתי מהת' ואם כן שבועת שומרין דחייב רחמנא היכי משכחת לה, וא"ל דהא נחשב מלוה הכתובה בתורה הא רב ושמואל ס"ל דשעבודא לאו דאורייתא אף במלוה הכתובה בתורה עיין בקידושין (דף י"ג ע"ב). וכתב הדר"ג לתרץ דמיירי ששעבדו בפירוש. ולענ"ד איני יודע אם שעבדו בפירוש גובה ממשועבדים מדאורייתא יעיין בחי' הרשב"א בקידושין (דף י"ג) על הא דאמרינן מלוה הכתובה בתורה ככתובה בשטר דמיא תמוה לי והא מלוה הכתובה בשטר נמי למ"ד שעבודא לאו דאו' לאו מדינא גביא אלא משום נעילת דלת ואפשר לומר דאפי' למ"ד לאו דאו' אם שעבד נכסיו בפירוש בשטרא גביא ומדאורייתא וכן משמע מדברי רש"י לעיל ע"ש ותימא הוא דהא קיי"ל אחריות ט"ס א"כ כל מלוה בשטר לגבי מדאורייתא והדרא קושיא לדוכתא דבגט פשוט אמרינן דמלוה בשטר משום נעילת דלת, אלא דאיכא למימר דס"ל לרבינו דכששעבד נכסיו בפי' בשטר אלים כח השטר לשעבדן ד"ת וההיא דגט פשוט מיירי בשלא שעבדן בפי' ולא אלים אחריות ט"ס למגביה מדאורייתא כיון שלא נכתב בפי' בשטר וצ"ע עכ"ל משמע מזה שהרשב"א ז"ל מסופק בהא מלתא אי שעבדו בפי' מהני מדאורייתא. וכ"נ מדברי הריטב"א ז"ל שם בקידושין דכתב טעמא דמ"ד שעבודא לאו דאורייתא משום דקנין לחצאין הוא ולא חייל אנכסים דאתנהו בשעת הלואה וכ"ש אנכסים דקני אחר שלוה שאין אדם מקנה דבר שלא בא לעולם וברשותו, וכיון דסבר דאין הקנאה לחצאין מה מהני מה ששעבדו בפי', והתוס' כתבו מפו' בבא בתרא (דף קע"ה ע"ב) ד"ה דבר תורה כו' ואע"פ דכתב ליה אחריות בהדיא לאו דאורייתא הוי האי קנין כו' עכ"ל. אמנם לפי דברי התוס' רי"ד שם בקידושין דלרב ושמואל במלוה בשטר שעבודא דאורייתא א"ש:
<b>אמנם</b> יעיין בחו"מ סימן ס"ט בש"ך ס"ק י"ד שהביא שכבר הקשה קושיא זו הרשב"א על הרמב"ן אבל לא מטעם דרב ושמואל סברי שעבודא לאו דאורייתא, דהא גבי פקדון לא גבי ממשעבדי אף בשטר יע"ש ובאמת הרי"ף לא כתב דנאמן לומר פרעתי רק בכתב ידו בשטר שאין בו עדים משום שאינו חשוב שטר ואין גובין בו ממשועבדין משום דלית לי' קלא וא"כ מצי למימר שכחתי לקחתו, ובזה י"ל גם קושית התומים יע"ש. ויעי' ברי"ף וברא"ש סוף ב"ב וברא"ש בכתובות פ"ב סימן י"ז ובחו"מ סימן ס"ט בש"ך ס"ק ו' וס"ק י"ד:
<b>ומה</b> שכתב הדר"ג שהקשו לו אהך דבבא בתרא (דף קס"ט ע"א) אמר מר חוץ מאחריות שבו מאי טעמא כו' לא צריכא דקאתי מכח אבהתי' ושם ע"ב אמרי' אמר מר חוץ מן האחריות שבו הכי כתבינן כו' רב אשי אמר אחריות לאו טעות סופר הוא ומאי חוץ מאחריות שבו דלא כתיב ביה אחריות. והנה בבא מציעא (דף י"ד ע"א) כתבו התוס' בד"ה שעבוד כו' דאם נגזל טרפה חוזר על הגזלן אפילו בלא אחריות כו' דהוי מקח טעות הוה לי' שטר הלואה, דא"כ כיון דהתם בב"ב קאמר דקאתי מכח דאבתי' אם כן יחזור ויגבה אף אם אחריות לאו טעות סופר. והדר"ג תירץ עפ"י דברי הרי"ף הנ"ל דבשטר שאין גובין ממשועבדים יכול לומר פרעתי ואין המלוה יכול לומר שטרך בידי מה בעי. וא"כ התוספות לא קאמרי רק אליבא דשמואל דבהלואה ט"ס אבל שם רב אשי ס"ל דהברייתא אתיא אליבא דר"מ דס"ל דאף בהלואה לא טעות סופר אבל שם לרב אשי לכן מלקוחות לא גבי דהא ליכא אחריות רק מבני חורין מפני מקח טעות וכיון דלא מצי גבי ממשועבדים יכול לומר פרעתי, אך הא התו' בכתובות (דף כ"א ע"א) ד"ה הוציא כתבו דאין נראה לר"י דברי הרי"ף וא"כ לשיטתו ל"ל הכי. ומלבד זאת לפי מה שכתבתי לעיל בדברי הרי"ף ליכא לתרוצי הכי:
<b>ואשר</b> נראה לענ"ד לתרץ הקושיא ההיא, דהתוספות בבמ"צ לא קאמרי אלא אליבא דשמואל דס"ל דגבי מלוה אמרינן אחריות טעות סופר הוא משום דלא עביד אינש דשדי זוזי בכדי ולגבי מכר לא אמר דאחריות ט"ס משום דעביד אינש דזבין ארעא ליומא, וא"כ סברתו דבאמת הסופר פעמים טועה ופעמים אינו טועה, היינו אף דכתבו המפרשים דל"ד טעות סופר היינו דהלוה צוה לכתוב אחריות אלא שהסופר טעה, אלא דאף אם הלוה והמלוה שתקו ולא אמרו דבר ג"כ אמרינן מסתמא הוי באחריות אם כן לשמואל כיון דמספקי' לי' איך הוה הסתמא לכן אזיל בתר סברא אחרת לחזי אי טעות סופר אי לא וא"כ כיון דחזינן דאזיל בתר סברא דלא שדי זוזי בכדי למימר דאחריות טעות סופר אם כן הסברא נותנת לדידי' גם אם נמצאת גזולה ג"כ הוי מקח טעות דהא אם לא נכתב באחריות רק בסתמא לדידי' אזיל בתר סברא מן החוץ, אבל לרב אשי בב"ב דס"ל דאתיא כר"מ או דהוא עצמו ס"ל כן וקאמר שם דאחריות לאו טעות סופר א"כ הוא סובר דאם לא דברו המלוה והלוה מזה מסתמא הוי בלא אחריות ולא אזלינן בתר סברא מן החוץ. אם כן לדידי' אם לא נכתב אחריות הוה כמפורש בלא אחריות, דלדידי' בין גבי מלוה בין גבי מכר אמרינן לאו טעות סופר א"כ סתמא הוה בלא אחריות ואנן הא קיי"ל כרב זביד בבבא בתרא (דף מ"ד ע"ב), דא"ל להכי זבני לך בלא אחריות, אם כן לדידי' ודאי ניחא. והתוספות שחלקו בין סתם למפורש בלא אחריות הוה רק אליבא דשמואל דלדידי' בסתמא לא אמרינן אחריות ט"ס אלא אזלינן בתר סברא מן החוץ הוה נפקותא טובא, וברור. והנה התוספות קאמרי דהוה מלוה דאמרי' בה אחריות טעות סופר, ולרב אשי דגם לגבי מלוה לא אמרינן אחריות טעות סופר מאי מהני דהוה מלוה, סוף סוף לא אמרינן אחריות טעות סופר הוא:
<b>אמנם</b> בהגה' אשר"י פרק גט פשוט סימן כ"ו משמע דרק במו"מ ס"ל לרב אשי אחריות לאו ט"ס, ומכל מקום נלענ"ד דג"כ ניחא דהנה בב"ב (דף מ"ד ע"ב) פריך עלי' דשמואל מרב פפא דאמר נמצאת שאינו שלו חוזר עליו, ומאי קשה דלמא שמואל כרב זביד ס"ל ומשמע דלשמואל קפריך לא על רב פפא אמאי לא ס"ל להא דשמואל, א"ו דהתם הוי טעמא כמש"כ הרשב"ם שם בד"ה נמצאת כו' דבשלמא גבי ב"ח הויא מכירה דעביד אינש דזבין ארעא ליומי' בשביל פירות יום אחד כדאמרינן בב"מ ופירות שאכל שלו הן כדאמר שמואל בפרק שנים אוחזין בטלית (דף ט"ו) ב"ח גובה את השבח שבח אין פירי לא, אבל לוקח מגזלן אמר התם המוכר שדה לחברו ונמצאת שאינו שלו אמר שמואל מעות יש לו שבח אין לו ללוקח אלא הדרה ארעא והדרה פירי וכל השבח והלכך כיון דלא מרויח מידי לאו מכר הוא כלל כו' עכ"ל ובספר פני יהושע בבא מציעא (דף י"ד) ד"ה שעבוד צריך למלך כו' והו"ל שטר הלואה דאמרי' אחריות טעות סופר הוא ולא שייך הכא לומר דשאני הכא דעביד אינש דזבין ארעא ליומיה דמידי הוא טעמא אלא שבתוך כך אוכל הפירות כדפירש רש"י והכא לענין אחריות גזולה לא שייך לומר כן שהרי צריך להחזיר ג"כ דמי פירות שאכל כמש"כ הרמב"ם בפ' ט' מהל' גזילה כו' עכ"ל בחינם דחק להביא מהרמב"ם דהא שמואל גופי' ס"ל הכי וראיתו מהרמב"ם יש לדחות. אבל רב אשי יסבור כהלכתא דפסקינן שם בב"מ דאף שבח יש לו אם כן לדידי' אפשר לומר אף בטרפה נגזל עביד אינש דזבין ליומיה ולא הוה מקח טעות, ואף דרב אשי מתרץ שם אליבא דשמואל מצינן למימר דאליבא דשמואל קאמר וליה לא ס"ל דהא גם רבא מתרץ אליבא דשמואל ומ"מ רבא גופיה פסק (בדף ט"ו ע"ב) הלכתא יש לו מעות ויש לו שבח:
<b>עוד</b> כתב הדר"ג בשם אחד הלומדים עלה דפסק הרי"ף ז"ל בהא דב"מ (דף ל"ד ע"ב) אמר איני משלם כו' ופסק הרי"ף דיחלוקו, והקשה בקונטרס הספקות בקצוה"ח איך יחלוקו הבעה"ב והשומר הא מספקא לן של מי הם אי של בעה"ב או של השומר הכפל והא הגנב מצי למדחי לכל חד וחד ולומר לא שלך היא ול"ל בבא בהרשאה דהא אקנס אין כותבין הרשאה יע"ש והקשה דהא מהרש"א בתוד"ה הריני משלם לקמן ע"ב כתב דהכא דהגנב לא יצטרך לשלם לא מקני הכפל. וא"כ הכנ"מ אם הגנב יאמר לכל חד וחד לא שלך הוא ולא יצטרך לשלם ע"כ לא הקנה לו הכפל. ולענ"ד נראה דלא דמי לדברי המהרש"א דהוא לא קאמר רק גבי אם הקנה קנס לבנים א"כ הקנאתו לבנים גורמת שתהיה ביד הגנב כיון דאין אדם מוריש קנס לבניו ואם לא הקנה צריך הגנב לשלם שפיר אמרינן דלא הקנה קנס לבנים כיון דאם הקנה בודאי תשאר ביד הגנב אבל הכא מאי אמרת ע"כ לא הקנה הכפל בכדי דלא להוי ספיקא ולא יהא של הגנב אדרבה אמינא לאידך גיסא דהקנה לו הכפל דיהא בודאי של השומר ושוב לא ישאר ביד הגנב. וא"כ שוב הוה ספיקא ושפיר הקשה בקונה"ס:
<b>ואשר</b> נראה בישוב קושית בעל קוה"ס דע"כ לא מצי הגנב לדחות להשומר דהא מבואר בחו"מ סימן רצ"ד סעיף ו' קדם ונשבע ואחר כך הוכר הגנב אם ש"ח הוא רצה עומד בשבועתו רצה עושה דין עם הגנב, ואם ש"ש הוא עושה עמו דין, ומכ"ש הכא דאמר הריני משלם ואינו נשבע דמחויב לעשות דין עם הגנב ואין הגנב יכול לדחותו, ואף שאח"כ אמר איני משלם הא אינו יכול לחזור בו כמש"כ הרא"ש שם. ועדיין לא נשבע מכ"ש שיעשה דין עם הגנב ואף שאח"כ יחלוק בכפל עם הבה"ב, דהא עושה דין עם הגנב אף כשכל הכפל של הבעה"ב:
<b>אגב</b> אציע לפני הדר"ג דבר אחד אשר העליתי במצודתי בחו"מ סימן ק"ג סעיף י' קרקע ששמו לב"ח ומכרו הב"ח או נתנה במתנה או ששמוה לבע"ח מדעתו או שמת והורישה אינה חוזרת וכתב רמ"א בהגה' וי"א דאם מת והורישה חוזרת עכ"ל ודבר זה הוא בטור משם הרא"ש, ולכאו' קשה דבב"מ (דף ל"ה ע"א) אמרינן דבעל בנכסי אשתו לוקח הוי לא מיהדר ולא מיהדרינן ליה וכתבו התוס' בד"ה לוקח אפילו אי הוי יורש לא מיהדר כו' ואע"ג דבפרק יש נוחלין מסיק דטבא ליה עבדי ליה כו' הא אמרינן התם בר היכא דאיכא פסידה לאחריני לא עבדי ליה טבא כו' ולא מיהדר ממה נפשך דאפילו יורש הוא לא מיהדר כו' עכ"ל ולפי שיטת הרא"ש דביורש חוזר תקשה מ"ט בעל הוה כלוקח ולא מהדר הא איכא פסידא ללוה דאי כיורש הוה מיהדר לפי שיטת הרא"ש, ואדרבה יעיין בש"כ ס"ק י"ט ובתוספות פרק י"נ דרבנן לא עשוהו אלא כלוקח אבל כיורש הוי מדאורייתא, א"כ מ"ט לא הניחוהו להיות כיורש משום פסידא דלוה ונ"ל דהרא"ש ס"ל כיון דמדינא אף מלוה גופיה לא בעי למיהדר אלא משום ועשית הישר והטוב א"כ לא מקרי פסידא, וכ"כ התוס' בפרק יש נוחלין (דף קל"ט ע"ב) ד"ה התם:
והנני הכו"ח ברגשי כבוד למעכ"ת והסר למשמעתו חיים פישל עפשטיין
<big>סימן</big> <big>י'</big>
אדר תרע"ג סייני, יצ"ו.
לשארי הרב הגאון גביר בעמו כו' מהור"ר מרדכי עפשטיין בווילנא
<b>הנה</b> כת"ר הביא מה שהקשה הקצות החושן על הרמ"א בחו"מ סי' רס"ח סעי"ב שכ' שנים שבאו כאחד לתוך ד' אמות או שעומדים שניהם ונפלה המציאה תוך ד' אמותיהם קנו שניהם. והקשה בקצוה"ח וז"ל בפרק הזורק (דף ע"ת) ה"ד מחצה על מחצה אמר ר' שמואל ב"ר יצחק כגון שהיו שניהם עומדים בארבע אמות. ופריך וליחזי הי מינייהו קדים וכי תימא דאתו תרווייהו בהדי הדדי הא אי אפשר לצמצם כו' ואינו מדוקדק מה שכתב הרמ"א או שעומדים שניהם ונפלה המציאה תוך ארבע אמותיהם דקנו שניהם דממה נפשך אי קדים אחד כבר זכה בארבע אמותיו אע"ג דהמציאה נפלה אח"כ כמו גבי גט וקידושין, ואי עומדים שניהם, היינו שבאו בבת אחת הא אי אפשר לצמצם, ואי מספיקא היינו רישא, דמה לי אם המציאה היתה כבר מונחת או שנפלה המציאה אח"כ כיון דאין הספק אלא בארבע אמות הי מינייהו קדים עכ"ל. והביא ג"כ כת"ר מה שתירץ ע"ז הנתיבות, דמיירי כגון שבא אתר קודם לשניהם וזכה בהארבע אמות ואחר שבאו אותם שנים הלך האחד תכו שניהם בפעם אחת בהארבע אמות אף שבאו זה אחר זה. והקשה כת"ר עליו דא"כ בגיטין דפריך והא אי אפשר לצמצם, אמאי לא נוקים שם ג"כ דמיירי באופן כזה כגון שבא אחר קודם שבאו הבעל והאשה וזכה בהארבע אמות ואחר שבאו שניהם תוך הד"א הלך האחד וזכו שניהם בפעם אחת. והנה הגאון ר' דוד מקארלין תירץ ת"ל לדעתי אין דבריו אלא גבי מציאה שכולם שווין בה לכן בעת שהיו הארבע אמות קנוים לאחר אין הקדמת השנים שבאו אז להארבע אמות כלום, ואח"כ כשהלך הראשון קנו שניהם בבת אחת. אבל גבי גט וקדושין שזה ענין ששייך רק להם לבד אין זכות האחר בהארבע אמות מעכב את זכיות האיש והאשה לענין קדושין וגירושין עכ"ל. ולענ"ד נראה דאין הדבר ברור כ"כ. דהא כיון דאקנו לי' רבנן ד' אמות הרי הן כחצרו, ואיך נאמר דיש לו קנין לחצאין בזה דלגבי מציאה נחשב כחצרו ולגבי גט יחשב כחצר של חברו, ואף דלא שייך בזכית הגט, מכל מקום הוה כמו שנתן הגט בחצרו של האחר כיון דהארבע אמות הן שלו, לשיטת החולקים על הרמב"ם דס"ל דבחצר שאינו של שניהם אין קנין הד"א מועיל לענין גט, א"כ הוה חצר שאינו של שניהם. והא לשיטת הראשונים שס"ל דגם גבי מכירה ומתנה תקנו קנין ד"א אטו נאמר דאם אחד עומד וקנה הארבע אמות כיון דלדידי' אין נפקותא לענין המתנה רק שזה ענין להנותן ולהמקבל, הכי נאמר דיקנה המתנה בתוך ד"א של חבירו, הא כיון דהד"א הן שלו לענין קניאת מציאה שיש לו ענין בזה, אין קנינו בהד"א קנין לחצאין למימר דלענין גט וקידושין או לענין מתנה יקנה בהן אחר:
<b>וראיתי</b> בהגה' מלא הרועים בגיטין (דף ע"ח) שכתב ג"כ כעין סברא זאת שכתב הרב הגאון ר' דוד מקארלין שז"ל שם ול"נ דבגט קונה ד"א דלפי מה שכתב רש"י בבא מציעא (דף י') הטעם דברה"ר לא קנה ארבע אמות שהרבה חברים עומדים בתוכן, לפ"ז זהו דוקא במציאה דכולם חברים אצלו ושייכים לזכות בה, אבל בגט אין שום שייכות זכות בה, אלא לבעל ולאשה כו' דמה בצע דהעמדתן שאין להם שום שייכות זכות בזה עכ"ל והנה התם שייכת באמת סברא זאת דכיון דברה"ר אינם קונים הד"א לשום דבר אפשר לומר דכיון דאין להם שום שייכות בזכית הגט, אפשר דאינם מגרעים זכות הבעל והאשה לקנות בהד"א, אבל כשהאחר קונה הד"א לענין מציאה איך שייך לומר דאין לו שייכות בזכית הגט, הא סוף סוף יש לו קנין בהד"א ואיך יקנה האחר לזכות הגט, דזה הוא קנין לחצאין וכה"ג לא אשכחנן:
<b>ובאמת</b> כדברי הגאון ר' דוד מקארלין כתב בעל הנתיבות בספר תורת גיטין בחידושיו (דף ע"ח) ד"ה אי אפשר לצמצם, שכתב שם דלענין מתנה גם כן אם ראובן בא תחילה ואח"כ בא שמעון לתוך ד"א ובא לוי ונתן מתנה לשמעון זכה שמעון בארבע אמותיו דלענין מה שאין לראובן שייכות בגוה זוכה שמעון ג"כ בד"א יע"ש, אך מדברי הגאון בעל בית שמואל בסימן קל"ט ס"ק כ"ג נראה שלא ס"ל לחלק בהכי שכתב וז"ל דאיירי דאין לה ד"א כגון שבא אחר בתחילה והיא באה אח"ז אין לה ד"א עכ"ל. מזה נראה דס"ל כמו שכתבתי, דאם קונה הארבע אמות לענין מציאה, אמרינן דאין קנין לחצאין ואי אפשר שוב דלענין גט תהיינה נחשבות הארבע אמות כחצר דידה לענין שתקנה היא את הגט:
<b>ועוד</b> דא"כ אם ראובן בא מקודם וקנה הארבע אמות לענין מציאה ואח"כ בא שמעון ועמד אצלו ונתן לוי מתנה לשמעון והניחה בהארבע אמות ובאותה שעה נפלה מציאה בהארבע אמות ולפ"ז הרי יקנה ראובן המציאה בהד"א דהוא קדים ושמעון יקנה המתנה באותן ד"א ממש דהא אין לראובן שייכות בהמתנה, ואיך אפשר שאותו מקום הוא חצר של זה לענין לקנות מציאה ושל חברו לענין לקנות מתנה או לענין גט דהוי כסתרי אהדדי:
<b>שוב</b> ראיתי בשו"ת רבנו עקיבא איגר החדשות סימן צ"ו שכתב גם כן שלכאו' הדבר כסותר אהדדי, אלא שמסיק דמדת חכמים כך היא בתקנתם דנתנו לאדם ד"א שיהי' חצרו לענין פרטי דברים פעמים לדבר זה ולדבר זה לא אף ששניהם בב"א, וכתב שם ג"כ כדברי התורת גיטין, והניח ג"כ בצ"ע דברי הב"ש הנ"ל מסוגיא דגיטין הנ"ל, דאם כן הוה לי' לאוקמי שבתחילה עמד אחר וזכה בהד"א ואח"כ כשבאו הבעל והאשה הלך זה משם וזכו הם בהארבע אמות בבת אחת. ובכלל איך אפשר לומר שיהיה חצרו לענין פרטי דברים לדבר זה ולדבר אחר לא. הא אפשר דבאותו רגע יתן לו איש מתנה וגם להשני יתן איש מתנה, הכי נימא דבאופן זה הוא קנה וחברו לא קנה המתנה השניה, דאז נעשה רק חצרו גם לענין מתנה, ואם יזרוק גט לאשתו אז נעשה חצרו לענין גט ולזה שבא אחריו אינו נעשה חצרו לענין גט, הרי באופן זה נעשה חצרו רק בשעה שיש מה לקנות:
<b>ומה</b> שעלה על דעתי לומר בזה, דהנה רש"י ז"ל כתב בבבא מציעא (דף י' ע"א) אהא דבה"ר לא תיקנו רבנן ארבע אמות שהרי אין לאדם שם ארבע אמות מיוחדות שהרבה חברים יש לו שם שעומדים אצלו, עכ"ל, ולכאו' קשה דמאי האי שהרבה חברים יש לו שם שעומדים אצלו, כיון שהדין הוא שמי שבא ראשון הוא הקונה את הד"א וכמבו' בגיטין שם וליחזי הי מינייהו קדים, וא"כ ע"כ אחד בא ראשון והוא יקנה את הד"א והאחרים אינם יכולים לעכבו מלקנות המציאה שבתוך ד"א שלו, כיון שבאו אח"כ, וכמו שכ' באמת בשיטה מקובצת שם בב"מ לשי' אלה שאף ברשות הרבים תקינו רבנן ארבע אמות וז"ל כיון שקדם וישב זכה בד"א דתקינו לי' ושוב אין אחרים שותפין בו עכ"ל:
<b>והנראה</b> בדעת הטור והרמ"א שכתבו ואם באו שנים כאחד לתוך ארבע אמות, או שעומדים שניהם ונפלה מציאה בתוך ארבע אמותיהן קנו שניהם, דשני דברים אשמעינן, אחד אם המציאה מונחת כבר ואחד קדם בתוך ארבע אמות של המציאה קנה את המציאה. וחברו שבא אח"כ לא קנה כלל. רק אם שניהם כאחד באו לתוך ארבע אמות של המציאה אז קנו שניהם, אבל אם לא היתה מציאה מונחת ושניהם היו עומדים ואח"כ נפלה מציאה בתוך ארבע אמותיהם קנו שניהם, ובזה אין נפקותא אם אחד קדם, כיון שבשעה שבאו לא היתה שם מציאה לקנותה, ורק אח"כ כשעומדים שניהם אז נפלה המציאה ומשו"ה קנו שניהם אף שאחד קדם והשני בא אח"כ ובטעמא דמילתא נראה לענ"ד דר"ל קאמר בבבא מציעא (דף י' ע"א) ארבע אמות של אדם קונות לו בכל מקום, מדייק הוא שארבע קונות לו. אבל אין הארבע אמות קנויות לו, דהיינו דהוא אינו קונה הד"א, רק יש לו הזכות שאם יהי' אם דבר לקנות אז הוא קונה, וא"כ תקנת קנין הד"א מתחלת בעת שיש דבר לקנות ואז הד"א קונות לו הדבר שיש לקנות, וא"כ אף אם קדים חד בשעה שאין מה לקנות אז אין לו שום זכות בהד"א דאם יבא אחר אח"כ תוך הד"א שלא תהיה לו זכות הקנין בהד"א, דאף שהשני בא אח"כ אם נפלה אז המציאה קנו שניהם, כיון שבשעת הקנין כבר שניהם עומדים תוך הארבע אמות. כן נראה לשיטת הטור והרמ"א, וזה מדויק בלשונם:
<b>וכן</b> יש לדייק מדברי הרשב"א והר"ן והריטב"א בחי' בגיטין (ע"ח ע"א) שכ' בד"ה ארבע אמות שלו, וא"ת לא הוה להו למימר אלא ד"א שלה זהו קרוב לה כלומר ומתגרשת, חוץ לד"א לא כו' ותי' בתוס' בחידושם אשמעינן דאי קדים איהו אע"ג דאיהי נכנסת בתוך ד"א דידי' לא חשבינן אותן ד"א שיהא לה בהן חלק כו' עכ"ל ולכאו' למה לן לאשמעינן הא מדפריך בגמרא בפשיטות וליחזי הי מינייהו קדים, א"כ פשוט הוא כיון דקדים הוא בהד"א ואף שהיא נכנסת אח"כ בתוך ד"א דידי' אין לה בהן חלק, אלא מפני דבמציאה אם נפלה המציאה אח"כ כשעומדים שניהם אף שאחד קדים קנו שניהם איצטריך לאשמעינן דבגט אינו כן, כדבעינן למימר לקמן:
<b>ובזה</b> יהיו מובנים דברי הרמב"ם בפרק ה' הל' ט"ו מהל' גירושין עמדה היא תחלה ובא הוא כנגדה וזרקו לה אעפ"י שהוא מחצה על מחצה הואיל והוא לתוך ד"א שלה הרי זה גט פסול עד שיגיע הגט לידה, ועיין בכסף משנה שכתב וז"ל ואתא שמואל וחדית בה דאם באה היא תחלה ועמדה אף על פי שזכתה בד' אמותיה אם בא הבעל כנגדה ונכנס בתוך אותם ד"א שלה וזרקו לה אם נפל הגט בתוך כדי שתשוח ותטלנו הויא מגורשת אף על פי שהגט בתוך ד' אמות שלו נמי, אבל למעבד בה עובדא לא עבדי הואיל והבעל בתוך ד' אמות שלה, עד שיגיע גט לידה, אבל אם בא הבעל ועמד זכה בד' אמותיו ואף על פי שבאה היא בתוך אותם ד' אמות כו' דזהו קרוב לו דכיון דקדים הוא אין לה באותם ד' אמות ולא כלום כו' עכ"ל, דלכאו' הדברים צריכים הבנה, כיון דפשוטו אמרינן וליחזי הי מינייהו קדים, אם כן האי דקדים זוכה בהד"א, ומאי שנא דאם הוא קדים קאמר דאין היא זוכה כלום בהד"א כשהיא נכנסת אח"כ לתוכן, ואם היא קדמה והבעל בא כנגדה ונכנס לתוך ד"א שלה, למיעבד בה עובדא לא עבדי, הואיל והבעל בתוך ד"א שלה, ולפי מה דכתיבנא זה ניחא, דהיכא דהיא קדמה בתוך ד"א והוא נכנס אח"כ, אם כן הוא יש לו גם כן זכות הקנין בהד"א כשתפול שם מציאה, אבל כשהיא נכנסת לתוך ד' אמות שלו, אין לה זכות לקנות בתוך ד' אמות שלו, חדא דמציאת אשה לבעלה, ועוד מה שקנתה אשה קנה בעלה:
<b>ולפי</b> זה נראה לענ"ד לשיטה זו דאין ברה"ר קנין ד"א, דבאמת במציאה אם אחד בא וזכה בהד"א, כל עוד שלא זכה במציאה, משבא השני גם הוא זוכה בהד"א להיות קונה יחד בשותפות עם הראשון, כיון דאפשר שיקנו בשותפות, ולכן ברשות הרבים דדחקי רבים והרבה חברים יש לו שעומדים אצלו, ואם כולם יקנו בהד"א ויהיו כולם שותפים בהמציאה שתפול שמה אח"כ יבואו לאנצויי, ולכן לא תקנו כלל קנין הד"א ברה"ר, אבל בסמטא במקום דלא דחקי רבים תקנו קנין הד"א, ומעתה אם אחד עומד בסמטא וקונה הד"א לקנות בהן מציאה, אם יבא אח"כ שני ויעמוד ג"כ שם יהי' גם לו חלק בהד"א לקנות בשותפות המציאה שתפול אח"כ כמש"כ הטור והרמ"א ז"ל:
<b>ולא</b> תקשה קושית הקצות החושן מהך דגיטין דהתם אי אפשר לקנות בשותפות, דהא בקנין הגט שייך רק שיהי' או של הבעל לחוד או של האשה לחוד ובשותפות אי אפשר בזה.. ולכן קנין הד' אמות אפשר רק לאחד מהם שיקנה בהד"א ולכן פריך שפיר וליחזי הי מינייהו קדים, שהראשון יש לו זכיה בהד"א לקנות הגט והשני שוב אין לו שום זכות קנין בהן, דא"א לקנות בשותפות, ומדברי הרמב"ם והכ"מ שכתבתי לעיל לא תקשה דהתם מצד חומרא קאמר דאת לא תעביד עובדא כמבואר בגיטין (דף ע"ח ע"ב):
<b>והנה</b> לכאו' גם לפי מה שכתבתי אפשר נמי להקשות דהוה קנין לחצאין, דהא הד"א שהיא עמדה שם מקודם זכתה גם לענין קנין הגט והבעל כשנכנס לתוך הד"א שלה אח"כ יש לו ג"כ הזכות לענין קנין של מציאה ולענין הגט אין הד"א מועילות לו, ולפ"ז היה צריך להיות הד"א כדין חצר של שניהם, ומ"ט קאמר וליחזי הי מינייהו קדים ופירש"י דאם קדם הוא לבא זכה בכל ד"א ואם קדמה היא לבא זכתה בכל ד"א הסמוכות לה ושוב לא נכנסה זכותו לתוכו עכ"ל. ואם כן אם קדמה היא נשארו הד"א שלה לענין זכית הגט ולו אין זכיה לענין זה, וכשתפול מציאה יש גם לו זכות הקנין, דלא קשה כלל, דהנה קנין ד"א הוא תקנת חכמים במציאה משום דלא ליתי לאנצויי ובגיטין משום תקנת עגונות והנה בשלמא במציאה אפשר דגם השני יש לו זכיה בהד"א ואינו מגרע זכות הקנין שיש לו להראשון מכל וכל. דהא גם הוא יקנה המציאה כשתפול שמה ויקנו שניהם דהכי תקינו רבנן דהא אפשר לקנות בשותפות, אבל בגיטין אי נימא דגם הוא זוכה בהד"א כשנכנס אח"כ לתוך הד"א א"כ זכיה שלו מגרעה ומבטלה לזכיה שלה לגמרי לענין גיטין, דהא אם יזכה הוא בהד"א לענין גיטין הא עי"ז א"א שוב שתזכה היא בהגט, ולכן בגיטין אין הבעל זוכה בהד"א עם האשה כיון דא"א לזכות בשותפות:
<b>והא</b> דאמרינן מחצה על מחצה מגורשת ואינה מגורשת ואוקמא ר' שמואל ב"ר יצחק שהיו שניהם עומדים בד' אמות כו' וכי תימא דאתו תרווייהו בהדי הדדי והא אי אפשר לצמצם, משמע דאי הוה אפשר לצמצם הוה ניחא, ואמאי הא שניהם קנו הארבע אמות ואמאי תהיה אף ספק מגורשת, דכיון דא"א שיקנו שניהם איך תקנה היא את הגט ומכש"כ שלא יבא הגט מרשות הבעל, די"ל דכיון דאתו בהדי הדדי ע"כ יש גם לה זכות הקנין בהד"א, ואף שגם להבעל יש לו גם כן זכות הקנין באותן ד"א, כבר כתבו הראשונים דאמרינן דמסתמא בעל משאיל לה מקום, כיון דאינו מיוחד לו עי' בהר"ן, וא"כ משו"ה הוה ספק מגורשת דלמא משאיל לה מקום, אבל אי לאו הכי לא היה אף ספק גירושין:
<b>והנה</b> הא שכתב הר"ן דבסתמא משאיל לה מקום יש לעיין בזה, דאי נימא דאי אתו תרווייהו בהדי הדדי שניהם קונים ורק אי משאיל לה חלקו אז יש לספק דלמא מגורשת, הא צריכה קנין לקנות חלקו, כמבואר בחו"מ סימן ר' סעיף ב' בהגה' ועיין מש"כ התוספות בב"ב (דף פ"ה ע"ב) ד"ה כגון ובשיטה מקובצת שם, והנראה בכונתו, דהנה בנפל על המציאה אמרינן בב"מ (דף י') מדנפל גלי דעתי' דלא ניחא לי' דלקני בד"א, והכא נמי כשהיא עומדת בתוך ארבע אמות והבעל נכנס לתוך ד' אמותיה וזרק לה הגט וגלי דעתי' דרוצה שתקנה הגט ותתגרש בו, א"כ אפשר לומר דגלי דעתי' דלא ניחא לי' לקנות הד"א, וא"כ אין לו קנין כלל בהד"א אף לענין מציאה ומכיון דק"ל דגילוי דעתא בגיטין לאו מלתא היא, לכן לא הוה ודאי מגורשת כ"א ספק מגורשת, דהא יש פוסקים דבאומדנא דמוכח מהני גילוי דעת, ומה גם די"ל דהא דגילוי דעתא בגיטין לאו מלתא היא היינו בביטול הגט, אבל לא לקיום הגט:
<b>וזכורני</b> שראיתי מדייקים מ"ט לא קתני במתניתין מעבירים אותו כמו דקתני במתניתן דפיאה נפל לו עליה פרס טליתו עליה מעבירין אותו הימנה, ולא קשה כלל, דהתם בפיאה דהעניים יש להם זכות בהפיאה, א"כ כיון שנפל ומונע את העניים לזכות מעבירין אותו הימנה כדי שיזכו העניים. ועוד דהתם צריך לזכות בהפיאה כדין דהא אפילו תשעים ותשע אומרים לחלק ואחד אומר לבוז לזה שומעים שאומר כהלכה. וא"כ כשנפל על הפיאה ורוצה לזכות שלא כדין מעבירין אותו והעניים זוכין כדין. אבל במציאה שאין למי זכות בה, למה יעבירו אותו הימנה כל זמן שלא זכה אחר בה, ואם בא אחר וקנה המציאה זכה בה ואין הנופל יכול לעכב:
<b>והנה</b> מדברי המפרשים לא משמע כן לכאורה. אך לענ"ד נראה שמדברי הטור והרמ"א מוכרח כן כמו שכתבתי מדכתבו שנים שבאו כאחד כו' שעומדים שניהם כו' ואי נימא דגם כשעומדים שניהם היינו גם שבאו כאחד היה להם למימר שנים שבאו כאחד לתוך ד"א של המציאה או שנפלה אח"כ המציאה תוך ד' אמותיהם קנו שניהם, ולא היה לכתוב כלל או שעומדים שניהם דזה מיותר לגמרי, כיון דהעיקר הוא שצריכין שיבואו ביחד. וע"כ מיירי שבאו ביחד ועומדים שם כשנפלה המציאה א"ו דהך או שעומדים שניהם מיירי גם באופן שלא באו בבת אחת, וגם מסתימת הפוסקים שלא זכרו כלל הא דמאן דקדים שזוכה בהארבע אמות דמזה משמע דלענין מציאה אין בזה נפקותא, ורק לענין גיטין יש נפקותא כמו שכתבתי לעיל:
<b>וגם</b> מדברי הרמב"ם בפרק ב' הל' ח' מה' גזילה ואבדה יש לדייק כן. וז"ל וכן ארבע אמות של אדם שהוא עומד בצדו הרי אלו קונים לו ואם הגיע המציאה לתוך ד"א שלו זכה בה. וכן הוא לשון הטור והמחבר בסימן רס"ח. ולכאורה למה כפלו הדברים שאם הגיע המציאה לתוך ד"א שלו זכה בה, הא כבר כתבו שד"א של אדם קונות לו, א"ו דכונתם היא דהתחלת הקנין היא בשעה שיש מה לקנות, וא"כ בתחילה כתבו שד"א קונות לו, היינו כשבא לד"א שהמציאה מונחת שם שאז קונות לו תיכף כשבא, ואם נפלה המציאה אח"כ אז הקנין הוא בשעת נפילת המציאה, ואה"נ אם הם שנים שעומדים שם בשעת נפילת המציאה שניהם זוכים:
<b>ובחידושי</b> רעק"א ז"ל בבא מציעא (דף י') כתב וז"ל לכאו' יש להקשות אמאי קתני במתניתין ובא אחר והחזיק ואמאי לא קתני ובא אחר לתוך ד"א וכיון דראשון לא ניחא לי' דליקני ליה ד"א ואין לו זכות בהם ממילא הן קנויות לשני שבא לשם. ותירץ וז"ל ואולי אף דגלי דעתי' דלא ניחא ליה בקנין ד"א, מ"מ דלענין זה ניחא לי' דלא למקני אחר עכ"ל ותירוצו אינו מובן דעיקר ד"א תקנו חכמים דלא ליתי לאנצויי, ואם לא ניחא ליה דליקני ליה ד"א אמאי יתקנו דלא למקני אחר, ומכ"ש לפי שכבר הוכחתי דעיקר קנין ד"א הוא אם יש מה לקנות, אבל אם אינו קונה החפץ אין כאן כלל קנין ד"א ואיך נאמר דהוה קנין לחצאין שקונה דלא למקני אחר, ואינו קונה לקנות בעצמו:
<b>והנראה</b> לענ"ד בזה, דהנה יש לדקדק במתניתן דקתני ובא אחר והחזיק בה, זה שהחזיק בה זכה בה, למה לו להאריך בלישנא, דהיה לו לומר ובא אחר והחזיק בה זכה בה, וכמו שכתב באמת הטור בסימן רס"ח ואם קדם אחר והגביה קנאה. אלא דנראה בזה דממשנה יתירא אשמעי' דדוקא מי שהחזיק בה זכה בה. אבל אחר שבא בתוך ד"א לא זכה בה. מפני שאין ברור שיכול לקנות עתה בתוך הד"א, מפני שהראשון שנפל יכול לטעון שגם הוא חפץ לקנות בהד"א, ומה שנפל עליה זה הוא מפני שחפץ שלא יקחו המציאה ממנו, או אמתלא אחרת שהיה מוכרח לנפול עליה. אבל לא מפני שלא חפץ לקנות בהד' אמות, וכיון שאין שניהם מוחזקים, אי אפשר לומר שהשני קנה בהד' אמות, וגם להשני אין הדבר ברור שקנה בהד' אמות, כמבואר בתשו' הריב"ש סימן שמ"ה, שכתב דאין ארבע אמות קונות לו שלא מדעתו. ואפשר שגם הוא לא היה בדעתו לקנות בהד"א כ"א בנפילה וכיון שהראשון כבר נפל על המציאה הוא איננו יכול לנפול עוד. ולא ידעינן אם חפץ בבירור לקנות בהד"א ולכן מדייק במתניתן זה שהחזיק בה זכה בה דהוה קנין מבורר והוא המוחזק לכן זכה בה:
<b>וראיתי</b> במחנה אפרים הלכות קנין חצר סימן ט"ז שכתב דמדברי הר"ן בנדרים (ל"ד ע"ב) נראה דד"א קונות לאדם אפי' שלא מדעתו שכתב בהא דלא קני לי' ד' אמותיו היינו משום דגלי דעתי' בפירוש דלא ניחא לי' דליקני ד' אמותיו אלא להקדש דגילוי דעתא דלא ניחא ליה מהני, משמע דבסתמא ד"א קונין לו אעפ"י שלא נתכוין לקנות עכ"ל ואין זו הוכחה דאפשר לומר דבסתמא אמרינן דנתכוין לקנות. אבל אי ידעינן דלא נתכוין לקנות אפשר דגם להר"ן לא קנה. וגם מדברי התוס' בב"מ (דף י"א ע"א) ד"ה זכתה שהביא במחנה אפרים, ג"כ אין ראי' דד"א קונות לו שלא מדעתו, דעיקר ראיתם היא דאינו צריך לומר בפירוש דחפץ לקנות ומדר' יוסי ב"ר חנינא שהביאו שחצרו של אדם קונה לו שלא מדעתו, זה הוא מפני דהוי חצרו מקודם. אבל ד"א שצריך עתה לקנות אפשר דשלא מדעתו אם אינו מתכוין לקנות לא קנה. ועיין בפני יהושע שם בב"מ מש"כ על דברי התוספות בזה
<b>ובזה</b> יש לתרץ גם מה שהקשה הגאון בעל שאגת אריה בספרו גבורות ארי ביומא (דף כ"ב) על רש"י שכתב בהא אומר להם הצביעו שפי' דמעתה מטילין הגורל על כולם. והקשה הגאון הנ"ל ז"ל ואיני יודע מנ"ל לרש"י דמטיל גורל בין כולם דלמא אינו מטיל אלא בין אלו השנים שהיו שוין לבד, אבל כולם כבר אבדו זכותם בשעה שקדמו אלו בד"א עכ"ל. והנה על רש"י ז"ל לא היה לו להקשות דמפני שאומר במתניתין ואם היו שניהם שוין הממונה אומר להם הצביעו. ועל שנים בלבד אי אפשר לעשות פייס באצבעות, כמש"כ בתוס' יו"ט שם. ומזה מוכח דהפייס הוא על כולם, אלא במתניתן יש להבין מאי טעמא הגורל הוא על כולם ולא רק על השנים השוין:
<b>ולפי</b> מה שכתבתי פשוט הוא דא"א לומר דהגורל הוא על השנים ששוין בהד"א משום דשניהם לא קנו בזכות הגורל, דהא א"א לעשות העבודה בשני כהנים וע"כ האחד יקנה. ומעתה כיון ששניהם א"א שיקנו ביחד גם אחד מהם אינו קונה, דהא כל קנין צריך שיהי' מבורר בשעת חלות הקנין וכאן כל אחד מבטל קנינו של חברו, כיון דא"א לקנות ביחד ומדשניהם לא קנו אף אחד נמי לא קנה. וכמבואר בקדושין (דף נ' ע"ב) ובכמה דוכתי, דכל שאינו בזה אחר זה אפילו בבת אחת אינו. ובזה מבואר דאין דברי רש"י אלה סותרים דברי הטור והרמ"א בחו"מ סי' רס"ח כמו שכתב כת"ר, דסברת הטור והרמ"א דקנו שניהם היינו בגונא דאפשר לקנות בשותפות, אבל ביומא (דף כ"ב ע"א) התם אי אפשר לקנות בשותפות משו"ה הגורל על כולם:
<b>ובזה</b> צדקו דבר המגן אברהם בסימן קל"ב מה שכתב שם בשם הגאון מהר"ם ז"ל דהיכי שהטילו גורל על ד' או ה' אבלים ויש בהם ב' שיש להם אותיות שוות אז בטל הגורל וצריכין להטיל מחדש על כולם, והביא ראי' ממתני' דיומא רפ"ב הנ"ל גבי תרומת הדשן שכתוב שם ובזמן שהן שוין הממונה אומר להם הצביעו והיו מטילים כולם גורל יע"ש. ובשו"ת מעיל צדקה סי' י' והביאו ג"כ בהמחצית השקל שם שחולק על המג"א וכתב וז"ל דשאני התם ביומא דגם השנים שזכו ע"י מרוצתם לא זכו זכי' גמורה משא"כ כאן לענין קדיש דהשנים זכו זכי' גמורה והאחרים הפסידו, והשנים לבדם יטילו גורל בין שניהם יעו"ש. והנה מה שכתב דהא שרצו אין זה מצד הדין שיהיה כל דאלים גבר וקל ברגליו לרוץ שיזכה הוא יותר מחבריו כו' עכ"ל. הנה מדברי רש"י ז"ל משמע שהקודם זכה זכי' גמורה, שז"ל בד"ה וכל הקודם בהם ליכנס בתוך ד' אמות עליונות של כבש הסמוכות לראש המזבח זכה לתרום וזהו גורלם עכ"ל. משמע שהיה ההסכם והתקנה כך שכל הקודם זכה זכי' גמורה, וגם בדינו של המג"א נמי כיון שאין הקנין מבורר ואין שנים יכולים לזכות ביחד, רק אחד יכול לזכות וכיון דאין מבורר מי משניהם זכה, כל אחד מבטל קנינו של חברו משו"ה גם שניהם לא זכו, ומשו"ה צריכין גורל מחדש על כולם, והנה בספר אלי' רבה דחה ג"כ ראי' זאת של המג"א, משום דעל שנים א"א לומר הצביעו כמו שכתב התויו"ט, וכן הביא בשו"ת שבות יעקב חלק ג' או"ח סימן כ"ד בשם ספר הלכה ברורה, והא אם זכו השנים זכי' גמורה הא אפשר להטיל גורל בין שניהם באופן אחר שלא באצבעות:
<b>והנה</b> שם בשבות יעקב כתב עוד וז"ל ובלא"ה נ"ל משם כיון דמתחילה נעשה הדבר ע"י המרוצה, מי שרץ תחילה, ולא עלתה בידם לכך חזרו להטיל גורל בין כולם, כי בעבודה אחת לא ידחו קצתם ע"י המרוצה וקצתם ע"י גורל האצבע, וכיון שבאו לידי גורל הצביע עושה כן לכולם עכ"ל. וזה אינו מובן דאי נימא דשניהם זכו כבר אמאי ידחו ויטילו גורל על כולם, והא קודם התקנה נמי בלתרום את המזבח זכה ע"י המרוצה ובשאר עבודות עשו פייס על ידי האצבעות:
<b>גם</b> מה שהקשה שם על המג"א שכתב בסימן שכ"ג שמותר להטיל גורל בשבת מיא יאמר קדיש או מי יעלה לס"ת מהא דביוה"כ עשו פייסות. וכתב וז"ל אבל באמת תמה אני על המ"א דלמה הוצרך לזה דהרי בלא"ה עשו גורלות ביוה"כ, דהיינו גורל שני העשירים ואף אי נימא דאין ללמוד משם דגזרת הכתוב הוא כמו שעושים שאר עבודות ביום הכפורים, וא"כ גם משאר הפסות אין ראי' כו' עכ"ל. וגם בזה אינו מובן דהא היו פייסות מן התקנה כמבואר שם. ומזה יש להביא ראי' שאין זה מגזרת הכתוב:
<big>סימן</big> <big>י"א</big>
בע"ה ט"ו כסלו תרנ"ו לפ"ק טאַווראַג.
לגיסי אהובי הרה"ג בקי נפלא וחריף עצום שלשלת היוחסין כו' מהור"ר יהודה ליב (ז"ל)
<b>מה</b> שכתבת דרש"י והרמב"ם דפליגי' בפי' הגמרא בב"מ (דף ק"ב) פליגי אם שוכר קונה הפקר או אם המשכיר, דהיינו אם מי שיש לו קנין הגוף בהדבר יש לו זכות הקנין מטעם חצר או מי שיש לו קנין לתשמיש הוא יש לו גם כן זכות הקנין מטעם חצר, הנה בהך דבבא מציעא אם איירי בחצר מושכרת זו היא מחלוקת ישנה בין הרמב"ם והראב"ד בפרק ו' מהל' שכירות, והתוס' ס"ל כהרמב"ם בגיטין (דף ע"ט ע"ב) ד"ה פנימית וז"ל והא דאמרי' בשלהי השואל דהזבל של בעה"ב, פי' של משכיר בתורי דאתי מעלמא דקנתה לו חצרו אעפ"י שאינה משתמרת מן השוכר כו' עכ"ל משמע דמפרשים דאיירי שהחצר מושכר להשוכר, ומכל מקום זכות הקנין הוא למשכיר, וכ"כ יותר מפורש בב"מ (דף י"א ע"ב) תוד"ה וכי וז"ל והלא השוכר משתמש בחצר עכ"ל ובש"ך חו"מ סי' שי"ג ס"ק א' הביא מתוס' ב"מ אך מהתוס' דגיטין לא הביא ואולי משום דשם בגיטין כתבו רק שאינה משתמרת מן השוכר, ואפשר לפרש דכוונתם דהחצר מושכר לו רק לכניסה ויציאה אבל לא לתשמישים ויסברו כהריטב"א שהביא הש"ך שם ובסימן קצ"ח דהיכי דאין לו בהחצר רק דריסת הרגל אין החצר קונה לו ולכן הביא מב"מ דשם מפו' כתבו והלא השוכר משתמש בחצר, מזה משמע דמושכר לו אף לשאר תשמישים ואפ"ה הזבל של המשכיר. ולולי דמסתפינא הוה אמינא דכונתם בב"מ ג"כ דהלא השוכר משתמש בה בכניסה ויציאה וכמו שכתבו בב"מ (דף ק"ב ע"א) ד"ה תרתי ע"ש:
<b>ובש"ך</b> שם הביא דגם הנמוקי יוסף ס"ל כהרמב"ם דמיירי שהשכיר את החצר, ולא ידעתי מנ"ל הא דלענ"ד נראה אפכא דנמוקי יוסף ס"ל כרש"י. חדא מדקאמר בד"ה אלא היוצא מן התנור כו' לפי מה דמוקמינן בגמרא הזבל שבחצר בחצר של משכיר ובתורי דעלמא דהזבל של הפקר דסתם גלילים אפקורי אפקורינהו בעלים ואתא מתני' לאשמועינן דאם קדם השוכר והגביהן לא זכה בהן מפני שחצרו של בעה"ב הוא זוכה לו אפילו שלא מדעתו כו' עכ"ל והיינו כדברי רש"י ז"ל, דאי ס"ל כהרמב"ם ז"ל מאי קאמר ואתא מתני' לאשמועינן דאם קדם השוכר והגביהן. הא טובא אשמעינן אף דלא קדם והגביהן, דאף אם השכירו לתשמישים את החצר מ"מ הפקר קונה המשכיר מפני שגוף החצר שלו, ועי' בשיטה מקובצת ב"מ (דף ק"ב) שיטת הר"ר יהונתן, ועוד הא מפורש כתב שם הנ"י בד"ה תרתי, בתמיה ל"ל לתנא למתני' תרתי ליתני חדא כיון דבשלא השכירה עסקינן מ"ל רפת ומ"ל חצר עכ"ל והיינו כמו שפי' רש"י לסברתו, אבל התוס' בשיטתם פי' שם פי' אחר:
<b>ומה</b> שכתבת שטעם פלוגתתם היא אם הפקר קונה מי שיש שיש לו קנין בגוף הדבר או מי שיש לו קנין לתשמיש כבר דשוה רבים עי' בסמ"ע ובש"ך בסי' שי"ג וביתר האחרונים:
<b>ואשר</b> כתבת שזה נראה לך שהיא מחלוקת האמוראים בב"מ (דף י"ב ע"ב) דאיתא שם מציאת עבד עברי לעצמו ופריך לא יהא אלא פועל ומציאת פועל לבעה"ב ומסיק רב פפא דמציאת פועל הוא לבעל הבית רק בששכרו ללקט מציאות, וכתבת דהא הקנין שיש להאדון בעבד עברי ובפועל הוא רק הגוף למלאכה וא"כ האמוראים הראשונים סוברים דזה שיש להאדון קנין ביד הפועל למלאכה מיקרי ידו של האדון לענין זכי במציאה, ורב פפא סובר דמשום זה שקנה לו היד למלאכה אינו נקרא ידו של אדון רק כששכרו ללקט מציאות שאז הקנה לו בפירוש הזכות שיש לו בידו לזכות דבר של הפקר עכ"ל, עי' מ"ש בנתיבות המשפט בפתיחה לסי' ר', ואשר נראה לי אגיד לך דדברים אלה א"א לאומרם, דאיך נאמר דר' יוחנן ורבא שסוברים דמציאת פועל לבעה"ב בכל גונא, היינו שסוברים דמי שיש לו קנין לתשמיש בדבר כמו האדון ובעה"ב שיש להם קנין למעשה ידיהם של העבד והפועל הם שקונים מציאה והפקר דא"כ אמאי לר' יוחנן בעבד נוקב מרגליות לא קנה האדון הא מ"מ כיון שיש לו להאדון קנין במעשה ידיו מ"ט לא יקנה, ולרבא מ"ט לא קנה במגביה מציאה עם מלאכתו, א"ו דמוכח לומר כדבעינן למימר לקמן, ועוד הא הראב"ד דס"ל בפרק ו' הל' ב' משכירות דמיירי בחצר דמשכיר דלא אגירה לשוכר דאי אגירה ליה כדידיה דמיה וקניא ליה מידי דהוה אשוכר את מקומו עכ"ל ולפי"ז הי"ל לפסוק דלא כרב פפא ומאי טעמא שתק להרמב"ם בפרק ט' הל' י"א מהל' שכירות, וכן בפרק י"ז מהל' אבידה:
<b>ועוד</b> הא הרא"ש דפסק דהשוכר קנה, וכמו שמביא הטור בשמו בסימן ר"ס, ומשמע דגם הוא מודה לרב אלפס דהלכה כרב פפא דבתראי הוא ולדידך הדברים סותרים את עצמם, ועוד הא הרמ"ה שהביאו הטור בסימן שי"ג שפי' היוצא מן התנור מיירי העומדים בחצר ושכורים לו לבשל בהם ואשמועינן כיון ששכורים לו אפילו אם באו אחרים לבשל ולאפות בהם האפר של השוכר עכ"ל, מזה משמע דס"ל ג"כ כרש"י דהשוכר יש לו זכות הקניה בהחצר, וכ"כ בב"ח שם, ואילו בשלטי הגבורים פרק קמא דב"מ ובטור סימן ר"ע הביאו בשם הרמ"ה דבעבד ופועל דאם אמר לו רבו צא ולקט לי מציאות מציאותיו לרבו משמע דסתמא מציאתו לעצמו כמ"ש בב"י שם שפסק כרב פפא, א"כ לפ"ז ס"ל דמי שיש לו הגוף יש לו זכות הקניה ויהיה סותר דברי עצמו לפי דבריך:
<b>ועוד</b> לפי דבריך ר' יוחנן ורבא ס"ל דהשוכר קנה וא"כ תקשה דשם (בדף ק"ב ע"א) הקשה אר"י ב"ר חנינא מהך דהקולט מן האויר הרי הוא שלו ואם איתא כו' אויר חצרו הוא כו' רבא אמר אויר שאין סופו לנוח לאו כמונח דמי, דלפי' הרמב"ם דמיירי בחצר המושכר א"כ מאי שני רבא, אדרבא לדידי' תקשה מאי טעמי' רק הקולט מן האויר הוא שלו הא דלדידיה אף בנפל לחצר נמי שלו:
<b>והנה</b> בגוף דין זה דהשוכר חצר מחברו ונמצא שם מציאה אי הוה של השוכר או של המשכיר צ"ע רב לענ"ד, דהרמב"ם גופי' בפרק ה' מהל' גירושין הא כתב דהא דחצרה זוכה לה גט היינו אף חצר ששכרה או ששאלה, וחצר במציאה הא יליף מגט, ועי' ברמב"ם פרק י"ז מהל' אבידה, והנה הש"ך תירץ דדעת אחרת מקנה אותו שאני, וגט הא הוי דעת אחרת מקנה, אבל העיקר, כמו שכתב בקצות החושן שם בסימן שי"ג דזה לא שייך לדעת אחרת, כיון דנימא דחצר שכור אינו מקנה מאי מהני דדעת אחרת מקנה אותו כיון דליכא קנין, וראי' לזה נראה לענ"ד דהא קטן בדעת אחרת מקנה אותו קני ובחצר אף בדעת אחרת מקנה אותו לא קני, כמבואר בנ"י פ"ק דב"מ, והיינו כיון דלית לי' חצר אם כן חסר הקנין ומאי מהני הא דדעת אחרת מקנה אותו:
<b>ועוד</b> לפי מה שכתב בשיטה מקובצת בב"מ (דף י"ב) בשם הר"ן וז"ל הלכך במציאה חצר א"א לקנות מתורת שליחות ולא מתורת מגו דזכי לנפשיה דלא שייך ביה, וכי תימא אפילו משתמרת כל שאינו עומד בה למה קונה איכא למימר דכל שהיא משתמרת למה שהוא זכות לו כידו היא שאף מה שבא לידו כי ניחא ליה דלקני בחצר המשתמרת הוא נותנו ויד אריכת הוא עכ"ל ואם כן גבי חצר מושכר כ"ז לא שייך רק לגבי השוכר אבל לגבי משכיר איך שייך גביה לומר דהוא נותן שם בחצר הא אינו משתמש שם כלל. ובאמת הדבר מבואר בכמה מקומות דמאן דאית ליה זכיה בגוף הדבר כיון דלית ליה זכיה בפירות אינו קונה. ועיין בב"ב (דף נ"א ע"ב) תוד"ה במתנה וברא"ש שם ובגיטין (דף ע"ז ע"ב) שהאריכו בזה, ועיין בשיטה מקובצת ב"מ (דף ק"ב):
<b>ושם</b> בספר קצות החושן סי' שי"ג כתב וז"ל ושם בגמרא רבא אמר אטו ידה מי לא קניא לבעל אלא גיטא וידה באין כאחד ה"נ גיטא וחצירה באין כאחד. א"ל רבינא לרב אשי רבא יד דאשה קא קשיא ליה נהי דקני לי' למעשה ידיה ידה גופה מי קני ליה. א"ל רבא יד דעבד קא קשיא ליה. ולפי מה שכתב דאזלינן בחצר בתר רשות השתמשות א"כ יד דאשה נהי דידה גופה לא קני ליה הא למעשה ידיה מיהא קני ליה דלא גרע משכורה דהוה לשוכר כו' עכ"ל. ותירץ שם בדוחק. ולא הי"ל למר לדחוקי כולי האי דבפשיטות נראה לענ"ד דהנה אשה אף שמשועבדת להבעל למעשה ידיה, מ"מ הא יכולה לעשות מלאכה שלא יהא לבעל שום טובת הנאה דלא קני ליה לגופה דיהא יכול למחות בידה לעשות מלאכה שאין לו ממנה טובת הנאה. והא באין לה בן פסק בבית שמואל באהע"ז סי' פ' ס"ק י"ז דיכולה להניק בן חברתה ואין הבעל יכול למחות. ואפילו להח"מ שם ס"ק כ"ד שס"ל דיכול למחות היינו בקביעות אבל באקראי אינו יכול למחות, וכן נמי הא דמותר מעשה ידיה לבעלה היינו בנותן לה מעה בכל יום אבל אם אינו נותן לה אז אינה לבעלה. וא"כ פריך שפיר ידה דאשה קא קשיא ליה נהי דקני לה למעשה ידיה ידה גופי' מי קני ליה כלומר נהי דצריכה לעשות לו מלאכה אבל ידה גופה מי קני ליה שיוכל למחות בידה לבלי לעשות שום מעשה שלא יהא לו שום תועלת מזה וא"כ יכולה לעשות תשמיש זה דתקח הגט לעצמה וזה לא נחשב כרשותו אף שמעשה ידיה שלו כיון דגם בלתי רשותו יכולה לעשות עם ידיה כחפצה. אבל עבד הא בלא רשות רבו אינו יכול לעשות כלום כיון דקני ליה לגופי', וכן נמי שוכר חצר כיון דכל תשמישין שלו בודאי אף בזכיה זכי ליה כיון דזה נמי בכלל תשמיש הוא:
<b>שוב</b> מצאתי בחי' מהר"ם שיף בגיטין (דף ע"ז ע"ב) בד"ה תוס' ד"ה ידה שכתב כעין זה:
<b>וכן</b> יש להוכיח ממה דכתב הט"ז בחו"מ סימן קפ"ט בשם הרשב"ם דסתמא דנפקד מקנה הרשות להמפקיד, ואח"כ אין הנפקיד יכול לקנות את החפץ מן המפקיד מטעם חצר כיון דהשאיל הרשות להמפקיד, ואי נימא דמי שיש לו גוף הדבר הוא יכול לקנות מטעם חצר הא הכא גוף החצר שייך לנפקד ומ"ט לא יזכה לו, א"ו מי שיש לו זכות התשמישים בחצר לו זוכה:
<b>ולכאורה</b> קשה מהא דאמרינן בב"ק (דף מ"ט ע"ב) משכונו של גר ביד ישראל ומת הגר ובא ישראל אחר והחזיק בה זה קנה כנגד מעותיו וזה קנה את השאר ואמאי תקני ליה חצרו כו' והלכתא דלתי' בחצרו דלא קנה ופירש"י דלתי' למשכן בחצרו כו' ולפי דברי הט"ז כיון שהנפקד מקנה הזכות למפקיד ואם כן הא החצר נקנה להגר לתשמישים ואיך יזכה הישראל אף שגוף החצר שלו, הא לא קשה ולא מידי, דהכא כיון דנעשו כל חפציו של הגר הפקר א"כ גם השיעבוד שמשועבד חצרו של הישראל לתשמישי הגר נעשה גם כן הפקר וזכה הישראל במה שבידו. אבל בנידון דהט"ז כיון דלא הפקר הוה וצריך קנין להוציא מרשותו אכתי רשות המפקיד הוא:
<b>כיון</b> דאסיקנא דרש"י והראב"ד והרמ"ה והר"ן והנמוקי יוסף כולהו בחדא שיטתא קיימא דהשוכר זכה. ומהתוספות גם כן אין ראי' כמשכ"ל, והרמב"ם גופיה הא חזינן בפרק ה' מהל' גירושין פסק דאפילו בחצרה השכור או השאול לה נותן הגט, א"כ לולי דמסתפינא, הוה אמינא דלא הו"ל לרבינו ז"ל להחליט בסימן שי"ב ובסימן רס"ח דהמשכיר זוכה:
<b>והעיקר</b> דכונת הרמב"ם הוא, דסתמא כיון דמיירי בחצר המושכר עם הבית סתמא דמלתא לא השכירו אלא לשאר תשמישים הנצרכים לבית, אבל לא לזכות בו מן ההפקר דזהו לא שייך בתשמישי החצר, אבל מי ששוכר חצר לכל תשמישים ואין לבעה"ב רשות להשתמש בו כלל שכירות כי האי דמיא ממש כמכר לכ"ע, והשוכר קונה בו מן ההפקר, וכה"ג כתב בספר קצות החושן ועי' בספר נתיבות המשפט בפתיחה לסי' ר', וכ"כ בשו"ת ושם הכהן. אלא שהוא כ' רק דקים להו לחכמים דהזבל משאיר המשכיר לעצמו, ולענ"ד נראה מלתא בטעמא דאינו משכירו אלא מה שנצרך לתשמישי הבית:
<b>ובפי'</b> הך סוגיא דב"מ (דף י"ב) נראה לענ"ד, אף דכולהו ס"ל דקנין תלוי בתשמישים מ"מ שם אפליגו בהך סברא דר' יוחנן סבר דסתמא דמלתא השוכר עבד, לכל מעשה ידיו שוכרהו, אף אם ימצא מציאה זהו נמי בכלל מעשה ידיו, רק בעבד נוקב מרגליות סתמא דמלתא לא שוכרו למציאה, דמציאה חשובה כי הך לא שכיחא, וכמש"כ כל המפרשים ורבא ס"ל דלו יהא נמי דסתמא שוכרו לכל מעשה ידיו ואף למציאות היינו כשאינו עושה לו מלאכה ומוצא אז מציאה דזהו בכלל מעשה ידיו. אבל בעושה מלאכה ומגביה מציאה הוה לעצמו משום שלעשות שתי מלאכות ביחד לא שכרו. ורב פפא סבירא לו נהי נמי דקנין תלוי בתשמישים מכל מקום סתם שוכר עבד לא אסיק אדעתי' מציאות ומשייר תשמיש זה להעבד עצמו רק בשכרו ללקט מציאות אז מציאותו לרבו, כן נלענ"ד לפום רהטא:
גיסך אוהבך באמת ודוש"ת, חייט פישל עפשטיין,
<big>סימן</big> <big>י"ב</big>
<b>שאלה</b> ע"ד איש אחד ששכר בית לדור בו שנה תמימה, ודר בה שבועות אחדים ומת ר"ל, והיורשים חפצים לצאת מן הבית, אך בעל הבית תובע כל השכירות של כל השנה, ובאו לדין אם יכולים היורשים לצאת, או אם צריכים לשלם כל השכירות:
<b>תשובה</b> דין זה במחלוקת שנוי' בחו"מ סימן של"ד סעיף א' בהגה' מי ששכר בית לדור בו ומת בתוך זמן השכירות אין צריך לשלם לו רק מה שדר בו דבעל הבית הוי כפועל והוי ליה להתנות מיהו יש חולקין, ובש"ך שם ס"ק ב' הכריע כדעה ראשונה ע"ש. והנה הב"י הביא בשם התו' פרק חזקת הבתים (דף נ"א ע"א) כדעת החולקין, ושם ב"ב (דף ה' ע"ב) תוד"ה כי היכי דלא ליטרפן כו' מיהו קשיא לר' מפרק השואל דאמר בעי מיניה מר' ינאי שוכר אומר נתתי ומשכיר אומר לא נטלתי על מי להבי ראי' ומפרש ר"י טעם אחר דהכא כיון דחייב לו ואתרמי לי' זוזי פורע לו תוך הזמן דלא ליטרדן אבל גבי בכור דאכתי לא איחייב כלל עד לאחר ל' יום ושמא ימות בתוך ל' ויפטר וכן שוכר שמא יפול ביתו של משכיר ויצטרך שוכר לצאת דלא עדיף מיני' עכ"ל. ולכאו' אמאי לא כתבו דלמא ימות השוכר ובטלה השכירות ולכן אינו נותן לו תוך הזמן א"ו דסבירא להו דאם מת השוכר לא הוה השכירות בטלה:
<b>עוד</b> שמעינן מדברי התוס' דאף היכי דכבר שילם השוכר מקודם אם נפל ביתו של משכיר מחויב השוכר לצאת, אך הרא"ש בב"מ פרק ח' סימן כ"ה לא כתב כן, שכתב שם דאם הקדים לו את שכרו אינו יכול להוציאו:
<b>והנה</b> מדברי כל הפוסקים משמע דמפרשי להא דנפל ביתו של משכיר דצריך השוכר לצאת היינו שלא שכר לזמן קבוע אבל בשכרו לזמן קבוע אז אינו מחויב לצאת, וכן משמע מפרש"י ז"ל בבמ"צ (דף ק"א ע"ב) ד"ה לא עדיפת מנאי הואיל והגיע זמנו מוציאו וא"ל הלה אינך בא עלי אלא מחמת שלא הודעתיך ואתה אינך מוצא בית לשכור אף אני לא היה לי להודיעך שלא ידעתי שיפול ביתי כו' עכ"ל. מזה משמע דבתוך זמנו אינו יכול להוציאו. וכן אפסקא הילכתא בתו"מ סימן שי"ב סעיף א', ומדברי התוס' אלה מבואר דאף אם קצב לו זמן אם נפל ביתו של משכיר מוציאו, דהא בתוך זמנו מיירי, ובחושן משפט לא הביא דעת התוס' בזה:
<b>וראיתי</b> בספר קצות החושן שם שהביא מדברי התוספות וכתב וז"ל מיהו לפי מ"ש ה"ה פ"ז משכירות דהא דבעי בפ' השואל (דף ק"ב) בשוכר אומר נתתי ומשכיר אומר לא נטלתי דהיינו בשוכר סתם ותוך זמנו היינו תוך שלשים יום של הודעה, דזה הוי תוך זמנו ע"ש ועי' ש"ך סימן שי"ז א"כ אפשר דהתוס' נמי הכי מפרשי לה ומש"ה לא עביד דפרע דשמא יפול ביתו של משכיר עכ"ל ותמיהני חדא דאף דנימא דמיירי בשוכר סתם ובתוך שלשים של סתם שכירות, הא גם אז אינו יכול להוציאו דסתם שכירות בשלשים יום הוי דינו כזמן קצוב, ועיין בש"ך לקמן סימן שי"ז ס"ק ב'. ועוד הא כיון דכבר שילם לו דמי השכירות א"כ כבר נעשה הזמן קצוב לפי ערך מה ששילם ועוד הא ע"כ התוספות לא גרסי כהרמב"ם דהא הרב המגיד כתב שם וז"ל ובקצת ספרי הגמ' הגירסא כך תנינא כל ל' יום בחזקת שלא נתן עד שיביא ראי' שנתן לאחר שלשים יום בחזקת שנתן עד שיביא ראי' שלא נתן ונראה שסובר רבינו שהיא בברייתא שנויה על דין זה ורש"י ז"ל החליף הגירסא כמו שכתוב בפי' עכ"ל והתוס' ע"כ לא גרסי' כן דהא מבואר בדבריהם שגירסתם היא כגירסת רש"י דגירסתו בתוך ל' הוי בחזקת שלא נפדה כמבואר בדבריהם מפורש. דהא הקשו שם אמאי מייתי מבכור דלא שייך האי דלא לטרדן. ועוד דאף דנימא דהתוספות גרסי כהרמב"ם ומפרשי דמיירי בסתם שכירות דהוה ל' יום, מכל מקום ע"כ גם בשוכר לזמן קצוב נמי דינא הכי דבתוך הזמן הוה בחזקת שלא נתן. וכמבואר גם כן ברמב"ם אחר זה. ואהא תקשה קושית התוספות לאביי ורבא דאית להו טעמא דלא לטרדן דאדם פורע תוך זמנו אמאי בשוכר לזמן קצוב בתוך זמנו הוה בחזקת שלא נתן וע"כ כתירוצם דירא פן יפול ביתו של משכיר ויצטרך שוכר לצאת, א"כ ש"מ דאף בקובע זמן ס"ל הכי. ועוד הא שם בב"ב (דף ה' ע"א) בתוס' ד"ה הקובע כו' כתבו בשם הר"י גופי' דדוקא בקובע זמן אמרי' לר"ש דאין אדם פורע תוך זמן אבל בסתם הלואה לא חשיב ליה תוך שלשים תוך זמנו עכ"ל וא"כ מדוע בסתם שכירות אמרינן דאין אדם פורע תוך שלשים יום, ועיין בש"ך סי' ש"יז ס"ק ב':
<b>והנה</b> לכאו' לכל הני פוסקים דבזמן קצוב או אם נתן לו המעות אף אם נפל ביתו של משכיר אינו יכול להוציאו א"כ תקשה קושית התוס' אמאי לאביי ורבא דסברי אדם פורע תוך זמנו אמאי התם בתוך זמנו בחזקת של נתן. וע"כ יתרצו דהתם ירא ליתן שמא ימות ותתבטל הכשירות:
<b>אלא</b> דזה אינו, דא"כ הנהו דסברי דאם מת אין השכירות בטלה ע"כ יסברו דאף אם שכר לזמן קצוב או אם נתן המעות אם נפל ביתו של משכיר מחויב השוכר לצאת. ואם כן תקשה אמאי הביא רמ"א סתמא דבשכר לזמן קצוב אינו מוציאו והתם גבי מת הביא ויש חולקין. ועוד הרשב"א גופיה דס"ל גבי מת דאין השכירות בטלה, ואעפ"כ מפרש הך דנפל ביתו של משכיר בלא קצב לו זמן דוקא עיין בה"ה פרק ו' מהל' שכירות הלכה ט'. אלא אפשר דהם מפרשי כמוש"כ בשיטה מקובצת (ב"ב דף ה') בשם הראב"ד דבשכירות כיון דאינה משתלמת אלא לבסוף בודאי לא נתן לו, ועוד נראה לענ"ד דגבי מלוה כיון דהוה חיוב מבורר ובשום פנים לא ינצל ממנו אם כן כי היכי דלא לטרדו משלם לו אף תוך זמנו אבל התם אף אם יפול ביתו של משכיר או אם יפול הבית של שוכר בשכר בית סתם ויצטרך המשכיר לתת לו בית אחר, מ"מ אולי לא יתן לו ברצונו ויצטרך לילך בדינא ודיינא. וזה אינו חפץ. והנה בב"מ כתבו התוספות דדלמא יפול בית שלו. ואם כן מיירי בבית זו, וע"כ גם בבית סתם נמי מיירי ודו"ק. ועוד עיקר הא דניחוש שמא ימות אפשר לומר דלא מקדים אינש פורענותא לנפשי' ולכן משום הך חששא הוה משלם לי' תו"ז אי לאו מפני טעמים אחרים:
<b>והנה</b> בחו"מ סימן של"ד בש"ך הקשה עלה דאם מת אין השכירות בטלה משום דשכירות כמכר הא גם במכירה גופא כשיש אונס בדבר והוא בענין שה"ל להמוכר להתנות מי לא נתבטל המכר עכ"ל והנה גבי מכר אם אומדין דעתו דבשביל כן לא קנה אז נתבטל, אבל אם אומדין דעתו דאף אם אירע אונס כזה ג"כ על כרחו קנה אין המקח נתבטל. ואם כן הכא יהיה תלוי בזה, דאם למשל הוא שכר דירה לשנה ודר חודש ומת הא ע"כ אף אם ידע שימות מכל מקום לחודש יצטרך לדירה, ואם כן באתרא דשוכרין אף לחודש אם כן מכאן ולהבא השכירות בטלה. אבל באתרא דאין משכירין כ"א לשנה שלמה אז אין השכירות בטלה, דהא אף אם ידע מהאונס ג"כ שכר. והנ"מ בין הא למכר דבמכר המכירה בטלה למפרע והכא מכאן ולהבא:
<big>סימן</big> <big>י"ג</big>
בע"ה יום א' משפטים תרנ"ו לפ"ק טאווראג יצ"ו
למע"כ שב"ז ידידי חרב הגאון המאוה"ג מהור"ר שאול קאצינעלנבויגען נ"י אבד"ק שילעל יצ"ו
<b>אשר</b> כתב באחד ששכר דירה לזמן ומת אם היורשים צריכים לשלם בעד כל הזמן. הנה מה שכתב כת"ר בשם הלבוש דהיש חולקין בחו"מ סימן של"ד סעיף א' מדמין את הדר לפועל כאלו בעה"ב שכרו לשמור לו ביתו. הנה ספר הלבוש לא נמצא תחת ידי, אך דבריו אינם מובנים לענ"ד. דנהי נמי דהוא כפועל מ"מ פועל נמי בנאנס יכול לחזור כמבואר בבא מציעא (דף ע"ז ע"ב) דאפילו בדבר האבד יכול לחזור כל היכי שנאנס וכדקיי"ל בחו"מ סימן של"ג סעיף ה' וא"כ הכ"נ לו יהא דהדר נחשב כפועל מכל מקום כיון שמת אין לך אונס גדול מזה, ואנן טענינן ליתמי דאביהם מצי למחזר בו, ואם כבר שילם כל השכירות דגלי אדעתי דלא יחזור. באמת גם דעת מהר"ם במרדכי פרק האומנין דאין בעה"ב צריך להחזיר השכירות, וטעם זה לא ראיתי באחד מן הראשונים וכמדומה לי שהלבוש ז"ל טעמי' דנפשי' קאמר ואף שאני מיוצאי חלציו מכל מקום כך נראה לענ"ד:
<b>ומו"ח</b> (נ"י) הק' על דבריו דלו יהא נמי דהשוכר הוא כפועל מ"מ הא טעמא דיד פועל על התחתונה דהוה לי' להתנות כתבו הרא"ש והטור בסימן של"ד והנ"י דהמוציא מחע"ה, וכיון דפועל מוציא מבע"ה היה לו להתנות אבל הכא הא הבעה"ב הוא המוציא ולא השוכר. ועוד הא דכתב כת"ר בשם הלבוש דאם קבל בעה"ב כל שכרו א"צ להחזיר לו כלום מטעם דמוציא מחע"ה עכ"ל הא בקבל בעה"ב כל שכרו גם מהר"ם שבמרדכי מודה דאין צריך להחזיר ואין כאן מחלוקת כלל:
<b>ומה</b> שכתב כת"ר להקשות על הש"ך דכתב דלא אמרי' שכירות ליומא ממכר כיון דכתבו התוספות דאין שכירות ליומא ממכר אלא באונאה וע"ז הקשה כת"ר מתשובת הרא"ש, הנה בספר ושב הכהן סימן מ"ז כבר הקשה כן על הש"ך ותירץ שם הקושיא מהך דע"ז בטוב טעם. והנה אף שנסתפק שם בספר ושב הכהן בדעת הנמוקי יוסף מכל מקום נלענ"ד ברור שס"ל גם כן דשכירות הוה מכירה ליומא, מהך דכתב בפרק השואל סימן תקכ"ח בד"ה לא עדיפת ומיהו דוקא בסתם כו' וכדפי' רש"י ז"ל וטעמא משום דשכירות מכירה ליומא היא וכן כתבו כל המפרשים ז"ל כו' עכ"ל הרי שכתב מפורש דס"ל כן וגם דעת רש"י ומפרשים משמע גם כן דשכירות ליומא ממכר הוא. וכן מפו' בתשובת הריב"ש סימן תק"י וז"ל הדין עם השוכר דכיון שקנה הקרקע לזמן המושכר לו בקנין גמור ובכסף הרי הוא שלו לזמן ההוא ואינו יכול להסתלק ממנו בדבור בלבד אפילו בפני עדים כי אם בקנין גמור דשכירות מכירה ליומא הוא כמו שארז"ל עכ"ל. והנה אף דמשמע מרוב הראשונים דשכירות כמכר מ"מ נראה לענ"ד עיקר לדינא כמהר"ם במרדכי ומטעם שכתב הש"ך בתירוצו דאטו במכירה גופא כשיש אונס בדבר והוא בענין שה"ל להמוכר להתנות מי לא נתבטל המכר. ומה שהקשה כת"ר דאנא מצאנו כזה אם במומין שבסי' רל"ב הלא שם היה מקח טעות למפרע עכ"ל. הן מראש גם אנכי כתבתי דהנה במקומות שאין משכירים לפחות משנה, אם מת אחר חודש אחד הא לחודש ע"כ צריך לשכור ובעל כרחו שכר לשנה שלמה, אבל במקומות שמשכירים אף לחודש א"כ בודאי לא שכר ליותר מחדש אחד והמשכיר הו"ל להתנות דהוא המוציא, והכא הוה אומדנא דמוכח כמבואר בסימן ר"ז:
<b>והנה</b> הכא האומדנא היא דבר חדש שעתיד להתילד ואפשר לומר דזהו לא נחשב לאומדנא, רק אם מעיקרא היה המעשה כך אבל לא שיתילד דבר חדש. אבל באמת זה אינו דהנה בשו"ת מהר"ם לובלין סימן ק"ח חקר בעובדא שאחד לא היו לא בנים ונתן כל נכסיו מתנה לאחר ואח"כ ילד בנים אם אמרינן אומדנא אדעתא דהכא לא נתן כדאמרינן בב"ב (קמ"ו) מי ששמע שמת בנו, אולי דוקא בשעת הנתינה חי הוה א"כ הוה נתינה בטעות למפרע אבל כשנולדו לו בנים אח"כ לא אמרינן אומדנא אדעתא דהכא לא נתן. וכתב וז"ל אם יתעקש אדם לומר דכל זה לא נאמר אלא במי שהיה לו כבר בן והלך למדינת הים ושמע שמת בנו ונתן נכסיו לאחר ואח"כ בא בנו שבזה שייך לומר שאומדים דעתו שאילו היה יודע שבנו קיים לא נתן המתנה לאחרים. אבל מנא לן שאומדים דעתו בשביל ענין שנולד אחר נתינת המתנה כנדון דידן. ודוגמא לזה קיי"ל בנדרים דאין פותחין בנולד שאינו שכיח, אף אתה אמור לו דאין לדמות דין מתנה לדין נדרים שהרי כתב הרמ"ה והביאו הטור חו"מ סימן רמ"ו וז"ל וכתב הרמ"ה והוא הדין נמי בריא שכתב כל נכסיו לאחר מחמת שהיה צריך לברוח מפני בעלי חוביו או מפני אויביו ואח"כ עשה פשרה עם בעלי חוביו ואויביו או ששמע שמתו אם כבר נתברר שלא כתב המתנה אלא מחמת כן הואיל ונדחה השעה מפניו והרי הוא צריך לנכסיו בטלה המתנה כו' עכ"ל למדנו מדבריו שגם בשביל איזה ענין שנולד אחר נתינת המתנה כגון מיתה שמתו אויביו לאחר המתנה אומדין דעתו ואמרינן אלו היה יודע שימותו אויביו לאחר המתנה לא היה כותב נכסיו לאחר כו' עכ"ל המהר"ם לובלין בתשובתו שם. והנה מזה יש לדחות דהא מהר"ם לובלין לענין מתנה מיירי ומתנה שאני דבקל אומדין דעתו שלא היה נותן המתנה משא"כ במכר וכמו שכתב מהר"ם בעצמו שם אח"ז וז"ל דדינא דמתנה לא דמי דינו לדין דנדרים וטעמא דמלתא דבדבר קל אנו דוחים המתנה ואומדין דעתו של אדם שלא היתה כוונתו לזה ואלו היה יודע דיתילד ענין זה לא היה נותן והוה כאלו לא נתן מתנה זו מרצונו, כדאשכחנא לענין מסירת מודעא דגבי מסירת מודעא דמכר צריך שיכירו העדים באונסו וגבי מתנה אין צריכים להכיר באונסו דדי לנו בגלוי מילתא בעלמא כדאיתא בפ' חזקת הבתים ובכל הפוסקים עכ"ל הרי דנפקא מינא בין מתנה למכירה והוא הדין לשכירות:
<b>אומר</b> אני מאן יהיב לן מעפריה דמהר"ם לובלין ומלינן עיינין מ"מ בזה ב"ע דהאיך העלים עין דאף דמכר אמרינן כן דהא בכתובות (דף מ"ז ע"ב) תוד"ה שלא כתב לה כו' כתבו וז"ל וא"ת א"כ כל אדם הלוקח פרה מחברו ונטרפה או מתה אנן סהדי שלא ע"מ כן לקחה וי"ל דהתם אנן סהדי שבאותו ספק היה רוצה לכנס ואפילו אם אמר לו אם תטרף יש לך לקבל היה לוקחה אבל הכא לא כתב לה כלל כ"א ע"מ לכונסה ואין דעתו כלל להכניס עצמו בספק עכ"ל הרי חזינן מפורש דגם במכר בדבר שעתיד להולד אח"כ כדהיא דנטרפה ומתה ג"כ אמרינן אומדנא דלא היה קונה, ובמרדכי יבמות פרץ החולץ סימן כ"ט ז"ל כתוב בתשובת הגאונים יבמה שנפלה לפני מומר דפטורה מן החליצה ומן היבום היכא דליכא יבם אחר אלא הוא ולא הביאו שום ראי' לדבריהם כו' ונראה להר"ם להביא ראי' לדברי הגאונים מדפריך פרק הגוזל אלא מעתה יבמה שנפלה לפני מוכי שחין תיפוק בלא חליצה דאדעתא דהכי לא קדשה נפשה מעיקרא ומשני מינח נייח לה טב למיתב טן דו כו' א"כ לגבי מומר דליכא למימר הכי דאנן סהדי דלא ניחא לה להתיבם לו כי יעבירנה על דת כו' ובהגה' מרדכי שם סימן ק"ו כתב וז"ל כתב באז"ק רב נחשון גאון ובספר בשר על גבי גחלים ותשו' הגאונים פוסקים דיבם שהיה מומר בשעת קידושי אחיו ועדיין כשמת אחיו עומד בהמרתו אינו זוקק אשת אחיו ופטורה בלא חליצה חזר המומר בתשובה לא משגיחינן בי' ולפי' רבינו חננאל דמיתה מפלת אפילו היה יהודי בשעת נשואי אחיו אם היה מומר כשמת אחיו לא משגחינן ביה לא חולץ ולא מיבם כו' ונראה דהמהר"ם המביא ראי' משום דאדעתא דהכי לא קדשה נפשה כו' לא שייך לחלק בין מיתה או נשואין מפילין דבכל ענין אדעתא דהכי לא קדשה עצמה עכ"ל. הרי חזינן דאי אמרינן אומדנא אמרינן אף היכא דבשעת מעשה לא היה הדבר רק דעתיד להולד ג"כ אמרי' אילו הוה ידע דתחילה כך וכך לא עשה מעשה ולא רק דוקא במתנה כדעת הגאון מהרי"ם לובלין ז"ל, והנה לכאו' יש לדחות מהך דיבם מומר דהתם עיקר החליצה הוא דבר שעתיד להולד לכן מסקא אדעתא גם כן אם ימיר את דתו. אבל באופן אחר לא אמרינן אומדנא בדבר שעתיד להולד, זה אינו דהא אנן דיינינן על שעת קידושין ובשעת קדושין אמרינן דאדעתא דהכי לא קדשה נפשה אם נפלה לפני מוכה שחין והא עיקר החליצה גם כן הוא לכשימות והוה ג"כ דבר שעתיד להולד ובשביל דבר שעתיד להולד אמרינן דבטלינן הקידושין דאדעתא דהכי לא קדשה נפשה
<b>ולכאו'</b> כל זה יש לדחות מהא דכתבו שם התוספות בכתובות לחלק בין דבר שיש בו דעת אחרת דאין מועיל אומדנא לדבר שאין בו דעת אחרת וכמו שהקשה שם באמת בהגה' מרדכי על מהר"ם. וכן הוא בחכם צבי סי' מ"א להק' בזה על הרא"ש בתשובה. אם כן ה"נ נהי דאומדן דעת השוכר הוא דאם ימות אדעתא דהכי לא שכר הא לא בדידי' לחודי' תליא הא המשכיר אינו משגיח באומדן דעתו ובכל גונא השכיר לו. אך כבר כתב אא"ז בתשו' נודע ביהודה קמא חלק יור"ד סימן ס"ט לדחות הקושיא הזאת ובתירוץ השלישי שהוא העיקר בפשט דברי התוספות חילק בין אומדנא גדולה שלא תליא בדעת אחרת ובין אומדנא קטנה שתליא בדעת אחרת ובתירץ זה כבר הרגיש בס' חכם צבי בעצמו שם:
<b>שוב</b> ראיתי במש"ל פרק ו' מהל' זכיה הקשה ג"כ מדברי התוספות בכתובות ולבסוף הביא בשם ספר פני משה שתירץ ג"כ כדברי אא"ז, וגם לפי תירוץ הרר"ש הלוי שם במשנה למלך דתלוי רק היכי שהשני יפסיד דאם ניזל בתר אומדן דעתו, אז לא אזלינן בתר אומדן דעתי' אבל אם אין השני מפסיד אז לא משגחינן בהא דאיכא דעת אחרת, ואזלינן בתר אומדן דעתו. והכ"נ הא כבר כתבתי דהך דינא היינו דוקא היכא דמוציאין לשכור לפחות משנה אם כן באתרי דנהיגי הכי גם המשכיר לא יפסיד דימצא מי שישכור הדירה ממנו ואין זה תלוי בדעתו ואמרינן אומדנא אלא שהעיקר כתירץ ראשון והכ"נ הוה אומדנא גדולה דלכשימות אינו צריך לדירה ואדעתא דהכי לא אגר כלל:
<b>והנה</b> הא דבמכר במודעא צריכין העדים לידע אונסו ובמתנה אין צריכין לידע האונס וכמש"כ המהר"ם לובלין נראה לענ"ד דלא דמי להא דאומדנא. דהתם כיון דעיקר הקנין או הנתינה נעשה כהוגן, רק דדבר אחר גורם א"כ נ"מ בין מוכר לנותן דבמוכר כיון דחזינן דנחית אדעתא דזוזי וסתם מוכר לא ברצונו מוכר חיישינן כיון דקנין נעשה כהוגן צריכין לידע האונס שמבטל הקנין דדלמא אערומי קמערים אבל נותן מתנה או גט למה לו להערים אם לא היה חפץ לא היה נותן וכל שחזינן שאינו נותן ברצונו מאתה טעם שהי' אין מתנתו וגיטו כלום ויעי' ברשב"ם ב"ב (מ' ב') ובנימוקי יוסף שם. אבל אומדנא מאי נפקא מינה בין מתנה למכר כיון דאומדנא הוא כתנאי ואמרינן דאעתא דהכי לא מכר ולא נתן אם כן עיקר הקנין או הנתינה לא נעשו כלל ובזה אין נפקותא בין מכר למתנה וכן התנאים בין במכר בין במתנה כל שאין נתקיים התנאי המעשה בטלה, וה"נ אומדנא הוה כמו שהתנה בפירוש:
<b>ופס</b> גבן לברורי מ"ט בנדרים אין פותחים בנולד משא"כ באומדנא דמכר או מתנה דאף שנולד איזה ענין ג"כ אמרינן דאדעתא דהכי לא נתן ולא מכר:
<b>ובאמת</b> דבר זה אינו צריך לפנים, דהא גבי נדרים קיי"ל ביור"ד סי' רכ"ח סעי' י"ג בהגה' דהא דאין פותחין בנולד היינו לעשות מן הנולד פתח כדי שיתחרט דודאי אינו מתחרט רק מן הנולד ואילך אבל אם מתחרט מעיקרו אע"פ שעושה מכח הנולד מקרי חרטה ומתירין לו עכ"ל הרמ"א שם. ויעי' בש"ך שם ס"ק כ"ד ובכתובות (דף ס"ג ע"א) תוד"ה אדעתא, וא"כ לא דמי כלל דהכא גבי אומדנא הא עוקר הדבר למפרע וזהו מועיל אף בנדרים והוה כמו תנאי ואומדין דעתו שאף בשביל הדבר שנולד גם כן אדעתא דהכא לא עשה הדבר. ובנידון דידן נמי נהי דעיקר כונה היא דתתבטל השכירות מיום שמת דהא מקודם ע"כ היה צריך לדירה, מ"מ לא דמי לנדר דנדר כיון שחל שעה אחת שוב אי אפשר להתחרט ולהתבטל משא"כ כאן אומדין דעתו דמתחלה לא שכר על זמן רב כזה, והרי זה דומה לקונה חמשים כורים חטים ועל עשרים וחמשה התנה תנאי ועל כ"ה לא התנה, והתנאי לא נתקיים דע"כ רק קנין עשרים וחמשה נתבטל:
<b>אברא</b> אי קשיא הא קשיא דהא קיי"ל דמיתה לא שכיחא ומיתה לא אסקי אינשי אדעתייהו ומשום הא לא היה מעכב לשכור, וכדקיי"ל גבי נדרים ביור"ד סימן רכ"ח סעיף י"ב בהגה'. אלא שדבר זה כבר האריכו האחרונים למעניתם בשער המלך פ"ד מהל' סוכה ובתשובת חכם צבי סימן מ"א, ובזה י"ל כמש"כ הב"י ביור"ד סימן רכ"ח, דנהי דמיתה שכיחא ואסיק אדעתי' מ"מ למות שונאו בחייו לא שכיחא, וכ"כ שכיח שימות זה בחייו של זה כמו איפכא יע"ש. ואם כן הכי גבי שוכר שפיר אסיק אדעתי', ואדעתא דימות לא שכר. אך זהו דוקא במקומות שמוצאים לשכור בפחות משנה אז אמדינן דעתי' דלא שכר לשנה אך במקום שאין מוצאים לשכור בפחות משנה אז ע"כ שכר דירה לזמן שחיה וע"כ הוצרך לשכור דירה לשנה שלמה כיון דלפחות א"א למצא ולא שייך אומדנא, וכמו שכבר כתבתי:
<b>ומה</b> שכתב כת"ר וז"ל ואילו היה הדין בין המשכיר ובין האלמנה לבד כו' הייתי אומר דמחויבת לשלם מכתובתה עפ"י מש"כ בה"ט באהע"ז סימן ק"ב ס"ק ד' בשם רשד"ם וכן שמעתי בילדותי מפה הרב ר' דובער רב דווארזאן ששמע דיכול כל משכיר לעכב כרים וכסתות ומטלטלין של השכן בעד שכירות הדירה אעפ"י שהם שלה עכ"ל כת"ר, וכן מביא בספר קצות החושן סי' ע"ז ס"ק ח' וז"ל איש ואשתו שלוו לא' וה"ה אם לותה אשה לצורך פרנסת הבית הרשד"ם חלק חו"מ סי' כ"ד הובא בכה"ג. עוד שם בשם הרשד"ם חלק אהע"ז סי' קפ"ג שכתב כו' דשכירות הבית ששכרו הבעל ואשתו יש לו דין איש ואשתו שלוו עכ"ל. ולפי ענ"ד דברי מהרשד"ם בזה נפלאים ממני דבשלמא אם לותה אפשר לומר דלא לצורך בעלה לותה, אבל בדירה הא הלכה רוחת דהבעל צריך ליתן לה דירה וכקיי"ל באהע"ז סימן ע"ד, והכל יודעים שלצורך בעלה שכרה הדירה והוית כשלוחו. והא הך דינא דחו"מ סימן ע"ז דוקא כשאינה נותנת ונושאת בתוך הבית אבל בשנו"נ בתוך הבית סתמא לצורך בעלה לותה וע"ש בסמ"ע ובש"ך ובביאורי הגר"א ס"ק ל"ג ובנתיבות ס"ק י"א. ומה שהביא מתשו' ח"ס אהע"ז סי' קמ"ב ש"כ שגם היא אחראית למסי הקהל שם מיירי שהוא מתקנת הקהל דהכי תקנו אבל בעלמא לא:
<b>שוב</b> ראיתי בתשובת מהרשד"ם חלק אה"ע סימן קפ"ד (בבה"ט נדפס בטעות קפ"ג) וכתב וז"ל ואע"ג שכפי האמת הוא חייב לתת לה מדור לפי כבודה והוא מתנאי בית דין, היינו כשהבית שלו, אבל כשהולכים לדור בבית אחרים אם הבעל חייב לה המשכיר אינו חייב לה. ודעת המשכיר לגבות השכירות משניהם כמי שלוה לאיש ואשתו. דמה לי הלואת מעות בעין ומה לי דמי השכירות, ואם אפשר לומר דשאני התם שהיא משתעבדת בפירוש משא"כ בשכירות הבית מ"מ איכא למימר דגם בשכירות הבית הו"ל כאלו היא משתעבדת עצמה לכך בהכניס מטלטלי הבית בבית והם ערבים לשכירות הבית עכ"ל והנה מה שמשמע לכאו' מדבריו שמה שחייב לתת לה דירה לפי כבודה, היינו כשהבית שלו, אבל כשהולכים לדור בבית של אחרים גם היא חייבת. הנה מלבד שאין לזה מקור בש"ס הא מבואר ההפך ברמב"ם פרק י"ג הל' ג' מהל' אישות המדור ששוכר לה וכן הוא בטור ומחבר אהע"ז סימן ע"ג. אלא הנראה דכונת מהרשד"ם היא רק לענין מה שנשאל שהמטלטלין היו של הבעל והאלמנה חפצה לתפוס המטלטלין בשביל כתובתה ובעל הבית חפץ לגבותם לשכירות הדירה. ויתר הדברים כתב לסניף בעלמא. וגם מהא דמדמה לשניהם שלוו, כבר כתבתי לעיל מזה, ומצאתי שכבר האריך בזה בשו"ת שבות יעקב ח"א סימן קנ"ה:
<b>ומה</b> שהשיב כת"ר על מה שכתבתי מדוע לא כתבו התוס' ב"ב (דף ה') הטעם דלמא ימות, וע"ז כתב כת"ר יש לדחות דסו"ס מדינא דגמרא מטלטלי דיתמי לא משעבדי ומאי אכפת לי' וא"כ למה יקדים השכר אף אי נימא כהרשב"א עכ"ל כת"ר, דא"כ אם יש להמוכר קרקע מאל"מ והגמ' הא בכל גוונא מיירי דתוך זמנו צריך לשלם אף אי אית לי' קרקע, אלא הא דכתב מר בעצמו לדחות זה דאין בדעתו לגזול להמשכיר ומקדים לשלם, אחרי מחילת כת"ר אמינא לי' דלא נראה לי. דהא דאמרינן בעירכין (דף כ"ג) וב"ב (דף קע"ד) דשכ"מ שהקדיש כל נכסיו ואמר מנה לפלוני בידו נאמן חזקה אין אדם עושה קנוניא על הקדש, וכדאמרינן בשבועות (דף מ"ב) דאין אדם חוטא ולא לו ופירש"י א"א חוטא ולא לא בשביל יורשים. אך כבר כתב הנמוקי יוסף ב"ב (דף קע"ד) דהיינו דוקא על הקדש אין אדם עושה קנוניא לטובת בניו. אך על הדיוט אדם עושה קנוניא לטובת בניו, אלא העיקר בזה דמיתה לא אסיק אדעתי' וכמו שכתבתי:
<b>עוד</b> כתב כת"ר להקשות על מה שכ' בספר עמודי אור סי' ק"ט במ"ש הרמ"א בחו"מ סי' שי"ב סעיף א' ואם היה מושכר בענין שלא היה יכול לפדותו לעולם אם לא מכרו יכול למכרו ולהוציאו מיד אפילו תוך משך שכירותו וכתב בעמודי אור דזה תליא בהך פלוגתא דכתב הרמ"א בסי' רס"ד סעיף ה' ובעל היין חייב לשפוך יינו כדי להציל דבש חבירו הואיל והבעלים אומרים לשלם לו. ויש חולקין. ודינינו זה ממש דכוותה שזה צריך לזכות דירתו של השוכר בשביל להציל ביתו ואין כאן הפסד ממון להשוכר כמו שבארנו עכ"ל וכתב כת"ר ז"ל והנה בסימן רע"ד הכריע ש"ך בשם רש"ל כדעת החולקים דאינו כופו ותימא על ש"ך ששתק לרמ"א שם בסי' שי"ב עכ"ל עדיפא יש להקשות על רמ"א דבסי' רס"ד הביא ב' דעות ומ"ט בסימן שי"ב לא הביא דעת החולקים. ועוד להרי"ף והרמ"ה דבסי' רס"ד שאין יכול לכופו ואיך יתרצו הך ירושלמי שהביאו המרדכי והרא"ש בב"מ פ"ח סי' כ"ה, שהיא מקור שבסי' שי"ב דשם משמע דיכול לכופו:
<b>והנה</b> מה שכתב כת"ר אח"ז וז"ל אך לענ"ד אחרי מחילת מו"ר דל"ד אהדדי כו' כבר מבואר בסמ"ע ס"י ש"ח ס"ק י"ד בשם תרה"ד דכ"ז הוא בהזיק פתאומי ויוכל להפסיד הקרן שלו מחויב חבירו להציל לו משא"כ בנדון רמ"א שהעני המשכיר או הממשכן בהכי לא תקנו כלל, ומ"מ בנפל בית המשכיר פתאום ל"ש זה דשם ההפסד הוא ג"כ רק דירתו ומאי חזית דדירה דהאי עדיף טפי דלמא דירה דהאי עדיף טפי עכ"ל כת"ר ולפי זה תקשה הך ירושלמי שהביאו הרא"ש בפרק השואל והמרדכי שם דהא שם לא הוה היזק פתאומי:
<b>אלא</b> הנלענ"ד לומר דהכא עדיפא מהך דסימן רס"ד דהכא הוא גורם דלא יוכל לפדות ביתו כיון שהוא מעכב למכור דאינו מוצא לוקח רק אם יצא השוכר מן הבית, והוה כמו גורם, ולולי הוא אז לא היה מגיע לו שום נזק, אבל התם גבי זה בא ביינו כו' אטו בעל היין גורם את בעל הדבש שיוזק, ובזה לא תקשה מהא דכתב כת"ר מהך דסמ"ע סימן ש"ח דדוקא בהיזק פתאומי אמרינן הכי. דהתם מיירי בדבר שאינו גורם כלל וגם לולי היה הוא אצלו היה ג"כ ניזוק, אבל בנדון כזה שלולי היה הוא אצלו לא היה נתוק כלל, רק הוא גורם שיוזק בזה אף הרי"ף והרמ"ה מודו דצריך לצאת אם יפסיד זה את כל הבית הממושכן כיון שזה יפסיד כל הקרן ולזה אין לו רק שעבוד בזה חייב למחול שעבודו מדין השבת אבדה, ובזה ניחא לחלק בין העני ואין ואין לו מה יאכל דמסיק בירושלמי ב"מ (פרק ח' ה"ט) דאין זה צריך לצאת, דכיון דאינו מפסיד הקרן לא שייך בזה השבת אבדה. ובזה ניחא נמי להרא"ש דס"ל דבנפל ביתו של משכיר מוציאו רק בתוך שלשים יום של הודעה ולא בשכר לזמן קצוב, ומ"ט בהיתה ביתו ממושכן מודה הרא"ש שם דמוציאו א"ו דבנפל כיון שנפל הא שוב אין לו תקנה וכבר הפסיד ומ"ט יצא זה כיון שזה לא יועיל לבה"ב שלא יפסיד הקרן וגם זה לא מחמתו שהוא לא גרם כלל לזה. משא"כ אם היתה ממושכנת, דהוא גורם שיפסיד כל ביתו:
<b>ובהכי</b> ניחא נמי מה שכתב הרא"ש בתשובה כלל צ"ב סימן א' הביאו בדרכי משה חו"מ סימן ש"ט ראובן שכר בהמה לרכוב ולהניח עליה משאו ונעשה פסח על הדרך ולא חש ראובן ואעפ"כ הוליכו עמו והניח עליו משאו עד שנתקלקל, תשובה דהוה פשיעה דהיה לו להניח החמור ביד איש מהימן ואם לא היה לו מקום להניח מ"מ לא היה לו להניח עליו משאו כו' כו' עכ"ל, ולכאורה תקשה הא קיי"ל בסימן ש"ו דיכול אפילו למכור הבהמה כדי לשכור אחרת וכמו שהקשה באמת השואל שם להרא"ש, ולפי מה שכתבתי ניחא דכיון דזה עומד להפסיד כל הבהמה בשביל שעבודו של זה ולכן נתבטל השעבוד. אבל באינו מוציא לשכור אחר והוא נחוץ לדרכו יכול לטעון משאו על זה החמור כדכתב הרא"ש שם וכן נמי הך דסי' ש"ו דיכול למוכרה ולשכור בדמיה אחר מיירי דעי"ז יפסיד השוכר וא"כ כיון דגם הוא יפסיד לא נתבטל שעבודו, דלא שייך כאן השבת אבדה:
<b>ולכאורה</b> קשה מהא דאמרי' ב"ב (דף ו') הנהו בי תרי דהוה דיירי חד אלעא וחד תתאה כו' אנא אוגרנא לך דוכתא כו' ה"מ דלא מטו כשורי למטה מעשרה אבל מטו כשורי למטה מעשרה מצי א"ל למטה מעשרה רשותא דידי הוא ולא משועבד לך, דא"כ תקשה כיון שזה עומד להפסיד כל ביתו אם מטו כשורה למטה מעשרה ולמה לי' למימר למטה מעשרה רשותא דידי הוא ולא משועבד לך אפילו אם היה משועבד לו נמי צריך לצאת כיון דזה רוצה לשכור לו דירה וע"כ צריך להטריח א"ע כיון שבלא זה יפסיד חבירו כל ביתו, ונ"ל דגם למטה מעשרה אינו מפסיד בהחלט דבדוחק יכול לדור בו ולכן רק כיון דלא משועבד לו צריך לצאת, ועוד כיון דאינו משועבד לו צריך לסייעו גם הוא:
<b>ולפי"ז</b> הא דכתב רמ"א בסימן שי"ב סעיף א' והמחבר בסעיף י"ז דאם בעל הבית רוצה לבנות השוכר מעכב היינו דוקא היכא שלא יפול הבית ולא יפסיד ביתו, אבל בלא זה כגון שחזינן שביום כלות השכירות יפול הבית בזה יכול לכופו להניחו לבנות, דאל"כ יפסיד כל ביתו:
<b>והנה</b> בספר עמודי אור שם כתב וז"ל ומ"מ נלענ"ד שדין זה אינו אלא בגוונא דהירושלמי שהיה ממושכן אצל רומי כו' והיה מוחלט בידו שלא כדין, אבל אם משכן לישראל חבירו כדין שאם לא יפדנו עד זמן פלוני יוחלט לו לא שייך לדון שיפסיד זה זכות דירתו בשביל הצלת הבית למשכיר דלא עדיף פסידא דמשכיר מזכותו של מי שמשכן בידו עכ"ל, והנה אף שבמרדכי ב"מ פרק השואל סימן שפ"ג כתב בפי' שהיה ממושכן לעכו"ם, אך הרא"ש בפרק ח' דב"מ סימן כ"ה כתב מפורש שהיה ביתו של אחד ממושכן אצל יהודי אחר במשכנתא דסורא כו' עכ"ל, הרי מפורש כתב דגם אצל יהודי הדין כן. ומש"כ דלא עדיף פסידא דמשכיר מזכותו של מי שמשכן בידו, זה אינו נראה לפי ענ"ד דהא דהך שמשכן בידו לית לי' פסידא כלל דהפודה ממנו הבית ונותן לו מעותיו:
ידידו הדוש"ת בש"ב, חיים פישל עפשטיין
<big>סימן</big> <big>י"ד</big>
למע"כ הרה"ג שליט"א
<b>מה</b> שכתב להקשות עלה דכתבו התוס' (בבא מציעא דף י"ב) ע"ב) ד"ה הא קאמר וז"ל ועוד דע"כ טענינן להו מזויף או פרוע, דאם לא כן לא שבקת חיי לכל בריה דיוכל כל אדם להוציא על היתומים כו' שטר מלוה או מכר שעשה כרצונו ולא נטעון להם עכ"ל. והקשה כת"ר הא משמע מתוס' בב"מ (דף ה' ע"א) ד"ה שכנגדו דהיכי דנשבע לא אמרינן לא שבקת חיי לכל בריה, והא קיי"ל דהבא לפרע מנכסי יתומים לא יפרע אלא בשבועה. וא"כ לא שייך האי טעמא דלא שבקת חיי לכל ברי'
<b>ולא</b> קשה, דהא משכחת לה דגובין מן היתומים בלא שבועה כגון תוך זמנו עי' ב"ב (דף ה' ע"ב). וא"כ אי לא טענינן מזויף לא שבקת חיי לכל בריה דיכול לזייף שטר על תוך זמנו, וגם במכר אפשר בגונא שאין ידועה להם שהקרקע היא של אביהם, דאפי' היסת א"צ לישבע עי' ב"ב (דף ל"ג) תוד"ה מגו:
<b>שוב</b> נזכרתי שכבר התעורר בזה בחידושי מהר"ם לובלין ז"ל בגיטין (דף ב' ע"א) על התוס' ד"ה ואם יש עליו עוררין שבכל דבריו היא כקושית כת"ר ותירץ ג"כ כמו שכתבתי, יע"ש:
<b>אלא</b> דבתומים סימן ס"ט ס"ק י"א כתב כי נראה אפילו האומרים דלא טענינן ליתמי מלתא דלא שכיחא, מ"מ מודים דטענינן ליתמי דפרע בגו זימני' במגו דמזויף, כי התוס' בריש גיטין ד"ה אם יש עליו עוררים כו' נסתפקו אם בא שטר על יתומים בלתי מקוים אי גובין לו ולא טענינן מזויף או לא. וכתבו דע"כ טענינן מזויף דאל"כ לא שבקת חיי דכל אחד יעשה השטר מזויף על יתומים ויגבה מהם. וכתבו דמזה אין להוכיח דאף דלא טענין מזויף, מ"מ טענינן פרוע ליתמי במגו דמזויף, דאלו הוה קיים נאמן בהך מגו טענינן ליתמי, אך מ"מ יש להוכיח דטענינן מזויף דאל"כ כל אחד יכתוב שטר מכר או מתנה מזויף ויגבה מנכסי יתומים ובזה לא שייך פרעתי כו' עכ"ל. ומזו נראה דס"ל לתוס' דאפי' בתוך זמנו טענינן להו פרעתי במגו דמזויף, דאל"כ מה להם כל חרדה לדלג מענין לענין בשטר מכר ומתנה ולא קאי בהאי ענינא דהתחילו דיכתוב שטר הלואה באופן דמת הלוה תוך זמנו ויגבה בו ואי אפשר לטעון ליתמי פרעתי היות תוך זמנו, ע"כ צ"ל דגם כי האי טענינן, ואף לדעת התוס' דלא טענינן מילתא דלא שכיחא וצ"ל דתוך זמנו לא מקרי לא שכיחא כולי האי, ואמת כי מהר"ם מלובלין בחידושיו כתב במ"ש התוס' די"ל דמזויף לא טענינן ליתמי רק פרעתי במגו דמזויף טענינן, וכתב דנ"מ בין טענה לטענה אם מת תוך זמנו של שטר וא"א לטעון פרעתי ואם לא טענינן מזויף חייבים היורשים לשלם, אך לשיטתו באמת קשה כמש"ל למה הקשו התוס' דיעשה שטר מכירה ולא בפשוט דיעשה שטר הלואה באופן דמת הלוה תוך זמנו עכ"ל התומים:
<b>והנה</b> אא"ז הגאון ר' יהודה לנדא ז"ל בספרו בית יהודה חלק חו"מ סימן ס"ט סעיף ה' בד"ה והנה כתב על דברי התומים וז"ל ונלענ"ד דלדינא אין חולקים התוספות אמ"ש בטור ובשו"ע דבתוך זמנו לא טענינן פרוע וכמו שכתב מהר"ם מלובלין, רק התוספות לא בעי להקשות מיני' דהא אביי ורבא סוברים דפרע בגו זמנו כדאיתא ב"ב (דף ה') לכך הקשו התוספות משטר מכר אליבא דכו"ע, והנ"מ הוא אליבא דפסק הגמרא כר"ל דאין אדם פורע תוך זמנו. ואי לא טענינן מזויף חייבים היורשים לשלם כמו שכתב מהר"ם לובלין עכ"ל. ולפ"ז תקשה נמי דלא שבקת חיי לכל ברי' שכל אחד יזייף ויעשה שטר חוב על תוך זמנו ויגבה מהיורשים, וגם דברי התומים אינם מובנים שכתב דלדברי התוספות צ"ל דתוך זמנו לא מקרי לא שכיחא כולי האי הא אמרי' שם ב"ב (דף ה') חזקה אין אדם פורע תוך זמנו ואין צריך לשבע אף אם גובה מיתמי, ואיך נימא דלא מקרי לא שכיחא כולי האי, ובש"ך בסי' ס"ט סעיף ה' כתב דלהטור דס"ל דלא טענינן ליורשים נאנסו הואיל ולא שכיח אם כן כש"כ פרעתי תוך זמנו דלא טענינן ליורשים כיון דלא שכיח ליפרע בתוך זמנו דהא חזינן דמוציאין ממון בחזקה זו וכ"כ בסימן ק"ח סעיף ד':
<b>ולענ"ד</b> נראה בזה, דהא התוס' כתבו שם מקודם דטענינן פרוע משום מיגו דאבוהן היה יכול לומר מזויף, וא"כ הוה מיגו במקום חזקה, והוה איבעיא שם בב"ב לכן טענינן פרוע אף תוך זמנו כמו שכתב התומים. והנה התוס' בב"מ (דף י"ג ע"ב) כתבו וז"ל ועוד דעל כרחך טענינן להו מזויף או פרוע דאם לא כן לא שבקת חיי לכל ברי' דיוכל כל אדם להוציא על היתומים ולקוחות ושלא בפניו שטר מכר שעשה כרצונו כו' עכ"ל. א"כ השוו דין מלוה למכר לטענת מזויף וכל זמן שאין השטר מקוים אין הדבר ברור גם לענין תו"ז, דהוה כמו שאין עדים על תו"ז, והתם בב"ב מיירי בשטר מקוים:
<b>והנה</b> מה שחקרו מאי נ"מ אי טענינן מזויף או פרוע כתב הגאון בעל הנתיבות בספרו תורת גיטין בחי' גיטין דף ב' וז"ל דנ"מ אם הודה שכ"מ קודם מותו שחייב לשמעון מנה ולא פרע לו ואח"כ הוציא שמעון שטר שאינו מקוים על אותו מנה שהודה השכ"מ והדין הוא שאם הודה בלא שטר טענינן שהודה שלא להשביע ואם יש שטר לא טענינן דהודה שלא להשביע, דאין דרך להודות שלא להשביע כשיש שטר כמבואר ב"ב (דף קע"ה) ובתוספות שם כו' ולפ"ז נ"מ אי טענינן ליתמי מזויף יכול ג"כ לטעון שלא להשביע הודה שהשטר שביד חברו הוא מזויף, אבל אי לא טענינן מזויף לא נוכל ג"כ לטעון שלא להשביע הודה דהרי יש שטר ביד חברו עכ"ל והקשה בני הרב אפרים שליט"א דתירוצו אתי שפיר על גוף הקושיא מאי נ"מ אי טענינן מזויף או פרוע, אבל על דברי התוספות אין תירוצו מספיק דלא שייך למימר לא שבקת חיי לכל ברי' דהא לא בכל פעם מיקרי שיודה אביהם לפני מתו דזהו רק מקרה ולא שייך למימר לא שבקת חיי כו' ולק"מ דהא גם לפי דברי התוספות הא טענינן או מזויף או פרוע ואם כן לא שייך למימר לא שבקת חיי, רק דבגונא דהודה שכ"מ אז לא שייך לטעון פרוע, אבל אי לא הודה השכ"מ שפיר טענינן פרוע, ורק בזה יש נ"מ אי טענינן מזויף או פרוע שפיר כתב בתורת גיטין:
<b>ולענ"ד</b> נראה דאף אי נימא דתוך זמנו טענינן ליתמי פרוע וצריך לשבע שלא נפרע, מ"מ יש לחוש שישבע שלא נפרע אף שבאמת הוא מזויף ולא חייב לו כלל. דעכ"פ השבועה לא תהיה לשקר, דהא מדלא חייב לו ע"כ שלא פרעו, ואף שכתב הרא"ש בב"מ פ"א סי' א' ומבואר בחו"מ סימן פ"ז סעי' כ' בהגה' שאם יראה לדיין שהנתבע טוען ברמאות יש לדיין לומר לפרש בשבועתו כל צד רמאות שיש לחשוב בלבו, וא"כ אפשר דיצטרך לשבע דחייב לו באופן שלא פרע לו היינו מפני שלא היה מחויב לפרוע, דהא אנן קיימינן עתה אי לא טענינן מזויף וא"כ למה למיהדר ולשבע על אופן דאנן לא טענינן להו ולא חשדינן ליה, ועיין בשו"ת מהרי"ט חלק א' סימן ע' שכתב כה"ג, וא"כ איכא נפקותא רבה אי לא טענינן מזויף דלא שבקת לכל ברי' אף דישבע שלא נפרע אי לא טענינן מזויף יכול להוציא מידם אף בשבועה, ובזה מתורץ גם קושית כת"ר:
<b>גם</b> מה שהקשה עלה דכתבתי בספרי תשובה שלמה חלק יור"ד סימן ל' לישב דברי רש"י בב"ק (דף ה') שכתב מפגל כהן ששחט קרבנו של ישראל חטאת לשום שלמים והקשו המפרשים מ"ט לא מפרש מפגל ששחט על מנת לאכול חוץ לזמנו ככל פיגול דעלמא, ותירצתי דרש"י ז"ל פי' כן דבאופן זה חייב מדינא, ושפיר חשיב ליה ר"ח בחשבון האבות, דאם פי' דפיגול הוא כשמחייב ע"מ לאכול חוץ לזמנו היה חיובו רק מדרבנן ולא שייך למחשביה לאב. וע"ז תפס כת"ר עלי דהא קאמר שם לימא קסבר ר' חייא היזק שאינו ניכר לא שמיה היזק כו' תנא היזקא דמינכרא ותנא היזקא דלא מינכרא. וא"כ תנא גם הא דהוה מדרבנן. והנה אמינא לי' לכת"ר דלא עלי תלונתו, דאטו אנא המצאתי הך דאבות הם הנך דכתיבן בקרא, הא דבר זה מפורש ופשוט לכל, ואיך קאמר דתנא היזקא דלא מינכרא דהוה מדרבנן ואיך תני לי' בחשבון האבות. אלא דקושיא זאת כבר נשמעה בין החיים. עיין בשיטה מקובצת בשם מהר"י כהן צדק ז"ל שכתב וז"ל מיהו קשה לי דתיפוק לי' כיון דלא כתיבי באורייתא למה יקרא אב, ובהגה' תפארת שמואל תירץ וז"ל ונ"ל דלא קושיא דרש"י פי' בהדיא לימא קסבר ר"ח כו' ומשום דקנס הוא תני בהדיא וקנס כתיב בתורה כדמביא ר"ח הרבה קנסות וא"כ הני ג' בכלל קנס הן עכ"ל ובפני יהושע תירץ דלמא דס"ד דר"ח ס"ל לא שמיה היזק היינו שאינו דומה להיזק הניכר, אבל מ"מ הוה היזק מדאורייתא עכ"ל:
<b>ולפום</b> ריהטא נלענ"ד דזו גופא היא קושית הגמרא, דהנה התוס' בד"ה דאי העירו על קושית הגמרא דלכאו' הא דינא הוא דלאו שמיה היזק ומאי דמקשה לימא קסבר ר"ח היזק שאינו ניכר לאו שמיה היזק, ומאי קושיא דס"ל כדינא דלאו שמיה היזק ותירצו דניחא ליה לאוקמי ברייתא דר"ח אביו אליבא דחזקיה בריה. וכ"כ הרא"ש, ולולי דבריהם היה נלענ"ד דקושית הגמרא היא דכיון דכבר תנא ר"ח נזק א"כ ס"ל דהיזק שאינו ניכר לא הוה בכלל נזק ולא שמיה היזק והוה רק קנסא מדרבנן ואמאי חשיב להו בהדי אבות, ותירץ דלעולם ס"ל דהיזק שאינו ניכר שמיה היזק ומחויב מה"ת ותני היזקא דמינכרא והיזקא דלא מינכרא, ורש"י פי' אליבא דהלכתא:
<big>סימן</big> <big>ט"ו</big>
<b>בבא</b> קמא (ז' ע"א) רמי ליה אביי לרבא כתיב מיטב שדהו ומיטב כרמו ישלם מיטב אין מידי אחרינא לא והתניא ישיב לרבות שוה כסף ואפילו סובין, לא קשיא כאן מדעתו כאן בעל כרחו, אמר עולא ברי' דרב עילאי דיקא נמי דכתיב ישלם בעל כרחו, א"ל אביי מי כתיב ישולם ישלם כתיב מדעתו משמע
<b>ויש</b> להבין בזה דעולא ברי' דרב עילאי קאמר דיקא נמי דכתיב ישלם בעל כרחו, וא"כ לדידי' פשוט דמישלם יש לדייק דדוקא בעל כרחו משמע, ואביי משיב לו דאדרבה שהוא להפך דישלם משמע מדעתו, ולא ראיתי מי שיתעורר בזה:
<b>והנראה</b> בזה, דיש נפקותא לדינא בין אביי לרבא. דהנה יש שלשה חלוקים בתשלומים, חדא כשהחייב משלם מעצמו ואין מזקיק לבעל דינו לילך לב"ד לתבוע ממנו, אופן שני אם אינו משלם מעצמו אך התובע הולך לתובעו בב"ד, והב"ד פוסקים הדין שמחויב לשלם ואז הוא משלם, אופן שלישי הוא שאף שחייבוהו ב"ד לשלם אינו חפץ לציית דינא ואינו משלם עד שירדו ב"ד לנכסיו ויגבו ממנו:
<b>ולפי</b> כונה זאת השיב רבא לאביי כאן מדעתו, היינו אם משלם בעצמו מדעתו ואינו מזקיק לבעל דינו לתובעו בב"ד יכול לשלם אפילו סובין, כאן בעל כרחו, היינו שאינו משלם מדעתו, רק שמזקיק לבעל דינו לתובעו בבית דין וב"ד מחייבים אותו לשלם ורק אז משלם באופן זה מוכרח הוא לשלם ממיטב, כיון דמשלם רק עפ"י פסק הב"ד מחייבים אותו לשלם ממיטב, ועל זה אמר עולא כו' דיקא נמי דכתיב ישלם בעל כרחו, דישלם הוא נסתר, היינו שהבית דין אומרים דהבעל דין ישלם, דזה הוא בעל כרחו כיון דמעצמו לא רצה לשלם, ורק כשבי"ד פוסקים הדין שישלם אז הוא משלם על פי ציווי הב"ד:
<b>וא"ל</b> אביי מי כתיב ישולם, דהיינו באופן שאף אם בית דין מחייבים אותו לשלם גם אז אינו משלם בעצמו ורק כשהבית דין יורדים לנכסיו וגובים מהם ומשלמים, וזה הוא ישולם, היינו שמשתלם מבלעדו בלי פעולה ממנו, רק שישולם על ידי אחרים, היינו שבית דין יורדים לנכסיו ואז הוא בעל כרתו, אבל ישלם כתיב מדעתו משמע, היינו אף שהבית דין פוסקים הדין שישלם, אך כיון שאז הוא ציית דינא ומשלם מעצמו גם זה נקרא מדעתו וא"כ יש נפקותא בין רבא לאביי דלרבא אם תובעו לדין אף שציית הדין ומשלם מעצמו אז הוא מחויב לשלם ממיטב, ורק כשמשלם מעצמו בלא ב"ד אז ישיב אפילו סובין, ולאביי אם נחלק בין מדעתו לבעל כרחו, גם אם משלם מעצמו עפ"י פסק הב"ד גם זה, נקרא מדעתו ורק שהב"ד יורדים לנכסיו אז נקרא בע"כ:
<b>ונראה</b> דזאת היא כונת רש"י ז"ל שכתב מדעתו אי משלם לי' מזיק נזקו מדעתו דלא אטרחיה לצעוק עליו בבית דין כו' אבל אם אינו רוצה המזיק לשלם נזק לניזק אלא בבית דין דהיינו בעל כרחו, ובד"ה דיקא נמי ז"ל דגבי מיטב כתיב ישלם דמשמע ישלם בעל כרחו עכ"ל. והיינו משום דישלם היינו נסתר, דהבית דין אומרים שהוא ישלם, ובד"ה ישולם משמע ע"י אחרים דבית דין יורדים לנכסיו דמזיק, אבל ישלם משמע נמי מדעתו עכ"ל היינו דאף דהב"ד אומרים דישלם מכל מקום התשלומים הוא עצמו משלם, וזה נקרא מדעתו
<b>והנה</b> אף דישיב הוא ג"כ נסתר, דאחרים אומרים דישיב, ומ"מ אמרי' דהוא מדעתו, אין זה ממשמעות דישיב, רק כמו שכתב רש"י דמיתורא דישיב דריש כל השבות באיזה אופן שהוא, היינו אף מדעתו, דכיון דכתיב בעל הבור ישלם כו' ישיב דכתב רחמנא ל"ל, ע"כ לרבות כל השבות היינו מדעתו בלא בית דין. ונלענ"ד דרש"י מדייק כן לתרץ קושית הראשונים, דגבי בור כתיב נמי ישלם דמשמע בע"כ ואיך קאמר דישיב היינו מדעתו, ע"כ כתב דמיתור הלשון קדריש דמדעתו, דאם לא כן אף ישיב היה במשמע דהוא בעל כרחו כמו ישלם דהוה גם כן נסתר כמו שכתבתי לעיל:
<b>ובזה</b> יש לתרץ קושית התוס' בד"ה ישלם מדעתו משמע וא"ת דבפרק הזרוע בחולין (דף ק"ל) ישלם בעל כרחו משמע דקאמר תנא תני ישלם דברי ר' אליעזר ואת אמרת מדת חסידות שנו כאן עכ"ל ומלבד מה דרבא לשיטתו הוא קאמר דישלם משמע בעל כרחו, אלא אף לאביי דקאמר ישלם מדעתו משמע, היינו דהתשלומים הם מדעתו אחרי שחייבוהו בית דין, ומ"מ משלם הוא בעצמו, אך לשון ישלם הוא על ידי בית דין שמחייבים לשלם ואומרים לו שישלם, ואם כן פריך שפיר תנא תני ישלם היינו שהב"ד אומרים שישלם ואם אמרת מדת חסידות שנו כאן, שעל מדת חסידות לא יחייבוהו בית דין לשלם, רק מעצמו מצד מדת חסידות הוא משלם:
<b>ויתורץ</b> בזה גם כן מה שהקשו שם בחולין (דף ק"ל ע"ב) ד"ה תנא מהך דב"מ (דף צ"א) גבי חוסם פי פרה ודש בה לוקה ומשלם ארבעה קבין לפרה כו' ובעי למימר משלם לצאת ידי שמים עכ"ל והיינו דמשלם הוא מפעיל דמעצמו משלם ואם כן אפשר דהוא לצאת ידי שמים, ואין בזה משמעות דהב"ד מחייבים אותו לשלם:
<b>ונראה</b> דהיא כונת התוס' בב"מ (דף צ"א ע"א) ד"ה בבא וז"ל וי"ל דישלם משמע טפי לשון חיוב ממשלם, וכן הוא בחידושי הריטב"א בחולין שם, דהרבה נתקשו בכונתם, איך משמע טפי לשון חיוב, וברור דכונתם היא דישלם הוא נסתר היינו שמחייבים אותו לשלם, אבל משלם הכונה שמעצמו משלם:
<big>סימן</big> <big>ט"ז</big>
בע"ה יום ה' צו תרס"ו לפ"ק הראזאווע יצ"ו.
להרבני מהור"ר דוב הכהן נ"י
<b>מה</b> שהקשה בב"מ (ל"ו) דקאמר שם בעי רמי בר חמא בעל בנכסי אשתו שואל הוי או שוכר הוי אמר רבא לפום חורפא שבשתא מה נפשך אי שואל הוה שאילה בבעלים היא אי שוכר הוי שכירות בבעלים היא, והקשה ע"ז הא איכא נפקותא אי שואל הוי אי שוכר הוי לגבי הא דאמרינן בפרק המפקיד (דף ל"ד ע"א) דשומר שכר כיון דאמר הריני משלם מקני לי' כפליא ושוכר הוא כשומר שכר ושואל מסיק התם דעד שישלם, אם כן איכא נפקותא דאי שוכר הוי כיון דאמר הריני משלם מקנה ליה אשתו כפילא ואי שואל הוי לא מקנה ליה אשתו כפילא עד שישלם, אלה דבריו. ולכאורה אפשר לומר דכיון דבכל אופן הוי בבעלים בין אם הוא שוכר בין אם הוא שואל אם כן כיון דאין שם צד חיוב לכן לא שייך לומר דמקנה לה כפילא דהא דמשלם לה זהו רק מתנה בעלמא ובזה לא מקנה לה כפילא, ולפ"ז זהו מה דקאמר לפום חורפא שבשתא מה נפשך אי שואל הוה כו', היינו דאין שם צד חיוב ולכן אין נפקותא, אך ליכא למימר הכי דאדרבא דכל היכא דהוה פטור ומשלם אז מקנה ליה כפילא והא בבא קמא (דף ק"ח) קאמר דאם נשבע השומר ואח"כ שילם ס"ל לרבא דהכפל של השומר אעפ"י דכיון דנשבע מה ששילם אח"כ לא הוה רק מתנה בעלמא, וליכא למימר בזה דהוה כאינש דעלמא דיהיב לי' מתנה, דכיון דסוף סוף נותן לו בשביל הבהמה לכן מקנה לי' כפילא:
<b>ונ"ל</b> לתרץ דאי אפשר לומר דבשביל הכפל יהיה הנ"מ דהא לעיל בדף (ל"ד ע"ב) בעי שאל מן האשה ושלם לבעלה מהו, וכתבו התוס' ד"ה שאל פי' הקונטרס כו' וקשה דמאי קבעי דכי שאל פרה מן האשה כאילו שאל הפירות מן הבעל וכששלם הפרה לבעל כאילו שלם הקרן לאשה כו' עכ"ל. ולפ"ז כל שומר צריך לשלם לבעל. ואם כן ליכא תו למיבעי אי מקנה ליה האשה כפילא להבעל כשאמר הריני משלם או דוקא כששילם, דאמירת הבעל הריני משלם הוה כמו ששילם, דכיון דסוף סוף צריכים התשלומים להיות תחת ידו א"כ הוה כמו שכבר שילם תיכף כשאומר הריני משלם:
<b>והנה</b> לשיטת ר"ח בתוס' ב"מ (דף ל"ד ע"א) ד"ה ללישנא דמפרש דאף שילם לרב פפא לא מקני לי' כפילא לשואל, אם כן איכא תו למיבעי אי שוכר הוה אי שואל הוה, וי"ל גם לפני שיטת ר"ח ז"ל חדא דהא לפי המסקנא שואל עד ששילם מקני לי' כפילא, אם כן ליכא להקשות לפי המסקנא, ועוד דהא עיקר טעמו של ר"ח הוא דכיון דלא שכיח פטורי' דשואל לא מקני לי' כלל כפילא אם כן כיון דהוה שאילה בבעלים א"כ אדרבה פטורי' שכיח, ולכן מקנה לי' כפילא ועי' בבא קמא (דף פ"ט ע"א) תוד"ה פירא כו' ונראה נמי דכ"ש גונב בהמת מלוג עצמה דמשלם כופל לאשה עכ"ל ובכתובות (דף ע"ט ע"ב) כתבו וז"ל בד"ה פירא כו' תימא דגונב בהמת מלוג עצמה שהיא של האשה הוי הכפל לבעל כו' וריב"ן פי' דכ"ש בהמת מלוג עצמה דהוי הכופל לאשה כו' עכ"ל וכ"כ בנמוקי יוסף בכתובות פרק ח' והוכיח גם כן מהך דהמפקיד (דף ל"ד) גבי שואל מן האשה ושילם לבעל מהו, דאלמא עיקר כפילא דידה הוי ולדידה בעי שלומי עכ"ל ועי' ברא"ש פ"ח דכתובות סימן ו' בדעת הרי"ף, ובזה נדחו דבריו מה שכתב בזה:
חיים פישל עפשטיין
<big>סימן</big> <big>י"ז</big>
בע"ה יום ד' מקץ תרס"ד לפ"ק הראזאווע תע"א.
להרב השנון מו"ה ארי' ליב קאפלאן נ"י בישיבת נוורדאק תע"א
<b>מה</b> שהקשה על דברי הקצוה"ח והנתיבות שס"ל שיאוש הוא ענין הקנאה אם כן כ"ז דלא אתי ליד הזוכה הוא ברשות הבעלים הראשונים וע"ז הקשה איך יקנה במציאה בד' אמות לשיטת רבינו חיים כהן בקידושין (דף כ"ה ע"ב) שכתב דמסירה אינה בסימטא מפני שהמוכר קנה המקום מקודם. וה"נ הא בעל האבדה קנה המקום שהאבדה מונחת שם ואיך יקנה שם האבדה בד' אמות, והנה מה שכתב שנראה לו שסובר ר"ח כהן שהחפץ קונה ד' אמות, ודבר זה אינו דאיך יקנה החפץ ד' אמות שהקנין הזה הוא קנין דרבנן שתקנו רק דלא ליתי לאנצויי אבל החפץ איך יקנה, ובאמת בנתיבות המשפט סימן ר"ס משמע שמפ' דברי ר"ק כהן משום קנין ד' אמות, אבל הוא כוונתו שהבעלים קונים הד' אמות כשמביאין החפץ למכור, אבל החפץ אינו קונה ד' אמות, ומה שהביא בשם הר"ן בחידושיו אינו כעת תי', אך עיין בנמוקי יוסף בב"מ שז"ל י"ל דלא אמרו בד' אמות אלא בשעומד ונתנו לו בתוך ד' אמותיו הא קדמו לו בעלים לא זכו לו שמקום אותו דבר קנוי הוא לבעליו יע"ש:
<b>ולענ"ד</b> נראה בדעת ר"ח כהן שאין כונתו כלל שקונה ד' אמות, אלא נראה כונתו שכיון שיש לו רשות להניח שם חפיציו, אם כן כשהניח קונה אותו מקום קנין גמור לתשמישו בתשמיש זה כ"ז שמשמש בו, דה"נ ס"ל לרשב"ם ז"ל דרשות הנפקד נקנה להמפקיד אם נתן לו רשות להניח חפציו, וא"כ אין זה ענין לאבדה כמובן, ובר מן דין הא כל קנין בעי כונה לקנות כמבואר בראשונים ובאבדה כיון שאין כונתו לזכות המקום אינו זוכה, ובאמת שדבר זה מביא לידי גיחוך דהחפץ אין לו ד' אמות כי אם הרשות שמשמש בו קונה אותו מטעם תשמיש:
<b>ולפ"ז</b> ממילא לא קשה מה שהקשה לדברי רבינו חיים כהן הא יכול לומר אי אפשי בתקנת חכמים, שמבואר בראשונים דזהו יכול לומר רק בקנין דרבנן אבל לא בקנין גמור. ורבינו חיים כהן כונתו בקנין המקום משום התשמיש, וגם לפי דבריו שכוונת רבינו חיים כהן שקונה מטעם ד' אמות, מ"מ זהו אפשר רק אם בשעה שצריך לקנות את הד' אמות לא ניחא לי' ותחילת קנינו אינו קונה אותם, אבל הא המוכר כשהניח החפץ ע"כ ניחא לי לקנות הד' אמות כיון שע"כ הוא הניח החפץ ומשתמש במקום, ואם אחר כך מקנה להלוקח המקום, הא כבר כתב בספר אבני מלואים באבן העזר סימן ל' דא"א להקנות הד' אמות לאחר, ואם כן אי אפשר להמוכר להקנות להלוקח הד' אמות, ולכן צדקו יחד דברי ר"ח כהן אף לפי דבריו:
<b>ומה</b> שהביא בשם ספר תרומת הכרי שהקשה על דברי הקצות החושן והנתיבות שס"ל דיאוש הוה הקנאה, לשיטת ר"ת דהיכי דדעת אחרת מקנה קטן זוכה מהת'. ואם יאוש הוא הקנאה היה צריך להיות שקטן יזכה במציאה מן התורה ובאמת אינו זוכה כ"א מפני דרכי שלום. והנה ספר תרומת הכרי לא ראיתי, אך לפי דבריו יותר היה לו להקשות דלפ"ז יהי' מציאה דעת אחרת מקנה אותו והא מפורש איתא בב"מ (דף י"א ע"ב) ובירושלמי (פרק ד') דפאה לפי גרסת הרמב"ן דחילוק יש בין מתנה למציאה, מתנה היא דעת אחרת מקנה, מה שאין כן במציאה, ואי בעינא הוה אמינא לפום רהיטא דאטו מציאה היא רק באופן שנאבדה מבעלים הא גם מוצא הפקר שם מציאה עליה כדמוקי בב"מ (דף י"ב ע"ב) דאקפי אגמי בכוורי, אלא דשינויי דחיקא לא משנינא, דהא אנן קיי"ל דבכל גונא מציאת קטן אינו זוכה מה"ת:
<b>אלא</b> אחר המחילה מכבוד בעהמ"ח ספר תרומת הכרי דאיך נחשוב יאוש לדעת אחרת מקנה אותו, אטו הוא חפץ להקנות לאחר, ככל מקום שאמרי' דעת אחרת מקנה אותו שחפץ להקנות, הא כאן אדרבה אינו חפץ ואין הדבר תלוי ברצונו כלל, אלא הנלענ"ד דקושיא מעיקרא ליכא, דצריכים אנחנו לירד לעומקן של דברים, טעמא מאי הפקר הוה סילוק ויאוש הקנאה. והנה בנתיבות המשפט בסי' רס"ב כתב טעם לפי דרכו, ולענ"ד נראה דהנה המפקיר חפץ כוונתו כשמפקיר שיצא החפץ מרשותו כמובן ואינו מפקיר אותו בכדי שיזכה בו אחר, ואם כן תיכף כשמפקיר שוב לא אגיד ביה החפץ, דהא כבר אסתלק מיני' דהחפץ, ולכן הפקר הוה סילוק, אבל גבי יאוש הא ברור שלא ברצון טוב הוא מתיאש, ורק מפני שהחפץ נאבד ממנו ושוב לא ישוב אליו לכן הוא מתיאש, ואם כן כל זמן שיש תקוה שאפשר שהחפץ ישוב אליו בודאי אינו מסלק א"ע ממנו, ורק אז הוה גמר הסילוק כשבא החפץ לרשות אחר ובודאי לא ישוב אליו עוד ואז גומר בדעתו לסלק א"ע מעליו, ולכן הפקר הוא סילוק תיכף, אבל יאוש אינו סילוק תיכף רק עודנו שלו כ"ז שלא זכה אחר, אך כשזכה אחר אז הוה גמר הסילוק, אך אין זה דעת אחרת מקנה כמבואר לכל מי שמעמיק בדבר, כ"ז אני כותב בחפזון כי הנני טרוד:
חיים פישל עפשטיין
<big>סימן</big> <big>י"ח</big>
לבן אחותי האומר לחכמה אחותי, הרב הגדול בתורה וחכמה חו"ב וגמיר וסביר כו' מהור"ר דוד שלמה שאפּירא שליט"א
<b>מה</b> שתמהת על מה שכתב בספר מנחת חינוך מצוה נ' בדין יום או יומים וז"ל ואם עמד יום או יומים דאינו חייב אפשר דלא עבר על הלאו דלא תרצח, ועל לאו דחבלה כתבנו לעיל דבעבדו אינו עובר, על כן אינו צריך תשובה כלל כו' ונראה דגם כן אינו פסול לעדות כי לא עבר כלל שום עברה עכ"ד וקשה לך דהא הוא בעצמו כתב שם דעל כל פנים לא גרע מסימא את עינו ויוצא לחירות, אם כן בודאי לא גרע לענין עברה מאם חסרו אחד מראשי אבריו, דהא עבד דיוצא לחירות בראשי אברים הוא קנס ועי' ברש"י גיטין (דף כ"א ע"ב) ואם כן כש"כ כאן דאם נאמר דיצא לחירות פשיטא דזהו משום דקנסינן ליה על העברה שעבר אלה הם דבריך, גם אנכי עמדתי על דבריו בזה בחבורי חינוך לנער על החינוך שחברתי כד הוינא טליא וחפצתי לומר בכונתו כיון דנתנה התורה רשות להאדון להכות את עבדו וכמבואר בדברי הרמב"ם בהלכות רוצח ושמירת נפש פרק ב' הל' י"ד. אם כן אף אם מת אחר יום או יומים אפשר דתלינן דלא מחמת ההכאה מת, כיון שהכהו רק בשבט, וכמו דלענין גלות ברמב"ם פרק ה' הל' ב' מהלכות רוצח דגולה רק אם מת הנהרג מיד, אעפ"י שאמדוהו למיתה וחלה ומת, אמרינן שמא פרכס וקרב בעצמו את מיתתו או הרוח בלבלתו:
<b>אלא</b> דבעצם דין זה יש לעיין דהא קיי"ל דצריך התראה ולהתיר עצמו למיתה, כמבואר ברמב"ם פרק י"ב הל' ב' מהל' סנהדרין, וא"כ באופן זה בודאי אין לפוטרו מפני שיש רשות להאדון להכותו, הא באופן כזה שיתיר את עצמו למיתה ויאמר על מנת כן אני עושה בודאי הוא עובר עברה אף אם הרגו בשבט ועמד יום או ויומים, ופשוט דבמנחת חינוך כתב זה דרך פלפול לבד:
<b>שוב</b> מה שהקשת על המנחת חינוך מצוה תקס"ז שהקשה על בעל החינוך שכתב שמצות ויד תהי' לך וגם ויתד תהיה לך שנוהגת בזכרים כי הם הנלחמים ולא הנקבות. וכתב במנחת חנוך וז"ל ומ"ש הרב המחבר דנוהג בזכרים כו' באמת במלחמת מצוה ג"כ נוהגין העשין הללו ובמלחמת מצוה הכל יוצאין אפילו כלה כמבואר בר"מ פ"ז אם כן נוהג בנשים ג"כ עכ"ל ותמהת ע"ז דהא בעל החינוך כתב במצוה תקמ"ב דאין אשה יוצאה בכלי זיין. לענ"ד פשוט הוא דאין אשה יוצאת למלחמה, דהא אסורה לצאת בכלי זיין כמבואר בנזיר (דף נ"ט ע"א) וברמב"ם פרק י"ב הל' י' מהל' עכו"ם, ואף לפי דברי הב"ח והט"ז ביור"ד סימן קפ"ב דרק דרך עידוי וקישוט אסור, היינו בשאר בגדים, אבל בכלי מלחמה הא מפורש שם בנזיר שלא תצא אשה בכלי זיין למלחמה וכ"כ בעל החינוך לעיל מצוה תקמ"ב, והא דבמלחמת מצוה יוצאת כלה מחופתה, אפשר דיוצאת לעזור בשאר דברים, אבל לא למלחמה, שוב מצאתי כן בחי' הרש"ש בסוטה (דף מ"ד):
<big>סימן</big> <big>י"ט</big>
לכבוד הרב הגאון החריף ומעמיק מהור"ר משה אהרן פּאַליעוו שליט"א
<b>מה</b> שכתב כת"ר לתרץ קושית הקצות החושן בסימן רע"ה סקי"א על רש"י שכתב בבא מציעא (דף י"א ע"ב) בהא דאמרי' שם טובת הנאה אינה ממון לקנות על גבי קרקע ופירש"י אפקורי בעלמא אפקור גבייהו, ואם כן ליכא הקנאת המקנה, והקשה בקצות החושן מהך דבבא קמא (דף קי"ח ע"א) בסוגיא דהיתה פרה רבוצה בו דגזלן קונה מטלטלי אגב קרקע, אע"ג דאין שם דעת אחרת מקנה אותו, ותירץ בקצות החושן עפ"י דברי השיטה מקובצת שכתב דהא דקאמר בגמ' טובת הנאה אינה ממון לקנות בחליפין אתיא אפי' כמאן דס"ל טובת הנאה ממון והא דלא נקנו בחלפין דקנינן אלו גריעי:
<b>וכתב</b> כת"ר ע"ז דבאמת כשנותן המעשר להלוי אינו נותן לו כלל את הטובת הנאה ואין הלוי צריך לזכות כלל בהטובת הנאה אלא בהמעשר לחוד, דחילוק גדול יש אם מוסר המעשר לישראל אחר ובין נותן המעשר ללוי, דכשמוסר את המעשר לישראל אז מוסר לו באמת רק את הטובת הנאה שיש לו בה ולא את המעשר עצמו ועיקר המסירה היא הטובת הנאה שהוא היה יכול לתן לכל מי שירצה ומהיום והלאה הטובת הנאה לתתו לכל מי שירצה אותו אחר. ואם כן שפיר אפשר לומר דכיון דטובת הנאה היא דבר שאינו חשוב כל כך, ולכן אינו יכול למוכרן בקנינים כמו חליפין ואגב קרקע. אבל כשנותנו להלוי אז אינו נותן לו אלא את המעשר, אבל את הטובת הנאה אינו נותן כלל, דהרי בנתינתו להלוי את המעשר כבר הוא בעצמו נהנה על ידי שנותן להלוי שהוא רוצה, ואם כן כבר היתה לו אותה הנאה ואיננה עוד יותר, והלוי זוכה רק בהמעשר לחוד, ואם כן אכתי תקשה כיון דהלוי אינו זוכה אלא בהמעשר לחוד והמעשר הוא הפקר ואין לו בעלים, אמאי לא יוכל לקנותו על ידי אגב, כיון דלרש"י קנין אגב אינו צריך הקנאת המקנה, וחזרה קושיתו למקומה עכ"ד כת"ר:
<b>והנה</b> סברתו בהא שהלוי אינו מקבל את הטובת הנאה לכאורה היא סברא דיש לאומרה, אבל באמת אין הדבר כן, דאי נימא כדברי כת"ר תקשה מהך דנדרים (דף פ"ד ע"ב) דאמרי' שם גבי כהנים ולוים נהנין לי יטלו על כרחו אלמא טובת הנאה אינה ממון, אימא סיפא כהנים אלו ולוים אלו נהנים לי יטלו אחרים, אבל הני לא. אלמא טובת הנאה ממון, והיינו שאסורים ליהנות ממנו והם יהנו בהטובת הנאה שלו, ואין לומר דהקו' היא מה שיטול התרומה ויפסידוהו הטובת הנאה, דפשוט הוא דשם מיירי מאיסור הנאה של הנדר, וכמו שכתב הר"ן שם אלמא טובת הנאה אינה ממון מדקתני דכהנים שנאסרו בהנאתו נוטלין תרומתן, ועוד מלשון הרמב"ם בפרק ז' הלכה י"א מהלכות נדרים שכתב ואם אמר כהנים אלו ולוים אלו הרי אלו אסורים ויתן תרומותיו לכהנים ולוים אחרים, א"כ לדידהו אסור אף אם יתן להם ברצונו אם כן הרי אסורים ליהנות מטובת הנאה שלו, מזה משמע שהלוים מקבלים את הטובת הנאה. וכן מורה לשון רש"י שם בד"ה יטלו בע"כ:
<b>והנה</b> מדברי כת"ר משמע דהטובת הנאה היא מה שנותן להלוי והנתינה ההיא לבדה מה שהלוי מחזיק לו טובה זו היא הטובת הנאה, וזה אינו דהלוי בעצמו אינו יכול להחזיק לו טובה דהוה ככהן המחזיר בבית הגרונות כמבואר במפרשים, אלא הטובת הנאה היא כמו שכתב רש"י בפסחים (דף מ"ו ע"ב) וז"ל טובת הנאה דבר מועט, דתניא בכורות (דף כ"ז) רשאי ישראל לומר לחברו הילך סלע ותן כל תרומותיך לבן בתי כהן והיינו טובת הנאה שיש לו לישראל בחלה זו שרשאי לתתה לכל כהן שירצה וליטול דבר מועט מאוהבו של כהן בשביל שיתנה לו עכ"ל וכן הוא (ביומא דף נ' ע"ב) רש"י ד"ה והתורם. ואם כן כשנותן המעשר ללוי הרי נותן לו הזכות שיש לו בזה שיכול לקבל דבר מועט בעד הנתינה, ואף שעכשיו אינו מקבל מאומה, מכל מקום מה שהיה לו זכות בזה מה שהיה יכול לקבל והזכות הזה הוא כמקבל ממנו, ודכותי' אשכחן בקידושין (דף ו' ע"ב) המקדש במלוה אינה מקודשת בהנאת מלוה מקודשת, ועיין בפירש"י ותוס' ובחי' הראשונים שם, ואף דהתם היא בעצמה נהנית במה שהיתה נותנת פרוטה בשביל זה ועכשיו משתרשת בזה והוה כאילו קבלה ממש, מכל מקום הכא במה שויתר לו זכות הטובת הנאה הוה כאילו מקבל הזכות הזאת:
<b>והנה</b> גם לפי סברת כת"ר דאין הלוי מקבל את הטובת הנאה, הא כתב דאם היה נותן לר' יהושע המעשר לחלק לאחרים אז פשיטא שנותן לו את טובת הנאה. והנה לר' יהושע בודאי נתן המעשר לעצמו לא לחלק לאחרים כמבואר מדברי התוס' בקדושין (דף כ"ז ע"ב) ד"ה נתון. אבל הלא לר' עקיבא נתן לחלק לעניים, ואם כן נתן לו גם את הטובת הנאה אף לפי סברת כת"ר, ור' עקיבא היה צריך לקנות הטובת הנאה וקאמר שם דטובת הנאה אינה ממון לקנות באגב, אם כן מזה יש לדייק כמוש"כ הקצו"ה:
<b>והנה</b> כת"ר כתב עוד סברא דחלות הקנין בהמטלטלין צריך להיות כמו חלות הקנין בהקרקע ולפי"ז צריך לומר הא דבהפקר מהני קנין אגב, היינו דוקא באופן זה שגם השדה שקונה אגב המטלטלין הוא זוכה גם כן מן ההפקר בקנין חזקה, אבל אם קנה השדה מחברו על ידי קנין כסף או סודר, והיה מונח בה דבר הפקר לא קנה המטלטלין של הפקר אגב הקרקע, דהרי חלות הקנין על השדה נעשה על ידי הקנאת המקנה ועל המטלטלין של הפקר ליכא הקנאה כזו. ע"כ תוכן דברי כת"ר. והנה לפי זה היה צריך להיות הקנין שנעשה על הקרקע להיות דוקא קנין כזה שיכול לחול על המטלטלין. אבל אם קונה הקרקע בקנין שאינו יכול לחול על המטלטלין אז אינו יכול לקנות המטלטלין לפי דברי כת"ר, והא קיי"ל דמטבע אינו נקנה בחליפין כמבואר בבבא מציעא (דף מ"ו ע"א) ואפסקא בחו"מ סימן ר"ג, ומ"מ מטבע נקנה אגב קרקע אף אם קנה הקרקע על ידי קנין סודר ועי' בתשובת הריב"ש סימן שמ"ה, וגם ממה שהביא כת"ר בעצמו דהרי מטלטלין אינן נקנין בחזקה, ואם כן מה זו סברא שכתב כת"ר שחלות הקנין בהמטלטלין צריך להיות באותו ענין עצמו כמו חלות הקנין בהקרקע, דהיינו אם הקנין נעשה רק על ידי הקנאת הקונה או המקנה לחוד אז מהני לקנות אגבן את המטלטלין, דמאי מהני הקנאתו אם אותו קנין בעצם לא מהני לקנות המטלטלין, אלא דבאמת אין קנין אגב צריך להיות קנין שחל בעצם על המטלטלין, ולא אכפת לן כלל אם עצם הקנין לא עשה שום פעולת קנין על המטלטלין, רק דפעולת הקנין נעשה רק על הקרקעות ואז ממילא בשביל הקנין שנעשה על הקרקעות נקנין המטלטלין:
<b>וראי'</b> לזה נראה מהא דעירכין (דף כ"ט ע"ב) ברש"י ד"ה וחדא כו' אי נמי כגון שמכר עמה מטלטלין והחזיק לוקח בקרקעות ולא משך המטלטלין דקיי"ל בקדושין (דף כ"ו) נכסים שאין להם אחריות נקנין עם נכסים שיש להם אחריות כו' לרב דאמר מכורה ויוצאה שדה הדרה ומטלטלין מקנו לשמואל דאמר אינה מכורה ומעות מתנה לא מקנו מטלטלין דחזקה דקרקע לא הויא חזקה עכ"ל וע"ש בתוס' ד"ה ולא ידענא. וכן משמע מדברי הרמ"א בחו"מ סי' ר"ב סעי' ז' שכתב וז"ל לאפוקי אם ידענו בודאי שאין לו ואם כן על הקרקעות לא חל שום קנין. חזינן מזה דעצם הקנין הוא רק על הקרקעות ועל המטלטלין לא נעשה שום פעולת קנין, וע"כ מוכרח לומר כן. דאי נימא דקנין אגב חלה ג"כ פעולת הקנין על המטלטלין הוה לן למפסק דקנה המטלטלין אף אם אינו קונה הקרקעות, כמו שפסק הרמ"א בחו"מ סי' ר"ג סעי' י' דאם קונה מטלטלין ומעות בחליפין דלדעה האחרונה אף דלא קנה המעות מ"מ קנה המטלטלין, והאחרונים כתבו שדעת הרמ"א לדינא כן, ואף דיש לדחות, דהתם עצם הקנין תל על המטלטלין אבל בקנין אגב עיקר הקנין הוא על הקרקע אף דחל נמי על המטלטלין, היכא דעיקר הקנין בטל, בטל נמי ממילא קנין אגב שעל המטלטלין, מ"מ בפשוטו נראה דעל המטלטלין לא נעשה שום פעולת הקנין, וממילא אין לדייק נמי דצריך שחלות הקנין על המטלטלין יהי' ג"כ באופן שחל על הקרקע דזה לא אכפת לן כלל, דעצם הקנין הוא שיחול על הקרקע וממילא נקנין המטלטלין:
<b>ואין</b> להקשות מהא דכתבו התוס' בבבא בתרא (דף מ"ד ע"ב) ד"ה דלא דכותבים ונתתי לו ארבע אמות בחצרי אע"ג דלית ליה קרקע, וא"כ הא לא חל הקנין על הקרקע ואף על פי כן קנה המטלטלין דהתם הקנין הוא מה שמודה שיש לו קרקע וממילא חל על המטלטלין:
<b>והנה</b> בעיקר דין זה אם הפקר נקנה בקנין אגב כתב אא"ז בנודע ביהודה תנינא חלק או"ח סימן ס"ג דבזוכה מן ההפקר לא שייך אגב וראית הקצוה"ח מהך דב"ק (דף קי"ח ע"א) דלר"א קונה הפרה אגב השדה אף דאין שם דעת אחרת מקנה אותו. אמרתי מכבר דאין זה דמיון להפקר דהנה גזלן או גנב צריך קנין שיהיה חייב על הגנבה מטעם גנב, אבל אף שעשה את הקנין אינו קונה הגנבה שתהיה שלו לגמרי, והקנין הוא רק לחובתו שיתחייב עליה חיובי דגנב, ועיקר קנינו של הגנב בזה הוא בלא דעת אחרת מפני שזה צריכין היכא דהקנין הוא שיהא לגמרי שלו מפני שאז צריך קנין להוציא מרשות בעלים ולהכניס לרשות שלו, רק בהפקר שאין להם בעלים מהני קנין שיזכה זכות גמור בהחפץ. אבל לא באגב שעיקר קנינו הוא בדעת אחרת מקנה אותו כמו שכתב גם בנתיבות המשפט בסימן רע"ה, אבל בגזלן כיון דאין הקנין להיות שלו אז קונה אף באגב, כיון שבעצם הוא קנין במקום אחר וכל שהוא קנין אף שחסר הדעת אחרת מהני לגבי גזלה להתחייב עליה חיובי דגזלה, דהא באמת בכל הקנינים צריכים דעת אחרת להקנות כשיש להחפץ בעלים, רק בקנין של הגזלן מהני בלא דעת אחרת מקנה תה הוא רק לחובתו וא"כ יכול הגזלן לקנות באגב כיון שזה הוא רק לחובתו, וסברא זאת מבוארת בתוספות כתובות (דף ל"א ע"ב) ד"ה וברה"ר וז"ל והא דאמר דהמוכר את הספינה דאביי ורבא דאמרי תרווייהו דמשיכה לא קניא ברה"ר אומר ר"י דהכא דהא דקאמר היינו לענין להתחייב באונסין, אבל אינו קונה שיהיה שלו לגמרי:
<b>אחר</b> זה מצאתי בספר דברי משפט סימן רע"ה שכתב כעין זה, אלא שהוא כתב שזהו מפני שגזלה נקנית אף באופן שאין זה קנין לקנות במקום אחר, והביא ראי' מהא דמבואר ברמב"ם פרק ג' הל' ב' מהלכות גנבה ובטור חו"מ סי' שנ"א דאם מוציא מרשות בעלים לר"ה חייב באונסיו, אלא דפטור כיון דקים ליה בדרבה מיניה, אבל בלאו הכי חייב באונסין, והא קיי"ל דמשיכה אינה קונה ברה"ר. א"ו כמו שכתבו התוס' דמ"מ קנאו אם משכו לר"ה להיות חייב באונסין משום גנבה עכ"ד, והנה בטור שם כתב היה מגררו ומוציאו מרשות בעלים לר"ה וחבר ידו למפתן הבית תוך שלש סמוך לארץ והפילה לתוכה עכ"ל, וזה הוא כאוקימתא דרב אשי בכתובות (דף ל"א ע"ב), משמע דלדידיה אינו קונה במשיכה בר"ה אף לענין גנבה להתחייב באונסין, כיון דאין משיכה קונה בר"ה וגם לפי דברי התוס' בב"ק (דף ע"ט ע"א) ד"ה או שכתבו וז"ל ואין נראה לחלק בין קניית גנב שאין אלא להתחייב באונסין ולשאר קניות עכ"ל וכן היא דעת ריצב"א בתוס' כתובות שם, ולפי דבריהם גם גבי גנבה אין הקנין מועיל אלא אם היה קנין גמור המועיל בשאר קנינים:
<b>ועוד</b> הא דב"ק (דף קי"ח) דר"א ס"ל דקונה הפרה אגב השדה א"כ ס"ל דלגבי גנבה מועיל קנין כזה שאינו קנין לקנות במקום אחר לפי דבריו והנה שם בב"ק הגירסא לפניניו היא ר' אלעזר, אך בשבועות (דף ל"ז ע"ב) הגירסא היא ר' אליעזר וכן היא גירסת רש"י ותוס' בסוכה (דף ל"א ע"א) ד"ה ורבנן ותוס' שם ד"ה אי, א"כ לפי זה מאי מקשה שם בכתובות ודאפקי' להיכא אי דאפקי' לר"ה איסור שבת איכא איסור גנבה ליכא, לא צריכא דאפקי' לצידי ר"ה, וכמאן אי לר' אליעזר כו' איסור שבת איכא איסור גנבה ליכא, הא לר' אליעזר לשיטתו אף בר"ה איסור גנבה איכא, דהא לדידי' קונה להתחייב משום גנבה אף באופן שאין הקנין מועיל במקום אחר:
<b>אך</b> לפי מה שכתבתי זה ניחא גם להנך דס"ל דאין מועיל קנין בגנב אם אינו מועיל במקום אחר, רק דרבינא מסיק דמועיל גם קנין כזה להנך דס"ל דרבינא לא פליג על אביי ורבא דס"ל ב"ב (דף פ"ד) דאין קנין משיכה מועלת בר"ה אבל להנך דס"ל דפליג וקיי"ל דאין קנין משיכה מועלת בר"ה א"כ גם בגנב אין משיכה קונה בר"ה, כיון דשם אין היא קנין כלל, רק לגבי קנין אגב שהוא קנין המועיל במקום אחר, מועיל גם גבי גנב להתחייב בדיני גנבה, דאף דאין כאן דעת אחרת מקנה, הא גבי גנב אין חסרון זה מעכב, דעיקר חיובי דגנב הם רק אם הוא עושה מעשה הקנין ולגבי' אין שייך לומר ענין דעת אחרת מקנה, דזה שייך רק היכא דקונה הדבר קנין גמור לזכות שיהיה שייך לו, אבל קנין דגנבה הוא קנין להתחייב לא לזכות לכן אפשר לקנות בקנין אגב אף בלא דעת אחרת מקנה:
<big>סימן</big> <big>כ'</big>
מעלת כבוד הגאון הגדול, המפורסם לתהלה עמוד התורה וההוראה כמוה"ר חיים פישל עפשטיין שליט"א, אב"ד דסט. לואיס, שלום לו ולכל אשר לו.
<b>עתה</b> באתי לדבר מעט בענין השגותיו והערותיו שכתב אלי במכתבו:
<b>הנה</b> הדר"ג הקשה על דברי שכתבתי דלרש"י דס"ל דהמעשר בעצמו הפקר הוא ואין להם בעלים, רק שיש לו טובת הנאה שיוכל ליתן לכל מי שירצה אם נותנם ללוי אז הלוי א"צ לעשות קנין הטובת הנאה שזה אינו נותנו לו, שהוא בעצמו כבר נהנה בנתינתו לו ואיננה עוד, והלוי צריך לזכות רק בהתבואה, וע"ז הקשה הדר"ג מסוגיא ערוכה דנדרים גבי כהנים ולוים נהנים לי יטלו על כרחו. דטובת הנאה אינה ממון דאי הוי ממון אסורים ליטול, ואמאי הא המעשר הוא הפקר, ואת הטובת הנאה אינו לוקח, ואמאי אסור, ומשמע דגם את טובת הנאה הוא נותן לו ע"כ תורף דברי הדר"ג:
<b>ומאחר</b> שגם הדר"ג דעתו הוא שסברתי סברא נכונה היא, נ"ל לתרץ קושייתו, דאף דאמת הוא שאינו נותן לו כלל את טובת הנאה וא"צ ע"ז שום קנין מ"מ נ"ל דזהו רק לענין קנין אבל במודר הנאה שפיר אסור, דאף דמן התבואה מותר לו ליהנות, דהרי הפקר הוא, ואת טובת הנאה אינו נותן לו, מ"מ בלקיחתו המעשר נהנה הוא מן הבעלים. דהרי הבעלים היו יכולים ליתן ללוי אחר, והיתה טובת הנאה שלו מסתלקת מן התבואה לטובת לוי אחר, ולא לטובתו הוא, וכשהבעלים נותנים לו הרי הוא נהנה במה שסילקו הבעלים את הטובת הנאה שלהם, שהוא ממון לטובתו ולהנאתו שיזכה הוא בהמעשר, נמצא שהוא נהנה מן הבעלים משו"ה אסור:
<b>וכמו</b> שהסביר הדר"ג בעצמו לשיטת רש"י פסחים (דף מ"ו) שהביא דהטו"ה הוא שיכול ליטול דבר מועט מאוהבו של כהן לתנה לכהן זה, שביאר הדר"ג דמשו"ה אסור במודר הנאה, דכשנותן המעשר ללוי א"כ נותן לו הזכות שיש לו בזה שיכול לקבל דבר מועט בעד הנתינה, ואף שעכשיו אינו מקבל מאומה, מ"מ מה שהיה לו זכות כזה מה שהיה יכול לקבל והזכות הזאת הוא כמקבל ממנו ודכוותיה אשכחן בקדושין וכו', ואף דהתם היא בעצמה נהנית במה שהיתה נותנת פרוטה בשביל זה, וכו' מ"מ ה"נ במה שויתר להישראל זכות הטו"ה הוי כאלו מקבל הלוי הזכות הזאת עכ"ד הדר"ג. הרי שהדר"ג בעצמו כתב דאף שהלוי לא הגיע לידו שום דבר זולת המעשר שאינו של הבעלים לרש"י, מ"מ מה שויתרו לו הבעלים זכות זה שהיה יכול לקבל מאחר פרוטה נקרא שהוא נהנה ממנו, אף שויתר זה לא הגיע ליד הלוי, כן ה"נ לדידי מה שנתן לו התבואה, וסילק הטו"ה שהוא ממון ע"י ההנאה בנתינתו לו, נקרא שנהנה ממנו, שהרי היה יכול לסלק הטו"ה ע"י הנאה בנתינתו לאחר, או במכירת הטו"ה לאחר כנ"ל:
<b>אולם</b> זה עולה יפה רק כשנותן הוא ברצונו הטוב ללוי, אבל אם הלוי לוקח על כרחו שפיר יש להקשות כדברי הדר"ג, למה לא יוכל ליטול על כרחו, הלא התבואה מותרת לו, ואת טובת הנאה אינו לוקח. והבעלים לא ויתרו מאומה בשבילו ולטובתו, וא"כ אמאי לא יטול על כרחו, אמנם לפע"ד גם לפי באור הדר"ג יקשה זאת דהרי כתב דמה שויתר לו הישראל זכות הטו"ה הוי כאלו מקבל הזכות והיינו ע"כ דזה נקרא הנאה מה שויתר בשבילו הטו"ה שהוא ממון, אף שלהלוי לא הגיע ויתור זה, אבל אם לוקחה בע"כ הרי לא ויתר לו כלום והוא לא נהנה משום דבר זולת המעשר, ומהיכי תיתי לאסור:
<b>לכן</b> נ"ל לומר דבאמת הכוונה הוא דאסורים ליטול על כרחו משום הפסדו של הטובת הנאה, כמו שרצה הדר"ג לומר, ולא משום איסור הנאה של הלוי, ומה שכתב הר"ן שם אלמא טובת הנאה אינה ממון מדקתני דכהנים שנאסרו בהנאה נוטלין תרומתן, אין מזה הוכחה דכוונתו הוא משום איסור הנאה, דהכי הוא כוונתו, מדקתני מותרים ליטול ע"כ, משמע דטו"ה אינה ממון ואין מפסידין לו שום דבר, דאם טו"ה ממון אסורין להפסידו הטו"ה, ודוקא במודר הנאה מכל הכהנים אז אי אמרינן דאי טו"ה אינה ממון יטלו על כרחו משום דאי אפשר בענין אחר אבל כשאינו מודר הנאה אף אי טובת הנאה אינה ממון אסור לכהן ליטול על כרחו, דהרי זהו זכותו שיכול ליתן כהן שירצה, ואסור ליקח ממנו שלא ברצונו, וזהו כשנוטלו על כרחו, אז אסור מצד הפסד, אבל כשנותן להם מעצמו ודאי אסורין משום שנהנין הם ממנו, וכמו שבארתי כנ"ל:
<b>ובעיקר</b> מה שכתבתי שטו"ה הוא שנהנה ממה שנתן להלוי שרצה, והדר"ג העיר שרש"י פסחים כתב דהוא משום דיכול ליקח פרוטה מאוהבו של לוי, והדר"ג ביאר דכשנותן הוא ללוי ויתר את הפרוטה ולא נהנה כלל, אפשר שבזה צדקו דבריו, אבל אין זה נוגע כלל למה שכתבתי דהטו"ה כבר אינה ואינו מקנה לו וא"צ לזה קנין, דגם לפי ביאור הדר"ג ברש"י ג"כ הוא כך, דהטו"ה כבר אינה דכבר ויתרה כאשר בארתי. ואפשר שגם לרש"י הכוונה הוא דכשנותן להלוי הוא נהנה מזה, ולא משום ויתור, דהרי אם לאוהבו של כהן שוה ליתן פרוטה עבור זה שיוכל ליתן לאוהבו, הרי דהוא נהנה מזה וא"כ כשנותן לו בעצמו להלוי אוהבו הוא ג"כ נהנה מזה, ועדיין צ"ע:
<b>והדר"ג</b> עוד הקשה עלי שכתבתי שאם היה נותן ללוי המעשר לחלק לאחרים אז פשיטא שנותן לו את הטו"ה, והקשה הלא לר' עקיבא נתן לחלק לעניים, וא"כ הרי נתן לו את הטו"ה אף לפי סברתו וא"כ היה צריך לעשות קנין על הטובת הנאה עכ"ד, ולענ"ד אין זה קושיא, דאף שלר"ע היה הזכות לחלק לעניים מ"מ זה אינו כלל מפני שיש לו זכות בהמעשר עני כמו הבעלים שהיו מקודם. אלא מפני שהוא גבאי צדקה, וגבאי צדקה צריך לחלק המעות לעניים לא למי שהוא רוצה אלא למי שנצרך יותר, ואין זה מפני שיש לו זכות בהממון כמו הבעלים קודם הנתינה, דהבעלים יכולים ליתן לכל מי שירצו אף שיש עני שצריך לו יותר, וגבאי צדקה לא, דהוא רק שלוחם של העניים וידו כידם וכמו שאמרו ב"ק ר"פ שור שנגח ד' וה' אנן יד עניים אנן ובקדושין בהאי סוגיא שאני ר' עקיבא דידו כיד עניים הוא, אבל שום זכות אין לו, והגע בעצמך, למ"ד טובת הנאה ממון והישראל יכול לקדש אשה בתרומות ומעשרות, האם גם גבאי צדקה יכול לקדש אשה במעות צדקה ע"י שתוכל היא לחלק לעניים:
<b>והוסיף</b> עוד הדר"ג להעיר עלי שכתבתי דחלות במטלטלין צריך להיו' כמו חלות הקנין בקרקע, והקשה הדר"ג דא"כ גם הקנין שעושה בקרקע צריך שיהא מועיל גם במטלטלין, והלא קיי"ל אין מטבע נקנה בחליפין ואגב קרקע נקנה אף שקנה הקרקע ע"י חליפין עכ"ד, אבל אני הארכתי בדברי באותו סימן והעליתי דזה באמת א"צ, והבאתי ראי' מקנין חזקה שמועיל בקרקע ואגב הקונה מטלטלין שאין מועיל חזקה בהם, והיינו כעין ראית הדר"ג, אלא שא"צ כלל קנין על המטלטלין ונעשה חלות הקנין בלי פעולת הקנין כלל, אבל החלות צריך להיות במטלטלין כמו בקרקע עיי"ש בדברי שהארכתי בזה:
<b>ובנוגע</b> לתירוצו על קושית הקצוה"ח וחילוקו בין הפקר לגזלה ודאי דבריו נכונים מאוד ואין לי מה להעיר עליהם כלל:
משה אהרן פּאַלייעוו
<big>סימן</big> <big>כ"א</big>
בע"ה ג' וירא הת"ש.
לידידי הרב הגאון החריף ומעמיק מפיץ תורה לרבים כו' מהו"ר משה אהרן פאלייעוו שליט"א
<b>מכתבו</b> קבלתי עתה, והנה אני נכון להחליף מעוני וכל ספרי כבר מונחים בתיבות, וא"א לי לעיין עתה בהאי ענינא, מ"מ מפני חביבותי' דכת"ר הנני להעיר דברים אחדים על מכתבו ממה שעולה בזכרוני:
<b>הנה</b> מה שהעיר עלה דהקשתי מנדרים גבי כהנים ולויים נהנים לי וז"ל כת"ר בתירוצו הראשון דאף שבאמת הוא שאינו נותן כלל את טובת הנאה וא"צ ע"ז שום קנין, מ"מ נ"ל דזהו רק לענין קנין, אבל במודר הנאה שפיר אסור דאף דמן התבואה מותר ליהנות ואת טובת הנאה אינו נותן לו מ"מ בלקיחתו את המעשר נהנה הוא מן הבעלים דהרי הבעלים היו יכולים ליתן ללוי אחר כו' וכשהבעלים נותנים לו הרי הוא נהנה במה שסלקו את הטובת הנאה שלהם שהוא ממון לטובתו ולהנאתו שיזכה הוא בהמעשר, נמצא שהוא נהנה מהבעלים משו"ה אסור עכ"ד כת"ר, ולו יהא נמי כדברי כת"ר הלא הנאה זאת הוא מקבל מהבעלים, ולו תהא טובת הנאה פורתא, מ"מ הלא הוא צריך לזכות הטובת הנאה הזאת, דאין לחלק בין טובת הנאה גדולה לטובת הנאה קטנה:
<b>אלא</b> דגבי נדרים יש מקום לחלק בזה, כמו שהביא בכ"מ בפרק ז' מהל' נדרים בשם רבנו מאיר ז"ל דגבי מודר הנאה אפילו ויתור אסור ומלתא דאיסורי הנאה אפילו שאינן שלו אסור, אך לפי זה יהי' נסתר מה שכתב כת"ר דהטעם הוא שאסור ליקח בעל כרחו מפני הפסד בעלים, ושם משמע שזהו מפני שאסור ליהנות ממנו, ומה שכתב כת"ר מהיכי תיתי לאסור דהרי לא ויתר לו כלום, דאי נימא דהלוי כשמקבל המעשר מקבל עם זה הטובת הנאה, לא תקשה, דהרי לקח את הזכות שיש להם להבעלים בהטובת הנאה:
<b>ומה</b> שדחה כת"ר מה שכתבתי דהא לר"ע נתן המעשר לחלק וא"כ נתן לו גם את הטובת הנאה, וע"ז כתב כת"ר דגבאי צדקה אין לו בזה כל טובת הנאה וגבאי צדקה צריך לחלק להעניים לא למי שהוא רוצה, ואין בזה כדי לדחות, חדא דבנדרים (דף פ"ה) מבואר דאף במעשר עני יש טובת הנאה לבעלים, ואין נראה לחלק בין בעלים לגזבר דגם הבעלים מחויבים ליתן לכל עני, ועיין במפרשים, ועוד הא בחו"מ סימן ל"ז ברמ"א שכתב וכ"ש שקרוביהם כשרים להעיד אעפ"י שהגזבר מחלק הממון למי שירצה למ"ד טובת הנאה אינה ממון, והש"ך חולק ע"ז וס"ל דאסורים להעיד דלענין נגיעת עדות אף זה ממון, ויש לעיין בדברי הריטב"א שמביא בב"י בסימן ל"ז:
<big>סימן</big> <big>כ"ב</big>
<b>בגיטין</b> (דף ל"ז ע"א) אהך דכותבים פרוזבול על עציץ נקוב, אבל לא על שאינו נקוב ופריך אמאי והאיכא מקומו ומשני ל"צ דמנח אסיכי, ומפ' הרא"ש דמיירי שהסיכי הם של בעל הקרקע. ואפשר לומר בכונתו שלא השאיל לו את הסיכי רק מעצמו העמיד העציץ על הסיכי, אך בקרבן נתנאל פי' שאין הקרקע מושאל לו אלא הסיכי וסיכי דנעיצי בקרקע לאו כקרקע דמי. וזה צריך עיון דאם השאיל לו הסיכי להעמיד עליהם העציץ והם נעוצים בקרקע, אם כן הלא השאיל לו גם מקומם. והנה הדבר מפורש בחידושי הרשב"א וז"ל נקוב אין כו' לא צריכא דמנח אסיכי, וא"ת הא איכא מקום סיכי תירצו בתוס' דמקום סיכי אינו חשוב לכתוב עליו פרוזבול. ותמהני וכי גרע מקלח של כרוב ועוד הא קרקע כל שהוא קתני ודוקא קתני כו' אלא הכי פירושא דמנח אסיכי וסיכי לא דבעל עציץ נינהו אלא דבעל הקרקע, נמצא שאין הקרקע מושאל לו אלא סיכי וסיכי דנעיצי בקרקע לאו כקרקע דמו, עכ"ל וצריך לומר דכונתו היא דבפירוש אמר לו דאין משאיל לו הקרקע, דאי הסיכי הם של בעל העציץ ונתן לו רשות להעמידם בקרקע ע"כ השאיל לו גם מקום הסיכי, והנה בתוס' שלפנינו אין זה הא דהביא הרשב"א משמם:
<b>אך</b> מפירש"י שכתב דמנח אסיכי על גבי יתידות ואין הקרקע שלו, משמע דאף דהיתדות הן שלו רק הקרקע אין שלו א"כ הלא השאיל לו מקום היתדות, וכן משמע מלשון הטור בחו"מ סימן ס"ז שכתב ואין מקום היתדות שלו. משמע דאף דהיתדות הן שלו, ובחידושי הרמב"ן בגיטין ז"ל דמנח אסיכי פי' ולא השאילו מקום סיכי, א"נ כיון דלאו מקום חשוב הוא כלל לא כתבינן עליה פרוזבול עכ"ל וכן הוא בחידושי הריטב"א והא איכא מקומו לא צריכא דמנח אסיכי ומקום סיכי לא חשיב, וכן כתב הר"ן בהלכות דמקום סיכי לא חשיבא, ולפ"ז תקשה קשית הרשב"א דהא על מלא מחט כותבים פרוזבול:
<b>והנראה</b> לענ"ד דכונתם דמקום סיכי לא חשיבא ולא קפדי אינשי על זה, והיינו דבעל עציץ העמיד העציץ על סיכי שלו בקרקע של אחר שלא השאיל לו המקום, רק משום דלא חשיבא לא קפדי אינשי ע"ז. אבל בכל עת יכול לומר לו שיקח העציץ מעל קרקע שלו, ע"כ אין כותבים על מקום סיכי:
<b>ולכאו'</b> יש לדייק לפ"ז בדברי הרמב"ן דא"כ הך אי נמי דקאמר דמקום סיכי לא חשיבא, היינו דאינו מקפיד ולא השאילו מקום סיכי א"כ זה הוא ג"כ מה שתירץ מקודם דלא השאיל לו מקום סיכי ומאי אי נמי דקאמר. והנראה לענ"ד דכונתו בתירוץ ראשון דבפירוש לא השאילו מקום סיכי, ואי נמי קאמר דלא אמר לו בפירוש דאינו משאילו מקום סיכי, גם מסתמא אמרינן דלא חשיבא ואינו מקפיד ע"ז והוה ג"כ כלא השאילו:
ש
<b>והנראה</b> דאזלי לשיטתם בגיטין (דף ע"ח ע"א) דקאמר אמקום כרעי לא קפדי אינשי, וכ' התוס' לכל הפחות באשתו והרא"ש שם בגיטין פרק ח' סימן ג' כתב גם כן מקום כרעי לא קפדי אינשי פירוש באשתו, וכן מסיק הרשב"א בחידושיו שם. ולדידהו משמע דבאינש אחרינא קפיד גם על מקום כרעי. אבל מפרש"י שם משמע דבכל אדם מיירי שאינו קפיד אמקום כרעי, וכן משמע מתוס' רי"ד שם וכן הוא בהר"ן. ונראה דאזלי לטעמייהו דס"ל דמקום סיכי לא חשיב, דהיינו דלא קפדי ולכן פירשו גם על מקום כרעי בכל אינשי לא קפדי. אבל הנך דס"ל דליכא למימר על מקום סיכי דלא חשיבא משום דבכה"ג קפדי אינשי לכן פירשו דמקום כרעי לא קפדי היינו דוקא באשתו:
<b>אלא</b> דיש להקשות ע"ז דהא הריטב"א בחידושים (דף ל"ז) כתב נמי דמקום סיכי לא חשיב, ומ"מ כתב (בדף ע"ח) דמקום כרעי לא קפדי אינשי פי' באשתו דוקא אבל לא באדם אחר עכ"ל. וא"כ איך קאמר דמקום סיכי לא חשיב דהיינו דלא קפיד והא באדם אחר קפיד על מקום כרעי וה"נ על מקום סיכי, ואפשר לומר דמקום כרעי המטה הם בבית ועל זה מסתמא קפדי אינשי ורק באשתו אינו קפיד גם בבית. וכמו דמשמע מלשונו שם שכתב וז"ל וכ"נ הא דאמרינן אין אדם מקפיד לא על מקום חיקה ולא על מקום קלתה באשה בבית בעלה אמרו ולא באדם אתר עכ"ל. אבל במקום סיכי שאינו בבית רק בשדה, שם לא חשיבא ולא מקפיד ע"ז גם באדם אחר.
<big>סימן</big> <big>כ"ג</big>
לידידי הרב המאוה"ג מוהר"ר נחמן יוסף קרופניא הרב דהראזאווא
<b>אשר</b> שאל שר' משה אהרן סגלוויץ קנה שדה ביחד עם ר' דוב פיקאווסקי וכאשר חלקו את השדה לקח ר' משה אהרן חלקו באופן שהוא יותר רחב לצד הרחוב וחלק של ר' דוב הוא קצר לצד הרחוב אך הוא יותר ארוך לצד השדות ועתה דורש ר' דוב שיחלקו מחדש באופן שיהיו שני החלקים שוים לצד הרחוב.
<b>זה</b> ברור שמתחילה היתה החלוקה צריכה להעשות באופן שיגיע לכל אחד ברוחב שוה לצד הרחוב, כמבואר בבבא בתרא (דף י"ג ע"א) חד גיסא ניגרא וחד גיסא נהרא פלגינן לה בקרנאזול, ופירשו הרמב"ם בפרק י"ב הל' ג' מהל' שכנים והמחבר בחו"מ סימן קע"ד סעיף ג' שנגרא הוא דרך וחולקים כדי שיגיע לכל אחד נהר ודרך ע"ש. ועיין מה שכתב הבית יוסף שם שהקרקע שקרוב לדרך חשוב משאינו קרוב. וכן פסק שם הרמב"ם והמחבר בסעיף א' שאם הוא קרוב לדרך הוא יותר משובח, ואף לפי פי' הדרישה בסימן קע"ד שמה שכתב הרמב"ם דרך היינו יאור, מ"מ מודה לענין דינא שהקרוב לדרך יש לו חשיבות יותר ממה שאינו קרוב, אך אם ר' משה אהרן אומר שבתחילת החלוקה הסכימו לחלק כן שהשדה של ר' דוד יהי' יותר ארוך ושלו יותר רחב ואף אם ר' דוד מכחישו, א"כ רמ"א הוא המוחזק כיון שכבר החזיקו כך בשדותיהם מזמן רב:
<b>ואם</b> ר' דוד טוען שנתאנה הא קיי"ל דאין אונאה לקרקעות, ואף אי הוה האונאה ביותר מפלגא ולדעת התוס' והרא"ש ביותר מפלגא הוי ביטול מקח אף בקרקעות, הא המחבר בסימן רכ"ז סעיף כ"ט פסק כדעת הרי"ף והרמב"ם דאפילו מכר שוה אלף בדינר נמי אין ביטול מקח בקרקעות, ואף שהרמ"א הביא דעת התוס' והרא"ש, הא הב"י והש"ך ס"ק י"ז פסקו דנקטינן כדעת הרי"ף והרמב"ם, ובתשו' מהרשד"ם חלק חו"מ סימן שע"ו כתב וז"ל ועל הספק השני אני אומר אין בדורנו זה מי שלא יתירא להכניס ראשו בין ההרים הרמים שמא ירוצו את גולגלתו שהרי הרי"ף והרמב"ם והרמ"ה ז"ל כולם הסכימו לדעת אחד שאין לקרקע דין הונאה אפילו שוה מנה באלף כו' אם היה בה מעשה לפני הייתי סומך על הכלל הגדול שמסר לנו מהר"ם והביאו הרא"ש בתשובותיו דכל היכא דאיכא פלוגתא דרבוותא לא מפקינן ממונא עכ"ל. ואם כן כיון שר' משה אהרן מוחזק אמרי' כל היכא דקיימא ארעא תיקום, ומכ"ש שחלקו ביניהם זה שנים רבות, ובכגון דא מבואר בתשובות מהרי"ט ח"א סימן צ"ג וז"ל אם מטעמא דהונאה דהויא פלוגתא דרבוותא אי איכא הונאה בקרקעות ביותר על חציו, ועוד שאחר כמה שנים ודאי מסתמא ידע ומחיל עכ"ל. ומבואר בחו"מ סימן רכ"ז סעיף ל"ז דגם גבי שותפים שחלקו הדין כן:
<b>ובענין</b> הד"ת שבין ר' מרדכי קאפלאן ור' אהרן הכהן, שר' מרדכי טוען שקנה מר' אהרן ביתו זה שמונה שנים ונתן לו אז מאה רובל בערבון, ואח"כ התחרט ר' אהרן ונתבטלה המכירה, וטען ר' מרדכי שהתרצו אז שבאם ישאר הבית ביד ר' אהרן הכהן לגור בתוכו אז לא יעכב על זה, אך אם יחפוץ ר' אהרן למכור הבית לאתר אינו מוחל את הקנין. ועתה חפץ ר' אהרן למכור הבית לאחר ע"כ תובע ר' מרדכי שימכור הבית רק לו, ור' אהרן מכחיש לגמרי שהתרצה למכור לו:
<b>הנה</b> אם היה כאן קנין גמור לא היתה המחילה מועלת כלום מעיקרא כמבואר ברמ"א סימן קפ"ט דאין מחילה מבטלת הקנין, אלא דבנ"ד אין לר' מרדכי על ר' אהרן כלום, דאפילו אם נתן לו כל הכסף היה ר' אהרן יכול להתחרט ולבטל את המכירה, דהא באתרא דכותבין השטר אין כסף קונה כמבואר בקדושין (דף כ"ו) ואפסקא כן בחו"מ סימן ק"ץ סעיף ז' ואף דיש ראשונים שסוברים דצריך לקבל מי שפרע גם בקרקע עי' בב"י סימן ר"ד ובתשובות רעק"א סימן קל"ד הכריע דצריך לקבל מי שפרע גם בקרקע וכמש"כ התוס' בכתובות (דף צ"ג ע"א) ד"ה עד. מ"מ לעצם דין חזרה אין כאן עיכוב, דהא אף אם הוא במי שפרע, מ"מ אין עליו חיוב אף בדיני שמים לקיים המקח עי' בשו"ת שואל ומשיב מהדורא תנינא ח"ד סימן ק"י, וגם יש לדון אם באופן זה יש כלל דין מי שפרע כיון שמודה שמחל לו, ונהי דאם היה הקנין חל דלא מהני מחילה, אבל מכיון שאין כאן קנין וגם מחל לו נלענ"ד דאין כאן גם מי שפרע:
<b>ומה</b> שטוען ר' מרדכי שהתרצו שאם ימכור ר' אהרן הבית ימכור רק לו אף אם היה קנין ע"ז הא מבואר בחו"מ סימן ר"ו שאף אם קנה מידו ואמר לו שכשאמכור שדה זו הרי היא מכורה לך מעכשיו ומכרה ביותר ממה שנתן הראשון הרי היא מכורה להשני ע"ש. והנה אף אם ימכור ר' אהרן לאחר גם כן באותו סכום לא ביותר אין לר' מרדכי שום דו"ד עליו דהא לא קנה מידו שימכור לו מעכשיו, וכל שלא אמר מעכשיו לא מהני אף אם קנו מידו, עיין בתשו' מהרשד"ם חלק חו"מ סימן רע"ד דהוי קנין דברים ואף שבתשו' פרח מטה אהרן סימן י"ד דחה דברי מהרשד"ם בזה, היינו בענין דידי' שהיו שותפים כשקנו והשותפות עשו מתחילה ע"מ כן שלא יוכל אחד למכור לאחר, אלא שידרוש מחבירו אם רוצה לקנות בסך זה עצמו שקנו. אבל בנ"ד שאומר ר' מרדכי שאמר לו ר' אהרן שימכור רק לו אף אי הוה בקנין כ"ע מודים דהוא קנין דברים, ועיין ג"כ בנתיבות סימן ר"ו:
<big>סימן</big> <big>כ"ד</big>
בע"ה יום ה' ב' חנוכה, תרפ"ז.
לידידי הרב מהור"ר קלמן מגידאוו שליט"א מהראזאווא
<b>מה</b> שהקשה על התוס' בכתובות (דף נ"ו ע"א) ד"ה הרי זו מקודשת כו' ואומר ר"י דאי לאו דילפינן מתנאי בני גד ובני ראובן הו"א דשום תנאי אינו מבטל את המעשה ואפילו לא יתקיים בסוף המעשה קיים, והשתא דילפינן מהתם דמהני תנאי לבטל המעשה אמרינן דדוקא כשאינו מתנה על מנת שכתוב בתורה, דומיא דבני גד ובני ראובן שלא התנו על מנת שכתוב בתורה עכ"ל התוס', והקשה כת"ר דדברי התוס' אינם מובנים, דהיכן אמרינן דלא אתי דיבור ומבטל מעשה רק היכא דהדיבור אתי לאחר שעשה המעשה לא יוכל הדבור לבטל המעשה. אבל הכא דהתנה קודם המעשה, כדין תנאי דצריך תנאי קודם למעשה על זה לא אשכחן דין זה. ואיזה סברא היא אדם שהתנה בשעת המעשה אם תקיים התנאי יתקיים המעשה ואם לאו יבטל המעשה ולבסוף אם לא מקיים התנאי האיך מצינו למימר דהמעשה יתקיים בלי רצון העושה, דיצטרך למילף דין זה דוקא מגזרת הכתוב, וכתב כת"ר לתרץ דהתוס' ס"ל כשיטת הראב"ד בפרק ג' הל' ח' מהלכות זכיה ומתנה דרק בגיטין וקידושין בעינן כפליה לתנאה, והתוס' ס"ל דגם בעיקר הדין דתנאים בגיטין וקידושין אינו אלא כמפליגה בדברים עכ"ד כת"ר:
<b>והנה</b> מלבד שמשמעות דברי התוס' משמע דבכל תנאי אמרי הכי ולא רק בגיטין וקידושין, וגם מדברי הרא"ש ביבמות פרק י"ב סימן ט"ו שכתב גם כן דמן הדין אין כח בשום תנאי לבטל המעשה ואפילו לא נתקיים התנאי ראוי המעשה להיות קיים אלא דילפינן מתנאי בני גד ובני ראובן משמע דבכל דבר אין בכח שום תנאי לבטל המעשה, ועוד הרי התוס' הקשו גם מנזיר ואיך נאמר דרק בגיטין וקדושין ס"ל הכי:
<b>והנה</b> עצם קושיתו כבר דברו מזה המפרשים, עיין בשיטה מקובצת ובחי' הרשב"א ובחי' הרמב"ן בבא בתרא (דף קכ"ו) ובהפלאה ובפני יהושע. והנה הרמב"ן והרשב"א והרא"ש כתבו דהוה כמפליגה בדברים, והרא"ש שהובא בשיטה מקובצת בכתובות (דף נ"ו) כתב בשם ר"ת דכל תנאי שאדם עושה להתנות על מה שכתוב בתורה אין דעתו שיהא התנאי קיים אלא כמפליגה בדברים בעלמא בדרך לצנות ודמיא להך דגיטין הרי זה גיטך על מנת שתרדי לתהום שתעלי לרקיע וכו' אינו אלא כמפליגה בדברים בעלמא כו' עכ"ל וכן הוא בתוס' ישנים. וכן הביא בשיטה מקובצת בשם הרשב"א שהביא מירושלמי פרק האומנין דלא נתכוין זה אלא להפליגה, והנה זה ניחא עלה דמתנה על מה שכתוב בתורה או על מנת שתעלה לרקיע שאין בידה לקיים או משום דהוא נגד התורה או בדברים שאי אפשר לקיים בשום אופן. אבל אם מתנה תנאי שאפשר לקיימו ואינו נגד התורה אמאי נימא דהוה כמפליגה בדברים. ומדברי התוס' משמע דעל כל תנאי קאמרי, דזה לשונם ואומר ר"י דאי לאו דלפינן מתנאי בני גד ובני ראובן ה"א דשום תנאי אינו מבטל המעשה ואפילו לא יתקיים בסוף המעשה קיים עכ"ל, וכן מורה ג"כ לשון הרא"ש ביבמות שהבאתי לעיל:
<b>והנה</b> דברי הראשונים הנ"ל ניחא דלפי דיש להקשות אם התנה על מה שכתוב בתורה תנאו בטל, א"כ עיקר מה שתנאי מהני זה ידעינן מסברא לפי שיטתם, רק דהקושיא היא אמאי לא מהני גם אם מתנה על מה שכתוב בתורה. ותירצו דאם מתנה על מה שכתוב בתורה, כיון דיודע הוא דמצד הדין אי אפשר לקיים זה הרי הוא כמפליגה בדברים. אבל לפי תירוץ התוס' והרא"ש דאדרבה הא דתנאי מהני ילפינן מתנאי בני גד ובני ראובן, ולולי הך ילפותא הוה אמרינן דאין שום תנאי מהני והא דמתנה על מה שכתוב בתורה תנאו בטל הוא מפני דבאופן זה אין למילף מתנאי בני גד ובני ראובן ואוקמא אסברא דלא מהני תנאי, א"כ יש להבין מה זו סברא דלא מהני תנאי מצד הסברא וצריכים רק לילפותא דיהי' תנאי מהני
<b>והנראה</b> לענ"ד, דהנה זה ברור דבכל קנין צריך להיות הקנין מבורר בשעה שמקנה, וצריך הוא להקנות בכונה ברורה אך אם אינו מקנה בבירור בודאי שאין הקנין חל. וכ"נ גבי קדושין צריכין הקדושין שיהיו בכונה ברורה לשם קידושין. והנה כל תנאי מעכב הבירור בהקנין ובהקידושין, דאם מקנה או מקדש על פי תנאי אין הדבר ברור שהקנין או הקידושין כבר חלין, דהא אפשר דלא יתקיים התנאי ויתבטלו הקנין והקידושין. א"כ התנאי משוה הדבר לאינו ברור. והנה אם אחד מקנה חפץ לחבירו בבירור, ולמחר יתנה תנאי בודאי התנאי אינו כלום. ואפילו אם יתנה תנאי מקודם ואחרי כן מקנה לו בבירור ובהחלט ג"כ התנאי בטל. וא"כ אף אם התנה תנאים הא ברגע שעושה הקנין ע"כ עושה הקנין בבירור ובהחלט, שזולת זה לא יצוייר כל קנין, וכן נמי גבי קידושין כשמקדש ע"כ כונתו בהחלט, שבספק אי אפשר לקדש. וא"כ ממילא נתבטלו כל התנאים, דכיון שכבר חלין הקנינים או הקידושין, איך יבטלם התנאי, כיון דברגע אחד חלין בבירור שוב לא יתבטלו בשום אופן. וזה הוא מצד הסברא. ולפי סברא זאת כתבו התוס' והרא"ש דאי לאו דילפינן מתנאי בני גד ובני ראובן הו"א דשום תנאי אינו מבטל את המעשה ואפילו לא יתקיים בסוף המעשה קיים, משום דקנין עושה בבירור. וא"כ ממילא נתבטלו התנאים, דאיך תאמר אם לא יתקיים התנאי בטל הקנין, הא עשה אותו מקודם, בהחלט לגמרי, ורק כיון דגזרת הכתוב דילפינן מתנאי בני גד ובני ראובן דאפשר להתנות תנאים ממילא חל קנין גם בכה"ג:
<b>ואם</b> תאמר אף שחלין הקנינים והקידושין, מ"מ כיון דמתנה הרי הוא מתחרט תוך כדי דיבור והוה חזרה, ומדוע לא יחול התנאי. התשובה בצדה, דבאמת חזרה היתה מועלת אם היה חוזר בו, אך בתנאי אינו חוזר בו מן הקנין דהא חפץ הוא שהקנין יתקיים, רק דהתנה שיתקיים באופן שהתנה, ואם כן כיון דבתחילה עשה קנין בבירור וחפץ הוא שיחול הקנין ואינו חוזר מעצם הקנין אינו יכול לגרוע הקנין ע"י התנאי לעשותו ספק קנין, דאם עתה אינו חל גם אח"כ אינו חל. והא אינו מתחרט מהקנין ע"כ חל תיכף, ואין זה כלל בגדר אין דיבור מבטל מעשה, דאינו חוזר בו מהמעשה, וכיון שעשה מעשה הקנין או הקידושין בבירור שוב אין כח בתנאי לגרעו ולבטלו:
<b>וסעד</b> לדברי מצאתי בחידושי הרמב"ן בבא בתרא (דף קכ"ו ע"ב) וא"כ בכל תנאי צריך ילפותא דליחול, וילפינן מתנאי בני גד ובני ראובן דתנאי מהני וצריך לקיימו, ואם לאו המעשה בטל. אבל בתנאי שמתנה על מה שכתוב בתורה אמרי' דלא דמי לתנאי בני גד ובני ראובן, ונשאר כמו שהיה מצד הסברא דאינו יכול לבטל המעשה כמו שכתבתי לעיל. כן נלענ"ד בכונת התוס' והרא"ש:
<b>ובזה</b> לא תקשי נמי מה שהקשה בפנ"י וז"ל אכתי האיך מתרצא ההיא דנזיר, דנהי דלענין קידושין איכא למימר כיון שמסר לה הקידושין הוי מעשה ולא אתי דבור דתנאי ומבטל המעשה, מה שאין כן לענין נזיר דדיבור ודיבור הוא, ואכתי הדרא קושיא לדוכתא אפילו אם תמצא לומר מתנה על מה שכתוב בתורה לא שייך למילף מתנאי בני גד ובני ראובן, אכתי מהסברא י"ל דלא להוי נזיר כיון דתוך כדי דיבור גמר דבריו ואמר שאינו רוצה להיות נזיר אם יאסר ביין. וק"ל תוך כדי דיבור כדיבור דמי לענין חזרה עכ"ל. ולפי מה שכתבתי לא קשה מהא דתוך כדי דיבור גמר דבריו ואמר שאינו רוצה להיות נזיר אם יאסר ביין, דאפילו אם מתחילה אמר התנאי ע"מ שישתה יין, דלפי סברתו ודאי דהיה מועיל כמו שכתב גם בספר הפלאה שם בכתובות. הא כשמקבל על עצמו נזירות מקבל בבירור כמו שכתבתי לעיל גבי קנין וכיון שקיבל בבירור אין התנאי יכול לגרעו ואף שהוא תוך כדי דיבור, דהא גם בהתנאי אינו חוזר מהנזירות וחפץ הוא שהנזירות תשאר, רק שעתה נתילד לו התנאי ועושה נזירותו ספק וספק אינו חזרה, דהא גם עתה אם שואלים לו אם הוא נזיר או לא, לא ישיב שאינו נזיר דהא חפץ הוא להיות נזיר וקבל עליו להיות נזיר בבירור ואף שמתנה שישתה יין הא כבר חלה עליו הנזירות בכל פרטיה, והתנאי אינו חזרה למימר דחוזר בו תוך כדי דיבור:
<b>ובזה</b> יש לתרץ מה שהקשו התוס' בבא מציעא (דף צ"ד) אימא סיפא כו הכא משמע דלא כפי' הקונטרס דפירש בסוף פרק מי שאחזו (דף ע"ה) דאפילו רבנן דר' מאיר מודו דבעינן תנאי קודם למעשה גבי הא דקאמר שלא אמר רבא משום דהוי מעשה קודם לתנאי עכ"ל. די"ל דבכל תנאים אף לרבנן צריך להיות תנאי קודם למעשה, משום דבכל תנאי הרי הוא מגרע ומחסר את המעשה והתנאי צריך לקיומא קודם למעשה, כמו התם בגיטין (דף ע"ה) על מנת שתחזרי לי את הנייר מגורשת, לפי מה דסליק אדעתי' דעל מנת לאו מעכשיו הוא וכשפי' רש"י התם דהוי לכשתחזרי לי הנייר ליהוי גט, וא"כ המעשה הוא אחר קיום התנאי, ובזה כ"ע ס"ל דצריך שיהא תנאי קודם למעשה, דעיקר התנאי הוא קודם להמעשה, אבל בבא מציעא דמיירי רק בגונא דמתנה על מה שכתוב בתורה, ורק משום דבדבר שבממון תנאו קיים, והיינו כמו שכתוב בשיטה מקובצת בכתובות (דף נ"ו) דהתנאי אינו מגרע ומחסר המעשה, דהמעשה הוא בשלמות, היינו דמדין התורה אין אישות לחצאין וחלו עליו כל החיובים אף דבר שבממון, רק דהתנאי הוא דאח"כ התנה דתמחול לו. דאי אפשר לומר דתמחול לו קודם שיחול עליו החיוב, דהיינו שלא יחולו עליו כלל החיובים שבממון, דזה אי אפשר דהוי מתנה על מה שכתוב בתורה, וכיון שכן לרבנן אין צריך בכה"ג תנאי קודם למעשה, דהתם התנאי הוא לאחר המעשה היינו כשכבר חל עליו המעשה בכל החיובים, התנה דתמחול לו אחרי כן הדבר שבממון: