<h1>מחנה חיים אבן העזר חלק ג</h1>
סופר, חיים בן מרדכי אפרים פישל
<b>הקדמת</b> <b>המחבר</b>
<b>יתברך</b> <b>העוזר</b> <b>וישתבח</b> <b>המושיע</b> ידעתי גם ידעתי כי רק זכות אבותי ורבותי ז"ל עמדה כי להקים אותי ולהעמידני על רגלי ואם ששולטים בי מכאובים ויסורים גדולים לא עליכם בית ישראל בכל ואת חסד גדול הוא מד' שאני מיושבי בית המדרש ואומר ברוך אתה ד' למדני חקיך שהחייני וקימני והגיעני לזמן הזה ואני נותן הודאה אל העבר ואתפלל על העתיד שיחזיקני ויאמצני לתורה ויצליח אותי לזקנה ושיבה טובה אמן.
ואודה ד' בכל לבבי כי באתי הלום לעיר הבירה בקהל יראים ושלימים פה ק"ק פעסט יע"א שיש מקום לפעול בדרשות בקיבוץ אנשים מקרובים ורחוקים אשר בכל דרשה יש רבים מפינות העולם והמה ישאו מדברותי תל"י ויפוזרו אמרי פי ומוסר לבבי בכל אשר יסעו וילכו בעזה"י.
ובזכות הוריי ורבותי זצ"ל לא נפסק בששת ימי המעשה עטי עט סופר מלהשיב לשואלים תשובות לחלכה למעשה או להשיב ללומדי תורה על חקירות ובדיקות הערות בעומק חכז"ל להרביץ תורה להרחיב גבולי חכמה ודעת תל"י.
וגם לרבות אורה ד' על הטוב ההוא הנה מקום אתי תל"י לעסוק בדברי תורה פה אל פה עם העוברים ושבים רבנים ולומדי תורה ובחורי חמד אשר אני אינו מסיר אוני לשמוע מפיהם ולפלפל בהם ולכל אלה ברוך הנותן ליעף ולחלש כמוני כח.
וזאת היתה לי שמרוב חולשות גופי התרשלתי לתכלית לכתוב כל הערות וחקירות הנאמרים בהתעסקות התורה מפה לפה כי לא עלה בלבי שאחרי בלותי יהי' לי עוד עדנה לחבר ספר בדפוס ובשנה העבר כאשר היותי במרחץ קארלסבאד בא אצלי ש"ב הקצין החבר ר' איצק צבי רט"ד נ"י מאנטווערפען וטרם נסיעתו דברתי אליו בלט פן ואולי יעשה זכרון טוב לנשמת אביו אשר שבק חיים לנו ביום י"ד אייר אשר הי' מפורסם בשם טוב ירא אלקים וגומל חסדים הלא הוא החבר ר' אברהם רט"ד זצ"ל מפ"ב שיעזור לי לדפוס ספרי מ"ח על אבן העזר ולא אמר לאו ואחרי חג הסוכות מלא משאלות לבי בתנאי שלא אזכיר עליו תודה ואשמור פקודתו רק אברכהו שיגדל הוא עם אשתו היקרה מ' מרים תי' בניהם ובנותיהם שיהיו ת"ח ועשירים ויזכה ליתן בנותיו לבחורי יראי ד' להכניסם לחופה ולמע"ט ולהצלחה.
וגם לרבות שאמו החשובה האלמנה מ' מאטל תי' תזכה לראות בהצלחת בניה ובני בניה שיהי' למודי ד' ויראתם יהי' קודמת לחכמתם בעושר וכבוד.
ודבר שפתים הי' למותר להזהיר ולא לסמוך עלי בהוראה כי הן לפני שנים אשר הי' כחותי בשלימות הזהרתי על זה קל וחומר בזקנתי והגם שאקוה בעזה"י שזכיתי בהרבה מקומות לאמיתיות של תורה אבל לא אקבל עלי שום ערבות ח"ו.
וטרם אכלה לדבר אתפלל אנא ד' חזקני ואמצני לסדר חבוריי ולהציפם בעולם הלא אתה ידעת מה אבקש בעתיד או מה שבקשתי בעבר מה אספר לפני בני אדם אשר טרחתי בעד התורה בעניות גדול יום ולילה ואשר עמלתי עם תלמידים להבינם ואשר למדתי תנ"ך עם סוחרים ובעלי מלאכות בשבת ויו"ט וגם בימי חול לחבר יום ולילה בתורה ובמוסר בעזה"י.
ואתן תודה לבני הרהמה"ג הרב יעקב שלום נ"י על טרחתו הגדולה כי שלחתי לו כמה פנקסים ומשם יקח ויברר מתשובותי אשר יראה להביא לדפוס כי תל"י יש לו לב מבין ואני אסמוך עליו תמיד בעזה"י וראיתי כי תל"י לקט רובו ככולו מתשובות אשר כתבתי פה ק"ק פעסט וגם איזה תשובות אשר כתבתי עוד מלפנים בק"ק מונקאטש יע"א וגם בני הרבני מה"ו ר' בנימין זאב המכונה וואלף נ"י אזכיר לטובה בתודה כי הוא סופר מהיר והעתיק התשובות בכתב נאה ישלם ד' פעלם לטובה שיזכו לראות בנים ובני בנים עוסקים בתורה ובמצות מתוך עושר והצלחה אמן.
ואבוא היום בזכות אבותי ה"ה אבי אדמ"ו מה"ו מרדכי אפרים הנקרא בפי כל ר' פישל סופר ז"ל בן הצדיק רי זוסמאן סופר ז"ל ואמי מורתי הצדקת לאה בת החשוב וירא אלקים מכבד התורה כבוד ר' יהודא לאשברין ז"ל זכרונם לברכה ובזכות רבותי גאוני ארץ ומוסדי דור ה"ה הגאון בעל חת"ם סופר והגאון בעל שערי תורה והגאון בעל אמרי א"ש זכרונם לברכה לפניך מלך מלכי המלכים הקב"ה ברוך הוא וברוך שמו וברוב כריעות וברוב השתחויות בתודה על העבר ובתפילה על העתיד שתזכה אותי להפיץ מעיינותי חוצה במקהלות ישראל ובסגל חבורה למודי ד' בחריפות ואגדה כאשר עם לבבי אמן.
וזכור אזכיר שבר גדול אשר קראני על פי ד' שמתו עלי ר"ל חמשה בנות ובו אחד הילדה שרה והילדה רייזיל והילדה רבקה מלכה והילדה צירל בלומה וגם בתי הגדולה שהיתה נקראת על שם אמי לאה וגם בני הילד מאיר שלמה זכרונם לפני מכניע לבי לא עליכם עבדי ד' יקרה אתכם כאלה ולא מאלה וגם אותי ישמור ד' מכל צרה יגון ואנחה וישמחני כמות עניתני לבלה בטוב ימי לעולם אמן.
ושפתי לא אכלה עד שאני תפלה לד' שיגמור בעדי ללמוד וללמד לשמור ולעשות ולקיים כל דברי תורתיך ולא ימושו תורתיך ומצותיך מפי ומפי זרעי ומפי ורע זרעי עד עולם אמן. היום יום כי טוב י"ד למב"י תרמ"ה לפ"ק. הק' חיים בלאדמ"ו הצדיק מרדכי אפרים המכונה פישל סופר זצ"ל אב"ד דקהל יראים פה ק"ק פעסט יע"א.
רבות בנות עשו חיל ואת עלית על כולנה היא זוגתי החכמה והצנועה הרבנית מ' בריינדל תי' אשר היא עזרי מעם די וישלם ד' לה פעלה בעוה"ז שתזכה להיות עמי בהצלחה ונזכה יחד לגדל בנינו ובני בנינו לתורה ועבודה והצלחה ותהי' משכורתה שלימה מעם ד' צבאות לאחר וקנה ושיבה בעוה"ב אמן.
<b>מחנה</b> <b>חיים</b>
<b>סימן</b> <b>א</b> שפעת ברכות ורב הצלחות לראש איש הלוחם במלחמות התורה ה"ה כבוד הרהמ"ג הרב כלב פייבל וועזל נ"י אב"ד דק"ק טארדאם יע"א.
<b>אחד"ש</b> קבלתי שאלתו ואני לא מכיר את מעלתו נ"י בכל זאת פניתי מכל עמלי להיות נטפל לרופא נשבר לב ודך רוח והייתי זריז רק המעתיק לא גמר עד היום.
<b>אודות</b> אשה מנאפת אשר מרדה בבעלה כמה שנים ואביה בא לבעלה אם לא יתן לה ספר כריתות תתחבר עצמה לא"י כי היא צריכה בעל ואז אם תאסר עצמה על בעלה בוודאי יתן גט פטורין ואם גם אז לא יתן גט תלך עם הא"י למרחק וכאשר התרה ע"י אביה כן עשתה נתחברה לא"י ונסעה עמו לבוקרשט והבעל נסע לבוקרטש ליתן לה שם גט ונסעה משם עם הנואף למרחוק לא נודע מקומם איה שוכנים ורובצים בטומאתם והבעל גנוח גנח על מעמדו כי אי אפשר לו להיות עוד בלא אשה וביקש להושיע לו אבל אי אפשר לו לדלג על ההרים המה המורים היתר של מאה רבנים.
<b>תשובה</b> יישר כוחכם ה"ה מעלת כ"ת נ"י וכבוד אהובי הרב הגאון אב"ד דק"ק דעעש נ"י כפי מכתב מעלתו שהעתיק הערות תורה אשר טרח להקל עול הנעלב וגם כבוד מעלתו נ"י טרח לחקור כי יחם לבבו על הנבלה הזאת הנעשה בישראל ואקוה לקנא קנאות ד' לחקור כמה פנים וצדדי היתר לפני האיש ולייסר נשים נואפות כאלה שלא יוכלו לצער את בעליהן ליתן להם גט פטורין אם יתנו עיניהם באיש זר הן ישראל הן נכרי רק אבקש להודיע לי מקודם אם זה ברור שדרה בכפר עם פלוני ישראל כאיש עם אשה ביחד וגם אם יש בירור שהבעל הלך לבוקרשט כדי לגרשה אם ראה אותה שם ואם דבר עמה פן ואולי לא הי' שם ולא רצה לגרשה וגם אחפוץ לידע אם כבר קיים פ"ו אם יש לו בנים או לא וגם אם הי' לה התראות ב"ד בחמשה שנים שמרדה בו וגם אם מרוצה לשמוע לדברי חכמים אשר מצריכים נדרים ושבועות שלא יחפץ בה לעולם וכעת אכתוב רק סניף היתר אחד אשר חקרתי בעזה"י.
<b>ונלע"ד</b> לחקור בעז"ה דבכה"ג שבגדה בו בבעל ודרה עם נכרי וזנתה עמו והלכה עם הנואף בארץ אחרת לדור עמו יוכל הוא לישא אשה אחרת ולא צריך היתר ממאה רבנים.
<b>דלכאורה</b> קשה על כל אשה מנאפת תחת בעלה אם יש עדות ברורה תצא בלא גט דאנו סהדי אדעתא דהכי שתזנה תחתיו ותהי' אסורה באיסור טומאה לא קידש אותה כמו דאמרי' קידושין לשון הקדש שאוסר תשמיש שלה על העולם ואם תזנה תחתיו בודאי אדעתא דהכא לא קדשה וכ"ת הכא נמי א"כ לב"ש דלא יגרש אדם את אשתו אא"כ מצא בה ערות דבר עיין גיטין דף צ' היינו זנתה בעדים יעו"ש וא"כ איך אמרה התורה וכתב לה ספר כריתות ונתן בידה ושלחה מביתו היא לא צריכה שלוחין כלל דאדעתא דהכא לא קידשה בשלמא אם זנתה בהתראה ובעדים חפץ שתהרג בב"ד על נאופה וכן בקינוי נה ונסתרה אם זנתה תמות אבל כל זונה דעלמא שראו עדים בזנותה תצא בלא גט וצע"ג.
<b>אמנם</b> משבשתא דיש חזקה חזקות כשרות אין אדם עושה בעילתו בעילת זנות א"כ איך נימא דאנן סהדי שמחשבתו בשעת קידושין שאם תזנה תחתיו במזיד לא קדשה כלל א"כ יהי' כל בעילותיו שבעל אותה בעילת זנות ואמרי' בודאי קדשה אותה בכל אופן ואם יבורר שזנתה תהיה אסורה עליו משעת זנות ואילך ויתן לה ספר כריתות ושלחה מביתו א"כ נהפוך הוא חזקה דלא בעל בעילת זנות וקדשה בכל אופן ודוק.
<b>אך</b> כל זה בדין תורה דיוכל לשלחה בע"כ ואפילו תברח ולא יוכל לגרשה מאי הפסיד יקח אשה אחרת דהא הדיוט מותר בשתי נשים א"כ מהכ"ת יהי' דעתו לעשות בעילותיו בעילות זנות אבל אחר תקנות ר"ג מאור הגולה דלא יוכל לגרש בע"כ וגם יש חדר"ג שלא ליקח שתי נשים, וא"כ אם מנואפת בורחות מאי יעשה האיש הכי יקח פנוי' ויעבור במזיד על ביאת זנות א"כ בודאי כל דעת המקדש שאם ח"ו תברח אשתו ותבעל בזנות ויחי' חיי צער אדעתא דהכא לא קידש ולא צריך ליתן גט כלל ודוק.
<b>רק</b> יש לפקפק דגם כאן יש חזקה שאפי' בכה"ג לא חפץ לעשות בעילותיו בעילת זנות וכ"ת מה יעשה אם תרחק נדוד הנואפת הכי ישב גלמד, זה אינו דיכול לזכות לה גט ע"י אחר ויקח אשה אחרת וא"כ למה לו לעשות כל בעילותיו הקודמין לבעילות זנות יזכה לה גט ע"י אחר כמבואר ברמ"א סי' ק"מ וז"ל ה"ה אשה הנאסרת על בעלה מזכה לה גט ע"י אחר עכ"ל והגם שרמ"א כתב עוד שם וז"ל ויש מחמירין בזה עכ"ל כבר השיג עליו הט"ז יעו"ש אבל לפי חקירתי ממנ"פ אם יש תיקון ע"י זיכה ע"י אחר (קידש) [תיהני] אפי' אם תזנה עליו ואם כדעת יש מחמירים א"כ ליכא תיקון נשאר אנן סהדי אדעתא דהכי לא קידש כלל ודוק.
<b>ואין</b> להשיב מדברי תוס' פ"ד מכתובות דף מ"ז ע"ב בד"ה שלא כתב שכתבו וז"ל ולהכי לא פריך מאשה שנעשה בעלה בעל מום תיפוק בלא גט דאדעתא דהכא לא קדשה נפשה כיון דתלוי נמי בדעת המקדש וכן כל הנהו דמייתי התם אין תלוי אלא בדעתו עכ"ל וא"כ איך נימא בכה"ג בנידן דידן אדעתא דהכי לא קידש אותה הא הי' תלוי גם בדעתה.
<b>אחר</b> העיון זה טעות הגם שהיא נעשית ברוב שנים מופקרת לזנות עכשיו איתרע עיין ש"ך יו"ד סי' א' ס"ק ח' דלא אסרי' שחיטתו למפרע ועיין בח"מ סי' ל"ד וקצרתי אבל בודאי בשעה שנתקדשה לבעלה היתה בחזקת כשרות וצדקות בודאי היא גם היא היתה דעתה שאם יתקף יצרה בה לזנות תחת בעלה ותהי' אסורה לבעלה והבעל דעתו שלא לקדש אותה אדעתא דהכא גם היא קדשה נפשה על דעת בעלה כי למה לה לעבור עון חמור בכל בעילה ובעילה וא"כ ממילא נשאר דדי מצד הבעל אדעתא דהכי לא קידש אותה בשלמא אם תאמר כן בנעשה בעלה בעל מום ניחא דא"כ לא הי' הבעל מרוצה לקדש אותה וממילא גם היא דעתה להתקדש אפי' אם הבעל יהי' נעשה בעל מום תסבול עמו אבל בנידן דידן שאם היא תזנה בודאי ניחא לה שלא תהי' אשת איש והבן.
<b>ועלה</b> בדעתי דבר חדש בעזה"י דדווקא באשה הקשה הגמ' בנפלה לפני מוכה שחין דנימא אדעתא דהכא לא קדשה וכן בתוס' כתובות דף מ"ז הקשה אם הבעל נעשה בעל מום תאמר האשה אדעתא דהכא לא קידש יעו"ש יען דאשה אינה מדברת בקידושין רק הבעל אומר הרי את מקודשת לי והיא שותקת ומשוה עצמה כהפקר לגבי בעלה עיין ר"ן נדרים דף ל' שביאר הדבר דכתיב כי יקח איש אשה שכל כח קידושין בא רק מצד המקדש והאשה תהי' ניחא לה שעשאה עצמה כהפקר יעו"ש א"כ יש לחקור אדעתא דהכא לא קידשה עצמה ולא ניחא לה וכ"ת למה לא גילתא דעתה בתנאי דהלא לא דברה כלל אבל הבעל שאומר הרי את מקודשת לי כדת משה וישראל א"כ דיבר הקידושין ולא התנה ולא גלה דעתו מהכ"ת נימא אדעתא דהכא לא קדשה הא לא התנה וצע"ג.
<b>ואוסף</b> נופך הלא אמרי' בכל מקום כל המקדש אדעתא דרבנן מקדש א"כ הוה כאלו גילה דעתו שסומך בקידושין שיהיו טובים ומועילים כפי דעת רבנן שתלה כוחו בדעתם וא"כ איך נימא אצלו אדעתא דהכא לא קידש הוא סומך על רבנן אם רוצים להפקיע קידושי' כמו בגיטין דף ל"ג בביטול הגט או בנדרים דף צ' שביאר הר"ן במשנה אחרונה דעקרו רבנן לקידושין וכדומה בעגונא אבל הוא הבעל אין לו דעת עצמו לאמור על דעת זה לא קידש אותה אבל האשה שלא דברה בשעת קידושין לאמור כדת משה וישראל שתהי' מתקדשת על דעת רבנן א"כ נשאר לה כחה לאמור אדעתא דהכא לא קדשה נפשה והבן זה.
<b>וכי</b> תימא דאנן נימא בודאי אדעתא דהכי לא הי' תולה הקידושין בדעת עצמו וא"כ נימא נעקר הקידושין דידענא שהוא לא הי' מקדש אותה על דעת כזה נ"ל דלק"מ דא"כ כל אשה קלה דעת תזנה תחת בעלה ותסמוך שלא יקרא לה עון כי החכמים יעקרו קידושי' מכח אדעתא דהכא לא קדשה וא"כ היתה פנוי' ולא נאסרת גם על בעלה ויהי' פתח פתוח לזנות ולנאף ח"ו והלא ראינו דחיישי' שיחפה על בת אחותו עיין גיטין דף י"ז ועיין בתוס' גיטין דף ל"ג בבטלו מבוטל שכדין יעשה יעו"ש אבל מעולם לא עלה על דעת דנימא דבודאי מכח אהבה לבת אחותו שלא תמות א"כ נימא על דעתא דהכא לא קידשה כלל אלא פשיטא דלא שייך לגבי בעל לומר אדעתא דהכא לא קדשה רק הב"ד צריכין לעקור הקידושין משום דאנן סהדי אדעתא דהכא לא הי' מקדשה ויעקרו רבנן לקידושי' וח"ו שנעשה אנן סהדי כדי שבנקל תזנה אשה תחת בעלה ודוק.
<b>וגם</b> נראה לי דלא חקרו בגמ' ובתוס' סברה אדעתא דהכא לא קדשה אלא ביבמה שנפלה לפני מוכה שחין והתוס' הקשה למה לא הקשה מאשה שנעשה בעלה בעל מום דתיפק בלא גט היינו אם הבעל נעשה מוכה שחין וכל הנך דחשיב המשנה בפרק המדיר דף ע"ז דהוה הדין דהב"ד כופין אותו להוציא יעו"ש א"כ אם אנן כופין להוציאה דאי אפשר לסבול וגם אנן לא שבקי' לה שתהי' עמו משום סכנה ושפיר הקשה תוס' בכה"ג אנן סהדי דאדעתא דהכי לא קדשה כי טבע האדם לא יוכל לסבול אבל מכל שאר דברים אשר כפי טבע הגוף היא ראוי' להיות לו לאשה רק אריה רביע עליה איסור טומאת זנות אשר לפעמים כי עזה כמות אהבה שאפי' אם נטמאת אלף פעמים נפשו קשורה בנפשה ועל כל פשעיה אהבה יכסה והגם שאין דרך להחזיר אפי' פלגש שזנתה עיין בתוס' גיטין דף ה' ד"ה זבוב מצא יעו"ש היינו על פי רוב ממאס בה אבל בודאי יש מיעוט גדול אשר מים גנובים ימתקו עיין בסוטה דף ז' במשנה שחיישינן שבעל יבעול אותה באיסורא ועיין בתוס' וברש"י שם היטב ועוד שאפשר מפני שיבוש מבני אדם לא יחפוץ בה אבל בלבו יאהב אותה וא"כ איך נימא אנן סהדי אדעתא דהכי לא קדשה פן ואולי בשעת קידושין היתה נפשו קשורה בנפשה שאפי' אם תזנה יהי' עמה וכן ריש כתובות חששו שמא יתקרר דעתו ויקיימנה יעו"ש והגם שם לא נתברר ודאי זנות עכ"פ הוא לא מצא בתולים ואטו בנידן דידן ראה הוא הזנות מי יודע נופת שפתי זונה אשר תאמר לא פעלתי און הגם שאכלה ומחתה פיה א"כ ליכא אנן סהדי שאדעתא דהכי לא קדשה ודוק.
<b>ואמרתי</b> להביא ראי' דמכח שם איסור לא אמרי' באיש אדעתא דהכי לא קדשה דהא אפי' אם זנתה תחת בעלה מאי איסור יש על הבעל בבעילתו רק איסור לאו לא יוכל בעלה הראשון לשוב לקחתה אחרי אשר הוטמאה והוה רק איסור לאו כמו גרושה לכהן הדיוט אטו נימא שכהן שקידש אשה ולא נודע שהיא גרושה לא תצרך גט דאדעתא דהכי לא קדשה ולא תצטרך גט ח"ו מלומר כן אלא פשיטא כיון בענין אישות אין כאן חסרון רק ארי' רביע עליה מי יהי' אנן סהדי שבלבו לא ערב לו ללקחה עריות נפשו של אדם חמדתן אבל במוכה שחין אשר הוא חסרון בגוף הנאות אישות יש לומר אדעתא דהכי לא קדשה נפשה ודוק.
<b>ואביא</b> ראי' מדברי הר"ן פ' אלמנה נזונית בד"ה נשים שאמרו שכתב וז"ל וכ"ת אמאי הא אמרי' בסיפא בעוברת על הדת וחברותיה אין לה תוספות וחברותיה היינו נמצאו עליה נדרים או מומין אלמא כל שמקחו מקח טעות אפי' תוספות אין להן ומ"ש איילונית בשלא הכיר בה וי"ל דלא דמי דהתם כיון שהי' יודעת במומי' והדבר ידוע שאין אדם נתפייס במומין ולא באשה נדרנית עלה דידה הוה רמי' לגלוי ועלה סמך ולא חשש לבדוק אחריה אבל באיילונית לא יהי' הדבר מועל עליה שהרי לא היתה יודעת בכך וכן הדין באלמנה לכה"ג וממזרת ונתינה לישראל אעפ"י שלא הכיר בהן יש להן תוספת שלא הי' הדבר מוטל עליהן לגלות דסברי דאפשר שיערב עליו המקח אעפ"י שיש איסור בדבר משא"כ במומין ובנדרים שאין אדם נתפייס בהם עכ"ל הרי מפורש יוצא דלא דמי מום שבגוף אשר טבע האדם ממאס בו ובין אם רובץ על הגוף איסור לאו דסברי האלמנה וממזרת דיערב לו המקח אעפ"י שיש בו איסור בכל בעילה ובעילה כמובן וק"ו דלא נוכל לומר אנן סהדי דאם הי' יודע שתזנה אשתו תחתיו ותהי' אסורה לחזור אליו אדעתא דהכי לא קודש אותה אולי מרוב אהבתו קיבל עליו להיות עמה אפילו באיסור ודוק.
<b>אמנם</b> עדיין הדבר מרופרף בידי דדברי הר"ן צריכין תבלין הלא הוה חזקה מכח רובא דאם אנו דנין על אדם אי ניחא ליה לעבור עבירה דאורייתא אוקי הגברא על חזקת כשרות וחזקת צדקות וא"כ נימא בודאי איסורא לא ניחא ליה לקנות ואיך תאמר הממזרת או האלמנה אפשר שיערב עליו המקח אף על פי שיש איסור בדבר הלא בוודאי הוה המקדש מרוב ישראל הכשירים ודוק.
<b>וחשבתי</b> בעזה"י להמתיק דברי הר"ן דהלא בתורה לא נזכר שצריך אדם כפרה על שוגג עבירה רק בשוגג חיוב מיתות ב"ד או חיוב כרת אז אמרה התורה על שוגג חיוב חטאת והטעם שחייב חטאת בשוגג מיתה וכרת הסביר הרמב"ם בפ"ה מהל' שגגות הל' ו' וז"ל הבא על אשתו שלא בשעת וסתה וראתה הדם בשעת התשמיש הרי אלו פטורים מקרבן חטאת מפני שזה כאונס הוא ולא שוגג שהשוגג הי' לו לבדוק ולדקדק ואלו בדק יפה יפה ודקדוק בשאלות לא הי' בא לידו שגגה ולפי שלא טרח בדרישה וחקירה ואח"כ עשה צריך כפרה אבל זה מה הי' לו לעשות הרי טהורה היתה ושלא בשעת וסתה בעל אין זה אלא אונס עכ"ל הרי מפורש יוצא שצריך קרבן בשוגג כרת ומיתות ב"ד על שלא בדק ודקדוק יפה אשר הי' בידו לברר שאלו בדק יפה ודקדק בשאלות לא הי' בא לידי איסור וא"כ התרשלות שלא דרש וחקר נחשב לו לעון וצריך כפרה קרבן חטאת.
<b>ואם</b> כן באיסור ל"ת דלא אמרה התורה קרבן על השוגג נראה הגם שהתרשל בזה שלא דקדק ולא דרש לחקור לברר הדבר לא ימצא לו עון דהא הי' שוגג דעכ"פ לא ידע מן האיסור וזה שרומז הר"ן הממזרת והאלמנה לא הי' עליהן מוטל עליהן לגלות דסברו אפשר שיערב עליו המקח אעפ"י שיש איסור בדבר דהלא הבעל הוא שוגג ולא ימצא לו עון וחטא בדבר ועיין ר"ן סנהדרין דף פ"ד ודוק) שלא נודע לו א"כ יערב לו הנאת בעילה אם לא נודע מאיסור אבל בנדרים ומומין שאין אדם מתפייס הי' עליה רמי' להודיע לו אבל באיסור אלמנה לכהן גדול או ממזרת אין עליה מוטל להודיע דאם הוא ירא וחרד על דבר ד' הי' הוא צריך לדרוש ולחקור שלא יבוא לידי שוגג איסור לאו וכיון דלא דרש ולא חקר ולא שאל את פיה ולא מפי אחרים א"כ הי' לפניה מקום לטעות שגם היא אינה צריכה לעשות דבר והבן בעזה"י.
<b>ולפי"ז</b> אפשר אם שאל את פיה ושכנותיה אם היא כשירה או אמרו שהיא אלמנה והטעו אותו בודאי אין לה כתובה דדווקא בלא הכיר בה יש לה כתובה דיש מקום לומר דסברו דיערב לו מקחו דהא ראי' שלא חקר ולא דרש אבל בדרש וחקר והטעה אותו בודאי אין לה כתובה ומסתברא דבכה"ג אנן סהדי אדעתא דהכי לא קידש וא"כ גם בנידן דידן יש מקום לומר דאנן סהדי דלא קידש אם תזנה אשתו עם ערל לעיני כל רואי שמש ואם כן בטלו קדושיו לגמרי והבן.
<b>והגם</b> שמצינו בגמ' אפי' לא הכיר בחייבי לאוין דמהני קידושין ופליגו רק בכתובה עיין כתובות דף ק"א היינו דבזמן הגמ' יוכל ליקח כמה נשים על אשתו זאת ואם לא תרחק נדוד יוכל לזרוק לה גט בע"כ וא"כ למה יעשה למפרע בעילותיו בעילת זנות אבל בזמן הזה דאיכא חדר"ג שלא לישא שני שנים ולא לגרש בע"כ א"כ לא נשאר לפניו רק לישב בדד וגלמד א"כ בודאי דעת כל מקדש אם יארע כזה ח"ו אדעתא דהכי לא מקדש וגומר ונותן טבעת קידושין לשם מתנה ודוק.
<b>וחפשתי</b> ומצאתי להנב"י מהד"ת א"ע סי' נ' במעשה שהי' שגרושה הטעתה לכהן לאמור שהיא אלמנה ואחר הנשואין נודע לבעלה הכהן שהיא גרושה וברח ומת בעלה הכהן הנ"ל ולו אח זקן לא נודע מקומו וחקר השואל שאין לך מום גדול מגרושה לכהן ויהי' קדושי ספק עכ"פ והשיב הנוב"י שטעה בדמיונו והביא דברי הר"ן הנ"ל דבמומין אין אדם מתפייס וכתב בשם הר"ן וז"ל אבל ח"ל היתה סבורה שיערב עליו המקח אפי' באיסור ויתפייס ולכן סמכה ע"ז שלא להודיע יעו"ש בהר"ן הרי אין לדמות איסור למומין עכ"ל הנב"י שם.
<b>ואני</b> אומר בנשיקת כפי רגלי תורתו דהר"ן לא כתב שיערב עליו המקח אפי' באיסור ויתפייס כאשר כתב הנב"י בשמו דהר"ן לא הזכיר ויתפייס כי איך אפשר לומר שחשבה שיתפייס על איסור הלא יש למקדש חזקת כשרות וחזקת צדקות איך יתפייס לעבור פי ד' ואטו אם הוא יתפייס מה יהי' הב"ד של ישראל עושים הכי המה יתפייסו וישתקו הלא כתיב וקדשתו וילפי' ביבמות דף פ"ח דפנו יעו"ש ברש"י וברמב"ם וגם לא הוזכר בר"ן שיערב לו מקחו אפי' באיסור הר"ן כתב רק וז"ל אעפ"י שיש איסור בדבר עכ"ל כוונת הר"ן היא חשבה כיון שלא נודע לו שהיא אלמנה או ממזרת הגם שיש סרך איסור בדבר שבועל בשוגג חייבי לאוין חשבה היא שיערב לו בעילותיה כיון שלא ידע ולא ימצא לו עון על שוגג לאו א"כ לאו עליה רמי' להודיעהו כיון שהוא לא חש לחקור ולשאול אם היא מותרת לו רק אץ ברגלים ויש תריס שלא לקנסה בכתובתה אבל בנידן הנב"י שהיא הטעתה לאמור על עצמה שהיא אלמנה ומותרת לו וסמך על אמרי פיה כדת ודין מהכ"ת לומר שלא הוה זה כאלו יש מום בגופה הלא במום יש עכ"פ בידו למחול ולהתפייס במומה ועל אשה גרושה אי אפשר למחול א"כ אין לך מום גדול מזה והבן.
<b>והא</b> ראי' מדין מבואר בש"ע יו"ד סי' קי"ט בש"ך ס"ק כ"ז שמביא בשם הסמ"ע שלכך צריך להחזיר הדמים אם מכר לו בשר טריפה תחת כשר יען הגם שאכל לא נחשב לו הנאה שישראל מצער אם אכל איסור דאורייתא אפי' בשוגג יעו"ש דכיון דביקש בשר כשר והוא נתן במזיד בשר אסור אפי' נהנה צריך להחזיר לו המעות וא"כ איך תחשב שיתפייס הבעל באיסור לאו אלא ע"כ יען שלא שאל אותה אם היא אינה גרושה או ממזרת אין מוטל עליה להודיע כיון שלא חקר ודרש ולא שאל פיה אבל אם הטעתה במזיד על שידעה שהוא כהן אמרה לו שהיא אלמנה אז בודאי נשאר הוא על חזקתו שלא יערב לו ואותו הנאת בעילה צער הוא לו ואדעתא דהכי לא קידש ודוק.
<b>ואוסף</b> בזה דבוודאי יש אנן סהדי דשם בבשר אי אפשר לתקן דאכל בשר אסור אמרי' דהנאת אכילה לא נחשב להנאה וא"כ ק"ו בחייבי לאוין דפסק הרמב"ם בפט"ו מא"ב שכל חייבי לאוין אינו לוקה אלא בבעילה אחר קידושין א"כ נימא אנן סהדי אדעתא דהכי לא קידש א"כ ממילא לא עבר הלאו בבעילה ודוק.
<b>ואין</b> להשיב על ראי' שהבאתי מיו"ד אם מכר בשר נבילה דאמרי' דהנאתו בשוגג נחשב לו לצער וה"ה הכא אם הטעתו אי אפשר לומר שיערב לו בשוגג לאמור לחלק שאני איסור אכילה שבא בקרבו כאשר כתבו תוס' בחולין דף ה' בד"ה השתא בהמתן של צדיקים אין הקב"ה מביא תקלה זה דווקא באיסורי אכילה אבל בשבת הלא ר' ישמעאל קרא והטה יעו"ש דזה שייך לומר בסברת הר"ן דלא חששה לגלות לו כיון שיהי' בשוגג הגם באכילה הוה שוגג צער סברה באיסור בעילה לא יהי' לו צער דהא התרשל לשאול ולחקור אבל אם הוא כהן כשר והיא אמרה על נפשה שהיא אלמנה מהכ"ת נימא שאין לו צער אם עבר בשוגג על איסור גרושה לכהן ודוק.
<b>ונראה</b> בודאי כנגד האשה הזונה והחצופה לא סמכי' לומר דהיא אינה עוד אשת איש דאדעתא דהכי לא קדשה דא"כ יוכל לבוא לידי תקלה דכל קלה הדעת תתלה עצמה בנכרי ותברח מבעלה ותזנה עם הנכרי כדי שיעקרו הקדושין ולא ימצא לה עון בזנותה ח"ו כפי דעתה ואחרי שהגוי ימאס בה תשוב לבעלה בקדושין מחדש חס וחלילה עיין גיטין דף פ"ח בגט מעושה שחששו חכז"ל שתתלה עצמה בעכו"ם לכוף לבעלה ליתן הגט ק"ו אם תרויח בנאופה אבל עכ"פ נגד האיש שהיא חדר"ג שלא ליקח אשה על אשתו והוא רק דברי קבלה וספק בו להקל עיין בנב"י ח"ר סי' ס"ו ומהד"ת סי' קמ"ו יעו"ש וא"כ אם בנידן הזה הוה רק ספק אי אדעתא דהכי קידש א"כ מותר לישא אשה אחרת אבל היא אסורה דספק איסור חמור וקצרתי ולא באתי כעת רק להעיר לא להלכה ולא למעשה רק כי יחם לבבי מאד על הנבלה הזאת לנחם האיש וידע שיש לו גואלים בישראל אשר יעמדו לצדו רק ילך בדרך טובים ויעזור ד' לו ובלעדי פר"מ נ"י ופר"מ הגאון מדעש נ"י גם אני משתתף בצערו בודאי עוד יהי' תקוה לאחריתו.
<b>סימן</b> <b>ב</b>
<b>להנ"ל</b>
<b>אחד"ש</b> אודיע כי הייתי זריז לשלוח עב"ד מכתב אחד אשר חקרתי בעזה"י לעמוד לימין אשר הוא במיצר והיום אשלח בעזה"י מה שחקרתי עוד להיות נטפל לעושי מצוה נגד המרשעת המנואפת ובגדה בבעלה לעזור לו שלא יחסר לחמו. אודות להושיע לבעל אשה מנאפת אשר בגדה בבעלה והזהירו אם לא יתן לה גט פטורין תתחבר לאינו ישראל ותאסר עצמה עליו ואם לא יווסר גם בזה תרחק נדוד וישב הוא בדד גלמד וכן עשתה המנואפת הזאת והוא נא מצא עזר לנגדו.
<b>אמרתי</b> לחקור בעזה"י לעשות תקנה שישא אשה אחרת דיכתב גט פטורין ויעשה שליח להולכה לעיר בוקרעשט אשר דרה שם הזונה הזאת וכאשר ילך השליח ליתן לה הגט ילך הבעל ויבטל הגט בפני שנים זה שלא בפני זה ואז מן התורה הגט בטל ור"ג תיקן שלא יבעל הגט ועקרו רבנן לקידושין ונמצא שאין לו אשה כי הי' דר עם פנוי' ועכשיו נושא אשה ואין עליו חדר"ג שלא ליקח בר ישראל אשה שניה על אשתו ראשונה דזה דוקא אם אשה ראשונה בקדושין אבל מה שהי' עם מופקרת פנוי' לא גזור שלא ישא אשה בקדושין כדת משה וישראל.
<b>ואבאר</b> בעזה"י בגיטין דף ל"ג שסבר ר"ג אינו יכול לבטלו משום מה כח ב"ד יפה ופריך מי איכא מידי דמדאורייתא בטל הגט ומשום מה כח ב"ד יפה שרינן אשת איש לעלמא ומשני אין כל מקדש אדעתא דרבנן מקדש ואפקעינהו רבנן לקדושין מיניה והגם דהלכה כרבי דבטלו מבטל וא"כ לא צריכי' לומר דאפקעינהו רבנן לקדושין מיניה בכל זאת מבואר בתוס' דף ל"ב בד"ה ור"ג דאף לרבי אמרי' מה כח ב"ד יפה שכתבו וז"ל ולר"ג אע"ג דבפני שנים איכא למיחש לממזרת כדאמרי' בסמוך ואפ"ה הוה מבועל מ"מ בפחות משנים דאיכא למיחש טפי אינו מבוטל ובהא אפי' רבי מודה דאמרי' מה כח ב"ד יפה עכ"ל וע"כ מבואר אפי' למה דפסקי' כרבי בטלו מבוטל ולא סובר מה כח ב"ד יפה בכל זאת אם בטלו בפני אחד לא מהני ביטולו ואמרי' מה כח ב"ד יפה ועקרו לקדושין מיניה ואפי' אם בטלו בפני שנים זה שלא בפני זה אמרי' מה כח ב"ד יפה ואפקעינהו לקדושין כמבואר בתוס' דף ל"ג בד"ה רבי סבר שכתבו וז"ל דדוקא בפני ג' לרב ששת או בפני שנים ביחד לרב נחמן הוא דמבוטל עכ"ל וכן מבואר בב"ש סי' קמ"א ס"ק צ"ג יעו"ש וא"כ ישלח הבעל הגט לאשתו ע"י שליח להולכה וכאשר הלך השליח יבטלנו הגט בפני אחד או בפני שנים זה שלא בפני זה ואפקעינהו לרבנן לקדושין ויכול ליקח אשה כחפצו ודוק.
<b>ולכאורה</b> יש לפקפק דזה תינח לשיטת ר"י שהובא בתוס' גיטין ד"ה ואפקעינהו שמותר לעשות כן לחפות על בת אחותו ולטהר ממזרים ע"י שיבטל את הגט אבל לשיטת ר"ת שם שכתבו וז"ל ומאי שהקשה א"כ יחפה על בת אחותו ויכולין ממזרים ליטהר אי ידעי' שלכך מתכוון לא מפקעינן קדושין מיניה דלתקנה עשו חכמים ולא לתקלה שמתוך כך יהי' בנות ישראל פרוצות בעריות אבל אם ברור לנו שלא נתכוין לכך לא חיישי' אם יכולין לטהר עכ"ל וא"כ יש מקום לומר דאם מתחילה מבטל כדי לעקור הקדושין לא אמרי' אפקעינהו לקידושין.
<b>כד</b> דייקת נהפוך הוא שר"ת חולק אם מתכוין לחפות עב"א להצילה ממיתה על זנותה או אם מתכוין לטהר ממזרים אז לא עשו תקנה שא"כ יבוא מכשול שבנות ישראל יזנו ח"ו שידעו שיש תקנה להצילם ממות ולטהר ממזרים שלהם וזה שדייק וז"ל אי ידעי' שלכך מתכוון לא מפקעינן לקדושין מיניה עכ"ל היינו אם מתכוין לחפות על בת אחותו או לטהר ממזרים דע"כ יהי' בנות ישראל פרוצות בעריות וסיימו וז"ל אבל אם ברור לנו שלא נתכווין לכך לא חיישי' אם יכולין לטהר עכ"ל היינו כיון שברור לנו שאין כוונת הבעל להצילה ממיתה או לטהר ממזרים אעפ"י שמחשבתו לעקור בבטולו הקידושין מה איכפת לנו הלא עכ"פ לא יוכלו בנות ישראל להיות פרוצות בעריות ודוק.
<b>ומצאתי</b> מבואר ברשב"א בגיטין בד"ה כל דמקדש שכתב וז"ל ולחפות על בת אחותו אינו יכול וכן אינו יכול לטהר ממזרים בכך דלא הפקיעו חכמים קדושיו אלא לתקנה ולתועלת או משום תקנות עגונות או משום תקנת ממזרים אבל להפסד ולקלקול לא הפקיעום הלכך כל שהוא מכווין לכך לחפות ולטהר לא אפקעינהו מיניה דזו תקלה הוא דמתוך כך יהי' בנות ישראל פרוצות בעריות אבל היכא שאינו מכוון לכך ומתוך כך איתרמי דמטהר ממזרים דידה או שזנתה ונצלה בכך אין בכך כלום עכ"ל הרי שפתיו ברור מללו כיון שאין כוונת הבעל לטהר ממזרים ולחפות עליה להצילה ממיתה לית לן בה ודוק.
<b>ולפ"ז</b> בנידן דידן שאין תכליתו להצילה ממות או לטהר ממזרים רק שחפץ שע"י הביטול תעקרו הקדושין ויוכל הוא ליקח אשה אחרת אז אפי' לר"ת יוכל לכווין שמבטל הגט כדי שיעקרו הקדושין ודוק.
<b>אמנם</b> אחר העיון אין זה ברור לדינא דעיין במהרש"א בד"ה ור"נ שהעיר הא דלא מהני לר"נ בביטול לפני אחד אינו מכח מה כח ב"ד יפה שחששו לממזרים אלא מכח אין דבר שבערוה פחות משנים לא מהני ביטול בפני אחד ומדינא לא הוה ביטול והביא סמוכים מתוס' בד"ה מהו דתימא שכתבו וז"ל ועדיפה מיניה אמרי' בביטול שלא בבי"ד דמשמע פשטה הלכה דלא הוה ביטול עכ"ל וכן מצאתי במ"ל פ"ו מהלכות גירושין הל' ח"י שכתב המגיה וז"ל ודע דמי שלמד דברי תוס' אפשר לו לטעות דר"נ נמי דהי' מבטלו בפני ב' הוא מן התקנה וכן הבין הרב חדושי הלכות ז"ל יעו"ש אמנם הרב המחבר אנהרינהו לעיינין דלא אמרו תוס' כן אלא לר"ש דווקא כמו שנראה מתוך דבריו אבל לר"נ מה שהי' מבטלו בפני ב' הוא מדינא דאין דבר שבערוה פחות משנים טעמו ונמוקו עמו עכ"ל וכן מצאתי בפנ"י בד"ה ור"נ שהעיר בדבר חדש נגד דברי תוס' הנ"ל דיש לומר דגם רבי סובר מה כח ב"ד יפה אלא א"כ ב"ד אחר פועל כמו שכתב מהרש"א בד"ה וחזר רבי יעו"ש מתוק מדבש א"כ לא אצרכינן למימר אפקעינהו רבנן לקידושין מיניה לרבי דהלכתא כוותיה וא"כ נפל תיקון הנ"ל בבירא דממנ"פ אם יבטל בפני ב' באמת הגט בטל כאלו לא עשה שליח לגרש ואם יבטל בפני אחד מדינא ויהי' הגט מגרש אם יומסר לידה עכ"פ לא יוכל ליקח אשה אחרת דלא אפקעינהו רבנן לקדושין מיניה ודוק.
<b>אך</b> מצאתי לפנ"י בתוס' ד"ה רבי סבר בד"ה בא"ד שהתפלא שדברי תוס' סותרין אהדדי בד"ה ור"נ משמע להו שאפי' אם ביטל שלא בפני השליח הוה הטעם משום חשש ממזרות ולא מטעמא אין דבר שבערוה פחות משנים וכאן בד"ה רבי סבר מספקא להו שאפי' אם מבטל בפני השליח צריך שנים משום אין דבר שבערוה פחות משנים ותי' בטוב טעם דהך כלל אין דבר שבערוה פחות מב' היינו בקידושין שהי' חזקת היתר או להתיר אשת איש שהיתה בחזקת איסור אבל כאן ע"י ביטול הגט נשארה האשה בחזקת א"א חזקת איסור שהי' עליה מקודם מסתברא דשליח או ע"א יהי' נאמן דנתבטל הגט ונשארה בחזקת קמייתא וסיים וז"ל אלא מ"מ כתבו התוס' לרווחא דמילתא משום שיש ממפורשים הקדמונים סברי בדבר שבערוה אפי' דלא איתחזק בעינן ב' דאי באיתחזק אפי' שאר איסורין נמי ועיין בחדושי רשב"א ז"ל ריש מכילתין שמפרש דהא דקאמרי' שם אבל הכא דאיתחזק איסורא דאשת איש הו"ל דבר שבערוה היינו חדא מתרי טעמא ע"ש וזה תלוי בסוגי' הש"ס יבמות ר"פ אשה רבה לכך הוצרכו לפרש כאן בדרך את"ל דאפי' את"ל דע"א אינו נאמן בדבר שבערוה אפ"ה לשליח עצמו אין אנו צריכין לנאמנות כיון שהשליח יודע האמת וכתבו עוד אי נמי אפי' את"ל אפי' היכא דלא שייך נאמנות נמי בעינן שנים בדבר שבערוה והיינו כדמצינו לענין קידושין דמקדש בע"א אין חוששין אפי' שניהם מודים והכא נמי דכוותיה אפ"ה אתי שפיר וזה נ"ל ברור בכוונתם עכ"ל.
<b>ועמדתי</b> משתומם כשעה חדא בר"ן גיטין דף ס"ד בסוגי' האומר לשלוחו צא וקדש לי אשה אסור בכל הנשים שבעולם אי נאמנים כל הקרובות שלא קידש מהם דסובר רמב"ן ורשב"א דנאמנים דלא איתחזק בהם לא היתר ולא איסור לא אמרי' בכה"ג אין דבר שבערוה פחות משנים והר"ן חולק דגם זה בכלל דבר שבערוה דצריך שנים אבל שאן דהי' החקירה העד אומר שהבעל ביטל הגט קודם הנתינה א"כ נשארת אשתו אשת איש גמורה בחזקת קמייתא מי הוא זה אשר יצריך כאן ב' הרמב"ן ורשב"א פליגו עם הר"ן שאפי' לא הוחזק בגוף זה חזקת איסור אי אפ"ה נימא דנחשב כדבר שבערוה אבל בכה"ג שהי' לאשה הזאת חזקת קמייתא שהיא אשת איש והוא אשתו של בעל הגט מהכ"ת יצרך כאן שנים שתשאר על חזקתה וצע"ג.
<b>ונלע"ד</b> דגם כאן הי' להשליח חזקת קמייתא שהוא יכול לגרש אשת חבירו בכח שליחות שלוחו של אדם כמותו לגרש את אשתו בגט זה שבידו אשר נכתב לשמה של האשה הזאת אשת משלחו ויוכל השליח שנתן הגט בידו ליתן הגט לשם גירושין ועכשיו יבוא ע"א ויאמר הבעל ביטל שליחתו א"כ נעקר חזקת השליח להיות כבעל לגרש בגט זה א"כ הוה חזקת שליחות כנגד חזקת אשת איש ותלי' שפיר אם ע"א נאמן בלא איתחזק איסור בדבר שבערוה דחזקה מול חזקה הוה ספק גמור וצדקו דברי פנ"י שזה ספיקא של תוס' ודוק.
<b>וראה</b> זה מצאתי בבית מאיר סי' קמ"א סעיף ס' על דברי ב"ש שמביא שתוס' נסתפקו א"צ שהביטול בפני השליח משנים שכתב הגאון בית מאיר וז"ל ונלע"ד מה שנסתפקו היינו שמסופקים אי הכלל דאין דבר שבערוה שייך בלא איתחזק לא איסור ולא היתר כאשר הערותי בסי' ל"ז ס"ק מ"ה עיי"ש וכאן הוה כלא איתחזק הגט בחזקת אינו מבועל והאשה בחזקת אשת איש ועיין תוס' פרק אשה רבה ד"ה הבא עליה באשם תלוי נשמע מדבריהם שבאופן דשייך חזקה מול חזקה הוה כלא איתחזק ואולי כן אפשר נשמע מהרמ"א והטור דלא מיקרי דבר שבערוה בלא התחזק וצריך עיון עכ"ל מה שכתב דהגט בחזקת שאינו מבוטל עכ"ל הוא פלא דלו יהי' שביטל הבעל השליחות גט גופא מי קא ביטל ויוכל לגרש בו כשירצה דהוא ספר כריתות מעליא כמבואר להלכה בא"ע סי' קמ"א סעיף ס"ו וא"כ איך לומר דחזקת גט יהי' נגד חזקת אשת איש לעשות כלא איתחזק איסורא והוא פלא על גאון כמותו אבל לפמ"ש דיש לשליח חזקת כח לגרש אשת חבירו בגט זה א"כ אם ביטל השליחות א"כ אינו כמותו ויש לומר אוקי השליח על חזקתו ואינו נאמן ע"א דעלמא אבל אם ביטל השליחות שדיבר לשליח מהכ"ת דצריך שנים ודברי בית מאיר נפלאים בעיני
<b>שוב</b> נתתי ללבי שעדיין דברי פנ"י נפלאים שנאמר שאפי' אם הבעל דיבר לשליח עצמו ובטל שליחתו לא מהני בלא ב' משום דדבר שבערוה אין פחות מב' יעו"ש והוא פלא הלא הבעל ביטל שליחות ותשאר היא בחזקת אשתו חזקת א"א ואיך שייך לחקור כאן אין דבר שבערוה פחות מב' וצע"ג.
<b>והתבוננתי</b> בעזה"י לפרש דברי הגאונים דפנ"י בד"ה מהו דתימא נתקשה מאי הועילו חכמים בתקנתם שיאמר השליח בפני נכתב בפני נחתם הלא אכתי יבוא הבעל ויאמר דביטל הגט ותי' וז"ל והאמת יורה דרכו דנראה דמ"ש התוס' כאן שנאמן לומר כך הי' בלבו היינו דווקא כה"ג דרהוט מעיקרא לבטולי דאיכא רגלים לדבר אבל בעלמא לא מהימן לומר שביטלו דכיון הגט ביד האשה הרי היא בחזקת מגורשת דרוב שלוחי גיטין אין מבטלים כמ"ש התוס' לקמן בד"ה ואפקעינהו רבנן לקדושין וא"כ מוקמי' לגט אחזקתו דמעיקרא בחזקת שלא נתבטל עכ"ל וצ"ע גם עליו איך שייך לומר דאוקמי הגט על חזקתו אטו חסר מגט דבר הלא יוכל לגרש בו רק ביטל השליחות וצע"ג.
<b>ונראה</b> לחקור בעזה"י דלכאורה אם דבר עם השליח וביטל השליחות ולא הגט גופו ואעפ"כ הניח הגט בידו ע"כ שיהי' פקדון בידו פן ואולי ירצה לגרש בו אחר זמן וא"כ בעל אומר לפקדון ושליש אומר לגירושין נאמן השליש כמבואר בסוגי' בגיטין דף ס"ד דכיון דיש ביד השליש למסור לה הגט אטו נתן בתורת פקדון היינו שחפץ שלא ימסור לה הגט אבל אם יתן לה הגט יהי' גט מעלי' דנתן לו שאפי' נתנו בתורת פקדון דעתו אם יתן הגט להאשה בתורת גירושין יהי' שליח לגרש יעו"ש וק"ו אם הי' שליח לגרש רק ביטל לשליחות ואעפ"כ הניח בידו בודאי דעתו שלא עקר כח שליחות ואם יתן הגט לה תהיה מגורשת ואם לחוש שביטלה גוף הגט שיהי' כחרס וא"כ אין לו בפקדון ספר כריתות שראוי' לגרש בו ונשאר בחזקתו ראשונה וממילא שלא ביטל גוף הגט נשאר הוא בחזקת קמייתא בכל שליחות והוה שפיר חזקה מול חזקה כנלע"ד להסביר דברי הגאונים הגדולים ודוק.
<b>נחזור</b> לשורש הדבר יהי' איך שיהי' עכ"פ מפורש יוצא מפי הגדולי דור דור שהפנ"י יחדש אי גם ביטל הוה בכלל אין דבר שבערוה פחות משנים א"כ לא צריך לומר בביטל בפני אחד דאפקעינהו לרבנן לקידושין מיניה והבית מאיר חידש דזה תלי' אם חזקה מול חזקה הוה בכלל דבר שבערוה ואם לא הוה בכלל דבר שבערוה צ"ל אפקעינהו וא"כ אם ישלח הבעל גט ויבטל אותו בפני ע"א א"כ אפקעינהו לרבנן לקידושין וממילא אין על הבעל חדר"ג ליקח אשה כמובן ודוק
<b>והנה</b> דבר זה בדבר ערוה שלא הוחזק לא איסור ולא היתר אי ע"א נאמן או אינו נאמן האריך מחנה מול מחנה גדולי ראשונים ופוסקים הוא הגאון בכר דוד בספרו הגדול דברי אמת דף ע"ד בד"ה וראיתי ובד"ה ודבר זה ובד"ה ואני מצאתי ובד"ה וראיתי למהרי"ק והוא ספק עצום מאוד בהורים ומורים בדבר הלכה יעו"ש (ואדמ"ו הגאון שערי תורה ח"ב כלל ארבעים פרט ה' האריך בחקירה אי חזקה מול חזקה הוה איקבע איסורא להיות חיוב עליו קרבן אפי' יעו"ש דפח"ח) ואולי כוונת התוס' בגיטין דף ל"ג בד"ה מהו דתימא דבטלו מבוטל לרבי להחמיר ולא להקל וכן העיר הפנ"י בדף ל"ד בד"ה התם ממונא הכא איסורא דיש ספק אי הוה בכלל דבר שבערוה או לא וקצרתי ודוק.
<b>תבנא</b> לדינא לגבי האשה המנואפת בודאי ליכא למסמוך לאמור אפקעינהו לרבנן לקידושין דהוה איסור מיתה אבל לגבי הבעל דהוה רק חדר"ג דספק לקולא א"כ יש תיקון אם יתן גט ויבטלו בפני ע"א וקצרתי רק להערה ולא לפסוק הלכה למעשה באתי כי הדבר צריך דרישה וחקירה.
<b>ומצאתי</b> דאתי לידי דהנב"י בח"ר בא"ח סי' ל"ה שחקר דאיסור אשת איש דומה לנזיר שקיל יען שישנו בשאלה ויכול לעקור האיסור א"כ איסור אישות יכול לעקור שישלח גט ויבטל אותו בפני אחד א"כ אפקעינהו רבנן לקידושין וכתב וז"ל אמנם כל זה לשיטת הר"י אבל לר"ת שמסיק שם דף ל"ג ע"א בסוף ד"ה אפקעינהו דאי ידעי' דלכך נתכווין לא מעקרי הקידושין כלל א"כ לא הוה דומיא דנזיר שבידו לעקור הנזירות ברצונו ע"י שאלה אבל זה אין בידו לעקור הקידושין ברצונו עכ"ל נראה שהבין אם הבעל מכווין בביטול הגט שיעקור הקידושין סובר ר"ת לא אפקעי' רבנן לקידושין ואני הבאתי לשון רשב"א דדוקא אם מכווין לפטור אותה ממיתה או לטהר ממזרים אבל מיכווין לתכליתו אפשר אפי' לתכלית אם באמת זינתה תחתיו שלא תהי' אסורה שולח גט ומבטלו כדי שתהי' מותרת עליו אפקעינהו רבנן לקידושין א"כ אפי' לר"ת דומה טומאות זנות לנזיר אם לא נתעברה בזנות ובלא התראה שאינה חייבת מיתה אפי' בזמן שדנו דיני נפשות ק"ו בזמן הזה דלא דנין נפשות והבן.
<b>ועלה</b> בדעתי דסובר הגאון דגם בזה יש קלקול שבנות ישראל יהי' פרוצים בעריות לזנות תחת בעליהון דיסמכו שמרוב אהבת בעלה יחמול עליה וישלח לה גט ויבטל א"כ לא אפקעינהו רבנן לקידושין דוגמא דחקר הרא"ש בסוגי' גיטין דף י"ז דכותבין גם עכשיו זמן כדי שלא תאסר עליו אם תזנה תחתיו והגם דהרא"ש הקשה א"כ למה אמרו בגמ' שיחפה עב"א הלא בכל נשים יש טעם שלא תאסר עליו בכל זאת כתב הרא"ש שזה סעד לטעם שמא יחפה על בת אחותו יעו"ש וקשה הא יכול לשלוח גט ויבטל ויפקעינהו לקידושין ויהי' עמה בהיתר ולמה ישבוק היתר ויהי' עמה באיסור שיאמר שכבר גרשה אלא פשיטא בכה"ג לא אפקעינהו רבנן לקידושין אם חפץ לעקור ממנה שם טומאה והבן.
<b>אך</b> קשה לי על הגאון שם בנזיר אם ישאל על נזירות לא ימצא לו עון כלל דהוה כאלו לא קיבל נזירות אבל כאן אם ישלח גט ויבטל א"כ אם רבנן יפקיעו לקידושין א"כ יהי' כל בעילותיו בעילת זנות ויש חזקה חזקת כשרות שאין אדם עושה בעילותיו בעילת זנות א"כ אינו דומה לנזיר הגם שיוכל לעקור האישות ע"כ ופעל בעילותיו בעילות זנות ולא הוה דומה לנזיר וגם רחוק לאמור שאם מכווין לעקור אישות כדי שתהי' מותרת דנחשב קלקול הדור לעשות בנות ישראל פרוצות הלא לא יוכלו לסמוך על הבעל שישלח גט ויבטל לעשות בעילות זנות בשלומא משום ב"א שלא תמות שפיר הקשה תוס' וקצרתי ודוק.
<b>ויותר</b> פלא שלא העיר בדברי תוס' בד"ה מהו דתימא דלהקל לא אמרי' בטלו מבוטל רק להחמיר וא"כ איך נימא דהוה טומאת איש קל דדומה לנזיר שיש בשאלה להקל אבל כאן אין עקירה להקל וגם לא העיר כלל דאפשר לרבי הוה הטעם מכח אין דבר שבערוה פחות משנים א"כ אין מוכרח לומר אפקעינהו ובודאי לא דמי טומאת אישות לנזיר וצע"ג [והנב"י ח"ר סי' נ"ד בא"ע ד"ה ואמנם ס"ל בלא איתחזק ועיין עוד שם אם יש הפסד לה לא אמרינן שאינה עושה בעילת זנות וגם הוא ע"כ בועל בעילות זנות יעו"ש] ובתוס' רע"א פ' השולח באות ל"ה דהשיג על התוי"ט דכתב מטעם אפקעינהו לרבנן לקידושין והגאון הנ"ל אומר שהטעם משום כח שיש ביד חכמים לעקור דבר מן התורה במקום טעם חשוב יעו"ש והערותי בספרי קול סופר על המשניות דנהפוך הוא אם יש לפעול בטעם אפקעינהו א"כ ליכא טעם חשוב לעקור דבר מן התורה יעו"ש ויש לי בזה הערה בחדושי דמכח אפקעינהו הוא בפ"א ומכח לעקור דבר מן התורה היא בכל בעילה ועיין ר"ן יומא יום כפורים כפילת עבירת לאו שוה כמו איסור עבירת סקילה יעו"ש ודוק כי קצרתי.
<b>ולא</b> נעלם ממני תל"י דברי ים של שלמה פ"ג דקידושין וכל מה שהאריך אדמ"ו בחת"ס א"ע ח"א סי' ק"ח וסי' ק"ט כי יש הבדל בין אפקעינהו המוזכר במשנה ובגמ' וביטול הגט ובין אפקעינן לקדושין אם דור אחר דור יצריכו להפקיע כמובן וגם אדמ"ו ז"ל דן להתיר אשת איש ואנו דנין נגד חדר"ג נגד האיש ליקח אשה ואין לנו עסק להתיר המנאפת כמובן ואי אפשר להאריך כעת כי לא באתי אלא לעורר ולא להלכה וק"ו למעשה באתי רק כי יחם לבבי על הנבלה הנעשה בישראל שראוי' לרבנים של מדינתו לגדור גדר ולעמוד בפרק.
<b>ואזכיר</b> ברמז מעט שלא יפליא איך נכתב גט ויעשה שליח לגרש הלא יש חדר"ג שלא לגרש בע"כ והיא ברחה מפניו ולא חפצה בגט א"כ איך ישלח שליח לגרש זה ברור דיוכל לגרש זונה מופקרת גם בע"כ וד' יעזרני לטובה ואברר הדבר בעזה"י.
<b>ואין</b> להשיב על אשר חקרתי לבטל הגט ויהי' עקירת קידושין דבשלמא בזמן הגמ' שיוכל לגרש בע"כ הוצרכו לעשות הפקעת קידושין בביטול הגט מפני ממזרים ומפני עגונות כמבואר בגמ' אבל עכשיו דאיכא חדר"ג שלא לגרש בע"כ א"כ ממילא לא יהי' גט ולא צריך לאפקעינהו ונשאר חדר"ג שלא לישא עוד אשה וצע"ג.
<b>ונלע"ד</b> דגם בלא חדר"ג העיר הנב"י ח"ר א"ע סי' ב' דלא יוכל בעל לעשות שליח לגרש אשתו בע"כ דהוה תופס לבע"ח במקום שחב לאחרים היא האשה בכל זאת כתב במהד"ת א"ע סי' ק"י דאם זנתה ואין לה הפסד ע"י הגט מהני גירושין בע"כ אפי' ע"י השליח יעו"ש ה"ה בודאי חדר"ג שלא לגרש בע"כ אפי' ע"י הבעל הוא במקום דבא על ידי הגט הפסד וחוב לאשה אבל בזונה אשר היא חי' בנאפיה עם גוי ואסורה לבעלה מהכ"ת יהי' כאן חדר"ג שבעלה לא יגרש אותה בע"כ.
<b>אך</b> ראה זה מצאתי להנב"י מהד"ת בסי' ק"ד שיצא לחדש דבר חדש בהבנת שו"ת הרא"ש שר"ג תיקן שלא לגרש אשה בזריקת הגט שאפי' אם הדין הוא לכפות אותה לקבל גט היינו שכופין אותה בכל כפיות עד שתאמר רוצה אני בהגט כמו שכופין לאיש אשר הדין הוא שצריך לגרש כופין אותו עד שיאמר רוצה אני בגט אבל לזרוק לה גט שיהי' הגירושין בע"כ של אשה ע"ז יש החדר"ג שלא לגרש אשה בע"כ אלא ע"י כפיה שתאמר שהגט יהי' לרצונה שחפצה בגירושין עכ"ד בקיצר יעו"ש וא"כ בנידן שלפנינו שא"א לכוף אותה לא מהני שליחות לזרוק לה גט וא"כ הדרה החקירה דלא אמרי' אפקעינהו לרבנן לקידושין דהא אי אפשר שיבוא תקלה ע"י מה שביטל הגט שלא בפני השליח דהא גוף השליחות בטל עד שיכפוה לומר רוצה אני בלקיחת הגט וזה לא והי' הכפיה לה בלי הבעל כמובן וצע"ג.
<b>אמנם</b> עפר אני תחת כפות רגלי תורתו הנוראה והנפלאה של הגאון הנב"י וכאן לא אוכל לירד לסוף דעתו איך יהי' הרא"ש מסופק בזה דנימא דצריך כפיות אשה שתאמר שחפצה לקבל הגט בחפצה ובלבה שיהי' הגירושין לרצונה.
<b>הנה</b> הרמב"ם בפ"ב מהל' גירושין הל' כ' כתב וז"ל מי שהדין נותן שכופין אותו לגרש ולא רצה לגרש ב"ד של ישראל בכל מקום ובכל זמן מכין אותו עד שיאמר רוצה אני ויכתב הגט והוא גט כשר עכ"ל וכתב אח"כ וז"ל ולמה לא בעל גט זה שהרי הוא אונס בין ביד עכו"ם בין ביד ישראל שאין אומרים אונס אלא למי שנלחץ ונדחק לעשות דבר שאינו מחויב בו מן התורה כגון מי שהוכה עד שמכר או עד שנתן אבל מי שתקפו יצרו הרע לבטל מצוה או לעשות עבירה והוכה עד שעשה דבר שחייב לעשותו או עד שנתרחק מדבר האסור לעשותו אין זה אונס ממנו אלא הוא אונס עצמו בדעתו הרעה לפיכך זה שאינו רוצה לגרש מאחר שהוא רוצה להיות מישראל ורוצה הוא לעשות כל המצות ולהתרחק מן העבירות ויצרו היא שתקפו וכיון שהוכה עד שתשש יצרו ואומר רוצה אני כבר גרש לרצונו עכ"ל הזהב מפורש יוצא מאחר שהמגרש רוצה להיות מישראל ורוצה לעשות כל המצות ולהתרחק מן העבירות א"כ כיון שמצוה לשמוע לדברי חכמים וכתיב לא תסור מדבריהם אשר יורוך וכאן הב"ד מורים הדין שמחויב לגרש האשה הזאת ברצון הטוב לעשות כדת וכדין אשר הורו לפניו א"כ מהני הכפיה עד שתשש יצרו ויכוף אזנו לשמוע כלמודים.
<b>וזה</b> נכון באיש אשר על פי דת של תורה צריך לגרש ברצון הטוב ממילא מהני הכפיה אם ואמר רוצה אני אבל באשה אשר הדין תורה היא ושלחה מביתו שלא צריך רצון אשה לקבלת הגט אלא ונתן בידה ברשותה מכל מקום רק שתהי' יודעת שנתגרשה מבעלה ושלחה ואינו חוזרת ואם ר"ג עשה ח' שלא לגרש אשה בע"כ היינו שיוכל לגזור על הבעל שלא יגרש בע"כ הגם שמן הדין תורה יוכל לעשות גירושין בע"כ גזר הוא על הבעל שימנע מזה אלא יהי' שב ואל תעשה ולא יגרש אלא אם האשה אינו מוחה בגט אבל על האשה לא יכול לגזור כפיה שתאמר רוצה אני בגט מאי מהני אמירתה בזה הלא ידענו אונסה בכפיה וכי תאמר מצוה לשמוע דברי חכמים הלא היא תאמר אמריה ישמעו חכמים לדברי תורה שאשה אין לה כח בפעולת הגט יגרשני בעלי בע"כ כדת של תורה היכן יש מצוה עלי לקבל גט ברצון למה אצריך אני לשמוע לדברו חכמים אשר אין מבוא בתורה שאשה יהי' מתגרשת ברצונה ישמעו חכמי' ולא יתקנו על הבעל שלא לגרש בע"כ ולא לעשות הפוכי מטרתא שאצרוך להיות רצוני בדבר ואח"כ יכפונו בשוטים לאמור כנגד לבי ונהפוך הוא כנגד דין תורה שאשה תאמר חפץ אני לקבל גט מבעלי אני מבקש דין תורה שיגרשני בע"כ דכתיב ונתן בידה ושלחה מביתו על הבעל יוכל ר"ג לתקן לשמוע לדברי חכמים שיהי' שב ואל תעשה ולא יכפה לאשה אבל לכפות לאשה לאמור רוצה אני היא צדקה לאמור עשו עמי כדת של תורה והבן זה כי נראה נכון מאוד בעזה"י.
<b>ואוסף</b> להפליא איך חקר הנב"י בדעת הרא"ש שצריכה האשה לאמור רוצה אני לקבל הגט יעו"ש הלא הרשב"א בגיטין דף ע"ה הקשה איך יש פלוגתא אי נתינה בע"כ הוה נתינה הא בגט כתיב ונתן בידה וקיי"ל דמתגרשה בע"כ ותי' הרשב"א ששאני בגט שאין האיש קנוי להאשה שאינו מקיח עצמו רק יש להאשה שיעבוד על הבעל בעודה תחתיו ואם אתה רוצה לומר שצריך דעתה בגט ואינו יכול לסלק השיעבוד אלא מדעתה נמצא שאתה מחייב את שלו בע"כ ואל תחייבו אבל בערי חומה הי' מקח טוב ובנתינת המעות אתה רוצה לפעול שיפסיד ביתו אשר קנה אז הוה הפלוגתא בנתינה בעל כרחה יעו"ש מתוק מדבש וכן הארכתי במקו"א דכל ענין גירושין הוה רק ספר כריתות שהבעל כורת קנינו אשר קנה וכן באונס שלא יוכל לגרש בעל כרחה היינו שאין רשאי לעשות גירושין אם היא תמחה אבל מי צריך רצון שתאמר רוצה אני לקבל הגט דכל כח גירושין בא כולו מבעל דכתיב ונתן בידה ושלחה מביתו ולא צריך רצונה שתאמר שאחפץ בגט א"כ מסתברא שר"ג גזר רק על הבעל שלא לגרש בע"כ ויהי' יושב ובטל אם היא מוחה בגירושין וא"כ במקום שראוי' לגרשה הניח על ד"ת וכופין אותה אפי' בשוטים עד שיגיע הגט בידה אפי' צועקת שלא תחפץ בהגט ודו"ק.
<b>ולא</b> אמנע מלהודיע שיש לי דבר חדש בעזה"י אשר הערותי במקום אחר דמי שלקח אנוסתו אשר אמרה התורה לא יוכל לשלחה כל ימיו אז אפי' אם רצונה בגט לא יוכל לגרשה כלל יען דא"כ אין זה שלוחין אם צריך רצונה שתאמר אני אחפץ לקבל הגט ורק אם זנתה תחתיו ולא תוכל להיות אשתו אז מגרשה גירושין בעל כרחה אבל בלי דבר שכופין אותו להוציאה לא יוכל לשלחה ואבאר דבר זה בעזה"י.
<b>הרמב"ם</b> בפ"א מהל' נערה בתולה הל' ג' כתב וז"ל אבל האנוסה שלא רצתה היא או אביה להנשא לאונס הרשות בידם ונותן קנס והולך רצתה היא ואביה ולא רצה הוא כופין אותו וכונס שנאמר ולו תהי' לאשה הר"ז מצות עשה אפי' היא חגרת או סומא או מצורעת כופין אותו לכנוס ואינו מוציא לרצונו לעולם שנאמר לא תוכל לשלחה כל ימיו הר"ז מצות ל"ת עכ"ל הזהב ופלא בעיני למה כתב ואינו מוציא לרצונו לעולם כך הי' לו לכתוב ואינו מוציא בע"כ לעולם דזה הוא העיקר שלא יוכל ליתן גט אם היא אינו מרוצית לגט א"כ למה שכל הרמב"ם הלשון שאינו מוציא לרצונו וצריכין אנו להבין היינו ברצונו בלי רצונה והוא פלא גדול
<b>ונלע"ד</b> לחדש דבר בעזה"י דכל כח גירושין חדשה התורה הוא אם שנאה ושלחה שהבעל יעשה הכריתות שהוא לא חפץ בקנינו אשר קנה את האשה ולא חפץ להיות משועבד לה עוד כי האיש קידש אותה כי יקח איש אשה ולא נעשה קנין האשה ולכך העיר הרשב"א בגיטין דף ע"ה הגם דנתינה בע"כ לא שמי' נתינה מהני הגירושין בע"כ דכתיב ונתן בידה מקום שיוכל להניח אפי' ברשותה בלי הנצרכות רצונה דאין האיש קנוי לה שאינו מקיח את עצמו יעו"ש ועיין בר"ן נדרים דף ל' אשה כפדאן אחרי' שהסביר דכתיב כי יקח איש אשה ולא כי תלקח אשה לאיש הלכך אין אנו דנין בקדושין מצד האשה אלא מצד הבעל יעו"ש וא"כ ממילא גם בגירושין כורת רק בכוחו לכרות שיעבודו בעל כרחה של האשה ולא תלוי בדעת האשה כלל נהפוך הוא כי בקדושין הי' צריך עכ"פ דעתה ורצונה שהיא מרוצית לכנוס אליו אם הוא יקח אותה והגירושין תהי' להפך ששלחה בכחו שלא תהי' שלו.
<b>ולפ"ז</b> באונס שאמרה התורה לא יוכל לשלחה כל ימיו שזה הוא קנסו שתהי' נשארת ברשותו והוא יהי' משועבד לה מאי מהני אם מרוצית שיגרשה וישלחנה אין שלוחין אלא אם יוכל לשלוח בכח ידו בלי רצונה וכאן צריך רשות ורצון שלה גירושין כזה לא חידש רחמנא בודאי מתחילה קודם נשואין תוכל האנוסה לומר לא בעינא לי' כסברת הרמב"ן בתורה דאל"כ יהי' חוטא נשכר שיאנס איש נקלה בת שוע ונגיד ותהי' לו לאשה עיין כתובות דף מ' אי אמרה לא בעינא ליה ליכא לעשה כלל אבל אי נתרצית לו להיות אשתו וכנסה אז אי אפשר לה לגרשה אפי' אם נתנה לו רשות ומבקשת הגט ממנו וזה שרמז הרמב"ם וז"ל ואינו מוציא לרצונו לעולם עכ"ל דכל גט הוא דווקא שהבעל יוצא לרצונו בלבד וכיון שנאמר לא יוכל לשלחה כל ימיו באנוסה לא יוכל להוציאה ברצונו ולכן החכים הרמב"ם ולא כתב ואינו מוציאה בעל כרחה שאז הי' במשמע אם היא אומרת אקבל הגט יוכל הבעל לגרשה והשכיל לכתוב ואינו מוציא לרצונו לעולם אבל בהל' ה' אם זנתה תחתיו ואינה ראוי' להיות לו לאשה א"כ הוא מחויב לגרשה והב"ד כופין אותו ומגרשה בע"כ של האשה ודוק.
<b>וראי'</b> מדברי רמב"ם בפ"ג מהל' ל' נערה בתולה הל' ה' שכתב וז"ל נמצא בה דבר זמה או שנמצא שאסורה עליו ומחייבי לאוין או מחייבי עשה אפי' שניה הר"ז יגרשנה בגט שנאמר ולו תהי' לאשה אשה הראוי' לו ולמה לא יבא העשה וידחה את ל"ת בין במש"ר ובין באונס וישא זו האסורה לו שהרי אפשר שלא תרצה לישב היא ונמצא עשה ול"ת קיימים עכ"ל מדכתב וז"ל וישא זו האסורה לו משמע דחקר רק על תחלת נשואין נימא עשה דוחה ל"ת ועל זה תי' שיש בידה שלא לישב היינו שלא תחפוץ לנשא לו אבל משנשאת אין בידה שלא לישב רק שנשאה בטעות וצריך לגרשה דהי' הנשואין באיסור אבל אם נשאת בהיתר לא מהני רצונה לקבל גט דעכ"פ הוא אינו מוציא לרצונו ויש לי בזה אריכות דברים על הנב"י מהד"ת א"ע סי' קכ"ט ודוק.
<b>נחזור</b> לענינינו דלו יהי' שגם באונס שגירש מהני גירושין אם נתרצית בגירושין וכאשר הערותי בספרי קול סופר ביבמות פרק י"ד בהבנת המשנה שאשה יוצאה לרצונה ושלא לרצונה ותיבת יוצאת לרצונה הוא כשפת יתר ח"ו אם יצאה שלא לרצונה ק"ו לרצונה ובארתי שאפי' באנוסה שלא יוכל לגרשה בעל כרחה וצריך רצונה שלא מוחית אבל גוף הגירושין המה שלא ברצונה שלא צריכה לומר אקבל הגט בכוונה לקנות אותו כי גוף הגירושין המה שלא ברצונה יעו"ש אבל זאת אני אומר בבטח שר"ג לא יוכל לתקן לגזור על האשה שע"י כפיה צריכה היא לאמור אני אחפוץ בקבלת הגט כמו שבארתי בעזה"י.
<b>סוף</b> דבר הכל נשמע באשה הנואפת בנידן דידן שהיתה מורדת בבעלה כמה שנים ואח"כ נטמאה כגומר בת דבלתים דרה עם הנואף אינו ישראל עיין בסי' ע"ז ובסי' קט"ו ובסי' קי"ט שיוכל הבעל לגרשה בע"כ בכל אופן אפי' בזריקת הגט וממילא אם ביטל השליחות שלא בפני השליח אפקעינהו לרבנן לקדושין וממילא אין כאן חדר"ג אם נושא אשה אשר יחפוץ לבו בה ודוק.
<b>והלום</b> ראיתי בבני אהובה להגאון ר' יהונתן ז"ל בהל' אישות פרק כ"ד הל' ח"י שחקר אי אלים תקנת ר"ג שנימא מי שעובר עקרו רבנן לקדושין מיניה ולכן הגם שראה שאשתו זנתה במזיד אינו נאמן אחר תקנת ר"ג שאסור לגרש בע"כ וגם אסור ליקח שתי נשים א"כ מותר וגם מחויב לבעול אותה דבכה"ג עקרו רבנן לקידושין ואין כאן טומאה וחקר הגאון מי יודע אם יש כח בחדר"ג מאור הגולה להפקיע קידושין דהא פסקי' כרבי בגיטין דף ל"ד בטלו מבוטל וחזינן אף שר"ג וסייעתו הי' מיושבי לשכת הגזית וב"ד הגדול בירושלים מכ"ש דאין בכח ר"ג אלים להפקיע קדושין שלא לבטל תקנתו הכי יהי' תקנת ר"ג חזק מתקנת ר"ג ואטו הי' ר"ג אומר בפירש שמפקיע קידושין מי שיעבור תקנתו כמו ר"ג שתיקן ולא אמר מי שיעבור תקנתו יופקעו קדושיו דלו יהי' שהי' בכח דר"ג להפקיע קידושין לא הכניס ר"ג עצמו בזה לבטל איסור סוטה כעריות איסור זונה לכהן וטומאה דכתיב בסוטה עכ"ד דפח"ח.
<b>ואני</b> אומר שפלא בעיני הא בתוס' בד"ה מהו דתימא מבואר דאפי' לרבי אמרי' מכח תקנת ר"ג הזקן אם ביטל בפני חד אפקעינהו רבנן לקידושין ורק בפני שלשה פליג רבי בטעמא דר"ג דליכא חשש עגונה ולמה נימא אפקעינהו וא"כ כמו שאמרי' מה כח ב"ד יפה מי שעובר תקנת ר"ג הזקן אפקעינהו יען דכל מקדש אדעתא דרבנן מקדש ה"ה בתקנת רגמ"ה כדי שלא יגרש אדם אשתו הגם שאומר שראה שזנתה אינו נאמן ואם אמת שראה אפקעינהו לקידושין דהא אמר הרי את מקודשת לי בטבעת זו כדת משה וישראל רק הגאון בני אהובה חקר עוד שתקנת ר"ג לא נתפשטה בכל ישראל שיהי' כוחו גדול לגרום הפקעת קידושין יעו"ש ודוחק.
<b>אך</b> אני נבוך א"כ דעקרו רבנן לקדושין א"כ היא פנוי' ובועל בעילת זנות כל ימי חייו מכאן ולהבא וממילא יוכל ליקח אשה אחרת דהא הראשונה אינה אשתו וא"כ מי שאומר שראה אשתו זנתה ואנו אומרים שמחויב לבעול אשתו א"כ יבעול פ"א וע"כ דבכה"ג עקרו רבנן לקידושין א"כ יקח אח"כ אשה שניה וזו לא שמענו.
<b>ונ"ל</b> דלפנינו הוה ספק אם אמת הדבר שראה שאשתו זנתה ומתירין לו לבעול אשתו ממנ"פ אנו אומרים שהיא טהורה והוא נתן עינו באחרת ואם אמת הדבר א"כ אפקעינהו לקידושין מיניה ומותר באשתו אבל לישא אחרת לא יכול דהא היא נשארת לפנינו בחזקת טהורה ונשאר עליו חדר"ג שלא ליקח אחרת ודוק.
<b>סוף</b> דבר שעל תקנת ביטול גט שלא בפני השליח בודאי ראוי לסמוך דאפקעינהו רבנן לקידושין והוא יקח אשה אחרת ודוק.
<b>סימן</b> <b>ג</b>
<b>להנ"ל</b>
<b>אחד"ש</b> כי בעוה"ר נחלתי ואשלח פה תשלום תשובה שניה וגם את השלישי אשר עמלתי להושיע להנעזב ד' יהיה עמכם הד"ש.
<b>אודות</b> המנאפת אשר חפצה לכפות לבעלה ליתן לה גט ונתנה עיניה באיש זר וגם נסעה למרחוק עם הנואף ובעלה יושב גלמוד בלי עזר כדת מה לעשות להושיע לו ולהקימו.
<b>תשובה</b> בתרה"ד בפסקים סי' רנ"ו מביא דנוהגים במי שיש לו ח"ו אשה מומרת וחפץ לישא אשה שמגרשה ומזכה לה למומרת גט ע"י אחר וכתב וז"ל דזכות הוה לה דבודאי מזנה היא בין הגוים ומוטב לה תזנה פנוי' ולא תזנה אשת איש ואיש אחד נעשה לה שליח קבלה עכ"ל ולכאורה קשה מנ"ל דהוה זכות לה הא אמרי' בסנהדרין דף פ"ה נוטל טעם ביאה ונותן לעוברי עבירה יעו"ש א"כ ע"י הגט נוטל ממנה טעם ביאה שלא תתענג בהנאה מרובה אם תהי' מגורשת כמו שמתענגת כאשר נבעלת באשת איש אז טועמת טעם ביאה של עוברי עבירה וצע"ג.
<b>ועלה</b> בדעתי דכיון מה שערל בועל אשה ישראלית אפי' היא פנוי' ג"כ יש בו עבירה דהא מסתמא בועל בנדתה וא"כ איכא טעם ביאה מכח איסור נדה א"כ מה שנתגרשה וליכא בה איסור א"א הוה זכות דמוטב שתזנה פנוי' נדה משתזנה אשת איש דבעילת פנוי' לא הוה בכלל גילוי עריות מה שערל בועל אותה ואם היא אשת איש הוה בעילת הגוי בכלל גילוי עריות כמבואר ברמ"א יו"ד סי' קנ"ז סעי' א' א"כ הוה הגט זכות לה ודוק.
<b>אך</b> לשיטת ר"ת והובא בש"ך שם בס"ק י"ד דאפי' באשת איש לא הוה ביאת גוי בכלל עריות וכן דעת רמב"ן במלחמות וכן בעל המאור בסנהדרין א"כ קשה מאי זכות יש לה בגט מה לי פנוי' נדה או נשואה נדה הגם דאיכא עכ"פ טעם ביאת איסור בכל אופן מה תפסיד אם היא אשת איש או תרויח אם היא פנוי' כדי שנאמר כדברי תרה"ד מוטב שתזנה פנוי' ואל תזנה אשת איש וק"ל.
<b>ואולי</b> נהפוך הוא דאם הנואף בעל אותה בראשונה בימי טהרתה א"כ נאסרה על הבעל משום טומאה ועל כל העולם אסורה מקודם משום א"א א"כ לא חל נדה עלי' דאין איסור חל על איסור בלא כולל ואם מזכה לה גט כאשר תגיע עת נדה חל עליה טומאת נדה וחייבה כרת משום נדה א"כ אם תזנה תחייב כרת על נדה ואם נשארת באשת איש אין על ביאת הגוי חיוב מיתה או כרת דאשת רעהו כתוב ועיין בפנ"י כתובות דף י"ח בתוס' ד"ה ולדרוש להו שהאריך בטעם ודעת הגם שנאסרה על בעלה אבל אין בו איסור עריות דפח"ח א"כ אם תתגרש תהי' חייב כרת על נדתה וצע"ג.
<b>אמנם</b> משבשתא היא דלו יהי' שאינו חל נדה על האישות עכ"פ יש בו לקברו בין רשעים גמורים עיין יבמות דף ל"ב ואולי הוא איסור נדה מוסיף ע"י איסור טומאה וכן נזכרתי שהעיר הנב"י ח"ר א"ח סי' ל"ה דאיסור נדה הוה מוסיף וכן הגם שאין חיוב על נדה אבל עכ"פ נ"מ לקברו בין רשעים גמורים יעו"ש ועל כ"פ לשיטת רבינו תם ודעמיה לא ידעתי איזה זכות גדול יש לה בגט דעל כל פנים נבעלת בנדתה מגוי ודוק.
<b>רק</b> עיין בכפת תמרים בתיוכ"פ דף י"ט שהביא ראי' לרמב"ם דגוי הבועל אשת ישראל הוא נהרג מסנהדרין דף נ"ו ומרמב"ם פ"ט מהל' מלכים וגם היא נהרגת יעו"ש היטב א"כ יש זכות בגירושין וטעמא דאיסורא בבעילה יש ע"י איסור נדה א"כ שפיר אמרו דזכות לה למומרת בגט ודוק.
<b>וראה</b> זה מצאתי בביאור הגאון ר' אליהו מווילנא ז"ל בא"ע סי' א' ס"ק ל"ג שכתב וז"ל מזכה וכו' כמ"ש סי' קי"ח ב' המזכה גט וכו' ובכה"ג בודאי ניחא לה דלא תעבור על איסור אשת איש וכמ"ש בכתובות דף י"א א' בגר קטן וא"ל כמ"ש שם בעבד וה"ה כאן משום מים גנובים דלא אמרינן כן כמ"ש בסוף נדרים עכ"ל הזהב הרי שעמד הגאון בחקירה דיש לחקור דאין לה זכות בגט דטעם ביאת איסור הוה הנאה מרובה ותל"י שכוונתו לחקירה רק דוחה זה מסוף נדרים דאמרי' בודאי לא זנה עם האשה דלולא כן לא הי' מציל בעל האשה שלא אכל מאשר אכל הנחש ואמרו מהו דתימא דניחא ליה מים גנובים קמ"ל א"כ מבואר דנדחה זה דחפץ להנות טעם ביאת איסור זה נגלה מבואר דעתו.
<b>ולדעתי</b> יש להשיב על ראי' הגאון דתוס' כתבו שם וז"ל מים גנובים ימתקו כדאמר בסנהדרין ניטול טעם ביאה וניתן לעוברי עבירה קמ"ל דנואף אינו יודע זה וניחא ליה דלימות בעל כדי שישאנה בפרהסיא עכ"ל הרי שתוס' לא חדשו שאינו תוספת הנאה בביאת איסור שיתענג הגוי בבעילת אשת איש ישראל כי זה הוא טבעו של אדם מתוך שיצה"ר תוקף בו מתענג ביתר שאת ועיון בחידושי אגדה של מהרש"א וז"ל האי קרא ודאי דלא אמרו שלמה אחר שחרב בית המקדש אלא דה"ק דמתוך שיצה"ר תקיף יותר בעוברי עבירה מרבה תאותן כמ"ש מים גנובים ימתקו לא ניטל מהם טעם עכ"ל וכך אמרו בסנהדרין בהאי דהעלה ליבא טינא אם ישאנה בהיתר לא יתרפא יען שניטל טעם ביאה וניתן רק בעוברי עבירה רק תוס' בנדרי' הסביר דקמ"ל דנואף לא ידע שגדול איכות הנאה ואלמלא זנה הי' ניחא ליה דימות הבעל ויקח אותה לאשה בפרהסיא אבל כן הוא האמת דגדול טעם ביאת איסור א"כ איך שייך לומר דגט הוה זכות לה אם תפסיד הנאת ביאה וגם אם האשה מומרת נשואה לגוי או מזנת בפרהסיא א"כ למה לה הגט הלא תוכל לזנות תמיד בהנאה מרובה ודוק.
<b>וגם</b> קשה שם בנדרים דהי' לאשה חזקת היתר ויש ראי' דלא זנתה דא"כ הי' מצפה שימות הבעל ואנו נאמר דזנתה ואעפ"כ הציל כדי להוי ליה הנאה מרובה אמרי' דנהפוך הוא דאולי הי' ניחא ליה דתהי' שכיחא ותלינן שנואף לא ידע ואוקמי האשה בחזקת היתר ובזה זכיתי ליישב קו' הב"ש סי' מ"ב ס"ק כ"א דחשוד לעריות פסול לעיולי משום מים גנובים ימתקו וקשה מסוף נדרים דאמרי קמ"ל דלא אמרי' מים גנובים ימתקו] אבל כאן דיש חזקת איסור שהיא א"א ונימא דניחא לה שאחד יזכה בעבורה הגט שלא יהי' לה עונש אמרי' דלמא היא ידעה דטעם ביאת איסור גדול בהנאה וא"כ אי אפשר לזכות לה גט דחפצה בהנאה מרובה אשר היצה"ר תוקף בה שתתענג מאד (ועיין בסוטה דף ז' דחששו שהבעל יבעול אותה דמים גנובי' ימתקו).
<b>על</b> כן נ"ל דעיקר דתתענג בהנאה מרובה דהא היא נדה וגם הוא גוי אשר תתענג בהנאה מרובה שיצה"ר תוקף בו ובה בלי איסור אישות וכן בנידן דידן שדרה עם הנואף גוי כדרך איש עם אשתו ותתענג תמיד בבעילת איסור א"כ זכות הוא לה שתתגרש וזוכין בעבורה ודוק.
<b>ובעיקר</b> דברי תרה"ד ק"ל הא אמרו חכז"ל עבר אדם עבירה פעמים ושלש נעשה לו היתר, היתר ס"ד אלא הוה לו כהיתר וא"כ כיון שזנות בא"א נעשה לה כהיתר מאין נאמר דזכות הוא לה ואלו ידעה היתה מרוצית הא כבר נדמה לה כהיתר ואולי עד עתה היתה מזנה לתאבון ואולי לא תתרצה בגט הוה כלהכעיס דשבקה היתר ואוכלת איסור ונשאר לה עוד חזקת בת ישראל שלא תעשה להכעיס א"כ עדיין זכות הוא לה שלא תהי' זונה להכעיס וק"ל.
<b>ולולא</b> דמסתפינא אמרתי דתרה"ד קאי הגם שהאשה המירה דתה בעבור איזה סיבה להציל עצמה או להרויח דבר הגם שממילא היא מזנת ג"כ כמבואר בש"ע א"ע סימן ז' סעי' י"א אז בודאי זכות הוא לה שבעל יזרק לה גט דהא לא היתה לבה על זנות רק כיון שהיא מומרת לע"ז הוה מומר לכל תורה וכאלו יש עדים שזנתה עיין בב"ש שם ס"ק כ"ט וס"ק ל' בכל זאת ניחא לה שלא תהי' אשת איש אבל בנדון אשה אשר המירה בעבור שתוכל להנשא לגוי אשר עיניה נתנה באחר או שברחה מבעלה וחשקה בגוי להבעל לו אז ליכא למסמך שגט זכות לה כי נעשה הזנות באישות כהיתר כמו בנידן דידן כי מקורה מבקשת לזנות למלאת תאותה ודוק.
<b>שוב</b> התבוננתי בזונה הזאת אשר בקשה גט מבעלה וכאשר לא שמע אליה זנתה ומצערו כאשר הזהירה אותו שתלך נדוד עם הנואף א"כ עין בעין נראה שחפצה לזנות וכיון שהוא צערה גמרה לצערו לקיים מאמר שמשון "תמות נפשי עם פלשתים ובעבור כן ברחה כעת לקבל גט ממנו אבל אם תדע שמותר לו ליקח אשה אחרת א"כ פסקה נקמתה ממילא בודאי היא מרוצית להיות מגורשת ולא יהי' עליה איסור אשת איש.
<b>והנה</b> הנב"י בח"ר א"ע סי' צ"ב כתב דלכך החמיר בסי' ק"מ סעיף ה' בנאסרת יותר מבמומרת דשאני במומרת עדיין היא מומרת וא"כ זכות הוא לה אבל בנאסרת הגם שזנתה שתקפה עליה יצה"ר פעם ושתים אינה מחזקת להיות מזנית עוד וא"כ מה זכות לה הגט אם שתוכל להנשא לאיש דלמא לא חפצה להיות לאיש דפח"ח וא"כ בנידן דידן שדרה עם הגוי כאיש עם אשתו לעיני כל רואי שמש א"כ עדיין יצרה תקיף עליה כמו במומרת ומהני זיכוי הגט לכל הפחות על הבעל ליקח אשה אחרת וממילא מהני הגט גם עליה דזכות הוא לה שלא תהי' א"א ולא יהי' עליה כבד עון של עריות כפי פסק הש"ך ביו"ד סי' קנ"ז הגם שמאנה בגט היינו בעבור נקמה לא חפצה ליקח גט ממנו כדי לצערו אבל כיון שעכ"פ יהי' הוא מותר באשה אחרת בודאי נתרצית שיהי' גם לה זכות גמור ודוק.
<b>ולא</b> עוד א"כ כיון דעדיין היא קשורה בנואף ככלב ודומה למומרת א"כ כל החולק הוא הרי"ף ובעבד גופי' פסק ביו"ד דלא כהרי"ף וכן רמז עליו בביאור הגאון בסי' ק"מ ועיין ביו"ד סי' רס"ז דהוה זכות אפי' בעבד והסביר הנב"י שם בסי' צ"ב דהוה זכות לעבד אבל כאן שחטאה וזנתה פעם ושתים אינה מחזקת להיות מושרש בחטאה אבל בנידן דידן שמושרשת בחטא כמה שנים א"כ ליכא מאן דפליג דזכות הוא לה ועיין בט"ז סי' ק"מ שחולק על הרמ"א ודוק.
<b>אך</b> עוד קשה לי דמבואר בשו"ת רד"ך בית ט' שבא בארוכה לבאר הא דאמרי' זכין לאדם שלא בפניו ולא חבין לאדם שלא בפניו לאו בזכות וחובה לנפש תלי' אלא ברצון הגוף אי אותו אדם ניחא ליה לגופו דבר זה או גופו לא חפץ בין לא מצא בו קורת רוח דרק באשה שגילתה דעתה שמבקשת גט מבעלה מומר ולא רצה ואח"כ חפץ לגרש אז התיר רש"י אבל לא אם הבעל ישראל כשר ורצה לזכות גט לאשתו להצילה מעבירת זנות דניחא דגופה עדיף לה יעו"ש שביאר בטוב טעם ודעת א"כ קשה לסמוך בנידן דידן לזכות לה גט.
<b>בכל</b> זאת נ"ל דשאני התם הגם דשנאתו אותו מחמת מעשיו אבל גופו לא שונאת וכן במומרת מחמת להשיג עושר וכבוד להיות גברת בכל זאת בלבה אוהבת בעלה אבל בנידן דידן שהיתה ממאסת בו הגם שהוא אהבת נפשו אהבה א"כ בודאי הגט הוא זכות לה דיש זכות הנפש ואין כאן חוב לגוף דברי רד"ך נכונים דלא אזלי' בתר זכות הנפש אם יש בו חוב לגוף אבל אם אין בו חוב לגוף בודאי אזלינן בתר זכות הנפש כנלע"ד.
<b>ואוסיף</b> עוד במומר ובעל עבירות הגם שמבקשת גט בפומבי הוא מחמת שדרה בתוך עמה ולא תחפוץ מפני בושה לדור עם מומר אבל נפשה קשורה בו שאם תוכל לדור עמו שלא תכשל בעבירות לשמור נדה ולאכול כשר ולא יודע במקום דירתה שהוא מומר היתה נשארת אצלו כי עזה כמות אהבה א"כ בעמקי לבה אין הגט זכות לפניה אבל כאן שהיא שונאת אותו והיתה פרוד מעמו כמה שנים ובקשה רק גט וגם אם תחזור לבעל תשובה אסורה על בעלה אז בודאי גוף הגט זכות לה אי כבר אמרה מאוס עלי הגם דלא חפצה לזנות תחתיו א"כ גם הרד"ך מודה שמהני להצילה מעבירה נקרא זכות גדול דכי במקום שאין הפסד הנאת הגוף הוה הנאת הנפש זכות ודוק.
<b>ומה</b> שחקר הנב"י בסי' צ"ב וגם בסי' ג' דהוה קצת חוב לפניה שכל זמן שהיא אשת איש בדלים ממנה ואין נוהגין בה מנהג הפקר משא"כ אם תהי' פנוי' יעו"ש לא ודעתי אם הרוצים בזנות לא יחושו מפני נדה שהוא איסור כרת לא יחושו מפני איסור אישות אם אמרו יבמות דף קי"ט מה לי איסור לאו מה לי איסור כרת ה"ה יש לומר מה לי איסור כרת או איסור מיתות ב"ד ועוד שאפי' ינהגו בה הקלים מנהג הפקר תהי' היא אנוסה באיסור פנוי' ואפי' אם ינהגו בה מנהג הפקר בנדתה ג"כ הוא אונס רחמנא פטרי' רק הנב"י הולך על נידן של פנוי' שהאשה חטאה פעם אחת ושתים ואולי מתחרטה א"כ ניחא לה שתשאר באישות שלא ינהגו בה מנהג הפקר אבל בגומר בת דבלתים בנידן דידן שהוא מושרשת בניאופי' עם גוי כמה שנים מהכ"ת לומר שהגט חוב לה שמא תהי' נעשית בעל תשובה נהפוך הוא אוקמי על רשעה זונה וטמאה בהפקרה ניחא לה ועיין בח"מ סי' מ"ב ס"ק י"ז דכל זמן שלא נראה סימני טהרה לא חיישי שמא הרהר תשובה בלבו ועיין בב"ש שם ס"ק כ"ב דלא דמי אם קידש ואמר ע"מ שאני צדיק דיש רגלים לדבר יעו"ש וא"כ ה"ה מי שהושרשת בטומאת זנות דאוקי אותה בחזקת מרשעת ולא נימא שניחא לה להיות א"א כדי שאם תשוב לד' לא ינהגו בה מנהג הפקר והגם דכלל גדול דלא שייך אוקמי החזקה על לעתיד שישאר כך לעולם כל כח חזקה הוא העת שאנו עומדים בו דעד עתה לא ישתנה וא"כ ליכא חזקה שתהי' מנאפת עד לעולם אבל על ההוה ברגע אנו יודעים שהיא מנאפת שהיא עם הנואף מהכ"ת לומר שהגט הוא חוב בעיניה בעבור כי יבוא עת ולא תבקש עוד בזנותה ודוק כי קצרתי.
<b>והנה</b> מן השמים עכבוני להאריך כי נחלתי בעוה"ר ואמרתי שאתן קנצי למילין ואעתיק רק דברי אדמ"ו חת"ס ז"ל בא"ע ח"ש סי' צ"ט בסוף ד"ה ליה שכתב בנידן שלו וז"ל ונראה דלא צריך מאה רבנים דחומרא זו של מאה רבנים שהעיד הכל בו והחזיק בו הב"ח מדבריהם בעצמם מבואר שאינו מגוף החרם והנושא ב' נשים עפ"י הוראת חכמים אפי' ליכא מאה רבנים לא עובר חרם עכ"פ וא"כ הכא דאיכא ספק מתה ספק המירה ג"כ לא צריכה מאה רבנים דלענין זה בודאי מועיל הס"ס עכ"ל.
<b>ואחרי</b> שהיתר של מאה רבנים אינו מן גוף החרם של ר"ג ז"ל א"כ נראה בנידן דידן [ומלבד שיש ספק גדול לומר אדעתא דהכי לא קדשה כאשר בארתי במכתב הראשון] יכתב גט ויזכה אחד בעבורה ואח"כ יטול הגע ויאמר אם לא הועיל בתורת זכיה הוי שליח להולכה ויבטל אח"כ הגט שלא בפני השליח לפני שנים זה שלא בפני זה ואח"כ יתירו ג' רבנים מפורסמים ב"ד ביחד ליקח אשה אחרת והבעל ישבע שלעולמים לא יחפוץ ליקח המנאפת בחזרה ואם תחפוץ ממנו גט יעמוד לב"ד ויעשה כל אשר יצוו עליו אז הרבנים ויתנו כתב בקשה לשרי המדינות שמדת משה וישראל אופן תקנה שיוכל נישא אשה אחרת וכאשר יסכימו שרי המדינה אז יעשו הרבנים שלהם ואם הם לא יתנו רשות לא יעשו הרבנים תקוני היתר אשר מוסכם לפניהם לעשות ומבקשים ששרי המדינה ירחמו על האיש אקוה שיסכימו מן השמים לעשות כדת וכדין עשיתי את שלי לחקור ג' עמודי היתר ומד' יצא הדבר שרבנים מפורסמים ממדינתכם וגדרו גדר בעזה"י.
<b>סימן</b> <b>ד</b>
<b>בעזה"י</b> באתי לבקש מאת כבודו הרמה שימחול לעיין בעובדא שבא לידי שאיש ואשה מגליל בערעגסאס באו לכאן ותבעו לגרש אותם בגט פטורין והשליש הבעל הממון של כתובה לפי פשר שביניהם ובגט ההוא נודע אחר הנתינה איזה ימים שאבי המגורשת נקרא לתורה באופן אחר וחזרה אשה לכאן ושלחה אחר בעלה לבערעגסאס וכשבא סירבה לקבל גט פטורין ולא להחזיר לו מעות הכתובה ולא שמעה לקול הב"ד ורוצית לעגנו ולהוציא ממנו ממון עוד ולענ"ד להתיר לאיש ההוא לישא אשה אם יסכימו עמי ולזאת אני מציע לפניו דברי לעיין בהם ויכתוב לי הסכמתו בענין זה.
<b>עובדא</b> בא לידי זה איזה שבועות באו לכאן איש ואשה ובקשו מהב"ד דפה להזדקק להם לסדר גט והבעל אמר ששמו יהודה המכונה ליב בן אברהם ושם אשתו יוטא רעכל בת נטע ושם שאבי' עולה לתורה לא ידעה בבירור אבל בעלה אמר והבטיח שבבירור יודע שחמיו עולה לתורה בשם נתן נטע וכן כתבו בגט ומעות המגיע לה נשתלש ביד הדיין דפה מו"ה יעקב נ"י ולאחר נתינת הגט נמסר לה הכל כאשר הותנה בראשונה ולאחר איזה ימים באתה האשה ואמרה לפנינו בטענותה שאבי' אין עולה לתורה בשם נתן נטע רק בשם נתן יחזקאל ואחרי שהוברר שאמת כן הוא ורצו לסדר להם גט שנית מיאנה האשה ואמרה כי יש לה על בעלה כמה טענות ונא שמעה לקול הב"ד אשר בקשו ממנה ונסעה לדרכה והבעל עומד וצוח ולא הי' בידינו לעזור לו ואמרתי להציע תוכן הדברים לפני הדר"ג נ"י מה שנ"ל בענין הנ"ל.
<b>הנה</b> בגוף הדין הי' נ"ל שרשאי הבעל לישא אשה אחרת ואין האשה יכולה לעגן אותו דהרי אם נשתנה שם אבי המגורשת יש דיעות המתירין בדיעבד לאחר שכבר נותן וכמו שהביא הגט פשוט סי' קכ"ט ס"ק נ' יעו"ש ובתשו' עבה"ג סי' נ"ה ועוד הרבה תשובות מתירין בדיעבד וגם החולקים וס"ל אע"ג דשם אבי המגורשת אינו מעכב אם לא נכתב כלל מ"מ אם שינה שמו גרוע משום דיש לחוש ללעז כמ"ש הב"ש בסי' קכ"ט ס"ק י"ז וא"כ מדינא האשה ההיא מגורשת ממנו ואינו אשתו הן עפ"י דינו תורה והן מדרבנן אלא משום לעז צריכה היא גט שני ובכה"ג נראה פשוט דאין זה בכלל חרם רגמ"ה שלא ישא אשה על אשתו וכיוצא בזה כ' בס' אנשי שם בסו' כ"ב דהיכא דמותרת במקום עיגון ואין העיכוב מהבעל אין עליו חדר"ג ומותר לישא אשה ועדיף טובא ממה שפסק בשו"ע א"ע סי' א' סעיף י' לגבי ארוסה לא גזר ר"ג
<b>ועוד</b> נ"ל מטעם אחר אפי' תימא דבארוסה נמי גזר הרי קיי"ל בא"ע סי' קי"ט בהג"ה סעיף ה' דאם נכתב גט אחד מדעת רצון האשה אלא שנפסל ושוב אינה רוצית לקבל גט שני יכולים לגרשה בע"כ ופר"ח שם מסתפק אם דווקא בפסול דרבנן או אפי' בפסול דאורייתא וכ"ש בנידן דידן והנב"י חא"ע סי' א' מה"ק כתב דהחרם שלא לגרש בעכ"ח הוא גרע יותר מחרם שלא לישא ב' נשים וכן דעת רוב המפורשים א"כ בכה"ג היכא שנפסל הראשון הה"ד דמדינא דמותר נישא אשה אחרת אלא שמרן הגאון בח"ס חא"ע סי' ג' כ' שם דנהי דחרם שלא לגרש בעכ"ח חמור מהצד אידך חרם שלא לישא ב' נשי' חמור ג"כ מצד א' יעו"ש דאפי' אם פשעו שהסכים בשב יעקב חא"ע סי' א' ובנוב"י הנ"ל דלית בה משום חדר"ג מ"מ לענין לישא ב' נשים לא התיר אנא ע"י מאה רבנים כיון דמשכחת לה בהיתר אל יעשה באיסור בהצטרף הטעמים הנ"ל נראה בודאי שרי דהנה הא דבארוסה לא גזרו כמ"ש לעיל דברי הרמ"א סותרין דמתחלה נראה דמסכים דבארוסה לא גזר ובסוף דבריו כ' דווקא אם היא אינה רוצית לא לכנוס ולא לגרש ומכח זה פי' הבית הלל שם דמה שכ' הרמ"א מתחילה דבארוסה לא גזרו היינו לענין שלא לגרש בעכ"ח וכעין זה כ' מרן זצ"ל בתשובה סי' א' ולענ"ד קשה טובא דהרי בסי' ע"ז סעי' ב' גבי מורדת בהג"ה דדווקא בארוסה המורדת יש להתיר לו או לגרשה בעכ"ח או לישא אחרת לכך נראה דגם בסי' א' הכוונה כן דנהי די"א דבארוסה לא גזרו וכן במקום מצוה מ"מ דיש חולקים דגם בכה"ג ובמקום חליצה גזרו הכריע רמ"א שלא להתיר גט בארוסה לכתחילה אלא אם היא ארוסה המורדת שאינה רוצית לא לכנוס ולא לקבל גט היינו ממש כמ"ש בסי' ע"ז כן נראה לענ"ד וא"כ בנידן שלנו ג"כ איכא תרוויי' דכבר כתבתי דנידן הנ"ל לא גרוע מארוסה וגם היא רוצית לעגנו כמורדת א"כ להסכמת הרמ"א מותר לישא אשה אחרת.
<b>איברא</b> דבב"ש בסי' ע"ז גבי מורדת ג"כ הביא תשובת מיימוני דאין להתיר לישא אשה אחרת דנהי דחרם זה קיל מ"מ איכא למיחש דילמדו היתר מזה ויפרצו ליקח אשה על אשתו במקום דליכא טעמים להתיר וכן מרן הגאון בעל ח"ס הנ"ל אינו מתיר רק בהיתר מאה רבנים מ"מ נראה דכאן גם לדברי מרן זצ"ל מותר דהרי כ' בתשובה חא"ע ח"א סי' א' הנ"ל לענין חליצה דאם היא מסרבת לשמוע בקול ב"ד בכה"ג בודאי לא גזר ר"ג יעו"ש א"כ שוב איכ"ל בנ"ד דמי' להא דג"כ נא אגידה ביה יותר מזקוקה וגם מסרבת ומעגנת אותו
<b>איברא</b> דראיתי בכנסת הגדולה בסי' קי"ט והובא בפתחי תשובה סי' קי"ט בא"ע דהא דמביא הרמ"א בשם הכל בו דאם נכתב גט הראשון ברצון ונפסל ואינה רוצית לקבל גט שני דמתירין לגרש בעכ"ח היינו אם ידעה מהפיסול ותימא על הרמ"א שלא העתיק כן וגוף הדבר מה חילוק יש בידעה או לא ידעה לא הבנתי כיון דקיי"ל דהיכא דהסכימו פעם אחד בפני ב"ד לקבל גט ועכ"ח אפי' בלא קנין דהרי אפי' קבלו קנין הא מבטלין הקנין קודם הנתינה ועכ"ח כיון שקבלו כן בפני ב"ד אינה יכולה לחזור כדקיי"ל בח"מ סי' כ"ב דדינא דקיבל עליו דיין דכל דבר שנעשה בפני ב"ד וקהל אין יכולין לחזור א"כ מ"ש אם לא ידעה או ידעה וספר כל בו אינו בידי לעיין בו וכן בתשו' מהר"ם מרוטנבורג בסופו שהובא שם החרם רגמ"ה ועכ"פ בנידן הנ"ל שכבר קבלתה הגט וגם הכתובה מה שהשליש ביד הדיין על תנאי הזה ומסרבת להחזיר בוודאי כה"ג אינה יכולה לחזור וכ"ע מודים דלית בכה"ג משום חדר"ג.
<b>ובלא"ה</b> נראה דאין לחלק דהרי בתשו' הרא"ש כלל מ"ב גבי נכפית האריך ופסק בוודאי ר"ג לא החמיר בתקנתו יותר באשה מהבעל והיכא דבאיש כופין בודאי גם באשה כופין וכן פסק בש"ע ססי' קי"ז ולדעת הב"ש שם גבי נכפית מגרשין בעכ"ח וא"כ ה"נ דהרי בסי' קנ"ד סעיף כ"א פסק הרמ"א דאם נכתב הגע ונפסל משום לעז כופין האיש לגרשה שנית וכיון דבאיש כופין ק"ו באשה שצריכה לקבל גט בע"כ וא"כ בודאי אין לחלק בין ידעה ללא ידעה והיינו בנפסל הגט רק בפסול דרבנן דכבר אינה עפ"י הדין אשתו אפ"ה זקוקין אהדדי כופין ור"ג לא גזר אלא שלא לגרש אשתו בעכ"ח אבל אם נפסל בפסול דאורייתא או אפי' בפסול דרבנן אלא שעדיין לא נתן לה ועדיין היא אשתו אי נימא דרשאין לגרשה בעכ"ח משום דכבר נתרצה בפני ב"ד כדלעיל בכה"ג אפשר לחלק בין ידעה ללא ידעה כנלע"ד מיהו לפמ"ש הנב"י מה"ת חא"ע סי' קי"ד אין רשאין לזרוק לה גט אלא לכופה.
<b>ועוד</b> בה טעם שלישי שלפי הנראה בנידן הנ"ל אפי' להחולקים על עה"ג מודים בנ"ד דהרי יש לומר דאין כאן שינוי שם כלל שהרי באמת הוא נקרא נטע וגם נקרא נתן ודרך העולם לקרוא אדם שעולה לתורה נתן נקרא נטע כותבים נתן נטע וכן כ' א' מבני ר' נטע הנ"ל שלפעמים כותב לו אגרת בשם נתן נטע אע"ג שאין נ"מ שאין הבן יכול לשנות ולהחזיק לאב שם אחר ממה שנקרא לו באמת כמו שכתבו הפוסקים מ"מ כי הוא שמו נקרא נתן וגם נקרא נטע אלא שצירוף זה נתן נטע בהדי הדדי לא מצינו דנקרא מיהו באע"ז סי' קכ"ט סעיף י"ד יש אומרים דגט אם נקרא בשם לפעמים ראובן ולפעמים שמעון וכ' ראובן שמעון אינו פסול בדיעבד נהי דאנן לא קיי"ל הכא מ"מ שינוי השם נראה דלא מקרי בכה"ג שם אבי' דהרי עיקר הטעם משום לעז כמ"ש לעיל בשם הב"ש וכיון דהעולם מי ששמו נתן ובפי כל נקרא נטע רגילין לצרף ולכתוב לו בשם נתן נטע אין כאן לעז ועוד שהאחרונים בתשו' שואל ומשיב בכמה תשובות ובתשו' אנשי שם מהגאון ר' שלמה קלוגר זצ"ל בהרבה תשובות הסכימו להתיר אם השינוי בשם אבי המגורשת בשם שעולה לתורה כיון דאין שינוי בשם שנקרא בפי כל ואין אדם נקרא על שם שעולה לתורה (ועיין בספר אנשי שם בסי' קע"ד שכ' כן שאם אין השינוי בשם שנקרא בפי כל שזה השם נכתב בגט עצמו ורק בשם שעולה לתורה יש שינוי כשר אף להחולקים על עבודת הגרשוני ויעיין ע"ש בסי' קע"ה) וגם בשם שעולה לתורה אין בו שינוי ממש אלא שחסר שם יחזקאל שהוא נקרא לתורה בשם נתן יחזקאל לפי הגדת הנ"ל ששם יחזקאל לא הוזכר ובא"ע שם פסק דאם לא זכר שם אבי המגורשת אינו פסול בדיעבד ועכ"פ היכא דאין שינוי גמורה ואינו אלא בשם שעולה לתורה התירו התשובות הנ"ל שאיכ"ל שגם הצמח צדק ושאר תשו' מודים לבעה"ג הנ"ל וכ"כ בפתחי תשובה על התולדות יצחק בסי' קכ"ט בסעי' הנ"ל ולדידהו מתירין לאשה לישא איש אחר עפ"י הגט כזה א"כ לכה"פ בנידן שלנו לענין להתיר לו לישא אשה אחרת דיש בו כמה צדדים אחרים להתיר כדלעיל נ"ל ברור דנוכל להתיר לו אלא שאין אני תוקע עצמי בדבר הלכה אלא א"כ יסכים הדר"ג נ"י ושאר הרבנים הגאונים הסמוכים נ"י ג"כ ובספר אנשי השם הנ"ל בתשובה אחת כתב להשביע להאיש שאם תרצה האשה לקבל גט כשר בלי שום פקפוק הוא מחויב ליתן לה ובתנאי זה הותר לו וכן נראה לי בנידן דידן והנה הוצעתי דעתי לפני מעלתו נ"י ויודיעני דעתו בזה הנלע"ד כתבתי דברי ידידו הד"ש. הק' משה שיק מברעזעווא שמחת חג הפסח על ראש ידיד נפש כל חי ה"ה הרב הגאון הגדול המפורסם בעולם זקן ויושב בישיבה כבוד הרב ר' משה שיק נ"י אב"ד ור"מ דק"ק חוסט יע"א.
<b>בענוה</b> גדולה דהדר"ג נ"י שלח לי פסק אחד אשר אזן וחקר בעובדא שבא לפניו וצוה עלי לעיין בו ולהודיע דעתי לו לדינא על כן אשר הרו והגו רעיוני ואשר נתן לי אלקים בזה אציע לפניו בעזה"י וחלילה לי להכריע כי לולא שצוה עלי לא כתבתי כי הדר"ג נ"י יוכל לסמוך על עצמו ועוצם תורתו ורק כיון שהרשני אכתוב כל אשר הרו והגו רעיוני מחשבות וחקירות אשר יש לשום לב עליהם והם מגיעים על התירים אשר חקר וכאשר יעשה כן יסכימו עמו מן השמים.
<b>וטרם</b> אדבר על אשר חקר הדר"ג נ"י אציע לפניו דבר אחד אשר הערותי בגליון הנב"י זה זמן כביר בקיצור וכעת אשר ראיתי שהדר"ג נ"י נסוג אחור בנידן שלפניו אשר המציא היתר לגרש האשה הזאת המסרבת ליקח גט שני לזרוק לה גט בע"כ וחזר בו מפני דברי הנב"י סי' ק"ד ואמרתי הנה העת להציג אמרי לפניו לשפוט עליהם.
<b>הגאון</b> הנב"י בסי' הנ"ל התפלא על ח"מ וב"ש ועל מהר"ם שדחקו עצמם בפירוש תשו' הרא"ש כלל מ"ב אשר הדברים לא יתכנו לפני הגדולים והפליא לעשות פירוש חדש שדברי הרא"ש מסודרים ותמצית דבריו דהרא"ש מסופק בתקנת ר"ג בודאי אם כופין האיש להוציא את אשתו מפני מום גדול שבה דאטו תהי' לאשה אחר תקנת ר"ג יותר מאשר יש לאיש שעפ"י התורה אינו מגרש בכפיה ואעפ"כ אם נמצא בו מום כופין אותו שיגרש ומכ"ש שכייפי' את האשה נקבל הגט רק מסופק אי ר"ג השוה את האשה לאיש כשם באיש הגם שצריך לגרש היינו כופין אותו עד שיאמר רוצה אנו ומגרש ע"ו כפיה ברצון ה"ה באשה כופין אותה עד שתאמר רוצה אני לקבל הגט ומקבלת הגט ברצונה הטוב ואין רשאי לאסר ידה וניתן הגט בע"כ בידה או לזרוק לה גט בחניכה או נימא כיון מהדין הוא שצריכה לקבל הגט הניח ר"ג מיד על דין תורה ולא תיקן כל חרם שלו ונתגרשת בע"כ אפי' אם זורק לה גט ונשאר בספק נדינא שרא"ש לא החליט אם מותר לזרוק נה גט דלמא דווקא לכוף אותה עד שתאמר רוצה אני לקבל הגט זה תוכן דברי הנב"י אשר הדר"ג נ"י רמז עליו שלא לזרוק גט בנידן שלפניו.
<b>ולדעתי</b> הדבר יפלא הא דכפיה עד שיאמר רוצה אני מהני אעפ"י דאיש אינו מוציא את אשתו אלא לרצונו כבר המתיק הרמב"ם בפ"ב מה' גירושין שכתב שם בתוך הדברים וז"ל לפיכך זה שאינו רוצה לגרש מאחר שהוא רוצה להיות מישראל ורוצה הוא לעשות כל המצות ולהתרחק מן העבירות ויצרו הוא שתקפו וכיון שהוכה עד שתשש יצרו ואמר רוצה אני כבר גרש לרצונו עכ"ל הזהב ובלח"מ שם ביאר הטעם שמצוה על הבעל לשמוע דברי חכמים וכיון שהם צוו עליו לגרש אשתו א"כ הוא רק עצת חטאין מיצה"ר וכיון שכופאו עד שיאמר רוצה אנו בודאי פיו ולבו שווין.
<b>ולפ"ז</b> יש לחדש דבר דכל זה הוא באיש שעל פי דין תורה צריך לגרש ברצון א"כ אם החכמים רואים שמוטל עליו לגרש את אשתו נכלל בו שיגרש אשתו ברצון דבע"כ ליכא גירושין באיש דהלא האיש אינו מוציא אלא ברצון וכיון דנכלל הרצון בכלל גירושין אשר צוו עליו חכמים אמרי' דהוא איש כשר ורוצה להיות מישראל ורוצה לעשות כל המצות ולהתרחק מן העבירות רק יצרו תקפו אשר הולך ע"י שמכין אותו ובודאי כשאומר רוצה אנו הוא מרוצה גם בזה אשר צוה עליו החכמים לגרש ברצון.
<b>אמנם</b> נהפוך הוא באשה דהאשה אינה מתגרשת אלא בע"כ דענין גירושין הוא ששולח אותה מביתו ואין שליח אלא טירוכין בע"כ דהכל נעשה מצד האיש וטלי גיטך מע"ג קרקע פסול יען דהיא פועלת לגירושין והתורה אמרה ונתן בידה בע"כ ואפי' אם האשה מרוצית לגט אין זה רצון אלא שלא תעכב אם יחפוץ הבעל לכרות קנינו אשר לו בה דאפי' אם נתינה בע"כ לא שמיה נתינה אעפ"כ אמרה התורה ונתן בידה אפי' בע"כ כאשר הסביר רשב"א בחדושיו לגיטין דף ע"ה דמי יכוף לבעל הממון שיהי' החפץ נשאר ממונו לעולם פשיטא כל אדם יכול להפקיע קנינו כפי רצונו בלי רצון נפש קנינו ועל כן בגט ושחרור הוה בודאי נתינה בע"כ שמיה נתינה יעו"ש כי מתוק מדבש הסברה.
<b>וא"כ</b> בודאי ר"ג לא תיקן חרם רק שהאיש לא יגרש אם אשתו לא תחפוץ בגט דהלא בידו שלא לגרש כלל אבל בודאי לא תיקן ר"ג שלא יגרש אשה אלא ברצונה דמי צריך רצון האשה בגט אלא תיקן שהבעל לא יגרש אם האשה תסרב נגד רצונו ומהכ"ת נאמר שאחר התיקון ר"ג לא יגרש הבעל בע"כ אפי' אם יש בה מום גדול אלא נכוף אותה עד שתאמר רוצה אני הלא היא אמריה תאמר יתן לו גט בע"כ כדין תורה שיעשה בקנינו כאות נפשו לגרש אותי בע"כ אבל איזה מצוה יש עלי לשמוע דברי חכמים להיות מרוצה לגירושין פי ד' אשמור שלא צריך רצון שלי בגירושין ותשאול עוד הפוכי מטרתא למה לכם חכמים שתקנתם שצריך אני להיות מרוצה וגם לכוף אותי להיות מרוצה מי שמע כזאת דגוף הגירושין מורים שהוא שולח אותי מביתו וגורש אותי מפניו וצריך להיות מרוצה ע"י כפיה שאומר רוצה אני א"כ פשוט או דבמקום כזה במום גדול לא תיקן ר"ג ויוכל לגרש אותה אפי' בשוטים דהא מעולם לא תיקן ר"ג שהאשה תקבל גט ברצון רק תיקן שהבעל לא יגרש אם האשה מסרבת לקבל גט ובמום גדול שדן הרא"ש מותר לו לגרש אפי' בשוטים וק"ו בזריקת הגט כדברי הב"ש או שנימא כדברי ח"מ שהשוה ר"ג שנא לגרש בע"כ וא"כ אין יכול לעשות דבר אנא למנוע שאר כסות ודוק.
<b>ואוסיף</b> עוד דלא אדע אם ר"ג הי' יכול לתקן זאת דתהי' האשה מרוצית לגט דהוא כנגד הדבר המפורש בתורה ונתן בידה בע"כ בשלמא מה שתיקן שהבעל לא יגרש שלא ברצון אשה יכול לעשות עליו איסור שלא יחפוץ לגרש דמי יצוה להבעל לגרש אבל לחדש על האשה שתהי' מרוצית לגירושין ולכוף אותה שתאמר רוצה אני שמצוה לשמוע דברי חכמים שתקבל גט ברצון אין ביכולת חכמים לחדש כנגד התורה שאשה אינה צריכה רצון לגירושין ואיך יעשו חכמים צווי עליה להיות מרוצית לגט דהוה כעקירת דבר תורה ועיין בתשו' מהר"ם מינץ סי' ק"ד אשר אביא לקמן בעזה"י.
<b>ועתה</b> אדבר בדברי הדר"ג נ"ו שיצא להתיר לאיש לישא אשה דאין כאן חדר"ג שלא לישא שתי נשים ועל שלשה עמודי דינים התירא עומד (א) הגם דמבואר בב"ש סי' קכ"ט ס"ק י"ז דאם יש שינוי השם באבי המגורשת גרע מאלו לא נכתב כלל שם אביה המתגרשת דע"י שינוי השם יאמרו אין זאת אשתו היינו לעז אבל מדינא הן מדאורייתא והן מדרבנן היא מגורשת ואינה עוד אשתו א"כ לא שייך עוד להזכיר חדר"ג שהי' שלא לישא אשה על אשתו והביא בשם ספר אנשי שם היכא דמותרת בהגט שקבלה במקום עיגון כיון שאין עיכוב מכח הבעל שלא יחפוץ לגרש עוד רק היא מעכבת מותר הוא לישא אשה אחרת עכ"ד הדר"ג נ"י.
<b>הנה</b> ספר אנשי שם אינו בידי לדעתי הי' לחלק אם יש בגט פסול אשר במקום עיגון אנו סומכים על המתירין אז אפי' בלי עיגון ליכא חדר"ג דסמכינן על המתירין אשר סברו דלא צריך אפי' לכתחילה גט אחר וא"כ אין לו אשה ראשונה אבל בנידן שינה שם אביה דעכ"פ איכא לעז אליבא דכ"ע ועיין בתורת גיטין בבאורים ס"ק י"ג שחידש דשינה שם אביו שמו שביהודה בגליל הוא אינו מעכב בשם אביו אבל שינוי גמור אפשר דפוסל יען דנזכר שם אשר לא הי' לו יעו"ש וא"כ מי יאמר דשינוי השם לגמרי אינו פוסל להפוסלים בשינוי שם אביה דמקרי שינוי הנראה לעינים גרע מאלו יש פסול בדין אשר יש מתירין בכל זאת כיון שיש עדי מסירה על הגט בודאי אין כאן פסול תורה והיא אינה עוד אשתו וכעין זה לא מקרי שנושא אשה על אשתו כדברי הדר"ג נ"י השתא בארוסה מבואר בסי' א' דלא מקרי נושא אשה על אשתו ק"ו בנידן זה.
<b>ואשר</b> קשה לי עוד בדבר הזה דאם הי' נוסעת עם הגט ולא הי' נודע מקומה איה היא ויש לדון לפני הב"ד אם להתיר לו נשואין הגם דיצטרך ליתן גט שני נכון כדברי הדר"ג נ"י אך יען בשכבר ביקש הדר"ג נ"י ממנה שתקבל גט אחר יען שנתגלה שיש שינוי בגט הראשון אשר קבלה א"כ איך יתיר לו לישא אשה אחרת הלא שמעה דצריכה גט אחר ויהי' ראוי' שהדר"ג נ"י יודיע לה מתחילה שתהי' יודעת מה שביקש שתקבל עוד פעם שני גט הוא כדי להתירה לאיש אחר אבל הבעל כבר הועיל לו הגט הראשון ומותר הוא באשה אחרת שלא יהי' לעז מכח שכבר אמר לה שהגט ראשון הוא פסול וק"ל.
<b>והוסיף</b> הדר"ג נ"י לפי מה דקיי"ל בסי' קי"ט דאם גרשה מדעתה ואח"כ נמצא פסול בגט יכול אח"כ לגרשה בע"כ עכ"ל רמ"א והפר"ח שם מסופק אי דווקא בפסול דרבנן או אפי' אם נמצא פסול דאורייתא יעו"ש וא"כ ק"ו בנידן הזה שאין כאן שום פסול רק לעז ולדברי הנב"י ח"ר א"ע סי' א' חמור לגרש בע"כ מלישא שתי נשים וא"כ כיון דהותר לפי דברי רמ"א לגרש בע"כ מכ"ש להתיר לו לישא אשה דפח"ח ולדעתי יפלא מעט ואעתיק דברי כנסת גדולה סי' א' ס"ק נ"א שסיים וז"ל ולפי דרכינו למדנו שאף מהר"י מינץ שסובר שחדר"ג שלא לישא אשה אחרת על אשתו חל אפי' במקום מצות פ"ו חרם שלא לגרש אשתו בע"כ לא חל במקום מצות פ"ו וכבר הביא הראנ"ח ח"ב סי' ל"א סיוע גדול לזה עכ"ל הרי שסובר דחרם שלא לישא אשה על אשתו חמור מן חרם שלא לגרש אשתו בע"כ ואעתיק עוד שם בסי' א' ס"ק י"ג שהתפלא על מהר"ם מטראני שיעץ על מי שדר בא"י שאשתו לא עלתה עמו וחושש על חדר"ג שלא להיות לו ב' נשים שישלח לה גט ע"י שליח והקשה הגאון מאי אולמי חדר"ג שלא לישא ב' נשים או חדר"ג לגרש בע"כ ותי' וז"ל אי נמי כדי שלא יתבטל פ"ו יש לנו לדחות חדר"ג מפני מצוה זו אלא שחרם שלא לישא אשה אחרת עליה אפשר להתקיים עם מצות פ"ו בגירושין אבל חרם שלא לגרשה בע"כ אי אפשר להתקיים עם מצות פ"ו אם לא יגרשנה עכ"ל וזה טעמו גם בס"ק נ"א ואגב ארחינו למדנו שלא כנב"י ח"ר א"ע סי' ב' שחידש אפי' בלא חרס דר"ג לא הי' בעל יכול לעשות שליח לגרש בע"כ דהרי מהר"ם מטראני התור לעשות שליח לגרש בע"כ כיון דליכא במקום מצוה חדר"ג וכן השגתי בגליון נב"י שם מסברה כאשר הודפס בספרי ח"ב על א"ע סוף סי' א' יעו"ש ויעיין בכה"ג סי' קי"ט ס"ק כ"ו כאשר חקר שאם יש לו בן או בת לבד חל חדר"ג שלא לישא אשה על אשתו כתב וז"ל אמר המאסף ה"ה דחל עליו חדר"ג שלא לגרשה בע"כ עכ"ל עוד שם ס"ק ל"ג שחקר בשם בנימן זאב סי' ק"י באחד שנשא אשה כדת הישמעאלים דיש גם בזה איסור חדר"ג של ב' נשים כתב וז"ל אמר המאסף הוא ז"ל מדבר בחדר"ג שגזר שלא לישא אשה על אשתו ומשם יש ללמוד ג"כ דחדר"ג שלא לגרש אשה בע"כ כיון לפי דעתו אשה מיקרית ואינו יכול לישא אחרת עליה וה"ה שאינו יכול לגרשה בע"כ עכ"ל הרי שהוצרך לאשמועינן דגירושין בע"כ הוה ג"כ איסור כמו לישא ב' נשים שוה בשוה והוא כדברי אמ"ו חת"ס ז"ל דחקר בכל צד יש חומרא וקולא ע"כ השוה אותם בעל כנה"ג ורק במקום פ"ו אשר חקר בסי' א' בס"ק י"ג וס"ק נ"א שם נותן טעם למה נהי' מקיל יותר בגירושין בע"כ מלהתיר אשה אחרת אבל בלא"ה שני חרמות שווין באיסורם ודוק.
<b>אמנם</b> אעפ"כ נ"ל כדברי הדר"ג נ"י טוב להתיר לו אשה אחרת מלגרש בע"כ ואעתיק דבר כנה"ג בסי' א' ס"ק נ"ז שכתב וז"ל בזה"ז אין להעניש ולחייב למי שנשא אשה על אשתו מטעם ס"ס ספק אם לא גזר אלא עד אלף החמישי ואת"ל גזר לעולם עד כי יבא שילה ספק לא גזר אלא באותן מקומות ואפי' באשכנז שנהגו איסור בדבר אפשר שנוהגין כן מכח מנהג ולא מכח חרם מהרשד"ם חא"ע סי' ע"ח אמר המאסף זה נראה חולק על מ"ש לעיל בסמוך בשם מהר"ם אלשקר ז"ל דבמקום שקבלו עליהם הרי הוא כתוך זמנו לכל עניניה ומהר"י אדרבי בסי' ש"ה עשה הס"ס בענין אחר עיי"ש עכ"ל א"כ לישא אחרת יש היתר ס"ס אבל לגרש בע"כ אין כאן ס"ס להתיר ודוק.
<b>ולא</b> אמנע מה שחדשתי דמסתבר יותר להקל לגרש בע"כ מלהקל מלישא אשה אחרת דנ"ל דאיסור של ב' נשים שגזר רגמאו"ה הוא לטובת בנות ישראל שאין אשה מתקנאת אלא בירך חברתה והמה צרות זו לזו כנודע מחכז"ל שאין נאמנות לומר שמת הבעל כמבואר סוף יבמות ולכן אם האשה מוחלת לבעל יוכל לישא אשה אחרת כמבואר בהכנה"ג ס"ק י"ז כמה תשובות הר"ן ורש"ך והראנ"ח יעו"ש וא"כ אם אשה ראשונה מקפדת שלא יהי' לבעלה עוד אשה א"כ אשה הנשאת לו בודאי עברה על חדר"ג דפשיטא דר"ג עשה חרם שלו על האשה הנישאת לו ג"כ כשם שהאיש עובר כך האשה עוברת כדי שלא תינשא לו ובזה יהי' תוקף וחיזק הדבר בכפלים שלא יבוא לעולם איסור ב' נשים והוא ברור בסברה והבאתי לי ראי' מדברי כנה"ג סי' א' ס"ק כ"א שכתב בשם רש"ך וז"ל ראובן שהי' מעיר שקבלה עליהם חדר"ג והלך למקום שלא קבלו עליהם חדר"ג ונתנו לו אשה על אשתו הנותן לו עובר משום לפני עור לא תתן מכשל עכ"ל וקשה למה נקט שהלך למקום שלא קבלו חדר"ג ולא כ' סתם מי שנותן לו אשה במקום שיש חדר"ג עובר על לפני עור לא תתן מכשל אלא פשיטא במקום שקבלו חדר"ג לא צריך טעם דלפני עור בלא"ה היא עוברת על חדר"ג והנותן האשה עוברת גם עליה משום לפני עור שמביאה לעבור חדר"ג אבל במקום שלא קבלו חדר"ג אין היא עוברת והנותן אין מכשילה אבל חידש דעכ"פ מכשילו דהבעל הוא ממקום שקבלו חדר"ג ודוק אבל הדבר לא צריך ראי' כי הוא סברה דר"ג הטיל בודאי חרמו עליה כמו עליו להעמיד הגדר והתיקון לבנות ישראל וא"כ אם נושא אשה שנית ממקום שיש חדר"ג נעשה ביטל החרם שני פעמים מצד האיש וגם מצד האשה וכל איש עובר על לפני עור שמכשילה והאשה עוברת על לפני עור שמכשילו אבל אם נותן גט בע"כ עובר הוא לבד החרם אבל היא האשה אינו עוברת כלל דלא משכחת חרם עליה שלא תתגרש בע"כ כמובן א"כ טוב לבחור לגרש בע"כ דהוא בלבד עובר החרם אבל להתיר נשואי אשה אחרת יש עבירת החרם פעמים ודוק.
<b>וידעתי</b> שיש לחקור אם נימא דר"ג לא הטיל חרמו אדעתא דהכי א"כ מה לי שלא עשה כנגד איש ואשה או שלא עשה כנגד איש בלבד בכל זאת מסתבר דיותר בחר ר"ג להתיר גירושין בע"כ שלא להתיר חרמו אלא כנגד אשר עליו רמי' לישא אשה מאשר נתיר חרמו גם להאשה אשר אין עליה סרך מצוה להיות אשה לבעל אשר לו אשה מקדם (וגם מה דסני לה לחברתה לא תעבוד להיות אשה צרה לחברתה הא יכולה לאמרה לא בעינה לי' ואם הוא צריך אשה יגרש לראשונה בע"כ) ועיין ר"ן יומא ומג"א סי' שכ"ח לדוגמה בעלמא בהודחה.
<b>ואוסף</b> נופך כי נ"ל שעיקר התקנה הי' לטובת הכלל שגם האנשים אשר אוהבים נשיהם ולא יחפצו לגרשם עכ"פ ילכו אחרי עיניהם לספות הרוה את הצמאה ליקח אשה שנית והי' מענות השניה לראשונה ע"כ תיקן שלא ישא איש ב' נשים בזה לא עשה כנגד דין תורה כי הגם שמותר עפ"י דין תורה ליקח שתי נשים היינו דלא אסרה התורה נשים הרבות ויוכלו גדולי דור לאסור שלא יעשו בני ישראל כזאת בגלות כי על אחת הי' מצטערין משחרב בית המקדש ראוי' הי' לגזור על עצמינו שלא ליקח נשים רק שאין גוזרין על הצבור מה שאינו יכולין לעמוד כנודע מחכז"ל א"כ ראה רגמאו"ה שהצבור יכול לעמוד שלא ליקח יותר מאשה אחת רק עי"כ מי שחפץ באשת יפת תואר גירש לאשתו בע"כ ונשא את האשה היפה בנשים הוצרך לגזור שלא לגרש אשה בע"כ דאל"כ לא די שלא תיקן בחרמו שלא לישא ב' נשים לבנות ישראל אלא הרע להם שעי"כ שיש חרם לישא עוד שנית יגרש בע"כ לראשונה ולפ"ז אם יש מקום עיגון וצריך נעבור אחד מן ב' חרמות טוב לבחור לעבור השני ליתן גט בע"כ שהוא מפורש בתורה ונתן בידה מ"מ אפי' בע"כ וגם לא נעשה אלא לחזק חרם שלא לישא ב' נשים מאשר נעביר עיקר החרם להתיר לישא ב' נשים ונחזיק בחרם השני שלא נגרש בע"כ שהוא רק סיג וגדר להחזיק חרם שלא לישא ב' נשים ודוק.
<b>וכן</b> נ"ל ראי' כי ד' זיכני בתשו' מהר"ם מינץ שנדפס בשנת שע"ז ובדף קנ"ב נדפס תקנת ר"ג וז"ל חרם ותקנות הקהילות ששם רגמ"ה דאין לישא ב' נשים אין להתיר רק במאה אנשים מג' ארצות ומג' קהילות וגם אותם לא יסכימו עד שיראו טעם מבורר להתיר וצריך שתהא כתובתה צרור ומונח ביד נאמן במעות או במשכונות עכ"ל והאריך בענין חרמות שקבלו איש ואשתו ובכמה חרמות ואח"כ נדפס וז"ל תקנה שלא ליתן גט לאשה בע"כ ואין הגט כלום נתן לה גט מתחילה ברצונה ונמצא הגט פסול יתן לה גט שני בע"כ אם ידענו שלא ידעה בפסול מן הראשון עכ"ל הרי עין בעין נראה שראשית התקנה הי' החרם שלא לישא ב' נשים ושם העמיד תוקף שלא להתיר אלא במאה אנשים מג' מדינות ורק אז אם יראו טעם מבורר להתיר ואח"כ גזר ותיקן שלא לגרש בע"כ חוץ אם נתרצת לגט ונפסל אח"כ אבל לא הזכיר למעלה אם נתרצית האשה שיקח לו אשה שניה ונפסל הקידושין או נעשה עיכוב בנשואין שלא תוכל האשה לחזור אלא פשיטא דזה עיקר התקנה וראשית החרם שלא לישא ב' נשים שם לא הקיל כלל רק שלא לגרש בע"כ שהוא סיג לחרם של נשואי ב' נשים שם הקיל וא"כ טוב להקיל לגרש בע"כ מלהתיר ב' נשים ודוק.
<b>ונ"ל</b> עוד דאותן מקומות שלא קבלו חדר"ג שלא לישא ב' נשים כי ידעו טבעם שלא יוכלו לעמוד באשה אחת אשר צריכה לשמור פתחי נדה וא"כ הוה גם זה בכלל שאין גוזרין גזירה על הצבור אשר לא יוכלון לעמוד אעפ"י שחרב בהמק"ד וראוי' הי' שלא לישא נשים הרבה רק הצבור לא יוכלו לעמוד ולא קבלו מר"ג לעשות תיקון לבנות ישראל שלא יהי' ירך אשה מקנאה בחברתה אבל שמעו לו עכ"פ אח"כ לחרם השני שלא לגרש אשה בע"כ דחששו פן יראי אלקים יחושו על חרם הראשון שלא ליקח ב' נשים ויגרשו לראשונה בע"כ כדי ליקח שנית ולמחר יגרש השנית בע"כ ויקח ראשונה בחזרה ויצא מזה בערב היא באה ובבוקר היא שבה אל בית אביה ע"כ קבלו עליהם שלא לגרש אשה בע"כ וא"כ מההכרח לא קבלו חדר"ג הראשון שלא לישא ב' נשים כי לא יכול לעמוד בארצות החם באשה אחת ולכן לא שייך לחקור דמסתבר להקל לישא אשה על אשתו דחרם זה לא נתפשט בכל ישראל מאשר נתיר לגרש בע"כ דנתפשט איסורו בכל ישראל דמה שנתפשט האיסור שלא לגרש בע"כ הוא לתכלית לחזק שלא לקבל חדר"ג שלא לישא ב' נשים אבל לולא כן לא קבלו שלא לגרש בע"כ ואלמלא שקבלו שם שלא לישא ב' נשים לא קבלו שלא לגרש בע"כ כי לא יוכלון לעמוד והי' מתגרשין נשותיהם בע"כ לישא אחרת ודוק.
<b>וראיתי</b> להדר"ג נ"י שהעיר שחושש על שהחמיר מר"ן ז"ל להתיר אשה על אשתו יען דיש לו היתר במאה רבנים וגם בתשו' מיימוניות שהובא בב"ש בסי' ע"ז שמא ילמדו בני פרץ להקל בכל זאת זו דקבלה גט דכשר עכ"פ מדין דאורייתא ודרבנן עכ"פ לא הוה אגידה בי' ודומה למה שהקיל מר"ן חת"ס בסי' א' בחלוצה אם מסרבת ומענגת אותו והוית כארוסה המעגנת רק חקר שראה בכנה"ג שדווקא אם נא ידעה מהפסול מהני מה שקבלה הגע לגרשה פעם שנית בע"כ והדר"ג נ"י תמה בכפלים אם כתוב כן בכל בו למה לא העתיק רמ"א תנאי זה דדוקא אם לא ידעה מהפסול ועוד תמה הדר"ג נ"י הא מבואר בח"מ סי' כ"ב אם קבל לפני הב"ד אין יכולין לחזור וא"כ בנידן שכבר קבלה גט ומסרבת אח"כ בודאי אינו יכולה לחזור עכ"ד.
<b>נלע"ד</b> לדבר דבר בעזה"י שכנה"ג אות י' סי' קי"ט כתב וז"ל ונתן לה גט מתחילה ברצונה ונמצא הגט פסול יתן לה גט שני בע"כ אם ידענו שלא ידעה בפסול מן הראשון בתקנת שהובא בהר"ם מינץ ז"ל סי' ק"ב אמר המאסף נראה הא אם ידעה בפסולו אינו יכול ליתן גט שני בע"כ ועיין בתשו' הנזכר סי' י"ז עכ"ל ולכאורה לא הבנתי מה חידש הכנה"ג הא מבואר בהר"מ אם ידענו שלא ידעה ממילא נשמע אם ידעה נא יוכל ליתן גט והוא פלא גדול.
<b>ונראה</b> דיש לנו ב' אופנים אשר היא צריכה גט שני (א) משל דקבלה הגט ואח"כ נראה דהי' שני אותיות דבוקין או חסר אות או יתיר או שהדיו הוא גזל או מחובר או פסול עדים או פסול יום וכדומה אשר האשה נא יכולה לדעת בשעת קבלת הגט רק אח"כ נגלה לנו איזה פסול צריכה גט שנית (ב) למשל שאמרה האשה ששמה רחל והיתה נקראת נאה רחל או שאמרה שם אביה ישראל ונקרא יעקב ישראל או שקוראים אותו בשם שנשתנה שמו וכדומה אז ידעה האשה בשעת נתינת הגט מהפיסול אשר נעלם מהב"ד והיא שותקת כדי שתקלקל עניו אח"כ שקבלה מעותיה ואעפ"כ היא אשתו כמקדם וא"כ מעולם לא נתרצית להיות מגורשת ממנו לגמרי רק בערמה לקחה ממנו ממון או נכסים או כתובה וכדומה.
<b>ומעתה</b> דין הכל בו אם נתרצה פ"א לקבל הגט יוכל אח"כ לגרשה בע"כ אם נמצא פסול בגט היינו מטעם דהא אמרה שנתרצית בגט ולא חפצה בתקנת דר"ג שלא יוכל לגרשה בע"כ כי נתרצית לגירושין א"כ לה לא תיקן ר"ג תקנתו אם גילתה דעתו ועשתה מעשה קבלת הגט הגם שנמצא אח"כ פסול נו יהי' פסול דאורייתא כחקירת פר"ח אעפ"כ לא תיקן ר"ג אלא לאשה שלא עשתה מעשה שנתרצית בגט ויוכל לגרשה בע"כ שנית אבל אם ידעה בשעת הגט שהוא פסול אז מעולם נא מחלה דהא ידעה מתחילה שהגט פסול וזה שדייק מהר"ם מינץ וז"ל אם ידענו שלא ידעה בפיסול מן הראשון עכ"ל ר"ל אם נדע שלא ידעה בפיסול גט הראשון אבל לא כתב אם לא נודע לה עכשיו אלא שלא ודעה מתחילה בפיסול גט הראשון ומשמע אבל אם יש ספק לפנינו אם ידעה מתחילה מפיסול זה אין רשאי לגרש אותה בע"כ אלא צריך להיות ברור לנו שלא ידעה והוסף הכנה"ג נהפוך הוא דווקא אם ידעה מפיסול הראשון אז אין לגרש אותה שנית בע"כ אבל אם יש ספק אם ידעה מפיסול הראשון יש להקל דספק להקל ועיין בנב"י מהד"ת יו"ד סי' קמ"ו שהשיב לחתנו הגאון שספק להקל בחרם יעו"ש ודוק.
<b>ולפ"ז</b> בנידן דידן אם נודע לה אח"כ שאביה לא הי' נקרא כן יהי' מותר לגרשה בע"כ פעם שנית אבל אם ידעה מתחילה שאביה לא כן שמו א"כ מעולם לא נתרצית לגירושין ואסור לגרשה בע"כ ודוק.
<b>ויען</b> כי ציין הכנה"ג לעיין בסי' י"ז עיינתי ואעתיק הלשון שכתב בנידן שהיתה אשה מרוצית לקבל גט וקודם שנגמר הכתיבה או קודם קבלת הגט התחרטה ואעפ"כ נתן לה הגט בע"כ וכועס המהר"ם על המסדר הגט שנתן בע"כ ואעפ"י שהי' קנין שתקבל הגט וכ' וז"ל לבי מהסס על רבי גד ומילתא דתמיה קא חזינן בהאי עניני דגיטא הנה גלוי וידוע דלא כופין עתה האשה לקבל הגט והוא תקנת רגמ"ה וכל גדולי עולם אשכנז וצרפת הסכימו עמו ופשט תקנה זו בכל ישראל א"כ מה עלה על דעתו להניח הגט לכתוב ולחתום כיון דאמרה בפי' דלא רצתה לקבלה דמה שייך לכתוב גט כיון דעתה לא הוה שעת הכשר ליתן לה הגט כי היא עומדת וצווחת שלא רצתה לקבלה ואפי' אם הי' גט מזומן לא יכול למכייפה ועתה הלך וסידר הגט בעכ"ח עכ"ל והאריך מאוד שכעס למה שלח אחר אשה פעמים שתקבל הגט כיון דכבר מיאנה לקבל הגט לא נכון להתעסק בו דאלו הי' אופן זה שבעל אמר שאינו רוצה ליתן גט קודם גמר כתיבת הגט פשיטא שהגט בטל וא"כ מה ראה ר' גד לשלוח אחרי' פעמים ושלש וכ' וז"ל לכך לבי אמר דבכה"ג באשה איכא קצת גמגום לכתוב וליתן לכתחילה הגט בכה"ג אע"ג דפשיטא לי' דהאשה לא יכולה לבטל הגט דהגט אינה שלה דדוקא הבעל יוכל לבטלו דהגט הוא שלו ונכתב בשליחותו ובצוו לכך יש לו כח לבטל הגט אבל האשה אינה יכולה לבטל דבר שאינה שלה ומ"מ מה שיש כח בידה לבטל בטלה ויש כח בידה למאן שלא לגרשה בע"כ א"כ כיון דעמדה וצווחה קודם גמר גט שלא רצתה לקבל וציוותה לבעלה שלא לכותבה א"כ מה שייך לכתוב הגט כיון דעתה אין שעת הכשר ליתן לה ואיכא קצת נגד הדעת כמפורש בפי' בתקנת ר"ג שאם גירשה בע"כ לא הוה גט ובטל אפי' בדיעבד וקשה להכניס ראשי בזה כדדרשי' בפ"ב דעירובין ויותר מהמה בני הזהר בדברי סופרים יותר מדברי תורה שדברי תורה יש בהן עשה ול"ת כו' וכדאיתא נמי בה' דרך ארץ בעובדא דר"ע שנטפל במת ד' מילין כשבא לפני ר"א ור"י אמרו לו על כל פסיעה ופסיעה כאלו שפכת דמים ומפורש הטעם משום דעבר על מצות החכמים דאמרו דמת מצוה קונה מקומו וכן קשה הדבר לעשות מעשה לכתחילה לעקור הקידושין דמדאורייתא ולהתירא לעלמא עכ"ל.
<b>דבר</b> גדול גילה מהר"ם מינץ כאן דאין מקום לכתיבת הגט יען דאין הכשר עתה ליתן הגט דהיא אינה מרוצית לקבל גט א"כ מה שייך לכתוב גט אם אין מקום לנתינה דתורה אמרה וכתב ונתן שבשעת כתיבה צריך להיות ראוי' לגרש דבדין תורה הוה גט בע"כ אבל בזמן הזה דיכולה למאן שלא לגרש אותה בע"כ ואם נותן בעל כרחה לא מהני א"כ ממילא אין מקום לכתוב גט עד שנתרצית לקבל הגט ואם חזרה קודם שנגמר כתיבת הגט א"כ פועלת בכח ידה לבטל הכשירו רק אם כבר נגמר הכתיבה אין בידה לבטל הגט דהא הגט אינו שלה אבל קודם גמר הכתיבה יש כח בידה לפעול ביטל גט והביא דברי רגמ"ה שאם גרשה בע"כ דלא הוה גט ובטל אפי' בדיעבד הכוונה נ"ל כיון שר"ג עשה שהגט פסול אפי' בדיעבד לא מהני א"כ הוא נגד הדעת שיהי' מועיל אותו כתיבה אשר יכתב הגט שלא ברצונה וסיים וז"ל שקשה לעשות מעשה לכתחילה לעקור קידושין ולהתירה לעלמא עכ"ל היינו שנימא דאנו עוקרים הקידושין למפרע ולהתירה לעלמא אם קבלו גט בע"כ דבתורת גירושין א"א דכל העובר על דברו חכמים חייב מיתה ור"ג עם זקני דורו עשאו שהגט בטל ומי יעבור על דבריהם ולעקור הקידושין להתירה לעלמא הוא דבר קשה לעשות כן לכתחילה כן נראה לי לפרש אבל בכל אופן נלמד משם דאם ידעה מן הפסול מתחילה א"כ לא נתרצית בגירושין ולא הוה הכתיבה שפיר דאין שעת הכשר ליתן לה גט א"כ נשאר חדר"ג שלא לגרשה בע"כ דאין כאן פעם שנית אלא פעם הראשון ודוק.
<b>ואודיע</b> להדר"ג נ"י מה שנפלא בעיני דהכל בו סי' קי"ו כתב וז"ל ואם נתן גט לאשה בע"כ ונשאת האיש פטור ואינו עבריין נתן גט מרצונה ונמצא פסול יכול לחזור וליתן לה בע"כ עכ"ל ורמ"א בסי' קי"ט כתב וז"ל עבר וגירשה בע"כ בזמן הזה ונשאת שוב אין האיש נקרא עבריין עכ"ל והדבר יפלא הא מהר"ם מינץ מביא דר"ג תיקן שהגט בטל אפי' בדיעבד וא"כ איך שבקינן שהיא תנשא לאיש אחר הא היא אשת איש נגלה מזה דמהני הגט אם גירש בע"כ ועבר על החרם וביותר יפלא לתשו' מהר"ם מינץ אם היא צעקה שלא תחפוץ בגט אין מקום לכתיבת הגט ורמ"א לא חילק ועכ"פ נראה דכל בו סובר דבדיעבד מהני הגט ולכן לשיטתו לא חילק אם ידעה מהפסול דסובר דלא מעכב בגוף כתיבת הגט אם היא צועקת כיון שנתרצית מותר לגרשה אח"כ אפי' בע"כ דהא בגט הראשון אם הי' מגרשה בע"כ מהני רק שנקרא עבריין ופלא שבכנה"ג בסי' קי"ט חקר אי מהני בעבר וגירש ומביא דמהר"ם מינץ בסי' ק"ב כתב שאם נתן גט בע"כ אין הגט כלום והתפלא מדוע לא יהי' מהני וע"כ משום כל מילתא דאמר רחמנא לא תעבוד ופלא הלא בסי' י"ז כתב מהר"ם וז"ל מפורש בתקנת ר"ג שאם גירשה בע"כ דלא הוה גט ובטל אפי' בדיעבד עכ"ל א"כ אם מפורש יוצא דבעל ועכ"ח דהפקירו מבעל ממונו או פסלו לסופר ועדים וא"כ איך שייך לחקור הטעם משום כל מילתא דאמר רחמנא לא תעבוד זה הי' לחקור אם עשה החרם שלא לעשות ואירע שעבר איש על החרם אבל אם החרים בפי' שלא יהי' מועיל אם גירש שהגט בטל אין לנו לחקור על כל מילתא כו' אלא יש לנו לחקור אם יש כח להפקיע כסף הבעל הוא הגט אשר בו מגרש וצע"ג כעת [ועיין בגמ' בתמורה ונב"י ב' סי' קכ"ט קצרתי מאוד].
<b>(</b><b>ב</b><b>)</b> <b>ובמה</b> שהערותי שאם ידעה בשעת נתינת הגט הראשון מהפסול אם כן מעולם לא נתרצית לגירושין ונשאר חדר"ג בכל תקפו נסתר היתר שני של הדר"ג נ"י שחקר שיש להתיר לזרוק לה גט בע"כ לפי הנחת שו"ת הרא"ש דר"ג לא החמיר יותר באשה מבאיש והיכא דבאיש כופין בודאי גם באשה כופין וכיון דבסי' קנ"ד פסק אם גירש ונפסל משום לעז כופין לאיש ומכ"ש אם נפסל משום לעז כופין לאשה לקבל גט בע"כ וא"כ כיון שכבר קבלה גט הראשון אין נ"מ אם ידעה אם לא ידעה מותר לזרוק לה גט בע"כ עכ"ד
<b>ולדעתי</b> כבר הערותי דבעיני נפלאים דברי נב"י דלא שייך באשה כופין עד שתאמר רוצה אני וכן מצאתי בתשו' מהר"ם מינץ סי' ק"ד באשה מורדת שהביא חבל גאוני ארץ שעשה הלכה למעשה לפסוק לזרוק לה גט וסיים וז"ל ואם לא תעשה כמדובר לעיל הריני מסכים לכל דברי רבותי והנני מתיר לו עמהם לגרש בע"כ דאדעתא דהכי לא תיקן הגאון לעקור דמה"ת ולעגן שלא לתוהו ברא וגומר נאום הצעיר ועלוב ש"ב ישראל בר' יואל מוסלן הועתק אות באות מכת"י רבותי הניכרים וכבר זרק לה גט שלא רצתה לשוב אלא אחרי שהתרה בה פעמים רבות עכ"ל ומתחילה הביא שם כמה גאונים אשר התירו לגרש בע"כ בנידן דידי' יעו"ש הרי שכתב בפירש וזרק לה גט אך בנידן דחקר הדר"ג נ"י דלא דן מחמת מורדת אשר צריכה התראת ב"ד ולכל הפחות י"ב חודש רק דן שכבר מגורשת ולא נשאר רק לעז ועל כן יהי' מותר לזרוק לה גט זה אינו לדעתי לו יהי' שיש לסמוך דמהני גט בשינוי שם אביה עפ"י דין כיון דהיא ידעה בפסול דהא שמעה דחוקרים לדעת שמה ושם אביה והטעה להב"ד בשם שקר א"כ נגלה למפרע שלא נתרצית בגירושין דאם נתרצית הי' לה להגיד שם אביה דהא שמעה שלהכשר הגע צריך לכתוב שם אביה ואטו אשה דיני גמירי לדעת אם כשר בדיעבד הלא יש כמה פוסקים דפוסלים אלא פשיטא דעשתה זאת יען דלא נתרצית בגירושין א"כ אפי' מדינא אינה מגורשת לדעת מהר"ם מינץ דהא ידעה בפיסול ונשאר לה כל כח ותוקף של חדר"ג שלא להתגרש בע"כ וביותר שכל הכתיבה לא הי' בתכלית ההכשר דהוה כאלו מאנה קודם הכתיבה דהא הזכירה שם אביה בשקר וא"כ אין לדמות זה לדין בסי' קנ"ד דשם יש רק לעז אבל כאן דינא קאמרי' דיש חדר"ג שלא לגרש אשה בע"כ וגט הראשון בטל ודוק.
<b>ואוסף</b> אפי' לרמ"א בשם הכל בו דמשמע דסברו דמהני גירושין בע"כ היינו עכ"פ אם הגט נכתב בשעה שנתרצית בפי' לגט או לכל הפחות שלא גילתה דעתה שאינה מרוצית בשלא ידעה כלל מכתיבת הגט אבל במיחה בכתיבתו ולא הוה לשם גירושין דמסתמא לא יעבור החרם וגם הב"ד והעדים והסופר לא יזקקו לו לסייע וא"כ אם גילתה ומחאתה במה שהזכירה שם אביה בשקר אפשר גם הם מודים דלא מהני גירושין בגט כזה דהא לא הי' אז הכשר נתינת הגט ודוק.
<b>וגם</b> אודיע להדר"ג נ"י שהרהרתי דאפשר דכל בו ורמ"א מודים למהר"ם מינץ דהגט בטל אפי' בדיעבד ומה שהפלאתי א"כ איך שבקי' שתנשא היא לאיש אחר ועוד נפלא בעיני למה לא נקרא עבריין אח"כ עכ"פ הוא עבר החרם וגרשה בע"כ וצע"ג.
<b>נ"ל</b> דיעיין ר"ן פרק הזורק אם נתן גט לה בתורת פקדון ואח"כ אמר שתהי' מגורשת לא הוה טלי גיטך מע"ג קרקע דהא הוה נתינה מיד הבעל ליד האשה יעו"ש וא"כ מדאורייתא הוה הגט דנתינה בע"כ שמיה נתינה כאשר הערותי בשם רשב"א דף ע"ה ור"ג גזר שלא יהי' הגירושין עכ"פ נעשה נתונה מידו לידה ואם נתרצית אח"כ לינשא נעשו אז הגירושין דלא הוה טלי גיטך מע"ג קרקע דהי' נתינה מידו לידה והוה אח"כ הגט ברצונה וממילא לא מחינן לה לינשא והוא לא הוה עבריין דהא נתגרשה כעת ממנו ברצון ודוק (אך א"כ הי' צריך להיות הגט בעולם בשעה שנתרצית לישא לאיש).
<b>(</b><b>ג</b><b>)</b> <b>ובזה</b> יש לי לפקפק גם על היתר השלישי אשר חידש דבר נפלא דנתן נטע הוה כחד שם כיון שלפעמים כותבים כך יען שהעולם נוהגין מי שעולה לתורה בשם נתן נקרא בפי המון נטע וא"כ אין כאן לעז בשם שכתב בגט ומה שחסר בגט שם יחזקאל אין בזה לעז בשם אביה אם לא נכתב גם שם שעלה בתורה ואם גדולי עולם מתירין אפי' להאשה מכ"ש להתיר לו לישא אשה אחרת עכ"ד.
<b>ולפמ"ש</b> בנידן דידן גרע אי ידעה האשה במעיקרא בשעת כתיבת הגט דשם אביה הי' נתן יחזקאל או נטע יחזקאל א"כ כיונה שלא יהי' הגט כשר דאטו האשה ידעה דיני גדולי פוסקים אבל זאת שמעה ששואלים על שם אביה והרגישה שצריך בהגט לכתוב שם אביה כאשר הי' נקרא באמת והיא שינתה שמו הוה גילוי דעת שלא חפצה בגירושין וגילוי דעת זה הי' קודם הכתיבה ואין כאן מקום לכתיבת הגט לדברי מהר"ם מינץ.
<b>ולא</b> אמנע שפלא בעיני כל מה שחשש הדר"ג נ"י כל כך ימחל לעיין בספרי מ"ח ח"ב על א"ע סי' ל"ו בד"ה אמנם שחדשתי סברה ישרה מה שהבן לא יוכל לשנות שם אביו היינו להחליף שם בשם למשל שכתב שמואל תחת שמעון אבל אם הי' לאביו שני שמות יוכל הבן להחזיק אביו בשם אחד משמותיו ואין זה בכלל שינוי שם אביו יעו"ש ומכ"ש בשם אבי' דנכתב עכ"פ שם אחד משמותיו היינו נתן שעולה בו לתורה ואותו שם נקרא בפי המון נטע ואחרי הדפסה מצאתי להגאון מהר"ז מרגליות בטיב גיטין לקוטי שמות סי' כ' ס"ק י"ח שכ' וז"ל כתבתי בספרי סי' צ"ה בעובדא זו וכו' ומסיים וז"ל ושם כתבתי דאף להרא"ש לא מהני להחזיק שם האב היינו בעובדא דידי' שהכל קראוהו שמעון ושינה אותו לשם שמואל אבל אם הי' המיעוט עכ"פ קורין אותו שמואל הוא יכול להחזיק במקום אחר בשם שקראוהו המיעוט עכ"ל א"כ מפורש יוצא דמהני שם אחד ובודאי אין בנידן שלפנינו חשש שיהי' נתן נטע קצר השם מיחזקאל וא"כ לא ידעתי מאי חשש הדר"ג נ"י (ספר בית אפרים אין בידי לעיין) ואני שולח להדר"ג נ"י אשר השבתי להגאון ר' שלמה ג"פ נ"י מאונגוואהר אשר השיג על תשובתי סי' ל"ו הנ"ל.
<b>סוף</b> דבר אם האשה לא ידעה בשעת נתינת הגט דשם אביה משונה כאשר נכתב בגט דהודע לה אח"כ בשובה לביתה נראה דטוב לבחור לזרוק לה גט בביתה בפני עדים וכאן יוכל להיות אפי' ע"י שליח ואין לחוש על דברי הנב"י ח"ר א"ע סי' ב' משום תופס לבע"ח דהא כבר אבדה זכותה אשר יש לה על בעלה דהא היא מגורשת עפ"י דין תורה ואיך תהי' לה עליו שום תביעה וגם מה שחשש הנב"י דע"ו השליח לגרש בע"כ המעשה בטל ע"כ לא שייך כאן דהא מותר לגרש אותה בע"כ אחר שכבר נתרצה להגט וא"כ אין כאן שליחות לדבר עבירה ותהי' מגורשת ולא צריך דין ודיינא לגרש פעם שנית אבל להתיר לו אשה אחרת והיא צריכה עוד גט שני יבא לדין ודיינא המון עם יאמרו הוא גרוש והיא אינה מגורשת ואעתיק דברי הכל בו סי' קי"ו וז"ל והחרם ששם ר"ג שלא לישא ב' נשים אין להתירה רק בק' אנשים מג' קהילות ומג' ארצות כגון ארגו"ן ולומברדיאה צרפת גם הם לא יסכימו עד שיראו טעם מבורר להתיר וגם באותה ענין שתהא מבורר עכ"ל הרי שהחמיר מאוד שצריכין לראות טעם מבורר והוסיף שגם באותה ענין תהי' מבורר ומצאתי שמר"ן ז"ל העתיק ג"כ לשון הכל בו בסי' ד' וכל המסתכל בתשו' מהר"ם מינץ סי' ק"ד יראה עין בעין שיותר טוב לבחור גט בע"כ בזריקה מאשר נתיר לו אשה על אשתו ודוק.
<b>אמנם</b> אם ידעה מהפסול בשעת כתיבת הגט ועשתה בערמה א"כ אני ג"כ מודה שטוב להתיר לו אשה על אשתו מלהתיר גט בע"כ מזריקה (ועיין בשו"ת מהר"ם לובלין חשש שמא הבגדים שלה שאולין) וגם שיראתי שיבוא לידי רעש גדול ודל"ב [ויעיין בשו"ת לחם רב סי' נ"ה דמשמע שטוב להתיר אשה אחרת מגט בע"כ] דברי אוהבו ידידו הדש"ת.
<b>סימן</b> <b>ה</b> שפעת שלום ורב ברכות להרב המאה"ג כבוד הרב ר' יעקב יצחק הלוי איש האראוויטץ נ"י אב"ד דק"ק ראדאמישעל בגאליציען.
<b>אודות</b> אשר שאל וז"ל אחד שאנס בתולה והוא פנוי בלא אשה שחייב לישא את אנוסתו אם היא מרוצית אך הוא אינו רוצה דהוא משודך לאשה אחרת אם רשאי לישא את המשודכת דלא יעבור על חדר"ג כמו אם יש לו יבמה זקוקה לו דאסור לישא המשודכת לו מכבר עכ"ל
<b>תשובה</b> הדבר יפלא הלא בעיר מסתמא מפותה עיין בב"ש סי' קע"ז ס"ק ב' ואולי באופן שהעיר הנב"י בא"ע סי' כ"א אם לוחמת כנגדו וסברה להושיע לעצמה הוה גם בעיר בכלל אנוסה וכן מבואר ברמב"ן בתורה ועיין בספרי מ"ח ח"ר סי' צ"ח שהארכתי בהבנת הפסוקים אשר העיר הרמב"ן יע"ש וא"כ משכחת שגם בעיר יהי' באונס אבל קרוב לודאי בנידן דידי' שלא הי' עדים כלל א"כ הוה בכלל מפותה.
<b>ובחדושי</b> הערותי זה שנים רבות אפי' אם יאמר שאנס אותה אמאי יהי' נאמן הא באונס הוה ג"כ רע לבריות ומהכ"ת להאמין לו שהי' ג"כ רע לבריות נאמר שמסתמא הי' ברצונה ולא נעשה רע לבריות א"כ אפי' לומר שאמת בפיה שאנס אותה לא יהי' נאמן משום אין אדם משים עצמו רשע רק לק"מ דהא רוצה לעשות תשובה שיודע שבאונס הוא מחויב לישא אותה לאשה וגם עליו תשלומין יותר ונאמן לחייב עצמו ממון ועיין ראב"ד הובא בר"ן כתובות פ' המדיר דלחיוב עצמו ממון אין משים עצמו רשע יעו"ש ומכ"ש בכה"ג שחפץ לשוב תשובה ובפרט שהיא תובעת אותו והוא מודה שבודאי נאמן שיהי' מחויב כדין מאנס בת ישראל וביותר בזה"ז שרוב בתולות נדות איתרע במעשה הבעילה הגם שנדה רק רע לשמים בכל זאת נאמן שאנס אותה ונשארת היא עכ"פ בחזקת צדקות שלא עברה על נדה ודוק.
<b>וידע</b> אם יש ספק אם הי' באונס או במפותה אוקי אותו על חזקת פטור שלא הי' חיוב עליו ליקח אותה לאשה ומהכ"ת לחייב אותו מספק והגם דנעשה מעשה בעילה בנערה אבל אין המעשה דבר שיבוא לידי חיוב ליקוחין דשמא נתרצית א"כ אי אפשר במעשה בעילה שלו שיבוא חיוב ליקוחין ולא דמי לדברי תוס' כתובות דף כ"ג בזרק לה קידושין יעו"ש דשם עשה עכ"פ מעשה זריקת קידושין דאם נפלו קרוב לה הי' בו קידושין א"כ ידענו דעכ"פ עשה מעשה שיוכל לשנות חזקה קמייתא אבל כאן אם היא מרוצית א"כ אי אפשר שיהי' במעשה בעילתו חיוב לקוחין והיא סברה עמוקה אשר הארכתי בה במקום אחר בעזה"י.
<b>ולדינא</b> נראה כיון שהוא משודך כבר קודם שאנס אותה א"כ יש חדר"ג לישא המשודכת ומהכ"ת לעכב עליו שלא לישא אותה משום שיש עליו לישא אנוסה שלו ויהי' ג"כ חדר"ג מאי אולמי חדר"ג זה מחדר"ג אחרת וכן מבואר ברמ"א סי' קנ"ט שכ' וז"ל וי"א דעכשיו בזה"ז דאיכא חדר"ג שלא לישא ב' נשים אם נפלה לאחד שומרת יבם אסור לישא אחרת עד שיחליץ ליבמתו ודווקא שלא היתה משודכת לו כבר אבל אם היתה משודכת לו כבר מותר לכונסה עכ"ל ועיין בפי' הגאון מווילנא ס"ק כ"ד וז"ל דהא ג"כ איכא חרם הקהילות במשודכת לישא אותה ואוסרת היבמה עליו עכ"ל וא"כ מה לי מצות יבום או מצות ולו תהי' לאשה ודוק.
<b>סימן</b> <b>ו</b>
<b>שאלה</b> אירע ר"ל באחד שנשתטה אשתו וברחה בעולם ונעלמה מעיני אישה וישב גלמוד אחרי שנים מעוטים בא חמיו ואמר זה איזה שנים בא אלי עד כשר וגילה לי שמתה אשתך היא בתי ובקשתי שישתוק מלהעד עד כי יגדל בתי הקטנה שתוכל להיות לך לאשה וכעת בתי השניה ראוי להנשא אם תתן לי תקיעת כף שלא תיקח אשה אחרת רק תיקח אחות אשתך ראשונה היא בתי הקטנה אשלח בעד העד שיגיד עדותו בב"ד ואם לא תתן לי תקיעת כף לא אגלה מי הוא העד ותשב בלי אשה כל ימי חייך וישמע האיש לחותנו ונתן לו תקיעת כף על דבר הזה וישלח חמיו בעד העד והגיד בב"ד שאירע שהוא הלך למרחקים ושם בבית חולאים אחד היו שניהם הכירה ודבר על לבה שתשב לבית אביה ובית בעלה ואחר יום ויומים גבר עליה מחלתה ומתה שם והוא נכנס לבית חולאים של הנשים וראה אותה מת ויש בעדותו עדות מעלי' וביקש שיתירו לו לישא אשה וחפץ באחות אשתו כאשר נתן ת"כ לחמיו.
<b>תשובה</b> נראה לי לא די שאסור לישא אחות אשתו אלא גם אשה דעלמא אסור לישא בכה"ג כאשר אבאר בעזה"י.
<b>הנה</b> הב"ש סי' קנ"ח ס"ק א' כתב וז"ל ולכאורה נראה בזמן הזה שיש חדר"ג שלא ישא אשה על אשתו אין עד אחד נאמן שמתה אשתו דהא דבר שנתחזק באיסור היא ואין אחד נאמן כמש"כ ביו"ד סי' קכ"ז עכ"ל הרי מפורש יוצא דאין ע"א נאמן שמת אשתו שהוא יקח אחרת דאין ע"א נאמן באיתחזק איסור.
<b>הן</b> אמת שהנב"י במהד"ת א"ע סי' ז' חידש דבר להקל כנגד הב"ש הנ"ל דהך איסור דחדר"ג לישא שתי נשים הוא רק איסור דרבנן ומה שאינו דבר שבערוה הגם דאיתחזק איסור הוה ספק אם ע"א אינו נאמן כמבואר בתוס' וא"כ באיסור חדר"ג הוה ספק דרבנן והוא להקל שע"א נאמן אפי' אם הי' איתחזק איסור דרבנן דפח"ח.
<b>אמנם</b> אני הערותי במקו"א בעזה"י להצדיק דברי הב"ש דתוס' בגיטין דף ב' חדשו זאת בשם הר"י בד"ה הוה דבר שבערוה כתבו וז"ל הא דנקט דבר שבערוה אומר ר"י משום דבאשה רבה בשאר איסורין כגון טבל והקדש וקונמות מספקי לן אי מהימן אפי' איתחזק איסורא ולא בידו או לא עכ"ל מזה למד הנב"י דינו להקל באיתחזק איסור חדר"ג.
<b>ולדעתי</b> דדוקא בטבל והקדש וקונמות דלא משכחת בעדות הע"א דבר שבערוה אז נסתפקו באשה רבה אי ע"א נאמן אפי' אין בידו וממילא נוכל לחדש בטבל דרבנן וכדומה יהי' ע"א נאמן אבל אם ע"א מעיד לבעל שמת אשתו יש בו בהעדות פי שנים (א) אם מותר לבעל לישא אחות אשתו שהיא עליו באיסור כרת והבנים יהי' ממזרים אם לא מתה אשתו ראשונה (ב) אם מותר לישא אשה דעלמא שיש בו איסור חדר"ג לישא אשה על אשתו אם לא מתה אשתו ראשונה בכה"ג שיש בעדותו ג"כ מה שנוגע איסור דאורייתא ואיסור ערוה אם יקח אחות אשתו אז בודאי אין ע"א נאמן כלל אפי' לישא אשה אחרת דעכ"פ עדות זה להגיד לבעל שמתה אשתו ראשונה יש בו דבר שבערוה והי' אתחזק איסור ואיך נחליק עדות אחת לענין ליקח אחות אשתו לא יהי' נאמן ולענין לישא אחרת יהי' נאמן ודוק.
<b>ואוסף</b> נופך בעזה"י אפי' אם הי' אשתו בת יחידה בכל זאת אין ע"א נאמן דעכ"פ בעדות הזה שמגיד נבעל שמתה אשתו משכחת בו כח עדות גם לדבר שבערוה ואיתחזק איסור כגון אם יש כאן אחות ועכ"פ הוה עדות בדבר שבערוה ולכן דייק הר"י דבאשה רבה נסתפק הגמ' בשאר איסורין בטבל והקדש וקונמות דשם לא משכחת בשום אופן שיהי' בהעדות כח מה שנוגע בדבר שבערוה ודוק.
<b>סוף</b> דבר בנידן שלפנינו שיש כאן אחות אשתו ראשונה ונוגע העדות באיסור כרת בדבר שבערוה ואיתחזק איסורא אשר בודאי אינו נאמן כלל ה"ה לא מהני עדות ע"א להתירו לאשה דעלמא בכה"ג בודאי גם הנב"י לא הי' מתיר ודוק.
<b>וגם</b> יש בעדות ע"א לבעל שמתה אשתו דבר שבערוה לענין אמה שהיתה חמותו דבחיי אשתו הוה חמותו בכרת או שריפה ולאחר מיתת אשתו אין בה רק איסור ארור שוכב עם חותנתו לשיטת רשב"א ורמב"ן וא"כ מעיד בעדותו לסלק מחמותו איסור ערוה והוא עדות ע"א בדבר שבערוה אם ימות חותנו שתהי' חמותו על הבעל רק בארור אבל לא בכרת ולא בלאו רק בארור שוכב עם חתנתו והי' לי להרבות בזה הערות רבות לפרט דהוה עדות בדבר שבערוה ועיין בדגול מרבבה א"ע סי' ט"ו שהעיר על המחבר שסתם ודוק.
<b>ואגב</b> גררא אעתיק מה שכתבתי על הגליון הנב"י סי' ז' שמחדש בשפחה הי' הטעם שהיא ממצאת עצמה לזנות יהי' המזנים אנוסים וכתבתי וז"ל ואולי מפני שרבים נכשלים בה התירו רק הנב"י מוסיף לולא שנחשבו הרבים כאנוסים שהוא ממצאת עצמה לזנות לא הי' חוששים להציל אפי' רבים מזידים דכתיב הלטהו לרשע רק לדעתי בלא"ה כיון שהב"ד כופין אותו לשחרר א"כ לא עובר על לא תחנם כי הוא לא חפץ לחנן אותה רק נעשה בו כפיה אבל כאן להתיר לו חדר"ג מנ"ל ואין לחקור שהב"ד עוברים על לא תחנם כי המה עושים כדי להציל רבים מחטאים ודוק.
<b>סימן</b> <b>ז</b>
<b>שאלה</b> פנוי' שנתעברה ואמרה מפלוני לוי נתעברתי והוא מכחישה שלא בא עליה והיתה דיימה מכמה נערים ואח"כ ילדה בן ונתגדל והוא מחזיק עצמו ללוי עולה לתורה בתורת לוי ורוחץ לכהנים בתוך שאר לוים כי אמו אמרה לו שהוא בן מפלוני הלוי וקמו עוררים ואומרים שצריך למחות בידו שלא יהי' מוחזק ללוי פן יקדש מקרובי פלוני הלוי אשה ויתירו המתקדשת בלא גט כי יאמרו אין קידושין תופסין בערוה ויש טוענים שנהפוך הוא שצריך להחזיק בלוי דאל"כ יש לחוש שמא יתירוהו בקרובי פלוני אשר אמו אמרה שנתעברה ממנו א"כ שוא"ת עדיף ולא ימחו הב"ד מאשר החזיק עצמו.
<b>תשובה</b> נראה בעיני כי חשש שמא יתירו קרובי פלוני המתקדשת בלא גט רחוק בעיני הגם דיהי' נראה שהוא מחזיק עצמו ללוי מכל זאת אין הוכחה דלמא אמו יודעת שזנתה מלוי ע"כ הודיעה לו שהוא לוי אבל בכל זאת אין ראי' שהוא בן מפלוני הלוי שהזכירה להתיר המתקדשת בלא גט וגם זאת הב"ד יזכרו דלמה החזיקו אותו ללוי שיהי' נזכר להיות אסור בקרובי אותו פלוני אבל אם עבר וקדשה צריך ליתן לה גט דמנ"ל שהוא ודאי בן של אותו פלוני דלמא החזיקו אותו בשם לוי כדי שיזכור שלא יקדש מקרובי של אותו פלוני א"כ מסתבר שיהי' הב"ד שב ואל תעשה והוא יחזיק עצמו ללוי ונהפוך הוא אם מחינן בו כעת שלא יחזיק עצמו עוד ללוי יבוא לידי מכשל שיאמר בודאי עמדו ב"ד בדבר שאינו בן לוי פלוני ויבא לינשא קרובה ערוה ודוק.
<b>ואוסף</b> נופך דיותר צריך תיקון שיהי' זכרון לפני הולד שיהי' יודע שהוא בן אותו פלוני הלוי כדי שלא יבוא לישא ערוה מאשר נדאג שבכל זאת יקדש ערוה ויתירו אותו הב"ד בלא גט מהכ"ת ניחש שיקדש ערוה הלא יש זכרון לפניו ולפני כל העולם שאסור בה אבל אם לא יהי' מחזיק ללוי מי יזכור שהוא באיסור ערוה עליה ולא יבוא הוא או העולם ליתן ללב לבוא לב"ד ע"כ מהכ"ת לחוש על ב"ד טועין שאם יעבור ויקדש ערוה להתירה בלא גט וק"ל.
<b>וגם</b> נ"ל אחרי שאמו אמרה לבנה שידע שהוא בן מפלוני הלוי הגם בשעת מעשה לא היתה נאמנת כיון שפלוני מכחישה ואפי' שבועה לא צריך להכחישה עיין בב"ש סי' ד' ס"ק מ"א דלא תוכל לתבוע מזונות לחייבו שבועה אבל עכ"פ מהכ"ת לחשוד אותה דאמרה לבנה שידע שהוא מפלוני הלוי שיעלה לס"ת בתורת לוי מהכ"ת להכשילו שיעלה תחת כהן אשר הי' הדין אם אין שם לוי צריך הכהן לעלות פעם שני וגם נ"מ לענין פדיון בכור אשר יולד לו שלוי ובניו פטורים מפדיון בכור עיין יו"ד הל' בכורות והגם שהוכחות הנ"ל אינם להיות בנו של פלוני לירושה כיון שהכחיש עכ"פ אין הב"ד צריכין למחות בידו שלא להחזיק עצמו ללוי דלו יהי' שאינו בן פלוני הלוי אוני יודעת שעכ"פ מלוי נתעברה ושמו כשמו ועולה לס"ת באותו שם ובאמת האם נאמנת לאיסור שמפלוני הלוי נתעברה ואסור בקרובי' ודוק.
<b>אך</b> מצאתי בנב"י מהד"ת סי' מ' שהחליט בנידן שלו שולד החזיק בעצמו ללוי שאזיל בסברה דיותר יש לחוש אם יחזיק עצמו ללוי פן יאמרו אם קידש קרובה שלא צריכה גט וכתב עוד אלא שגוף הדבר הזה לאסרו בקרובי פלוני הוא מרמב"ם פט"ו מא"ב היינו באין אותו פלוני מכחישה בפירוש שאינו בנו אלא שלא הודה לה ומיירי שאינו כאן או שישנו כאן ומודה שבא עליה אבל אומר אולי זנתה גם עם אחרים אבל באומר בודאי שאינו בנו התורה נתנה לו נאמנות ואפי' בארוסתו או אשתו נאמן לומר שאין הולד ממנו להתירו בממזרת ולמה לא יהי' נאמן להתירו בקרובותיו עכ"ל.
<b>ולדעתי</b> הגם שעפר אני תחת רגלי תורתו הנוראה בכל זאת לא אוכל לחשות מלהודיע שדבריו נפלאים בשלומא אם האב אומר על בן בין בניו שהוא אינו בנו מן ארוסתו או אשתו א"כ הוא ממזר בבטח ומותר בממזרת א"כ האמינו התורה דאם הוא בנו והוא אומר עליו שהוא ממזר וא"כ עכ"ח יקח ממזרת ויהי' בני בניו ממזרים א"כ מכשיל בנו וגם בני בניו עד דורי דורות באיסור ממזרת וע"כ קושטא שיודע שבן זה אינו ממנו דהלא הי' מחזיקים שהוא בנו והוא אומר שאינו בנו אבל בפנוי' שנתעברה והיא אומרת מפלוני נתעברתי והוא מכחישה שולד אינו ממנו חיישינן דלמא ממנו הוא והוא מכחישה מפני בושה דלמאי יחוש הלא הולד יהי' ישראל כשר אפי' אם נתעברה מן שאר ישראלים אשר דיימו מהם ומהכ"ת לסמוך על הכחשה להתיר הולד בקרובי'.
<b>ולא</b> עוד אולי הוא חושדה שזנתה גם עם אחרים ולא חפץ להכיר מספק שהוא בנו דאפי' אם נתעברה ממנו והוא מכחישה יהי' הולד ישראל כשר דממנ"פ הולד הולך אחריה וכי תימא להחזיקו בלוי על זה הוא מסופק דלמא זנתה גם עם אחרים ולא יודע אם הוא לוי דאם אומר על בן בין הבנים בארוסתו או באשתו שאינו בנו א"כ הוא עושה אותו ממזר ברור לישא רק ממזרת על זה האמינו התורה אבל כאן בפנוי' שנתעברה מהכ"ת יהי' בהכחשה שלו הוכחה שיהי' מותר בקרובי' מן אותו פלוני שהמה ערוה לו הוא הכחיש משום כיסופא או מסופק אם הוא בנו ויודע שולד יהיה ישראל אפי' לא נדע ממי היא נתעברה ודוק.
<b>ואין</b> להשיב דגם כאן אם הוא מסופק שהוא בנו הי' לו להודות או לומר מסופק אני אם ממני או מאיש אחר אבל כאשר יכחיש בבירור דלמא כאשר יגדל יקח אשה מקרוביו זה נ"ל אין הוכחה מהכ"ת יחוש שכאשר יגדל יקח אשה מקרוביו יתלה בודאי יקח אשה מרובא דעלמא אשר אינם ערוה עליו הלא אפי' אדם בעצמו מקיל בספק כרת עיין ברמ"א בהל' יוכ"פ בשם ר"י שלא ימצא ספק נדה דשמא יפתה לבו לתלות בצד היתר יעו"ש ק"ו שהוא לא יחוש פן לא יקח אשה מרובא דעלמא דהא אפי' אם יקח קורבתו דלמא גם היא אינה ערוה עליו דדלמא נתעברה מאיש אחד שבא עליה דהוא חושדה שזנתה גם עם אחרים ועל ספק איסור בבלי דעת לא חש ודוק.
<b>והרהרתי</b> עוד דלמא דיבור האב שאומר בנו ממזר עושה רק ספק ממזר ואעפ"כ מותר בממזרת ודאי דכל ספק ממזר מותר בממזרת ודאי דכל ספק ממזר להקל אבל כאן דספק ערוה אסור א"כ מנ"ל דדבורו אשר אומר אין זה בנו מתירה בקרוביו הלא ספק ערוה לחומרא ובפרט לשיטת בה"ג דאב נאמן לעשות בנו ממזר כאשר עוסק בהכרה שמכיר לבן אחר אבל לא לומר שבנו בן גרושה שמעיד רק לפסול וא"כ מהכ"ת יהי' נאמן פה להתירו בקרובות ערוה הלא אינו נאמן עליו בכה"ג לפסלו וה"ה אינו נאמן בכה"ג להתירו ודוק ועיין בבית מאיר סי' ד' שחולק על דין דלא תוכל להשביע על מזונות יעו"ש ה"ה בנידן שלנו שאמו הגידה לו בברי שהוא בן פלוני הלוי דמהני ברי שלה בנב"י הוא החזיק עצמו בלוי בלי הגדת אמו אבל כאן מהני ברי של אם כנלע"ד עיין ברא"ש פ"ק דכתובות סי' כ"ט ובב"ש ס"ד ס"ק מ"ו וק"ל].
<b>והנני</b> חוזר על גוף החקירה שפסק הנב"י אם יחזיק בלוי יש חשש אם יקדש ערוה יאמרו שלא צריכה גט כלל שהרי הוא מוחזק ללוי יעו"ש ולדעתי פלא השואל הביא דעת האומר שטוב שיהי' מחזיק עצמו בבן לוי כדי להיות היכר אם יקדש קרובות פלוני יהי' הב"ד אוסרין אותה עליו מכח ספק לו יהי' שאי אפשר לידע בבטח שהוא בן לפלוני הלוי דכשם שזנתה עמו זנתה גם עם אחרים עכ"פ כיון שמחזיק עצמו שהוא בן לפלוני הלוי נאסר האשה עליו דשמא הוא בן פלוני ואסורה האשה עליו מכח ספק וגם הוא יתרחק מלישא אותה ואפי' אם ירצה לישא אותה יהי' היכר לאסרה עליו אבל מה שחשש הנב"י אם יחזיק בשמו יאמרו אם קידש אחת מקרובות האסורות שלא צריכה גט הוא נפלאת הכי יש אפוטרופוס לעריות שמא נבעלה ג"כ מאנשים אחרים והוא בן מאיש אחר וצריכה גט מספק עכ"פ דאטו הי' אז ב"ד נביאים לדעת בבירור שמפלוני הלוי נתעברה כמו ביבמות דף ל"א שאמרו בגמ' מפולת מי קמו רבנן במפולת כתב רש"י בד"ה אבל מפולת וז"ל אי נמי מצרכה לה חליצה מי אתי למימר קמו בהו רבנן במפולת אלו הדיינים המצריכין אותה חליצה נביאים הם וידעו שהיא מתה ראשונה דליתי לייבם לצרה ומידע ידעו דהאי דחלצה משום ספיקא הוה עכ"ל וה"ה הכא איך יאמרו איזה ב"ד שלא צריכה האשה גט כלל אטו דיינים שלא מיחו בו להחזיק עצמו ללוי נביאים המה שידעו בברור שנתעברה מפלוני הלוי אשר אמרה הפנוי' שממנו נתעברה להתיר קידושיו מקרובות פלוני בלא גט ומה שלא מיחו מלהחזיק עצמו בלוי הוא שיהי' זכור שלא יקדש מקרובות פלוני עכ"פ דלמא היא ערוה עליו ודוק.
<b>ויגעתי</b> ומצאתי בעזה"י שהנב"י עצמו בח"ר א"ע סי' כ"ג השיג על מהרי"ו שחידש אם הבעל מודה שזנה עמה אין להקל במיניקת דחיישי' לתקלה שיאמרו קמו רבנן במילתא שהוא בנו ודאי ויתירוה בלא חליצה וכתב עליו הנב"י וז"ל אני תמה דבשלומא בספק גירושין כיון דמשכחת למיקם עלה דמילתא דהרי אפשר להתברר בעדים שהי' קרוב לה א"כ שפיר אמרו דנפיק חורבה שיאמרו באמת קמו רבנן עליה דמילתא אבל כאן איך שייך למיקם עלה דמילתא שממנו נתעברה ולא מאחר ואלו לשומר מסרוהו אין אפטרופוס לעריות וכיון דליכא שום אפשרות למיקם עליה דמילתא ליכא חשש כלל שיאמרו קמו רבנן עלה דמילתא וכמו שאמרו ביבמות דף ל"א מפולת מי קמו רבנן עלה דמילתא עכ"ל הזהב וא"כ נראה לי ברור שלא ימחה הב"ד בידו מה שהחזיק עצמו ללוי כנלע"ד נכון בעזה"י.
<b>ודע</b> דיש עוד להשיב על הנב"י מדברי תוס' רי"ד בפ' עשרה יוחסין דסובר דהוא נאמנת אעפ"י שהוא מכחישה וזה דתנן אומר זה בני ממזר נאמן כשהאשה מתה יעו"ש וגם יש להשיב לשיטת ר"ת ובה"ג דדווקא זה בני ממזר נאמן ועיין בשעה"מ פרק ט"ו מהל' א"ב הל' י"ז שהעיר בהם ועיין בתרה"ד סי' רס"ז ובש"ך יו"ד סי' ש"ה היטב סוף דבר הב"ד יהי' שב ואל תעשה שלא ברור הדבר כאחותו שאסורה לך אמרו חכז"ל כנלענ"ד להלכה בעזה"י דליכא למיחש שיתירו קידושיו בלא גט ולהיפך יש לחוש אם לא יחזיק ללוי יוכל לבוא למכשול ח"ו.
<b>סימן</b> <b>ח</b>
<b>הרמב"ם</b> פט"ו מהל' א"ב הל' י"ד כתב וז"ל פנוי' שזנתה ואמרה בן זה בן פלוני הוא אם אותו פלוני כשר הרי הבן כשר ואינה נאמנת להיות זה בנו של פלוני ויראה לי שחוששין לדבריה ויהי' הבן אסור בקרובות אותו פלוני מספק ואם אותו פלוני ממזר אינה נאמנת להיות הבן ממזר ודאי על פיה כמו שבארנו אלא יהי' ספק ממזר עכ"ל.
<b>ופלא</b> בעיני הא בהל' י"ב כתב אם אמרה לפלוני ממזר או לפלוני נתין נבעלתי אפי' אותו פלוני מודה שהוא ממנו הרי זה הילוד ספק ממזר עכ"ל מכ"ש כאן דלא הזכיר כלל שפלוני ממזר מודה שהוא ממנו דלא נאמנת שיהי' הבן ממזר וודאי וצע"ג ועוד נפלא בעיני שהרה"מ כתב בהל' י"ד וז"ל ומ"ש ואם פלוני ממזר כבר נתבאר בסמוך עכ"ל וא"כ קשה למה הכפיל הרמב"ם לכתוב דין אחד פעמיים זה אחר זה והלא ק"ו הוא מה בהל' י"ב דהודה פלוני ממזר בכל זאת לא הוה הולד אלא ספק ממזר מכ"ש כאן דלא נזכר שהודה פלוני הגם דאפשר שאינו לפנינו לשאלו עכ"פ אין כאן הודאה ממנו וצע"ג.
<b>ונ"ל</b> דבשלומא בה' י"ב שאמרה האשה בפירוש לפלוני הממזר או לפלוני הנתין נבעלתי א"כ היא מכרת בו שהוא ממזר או נתין שפיר אמרינן הגם שפלוני ממזר או נתין מודה בכל זאת הוה הולד רק ספק ממזר דכשם שזנתה עם זה כך זנתה עם אחרים דהא כיון דכבר זנתה עם ממזר או נתין כך זנתה גם עם איש אחר אבל בהל' י"ד דהיא אמרה לפלוני נבעלתי אבל היא אינה מכרת ביחוסו רק אנו בודקים אחריו ואם נמצא אותו פלוני כשר הרי הבן כשר ואם נמצא שפלוני ממזר הי' בסברה לומר דיהי' הולד ממזר ודאי דהא היא לא ידעה שהוא ממזר והאמינה שהוא אדם כשר שהיתה סומכת עצמה על רוב אנשי עיר שכשירים הם ולא היתה צריכה לבדוק קודם הזנות דדווקא ברוב פסולים יש חזקה אשה מזנת בודקת ומזנה יען דידעה שרוב אנשי עיר פסולים אבל ברוב כשירים סמכה עצמה על הרוב ולא בודקת כלל רק עכשיו אנו בדקנו ונודע שהבעל הוא ממזר א"כ מהכ"ת נחוש שזנתה עוד הפעם בשלמא בהל' י"ב אמרי' כיון דזנתה עם ממזר כ"ש דאפקרה נפשה לגבי איש כשר ועכ"פ הוה ספק אם הולד ממזר אבל כאן מהכ"ת נימא דנבעלת שנית מאדם אחר קמ"ל וז"ל אינה נאמנת להיות הבן ממזר על פיה עכ"ל הכוונה דרק לאב האמינה התורה לאמור על בנו שהוא ממזר ולא לאשה ואם יהי' כאן הולד ממזר ודאי א"כ יהי' נעשה ממזר על ידי אמו וזה שדייק על פיה לא נעשה ממזר ודאי אבל אם פלוני הממזר יהי' מודה יהי' הולד ממזר ולא נחוש כשם שזנתה עם זה כך זנתה עם אחר דהא היא לא ידעה שהבועל הוא ממזר ומהכ"ת דניחש שזינתה עם אחר אבל בהל' י"ב שהזכיר האם שנבעלת לממזר שם אפי' הממזר מודה ויהי' הולד ממזר על פיו ולא על ידי אמו הזכיר הרמב"ם דדלמא זנתה גם עם אחר וא"כ אין אנו מחזיקים את הבעל לאביו ודאי שיוכל לעשות הולד לממזר והבן.
<b>סימן</b> <b>ט</b>
<b>שאלה</b> באשת איש אחת שיצא עליה קול וגם הי' עדי כיעור ולא הי' בעדות כדי לאוסרה על בעלה ואחר כמה מריבות בינה לבעלה התפשרו עצמם לקבל גירושין ובעלה גרשה ונסעה משם ונשאת להנחשד הידוע ויקראו לפני הב"ד והשיבו המה ידעו שלא חטאו מעולם ומותרים זה לזה ונתעורר דברי ריבות בשערים המצוינים בהלכה אם לכוף אותם ברדיפות שיפרדו זה מזה או לא.
<b>תשובה</b> דבר זה מפורש יוצא לאיסור מפי אדמ"ו ז"ל חת"ס א"ע סי' כ"ו שכתב בד"ה ונחזי מאי דקמן וז"ל נחזי מאי דקמן דעכ"פ מעיקר הדין נראה דאם לא גרם איסור לבעל אינה אסורה לבועל אי לא משום קנסא ולכתחילה באם נישאת לא תצא אך כל זה באונס וכדומה שמדין תורה לא מעלה מעל באשה אבל ביצא קול ועידי כיעור דאסרי' לבועל מדין דאורייתא דחיישינן שבעלה ואוסרה על הבעל אע"ג דמ"מ אנו אין אוסרין אותה משום דמספיקא אוקמא אחזקת היתר לבעלה ואמרינן מסתמא לא נבעלה אבל הוא הבועל בעצמו שיודע שבעלה הרי אוסרה על בעלה ואפי' אי מספקא לי' לבועל כי היכי דאפקרא לגבי דידי' אפקרא נמי לאחריני וכבר נאסרה מקודם והוא לא גרם איסור ויש מאחרונים סוברים דגם בזה לא נאסרה על הבועל כל זה ביודעים בודאי שכבר נאסרה אבל מספיקא וגם כבר יצא קול כשהיא יושבת תחת בעלה הראשון ואז היתה בלאו הכי אסורה לבועל מטעם אשת איש ואז נולד ספק אם אסורה לבועל או לא נמצא כשנתגרשה מבעלה נתחזקה מאיסור לאיסור כמו יצאה מחזקתה מחיים ביבמות ל"א ובש"ע י"ד סי' נ' ורק לבעלה לא נאסרה לא נאמר שהוא לא גרם איסור בודאי אם בא עליה הוא גרם איסור והבעל לא ידע ואשם והוא הבועל בעונו של בעל יומא"ס רק אין בנו כח להוציא מחזקת התירה לבעלה הראשון אבל להשני נתחזקה מאיסור לאיסור ע"כ לפע"ד כל מה שיש בידו לעשות להפרידם זמ"ז יעשה וד' עמו עכ"ל הרי מפורש יוצא מפי אדמ"ו ז"ל שצריך להפרידם זה מזה.
<b>ולי</b> התלמיד נראה שיש הרהורי תורה על דבר החדש אשר חידש מורי לאמור נגד הנחשד מחזיקים מאיסור לאיסור שתהי' אסורה עליו ולדעתי לחדש כלל חדש בעזה"י ביסוד זה שמחזיקים מאיסור לאיסור כאשר אבאר ברצות ד' בזה.
<b>נראה</b> לי בסברא דלא אמרי' מחזיקין מאיסור לאיסור אלא אם שני איסורים שווים אם הי' איסור ראשון איסור הכולל כל בר ישראל צריך להיות איסור השני ג"כ כולל כל ישראל וה"ה אם האיסור הראשון הי' אוסר לאדם או חפץ פרטי צריך להיות השם איסור השני ג"כ איסור פרטי לאדם ההוא אז מחזיקים משם איסור הראשון הכולל כל ישראל לשם איסור השני שכולל גם כן כל ישראל כגון אם אנו חוקרים להחזיק משם איסור אבר מן החי לשם איסור נבילה עיין בביצה דף כ"ה דשם אבר מן החי כולל כל בית ישראל וכן איסור נבילה כולל כל בית ישראל או איסור אשת איש כולל כל בית ישראל חוץ מבעלה שמותר בה דהיתר שלו שהיא אשתו פועל האיסור שתהי' אסורה לכל בית ישראל בשם האיסור שהיא א"א וכן ביבמה לשוק הוא איסור לכל בית ישראל חוץ לאחי בעלה היא מותרת שהוא עומד תחת בעלה וזה גופו במה שהוא מותר ליבם פועל האיסור לכל בית ישראל וביען שהיא עומדת ליבום לאחי בעלה עיין יבמות דף ל"ב א"כ מחזיקים מאיסור הראשון לאיסור השני הדומה לו וכן מחזיקים באדם פרטי עיין תוס' כתובות דף ע"ה אם נזקק אדם ידוע לטומאה ואח"כ נולד בו נגע אחרת מחזיקים מנגע לנגע באותו גוף פרטי שיהי' הוא טמא שמחזיקים מנגע לנגע באותו גוף וכדומה ששוה שם טומאה השנית כמו שם טומאה ראשונה באותו גוף או חפץ דשני אסורים שווין כאשר אבאר בטעמא בעזה"י.
<b>אמנם</b> שנימא להחזיק משם איסור ראשון שם אשת איש שהוא איסור כולל כל ישראל לאיסור טומאה על הנחשד לבועל א"כ הגם שנתגרשה או שנתאלמנה והלך איסור הראשון מהאשה שהיא מותרת לכל העולם רק כנגד הנחשד בלבד נימא שהיא אסורה משום טומאה דכתיב ונטמאה ונטמאה שני פעמים אחד לבעל ואחד לבועל אמרי' בהיפך הלא לא נתברר שנאסרה על הבעל באישות איך נאסרה על הבועל משום ספק דלמא נטמאה הגם שנולד הספק כאשר היתה באיסור א"א הלא איסור אשת איש הי' איסור על כל העולם ואיסור זה הלך ממנה ומותרת לכל העולם מהכ"ת להחזיק על איסור פרטי נגד זה הנחשד הלא אפי' אם נתחזק מאיסור לאיסור לא יהי' שם איסור שני כולל כל ישראל רק על הנחשד לבד אז כיון שהלך איסור אישות איך נחזיק מאיסור אישות על איסור טומאה לבועל כנלע"ד והוא כנגד דין של אדמ"ו ז"ל.
<b>ואסברא</b> טעמא דמילתא בעזה"י דהא דנימא מחזיקים מאיסור לאיסור הוא דכל איסורים שבתורה מניחין שם איסור על החפץ אשר בעבורו צריך בר ישראל להתרחק מהנאתו ולא איכפת לן לדעת איזה שם איסורו כי די לנו לדעת שבעילת אשה זו אסור לכל העולם וכן מאכל בשר זה אסור לכל העולם כי אין רשות לו לאכול או לבעול רק היתר אבל מה שהוא אסור מאי נ"מ לדעת שם איסורו יהי' מן איזה שם איסור שיהי' הלא אסור בכל שם איסור למשל אם יחפוץ לאכול צריך לדעת שהוא היתר אבל אם רובץ עליו שם איסור יהי' מאיזה שם יהי' הן טריפה או נבילה או חזיר או חלב או אבמה"ח וכדומה הכל אחד דמה לי איסור לאו או כרת או עשה וכדומה וכן אם יחפוץ לבעול צריכה להיות מותרת לו בבעילה דאל"כ מאי נ"מ אם היא אסורה באיסור חייבי לאוין או איסור עשה או באיסור כרת או באיסור מיתות ב"ד וכדומה עכ"פ הבעילה בה אסורה לכל שמות האיסורים המה רק הבדל להעובר עבירה לדעת באיזה שם יהי' מתרים בו וגם לדעת אם עונשו קיל או חמור כפי אשר קצב ד' עונשו אבל אם אנו חוקרים אם לאכול או לבעול לכתחילה אין נפ"מ בשמות רק לדעת אם הוא אסור או מותר כי בזה תלי' לבר ישראל אם מותר לאכול או לבעול וכדומה והבן.
<b>ומעתה</b> נבין שורש הטעם אם מחזיקים מאיסור לאיסור הוא מטעם אוקי מילתא על חזקתו האשה או החפץ הי' לו שם איסור הגם שלא נזכיר האיסור בשמו פרטי כגון באשה לא נזכיר שם א"א ובבשר לא נזכיר שם אבמה"ח אבל עכ"פ שם הכולל נזכיר שהוא איסור היא אסורה בבעילה והבשר אסור באכילה דעכ"פ לא נקראו בשם היתר כי השם היתר הוא שלא מונח עליו שום סרך איסור וא"כ אם נולד ספק שם איסור בשם פרטי כל זמן שהי' עליו שם איסור פרטי מקודם אמרי' הלא האשה או הבשר הי' לו מקודם עכ"פ שם איסור והגם שנעשה מיתות הבעל או שם שחיטה בבהמה וישיגו שם היתר אמרי' הלא בו ספק שם איסור אחר ואוקי החפץ או האשה על חזקת קמייתא שלא הי' לו שם היתר וכן אם גוף אדם נטמא בנגע וטרם שנטהר נולד בו ספק נגע אחרת טמא יען דגוף זה הי' לו חזקת קמייתא שהגוף טמא והוה חפץ אסור בכל הנוגע לטהרה ואוקמי הגוף בחזקתו ראשונה שטהור לא הוה ודוק.
<b>ובזה</b> יובן ראי' מהרי"ט סי' ק"ב דמחזיקים מאיסור לאיסור מדמחזיקים בספק דרס או שהה בשחיטה הגם דאיסור אבהמ"ח שהי' גם לב"נ הלך מבהמה אעפ"כ מחזיקים לנבילה לישראל דמחזיקים מאיסור לאיסור יעו"ש הכוונה דעכ"פ היתר לא מקרא דשם איסור נבילה לא נותן לבן נח ולישראל נותן שם איסור נבילה ואמרי' מחזיקים משם איסור לשם איסור ודוק.
<b>אך</b> נ"ל דאין מחזיקים מאיסור לאיסור רק בשניהם שווין או הראשון חמור באיכות מן השני כגון אבמה"ח לנבילה שניהם איסורי לאוין או מאיסור מיתה א"א לאיסור לאו יבמה לשוק אבל מעולם לא שמענו אם בפנוי' נדה יש ספק קידושין דנימא מחזיקים מאיסור נדה לאיסור אשת איש ונימא שהיא א"א עיין בא"ע סי' מ"ז בשם תוס' תצא מדרבנן יעו"ש יען וביען דבנדה תפסו בה קידושין ובאשת איש לא תפסו בה קידושין וא"כ איך נתפיס מאיסור שקידושין תופסין בה שמקדש הנדה היא מקודשת לאיסור האשת איש שלא תפסו קידושין מאיסור לאיסור כזה לא מחזיקין מאיסור לאיסור ולכן לא מצינו שנימא בספק קידושין בפנוי' נדה שמחזיקין מאיסור לאיסור והבן זה.
<b>ואוסף</b> נופך דאיסור ראשון הוא איסור נדה לא פועל ממזרות דבן או הבת דנדה לא הווין ממזרים ואיסור אישות פועל שבן או הבת מאיש אחר הווי' ממזרים וא"כ איך נחזיק מאיסור שאינו פועל ממזרות לאיסור אישות שהוא פועל איסור ממזרות הוא מאיסור קל לאיסור חמור דאיך נאמר אוקמי על חזקת איסור הלא בחזקתו ראשונה לא הי' כח איסור ממזרת והבן.
<b>וכן</b> לא שמענו מעולם בתרי ותרי ונשאת לאחד מעדים שלה שאומרת ברי לא תצא עיין בא"ע סי' י"ז סעיף מ"ב מכתובות דף כ"ב ולא מחלקים אם היתה אז נדה דנימא מחזיקין מאיסור לאיסור וכן בכמה ספיקות בענין עגונה דנחקור אם היתה באיסור נדה דנימא מחזיקין מאיסור לאיסור אך הוא הדבר אשר דברתי דאין מחזיקין מאיסור שאינו פועל ממזרות כגון איסור נדה לאיסור אישות שפועל ממזרות ודוק.
<b>סוף</b> דבר גליתי דעתי שלולי דברי אדמ"ו ז"ל שחידש שמחזיקין מאיסור א"א לאיסור טומאה לבועל האמנתי שבכה"ג האשה מותרת לכ"ע ונעשית גוף היתר לא מחזיקין על גוף פרטי הוא הנחשד מאיסור א"א על איסור טומאה לבועל רק מה אני הפעוט נגד גדול ליהודים בעל חת"ס ז"ל.
<b>שוב</b> מצאתי שגם הגאון קצו"ח בש"ש שמעתא י"א פ' י"ז ושמעתא ה' פ' ד' שהאריך להשיג על מהרי"ט ושם חידש דלו יהי' שאין מחזיקין מאיסור לאיסור אבל חזקת היתר לא נקרא יעו"ש והי' לי הרהורי דברים בענין זה רק אני חלוש מאוד וגליתי דעתי לפני איש שדעתו רחבה מדעתי אולי ירחיב ד' לטוב לי.
<b>סימן</b> <b>י</b>
<b>הפנ"י</b> בכתובות בדף י"ג ע"ב בתוס' ד"ה השבתני מקשה על תוס' בדף י"ד ע"ב בד"ה כמאן שכתבו דטעמא דר"ג מטעם חזקה אשה מזנה בודקת ומזנה קושי' נפלאה נוקמי האשה בחזקת כשרות דלא זנתה ברצון רק שנאנסה ושוב לא שייך בודקת ומזנה כמבואר שם וא"כ אמאי מכשיר ר"ג ברוב פסולים ואדמ"ו הגאון שערי תורה ז"ל בספרו ח"ר כלל כ"ד פרט ב' ביאר כוונתם הגם שתוס' בדף ע' כתבו דרוב בעילות הוא ברצון מ"מ הוא רק מדרבנן כמ"ש תוס' שם וא"כ בא חזקה דבודקת ומזנה מכח רוב דרבנן ואיך תהי' נאמן נגד רוב פסולים דאורייתא וצע"ג.
<b>ונ"ל</b> בכוונת התוס' דלו יהי' שמחצה מזנים ברצון ומחצה באונס אבל עכ"פ אין המזנות ברצון המה בודקות ומזנות ולא יתרצו עצמן אלא לכשירים וא"כ אי אשה הנ"ל שעומדת מעוברת לפנינו זנתה ברצון אז בודאי נתעברה מן המיעוט הכשירים רק אם נאנסה ובאונס נבעלת אז עפ"י רוב נבעלת לפסול ועפ"י מיעוט נבעלת לכשר וא"כ יש כאן רוב להכשיר אותה דהא יש ספק אם לא זנתה ברצון ואז בודאי נבעלת לכשר דחזקה אין אשה מזנת מן הפסול ואת"ל באונס דלמא מן המיעוט כשירים ומוסיפים אותו מיעוט מן האונס למחצה של רצון והוה ליה רוב להכשיר ואין אנו אזלינן בתר רוב אנשים הפסולים הדרים בעיר רק בתר רוב אנשים אשר עליהם יש לחשוב שעשו בה מעשה בעילה שנתעברה בו ודוק.
<b>ואוסף</b> נופך בעזה"י דכבר חקרתי במקו"א בשו"ת דזנות ברצון הוה רק רע לשמים אבל זנות באונס שמאנס אשה ובועלה הוא רע לבריות שהוה בכלל גזל שגוזל ממנה הנאת בעילתה וגם מענה אותה כנגד רצונה וא"כ על זנות ברצון יש לחקור דניזל בתר רוב פסולים ע"ז יש כנגדו חזקה דבודקת ומזנה דווקא מאדם כשר לה וכי נחוש על זנות באונס אז לא שייך לומר דנעשה מאיש רע לבריות מרוב פסולים דווקא מאשר נעשה ממיעוט כשירים ונאמר בהיפך דרוב הדרים בעיר בכלל אינם רע לבריות לענות אשה בזנות והגם שיש מיעוט אנשים בעיר אשר המה גם רע לבריות אשר יענו אשה בזנות ע"ז נאמר דנבעלת מרוב העיר אשר אינם מאנסים אשה רק בועלים ברצון דווקא בשלמא במתני' דראינו שנאנסה תינוקת במעיין הקשה תוס' שפיר נימא כל דפריש מרובה פריש והלא רוב פסולים אצלה ובאונס לא שייך בודקת ומזנה אבל בראינו מעוברת שאנן נאמר מכח חזקת כשרות שלה היא נאנסה וע"כ מרוב פסולים נאנסה אז אנו אמרי' בהיפך גם רוב פסולים יש להם חזקה שאינם רע לבריות לזנות אשה ולבעול אותה באונס וק"ל.
<b>סימן</b> <b>יא</b>
<b>ראיתי</b> קו' בס' עטרת חכמים להגאון ר' ברוך לייפניק זצ"ל בא"ע סי' י"א אחר שהביא דעת רמב"ן והר"ן בדעת רבינו יונה מה שנאמנת האשה להתיר עצמה לבעלה אין הטעם משום דע"א נאמן באיסורין דבדבר שבערוה אין ע"א נאמן אפי' לא הוחזק איסור רק מכח חזקת היתר בצירף ברי דידה מותרת אבל דעת רשב"א שנאמנת מחמת דע"א נאמן דבדבר שבערוה שלא הוחזק איסור ע"א נאמן רק שנתקשה בדעת הרשב"א וכתב בד"ה עוד וז"ל אמנם עכ"ז לא אכחד לומר שלא זכיתי להבין דבריו הקדושים דאיך שייך מדין ע"א נאמן באיסורים הלא כיון שמסופקים בה אם זינתה באונס או ברצון ובשותקת אוסרים אותה הרי מספיקא אנו חוששים שמא זינתה ברצון וא"כ היא שעברה ברצון בזנות עריות דא"א תעבור גם על איסור סוטה לבעלה כדין החשוד על דבר שאינו נאמן באיסורין שחשוד עליהן וכשאנו דנין לספק בה דלמא זינתה ברצון איך אפשר לצאת מספק זה עפ"י עדותה על עצמה הלא גם זה מכלל הספק אם יש לה נאמנות על איסור סוטה או לא ושאלתי זה לכמה לומדים ולא עלתה להם ליישב עכ"ל.
<b>ונראה</b> בעזה"י לתרץ דמסתברא דגם דיצרה תקפה בשעה חדא וזנתה ברצון הגם דהוא איסור חמור חיוב מיתות ב"ד בכל זאת לא חשודה שתעבור איסור לאו איסור סוטה בכל יום ויום ויש שביום אחד תעבור הלאו כמה פעמים דהא בכל בעילה ובעילה עוברת על איסור סוטה וחמור יותר התמדת הלאו מעבירת זנות אשת איש פעם אחד והבאתי ראי' מדברי ר"ן סוף פ' יוכ"פ באם לשחוט בשבת או להאכילו נבילה וכ' וז"ל אבל נ"ל דלגבי חולה אין איסור נבילה קל מאיסור שבת דנהי דנבילה איסור לאו ושבת איסור סקילה איכא חומרא אחרינא בנבילה לפי שהאוכל עובר בלאו כל זית וזית שבה כדאמרי' לגבי נזיר שהי' שותה יין אמרו לו אל תשתה אל תשתה והוא שותה חייב על כל אחד ואחד אבל לענין שבת לא עבר אלא בשעת שחיטה וחד לאו הוא דאיכא דמעשה שבת מותרים דקיי"ל היא קודש ואין מעשיה קודש ומשום הכי לאוין הרבה דנבילה לא מיקרי איסור קל לגבי חד לאו דשבת ואע"ג דהוי איסור סקילה עכ"ל ובמג"א סי' שכ"ח סק"ט הבין דחמור הרבה לאוין מעבירה חמורא פ"א יעו"ש וה"ה נאמר דחמור בעיני האשה הגם אם יצרה תקפה לעבור פ"א עבירות זנות אשת איש לא תעבור עבירת לאו איסור סוטה הרבה פעמים ודוק.
<b>אך</b> כבר הערותי בחידושי סוף ספרי קול סופר אות ט"ז דווקא אם הב"ד שוקלים הדין אם החולה צריך לעשות עבירה כדי לקיים וחי בהם ולא שימות בהם אבל בכל אופן לא ימצא לחולה או להעושה בעבירה און אז חידש הר"ן דכמה פעמים לעבור הלאו חמור ממעשה עבירה חמורה פ"א אבל מי שעובר עבירה חמורה בשאט נפש ויקרה לו עון בפשעו אז בודאי מי שעבר עבירה חשוד לעבור אפי' כמה עבירות הלאווין ומי שחשוד על עבירות הלאו כמה פעמים אינו חשוד על עבירה חמורה אפי' פ"א יעו"ש שהשגתי על דברי מגן אבות וא"כ נשאר קושי' הגאון מלייפניק ז"ל כיון שחשודה על עבירות זנות אשת איש פ"א חשודה על עבירות לאו איסור סוטה לעשות כמה פעמים.
<b>ועלה</b> בדעתי אם היא אסורה באיסור סוטה דבאמת זינתה ברצון ונאסרת על הבעל והיא תאמר שנאנסה א"כ היא מכשילו שיעבור עבירות לאו בכל בעילה ובעילה לפני עור לא תתן מכשול וגדול המחטיא לאדם נכנס תחתיו לעונש א"כ אף שחשודה שנתרצית לנואף אשר חפץ לחטוא ולא מנעה אותו למרוד בד' אינה חשודה שתחטא לבעלה שיכשול בלי דעת לעבור בכל בעילה ובעילה עבירת לאו דסוטה ולא יודע כי יחטא בלאו דסוטה דאל"כ כלה שזינתה עם החתן בנדתה לא תהי' נאמנת אחר החתונה על בעלה דהא היתה חשודה על איסור נדה ושמא גם אחר נשואין תשמש בנדתה הגם שבעלה חפץ כעת להיות ירא שמים אלא פשיטא אז כאשר זנה עמה וחפץ לעבור על איסור נדה נתרצית לו לעשות עמה כרצונו אבל אחר הנשואין לא תכשיל אותו והבן.
<b>שוב</b> התבוננתי בנדה יש היתר לאיסור בספירה וטבילה לא תחטא עוד כלל משא"כ אם זנתה כאשר היתה א"א ועל ידי אותה בעילה אחת אין היתר לאיסורה שנשארת לעולם באיסור סוטה על בעלה מי יאמר שלא תכשילו באיסור סוטה כדי שתהי' נשארת עם בעלה ונשאר קו' הגאון מלייפניק ז"ל וצע"ג.
<b>אמנם</b> הסברה בעצמה נכונה דלא תשקר להיות עם בעלה באיסור סוטה כל ימיה ואעתיק דברי הרא"ש בסוף נדרים שכ' וז"ל ועוד נ"ל טעם טוב דהלכתא כרב המנונא דאפי' למשנה אחרונה היא תובעת שיגרשנה בעלה וחיישינן שמא נתנה עיניה באחר ותנשא לו אחר שיגרשנה בעלה אבל ודאי חזקה שלא תאמר אשה לבעלה גירשתני להפקיע עצמה בטענת שקר מתחת בעלה להיותה באיסור א"א כל ימיה עכ"ל הרי דהרא"ש הכריע דהלכתא כרב המנונא דמסתברא חזקה שלא תאמר לבעלה גירשתני להפקיע עצמה בטענת שקר להיות באיסור א"א כל ימיה ה"ה כאן חזקה שלא תשקר לאמור נאנסתי להיות עם בעלה באיסור כל ימיה ודוק.
<b>ולא</b> נעלם ממני דיש להשיב דהרא"ש מדייק וז"ל להיותה באיסור א"א כל ימיה עכ"ל א"כ אפשר לומר איסור א"א שהוא במיתה כל ימיה על זה יש חזקה אבל על איסור לאו דסוטה אפשר דלא חששה האשה אפי' יהי' איסור כל ימיה רק על זה נאמר מה שאמרו ביבמות דף קי"ט מה לי איסור לאו או כרת עיין רש"י שם בפגע באיסור עצמו אין הבדל בין איסור לאו או כרת וה"ה כאן מה לה להאשה אם תעבור איסור אישות בכל בעילה ובעילה כל ימיה או איסור סוטה בכל בעילה ובעילה כל ימיה וחזקה שלא תשקר לאמור שהיתה אנוסה אם זנתה ברצון ובודאי קושטא קאמרה והבן ועיין בתוס' ורא"ש גיטין דף ל"ה דוגמא שלא תחפץ האשה להיות באיסור כל ימיה לעבור נדר בעבור ליטול הכתובה אבל לעבור הנדר פעם אחד או שבועה חשודה לעבור ודוק.
<b>ואוסף</b> עוד הלא לגבי עצמה בודאי נאמנת שמותרת להבעל לו שאומרת ברי לי שאני מותרת לו ואטו חשוד אינו נאמן לגבי עצמו רק הקו' הוא איך נאמנת לגבי בעלה שיהי' מותר לו שיבעל אותה א"כ אעתיק דברי יש של שלמה פ"ב מיבמות דין ח"י שכ' דבר חדש וז"ל ועוד כ' המרדכי בשמו וכן הגה במיימוני האומר על אשתו שזינתה שווי' אנפשיה חתיכה דאיסורא ואסורה לו ומיהו לפי משנה אחרונה שהאשה אינה נאמנת לומר נטמאתי משום דשמא עיניה נתנה באחר ה"נ אחר תקנת ר"ג שאינו יכול לגרשה בע"כ חיישי' שמא עיניו נתן באחרת ומותר בה וכופין אותו להיות אצלה ע"כ ודבר זה אין לו שורש וכי סברה שאין לכפות אותו במאי דאסר ליה בע"כ אם הוא יטעון ראיתי אותה שזינתה או שמעתי מעידי תרי דמהימני איך להתירה לו בע"כ ולהאכילו דבר האסור בשלומא שהאשה אינה נאמנת לאסור עצמה על בעלה שהתורה לא אסרה אותה על בעלה היכא שלא ידע שנטמאה אם לא בקינוי וסתירה וא"כ אפי' את"ל האמת שזינתה התורה התירה לו והיא משועבדת לו וקרקע עולם לפניו הוא שיודע בודאי שזינתה ואסורה לו ולב יודע מרת נפשו שלא נתן עיניו באחרת איך נוכל לכפות אותו להיות עמה ולעשות מעשה באיסורא עכ"ל וא"כ ממנ"פ אם היא נאמנת לו אפי' אם באמת משקרת לא עבר הבעל עבירה כלל וא"כ ספק כזה לכ"ע להקל דהא בשאר ספק איסור כגון ספק חלב או נבילה עבר איסור בשוגג עכ"פ אם הי' חלב או נבילה אבל בספק אם זינתה דבעל לא ידע מזה אז אפי' אם יבעול לא עשה הוא עבירה לא אסרה התורה אותה עליו והבן.
<b>וכבר</b> הערותי במקו"א הלא כ' המהרי"ק הובא בט"ז יו"ד סי' צ"ט דאפי' אם האשה האמינה שאין עבירה אם תזנה אעפ"כ אסורה לבעלה דעכ"פ מעלה מעל באישה יעו"ש א"כ אפי' מנשים קלי דעת על עבירות מהמה רוב נשים שלא ימעלו מעל בבעליהן והאשה הזאת טוענת שהיא מכלל רוב נשים שלא מעלה מעל באישה מהכ"ת להוציאה מהרוב ודוק.
<b>וגם</b> אוסף בטעם ההיתר נאמנות שלה הגם שחיישינן שזנתה במזיד דחפצה לטעם טעמא דאיסור ביאת זנות מאיש זר מים גנובים יומתקו ולחם סתרים יונעם עיין סוף נדרים דאמרו מהאי טעמא הנואף חפץ שלא ימות הבעל דזנות אשה מנאפת תחת בעלה ניחא לי' דהוה מים גנובים יעו"ש אבל לחשוד אותה לחיות עם בעלה אשר אינם מים גנובים ולעשות איסור סוטה בכל בעילה ובעילה עמו על זה אינה חשודה ודוק.
<b>והעיקר</b> נראה לי הגם דחיישינן שזנתה ברצון היינו דהתיחדה עמו לחיבק ונישק ולהתקרבות בשר ועברה על אביזרייהו דגילוי עריות ועי"כ כאשר הנואף מצא מקום לזנות בעל אותה וזה נחשב בעינינו כמזיד ולא כאונס כמבואר ברמ"א הל' סוטה בשם המרדכי אבל בודאי לא נכנסה עמו לשכב לזנות וק"ו להביא אותו עליה רק כאשר קרב עליה לא צועקת כדי להושיע לעצמה והגם שלא עשתה מעשה והיתה קרקע עולם לפניו חייבה התורה אותה כמבואר בב"ק דף ל"ב דכתיב ונכרתו הנפשות העושות ובתוס' שם דהנאה הי' לתרווייהו יעו"ש עכ"פ לא עשתה מעשה לעבור עבירה וגם מן הבעילות ברצון יש רוב שלא רצו שאיש זר יבעל אותם רק עברו על התקרבות הג"ע ועי"כ באו שהנואף בעל אותם אבל אם תשאר תחת בעלה באיסור סוטה הכל יודעים כלה למה נכנסה לחופה א"כ תכין עצמה לבעלה ויש שיבקש בעלה שהיא תביא אותו עליה ותשמש בו ונשארת חזקת כשרותה שלא תאמר אנוסה הייתי ותשאר אשתו לשמש לפניו בכל מיני תשמיש דאז היא עושה מעשה לבעילת עבירה ודוק.
<b>סימן</b> <b>יב</b> שלום רב עם שפעת ברכה לראש המאור הגדול לממשלת התורה ה"ה המורה כבוד הרב ר' שרגא פייבל גראסמאן נ"י בק"ק טארניבא יע"א.
<b>אחד"ש</b> שאלתו קבלתי וד' ירחם עלי כי אני חלוש וטרדות רבות וגדולות אין מספר למו בכל זאת פקדתי עליו על כי הפציר כי נחוץ מאד ואשר חנני אלקים אחלק לו להגדיל תורה בעזה"י.
<b>שאלה</b> הנה עתה באתי לדפוק על פתחי היכל המלך מאן מלכי רבנן להאיר עיני בהלכה ולהורות דין ודת תורתינו הקדושה והנה אירע פה בגליל טארנאו איך אלמן אחד נשא גרושה אחת זה כמו חמשה חדשים והנה קודם החג כמו שני ימים המליטה וילדה בת של קיימא ונתברר שהרתה לזנונים והבעל סיפר לי באשר שבעת שהי' מקושר עמה שמע קול בעלמא שאנשים מפטפטים שגרושה זאת מעוברת אבל הוא בא אצלה שהיתה אצל אחיה קודם החתונה ואמר לה שכך שמע והשיבה אמרי' שזה שקר מוחלט ורק עלילת דברים ובאם רוצה היא מוכנת לו להתנסות על ידי מילדת אבל הוא הי' מאמין לה והיא כיחשה לו כאשר נתגלה רמיותיה והנה כאשר בא לפני תיכף ליום המחרת של לידתה אמר לי שלא הניחה בבית רק שלחה לבית א"י אל אחת משכינות רק אמרתי לו שישגיח עליה שיאכול מביתו שבל תאכל טריפות חלילה והבטיח אותו על זאת רק שאמר לי שאם יהי' באפשר עפ"י דת תורתינו הקדושה שיוכל להיות עמה בעוד ימי מניקתה כי הוא עני ואין מנוס כהיום למצוא לו עזרה והיא אשת חיל לפי ראות עיניו והנה מי אנכי להכניס עצמי בענינים כאלה אשר גדולי עולם מקדם דנא נסוגו אחור מלחוות דעתם הרמה אף כי רימה ותולעת כמוני.
<b>תשובה</b> הקשה לשאול ממני אחרי כי הביא שאדמ"ו באמרי אש סי' ז' בא"ע פסק שצריך להפריד עכ"פ בנידן כזה רק מעלתו נ"י חקר בנידן זה יש לחוש שח"ו תמית הילד ברעב כי ידעה שאחר מיתות הילד תהי' עם בעלה כי היא צריכה להיות אצל אשה נכריה ואם נפסק לגרש תהי' מופקרת ח"ו זה תוכן דבריו להקל בה וחלילה לי להקל במה שאדמ"ו ז"ל מחמיר רק עין רואה הוא בקי בכל ענינה ויוכל לסמוך כפי ראות עיניו אם יסכימו עמו רבנים הסמוכים אשר בקיאים בדבר אשר ד' יהי' עמם שלא יצא תקלה מידם ח"ו.
<b>בכל</b> זאת אני אעבור כל טובי אשר חנני אלקים בזה לחקור אולי ימצא מעלתו נ"י עם הב"ד איזה דבר אשר יהי' עזר למו בעזה"י.
<b>הנה</b> ברמ"א א"ע סי' י"ג מבואר דדווקא בכהן יש להקל שלא יגרש אם הי' שוגג אבל בישראל דיוכל אח"כ להחזירה צריך לגרשה והגם שהט"ז מתמיה על הרמ"א שם שהחמיר בדבר זה שישראל צריך לגרש אעפ"כ לא חלק עליו להקל בדבר וא"כ הזיווג הנ"ל צריכים פירוד בגט ולא די בהפרשה לבד כמובן.
<b>ואוסף</b> עוד דבנב"י ח"ר א"ע סי' י"ב חידש דבר הא דחקר בתרה"ד להקל בשוגג במינקת היינו אם עדיין היא מניקת א"כ די בהפרשה ותינוק את בנה אבל חגרה בעוז דדיה ולא תוכל עוד להניק אם מגרש אותה יהי' לה עכ"פ למסמס את בנה בבצים וחלב אבל בהפרשה לא מהני דהא אין לה למסמס בנה בביצים וחלב דכל מה שקנתה האשה קנה בעלה ומביא ראי' מגמ' שהקשה דידי' נמי ומשני דידיה ממסמס לבצים וחלב דידה לא ממסמס בבצים וחלב דלא יהב לה בעל ואם תתגרש יהי' לה למסמס עכ"פ בצים וחלב דפח"ח וא"כ באופן אם עברה ולא הניקה עד שנעכר החלב צריך לגרש ודוק.
<b>אמנם</b> אחר העיון נ"ל להעיר על דבריו הנב"י בסברה בעזה"י בוודאי אי לא חדשו רבותינו איסור מניקת ויהי' היתר לישא מינקת א"כ קנה האשה וקנה כל מעשה ידיה וכל רכושה כי מה שקנה האשה קנה בעלה אבל עכשיו שאסרו חכז"ל לישא מינקת כי היא משועבדת להניק את בנה או ע"י עצמה או ע"י מינקת בחרקאה או במסמס בצים וחלב א"כ אפוא הגם שעברו ונשאו זה את זה וחלו קידושין ונשואין היא אשתו והוא אישה ומהני הקנין אישות הגם שנעשה באיסור בכל זאת קדם השעבוד של הולד ולא קנה רכושה כי גופה משועבד לולד לכל מה שצריך שכר מינקת או הוצאות מסמס ביצים וחלב ולא צריכה דעת בעלה כי לא יוכל לקנות שיעבוד הולד וכל מה שתמשול בידיה תפזר על בנה ותמסמס ביצים וחלב דבגמ' חקרו הטעם למה אסרו נשואי מינקת ואמרו שפיר שלולא האיסור לא יתן ביצים וחלב אבל אחר שאסרו ותקנו שהאם משועבדת לבנה כל ימי מניקה א"כ קדם השיעבוד של הולד משיעבוד בעלה השני א"כ די בהפרשה שתעמול בעבור בנה ויהי' געגועיה על בנה לפרנסו הגם שבעל שני לא יהב לה למסמס בנה מן בעל הראשון הלא היא בזעת אפה תגדיל את בנה והבן כי נכון בעזה"י.
<b>ועוד</b> נ"ל אפי' אם נאמר כיון שמהני הקנין לאישות ממילא מהני גם לכל קנינה ורכושה דאי אפשר לחלק שנאמר שקנה אותה ולא ממונה בכל זאת נראה לי דהיא רשאית למסמס בצים וחלב כפי צרכו ולא יוכל הבעל למחות דנהפוך הוא מחויב לשלם צרכי היונק דמבואר בש"ע א"ע סי' צ"א סעי' ד' ברמ"א וז"ל קהל שעשה תקנות ביניהם בקנסות ועברה אשה על התקנה בעלה חייב לשלם עכ"ל בשם תרה"ד סי' רפ"ב ועיין בח"מ ובב"ש שם ובט"ז שחולק וכתב הט"ז וז"ל וצ"ע להורות כהג"ה זו אם לא שתחילה נעשה התקנה בפי' שכל איש משלם בעבור אשתו אם תעבור על התקנה עכ"ל א"כ ק"ו כאן שאסרו חכמים לישא מינקת כדי שתפרנס האם פרי בטנה כי היא משועבדת לבנה והבעל עבר ונשאה א"כ הוא מחויב למסמא בצים וחלב כי היא מחויבת קודם נשואי' לולד רק לא יכלו חכז"ל להטיל זאת על הבעל השני כי לא תלך לדון לפני הב"ד אם לא יתן בצים וחלב וימות הולד ברעב עיין רש"י שם ותקנו הפרשה עכ"פ ואז לא צריכה לדון לפני הב"ד רק תמסמס בצים וחלב מעמל ידיה ורק במזיד קנסו שצריך ליתן גט אבל אם נשאו זה את זה בשוגג די בהפרשה ותמסמס לולד בעמל ידיה או מרכושה כי חוב חכמים מקדם נשואים בעלה חייב לשלם ודוק.
<b>ולכאורה</b> יש להשיב א"כ אפי' ישראל ונשאו זה את זה במזיד יהי' די בהפרשה דכיון דתקנו שהאשה משועבדת להניק ואסורה לינשא א"כ עברו ונשאו זא"ז יהי' די בהפרשה ותעמול ותגדול את בנה ברכושה בעמל ידיה כמו אם לא נשאת לאיש ויהי' לה למסמס בצים וחלב כמו כל אשה מינקת שנבעלת מבעלה יען שיהי' עכ"פ לולד מסמס בצים וחלב כך יהי' מן בעלה הראשון ע"י הפרשה וצע"ג.
<b>ואחר</b> העיון לק"מ דמי יכחיש דטוב לולד רק הנקה חלב אמו לא ישוו בו מסמס בצים וחלב רק כדי שלא לפרוש אשה מינקת מבעלה סמכי' הגם אם תתעבר מבעלה בתוך ימי הנקה יתן הבעל מסמס בצים וחלב כי אביו ואמו ירחמו עליו למסמו בבצים וחלב אבל באלמנה שהצריכו לאסור הנשואין דאל"כ אם תתעבר מבעל השני לא יתן בצים וחלב דכל שקנתה אשה קנה בעלה וימות הולד והצריכו לאסור הנשואין ואם עברו ונשאו זה את זה במזיד הגם שע"י הפרשה יהי' לולד בצים וחלב עכ"פ יפסיד חלב אמו אשר יעכר כי אפי' מביאה אחת תוכל להתעבר מבעל שני ע"כ גזרו שצריך לגרש אותה שלא יהי' חוטא נשכר כי רק שלא להפריש כל אשה מבעלה סמכו שאם תתעבר יתן בצים וחלב וכל זה אם נשאו זה את זה במזיד אבל בשוגג לכ"ע די בהפרשה ודוק.
<b>אך</b> הפרשה ודאי בעי לכ"ע אפי' אם נחשבו שוגגים ע"י שלא ידעו איסור מינקת ואמרתי לחקור בנידן דידן גם על דבר זה בעזה"י.
<b>הנה</b> לכאורה טעמא בעי למה מחמירים גם עכשיו שצריכה אשה להמתין כ"ד חדשים הלא עין בעין נראה שרוב ילדים נגמלים אחר שנה כי נשתנו הדורות ואין הנשים חזקים להניק יותר וגם עין בעין נראה שאין מזיק לבנים הנגמלים לשנה ואפי' בפחות משנה וא"כ למה נחמיר על האשה שלא תנשא מקודם כ"ד חדשים ולא נתיר לי"ב חדשים הגם שאין ב"ד יכול לבטל דברי ב"ד חבירו אלא א"כ גדול ממנו בחכמה ומנין הגם אם נתבטל הטעם עיין רמב"ם וראב"ד בפ"ה מהל' ממרים ותוי"ט מעשר שני פרק ה' משנה ב' ודוק מכל מקום כאן אין כאן ביטול תקנה כלל דהתקנה הי' כל זמן הנקת הולדות לא תנשא אמם וא"כ בהשתנות הזמן שהדורות חלושים א"כ הנקת הולד לרוב י"ב חדשים וא"כ ממילא אחרי ימי הנקה מותרת לינשא ולא מיקרי שמבטלים תקנת ב"ד הקודם הלא בזמן הגמ' הי' מן הנשים דינקו לילדיהם ד' או ה' שנה ואעפ"כ תקנו כ"ד חדשים יען דלרוב וולדות הי' די בכ"ד חדשים ה"ה בזמנינו אשר עין בעין נראה דדי בהנקת י"ב חודש לרוב וולדות א"כ לא נקראת מינקת חבירו אלא י"ב חדשים וצע"ג.
<b>ועלה</b> במחשבה לפני דכל עיקר איסור מינקת מיוסד עפ"י דברו חכז"ל נדה דף ט' דאיברי' מתפרקין ואין נפשה חוזרת עליה עד כ"ד חודש א"כ הולד ביציאתו לאויר העולם גרם לעצמו שיהי' לאמו חלב והכין לעצמו פרנסתו וא"כ כל הנושא אמו וגורם לעכור לחלב אמו הוא מזיק את שלו וא"כ יהי' הפי' בגמ' לא ישא מעוברת חבירו ומינקת חבירו הולד בבטן אמו הוא חבירו של הנושא כי גם הוא חבירו מבטן והריון בתרי"ג מצות כמותו רק פטור מעונש עד כי יגדל ויהי' בן י"ג שנים אבל חבירו הוא שמושבע ועומד מהר סיני ואפי' אמו מעוברת מגוי אעפ"כ הוא חבירו של כל ישראל דהולד הולך אחרי האם והוא חבירו ומי שנושא אמו נושא מעוברת חבירו דהעובר הוא חבירו ודוק.
<b>ובזה</b> יש לי להשיב על הנב"י מהד"ת א"ע סי' ל"ח בד"ה והנה שחידש מי שנתעברה מערבי או מעבד מותרת לינשא דדוקא במינקת חבירו או מעוברת חבירו שנתעברה מישראל יש איסור מינקת אבל לא בנתעברה מערבי או מעבד יע"ש ולדעתי י"ל מעוברת חבירו ומינקת חבירו על הולד קאי העובר במעי אמו ישראלית הוא חבירו הקב"ה מספר רובע ישראל דכתיב את מספר רובע ישראל מזרע ומהריון הוא יקר בעיני ד' וא"כ גם אם נתעברה מערבי ומעבד עכ"פ העובר הוא חבירו במצות ודו"ק.
<b>ומה</b> שהביא להנב"י לחדש דין זה דלמה נקט הגמרא מעוברת ומניקת חבירו ולא נקטו לא ישא אדם מעוברת ומינקת וצע"ג נ"ל דרמזו אם אשה גוי' נתגיירה כשהיא מינקת ורשאי ישראל לנשאה דהולד אינו חבירו של ישראל דלא נוצר בקדושה הגם דגר קטן מטבילין אותו אגב אמו עיין כתובות דף י"א אבל עכ"פ משנתגיירה האם גר שנתגייר כקטן שנולד דמי וא"כ אין זה אמו דנפסק הקרבות עיין רמב"ם פ"ו דדמאי משנה י' ובתוי"ט שם ולא נקראת האם מינקת חבירו ודוק.
<b>ועדיין</b> צריך ביאור למה נקט מעוברת חבירו ולא נקט מעוברת סתם דהא גיורת מעוברת הוה ולדה ישראל בטבילתה וממילא היא מעוברת חבירו היינו העובר נ"ל דלק"מ (לא מיבעי) אי עובר לאו ירך אמו משכח' דנתגיירה רק לעצמה ולא לולדה א"כ מותר ליקח מעוברת גיורת דהא לאו מעוברת חבירו ועוד נ"ל דדוקא אם הולד נגמר מ' יום אז נקראת היא מעוברת חבירו אבל קודם מ' יום לא נקרא העובר חבירו דהוא רק מיא בעלמא עיין בח"מ סי' ר"י דלא יוכל לזכות לו אפי' אי מזכה לעובר קנה דקודם ארבעים יום לא נגמר צורת הולד יעו"ש ולא נקראת האם מעוברת חבירו ודוק.
<b>ובזה</b> הי' לי פלא על קו' ראשונים ביבמות דף מ"ב שהקשו למה חקרו טעם על הבחנה תיפוק לי' דצריך להמתין דלמא היא מעוברת חבירו עיין רמב"ן בשם ולפמ"ש ניחא מטעם מעוברת אי לא הי' מ' יום משעה שנבעלת לא הי' צריך להמתין דאין זה מעוברת חבירו דזרע שלא נגמר הוה מיא בעלמא ולא זכה בזכות כלל על חלב אמו וגם לא נקרא חבירו של הנושא ולא שייך בו בשדה יתומים אל תבוא כי הוא לאו בר זכות כלל בכח אמו אבל לפי שארי טעמי הבחנה להבחין לענין יבמה או לענין אחותו או בין זרע הקדושה אז אפי' קודם ארבעים יום כיון שנקלט הזרע יש נ"מ בכל אלה ליבום ולאיסור אחותו ולזרע כשר אבל לענין לזכות בחלב אמו קודם זכות הבעל שנושא אמו טרם שיוכל הזרע לזכות בזכות אמו ודוק ועוד משום איסור מעוברת של מניקה קיימי' הי' ראוי' לומר שיהי' מותר לישא אותה שיש כמה ספיקות חדא שמא לא נתעברה ואת"ל נתעברה שמא תפיל ואם ידע שנתעברה יפרוש עצמו אבל אם איסור הבחנה עבר עבירה בכל ביאה או יעבור עבירה כשיהי' ספק אם היא אסורה ודוק.
<b>וגם</b> א"כ יפלא איך מתיר ר"ש הזקן בגרושה שתנשא הגם דאינה משועבדת להניק למה לא אמרי' לא פלוג בין אלמנה ובין גרושה והסבירו הטעם דלא נקראת עוד מינקת חבירו ועיין בנב"י ח"ר א"ע סי' ח"י דגרושה מעוברת אסורה דעכ"פ היא מעוברת חבירו רק מינקת גרושה מותרת דמשנתגרשה לא נקראת מינקת חבירו אלא מינקת הולד ע"כ מהר"ש הזקן לא התיר אלא גרושה מינקת ולא גרושה מעוברת יע"ש דפח"ח ולפמ"ש דמעוברת חבירו ומינקת חבירו הכל קאי על הולד דהעובר הוא חבירו א"כ מהכ"ת לחלק בין גרושה לאלמנה הלא עכ"פ העובר הוא ישראל חבירו של האיש הרוצה לישא אמו ומהכ"ת לחלק בין שאם חבירו בן גרושה או אלמנה או זונה וצע"ג.
<b>ולולא</b> שיראתי אמרתי דלכך דייקו חכז"ל לא ישא אדם מעוברת חבירו ומינקת חבירו שנתקשה הנב"י דתיבת חבירו למותר דדי לומר לא ישא מעוברת ומינקת שהבאתי למעלה ולפמ"ש דאז הי' מקום לומר דהטעם משום שהיא משועבדת לבעלה הראשון להניק בנו והי' מקום לומר דגרושה מותרת לינשא או נתעברה מערבי ומעבד מותרת להנשא לכך הוסיפו מעוברת חבירו או מינקת חבירו שהעובר הוא חבירו של איש הרוצה לנשוא אותה ולא ישא מעוברת חבירו או מינקת חבירו וא"כ אפי' גרושה או נתעברה מעבד לא ישא אותה ודוק.
<b>אמנם</b> כיון שכל ראשונים ואחרונים לא אחזו שער שחבירו הוא העובר בבטן אמו וזכות אמו בא לו יען שעל ידיו בצאתו מרחם אמו דמה נעכר ונעשה חלב או התפרק כל איברי אמו עד שהכין לעצמו פרנסתו א"כ אשיב על מקומי הראשון למה יצריך בזמנינו כ"ד חדשים הלא בודאי לא נשתעבד אשה לבעלה להניק את בנה רק כדרך רוב בעולם הן דל והן עשיר אינם מניחים לינק ביותר משנה אחת וצע"ג.
<b>וטרם</b> נחקור אם יש להקל יען שזנתה ונתעברה בזנות אשר חקרו קדמאי שגם ר"ת מתיר בזונה אפי' אינה מופקרת לכל דעכ"פ זנות לא שכיח ואפי' דזנות בלא עדים שכיח עכ"פ לא שכיח דנתעברה דזונה מתהפכת שלא תתעבר רק דצמח צדק סי' צ"ה יצא להחמיר בזנות דאפי' מת לא מהני דגמ' אמרו לא עבידי נשים לחנוק בניהם והיינו נשים נשואות אבל זונות עבידי דיהרגו בניהם וא"כ אפי' מת לא מהני יעו"ש כי נעים בסברה מאוד.
<b>אמנם</b> אמרתי ליישב בעזה"י הגם דזונות עבידו להרוג בניהם היינו טרם שיודע לעולם דהמה זונות דגדולה הבושה אבל אם כבר ילדו ונודע דיש לה ולד אז טבע רחמי אם גובר גם אם ילדה בזנות שלא להרוג בניהם א"כ כיון שכבר היא מינקת לא תהרוג בנה בשביל ליקח איש ועוד הלא באמת זנות דיהי' מתעברות לא שכיח וא"כ לא הי' ראוי' לגזור דמלתא דלא שכיח לא גזרו בה רבנן רק הבית מאיר בצלעות הבית סימן ה' חידש סברא ישרה בודאי מלתא דלא שכיח לא עמדו רבנן לתקנה אבל כיון דכבר עשו איסור ותקנות מינקת בעבור כל מינקת אלמנות דהוא שכיח מהכ"ת שלא יהי' תקנותיהם גם על ילדים שנולדו בזנות דפח"ח וא"כ אני אומר די לעשות תקנות מינקת גם בזונה כמו שעשו בשאר אלמנות מניקות אבל במת הולד דלא גזרו בשאר נשים כשרות ועשו תקנה בעבור בני זונות שאפי' מת הולד לא יהי' מהני לעשות תקנה בעבור בני זונות דלא שכיח כן נלע"ד נכון בעזה"י.
<b>הדרן</b> למילתא במה שחקרו הפוסקים דיש להקל בזונה דלא נשתעבדה לנואף ואינה נקראת מינקת חבירו רק הנב"י סי' ח"י שדא ביה נרגא בקו' גדולה א"כ הלא בכתובות דף ס' אמרו הן הן דברי ב"ש וב"ה ב"ש אומרים כ"ד חדשים וב"ה ח"י חדשים וקשה הא ב"ש סובר דיכולה לשמוע דד מפיו דשום אשה לא נשתעבדה וא"כ איך סובר ב"ש איסור מינקת כ"ד חדשים כמו שמקיל הר"ש בגרושה דלא משתעבדה לב"ה ה"ה כל אשה לב"ש לא נשתעבדה ובבית מאיר מחזיק בקו' דמבואר בתוספתא דב"ש וב"ה על איסור הנקה קאי והקו' גדולה.
<b>ואמרתי</b> בחדושי לישב בעזה"י בודאי לב"ש תוכל להשמיט דד מפיו של התינוק דהיא מקפדת שלא תרזה משמן בשרה ליתן חלבה ודמה לתינוק וצריך הבעל ליתן בצים וחלב אבל עכ"פ האשה מחויבת לעמול בבנה למסמס ליה המאכל מבצים ולהשקות מחלב אשר הכין הבעל כי אין לדמות אם היא מרחם על בן בטנה לגדלו ולחכמו ולהסתכל עליו שיהי' בריא וחזק במזונות וא"כ גזרו חכז"ל שלא תנשא כ"ד חדשים שאם תנשא או תתעבר ותלד מן בעל שני ולא תוכל להשגיח עליו על בן מבעל הראשון וגם בלילה בשעה שינהגו באישות לא תוכל להשגיח עליו אינו דומה לבן מאותו אב אשר כרחם אב על בנים יתבטל מתענוגיו בעבור להשגיח על בנו אבל גרושה אינה משתעבדת כלל לגדל בן מבעל הראשון לכן התיר הר"ש בנשואין הלא הכי היא צריכה למסמסו לי' ישגיח עליו אביו לגדלו ולחנכו ולחכמו וה"ה בבן בזנות אין עליה שיעבוד כלל וא"כ מהכ"ת דלא תנשא ודוק.
<b>וחקרתי</b> היתר חדש אם נתעברה דעיקר האיסור אמרו בירושלמי הובא בתוס' סוטה דף כ"ד מפסוק לא תסיג גבול עולם בשדה יתומים אל תבוא ועיין בבית מאיר שחלב אם היא שדה היתום וא"כ כיון שזרע הגוי בבת ישראל אין לו חייס דרחמנא אפקרי' לזרעו א"כ לא נקרא העובר יתום דדוקא בשדה יתומים אל תבוא ואפשר נהפוך הוא דהמה יתומים ממש כמו (יתומים היינו ואין אב) מי שאין לו אב יהי' מאיזה טעם שיהי'.
<b>ועלה</b> בדעתו להביא ראי' דבזונה ליכא איסור מינקת דבגמ' כתובות אמרו מינקת שמת בעלה בתוך כ"ד חודש לא תנשא וקשה למה לא אמרו סתם מינקת לא תינשא עד כ"ד חודש למה הוסיפו שמת בעלה תוך כ"ד חודש אלא רמזו דדוקא אם הי' לה בעל ומת בתוך כ"ד חודש ללידת בנה אז לא תינשא אבל זונה פנוי' שנא הי' לה בעל מותרת.
<b>אמנם</b> לשיטת הר"ש שמתיר בגרושה יען שאבי הילד קיים והוא ימסמס בצים וחלב לולד א"כ אפשר דדייקו דרק אם מת בעלה אסור מינקת למעט גרושה שנא מת בעלה והוא חי ויפרנס לולד מותרת לינשא א"כ זונה דאין אב לפרנס אסורה ודוק.
<b>אך</b> לשיטת ר"ת ורוב הפוסקים דגם בגרושה יש איסור מינקת א"כ למה אמרו מינקת שמת בעלה ע"כ לרמז למעוטי זונה דלא הי' לה בעל ויש לדחות דקמ"ל הגם באלמנה שתוכל לתבוע היורשים אעפ"כ לא תנשא דלא תבא לב"ד ותהרג את בנה ברעב עיין יבמות דף מ"ב שיש זונה דאין לה ממי לתבוע או גרושה דלא תוכל לבוא בעצמה לפני ב"ד לדון עם המגרש ודוק.
<b>גם</b> עלה בדעתי לחדש היתר בזונה בשלומא באלמנה לא יתן הבעל השני בצים וחלב דיאמר דתתבע ליורשים וכן בגרושה יאמר שתתבע למגרש ואשה בושה נבוא לתבוע ותהרג את בנה ברעב אבל בזונה אשר אין לו אב אפי' תאמרת ממי נתעברה מי מוציא ממון ממנו הלא כשם שזינתה עם זה כך זינתה עם אחרים וא"כ מהכ"ת שלא יתן הבעל השני בצים וחלב לבנה הלא כל המגדל יתום בתוך ביתו כאלו ילדו וזה הולד הוא יתום שאין לו אב א"כ אם תתעברה ותעכר חלבה הבעל השני יתן בצים וחלב ודו"ק.
<b>ואולי</b> שמא לא יהיב הבעל השני ויאמר שתתחנן לפני הב"ד שיפרנסו את הולד והיא בודאי בושה לבוא הב"ד לפרנס הולד אשר ילדה בזנות ותמית את בנה ברעב כי גדולה הבושה ואם לא תנשא או תהי' מפורשת מבעלה תוכל להניק מחלב דדיה ולא תמית הולד ברעב ודוק.
<b>ואפשר</b> להעיר עוד דלכאורה יפלא למה אסרו מינקת חבירו משום שמא תעכר חלבה למה לא התירו להנשא והיא עם הבעל יהי' מקבלים בכל קללות ושמתות שלא ישמשו אלא במוך שלא תוכל להתעבר ועיין ביבמות דף מ"ב ונדה דף ג' אי אפשר בכל זאת שמא לא יהודק המוך ותוכל להתעבר והבעל יהיב בצים וחלב למסמס ולבן אשתו לא יתן וחששו על המיעוט וכן מבואר בהפלאה כתובות דף ס' ואפי' עבר ונשאה צריך לגרש או להפרידה ולא התירו לשמש במוך שלא יהי' חוטא נשכר שיוכל לשמש אבל אם הוא הי' שוגג למה נקנסו אותו צריכים אנו רק למיחש על תקון הולד א"כ ישבעו שניהם שלא לשמש אלא במוך ולא שייך עוד לומר דאין זה ספק דרוב נשים מתעברות עיין בנב"י ח"ר סי' כ"ג דכאן המוך מפסיק ואת"ל שאעפ"כ תתעבר דלמא יתן חלב ובצים ואת"ל דלא יתן דלמא ליכא בזונה איסור מינקת ודוק.
<b>שוב</b> מצאתי לאדמ"ו ז"ל בחת"ס א"ע סי' ל"ג שנשאל בנידן כזה שהבעל הי' שוגג להתיר בכעין זה אם היא עניה ביותר ותצרך להשכיר למינקת לאחרים צריכים להפרישם חוץ אם הבועל מודה ונותן לבנה על בצים וחלב אבל אם אי אפשר (להשכיר) הוה זה טבא ליה לבן שתהי' אמו תחת בעלה פן לא תתעבר ופן יתן חלב ובצים אם תתעבר א"כ מי ידין עוד אחרי הנב"י ואדמ"ו ז"ל חלילה לי לדבר שום דבר גם מצאתי בסי' ל' וסי' ל"ב ממה שחדשתי להאריך שלכן נשאר הגזירה כ"ד חודש משום דאין הולכין בפקוח נפש אחרי רוב וכן חקר הבית מאיר בצלעות הבית סי' ה' והפלאה כתובות ס' והגם שיש לי להעיר דאין הולכין בפקוח נפש אחרי רוב היינו אם רוב אומר שאין תקוה לרפאות עוד מחללין שבת בעבור המיעוט פן יש עוד תקנה אבל אם הרוב אומר שלא יבוא לפקוח נפש רק מיעוט יש דיוכל לבוא לפקוח נפש מנ"ל דלא אזלי' בתר רוב לאמור שלא יבוא לידי סכנה כלל אך דבר זה צריך התבוננות רב ואין כאן מקומו וישב מעלתו נ"י עם שני רבנים וידונו כדין וכדת כפי ראות עיניכם דברי הדש"ת.
<b>ואגב</b> אעתיק מחידושי ראיתי בבית מאיר בצלעות הבית סי' ה' שנתקשה למה כופין בגרושה שולד מכירה שתניק בשכר הא הגמ' מקשה ביבמות דבעל לא יהי' רשאי לבעול אשתו דלמא תעכר חלבה ומשני דמסמס בחלב ובצים כמבואר וא"כ תאמר הגרושה אני לא אניק רק אבי' ימסמס לו בצים וחלב מזה הוכיח בדידיה יהי' לו געגועים על אמו ומהני בצים וחלב אבל בלי עזר געגועים דאמו לא מהני בצים וחלב ולכן לא התיר הר"ש לגרושה לנשוא רק אם לא הכירה שאז תאמר ילדה לא מכיר אותה ויקח אבי הילד וימסמס לו בצים וחלב משא"כ במכירה דיש לחוש דאבי הילד יתן לה על בצים וחלב ויאבדו והיא בושה לתבוע ממנו בכל שבוע ושבוע וע"כ כופין אותה להניק וגם אסורה לינשא ע"כ.
<b>לדעתי</b> נראה הטעם דכופין אותה להניק הגם דבדידיה סמכי' אם תתעבר אשתו דימסמס בבצים וחלב דשאני אשתו דלרוב אין מניקות מתעברות כלל ואת"ל דתתעבר ימסמס בבצים וחלב ולבן מבעלה הראשון לא יתן אבל אם ברור דיתן היו סמכי' על הרוב דלא מתעברות מיניקות אבל בגרושה אם הולד מכירה צריכה להניק דלא סמכי' לכתחילה על מסמוס בצים וחלב בשלומא אם אינו מכירה תתן לו הילד והוא ישתדל בעבור מינקת ואת"ל דלא ימצא אז אונס רחמנא פטריה לאביו ולא מחייב האונס לאמו עיין ש"ך ח"מ סי' כ"א אבל מכירה ולא יונק ממניקת אחרת א"כ תתן הילד לאביו רק על סמך שימסמס בצים וחלב והוא ספק אם יוכל הילד להתגדל עליו בהשמטת הדד עושית ספק רציחה בשלומא הבעל בועל אשתו כדרך העולם עוסק בהיתר הוה אפשר שלא תתעבר ולא תעכר חלבה ואת"ל תתעבר בתוך ימי מיניקת יוכל לחיות בבצים וחלב א"כ דלא הוה פסוק רישא ולא אפשר דהא צריך לקיים מצות עונה ולא קמכווין שתתעבר ומותר עיין פסחים דף כ"ו והגמ' הקשה א"כ יהי' רשאי לישא גם מיניקת חבירו והיא תינק לולד ויהי' ג"כ לא אפשר ולא קמכווין ואת"ל דתתעבר תמסמס ליה בצים וחלב ומשני שהבעל השני לא יתן בצים וחלב לכן הגם דרובא מיניקות לא מתעברין אסרו הנשואין שלא יבוא לספק פקוח נפש פן תתעבר ותעכר חלבה ולכן בשעה שמכיר הילד את האם שלא יקח מדד מיניקת אחרת לא תוכל להשליך הילד על סמך מסמוס בצים וחלב ולכן כופין שתניק בשכר וגם חיישינן שהבעל יתבע שתגמל את בנה כדי שתתעבר ממנו אבל בדידיה דודאי לא יבוא ולד ראשון בסכנה בעבור שתתעבר בולד שני וא"כ היינו טעמא נמי דאסרו לגרושה לינשא הגם אם הבעל השני מרוצה שתניק לולד עוד כל ימי הנקה כיון דולד מכירה ולא יקח דד מיניקת אחרת א"כ תתעבר ויעכר חלבה יהי' התינוק מוכרח על בצים וחלב הא הבעל השני לא יתן וכי תימא האב יתן בצים וחלב שתתן לו הילד שהוא ימסמס יש לחוש שמא ימות האב דלזמן מרובה חיישי' למיתה בשלומא באשתו אם תהי' אלמנה ותפרנס בנה ואחרת תניקיהו ולהניק תתן בצים וחלב אבל הגרושה אם תתעבר לא יתן בצים וחלב לבן מבעלה הראשון ודוק.
<b>סימן</b> <b>יג</b> שלום רב לאוהב תורה ואין לו מכשול ענף עץ אבות ה"ה הרב המה"ג בתורה המפורסם ר' אברהם יחזקאל רייך נ"י אב"ד דק"ק באנאוויטץ יע"א.
<b>מכתבו</b> עם שאלתו בענין עגונה הגיעני כאשר בעוה"ר עליתי על ערש דוי בטוב ישמע ולא יכולתי לעיין בדבריו המחוקרים על אדני פוסקים ומורים והיום תל"י אשר חזרתי לאיתני פניתי להביט במכתבו ואשוב כעת על אשר ראיתי בו היתר חדש אשר לא שערו רבותינו ז"ל ע"י פאס שטאטור ואשר נראה בעיני אסדר לפני מעלתו נ"י שאני אינו מסכים לצרף זה להיתר אבל אי"ה ברצות ד' להאיר עיני אשיב תשובה לפסק בעזה"י.
<b>ראיתי</b> שכתב מעלתו נ"י וז"ל ועוד נ"ל דכאן ודאי ליכא למיחש שהשאיל פאס שלו לאדם אחר אשר ג"כ כל צורת פרצופו דומה לזה בלי שום שינוי בשערות ועינים וחוטם והפה דמות פרצופו לפי מה דאיתא בגמ' בסנהדרין דף ל"ח ת"ר להגיד גדולתו של הקב"ה שאדם טובע כמה מטבעות בחותם אחד וכולן דומה זה לזה אבל הקב"ה טובע כל אדם בחותמו של אדם הראשון ואין אחד דומה לחבירו וכו' עד כאן וא"כ א"א לומר ששאל הפאס שלו לאחד שדומה מכל וכל לזה בלי שום שינוי שזה אי אפשר לדברי הגמ' הנ"ל עכ"ל.
<b>טרם</b> שאבוא לסתור דברי היתר זה אקדים לפי הבנת כבודו נ"י בגמ' סנהדרין אביא סתירת חכז"ל ילקוט פ' נשא סי' תש"ע וז"ל מעשה בשתי אחיות שהי' דומות זו לזו והיתה נשואה אחת בעיר אחרת ביקש בעלה של אחת מהם לקנאת בה ולהשקותה מים המרים בירושלים הלכה לאותו נשואה שם אמרה לה אחותה מה ראית לבוא לכאן אמרה לה בעלי מבקש להשקות אותי מים המרים אמרה לה אני הולכת תחתיך ושותה אמרה לה לכי לבשה בגדי אחותה הלכה תחתיה ושותת המים המרים ונמצאת טהורה וחזרה לבית אחותה יצאתה לקראתה שמחה וחבקה ונשקה כיון שנשקה זו לזו הריחה במים המרים ומיד מתה לקיים מה שנאמר אין אדם שליט ברוח עכ"ל וכן הוא בתנחומא פ' נשא אות ו' וברבה סי' רכ"ט פ' הנ"ל וא"כ איך הי' משכחת להשקות אחות תחת הסוטה הלא אין שני בני אדם דומין זה לזה ובפרט בסוטה דכתיב והביא האיש את אשתו הגם שהי' השתי אחיות דומין הא א"א להיות דומין כפי הגמרא בסנהדרין שזה גדולתו של הקב"ה וצע"ג.
<b>אמנם</b> אודיע בעזה"י כי באיברי צורת פרצוף פניו של אדם יש בכל חלק מהפרצוף פנים מפנים שונים למשל בעין יש עינים שהם שקועות ויש בולעות יש שחורות ויש לבנות ביותר יש ארוכות ברוחב ביותר ויש קצרות ברוחב וכדומה לאלף הבדלים וכן במצח יש שמצחו גדול ויש שמצחו קטן יש שמצחו גבוה ויש שמצחו נמוך יש מצחו ארוך ויש קצר וכן בחוטם יש שחוטמו עב ויש שחטמו דק יש שחטמו קצר ויש שחוטמו ארוך יש חוטמו בעקמומית ויש בשפועו יש שנקבי חוטמו רחבות פתוחים ויש שנקבי חוטמו נקמטים וכן בפה פה רחב פה קצר שפתים עבות ודקות גבוהות ונמוכים וכן באזנים בלחיים ובצעדיו יש אלפים הבדלות ותמונות בגודלם ובמראות ובצורתם מי ימלל גבורות ד' בזה וכן המסתכל היטב בצורת אדם בפרצוף פניו עם החוטם יכיר במטבע שטבע הקב"ה שכל אדם יש בו בחלקי פנים שלו הבדל אשר בו ניכר לו אדם מחבירו שלא ימצא אפי' בבני אדם הדומים זה לזה הן בעינים ובאזנים ובפה ובחוטם ובשפתים ובלחיים בכל זה יש הבדל בצורת פני בני אדם הדומים זה לזה מ"מ אינם דומים ממש באותן חלקי הדמיון ובטביעת עין אשר יתבונן אדם בהם לבבו מגיד לו מי הוא האיש אשר עומד לפניו אם הוא למשל ראובן אשר יש לו שערות "שווארץ ראטליך" או שמעון שיש לו ג"כ שערות "שווארץ ראטליך" כי בתמונת שווארץ ראטליך יש פנים בפנים שונים והבדלות רבות החזק הוא שווארץ ראטליך או רפה אם ממוצע אי חלק השחור יותר או חלק האדום יותר בו וכדומה לכמה הבדלות אשר טביעת עין שולט בו אשר רק עין רואה ולבבו מבין ההבדל הגם שאין פה יוכל למלל ולספר ההבדלות הרבות וכן בעינים מראה בלוי יש מאה הבדלות בו בלוי מאוד בלוי רפה בלוי ממוצע בלוי מזהיר וכדומה וכן בחוטם ארוך כמה ארכו אם הוא ארוך בלי שיפוע גדול או בשיפוע קטן אם רחב צדדי החוטם הדבוקים רק בסוף כאשר מתחיל הבולט באויר הוא עב או דק או ממוצע וכדומה יש מאות הבדלות אשר עין אדם שולט עליו שיהי' שם האיש חקוק בלבו ובזכרונו וכן הוא בפה ובאזנים יש בכל אחד מאות הבדלות אפי' בבני אדם הדומים זה לזה והוא ברור ואמת.
<b>ומעתה</b> הגמ' והמדרש אמת בודאי לא ימצא שני אנשים או שתי נשים דומות בכל צורת הפרצוף דומות ממש עד שעין אדם לא יהי' בו היכר והבדל דאטו איך ישמש אדם עם אשתו אם בא לביתו שזז ידו מידה אפשר היא אשת איש או אפשר הוא אינו בעלה בגמ' חולין חקרו על ט"ע דקלא איך סומא מותר באשתו אבל אם הבעל ואשתו רואים בודאי מכירים זה את זה בהבדלים שונים אפילו ידענו שיש לה אחות שדומה לה או יש לו אח שדומה לו בכל זאת כפי הט"ע באלף הבדלות בפרצוף הבעל ובפרצוף האשה מכירים זה את זה כי באמת ליכא שני אנשים או שני נשים אשר דומים ממש בלי הבדל כי גדולת הקב"ה חתם אלפי אלפים רבבות בני אדם ואין שנים דומים זה לזה ממש עד שלא יהי' הבדל באותם הדמיונות עצמם כמובן.
<b>אך</b> שם במעשה האי סוטה הי' שני נשים אחיות דומות לפני ראות בני אדם והיתה אחות טהורה לבשה בגדי אחות הטמאה ובעלה בודאי לא הסתכל להציץ בה בכל הבדלים שיש להכירה בינה ובין אחותה כי מי ועלה על הדעת שאחותה תלך לשתות מים מאררים תחתיה של הזונה וכאשר ראה צורת פניה ובגדיה הביא את האשה אל הכהן שהאמין שהיא אשתו כי היתה דומה לה כפי ראות עין בלא הסתכלות אבל אם הי' נותן ללב אולי תלך אחותה הדומה לה כפי ראות עין והי' מסתכל בפניה הי' הבעל מכיר בה שאין זו אשתו כי הלא שני צורות דומות שלא יוכל אדם להכיר לא ברא הקב"ה בעולמו ודוק.
<b>ולפ"ז</b> ישפוט מעלתו נ"י הכי הנותן הפאס כותב פרצוף פניו בסמניו כפי עיון הדק היטב הוא מביט וכותב שווארץ ראטליך על השערות והעינים לאזור בלוי והחוטם ארוך כזה יש אלפי אלפים בעולם ואיך מדמה מעלתו נ"י שלא שייך לחוש שהשאיל הפאס שלו לאיש אחר דהא הקב"ה צייר גדול שאין אדם דומה לחבירו שם הכוונה אפי' אלפים בני אדם שנדמו זה לזה בהבטה בהעברה ראיות עין אעפ"כ אחרי הסתכלות העיון היטב יש הבדל בט"ע אשר עי"כ אין הדומים שווים באמת וא"כ בנידן דידן יש לחוש הלא יש כמה אלפים בני אדם בעולם אשר יש שערות שווארץ ראטליך ועינם לאזור בלוי וחוטם ארוך והשאיל זה פאס שלו ודוק.
<b>ואוסף</b> נופך בעזה"י פן ואולי כאשר האדם עומד חי בחלקי פנים כאשר יתאמו יחדיו המצח והעינים והאזנים ושפתים וכן לחיים וצדעים עם החוטם כאשר האדם חי יפעלו כל חלק הראש יחדיו להיות בו הכרה כי פנים מפנים שונים עם חלקי צואר וכל תנועות אשר ניכר מן העינים ושפתים יפעלו אלפי אלפים הכרות שונות ועי"כ אין שני אנשים או שתי נשים שוות וכל זה היכר בכל הראש אבל לאמור שלא יש השווה בקצת סימני ראש ששערות דומה לשערות או עינים דומה לעינים או חוטם דומה לחוטם זה שקר נהפוך הוא יש דמיון גמור בעינים לעינים ושערות לשערות וחוטם לחוטם בשווים ממש דכולם נטבעו במטבע אחת אבל בכל זאת כל איש ואשה ניכרים בהצטרף כל תנועת חלקי הרא"ש סימני הפרצוף נולד ההיכר ולא לאמור שמקצת חלקי פנים אינם דומים זה לזה ודוק.
<b>ומצאתי</b> בנב"י מהד"ת א"ע סי' ס"ב שהגאון ר' שמואל לאנדוי ז"ל עמד על החקירה למה לא יהי' מועיל ט"ע בגוף כמו דמהני ט"ע של פרצוף פנים וכתב בד"ה ולכאורה וז"ל והנה הפ"פ של אדם בזה בודאי יש לסמוך על ט"ע דהואיל ופני האדם הוא מורכב מכמה איברים והוא משותף מהמצח ועינים וגבות עיניו ולחים ושפתים וסנטר ועל שם זה נקרא פני האדם בלשון רבים פנים הואיל והוא מורכב מכמה חלקים וא"כ בצורת האדם בקל יכול לבחון בט"ע בחלק הפנים שהם נצמדים יחד ומתאימים זה עם זה ויתואר הט"ע בתר סימן שע"י קשור החלקים מהפנים נתהוו קמטים ובליטות וגומות ושטחים ובזה יש ט"ע טוב ואין בני אדם דומה לחבירו ואין צייר כאלקינו שטבע כל אדם במטבע של אדם הראשון ואפ"ה אין אחד דומה לחבירו ובקל יוכל עין רואה לבחון בין צורה לצורה משא"כ בגוף האדם שאין בו הרכבות דברים וכל אבר ואבר מהגוף הוא עומד בפני עצמו בפשוטיו ואין בו תמונות שונות כדי שיהי' בכדי ט"ע לסמוך עליו לומר בודאי גוף של פלוני ואין בו בחינה כל כך עכ"ל הזהב יקר מפז דפח"ח הרי שהרגיש הגאון בגמ' שאין צייר כאלקינו שאין אדם דומה לחבירו אבל הוא דוקא בהרכבת כל חלקי פנים יחדיו פועלים שאין פנים דומה לפנים אודה ד' שהנחני בדרך הישר והאמת בעזה"י.
<b>ואם</b> כן אפוא הנותן פאס מצייר דמות שערות ודמות עינים וחוטם אבל לא מצייר כל דמות חלקי פנים בהצטרפם יחדיו איזה דמות יפעלו יחדיו להכיר האיש בכל חלקי איברי ראש ובודאי יש ויש בעולם בני אדם שיתדמו באיזה חלקי פנים ויוכל לאיש להשאיל פאס שלו לבן גילו הדומה לו במקצת חלקי פנים כנלע"ד בעזה"י.
<b>ואעשה</b> לו נחת רוח שראיתי שחקר כי החשש ששאל פאס שלו לאיש אחר אין לחוש דהוה בודאי כלי דלא מושלי אינשי בזה זכה לכוון דעת הנב"י מהד"ת סי' מ"ו בד"ה אך הרשב"א שכתב שם וז"ל וכיון שנמצא אצלו הפאס שלו וזה ידוע שהפאס הוא מה דלא מושלי אינשי ורוב הפוסקים מקילים בכלים דלא מושלי אינשי דלא ניחש לשאלה עכ"ל וגם בודאי אדם שומר מאד הפאס שלו ולא חיישי' שנאבד או נגנב ממנו ואי"ה אדבר בזה בעזה"י רק היום תהי' פה שביתת קולמסי.
<b>סימן</b> <b>יד</b>
<b>להנ"ל</b>
<b>אחד"ש</b> מוצא שפתו אשמור בעזה"י לשלוח פסק על שאלתו ומה שנוגע לדין השבתי על התירים שחקר כבוד פ"מ נ"י ועל חדוש תורתו לא פלפלתי כי אני חלוש מאד ואת והב בסופה לצרף עצמי לשאר גדולים אם הסכימו או יסכימו עם פר"מ נ"י
<b>אודות</b> אשר פתח היתר בעגונה הזאת אשת עובר אורח אשר מת בעירו כמבואר בהשאלה אשר שלח ופר"מ נ"י אחר שהביא פלוגתא של מהר"ל מפראג עם דברי ב"ש סי' י"ז ס"ק ס"ט כתב וז"ל והנה בנידן דידן שיש סימנים בגופו כפי מה שאמרה אשתו שהשערות הי' שווארץ רעטליך וחוטמו ארוך והיה לו בלבול הדעת וגנוח גנוח מאוד וסימן שהיה לו בלבול הדעת והי' עיתים שועה אפשר שזה הוא סימן מובהק ביותר כי לא נמצא אחד מאלף ואם לא הוה סימן מובהק ביותר רק סימן אמצעה וגם יש סימן מובהק ביותר בכליו ע"ד היינו ע"ו כתב פאס שלו וא"כ לשיטת מהר"ל מפראג מהני ממ"נ אי סימנים דאורייתא מהני סימן אמצעי שבגופו ואי סימנים דרבנן ולא מהני סימן אמצעי אבל אז הא לא חיישינן לשאלה ומותרת ע"י פאס שלו שנכתב בו שהוא שלמה שטראסמאן ולשיטת הב"ש דספק דחיישינן לשאלה אבל הא בכלים דלא מושלי אינשי מודה הב"ש דלא חיישינן לשאלה והכתב פאס ודאי מכלים דלא מושלי אינשי הוא ולא חיישינן לשאלה ואף לשיטת הב"י בתשו' דגם בכלים דלא מושלי אינשי חיישינן לשאלה מ"מ כאן בנידן דידן מודה דלא חיישינן לשאלה דהא ודאי שאלה דיחיד היא שיזדמן שישאל פאס שלו לאיש אשר כל פרצופו דומה לפרצוף שלו מכל וכל ולזאת לא חיישינן כמ"ש בתשו' חכ"צ סי' קל"ד דלא חיישינן לשאלה דיחיד יע"ש ויעיין בתשו' חתם סופר אהע"ז ח"ר סוף תשובה ע"ג וז"ל שם וכבר כתב בתשו' חכם צבי דאם יש לו סימן בגופו וט"ע במלבושיו ליכא למיחש לשאלה דה"ל שאלה דיחיד שהשאיל מלבושיו דוקא למי שהי' לו סימן כמוהו והא קיי"ל לנפילה דיחיד לא חיישינן בב"ב קע"ב ע"ב אלו דבריו ז"ל ונחלקו עליו מטעם שכ' הוא עצמו דיש לחלק בין נפילה למציאה שהוא במקרה והזדמן ובין שאלה שהיא בכוונה שאפשר שהשאיל כליו למי שהי' לו סימן ממש כמוהו הנה בנידן שלפנינו נהי דהשאלה הי' במכוון לאיש זה אבל השתוות פרצופו לפרצופו של זה ממש ונפילתו במקום מלבושיו העליונים של זה הוא הרבה יותר מנפילה דיחיד עכ"ל ח"ס והנה הא גם כאן בנידן דידן י"ל כן נהי' דהשאלה היה במכוון לאיש זה אבל השתוות פרצופו לפרצופו של זה שערות ועינים וחוטם ופה ממש ולאיש אשר יש לו ג"כ שיגעון כזה בודאי הרבה יותר מנפילה דיחיד ולא חיישינן.
<b>לע"ד</b> לא דבר על נכון כאשר אבאר בעזה"י כי בנידן שאלתו החכם צבי וגם אדמ"ו חת"ס ז"ל מודים דחיישינן לשאלה דיחיד ואפרש דברי ואקדים להעתיק בקיצור אמרים דברי החכ"צ סי' קל"ד שכתב וז"ל וא"ת היכא מדמינן שאלה דיחיד שהוא בכונת שואל ומשאיל לנפילה שהוא בלתי כוונת מאבד והמוציאה נמי בהיסח הדעת היא באה לו כדאמרי' בעלמא ג' באים בהיסח הדעת מציאה וי"ל כיון דאין דעת כוונת שואל ומשאיל תלוי כלל במקרה ההוא שהיא הרושם שבמצח החור הוה ליה כשלא מדעת אלא כבמקרה עכ"ל וכו' שם באריכות ושוב כתב וז"ל הרי שאף בדבר הנעשה בידי אדם בכוונה המכוונת אלא שאין מכוונים לאותו הפעם הרי הדבר לענין הפרט ההוא כאלו נעשה מאליו בידי שמים הכא נמי בנידן דידן אף שנתכוונו זה להשאיל ולזה לשאול לענין פרט הרושם שבמצחו הוה ליה כאלו נעשה מאליו והדר הוה ליה כנפילה דיחיד דלא שכיח לאביי עכ"ל.
<b>ועתה</b> נחזה הנה יש שני אופנים פאס (א) אשר לא כתב בו שאטור צורת השערות והעינים והחוטם רק כתיב בו שם האיש ושם משפחתו ושם העיר מולדתו או עיר אשר דר בו ואם אחד הי' נמצא מת ובבגדיו פאס שלו שהי' נקרא במשל יאזעף שווארץ מעיר סעגדין ובא אשה או עדים ונתן סימנים שערות שווארץ ראטליך והעינים לאזור בלוי והחוטם ארוך ובדקנו המת והי' שערותיו ועיניו וחטומו כן כאשר אומרת האשה או העדים הי' נכון הדבר הגם דחיישי' על שאלה שהמשאיל וגם השואל עשו מדעת וברצון פעולת השאלה מהכ"ת ניחוש לשאלת היחיד שהזדמן שהשאיל המשאיל הוא שם האיש יאזעף שווארץ מסעגדין לאיש אשר שאל הפאס שלו שיהי' נמצא בגוף השואל כל הסימנים אשר יש בגוף המשאיל הלא בפאס לא הי' כתוב שטאטור והי' הפאס ראוי' בשאלה לכל בר ישראל מרובא דעלמא ומהכ"ת שהזדמן במקרה בלתי כוונה מכוונת שהי' השואל שוה להמשאיל בסימני גופו והוה דומה לנפילה דיחיד (ב) יש פאס אשר כתיב בו השטאטור מהאיש הלוקח הפאס בהאמט שמסתכל הנותן הפאס סימני האיש תואר ראשו דמות שערות ראשו דמות עיניו דמות חוטמו וכדומה א"כ הפאס לא יוצלח לשום איש בעולם להשאיל לו דהא במקום דצריך להראות פאס שלו יהי' הפאס בעוכרו אם לא יהי' בו תואר השערות והעינים והחוטם כמו שכתב בפאס שאיש ששמו יאזעף שווארץ יש לו שערות למשל שווארץ ראטליך ועינים לאזור בלוי והחוטם ארוך ואם לא נדמה יותן מיד בבית אסורים כי עין בעין נראה כי זה האיש נודד בפאס של איש אחר וא"כ אי אפשר לשאול הפאס רק אם ימצא איש אשר שוה עמו בסימנים או כעין סימניו ובפאס כזה בודאי לא שייך לומר דהוה חשש שאלה דיחיד דהא שאלה נעשה ברצון שניהם של שואל והמשאיל ולא דמי לנפילה דנעשה שלא מדעת אז סמכי' לומר דלא נפל דאיך אירע יוסף בן שמעון אבדו ויוסף בן שמעון מצאו הלא כל העולם הי' ראוי למצוא אותו וה"ה בנידן החכם צבי הגם דחיישינן לשאלה והי' ראוי' רוב העולם לשאול הבגדים ואיך בא במקרה שהשאיל כליו לאיש אשר הי' לו רושם במצחו והוא כהזדמן מאליו כמובן.
<b>אמנם</b> בנידן שאלתו שכתב כבודו נ"י וז"ל וצויתי מיד לבעה"ב מלון אורחים ולשמש דקהלתינו וגם לגבאי דח"ק שיעיינו בטוב לראות בעת הטהרה האם נמצא פרצוף פניו דהיינו השערות והעינים והחוטם והפה כמו שנרשם בפאס עכ"ל א"כ שהי' נכתבים כל סימני פרצופו בפאס וא"כ אפוא אין ראוי להשאיל לאיש אחר רק לאיש אשר דומה לו בשערות והעינים והחוטם א"כ שפיר יש לחוש שאיש אשר הי' יכול לשאול אותו פאס הוא הנמצא כעת מת הוא השאיל הפאס מהאיש מאיללאווא וגם האיש מאיללאוא ראה שיש להאיש סימנים כאלה והשאיל לו הפאס א"כ נעשה השאלה עם הסימנים בדעת מכוונת וגם החכ"צ מודה דחיישינן שמצא איש עם סימניו וע"י הסימנים השווים השאיל לו ודוק כי זה ברור בעזה"י בהבנת החידוש של נפילת היחיד אשר השמיע החכם צבי ז"ל והבן בדבריו יעו"ש.
<b>ואם</b> כן ממילא אין ראי' מדברי אדמ"ו ז"ל בחת"ס סי' ע"ג דשם חידש אדמ"ו הגם שחלקו על הח"צ גדולי אחרונים היינו כיון דהשאיל ברצון אפשר שהשאיל כליו למי שהי' לו אותו סימן אבל איך הזדמן שהשתנות פרצופו של השואל נשתנה לפרצוף המשאיל ממש יעו"ש אבל כאן הלא אי חיישינן לשאלה שהשאיל הפאס שלו עכ"ח הי' צריך השואל להיות באותן סימני פרצוף שלו אשר נזכרים במכתב הפאס ההבדל גדול מאוד וגם אדמ"ו ז"ל הזכיר עוד בצירף ונפילתו במקום בגדים עליונים ודוק.
<b>ואוסף</b> נופך אשר חקרתי במקו"א בודאי מה דאמרי' דלמא אחר ג' ימים נשתנה צורת בעל האשה אשר נעלם בעלה הוא דחיישינן דאיש אחר הי' לו דמיון צורה של בעל האשה הזאת העומדת לפנינו ואחר ג' ימים נשתנה פניו להיות ממש כצורת האיש הנעלם מאשה הזאת הוא רחוק משכל לחוש לזה רק דחיישינן דאחד מרוב עולם הי' לו דמיון בחייו לבעל האשה העומדת וחיישינן דע"י ג' ימים נשתנה פניו להיות כדמות בעל האשה העומדת לפנינו כמובן.
<b>ובזה</b> מיושב אשר חששו חכז"ל על השתנות פניו והנב"י בח"ר סי' נ"ב בד"ה ועוד כתב וז"ל ועוד נלע"ד דהא ודאי דאף דהמתים משתנים ג"י אחר מיתתם אבל שתשנה הצורה ותדמה לצורת איש אחר זהו מצד השכל רחוק ומילתא דלא שכיח אלא שחכמים חששו מחמת חומר חזקת אשת איש ולא בכ"מ הקילו משום עגונה רק בעסק נאמנות העד הקילו וכמבואר בפוסקים אבל לחוש שנשתנה צורתו ותדמה לזה שהשאיל לו בגדיו זה רחוק מאוד וגרע משאלה דיחיד או נפילה דיחיד ועיין ביבמות דף קט"ז ע"א בתוס' ד"ה למאי ניחוש עכ"ל ולפמ"ש חששו חכז"ל דלמא הי' לבעל בחייו דמיון לבעל האשה הזאת ובמותו ומונח ג' ימים נשתנה לגמרי לצורה של בעל האשה הזאת ועכ"פ דברי הנב"י כדברי אדמ"ו חת"ס ז"ל המה לדינא שפה אחת ודברים אחדים ולפי מה שבארתי יש להמתיק מהכ"ת ניחוש להשאיל לאיש אשר הי' סימן שלו וגם הוא הי' לו דמיון עכ"פ לאמור כאשר מת נשתנה פניו לפרצופו ממש הוה כנפילה דיחיד לאמור שהי' לו סימן שלו וגם דמיון בפרצופו להיות משתנה להיות דומה לו אבל בנידן שאלתו שע"כ הי' לאיש בחייו אותן סימנים דאל"כ לא היה יכול להשאיל לו ודוק.
<b>ואין</b> להשיב דא"כ דניחוש שהשאיל דווקא לאיש אשר לו סימנים הכתוב בהפאס הוא יהי' נמצא באחד מעשרת אלפים ויהי' הסימנים סימן מובהק ביותר הוא דבר שפתים לדעתי בודאי אם באנו לדון דלמא איתרמי סימן כסימן אז כלל גדול אם לא ימצא באחד מאלף לא חיישינן דלמא הוא איש אחר ויש בו אותו סימן שלא נמצא באחד מאלף אבל אם אנו חוששים דלמא השאיל הפאס שאירע מקרה שבחייו בא במלון עם אחד הדומה לו והשאיל לו הפאס והוא שמת עכשיו הגם שהי' אחד מעשרה אלפים בעולם עכ"פ בחייו נזדמן בפונדק עם בעל האשה הזאת אשר נעלם מאתנו והבן.
<b>אמנם</b> מה שהוסיף מע"כ נ"י לכתוב וז"ל ולאיש אשר יש לו ג"כ שגעון כזה בודאי הרבה יותר מנפילה דיחיד עכ"ל וכן בראש דבריו כתב וז"ל והי' לו בלבול הדעת וגנח גונח מאוד וסימן שהי' לו בלבול הדעת והי' עיתים שוטים אפשר שזה הוא סימן מובהק ביותר כי לא נמצא אחד מאלף עכ"ל יפה דרש כי יש לחקור עליו.
<b>הנה</b> לעולם קשה לי למה תנן במתני' פט"ז מיבמות אין מעידין אלא על פרצוף פנים עם החוטם אעפ"י שיש סימנין בגופו ובכליו למה תנן בגופו ובכליו ולא תנן אעפ"י שיש סימנים על גופו ועל כליו דהמעיד אומר שיודע סימנים על בעל האשה ועל כליו וצע"ג ואמרתי שרש"י פי' במשנה וז"ל אין מעידים על האיש שמת אא"כ ראוהו מת בפרצוף פניו עם חוטמו שיכולים להכירו שזהו אבל לא ראוהו פרצוף או שניטל חוטמו אין מעידין עליו להשיא את אשתו שמא אין הוא עכ"ל משמע דמשנה קאי על העדים שלא יעידו לאשה שמת בעלה ותנשא לאיש אחר אעפ"י שראו מת והכירו בו סימנים בגופו ובכליו אעפ"כ לא יאמרו עליו שמת ואם הי' שונה אעפ"י שיש עליו וכליו סימנים דאז הי' מקום לומר שלא יעידון עדות סימנים על גופו ועל כליו לפני הב"ד וזה אינו אמת רק שהעדים המכירים בגוף וכלים שהוא פלוני המת לא יעידון עדות סתם לאשה שמת בעלה אבל בהכרת פרצוף וחוטם יוכלו להעיד סתם עדות שמת בעלה א"כ כל המשנה קאי על העדים וק"ל והארכתי בזה במקו"א בעזה"י.
<b>אך</b> באמת נ"ל דבר חדש בעזה"י דכל סימנים אשר המה שינוי בגוף זה מכל שאר גופי בני אדם שיש יתרון או חסרון או איזה עקמומית או בליטה וכדומה אשר פעל היכר בגוף האדם הוא מהני עכ"פ בסי' מובהק באחד מאלף לא נמצא כמוהו כי סימן כזה אינו בידו להשתנות ואין דרכו להשתנות דהא בשומא עשוי להשתנות יש פלוגתא בגמ' אי הוה סימן אבל אם יתן סימנים על גופו למשל שהי' דרכו שימלא שחוק פיו בהוללות וסכלות או הי' תהלוכו מלא שגעון ברצוא ושוב או הי' משתולל בשוק וברחובות וכדומה אשר האדם בר שכל יוכל לעשות כן ברוב חכמתו כאשר עשה דוד המלך כחכז"ל לדוד בשנותו את טעמו לפני אבימלך וכן יש לכל אלה רפואה בבתי משוגעים אשר יסרוהו ויענוהו ויעשו גם רפואות עד שיהי' כדרך כל אדם סימנים שיש לעשות בערמה וכל אשר יוכל להתרפאות סימנים כאלו לא נחשבו לסימנים כלל ולכן תנן במשנה אעפ"י שיש סימנים בגופו ובכליו להשמיע שסימנים על גופו ועל כליו אשר אפשר להשתנות לא נחשבו בכלל סימנים כלל דדלמא נשתנו השגיונות והסכלות וא"כ לא די ששיגעון לא נחשב לסימן מובהק אלא לא נחשב לסימן כלל דדלמא שבעל הפאס אשר ממנו שאל הפאס הי' ניכר טבעו בשגיונות וסכלות והוללות התחדש והרגיל עצמו השואל לעשות שגיונות וסכלות והוללות כמשאיל לא נחשב סימנים בגופו כלל ועיין ברמב"ם פי"ג מהל' גירושין הנ' כ"א שכתב אעפ"י שיש סימנין בגופו וכליו ואפי' שומא דסימנים צריכים להיות בגופו כמו שומא דאל"כ לא נחשב לסימנים כלל וכן משמע מש"ע א"ע סי' י"ז סעיף כ"ד במחבר ורמ"א שסימנים המה דווקא דבר ניכר ונראה שינוי באיברי אדם ולא קחשב שום סימנים אחרים אשר יהי' סימנים עליו והגם דבש"ע כתב מצאו מת או הרוג א"כ ע"כ צריך להיות הסימנים בגופו אבל הא גופא קשה למה לא השמיע אחד מן ראשונים הדין אם יכולים להעיד על האדם שמת או נהרג בפניהם שמעידין על סימנים במידות ותהלוכות אשר יהי' סימן מובהק או סי' אמצעי על איש המת אלא ע"כ דאין זה בכלל סימנים ודוק.
<b>ומה</b> שחפץ לצרף לסימן שהי' גנוחו גנח הרבה חולה החזה מה שהערותי אין זה סימן ובפרט שגנוח על החזה שכיח הרבה ויוכל להתרפאות בכמה רפואות וגם יוכל להעשות בערמה להיות דומה לבעל הפאס אין זה סימן כלל.
<b>וראיתי</b> שכתב מעלת כבודו נ"י וז"ל הרב ר' משה אלי' כתב לו אגרת ונתן בידה וכתב בו שאשה הינדל המביאה מכתבו היא אשת שלמה שטראסמאן וזה ערך ט' שנים אשר עזב אותה והי' נע ונד תמיד כי לא הי' לו דעת צלולה והי' עתים חלים ועתים שוטה וחתם שמו משה אלי' ברילל מורה הוראה בק"ק ווארין עכ"ל הא בורכא אם הי' עתים שוטה יש נחוש על אבידה שהשליך הפאס שלו כי היא אבידה מדעת ולא מהני כי פאס הוה כלי דלא מושלי אינשי כיון דהוא עתים שוטה א"כ חיישי' על אבידה מדעת כמו שהתעורר ע"ז הנב"י ח"ר א"ע סי' נ"א בד"ה וכבר יע"ש ואולי כי מה שכתב המורה עתים חלים ועתים שוטה הוא פי' על מה שכתב מקודם לא הי' לו דעת צלולה ע"ז מפרש שלא הי' תמיד כן אלא לפעמים לא הי' לו דעת צלולה אבל מעולם נא הי' שוטה שמאבד מה שנותנים לו וידרוש מעכנ"י מפי הרב המורה ההוא כי ירא אני מאד שאני מכיר בהרב הנ"ל שהוא ש"ב נ"י שהוא רגיל נדייק במכתבו ואולי הי' בעל האשה הנעלם עתים שוטה ממש ואז נפל היתר זה לגמרי כמובן.
<b>אמנם</b> אם נא הי' בעל האשה הנצבת לפניו עתים שוטה רק שאחז בסכלות כאשר אמרה האשה אשר העתק מעלתו שאמרה לפניו וז"ל ושנא הי' לו דעת צלולה ונראה בו תמיד מעשה שטות עכ"ל ולא אמרה שהי' עתים שוטה א"כ נראה ני היתר ברור להתיר האשה מכבלי עגון בעזה"י.
<b>הנוב"י</b> ח"ר סי' נ"א בד"ה והנה כתב וז"ל אפי' למיעוט הפוסקים דאפי' בכלים דלא מושלי אינשי ג"כ חיישינן והוא תשובת הב"י (בב"ש] ס"ק ס"ט מ"מ כל זה בנמצא מת ואין לנו שום ידיעה רק ע"י בגדיו או טבעת וארנקי אבל אדם שהוא חי לפנינו ואומר מי הוא וגם יש לו כתבים מי הוא וניחוש לזיופא למשקר ולגניבה זה לא שמענו מעולם עכ"ל וא"כ כיון שזה האורח שמת בא למלון האורחים ובעל הבית מלון האורחים השיב למעלתו נ"י כפי הנזכר במכתבו וז"ל כשבא בעש"ק מסר לו כתב פאס שלו שהי' נכתב בו מקום דירתו ותואר פניו בכל סימניו מהכ"ת שניחש שגנבו או שמצאו או ששאלו והגם בנב"י איירי שאמר בפיו ג"כ מי הוא כי כתב וז"ל שהוא לפניו ואומר מי הוא עכ"ל וכאן אפשר דלא אמר בפיו מי הוא רק מסר מעצמו הפאס לבעל מלון אורחים כמנהג שאורחים צריכים למסור פאס שלהם לבעל המלון וא"כ נפל הראי' שהביא שם הנב"י מיבמות דף קכ"ב דהא על נידן שלו שאמר מי הוא שפיר כתב הנב"י אם כותבים גט אעפ"י שאין מכירים רק על דיבור לבד ק"ו כאן שהי' אומר מי הוא וגם שטרו בידו ומבואר מי הוא יעו"ש אבל אפשר אם לא דיבר מי הוא רק נתן שטרו היינו הפאס לא הי' מתיר הנב"י הגם שמסרו כשהוא חי וצע"ג.
<b>(</b><b>נלע"ד</b> לחדש דבר בעזה"י דהי' קשה לי למה חיישינן לשאלה אם הלך איש בבגדיו ואח"כ מצאנו איש נטבע או נהרג או מת על פני השדה ולא ידענו בהאיש סימנים או ט"ע מי הוא לא נחליט מן הבגדים מי הוא המת דחיישינן לשאלה שהשאיל הבגדים לאיש אחר והוא המת נימא כאן נמצא כאן הי' על גוף זה וע"כ הוא בעל האשה הנעלם דאל"כ האיך נמצאו הבגדים על גוף זה והי' מתחילה על גוף אחר הוא בעל האשה.
<b>אך</b> לק"מ מתחילה צריכים אנו לדעת על כאן נמצא ואח"כ אמרי' מה שנמצא עכשיו הוא הי' כבר כאן במקומו כמו אם נמצא סכין טוב בין סכינים גרועים לא חיישינן שמא אחר ששחט המומר לתיאבון הובא לכאן סכין טוב כאן הי' מכבר במקום הזה עיין משמרת הבית בהל' שחיטה וכן במג"א בסי' תס"ז בנמצא חמץ בחביות או בעיסה יעו"ש אבל בנמצא מת ולא ניכר לנו מי הוא איך נימא כאן נמצא הלא לא ידענו על הגוף הזה מי הוא אשר נמצא הבגדים עליו ואז אפשר להתחיל בהיפך כאן הי' כאן נמצא שהבגדים הי' על בעל האשה הזאת כך נמצאו עליו על בעל האשה הזאת דהא גם אם הי' עליו אפשר שהשאילם לאחר על יום או יומיים והשואל מת דאין חזקה על לעתיד כלל שלא יסיר בגדיו מגופו אבל מי שעומד חי ובידו פאס אמרינן כאן נמצא ביד איש הזה כאן הי' מיום שלקח מן האמט וע"כ הוא בעל האשה הזאת וה"ה אם הי' אחד עומד לפנינו בבגדיו כשהוא חי ואח"כ מת פתע פתאום ויש אח"כ סימנים מובהקים או ט"ע לעדים ממי הי' הבגדים האלה אמרינן כאן נמצא על גוף כאן הי' הבגדים מתחילה כשנעשה לו הבגדים מן האומן).
<b>בכל</b> זאת נ"ל במה שהארכתי במקו"א דכל זמן שהאדם חי ויש חפץ בידו בודאי אמרינן חזקה כל מה שנמצא ביד אדם הוא שלו הנב"י חקר למה חיישינן כלל לשאלה הא מבואר בסי' צ"ט בח"מ חזקה כל שהוא ביד אדם הוא שלו יעו"ש ותי' דיש חזקת אשת איש נגד חזקת כל מה שביד אדם הוא שלו יע"ש ואמרתי במקו"א בשלומא אם האדם חי אמרי' כל מה שהוא בידו הוא שלו הגם שחייב לאחרים עכ"פ החפץ הוא שלו רק צריך לקיים משלו פריעת בע"ח מצוה וכדומה אבל אם נמצא אחר מיתה ונחליט שבעל החפץ מת וא"כ נפסק שם שלו מהחפץ אמרי' בהיפך דאוקמי החפץ על חזקת מרא קמא הוא בעל האשה ועדיין הוא שלו כי בעל החפץ חי ועדיין החפץ שלו דהשאיל לאחר והחפץ נשאר שלו דיכול להקדישו ולהפקירו ולמכרו כי ע"י השאלה נשאר החפץ להיות ברשותו עיין בעה"מ וברמב"ן במלחמות פרק ד' וה' במה שאין הלה מסרב להחזיר לו יכול להקדיש אותו עיין בספרי פלס חיים כלל הקדש ונדר שבארתי דבריו יעו"ש.
<b>ובזה</b> חקרתי דלכך אמרו בגמ' דחיישינן לשאלה ולא אמרו גם חיישינן לגניבה ואבידה כאשר העיר החלקת מחוקק ולפמ"ש נכון אם ניחוש לגניבה ואבידה א"כ לא יוכל הבעלים ראשונים להקדיש ולמכור ולהפקיר א"כ אינו בחזקת קמייתא שיוכל לעשות בו כאדם שעושה בשלו אמרי אוקמי' אחזקת קמייתא שהי' יכול לעשות בו הקדש ומכירה וע"כ בעל החפץ הוא המת אבל בחשש שאלה נשאר הבעל החפץ לעשות בו כמו האדם העושה בשלו א"כ אמרינן אוקים החפץ בחזקת קמייתא ולא נפסק שם בעלים מהחפץ והמת הוא איש אחר אשר שאל החפץ ומהכלים לא נפסק שם בעליו מכח חזקת קמייתא דעדיין בעל האשה שהוא בעל החפץ חי וטוב לומר שנחזיק בחזקת קמייתא מלאמור שבעל האשה מת ונפסק מהכלי חזקת קמייתא שם בעלים ראשונים ודוק.
<b>אך</b> אם אדם חי וחפץ בידו בודאי אמרי' חזקה כל שיש בידו חפץ הוא שלו ואמרי' כאן נמצא כאן הי' מיום שיצא הפאס מתחת ערכי שופטים לא זז הכלי הוא הפאס מתחת יד אשר לקח אותו באמט א"כ בעל האשה מת אח"כ במוצאי שבת קודש דהא בע"ש מסר בידו הפאס לבעל המלון כמנהג עובר אורח אשר מוסר פאס שלו לבעל המלון והבן זה.
<b>סיומא</b> דמלתא חפצתי לכתוב באריכות בהיתר זה שכאן יש שני חזקות חזקה כל מה שביד אדם חי הוא שלו וחזקה כל מה שנמצא ביד אדם החי כאן נמצא כאן הי' מאז שנוכל לומר שבא לידו אני מצרף עצמי להיתרא אם ידרוש מש"ב הרב ר' משה אליהו נ"י שלא הי' עתים שוטה ממש ומה טוב שבכל זאת להראות ב' הקונטריסים מלאים שטות אולי יכירו המכירים שזה כתב ידו ממש ובל"נ אם יחזיק ד' כוחותי אכתוב עוד מכתב.
<b>סימן</b> <b>טו</b>
<b>להנ"ל</b>
<b>מכתבו</b> הנעים לי קבלתי ביום א' שמחתי מאד בבשורה בפיו כי תל"י הוא הכותב הקונטרסים ואם כן יש עוד צד היתר לעלובה היושבת ומצפית לצאת מכבלי עיגון ויהי' ד' תמיד עמנו לטובה.
<b>אודות</b> אשר הודיע לי שתל"י כאשר חקרתי כן הי' שנתברר שאותן ב' הקונטרסים מלאים הוללות וסכלות הי' כתב ידו של שלמה שטראסמאן כמבואר במכתבו באריכות וסיים וז"ל הדר"ג עוררני על זה ועלתה בידי כי ע"י זאת יש להתיר האשה הינדל אשת שלמה שטראסמאן מאחר שידוע שב' קונטרסים המה כתב יד של שלמה שטראסמאן א"כ אפשר שדברים הללו אינם עשויים להשאיל ומי ישאל קונטרס מלא שטות וגם אם יש חשש שאלה מב' קונטרסים בודאי הוה שאלה דיחיד דאז לא שייך לומר שהי' במכווין להשאיל למי שפרצופו דומה מכל וכל לפרצופו ואם אבד הוה נפילה דיחיד ואני זובח זבחי תודה להדרת גאונו על אשר עוררני ע"ז עכ"ל מעלתו נ"י.
<b>תשובה</b> לו שהי' בא לי בירור זה מקודם לא ג' ימים קודם שבת הגדול הארכתי בענין זה אבל כעת אשיב רק הערה אחת כי אמת שבזה לבד יש היתר לעגונה הזאת אשת ר' שלמה שטראסמאן.
<b>לכאורה</b> יש עוד חשש דכבר העיר הח"מ בס"ק ל"ד דה"ה על חשש גניבה חיישינן יעו"ש א"כ אפשר מי שהי' רואה שפרצופו דומה לשלמה שטראסמאן גנב כליו ומלבושיו והי' בתוכו הפאס וגם הב' קונטרסים הללו בכלל וא"כ חזר החשש הגם דליכא חשש שאלה ואבידה אבל הוה חשש גניבה שגנב בגדיו בלילה במלון אורחים דגנב הי' מוכשר להיות דומה בפרצופו בעבור שנפרט בפאס דמותו וכמו שהערותי בתשובה הקודמת וא"כ ממילא הגיע לו בבגדיו שני קונטרסים הללו.
<b>אמנם</b> אבאר בעזה"י דכלל גדול דאזלינן בתר רובא ורוב בני אדם הן עכו"ם הן ישראלים המה בחזקת פקחות כי זה בטבע בריאות בני אדם ולא ימצא בהם הוללות וסכלות כי בזה יצא האדם מרוב בני אדם אשר המה פקחים ולא שיאחזו בסכלות שהוא כנגד שכל איש בריא במוח ושלם בלב ואם המצא תמצא איש אשר פיהו ולבו אוחז בסכלות ודברותיו מלא אולת ומכתביו שגיונות הוא פריש מרוב והוא בכלל מיעוט כמו שימצא מיעוט אלם או חרש או עור או חגר וכדומה הוא אשר יצא מן הכלל שלימות אדם.
<b>הן</b> אמת שאין בידי ראי' מבוררת על זה רק אם באנו אנו לחוש אולי איש אשר לא נודע לנו מקדם בחזקת פקחות ואנו רואים ממנו רק דבר אחד מג' סימני שוטה דאמרינן בחגיגה דף ג' דתלינן גנדריפס אחזו עד שיהי' מוחזק בג' דברים ונתקשה הטו"א שם בד"ה והלן בשני קו' גדולות איך אנו מקינין אם תרם תרומה דאמרו בירושלמי פ"א דתרומות עד שיהי' בכולן וקשה נו יהי' שנימא דאוקמי אותו על חזקת קמייתא חזקת פקחות הא יש לנו חזקת טבל כנגדו ויהי' לחומרא ועוד אי מטעם חזקת פקחות תינח אם הי' ניכר לנו מקודם לפיקח אבל הברייתא סתמא משמע אפילו אם בא אנוש מעלמא אשר לא נודע בחזקת פיקח ותי' הטו"א וכתב וז"ל וי"ל דאזלינן בתר רובא דאינשי דלאו שוטים הם ומשו"ה אפי' איכא חזקה להחמיר כמו הא דחזקת טבל ולדידיה ליכא חזקת פקחות כגון בא ממדינת הים הא קיי"ל רובא עדיף ברפ"ז דיבמות עכ"ל מדבריו למדנו שנילך בתר רוב בני אדם אינם שוטים כפי טבע הבריאה ואני הוספתי נחדש שרוב בני אדם פקחים ולא סכלים מלאים שגעונות והוללות ואם המצא תמצא איש סכל מלא שגעונות יצא מרוב פקחים ולמדרגות שוטים לא בא ולכן סמכינן להקל אפי' בתרומה כנגד חזקת טבל הגם שאפי' באחד מסימנים יצא מרוב פקחים עכ"פ לא בא בכלל מיעוט שוטים ודוק.
<b>ובזה</b> תרצתי מה שהקשתי על דברי טו"א רבות בימים שיפלא בעיני הלא רוב עולם אינם עושים דבר שטות להיות קורע כסותו או ללון בבית הקברות או לצאת יחידי בלילה א"כ יצא האיש מכלל רוב עולם פקחים ואותו האיש לא נודע לנו אם הי' פיקח בקטנותו וא"כ נימא להחזיק מחזקת קטנות לחזקת שוטה דבחזקת טבל לא נמצא ריעותא כלל א"כ יהי' עדיף חזקת טבל שלא איתרע מרוב אשר נמצא בו ריעותא שעבד מעשה שטות דוגמת סברת התב"ש ביו"ד סי' ל"א במים במוח כיון דנמצא ריעותא חזקת איסור עדיף מרוב בהמות כשירות יע"ש ראי' מגמ' כתובות רוב בתולות יש להן קול וזו אין לה קול איתרע וצע"ג.
<b>ולפמ"ש</b> נכון הגם דיצא מרוב פקחים לא יצא מרוב אינם שוטים דשם המים במוח הוא יהי' הטריפות וכן באשה ליכא דרך אמצעי רק או בתולה או בעולה וכן אם נמצא סימני סריס חידש הריב"ש דאיתרע רובא וכדומה אבל כאן יש ג' פנים פיקחת סכלות שטות וא"כ הגם דיצא מרוב פקחים עדיין לא בא בכלל שוטים ודוק כי קצרתי
<b>ולפ"ז</b> אני אומר הגם אי ניחוש שאיש הדומה בסימנים גנב הבגדים עם הפאס וב' קונטרסים מלא סכלות ושגעונות בכל זה רוב בני אדם המה פקחים וכאשר מצאו קונטרסים עם הוללות וסכלות שגעונות אשר לא יוצלחו לאדם פיקח בודאי הי' קורעם וזרקם באשפה ולא שיסתירם ויעכבם לעצמם ולא נשאר לחוש רק שגנב שהוא דומה לפרצופו הי' ג"כ יוצא מכלל רוב פקחים והי' בכלל מיעוט הוללים וסכלים זה בוודאי גרע מנפילות היחיד ולמציאת היחיד ודוק.
<b>ועלה</b> בדעתי עוד א"כ שהוא כתב ידו א"כ כאן הי' אצל שלמה שטראסמאן כאן נמצא עדיין תחת ידו רק כבר הערותי כאן נמצא כאן הי' אמרו חכז"ל אבל לא אמרו כאן הי' כאן נמצא דבשלומא אם ידענו מה שנמצא באיזה מקום נמצא אמרינן שהי' כאן גם למפרע אבל אי לא ידענו מי נמצא ומה נמצא ובאיזה מקום נמצא לא אמרינן בהיפך יען שהי' אצל מקום או גוף ידוע עדיין נמצא שם וכבר השגתי על הנב"י מהד"ת א"ע סי' ס"ה שכתב וז"ל ואם הי' אומר שראוהו מתחילה תוך ג' ימים מוטל על ערס דוי באותו מטה שמצאו מת הי' מקום לומר כאן נמצא כאן הי' עכ"ל והפלאתי עליו במקו"א שבער אנכי מהבין דזה נקרא כאן הי' כאן נמצא דהא אנו דנין על איש הנמצא כאן מי הוא האיש הנמצא שמא איש אחר הדומה לראשון שהי' כאן בכל מקום הוא להיפך שאנו ידענו מה נמצא כמו במשמרת הבית בית א' שנמצא סכין יפה בין הסכינים ומומר לתיאבון שחט וכן בחטה בעיסה או בכרוב עיין במג"א סי' תס"ז ועיין בפנ"י כתובות בסוגי' דמומין דף ע"ה אבל לומר יען שכאן הי' באותו מטה כאן נמצא לא שמענו מעולם ובפרט שהי' במטה אדם חי ונמצא אדם מת רק זה יש לתרץ בדברי רמב"ן ובעה"מ בב"מ דף מ"ז זיקא הוא דנפקא הערותי תל"י בזה בספרי קול סופר על המשניות אבל הבנת כאן הי' כאן נמצא פלא.
<b>סוף</b> דבר שגם אני מצרף להסכים להתיר אשה הינדל אשת שלמה שטראסמאן וישב ב"ד של ג' להתירה כמבואר בפוסקים ונודע לפני כבודו נ"י חתימה מעין פתיחה יחוג בשמחה את חג המצות הדש"ת.
<b>סימן</b> <b>טז</b> כתיבה וחתימה טובה להרב היושב על מדין ה"ה הרב המאור הגדול ר' מרדכי דאגציג נ"י אב"ד דק"ק וואגוועש יע"א.
<b>אחד"ש</b> אודיע כי שאלתו בעגונה אשר יושבת ד' שנים כי בעלה יצא מביתו ולא חזר וכעת נמצא איש מת בנהר בלא ראש ובלא ידים הכל מפורש בגב"ע וביקש ממני להשיב לו השאלה עם פלפולו הגיעני כאשר הייתי רחוק מביתי לעסוק ברפואות ולא יכולתי לעיין בספר וצויתי להודיע למעלתו נ"י להמתין עד אחר סוכות הבע"ל ועל ר"ח אלול באתי בעזה"י לביתי ורב טרדות מקיפין אותי וקבלתי קארטע שביקש שנית להשיב לו אמרתי להשיב רק בהערות אולי אהי' נטפל לעושה מצוה אשר הודיע שכבר קבל מגדולי תורה שמסכימים להתיר האשה מכבלי העיגון דברי הכותב לכבוד המצוה ולכבוד התורה.
<b>(</b><b>א</b><b>)</b> <b>ראשית</b> אעתיק סיפור המעשה אשר כתב וז"ל כך הי' המעשה בט"ז מרחשון תרמ"א שמענו בעוה"ר לאחר תפילת שחרית קול יללה בעירנו אשה צועקת במר נפשה שבעלה ר' וואלף שפיגעל בשמו הלך כזה ב' שעות מביתו ולא שב וכאשר שהי' דרכו בכל בוקר לבקש מסחרו לילך אל נהר וואג סוואר קורות עצים שלו המונחים ע"פ המים וכאשר ראו כי בושש לבוא הלכו למקום הנ"ל לראות אולי מטה רגלו ונפל לשם וראו על הקורות דריסת רגלים כתבנית רגליו ואחר כמה שעות בזה היום מצא איש אחד כובע שלו שט ע"פ המים הנ"ל בכפר טארנאעץ הסמוך לפה ומאז נעשה חיפוש אחר חיפוש ולא נמצא עכ"ל.
<b>הנה</b> ממה שכתב וז"ל וראו על הקורות דריסת רגלים כתבנית רגליו עכ"ל משמע שהי' לוואלף שפיגעל רגלים עקומות כפופים לפנים אשר אם דרך על שלג הי' ניכר מרושם רגלים עקבותיו שהמה היו משונים משאר רושם רגלי ב"א וא"כ היו עקבותיו ניכרים בהליכה על הקורות עצים שלו והיו צריכים להיות ניכרים עקבותיו גם בחזרה וכיון שלא הוכרו פעמי רגליו בחזרה ומהליכה היו ניכרים א"כ ע"כ נפל למים דאטו פרח באויר והגם דליכא עדות שראו ששהה שיעור יציאת הנפש וגם הוא מים שאין להם סוף ואפשר דגלי המים הובילוהו למרחוק עכ"פ הי' למעלתו נ"י לחקור מיד על העלובה העגונה הזאת.
<b>שוב</b> נפל ברעיוני הלא גם אדם אשר רגליו פשוטים כרוב רגלי בני אדם יכול לעקם רגליו להיות עקבותיו בשלג נראים כרגלי איש עקום א"כ אולי הלך איש אחד להסתכל בעצים של וואלף שפיגעל ועיקם רגליו לדמות לרגלי בעל העצים שלא יורגש למשרתיו של וואלף שפיגעל בעל העצים שהי' איש זר שם] וא"כ אין לומר יען שניכרו רגליו בשלג וכפור שע"כ בעל העצים נפל למים בכל זאת שהוא חשש רחוק שאיש זר התעקם רגליו שיהי' עקבותיו דומים לרגלי בעל העצים ואם הי' מסתכלים וניכרים שהי' תבנית פעמי רגלי בעל העצים הי' מקור נפתח לאמור שבודאי שבעל העצים הלך למסחר עצים שלו המונחים על המים ונפל לשם ונשקע בנהר ולא ניחוש שאינש אחרינא התעקם רגליו להיות עקבותיו כפופות דומים לרגלי בעל העצים וק"ו שלא נחוש שאיתרמי איש זר שהי' באמת רגליו כפופות דומה לר' וואלף שפיעגל וגם הלא לא נודע לנו כלל איש שיהי' עקבות רגליו דומים ממש לרגלי ר' בנימין וגם זאת שהי' מורגל ר' וואלף לילך בכל בוקר ובוקר לעסקו שם וא"כ בודאי הוא נשקע במים ולא שבא איש אחר זר דומה פעמי רגליו לבעל העצים ודוק מאוד.
<b>ואוסף</b> נופך אולי בהסתכלות על פעמי מנעלי רגליו בתוך השלג וכפור הי' כמה סימנים וטביעת עין באורך ורוחב פעמי רגליו בכפיפות ובהתעקמות מדרך כף רגליו וכדומה שהי' סימן באחד מאלף אשר יהי' לו מדרך כף רגל כמוהו והי' מקום לחקור בהיתר עגונה והבן.
<b>אך</b> עלה ברעיוני דכח סימנים וכח טביעת עין הוא דווקא בגוף אדם או חפץ המונח לפנינו נראה בו סימן או טביעת עין אבל דנימא דסימן או טביעת עין אשר אינו בגוף האדם או חפץ בעצמו המונח לפנינו רק דנחליט מכח הרושם רגלי אדם על שלג וכפור אשר נמצא ברשימה סימנים או טביעת עין שבנימן הלך על עצים שלו ולא חזר ונחליט שע"כ נפל למים זה לא מהני דאין כאן סימן או ט"ע בגוף האדם אלא סימן או ט"ע על גוף אדם כי הסימנים או ט"ע מרשימות עקבות רגלי אדם הווין רק סימן דסימן או ט"ע של טביעת עין וזה לא מהני דהווין תולדות סימנים ותולדות ע"ע והגם שהזמן בוגד בי להרחיב הדבור בו לא מנעתי לכותבו לפני מעלתו נ"י.
<b>(</b><b>ב</b><b>)</b> <b>וראיתי</b> בתוך מכתבו שכתב וז"ל וקו' שהקשה הח"צ על דמיוני הנ"ל דא"כ מה פריך הגמ' ב"מ ממצאו בכיס וארנקי הא זה הוה שאלה דיחיד נלפע"ד לתרץ כן דהנב"י מקשי בכמה מקומות בעגונה דלמה נחוש לשאלה נימא חזקה דכל מה שביד האדם הרי הוא שלו ותי' דנגד זה עומדת חזקת אשת איש וחי וא"כ אולי א"ל בשאלה דרבים דהחשש שאלה חזק אע"ג דאיכא כנגדו חזקה דכל מה שביד האדם הרי הוא שלו הא נגד חזקה עומדת חזקה אחרת חזקת א"א וחיישינן משא"כ בשאלה דיחיד אע"ג דאיכא חזקה המתנגדת לחזקה דכל מה שיש ביד האדם הרי הוא שלו כיון דהשאלה לא שכיח לא חיישינן וכן תקשה מדמקשה ש"ס מכיס וארנקי משמע דאין חילוק בין שאלה דיחיד לדרבים הא שם נפלה החזקה דכל מה שיש ביד האדם הרי הוא שלו וחזקת אשת איש קיימת ובזה חיישינן אפי' לשאלה דיחיד מטעם דחזקה מסייע עכ"ל.
<b>אודיע</b> אשר כמוס עמדי בעזה"י על הרעש שהרעיש הנב"י בקו' החזקה דכנגד חשש שאלה נימא חזקה כל מה שיש ביד האדם הוא שלו וכנגד חשש מכירה או מתנה נימא אוקי הכלי בחזקת מרא קמא עיין בנב"י ח"ר א"ע סי' מ"ד וסי' נ"א ועוד בכמה תשובות שהאריך בשורש הנ"ל.
<b>ואמרתי</b> בעזה"י חדא קו' מתורצת בחברתה בקו' השניה הן אמת גדולה החזקה שכל מה שנמצא ביד אדם הוא שלו למדחי אפי' מיגו כהכרעת הש"ך בסי' צ"ט ס"ק ו' אבל בודאי אם יהי' לנו חזקה אחרת אשר תעיד לפנינו שהחפצים שתחת ידו אינם שלו אז בודאי האיש נאמן לומר שהחפיצים אינם שלו דחזקה מסייע לדבריו וא"כ נחזי אנן אם יש עדים על טביעת עין או עדים בסימנים שהבגדים המה בגדי ראובן והיינו מוצאין אותן בגדים על איש שלא נודע לנו ואמר לנו בגדים האלה שאולים בידי מאיש ראובן בן יעקב מעיר פלוני בודאי הי' נאמן דחזקת מרא קמא מסייע לדבריו דהמה בגדי ראובן וא"כ מה שנמצא הבגדים על איש זר הוא בא ע"י שאלה דאטו לא משכחת שיהי' הבגדים שאולים בידו וחזקת מרא קמא מחזק דבריו והבן.
<b>ובזה</b> יובן עומק דברי חכז"ל הגמ' הזכיר רק החשש שאלה ולא הזכירו מחשש אבידה או גניבה או מכירה או מתנה רק דחלקת מחוקק חידש זאת מדעתו ואטו ח"ו חכמי הגמ' לא זכרו על חשש גניבה ומכירה או חשש אבידה ומתנה והוא פלא.
<b>אמנם</b> הוא הדבר אשר דברתי אם נתחיל על חשש מתנה ומכירה או הפקר או אבידה מדעת וכדומה היינו משיבים דאוקמי הכלי בחזקת מרא קמא וא"כ אפוא דיש כאן כח סימנים או ט"ע חזקת מרא קמא נצמח חשש שאולין המה דנשאר חזקת מרא קמא ולא שייך לומר חזקה כל מה שביד אדם הוא שלו דאלו דברנו עם האיש קודם מותו והי' אומר שאולים המה הבגדים מראובן בעל האשה הזאת הנצבת לפנינו הי' נאמן דחזקת מרא קמא מסייע לדבורו שאינם שלו הגם דנמצאו בידו ואלו הי' אומר שראובן בעל הבגדים מכרם לו במתנה או שהפקיר הבגדים והוא זכה בהם לא היינו מאמינים לו לעקור מבגדים חזקת מרא קמא אלא היינו מסופקים פן גנבם או נאבדו מבעלים וטוב לתלות ששאולים הם בידו ונשארו הבגדים בחזקת מרא מאשר נוציא אותו מחזקת כשרות שגנבם או נאבדו א"כ בחרו בחשש שאלה ובו נכלל הכל ונסתר בזה כמה הערות בנב"י שמחדש דאוקי חזקת אשת איש וחזקת חי נגד חזקת כל מה שביד אדם הוא שלו או כנגד חזקת מרא קמא ויעיין בספרו ולפמ"ש נהפוך הוא דמכח סימנים וטביעת עין נסתר חזקה כל מה שביד אדם היא שלו דחזקת מרא קמא סותר החזקה כל מה שבידו הוא שלו ויש לי בזה הערות וחקירות רק חולשת גופי גורם לקצר במקום שהי' לי להאריך.
<b>אך</b> אגלה למעלתו נ"י בקצירת אומר שיש לי לדון אחרי חידוש תורתו של הגאון נב"י אשר המציא קולא בעגונה דנימא אוקמא הבגדים בחזקת מרא קמא וא"כ ע"כ שמת בעל הבגדים שהי' בעל האשה אשר מבקשת לנשוא לאיש אחר זה תוכן דבריו ונפלאת בעיני כאשר אבאר בעזה"י.
<b>נודע</b> לכל למודי ד' דקדושין פועלים שתהי' האשה קנינו של בעל כי יקח איש אשה אשה נקנית בג' דברים ונקראת קנין כספו עיין כתובות דף נ"ז אמר עולא דבר תורה ארוסה בת ישראל לכהן אוכלת בתרומה שנאמר וכהן כי יקח נפש קנין כספו והאי נמי קנין כספו רק העומדת ליבום לא תאכל בתרומה דקנין כספו אמר רחמנא והאי קנין דאחיו הוא ועיין שם ברש"י ותוס' ורמב"ם פ"ו מתרומה ואפי' עבדיה אוכלים בתרומה שהמה קנין כסף שלה והיא בעצמה קנין כסף מכהן עיין רמב"ם פ"ז מתרומה ועיין בר"ן נדרים דף ל' בשורש כח קידושין שבעל קונה אותה ולא יכולה לקבל קידושין להתקדש שנית אם תתגרש ממנו יעו"ש על דברי רשב"א יעו"ש ועיין ר"ן ריש קידושין שכתב וז"ל ולפיכך אני מסתפק בכל ספק קידושין אי צריכה גט מדאורייתא או לא דאפשר מדאורייתא שרי משום דאיכא למימר העמיד אשה על חזקתה דמ"ש מכל חזקה דממונא דאמרי' ביה העמיד ממון על חזקתו והסכימו כל גדולי האחרונים שאפי' תקפו תובע מוציאין אותו מידו הכא נמי אות לן למימר הכי עכ"ל ואעתיק רשב"א בגיטין דף ע"ה בד"ה מכלל שכתב וז"ל תמוה לי אשמעתין אמאי לא דקו מקרא דנתינה בע"כ הוה נתינה דהא גבי אשה כתיב ונתן בידה וקיל"ן דמתגרשה בע"כ ומסתברא דלא אמר נתינה בע"כ לא שמה נתינה אבל בנתינה שמפסיד בכך המקבל מה שהוא שלו כי הא דאמר לה לאשה ה"ז גיטך ע"מ שתתני לי מאתים זוז דאשה זו קנוי' היא אצל הבעל וקנינו קריי' רחמנא כדכתיב כי יקח איש אשה וקנין כספו היא וכדאמרי' לקמן בפ' המגרש חוץ מתרומותיך מהו קנין כספו אמר רחמנא וביבמות פרק אלמנה והלכך כשאתה בא לסלקו משלו בע"כ אל תסלקנו עכ"ל מפורש יוצא שאשה היא קנין ממונא של בעל רק המיתה מפקיע הקנין אם לא נזקקה ליבם קנין דאחיו.
<b>ולפ"ז</b> מנ"ל לאוקמי הבגדים והחפיצים בחזקת מרא קמא ולהוציא עי"ז קנין כספו היא האשה מחזקת מרא קמא נימא בהיפוך אוקמי האשה שהיא קנין האיש בחזקת מרא קמא שהיתה קנין כספו ועדיין נשארת קנין כספו כמקדם ודוק.
<b>ואוסף</b> נופך אם נימא אוקמי הבגדים על חזקת מרא קמא וע"כ בעל האשה הזאת מת א"כ נפקע קנינו רק הקב"ה מזכה ממונו ליורשיו עיין ר"ן נדרים דף מ"ב עכ"פ ברגע זו אם המת הי' בעל הבגדים נפקע חזקת מרא קמא נימא אוקמי האשה בחזקת מרא קמא שבעלה חי והיא נשארת בחזקת מרא קמא עדיין.
<b>ואולי</b> חקירת הנב"י אם היינו מוצאים אותו עודנו בחיים חיותו אשר לא הי' אז מקום לחקור על האשה דבודאי היא עודנו קנינו קנין כספו ועל הבגדים שלו יש מקום לחקור אם הבגדים המה שלו שלקחם או קבלם במתנה היינו מחליטים דאוקמי הכלים בחזקת מרא קמא ועל האשה לא הי' מקום לחקור א"כ היא נגררת אח"כ כשמת האיש אחרי אשר החלטנו מקודם על הבגדים ועיין בב"ש סי' קנ"ז רק מעולם לא שמענו להחזיק חזקת מרא קמא כל זמן שלא בא ספק לפני ב"ד שיש תובע נגד הנתבע דכל ענין חזקת מרא קמא הוא אם יש ספק אם נעשה השתנות אוקמי מלתא על חזקתו באותו גוף עצמו כחזקת נגע וכחזקת פנוי' או חזקת א"א וחזקת חי וכדומה באותו גוף עצמו אבל בהשתנות החפץ מרשות לרשות וכעת בוודאי השתנה מרשות לרשות אם הוא בעל האשה טוב לומר שבעלה חי ועדיין המה שלו ודוק עיין בחדושי ר"ן ריש חולין ורמב"ם במקוואות ועיין תיו"ט בנזיר בשם פירוש משניות ודוק.
<b>(</b><b>ג</b><b>)</b> <b>גם</b> אודיע טרם אדבר על ענין השאלה דלכאורה לו יהי' אם יצרף שהי' כאן כמה סימנים וגם ט"ע בכלים הנמצאים וגם שטרות וגם חשבון עסקיו וגם מפתחות וכדומה אשר לא חיישינן בהם לשאלה בכל זאת הלא הנב"י מהד"ת סי' ס"א בא"ע בד"ה ובדבר הבגדים הרעיש על בעלי תשובות הקדמונים בחומרא מאד דלו יהי' דלא חיישי' לשאלה או לאבידה אבל באיש הנטבע במים שדרכם של הנטבעים להשליך הכל אשר עליהם הבגדים וכל מה שבכיסיהם כדי להקל מעליהם דכל אשר לאדם יתן בעד נפשו ומשליך אפי' כלים דלא מושלי אינשי וכ"ש מלבושים שעליו וכיסיו ונקל לפניו להשליך וא"כ נפל ההיתר של הבגדים יעו"ש שהתפלא על כל הגדולים
<b>והארכתי</b> במקום אחר לברר דעת גדולי הקדמונים בעזה"י דנחזי אנן אם ניחוש דהראשון השליך מעליו כל כליו וכל חפיציו שעושה אבידה מדעת להציל נפשו וא"כ חיישי' שבאמת הציל נפשו ונשאר חי בעולם דאל"כ אם בכל זאת נטבע א"כ עכ"פ אשתו מותרת דעכ"פ הוא מת וע"כ דחיישינן דבאמת הציל נפשו אחר שהשליך כל חפציו שעליו וא"כ צריכים לחקור א"כ איך נמצא עכשיו איש נטבע במים ועליו ובתוכו כל החפיצים אשר ניכרים בסימנים או בט"ע וע"כ צריכים לומר שאיש הזה מצא הכלים אשר הובילו המים לחוץ והוא הלביש אותם על גופו ועכשיו הוא נטבע במים והוא לא השליך הכלים מעליו ונטבע בהם על זה אנו אומרים מי שמע כזאת שניחוש על סגולת הבגדים האלו הבעל הכלים נטבע בהם במים והשליכם מעליו ואיש אשר השיג הבגדים האלו נטבע ג"כ במים ולא השליכם מעליו והוא מת בתוך המלבושים האלה שאפי' מי שחושש לנפילת היחיד ואפי' למציאות היחיד אבל ליחוש שבעל הבגדים נטבע והשליך הבגדים ונשאר חי והגוף אשר מצא הבגדים או קנה אותם מיד המוצאם הוא ג"כ נטבע במים ומת בתוכם זה לא חיישינן ודוק ועיין בב"ש ס"ק צ"ח כתב וז"ל מיהו כאן אם ראו אחד נטבע והי' לבוש בגדים אלו ואח"כ נמצא אדם במים אשר מלובש בגדים אלו יש לחוש שמא הראשון יצא והשאיל בגדיו לאחר ואותו אחר נטבע עכ"ל היינו שבעל החפיצים לא השליך הכלים מעליו רק ניצל ויצא מן המים והשאיל כליו לאיש אחד מדעת ונשארו הכלים בחזקת מרא קמא ואח"כ אירע מקרה לא טהור שהשני נטבע במים אבל לחוש ולומר שהראשון בעל חפצים עשה אבידה מדעת שהשליך חפיציו בים שינצל עי"ז ממות והשני מי שהשיגם שלא מבעל החפצים לבש אותם ונטבע בהם לא חיישינן וה"ה דלא חיישי' שמי שהשיג הבגדים אשר השליך הראשון נהרג ודוק.
<b>וגם</b> זה אפי' לחוש דראשון הנטבע במים השליך מעליו הבגדים ואיש אחר אשר השיג הבגדים הוא הנהרג על הדרך הוא רחוק מאוד דלשניהם יקראו אסון סכנת נפשות והראשון ניצל והשני מת באותן הבגדים בשלומא לחוש שבעל הבגדים השאיל לחבירו או שגנבו ממנו הבגדים או הבעלים אבדו הבגדים ואיש אחר אשר הגיע לידו נהרג חיישי' אבל לומר מי שהוטבע במים והיתה חיותו בסכנות מות והשליך בגדיו ניצל ומי שהשיגם בא למות שהוטבע.
<b>והוספתי</b> נופך לאמור כאן נמצא הבגדים כאן הי' תמיד וה"ה בהיפוך כאן הי' הבגדים בסימנים וטב"ע על בעלה כאן נמצא על בעלה שמת כיון שאין חשש שהשאיל החפצים לזה הגוף רק שנחוש ע"י שנפל במים השליך מלבושיו וחפיציו ומסיבות רבות באו על גוף אחר אשר מונח לפנינו מת אמרי' כאן נמצא וכאן הי' וכן מחליטים אם ידענו שהי' על גוף בעל האשה כאן נמצא על בעל האשה הזאת ודוק.
<b>ועתה</b> באתי בהערות להיות נטפל לעושה מצוה העמלים להתיר כבלי עגונה בבאר התורה (א) כאשר נגלה מפי' העדים שהי' לר' וואלף שפיגעל רגלים משונים בעדות ר' הרש ליב שאמר וז"ל אויך דיא פארם דער פיססע אן דער לייכא האבע איך גאנץ זא געפונדען וויא דיא דעם וואלף שפיגעלס עכ"ל וגם בעדותו של גיסו ר' יוסף גראטא העיד בתוך עדותו וז"ל אויך דיא שטיפעל וועלכא דיא לייכע נאך אויף דען פיססען האטטע ערקאנטע איך אלס דיא זייניגען דיא נאך זא וארען וויא זיא נאך זיינעס פוססע אונד גאנץ גטפארמט וארען עכ"ל א"כ הי' השתנות דריסת רגליו בעקבותיו ניכרים בשלג וכפור מיד אשר הי' נעלם והי' מיד הוכחה שנפל למים שאין לו סוף דאטו פרח באויר דאטו יש לחוש שברח משם על ספינה קטנה הלא הי' חי עם אשתו באהבה וגם לא הי' בע"ח רק יש חשש שמא הציל עצמו מן המים וא"כ בודאי הי' מודיע לאשתו ולקרוביו אשר אירע לו.
<b>(</b><b>ב</b><b>)</b> כיון דכפי העדות הי' רגליו משונים דהי' צריך לעשות שטיפעל געפארמט נאך זיינעם פוססע אונד גאנג א"כ אם נחוש לשאלה הי' שאלה דיחיד שהשאיל השטיפעל לאיש אשר הי' לו ג"כ רגלים עקומות וכפופות כמוהו והגם שנאמר דחיישינן שהשאיל אותם כאשר מצא איש ברגלים כמוהו ועיין בפסקי מהרא"י סי' קס"א בכל זאת חדשתי בעזה"י סברה אחת בודאי במום נגלה אשר נראה לעינים חיישינן שלא השאיל אותם עד שמצא איש כמוהו אבל אם יש מום בסתר לבעל האשה שנימא שהשאיל אותם לאיש אשר לו ג"כ מומים בסתר כמוהו זה לא אמרינן וא"כ כאן שהי' גם הערצגרוב להמת הנמצא כמו שהי' לר' וואלף הערצגרוב טיעפער וויא איין געוועהנליכער מענש וכפי האמור נפטר מצבא אנשי המלחמה ע"י הערצגרובע הנ"ל וגם לא השאיל לאיש אשר הי' לו ראש השדרה הווירבעזיילע איינגעבאגען וגם ברוך בצד השמאל כמוהו מי יחוש על זה הוא רחוק מנפילת היחיד שניחוש לשאלה שימצא בהאיש כל החסרונות בסימנים האלה ודוק ועיין בש"מ בב"מ דף כ"ז ע"ב בד"ה והכא בשומא מצוי' בבן גילו שכתב בשם ראב"ד וז"ל בן גילו שנולדו שניהם ביום ובשעה אחת ואני תמה על שאר ענינים הנולדים עם האדם כגון רגלו עקומה ויתר בידיו וברגליו שש ושש וכמה חדושין שנולדו עם האדם אם הם מצויים בבן גילו אם לא ומה הפרש בין השומא לשאר חדושים ולמד דברו על השומא יותר מכולן או שמא דברו עליה וה"ה לכולן אבל כשהעמידו חלוקתן בשומא סימן מובהק או לא ודאי אפשר דשומא היתה דוקא אבל יותרת או שאר חידושים שאינו מצוי באדם סימן מובהק הם וכן בסימנים עשוין להשתנות לאחר מיתה דוקא שומא שאינו שינוי אלא בעור האדם אבל שאר חידושים שהן מן העצמות ומן עובי הבשר כגון בעל חטוטרות וראשו שקוע ושקפם וכיוצא בהם ודאי אינם עשוין להשתנות עכ"ל מלבד דכל הפוסקים מתירין בסי' מובהק ביתר אבר כנודע אלא אפי' לראב"ד דוקא אם נמצא אחד מן הנולדים עם בן אדם דוגמא אם שומא מצוי בבן אדם אפשר דכל הנולד באותו יום ובאותו שעה מביא בתולדה יתר אצבע או רגל עקום אבל בג' סימנים יחד רגלי' עקומות וגם שדרה עקומה והערצגרוב עקום גם הראב"ד מודה וגם קרוב לוודאי ששדרה עקום והערצגרוב נעשים בגדלו דאזלי' בתר רוב הנולדים דהמה באים לעולם בתמימות חוץ אם ידענו שנולד בשש אצבעות או רגל עקום שסימנים אלו באים בתולדה ודוק מאד.
<b>(</b><b>ג</b><b>)</b> לא פירש בשאלתו אם הי' נמצא בהמת ברית קודש מהול דהערותי במק"א דסימן מובהק הוא באחד מאלף עיין בב"ש סי' י"ז ס"ק ע"ב וצריך בירור אם הכוונה בצירוף ישראלים ועכו"ם ביחד אם יבדוק אלף לא ימצא בהם ביהודים וערלים אחד מאלף או הכוונה שלא ימצא סימן כזה באחד מאלף יהודים הגם אם ימצא באחד מאלף בצירוף יהודים ונכרים עכ"פ אם ראה ראינו שאיש הזה מהול בבשר קודש א"כ מה לנו שנמצא באחד מאלף כלל אנושי עכ"פ ביהודים לבד לא נמצא באחד מאלף והוה סימן מובהק וא"כ הגם אם נמצא רגליו עקומות וכפופות או איינגעבאגענע ההולך שחוח באחד מאלף מבני אדם בצירוף יהודים וערלים עכ"פ המת הנמצא הוא מהול כדת משה וישראל ולא ימצא סימנים באחד מאלף מבני ישראל והווין סימנים מובהקים ביותר וגם שלא מבורר אצלי החקירה גליתי לו אולי גם בזה יש צירוף לקולא כל זאת דברתי מפני להיות נטפל לעושה מצוה ומפני כבוד השואל הוא מעלתו נ"י אבל הלא הודיע שכמה גדולים השיבו לו להתיר העגונה הזאת ואני חלוש וקצרתי מאד הכותב בטרדות רבות הדש"ת.
<b>סימן</b> <b>טוב</b>
<b>שאלה</b> איש מלחמה העומד בצבא בא על אורלויב על איזה שבועות ואמר שיודע עדות על עגונה אחת שבעלה הי' ג"כ בתוך הצבא שם בעיר ההוא אשר הי' יושב בה ומת זה שנה תמימה אם הב"ד ישבו לשמוע מפיו או הוא בכלל פסולי עדות כי הישראלים בצבא עוברים על עבירות חמורות כקלות כנודע א"כ טוב להיות שב ואל תעשה שלא לשמוע מפיו עדות.
<b>תשובה</b> כבר ישב על מדוכה זה אדמ"ו הגאון ז"ל באמרי אש בא"ע סי' כ"ה אם להאמין להעם היוצאים בצבא וחקר משני פנים (א) אפי' אם נימא דרובם אינם עושים עבירות ביד רמה אפי' שלא במקום אונס עכ"פ מיעוט יש שעוברים כל עבירות א"כ צריכים אנו לחוש על המיעוט כמו במים שאין להם סוף (ב) הלא בעוה"ר רוב מהם עושים נאצות גדולות א"כ קשה לסמוך עליהם חוץ במסל"ת.
<b>ולי</b> תלמידו הקטן נ"ל לחקור על דבריו בעזה"י מה שחקר אדמ"ו ז"ל לחוש על המיעוט וכתב וז"ל באמת אם הי' רק מיעוט מהם עוברים במזיד מפני רשעם הי' מקום לדון כיון דמחמירים באיסור אשת איש לחוש למיעוט אפי' נגד רוב גמור כמ"ש התוספת והרא"ש בבכורות ר"פ הלוקח בהמה דאע"ג דבמים שאין להם סוף אע"ג דהוה רוב גמור דלכך ניסת לא תצא ג"כ מחמרינן לכתחילה שלא תנשא א"כ צ"ע בכה"ג שאנו דנין על העד אם הוא מן המיעוט הי' ראוי להחמיר עכ"ל אדמ"ו ז"ל.
<b>ולדעתי</b> נ"ל לחלק בסברה בעזה"י דשם בנפל למים שאין להם סוף שחיישינן שיש מיעוט שנמלטים ונשארים חיים א"כ אי חיישינן שמא בעל האשה שאנו דנין עליה הי' מן המיעוט שנשאר חי א"כ הרי אשתו אשת איש גמור אבל כאן אטו אפי' אם ידעינן שהעד המעיד הוא רשע בעל עבירות ואומר עדות שבעל האשה הזאת הנצבת מת שאנו מחליטים שהבעל עומד חי הכי לא יוכל להיות הגם שהוא רשע בעל עבירות אעפ"כ ראה במיתות בעל האשה הזאת רק אין אנו סומכים על דבריו דחיישינן כיון שהוא רשע בעל עבירה דלמא משקר בדבורו ומכח ספק לא נתיר האשה אבל אם יש לנו לומר שהוא מרוב אנשי הצבא שלא עוברים פי ד' בשאט נפש וא"כ בודאי אומר אמת דמדלע"ג לא משקר אדם מהכ"ת ניחוש דלמא הוא מן המיעוט העוברים עבירות הלא אמרינן אפילו אם הוא מן המיעוט עוברי עבירות אעפ"כ יוכל להיות שדברו בפיו אמת שבעל האשה מת שאם תחוש למיעוט בעל עבירה אמרי' באותו מועט שאומרים אמת וא"כ סומכים על הרוב דבודאי אומר אמת אבל במים שאין להם סוף אם בעלה מן המיעוט א"כ היא אשת איש גמור' וחיישינן למיעוט ודוק.
<b>ורשב"א</b> במשמרת הבית הל' שחיטה האריך על קושית הרא"ה איך נסמוך על רוב מצוין אצל שחיטה מומחין נימא סמוך מיעוטא לחזקה ואיתרע ליה רובא והשיב רשב"א במשמרת וז"ל גם בזה טעה הרבה מכמה צדדין חדא דאפי' הי' כדבריו שנסמוך מיעוטא לחזקה אין כאן אלא מיעוטא דמיעוטא דרוב מצוין אצל שחיטה מומחין ומיעוט אין מומחין ואף מאותו מיעוט יש שלא קלקלו בשחיטתן וכיון שכן נמצאו המקלקלין מיעוט דמיעוטא ולמיעוטא דמיעוטא לא חיישינן אפי' לר' מאיר וכן כתוב בתוס' עכ"ל והרי דברים ק"ו ומה בשחיטה שצריך אומנות לעשות בידים סילוק החיות כהלכות הנאמרים בסיני חידש הרשב"א יען שאפשר שלא קלקלו נחשב למיעוטא דמיעוטא ומכ"ש כאן הכי לא אפשר דמיעוט רשעים מספרים ג"כ האמת דמת פלוני אבל בנטבע במים שאין להם סוף יש מיעוטא דמיעוטא ואז אשתו אשת איש בחזקת קמייתא ודוק
<b>ואוסף</b> נופך למה לא נאמר כל דפריש מרובה פריש אם רוב אנשי צבא מבני ישראל לא חשודים לעבור בשאט נפש עבירות א"כ זה העומד לפנינו הוא מרוב שלא עובר עבירות רק מחמת אונס אשר מחויב לעבור עפ"י פקודת המלך והלא טרם שבא לצבא הי' לו חזקת כשרות וחזקת ראוי לעדות ומה שעובר באונס לא נקרא שאיתרע חזקתו דאונס רחמנא פטרי' וא"כ יש כאן חזקת קמייתא של אותו איש צבא ואמרי' מרובה פריש ונשאר בחזקתו חזקת כשרות וחזקת ראוי להעיד ודוק.
<b>וגם</b> נפלא בעיני על דעת אדמ"ו ז"ל שם במים שאין להם סוף הרוב הוא שנופל במים ימות שם ומיעוט ימלטו א"כ המיעוט הוא בגוף הדבר אם יצאה האשה מאישות בעלה או לא ומחמרינן אע"ג דהרוב הוא להפקיע חזקת אישות דיש מיעוט אשר ימלטו ולא נפקע האישות ע"י נפילה אבל בעד איש מצבא המלחמה יש לנו לדון עליו אם הוא ראוי להיות עד בכל עדות שבעולם לקידושין לגירושין ולעניני קנין וכדומה ובודאי אמרינן כל דפריש מרובא פריש והוא עד כשר ואיך נאמר אם יהי' עד לעדות להתיר אשה עגונה ניחוש שהוא מן מיעוט פושעים שמחמירין אנחנו באיסור אשת איש שלא לסמוך על הרוב במים שאין להם סוף שם הוא הרוב הנוגע רק להתיר האישות אבל באיש מאנשי הצבא אנו דנין אם הוא כשר לכל עדות שבתורה בקידושין וכדומה ודוק.
<b>ומה</b> שחקר אדמ"ו ז"ל שתלי' בטעם ריב"ש דיש שני חזקות חזקת חי וחזקת אישות א"כ יש שייכות למיעוט עם החזקות מחמרינן אבל כאן אין למיעוט שייכות עם החזקות יש להקל וגם לתוס' ורא"ש איכא למימר דאין חוששין למיעוט וסיים וז"ל דהרי מעולם הי' בכל דור ודור מיעוט עוברי עבירה ולא מצינו שניחש לסתם בן אדם לפסול אותו לעדות ואולם באלה יוצאי צבא אשר לדעתי רובם עושים נואצות גדולות צ"ע אם לסמוך על עדותן של במסל"ת עכ"ל לדעתי יש לחקור דשאני בסתם בר ישראל דיש לו חזקת כשרות מתוך רוב בני ישראל כשירים המה עיין בפנ"י בגיטין בסוגי' דשמא יחפה על ב"א דחזקת כשרות היא חזקה דבא מכח רוב והגם דאיכא מיעוט בעל עבירות בכל זאת כאשר דנים על אדם ידוע העומד לפנינו לדון עליו אמרינן דהוה מן רוב כשירים ומיעוט בעלי עבירות המה בעולם אשר אין לנו לדון עליהם ועיין בתוס' שבועות דף מ"ו ע"ב ד"ה וספר שכתבו וז"ל וליכא למימר התם טעמא דאחזיקי אינשי בגנבי לא מחזקינן כדאמרי' הכא התם לא קאמר שהוא גנבו אלא אומר שהגנבים גנבום וכמה גנבים איכא בעלמא עכ"ל הכוונה דאיש העומד לפנינו ודנין עליו מחזקינן אותו לאיש כשר מכח הרוב ובמה דאמרי' דיש גנבי' בעולם בזה אין אנו מוציאים שום אדם פרטי מכח הרוב דמעשה גניבה נעשה ע"י גנבים שיש בעולם ומי יכחיש שיש מיעוט גנבים בעולם עכ"פ אין אנו מוציאים אדם פרטי מכח הרוב והבן זה וא"כ מהכ"ת לחקור על סתם בר ישראל המעיד לפנינו שהוא פסול לעדות הגם שיש מיעוט בעלי עבירות בעולם הלא אין ריעותא לפנינו לאמור על האיש העומד לפנינו שהוא מן המיעוט נהפוך הוא אמרי' שהוא מן רוב כשרים לעדות.
<b>אמנם</b> באנשי הצבא שתחלתן עוברים עבירות גדולות בהכרח חילול שבת ואכילת נבילות וטריפות ומשהורצו בעבירות נעשה להם כהיתר כחז"ל כיון שעבר אדם עבירה פעמים ושלש נעשה לו כהיתר והגם ששם קאי אם ברצון עובר אדם פעמיים ושלש וכאן עוברים באונס אעפ"כ עין בעין נראה שע"י הרגל המה ינזרו אחור לעבור גם בשאט נפש עבירות גדולות ונעשים אנשי צבא כעם לפני עצמן מהם טובים ומהם רעים ויש סיבה גורמת שהורגל ע"ד זה ג"כ בעבירות רק לא נודע אם עובר ג"כ בשאט נפש ומנ"ל להכשירו לעדות אשה הכי יש כאן רוב ברור כמו רוב אשר יש בסתם בני אדם שלא טעמו טעם עבירות ועיין בר"ן קידושין סוגי' דסבלונות ברוב שיכול להשתנות] וחזקת אשת איש ברור ורוב גרוע כמובן ודוק.
<b>והנראה</b> לי אם אומר עדות אשר אפשר לברר לכתוב לשם בעבור טאטענשיין הגם כפי הערות גדולי עולם אין לסמוך על זה דלא נקרא זה ערכאות אשר השופטים בעצמן ישפטו ונכתב בספר על פיהם עכ"פ אנשי צבא לא נחשדו לעשות עבירות גדולות וגלויות לעיני כל רואי שמש וא"כ אמרינן גם באנשי צבא מדעל"ג לא משקר איניש אבל לסמוך על פיו לבד שפלוני מת במרחקים ומעיד על ראות עיניו או אשר שמע נראה בסברה דלא מהימן רק אולי הגם דנחשדו לעבור עבירות בין אדם למקום שבא ע"י הרגל בעבודת המלך אבל לא הורגלו לעבירות בין אדם לחבירו להעיד שקר ובפרט לפני הב"ד לגרום להרבות ממזרים בישראל שהוא מעות שלא יכול לתקן ועיין בש"ע יו"ד סימן קי"ט ודוק.
<b>סימן</b>
<b>יח</b>
<b>שאלה</b> במותב תלתא כחדא הוינא ואתא לקדמנא האשה העלובה מ' פעסל בת כ"ה יעקב מק' סעגעדין בוכה במר נפשה על בעל נעורה כי איננו ולבבה מרה לה כי נלכדה בחבלי עיגון כי בשנת תרמ"ב יו"ד מנחם אב שעה רביעית איזט זעלבער פאן צוהויזע אבעגאנגען אונד זייט דאמאלס ניכט צוריק געקאמען איזט דעם אנדערן טאג י"א אב האטטע איהר הר"ר ישראל במו"ה יהודא ערצעהלט דאס איהר מאנן ישי בן יעקב צינער זעלבסמארדערישער ווייזע אין נהר טהייס בייא דיא פלעססען העריינגעשפרונגען אונד ניכט מעהר צום פארשיין געקאממען.
<b>הר"ר</b> ישראל במו"ה יהודא האטטע בתורת עדות אל"י וכו' פאלגענדעס געזאגט ער האטטע י"א אב חצי פיהר בריקקענקאססירער געפראגט אב ניכט יעמאנד אין דער טהייס העריינגעשפרונגען אונד ער אנטווארטטעטע דאס געסטערן איין איהם אונבעקאנטער פערזאן בייא דיא פלעססען העריינגעשפרונגען אונד ניכט מעהר צום פארשיין געקאמען אונד זעלבער האטטע הוט אונד שטאק צוריק געלאססען הר"ר ישראל הנ"ל איילטע צור שטאטהויפט- מאנשאפט אום דען פאלל צו מעלדען אונד אויך אום דיא דארט הין טראנספארטירען הוט אונד שטאק צו בעזיכטיגען אונד הר"ר ישראל הנ"ל ערקאנט דאם דיזעלבע הר' ישי הנ"ל אנגעהערטען אונד אינפאלגע דיעזער מעלדונג איילטען דיא ארגאנע דער הויפטמאנשאפט צו דען פלעססען אום דען ערטרונקענען הערויסצופפישען וואס אויך געשעהען איזט אונד די ארגאנע דען לייכנאס אינם שפיטאל איבערפיהרט וואורדע אונד ועהרענד דיא ארגאנע פאם שפיטאל רעעור געקאממען זינד האטטען די פישער מסל"ת דעם הר"ר ישראל ערצעהלט דאס זיא הר' ישי בן יעקב צינער שאן אינס שפיטאל איבערפיהרטען האבען אונד איהם בטביעת עין רעכט ערקענע דאס דיא לייכע הר' ישי צינער איזט דאנן איזט הר' ישראל זאממט שטאדטפיזיקוס אינם שפיטאל געגאנגען אום זעלבען צו בעזיכטיגען אונד ביידע הר"ר ישראל הנ"ל זאממט פיזיקוס האבען איהם ערקאנט בטביעת עין אונד אין זיינע פיר אביגע העררן בעקאנטע אנציגע אונד הערר שויר מסעגעדין האטטע מסל"ת פיר הר"ר ישראל הנ"ל געזאגט דאס ער שאן פריהער געוואוסט האטטע אונד זאגאר אויגענצייגע וואהר דאס הר' ישי בן יעקב אין דער טהייס העריינגעשפרונגען אונד הערר שויר בייא פלעססען פיער שטונדען פערוויילט אונד הר"ר ישי בן יעקב הנ"ל ניכט מעהר צום פארשיין געקאממען אונד אויך דיא פישער זאגטען מסל"ת דאס ער בייא דיא פלעססען דארט ווא ער העריינגעשפרונגען אויף דעם זעלבען פלאטץ אויך געפונדען ווארדע אונד ווען הר"ר ישראל הנ"ל דיא לייכע געזעהען העטטא איזט נור איינע האלבע שטונדע פאריבער זייט וואן מאן איהם פאם נהר טהיים הערויס- געפישט אונד אויך דיא מתעסקים בייא דער טהרה האבען איהם אללע ערקענט בטביעת עין דאס דער לייכנאם הר' ישי הנ"ל איזט הר"ר אברהם במו"ה מנלי מפעסט זאגטע בתורת עדות אל"י וכו' ער האטטע אין סעגעדין געשפראכען מיט דיא מתעסקים הערר ראזענבערג אונד סאבא דאם זיא הר"ר ישי צינער ערקענט האבען אונד צוואר וואר דיא אויסזאגע ניכט מסל"ת אונד אויך עכו"ם שיסלער עט פרויא דיא איינוואהנער פאן העררן צינער זאגטען דאס דיא לייכע הערר צינער איזט אונד נאך קיינע האלבע שטונדע פאריבער זייט וואן מאן דיא לייכע פאם וואססער הערויס געפישט אונד אויך ה' פריידער אונד פאשקעס אונד דער שו"ב האבען געזאגט מסל"ת דאס זיא געהערט האבען פאן לייטע אין דער שטאדט סעגעדין דאס ה' צינער אין דער טהייס העריינגעשפרונגען.
<b>מרת</b> פעסל בת כ"ה יעקב דיא וויטווע דעס פער- שטארבענען הר' ישי בן יעקב הנ"ל זאגטע בתורת עדות אל"י וכו' דאס מאן איהר די וועשע איהרעס מאננעס צוהויזע געשיקט פאן דער חברה מיט דען מאנאגראם .C. Y אונד מרת פעסל הנ"ל דיא וועשע ערקענט דאס איהר מאן זעלבע ביים ערטרונקען האטטע אונד אויך אין איהרען הענדען בעפינדליכע טאטענשיין פאם שטעדעישען ארצט אינדעם קונשטאטירט ווירד דאס דער טאדט פאן ישי צינער דורך טרטרונקען איינגעטרעטען איזט אונד אויך דער ארצט איהם אלס ה' צינער ערקענטע.
<b>הר"ר</b> אהרן בן שמעון מסעגעדין זאגטע בתורת עדות אל"י וכו' דאס ער אללע געריכטע קיינען גלויבען שענקטע אונד זיך זעלבער איבערצייגען וואללטע אונד אינפאלגעדעססען איזט הר"ר אהרן געגאנגען ווען מאן דיא לייכע פאר זיינער וואהנונג פאראיבער פיהרטע האטטע ער דען דעקקעל דער לייכע הערונטער גענאממאן אונד איהם בטביעת עין ערקאנט דאס דיא לייכע הר' ישי בן יעקב צינער איזט אונד אויך דער דארט געוועזענע הר' ישי בן אלחנן זאגטע מסל"ת דאס דיא לייכע ליידער הר' ישי בן יעקב הנ"ל איזט אונד די פאהרט פאם פלוס טהייס ביז איהם הר"ר אהרן ב"מ שמעון געזעהען דויערטע נור איינע האלבע שטונדע אונד הר"ר אהרן הנ"ל אויך בייא דער קבורה געגענווערטיג וואר כל זה העידו לפנינו העדים הנ"ל אחר האיום בתורות אל"י וכו'. פה מאקא יום ד' לסדר פקודי כ"א אדר ראשון תרמ"ג לפ"ק. הק' אברהם קארנפעלד חונה פה ק"ק מאקא הק' יעקב ווייס הק' צבי הירש ר"ב בה"ג מוהר"מ זצ"ל.
<b>תשובה</b> ש"מ וכ"ט להעוסק בתורת ד' יושב על מדין כבוד המאור הגדול לממשלת התורה כבוד הרב ר' אברהם קארנפעלד נ"י אב"ד דקהל יראים במאקאווא יע"א.
<b>אחד"ש</b> שאלתו בנידן עגונה מ' פעסל הגיעני רק בעוה"ר זה ט"ו ימים אני חולה בקדחת שני פעמים בכל יום ערב ובוקר בטוב ישמע והמה יסורים שיש בהם ביטול תורה ר"ל ולכן באתי רק באיזה הערות להשיב מפני הכבוד שהפציר להשיב לו אבל לבי וראשי בל עמי לא אוכל כעת לקבל עלי להעמיק ובודאי שאל מבלעדי ג' רבנים אשר יוכל לסמוך עליהם וכאשר יודיע לי דעת הגדולים אשיב אז אם ירפאני ד' וארפא בל"נ אשיב שנית אי"ה להגדיל התורה ואם יהי' מהגדולים כח להתיר אל יעכב ח"ו בעבורי שגם אני סומך על גדולי תורה.
<b>(</b><b>א</b><b>)</b> <b>העתיק</b> מג"ע שכתב וז"ל אונד הערר שויר מסעגעדין האטטע מסל"ת פיר הר"ר ישראל הנ"ל געזאגט דאס ער שאהן פריהר געוואוסט האטטע אונד זאגאר אויגענציוגע וואר דאם הר"ר ישי בן יעקב אין דער טהייס העריינגעשפרונגען אונד הערר שויר בייא דיא פלעססער פיער שטונדען פרעוויילט אונד הר"ר ישי הנ"ל ניכט מעהר צום פארשיין געקאממען עכ"ל ועל זה כתב מעלתו נ"י וז"ל הנה לפי העדות הראשון הר' ישראל במו"ה יהודא שהוא העיקר אצלינו שהעיד לפנינו שאמר לו האיש שויר מסעגדין מסל"ת שראה כאשר נטבע ה' ישי צינער וגם עמד שם ד' שעות שהוא יותר מכשיעור כדי שתצא נפשו ולפ"ז כבר יצאה מחזקת אשת איש דאורייתא כמבואר בש"ע ובפוסקים רק אסורה מדרבנן עכ"ל פלא בעיני בודאי הערר שויר אינו יהודי דאם הי' יהודי למה לא הרעיש מיד להודיע לראשי קהל לבקש מהספנים לשוט אחריו ולהצילו בין חי ובין מת וסיפר ביום מחר להר"ר ישראל דאס ער שאהן פריהר געוואוסט א"כ משמע שהר"ר ישראל סיפר לו שאיש ישי בן יעקב צינער נמצא בנהר א"כ לא הוה הנכרי מסל"ת ואם הערר שויר יהודי צריך חקירה אם אינו מחלל שבת בפרהסיא או רשע בשאר עבירות דאינו נאמן בעדות אשה כמבואר בש"ע סי' י"ז סעיף ג' ובב"ש ס"ק י"ב חוץ במסל"ת ובכה"ג שהוא הכיר ישי צינער הנ"ל והוא בן עירו ושמע מן הר"ר ישראל את המקרה א"כ אינו מסל"ת ופלא שלא הזכיר אם הערר שויר יהודי שם ישראל שלו וע"כ שהוא עכו"ם והר"ר ישראל סיפר לו כל הנעשה א"כ אינו מסל"ת.
<b>גם</b> לא הודיע אם הערר שויר הסתכל בד' שעות שנשאר אצל הפלעססען אם לא המליט ישי צינער עצמו במלא שיכול עיניו לראות אולי עסק הערר שויר במלאכתו ועסקו ולא הסתכל כלל לראות רק זאת יודע שלא בא צום פארשיין שאלו ראה אותו בודאי קרבו אליו להצילו אבל הוא לא נתן עיניו להסתכל ולראות אם לא יצא באחד מצדי הנהר כי במים שאין לו סוף יש שני חששות אם לא גלי המים הובילהו למרחוק וגם פן עמד על נפשו והציל עצמו בקרוב על צדי הנהר ועיין בשו"ת הב"ח ועיין בנב"י ח"ר סי' כ"ח בד"ה הואיל כיון שלא העיד ששהה והביט על כל צדדים הוא איסור דאורייתא יעו"ש אבל בשו"ת מבי"ט משמע כיון שנפל במים שאין לו סוף הוה רק איסור דרבנן ובודאי צריך העד להעיד שנתן לבו ועיניו ולא שעסק בעסקו ולא פנה אל תכלית הנטבע ואם לאמור יען דלא נמצא בגמ' במים שאין לו סוף שצריך לשהות כדי שתצא נפשו והוא רק מרמב"ן כמבואר בש"ע יש להקל בספק בכה"ג הוא דבר חדש הארכתי במקום אחר אבל אין זה פשוט.
<b>(</b><b>ב</b><b>)</b> <b>כתב</b> כתב מעלתו נ"י וז"ל ולפ"ז יצא אשה זו מחזקת אשת איש דאורייתא כמבואר בש"ע רק אסורה מדרבנן וגם הנכרי מסיח לפי תומו שבמקום שנאבד שם נמצא דהיינו תחת הפלעססען ובדרבנן אמרי' כאן נמצא כאן הי' וסמכי' אחזקה זו בעלמא כמפורש בח"ס חאה"ע סי' ס"ג ובנב"י סי' מ"ג ח"א עכ"ל השתוממתי הלא כאן נמצא אדם עומד על הפלעססען והי' חי וליום המחרת נמצא אדם מת נאמר בהפך כאן נמצא תחת הפלעססען אדם מת וכאן הי' ימים רבים אדם מת וישי צינער שראינו על הפלעססען חי, הוא עודנו חי שעמד על נפשו והציל עצמו ומחמת בושה ערק לעלמא ואדמ"ו ז"ל סי' ס"ג דן דלא חיישי' שמא פלטו המים המת ליבשה וחידש דאמרי כאן נמצא במים וכאן הי' במים הכל על מת שראה יעו"ש.
<b>ולא</b> עוד ממנ"פ אם מכירים אנו שהנמצא הוא ישי צינער א"כ מאי איכפת לנו אם הי' בכאן או נמצא במקום אחר עכ"פ ישי צינער מת הן שמת ביבשה והושלך למים או מת במים עכ"פ ישי צינער מת אם אין לנו מכירים שמעידים עדות שזה הנמצא מת הוא ישי צינער שנאבד מאתנו א"כ לא ידענו מה נמצא וחזקה כאן נמצא כאן הי' הוא אם ידענו מה נמצא ואנו מסופקים אם הוא מכבר באותו מקום עיין מג"א סי' תס"ז אמרי' כאן הי' אבל אם לא ידענו מה נמצא עכשיו אמרינן כאן נמצא איש מת כאן הי' מימים רבים וע"כ אין זה ישי צינער שנאבד ולא דמי לדברי אדמ"ו ז"ל דחקר רק כאן במים הי' נמצא מת כאן הי' ולא חיישי' שהספן השני הביא מת אחר מן היבשה או אפי' אותו מת שראה הספן הראשון שלא חיישי' שמים השליך אותו בינתים ליבשה אבל בנידן שלפנינו האיך נתחיל כאן נמצא ישי צינער כאן הי' מי יאמר לנו שנמצא ישי צינער הלא אין לנו סימנים בגופו ואם נתחיל כאן קפץ למים הלא אז הי' חי ועכשיו מצאנו איש מת ואם נתחיל כאן נמצא איש מת בודאי הוא ישי צינער מי יאמר לנו כן דלמא הוא ערק לעלמא ולכאן הושלך אדם מת מיבשה והוא הנמצא שהי' כאן ימים רבים ודומה לישי צינער ועיין בב"ש ס"ק צ"א שחולק על הב"ח דמתיר אם נמצא בכבשן אש עצמות והסביר בנב"י סי' ס"ו בד"ה וכן דאמרי' דעצמות הי' מזמן רב אבל בנצלב דצריכים לומר דלקחו משם הנתלה ומחדש תלוהו לשם איש אחר אמרי' כאן נמצא כאן הי' הראשון שתלאוהו יעו"ש וה"ה כאן נמצא תחת הפלעססען איש מת אמרי' כאן הי' מימים רבים ואין זה ישי צינער.
<b>(</b><b>ונפלאתי</b> במקו"א על דברי רמב"ם פ"ד מהל' טומאת מת הל' י"ב שכתב וז"ל כזית מן המת שאבד בתוך הבית וביקש ולא נמצא הבית טהור ולכשימצא הבית טמא למפרע מעת שאבד עד שנמצא עכ"ל ומביא בכ"מ בשם מהרי"ק דאמרי' כאן נמצא כאן הי' יעו"ש והוא פלא הלא לא ידענו מה נמצא ואיך נימא כאן נמצא כאן הי' וצע"ג וצריך לומר דהכוונה בהיפך כאן הי' הכזית ההוא שמכיר הכזית כאן נמצא תמיד ולא תלינן שהי' בינתים במקום אחר וכעת הובא בחזרה ודוק ואחר זמן רב מצאתי לנב"י מהד"ת א"ע סי' נ"ט שפי' כן שהכיר שהוא הראשון והרבותא שלא מטהרים הבית בינתים יעו"ש).
<b>והן</b> אמת שמדברי שו"ת המבי"ט סי' קל"ח משמע הגם שנאבד אדם חי ונמצא אח"כ מת אמרינן מה שנאבד הוא שנמצא וקצו"ח בספרו ש"ש שמעתא ז' פרק ח"י השיג הלא נאבד אדם חי ונמצא אדם מת דומה לנאבד ככר ונמצא פרורין דלא תלינן לאמור הוא ככר שנאבד יעו"ש ואני הערותי במקו"א דשאני התם דנשתנה צורת הגוף אבל אדם מת הגוף כמו אדם חי רק זיקא הוא הרוח נפק ממנו ותלי' בדברי בעה"מ ורמב"ן במלחמות פ"ד דבב"מ יעו"ש וכבר רמזתי זה בספרי קול סופר ביבמות אות קי"ח יעו"ש ולדמות זה לדברי רמב"ן בענבים בכרם דמקומו ממש עדיף מרוב וה"ה בנידן דידן דנמצא בייא די פלעססען דנימא שמסתבר ביותר האי שנמצא הוא הנאבד גם זה אינו מלבד מה שהעיר הש"ש שם פרק ח"י דמה שהושלך לכבשן או לגוב אריות זה לא נקרא מקומו ממש יעו"ש ק"ו בנידן דידן דהוא השליך עצמו בייא דיא הפלעססען אונד דיא פישער זאגטען דאס זיא איהם אויף דען זעלבען פלאטץ געפונדען האבען אשר לא נגבל המקום כמו בכבשן וגוב אריות כי מי יודע אם נטבע כעופרת במקומו ממש וקצרתי מאד ומה שכתב בשם הנב"י סי' מ"ג דאם נמצא במקומו הוה כמו עובדא דשב יעקב עכ"ד מלבד שהנב"י מסופק בדבר כמבואר בד"ה והנה אף גם זאת דנהפוך הוא דנימא על המת כאן נמצא כאן הי' מכבר וזה שנטבע הלך לו בעלמא דשאני בעובדא דשב יעקב דצריך לומר דלקחו משם הנתלה כמבואר בנב"י מהד"ת סי' נ"ט ודוק.
<b>(</b><b>ג</b><b>)</b> <b>כתב</b> מעלתו נ"י וז"ל ועוד הלא הר"ר ישראל העיד שאמרו לו הספנים בעת חזרתם מהשפיטאל מסל"ת שמיד בהעלותם מהנהר טהייס הכירו בעת עסקם במלאכתם את ישי צינער הנ"ל וגם בשפיטאל ראו אותו והכירו בטביעת עין והעכו"ם מסל"ת שהכירו בטב"ע נאמן כמבואר בשו"ת מהר"ם פאדווע שהלכה כן שכבר פשט הוראה בישראל שמהני ט"ע והביאו בב"ש ס"ק ע"ו להלכה וכן פסקו כל אחרונים ודלא כתרומת הדשן עיין בקו"ע סי' צ"ב ובשו"ת ח"ס סי' מ"ו א"כ לפי העדות זו שהעיד העכו"ם מסל"ת לפני הר"ר ישראל אשה זו מותרת עכ"ל מאוד פלא הלא הר"ר ישראל הנ"ל הוא הי' רץ על השטאדט הויפטמאנשאפט להודיע את הדבר והכיר שם השטאק וגם אותו הוט כמבואר בגב"ע וז"ל הר"ר ישראל איילטע צור שטאדטהויפטמאנשאפט אום דען פאלל אונד אויך אום דיא דארט הין טראנספארטירטען הוט אונד שטאק צו בעזוכטי- גען אונד הר"ר ישראל הנ"ל ערקענט דאס דיעזעלבע הר"ר ישי הנ"ל אנגעהערטען אונד אינפאלגע דיעזער מעלדונג איילטען דיא ארגאנע דער שטאדטהויפטמאנשאפט צו דען פלאססערן אום דען ערטראנקענען הערויס צו פישען וואס אויך געשעהען איזט אונד דיא ארגענען דען לייכנאם אינס שפיטאל איבערפיהרט וואורדע אונד וועהרענד דיא ארגאנע פאם שפיטאל רעטור געקאממען זינד האטטען דיא פישער מסל"ת דעם הר' ישראל ערצעהלט דאס זיא דיא לייכע הר"ר ישי בן יעקב ציענער שאן אינס שפיטאל איבערפירהט האבען אונד בט"ע רעכט ערקאנט דאס דיא לייכע הר"ר ישי בן יעקב איזט עכ"ל וא"כ הר"ר ישראל הגיד לפני השטאדטהויפטמאנשאפש שע"י הוט ושטאק הוא מכיר שאיש ישי צינער השליך עצמו למים ועל זה שלחו הארגאנען לבקש מן הפלאססען לחפש את ישי צינער כי ע"י הוט ושטאק נודע שהוא השליך עצמו בנהר וא"כ אין דיבורם מסל"ת וק"ו לסמוך על טביעת עינם כי הלא הר"ר ישראל בוודאי שאל אותם אם מצאו בנהר את ישי צינער והשיבו שמצאו אותו וכבר הובא לשפיטאל וא"כ אין זה נחשב מסל"ת דהא נשאל עליו ועיין בב"ש סי' י"ז ס"ק ג' באריכות ועיין בבית מאיר מה שהעיר על הב"ש אם גוי שאל מפי גוי שלא בפני ישראל אם הוה מסל"ת יעו"ש אבל בודאי אם שאל הר"ר ישראל והפישער מעצמם ספרו לו כי חפשו ומצאו והכירו מיד שהוא ישי צינער א"כ הוה גוי מסל"ת רק הב"ש שם כתב דמסתמא שמע קול של העולם שפלוני טבע במים שאין לו סוף יעו"ש וא"כ לו יהי' שהר"ר ישראל לא שאל מהם מאומה רק הארגאנען של העיר אמרו להם לחפש את ישי צינער כי כפי דבור של הר"ר ישראל ההוט ושטאק הוא ישי צינער א"כ אמרו ג"כ בדדמי ודוק.
<b>(</b><b>ד</b><b>)</b> <b>כתב</b> מעלתו נ"י וז"ל ועוד הלא הר"ר ישראל העיד שהוא עצמו ראה אותו בשפיטאל וגם הפיזיקוס הכירו אותו בט"ע בפרצוף פנים עם החוטם בלי שום שינוי וגם הכירו אותו בטב"ע בבגדיו והי' כמו חצי שעה שהעלוהו מן המים כאשר הכירו אותו ולדעת רוב הפוסקים שיעור אשתהי הוה שעה שלמה וכל זמן דלא אשתהי שעה אחת מעידים עליו בדלא אשתהי כמפורש בא"ע סי' י"ז ס"ק כ"ו ובב"ש ס"ק פ"ו וא"כ יש להתיר אשה זו מכבלי עיגון עכ"ל.
<b>לדעתי</b> לו יהי' שכן הוא עדות השטאדטפיזיקוס לא נחשוב למסיח לפי תומו דהא הוא במלאכתו עוסק ליתן טאטענשיין שיהי' רשות לקבור את המת כנודע וגם שיכתב במאטריקען בספר המתים א"כ מכווין להעיד ובודאי אומר בדדמי שהוא ישי צינער דעכ"פ נדמה לו וכבר יצא שם שישי צינר הפיל עצמו לנהר ונמצא מת על ידי עצמו שהי' זעלבסמארדער ולא דמי לשאר מסל"ת דהולך אחר שיחה בעלמא ולא אם עוסק באומנתו להודיע שאיש פלוני מת ורשאי לקברו ומה איכפת ליה אם הוא באמת ישי צינער או איש הדומה לישי צינער עכ"פ האיש מת ונותן רשות לקברו וע"פ דמיון וקול בעיר שישי קפץ לנהר אומר שזה הוא ישי צינער ודוק.
<b>(</b><b>ה</b><b>)</b> <b>כתב</b> מעלתו נ"י אפי' לשיטת דסוברים דחיישינן על בדדמי אם ידע מן הטביעה וא"כ הר"ר ישראל ידע מטביעה ושייך לומר שט"ע שלו הוא בדדמי רק הלא הוא מעיד גם בשם הפיזיקוס שהכירו בטב"ע שהוא ישי צינער ובשני עדים ליכא בדדמי כמבואר בק"ע סי' רל"א שאפי' עד ישראל מעיד בעבור עצמו ובעבור ערבי מסל"ת מהני עכ"ד בקיצר.
<b>הנה</b> מלבד מה שעורר על דברי המבי"ט הנ"ל הנב"י ח"ר סי' כ"ח בד"ה אמר הכותב יעו"ש מבלעדי זה נ"ל דשאני בעובדא דמבי"ט שמספר עדות בפני עצמו מפי העכו"ם אבל אם יהודי ועכו"ם יחד רואים פני הנטבע ומחזיקים להחליט שהוא ישי צינער א"כ שניהם יחד הוה רק עדות אחד דפיזיקוס אשר עוסק במלאכתו ליתן רשות לקבור את הנטבע סומך על דברי הר"ר ישראל שהוא מכיר בודאי חבירו הנטבע שהוא ג"כ יהודי והמה מבני קהלה אחת בעיר סעגעדין חוץ אם יאמר הר"ר ישראל שהפיזיקוס אמר מקודם שזה הנטבע הוא ישי צינער אשר הכיר בטוב אבל אם הפיזיקוס אמר אח"כ אחר שהחליט הר"ר ישראל שזה הוא ישי א"כ יש לחוש על בדדמי שהר"ר ישראל אומר שהכיר ההוט והמטה ואמר שישי צינער המה א"כ הלא הוט ומטה פעלו אצלו להחליט הדמיון שישי נטבע.
<b>(</b><b>ו</b><b>)</b> <b>כתב</b> מעלתו נ"י שיש לצרף שיטת ר"ת כשגופו שלם עדותם שהכירו בטביעות עין בתמונות בנין גופו המתעסקים בטהרתו שהוא ישי צינער מקהלתם.
<b>לדעתי</b> אם הי' המתעסקים כשירים שראוי לסמוך על עדותם שהכירו בטביעות עין בתמונות בנין גופו ואיבריו וגם פרצוף פניו שהי' כולו שלם יהי' עמוד חזק לסמוך להתיר כי הארכתי במקו"א שיש בזה אלף הכרות אם הגוף עם הפנים שלם יש הכרה בעובי' של גופו וארכו בידיו ורגליו בצווארו ובחזה וכדומה שזה עיקר סברת ר"ת והמתעסקים רבים הרגישו אם הי' נדמה בגופו לאיש אחר או להחליט שהוא ישי צינער כפי הכרות סימנים האלה בגופו וטב"ע בפרצוף פניו וחוטם הגם בנטבע שנכנסו בגופו המים קשה לאמור שלא נתעבה הגוף בכל זאת יש להתיר כנלע"ד.
<b>סוף</b> דבר הכל נשמע המעיין במבי"ט סי' קפ"ו קפ"ז קפ"ח קפ"ט ילמוד גודל הצדקות של גאון ישראל הנ"ל אשר חתר מחתרת רק להתיר אשה מכבלי עיגון לכן יזרז כבודו נ"י כאשר יקבל היתר מגדולי ישראל יחוש מעשהו להודיע והגם שאני חלוש וחולה בכל זאת עשיתי את שלי לעורר כפי אשר עלו ברעיוני לשם שמים ומעלתו התחיל במצוה יגמר לטובה בעזה"י ואם הי' הערר שויר עכו"ם מסל"ת או שהוא ישראל ואינו מן העוברים פקודי ד' והמתעסקים כשירים ויש ט"ע גם על הבגדים כולם אז גם אני מצרף עם המתירים את האשה מכבלי עיגון
<b>להנ"ל</b> אחד"ש אתמול קבלתי שביקש להשיב לו על עגונה מסעגעדין והגם שכבר שלחתי עב"ד תשובתי באתי כהיום תו שלא הזכיר במכתבו שקבל שערי היתר לעגונה הזאת אני מוסר מודעא אם ח"ו לא התירו שני בעלי הוראה וגדולי הדור לא יסמוך עלי כלל וכלל כי קשה ההיתר מאוד שלא הזכיר סימן הגוף כלל רק בצירוף שאר מתירים גם אני מצרף כפי אשר הודעתי במכתבי הד"ש.
<b>סימן</b> <b>יט</b> חג המצות יחוג בשמחה ה"ה איש העוסק במצוה לקרב רחוקים ה"ה המאור הגדול לממשלת התורה ה"ה הרב ר' אברהם קארנפעלד נ"י אב"ד דקהל יראים במאקאווא יע"א.
<b>אחד"ש</b> הקארטל שלו קבלתי אשר מודיע שהי' לו לפלפל על מכתבי בנידן עגונה וציין לעיין בשו"ת שיבת ציון שהוא כנגד דברי אמרתי להודיע דעתי שנית כי הודעתי במכתב ראשון שדעתי לכתוב שנית רק שאני איני בבריאות ואגלה כעת הערות אשר עמדי בענין הזה וכבר הודעתי שאל יעכב בעבורי הגדולים שהתירו בודאי שפטו כדת וכדין אבל אני ראיתי מאדמ"ו הגאון הגדול בע"מ ספרי שערי תורה שלא הי' מהיר להתיר עגונה וכן הגאון הנב"י ואדמ"ו החת"ס ז"ל ימצא שלפעמים צוו להמתין כן הי' דעתי הלא בנידן דידן ליכא משום קיום מצות פ"ו.
<b>(</b><b>א</b><b>)</b> <b>ראשית</b> אודיע בקצירת אומר מה שהעיר הנב"י ח"ר סי' מ"ג בד"ה ומ"ש ובד"ה וא"כ ובנו הגאון מהר"ש בסי' ע"ט בשיבת ציון הוסיף לחדש דהוה המקום ממש סימן דומי' דאבודה יעו"ש שהאריך הערותי במקו"א דפלא בעיני דנודע דבנהר רץ המים תמיד והמים אשר יש למשל במקום אשר איש עומד שם בשעת חצות היום אחר איזה רגעים יש במקום עמידת האיש מים אחרים ועיין בב"י בא"ח סי' ר"ו ובש"ע במג"א וע"ז סעיף ו' איך מהני הברכה הא לא הווין המים שבירך עליהם וצריך לומר שלכך נתכווין תחילה יעו"ש ועיין בב"מ דף ט' ספינה מינח נייחא ומיא קממטי' לה ועיין בשבת דף ה' אגוז בכלי והכלי צף על המים ועיין בתוס' שם היטב וא"כ אדם שנטבע במים בנהר אשר המים הולכים אפי' אם הנטבע עבד בכל כוחותיו לבוא על פני המים למעלה ובכל זאת המים גבר עליו והמיתו אותו והוא שט או נשטף במים במקום אחר ואפי' נטבע כעופרת ונפל במקום עמוק ביסוד הקרקע המים על ראשו בכל רגע מים חדשים וא"כ אפוא הלא בעינינו ראינו רק שנטבע במים ואם נחנק במים אותן המים כבר חלפו ועברו ואיך נאמר שהוה המקום סימן מקומו הי' המים שהלכו בנהר בשעה שנטבע והמה בודאי אינם עוד במקום שנטבע ולא דמי כלל לחפץ שהונח בארץ רק יש חשש שרגלי בני אדם הזיזו ממקומו אבל עכ"פ הי' מקומו ממש אם לא נעשה מעשה חדש ע"י רגלי בני אדם אבל אם השליך עצמו למים או הוטבע באונס במים הלא המים אשר הביאו המיתה עליו טבעם לרוץ ממקום למקום כל הנחלים הולכים לים ואטו יען שבמקום הזה קפץ לנהר או במקום הזה נשקע באונס במים נימא דהמקום הוה סימן שהמת שנמצא הוא האיש שאבד הלא הוא נטבע בשוטף מים רבים אשר טבעם להוביל עמם האדם אשר נטבע נימא דנשאר מונח במקומו במים אשר הומתו אותו רק המים הולכים תמיד כמו הספינה מינח נייחא ומים הוא דממטי לה וא"כ האדם שקפץ או נטבע אצל הגשר או פלעססען אם מת אז הוא מונח בתוך המים שהי' אז כאן והמים הלכו עמו ומי יודע איך הוטבע אדם במקום רחוק ונשאר במקומו בתוך המים וכעת שהגיעו המים לכאן מצאו המחפשים אדם מת בתוך המים וא"כ אמרינן כאן נמצא במים אשר באים כעת מרחוק לכאן כאן הי' במים האלה הי' האיש הזה אפי' מימים רבים והאיש אשר השליך עצמו למים במקום הזה הוא נשאר ג"כ במים שנטבע רק גלי הנהר השפילו אותו על היבשה או בכוחו הציל עצמו ליבשה כמובן וא"כ נשאר החשש שהנטבע בכאן נשאר חי ויצא ע"י גלי הנהר מרחוק ודוק הארכתי בזה בחדושי בעזה"י על דברי נב"י ח"ר סי' מ"ז בד"ה ומה שכתב דבעל חי נייד יעו"ש ואין כאן מקומו להאריך.
<b>(</b><b>ב</b><b>)</b> <b>גם</b> מה שהגאון שיבת ציון השיג על אביו דחייש כאן נמצא כאן הי' מכבר והשיג הוא על אביו אם יש לתלות במקרה שנעשה אמרי' האי שאבד הוא והביא דברי בתוס' חולין דף צ"ה אלו נא נפל רק ראש אחד לא הי' חיישי' דלמא הך שנמצא הוא מכבר דכאן נמצא כאן הי' יעו"ש באריכות ובמכ"ת לדעתי לא דבר נכונה כי בנפל למים שאין לו סוף חיישינן שמא עמד על נפשו ויצא דמכח חזקת חי וחזקת א"א הוה ספק דאורייתא כמבואר בפוסקים וא"כ אם לא נמצא מת כלל בודאי היא ספק אשת איש כנודע א"כ הגם אם נמצא איש מת וחיישינן שמא מת זה הנמצא הוא כבר במקום הזה ונשאר החשש דבעל של אשה זו העומדת לפנינו המליט והציל נפשו והוא חי וא"כ שם בנפל ראש ומצא ראש אם ניחש שזה ראש אחר א"כ ראש שנפל במים הנ"ל נאבד ונשאר במים הראש שנפל ומהכ"ת לומר כן שזה שנפל נשאר שם וראש אחר נמצא ואמרי' האי שנאבד הוא שנמצא אבל בנפל אדם חי חיישינן שהוא נמלט ויצא מן המים והאי שנמצא מת במים הוא אדם אחר ולא נשאר עוד אדם מת במים דבעל האשה אשר נעלם ממנה והשליך במים חיישינן שיצא מן המים ואזיל לעלמא ועיין תוס' גיטין דף כ"ו בד"ה כאן נמצא ראי' לדברי יעו"ש והגאון מהר"ש השיג על אביו בחנם ויש לי להאריך אבל חולשת גופי מונע ממני עכ"פ יראה שלא בסתר דברתי בעזה"י.
<b>(</b><b>ג</b><b>)</b> <b>פלא</b> אם הערר שויר יהודי איך עמד על דם רעהו אם הכיר את ישי צינער שהוא השליך עצמו בנהר איך לא שכר הספנים שירדו אחריו אולי עדיין חי ולמה לא הרעיש לשלוח לראשי העיר הן הגוים והן היהודים שיבואו להצילו ועמד על דם רעהו בן עירו ושהה שם ד' שעות בעסק וגם כאשר שב לערב לא הרעיש בני העיר דהא בגב"ע כתוב שישי צינער קפץ בנהר בשעה רביעית יום עשירי של מנחם אב והר"ר וישראל סופר להאשה ביום י"א אב וז"ל איהר ערצעהלט דאם איהר מאן ישי צינער זעלבסמארדע- רישער ווייזע אין נהר טהייס בייא דיא פלעססען העריינגעשפרונגען עכ"ל א"כ לא נודע ביום יוד אב כלל להאשה שבעלה המית עצמו בקפצו לנהר וע"כ שהערר שויר לא הודיע כלל לא להאשה ולא לראשי העיר וגם לא ביקש מהספנים לירד אחריו ולהביאו שמא הוא חי ואיך נאמין לו לעשות עצמו רשע שעבר על לא תעמוד על דם רעך (ועי' רשב"א כתובות פ"ב מבואר אפי' ליכא מלקות רק לומר שעשה שלא כדין אמרי' אין אדם משים עצמו רשע ודוק) ועיון רמב"ם פ"א מהל' רוצח הל' י"ד וז"ל וכן הרואה את חבירו טבע מים ולסטים באים עליו או חיה רעה קפץ עליו ויכול להצילו ולא הציל עובר על לא תעמוד על דם רעך יעו"ש וא"כ בודאי שהערר שויר לא הכיר אז שהקופץ לנהר הוא ישי צינער וביום י"א אב ששמע מהר"ר ישראל שישי צינער נטבע בנהר השיב לו הערר שויר כפי אשר כתב בגב"ע וז"ל אונד הערר שויר מסעגעדין האטטע מסל"ת פיר הר"ר ישראל געזאגט דאס ער שאן פריהר געוואוסט אונד גאר אויגענצייגע וואהר דאס הר"ר ישי בן יעקב אין דער טהייס העריינגעשפרונגען אונד ה' שויר בייא דער פלעססען פיער שטונדען פערוויילט אונד ה' ישי הנ"ל ניכט מעהר צום פארשיין געקאממען עכ"ל א"כ הלא הר"ר ישראל הלך ביום י"א אב בחצי פיהר אוהר אונד געפראגט ביים בריקקען קאססיר אב ניכט יעמאנד אין דער טהייס געשפרונגען והשיב לו דאס איין איהם אונבעקאנטער פערזאן העריינגעשפרונגען א"כ נגלה שהער שויר שתק כמעט כ"ד שעות ואלו הכיר בשעה שהשליך האיש עצמו בנהר שהוא ישי צינער איך שתק אין אדם משים עצמו רשע והגם שהוא רע לשמים מחלל שבת בפרהסיא לא הוה רע לבריות למנוע עצמו להציל בן עירו ואפי' ימצא מת יעשה טובה לאשתו שלא תהי' עגונה כי נקל הי' שיושטף במים רבים ותהי' האשה עגונה עולמית אלא בודאי בשעת טביעה לא ידע מי האיש אשר קפץ לנהר וכאשר נודע לו אח"כ מפי הר"ר ישראל שישי צינער טבע בנהר השיב דאס ער שאן פריהער געוואוסט דאס הנטבע הנמצא ישי צינער הוא יען ששמע ג"כ הקול ועי"כ זאגאר אויגענצייגע וואר דאס ישי צינער קפץ לנהר וסיפר שעמד שם ארבע שעות אצל הפלאססען אונד הר"ר ישי ניכט מעהר צום פארשיין געקאממען דאם הי' מכירו בשעה שקפץ לים למה הקדים שאהן פריהער געוואוסט וא"כ אמר שהי' אויגענצייגע למה לא אמר איך וואהר אויגענצייצע שישי צינער קפץ לנהר אלא הר"ר ישראל סופר לו חדשות והשיב תשובה שנודע לו מקודם א"כ אין הערר שויר עדות שקפץ ישי צינער לנהר וגם מי יודע אם הסתכל בכל פינות אם לא יצא ישי צינער וגם מה שהשיב לר' ישראל על שפתח ר' ישראל להודיע לו החדשות וכמה מצער עצמו שנשאר אשתו ובניו וכדומה השיב לו ולא נקרא מסל"ת ואם לא הסתכל על כל צדדים להיות עיניו ולבו עליו לא נקרא ששהה עליו עד שתצא נפשו והוה ספק דאורייתא עיין בנב"י ח"ר סי' כ"ח בד"ה הואיל אם לא הסתכל בכל צדדים הוה איסור דאורייתא יעו"ש והגם שהארכתי במקו"א ששיטת המבי"ט לא כן הוא מי אנכי להכריע ח"ו להקל נגד הנב"י (ועי' בנב"י סי' כ"ח בד"ה ונ"ל בשם מהר"ם פאדווא).
<b>(</b><b>ד</b><b>)</b> <b>לא</b> אוכל לעצור ולהודיע עוד הערה אחת הלא עכו"ם ופסול בעבירה דאורייתא חד דינם יש להם כנודע בפוסקים וא"כ באיסור דאורייתא בכל התורה אינו נאמן מסל"ת ועיין בש"ך יו"ד סי' ס"ט ס"ק מ"ג דנתקשה איך נאמן מומר בעדות אשה מסל"ת הא יודע דאיסור והיתר תלוי בו וע"כ דמשכחת שאעפ"כ יהי' מסל"ת ועיין בחות דעת שם שכתב וז"ל היינו שיאמר עם קישור דברים הרבה שלא מענין זה ובתוך הדברים מסיח מזה אבל בלא"ה לא מקרי מסל"ת כיון שיודע מנהג ישראל אבל אם אין יודע מנהג ישראל מהני בכל מסל"ת עכ"ל וא"כ בפסול עבירה דאורייתא מחלל שבת בפרהסיא לא נקרא מסל"ת אלא אם דבר ומסיח בתוך קישור דברים הרבה שלא מענין זה ובודאי לא הי' כן אצל הר"ר ישראל עם הערר שויר ודוק ועיין ביו"ד סי' ט"ו ובמג"א סי' תקי"ג בשם תרה"ד וקצרתי רק לרמז שאפי' בלי הנאה אינו נאמן ודוק והגם ביו"ד הנדפס בלבוב הובא הגהות יד שאול שיש חולקים על הש"ך תשובת מיימוניות וב"י עכ"ד לא דבר פשוט הוא להחליט שנקרא מסל"ת ודוק.
<b>(</b><b>ה</b><b>)</b> <b>עוד</b> הי' לי פקפוק המעיין ברמב"ם סוף הל' גירושין הא דהאמינו חכז"ל לנכרי ועבד היינו משום מילתא דעבידא לגלוי יעו"ש הכוונה דלא חיישי' דלמא משקר הגוי במכווין להכשיל משום דגם גוי לא חפץ לשקר במה דיגלה שקרו או כיון שיוכל להגלות שקרו אם משקר שיבוא האיש ברגליו לא צריך עדות דבכה"ג אין אדם משקר יעו"ש ועיין בנב"י ח"ר א"ע סי' כ"ז יעו"ש וא"כ יש לחקור בשלומא במסל"ת שנשמע שמספר פלוני מת פלוני נהרג אז האמינו במסל"ת ואפי' בלא קישור דברים לכמה שיטות אבל להאמין לעכו"ם במסל"ת דמצאו להנאבד אשר קפץ בנהר באותו מקום ממש שהפיל עצמו לנהר ואנן נאמר מכח זה כאן הי' והוא ישי צינער הא עדות זה שסיפר העכו"ם שנמצא בכאן אי אפשר לגלוי אם משקר דמי יוכל להכחיש הספן שאיש אשר העלה ברשתו שלא מצאו במקום הזה ואלו יבא ישי צינער ברגליו עכ"פ המת שהעלה הספן יוכל להיות שהי' מונח אצל הפלעססען ואנן טעינו שאמרנו כאן נמצא ישי צינער כאן הי' ונהפוך הוא ישי צינער אזיל לעלמא והך שנמצא הי' בכאן ואיך נעשה חזקה כאן נמצא כאן הי' היינו הך שנמצא הוא הנאבד במקום הזה הלא מי יאמר לנו שנמצא במקו' הזה ממש הגוי מסל"ת ובכה"ג לא מהני מסל"ת דלא יוכל לגלוי ששיקר בנו הספן בסיפורו בעובדא דשב יעקב ונב"י ושיבת ציון ישראל מעידים דכאן נאבד וכאן נמצא אבל בעובדא דידן מי יאמר שכאן נמצא במקומו עכו"ם מסל"ת ומנ"ל דהאמינו חכמים בכה"ג ודוק שוב מצאתי כהיום לאדמ"ו חת"ס ח"ש א"ע סי' קמ"ג בד"ה שחקר מנ"ל להאמין לגוי במסל"ת שלא שהה הלא לא הוה מילתא דעבידא לגלויי שקרו ותי' כיון דהך אעפ"י שמכירים אותו בט"ע דחיישינן שמא נשתנו בשהה הוה דרבנן נאמן הגוי במסל"ת יעו"ש דפח"ח וא"כ ה"ה כאן אם המתעסקים הכירו בט"ע ועוד רבים א"כ מה שצריך חזקה כאן נאבד וכאן נמצא ומי שאבד הוא הנמצא רק מחומרא דאשת איש נסמך במסל"ת על העכו"ם שנמצא במקומו.
<b>(</b><b>ו</b><b>)</b> <b>באתי</b> לעורר היתר אשר מצאתי בחת"ס לאדמ"ו ז"ל ח"ב א"ע סי' קמ"ב בד"ה והשתא שחידש אי אפי' שייך בדדמי אפי' בתרי היינו בשני עדים אבל בדבר הניכר וידוע לכל עלמא בלי כוונת עדות כלל כל רואיו ויודעיו מתמול שלשום הכירוהו שזה הוא וק"ו אם תרי עדים מסהדים בב"ד יכולים המסיחים לתומם כולם לדבר אחד מתכוונים אז לכ"ע לא ניחוש על בדדמי יעו"ש דפח"ח א"כ המתעסקים יעידו עדות בב"ד וכל רואיו הן גוים הן ערלים הי' מסיחים לתומם שישי בן יעקב צינער מת א"כ יש למעלתו נ"י לישב ב"ד ולהתיר אותה אם גדולי ישראל יש להם התירים אחרים מצרף אני בהיתר זה אם יעידו המתעסקים בב"ד שלא הי' רק שעה אחת שהוציאו ממים והתעסקו עמו והבח' כה' אברהם העיד ששמע מפי עכו"ם וגם ישראלים שאומרים שהכירוהו את ישי צינער מת אבל עכ"פ יעידו המתעסקים בב"ד כדברי אדמ"ו ז"ל כנלע"ד בעזה"י ולא השבתי על שחפץ לצרף הטאטענשיין כמו שאדמ"ו ז"ל מצרף הכתב בחותם של ערכאות והגם שיש לפקפק בין גענעראל קאמאנדע שהוא כתב מקום גבוה מכל מקום יש לצרף לסניף היתר עכ"ד מלבד שכבר הערותי שהפיזיקוס אומנותו רק להודיע שאיש המונח לפניו מת ומותר לקברו יהי' מי שיהי' אבל כתב טאטענשיין באנשי מלחמה הוא הגענעראל צריך ליתן חשבון על אנשים אשר תחת משמרתו איש ואיש בשמו ואם נכתב אצלו שאיש הזה מת בוודאי שדייק היטב שאם ברח בעולם צריך לכתוב שאיש הזה ערק לעלמא שיחופש עוד זאת הערותי בספרי קול סופר גיטין אות תק"י משו"ת עטרת חכמים דערכאות דווקא דיינים והערותי מלשון הברטנורא ודווקא אם נכתב במקום בית המשפט שלהם אבל כאן חסר הכל מה איכפת ליה מי הוא המת בדדמי אומר שישי צינער מת ודוק ואודות שני אותיות על שמו ושמה בכתונת בודאי יודע מה שכתבו בשו"ת שיש פתרון על כמה שמות ומה אאריך בו ויש לי עוד הערות רבות על גב"ע זה רק כעת בוגד לי הזמן ואם יש למעלתו נ"י השגות על דברי יודע אותם לי.
<b>(</b><b>ז</b><b>)</b> <b>ולא</b> אמנע מלהודיע הערה והוא חקירה גדולה בעזה"י בענינו עגונה אשר הערותי במקו"א בשו"ת פני יהושע סי' נ"ג חקר אי סמכי' על הקול שנהרג יהודי פלוני והביא בד"ה וכבר דברי רש"י פרק בתרא דגיטין שכתב מגורשת לחומרא לאוסרה על בעלה כהן דאי למישרא לעלמא לא ס"ד למישרא אשת איש ביציאת הקול ודייק הגאון מדלא כתב רש"י בגירושין משמע אפי' בעיגן ג"כ לא סמכי' על הקול יעו"ש וחקרתי דניהו דב"ד לא שרינן לה מכח הקול להתיר לינשא אבל גם הב"ד לא מחינן לה אם דייקית ורצה לסמוך על הקול כי הקול שובר חזקת אישות אבל העיקר חדשתי דשאני בגירושין דהקול נגד חזקת אישות דאטו משכחת גירושין בלי כריתות אישות א"כ הקול עצמו הוה נגד חזקה של אשת איש אבל אם נמצא איש מת או נהרג אין נקשר בהקול שיש לו אשה הקול הוא רק כנגד חזקת חיות ובכל אופן נאבד מאיש ישראל אחד חזקת חיות רק לא ידעי' מאיזה איש ואמרי' הקול מברר שאיש הנעלם מאתנו הוא נהרג דחזקת חיות איתרע דנעלם והקול מברר ודוק וא"כ בנידן שאלתינו דהקול יצא מפי נכרים ויהודים בין כשירים ובין פסולים שישי צינער מת ויש עדים אשר הכירוהו שאיש שנמצא הוא ישי צינער ויש היכר בבגדיו בט"ע ולא נקשר במיתתו רק לסתור חזקת חי דאטו מוכרח שיש לו אשה וא"כ בצירף העומד על הגשר שאמר שקפץ אחד בנהר רק לא נודע מי הוא הגם דלפי דבריו הי' לתלות בגוי כי אזלינן בתר רובא דעלמא מכל מקום זה הקול אמר שישי צינר קפץ למים וגם הערר שויר לא הגיד לשם עדות רק סיפר מה ששמע או ראה אז נכלל בכלל מסל"ת קצת ועיין בשו"ת פנ"י ח"ר סי' נ"ד בד"ה עכ"נ בכוונת מהר"ם וז"ל ה"נ אע"ג דהוא משיב על החיפוש כיון דלאו לדידיה גופי' שיילא איכא למימר דהוא מסל"ת ואין מכווין לעדות ולהודיע אלא שמגיד מה ששמע או ראה דרך מגיד שמיעה בעלמא לא להודיע ועיקר ראיתי הוא דכל כמה דאפשר לעשות מסל"ת עבדינן כך נראה דעת מהר"ם עכ"ל וא"כ לפי דעת מהר"ם כפי הבנת פנ"י א"כ הערר שויר דלא כיון לעדות רק סיפר מה שראה בעיניו דרך שיחה רק אם הר"ר ישראל שאלו יש לפקפק דלא מהני ספורו ודוק כי קצרתי כי מרוב חולשתי הקסת נופל מידי ולא אוכל להאריך לבאר הדברים דאפשר גם הש"ך סי' ס"ט מודה בכה"ג דעכו"ם מסל"ת נאמן הגם שירגישו שיש נ"מ לישראל אולי בעבור להתעסק בו כמו בבן עיר ולעשות תכריכים ולהספידו שלא נקשר בו לדעת שיש לו אשה ודוק.
<b>וד'</b> יודע כי אחר שכתבתי זאת מצאתי לאדמ"ו חת"ס ז"ל סי' קל"א בד"ה וכתב ביש"ש בסוף כתב וז"ל ומשו"ה הדר ופריך ואלא לשון המשנה דאין עדותו עדות היכי משכחת לה ומשני באותו מסל"ת שהוא כעין הני עובדא שאינו אומר שום דבר מקושר לפניו ולאחריו אלא בא כשואל מאן הוא מבני ביתו של חיואי כי באתי להודיעם שמת חיואי והר"ז כמעיד ומהימן כיון שלא בא להעיד בב"ד וגם לא הזכיר אשה בדבריו מ"מ מבואר מפשטיות הסוגי' כריב"ש לפע"ד ובהסכמת רוב הפוסקים ככולם עכ"ל ברוך ד' אשר הנחני בדרך אמת דכיון שלא בא לב"ד ולא הזכיר אשה הרי בכלל מסל"ת וק"ו אם מספר רק דרך סיפור שלא בב"ד ולא הזכיר אשה דלא נקשר בספורו אם יגיע לאשה הנאה מזה וכמו שהערותי ע"ד פנ"י שמדמה קול בגט לקול בעגונה ודוק.
<b>(</b><b>ח</b><b>)</b> <b>טרם</b> אסיים בעזה"י אזכור מה שנפלא בעיני שבג"ע כתב וז"ל הר"ר ישראל האטטע בתורת עדות פאלגענדעס געזאגט ער האטטע י"א אב חצי פיהר ביים בריקקענקאסירער געפראגט אב ניכט יעמאנד אין דער טהייס העריינגעשפרונגען אונד ער אנטווארטעטע דאם געסטערן איין איהם אונבאקאנטער פערזאן בייא דיא פלעססען העריינגעשפרונגען עכ"ל הגב"ע ופלא בעיני איך נפל ברעיון הר"ר ישראל לשאול אצל הקאסיר אם לא קפץ איש בנהר הכי ישי צינער אמר לאשתו ליקפוץ לנהר מחמת שרבו החובות עליו או אולי מחמת קטטה עם אשתו שקנא לה כדרך מיעוט אנשים שמקנאים לנשותיהם אפי' בלא דבר אמיתיות א"כ אשת צינער הזאת גילתה הדבר להר"ר ישראל שיש לה מורא שבעלה עשה כאשר אמר לה ואולי גילה ישי צינר דעתו להר"ר ישראל ועל כן חקר הר"ר ישראל על שלא ראה אותו כל יום י"א אב ודרש אם שב לביתו מאשתו וכדומה זה חסר מגב"ע ואם נדע האמת יוכל להצמיח היתר חדש לאשה אשת ישי צינר עיין בשו"ת מהר"ם מינץ מאובן ישן ז"ל חידש מי שמפיל עצמו למים שאין לו סוף כי מאס בחייו לא חיישי' לשמא גלי נהר הובילהו למקום רחוק ויצא כי הלא קץ ומאס בחייו ואדמ"ו חת"ס ז"ל בח"ר א"ע סי' ס"ט חולק עליו דאפשר דהתחרט כאשר בא המים לנפשו שמח לצאת יעו"ש והערותי בגליון חת"ס דבשלומא מי שנטבע באונס יש לו חזקות כשרות שבכל כוחותיו השתדל לצאת ואחז בענף או בחור אבן סלע בצדי הנהר להציל נפשו וגם אפשר דהשפילהו גלי הנהר ליבשה שהקב"ה עשה לו נס בזכות עצמו ובזכות אבותיו כחכז"ל בבת חופר בורות לעולי רגלים אבל מי שמפיל עצמו בשאט נפש בתוך הנהר מים שאין להם סוף והוה מאבד עצמו לדעת אבד זכיותיו ולא יעשה הקב"ה לו נס וגם בדרך הטבע שהציל עצמו ע"י השתדלותו אמרי' בודאי לא נמלט דהלא עשה כאשר זמם ולכ"ע בכה"ג במים שאין להם סוף החשש שגלי ים השפילהו ליבשה מיעוטא דמעוטא והוא רק מדרבנן וא"כ מהני צירף סימנים שאינם מובהקים או ט"ע ולא חיישי' על בדדמי ולא חיישי' לשאילת בגדים ומהני מסל"ת גרוע ויש בזה ליישב סתירת הרא"ש אשר העיר הבית מאיר ועיין ר"ן פ"ב דחולין דשני מיעוטא הווין כמחצה ועיין פלתי ומה אאריך אם לא ידעתי האמת ד' יודע כמה עמלתי לברר היתרים חדשים לעגונה אשת ישי צינער אשר שלח כ"ת נ"י גב"ע ואם יש שני בעלי הוראה המתירים אז גם אני מצרף עצמי עמהם ואקוה שלא יבוא ח"ו שום חשש מכשלה וישב ב"ד שלשה ויקראו להאשה פעסל שהיתה אשת ישי צינער מסעגעדין ויתירה מחבלי העיגון ותהי' מותרת לינשא לגבר אחר דברי הכותב וחותם לכבוד המצוה.
<b>סימן</b> <b>כ</b>
<b>בא"ע</b> סי' י"ז מחלוקת הפוסקים אם מצרפים כמה סימנים אמצעים להיות סימן מובהק ראש המדברים המזרחי ומשאת בנימן וכנגדם הח"מ וב"ש בס"ק ע"ג ובט"ז ס"ק כ"ט ובח"מ בס"ק נ"ה והוא מבוכה גדולה בפוסקים וזה ימים לא כבירים מצאתי בא"ע עם פי' הגאון מווילנא בס"ק פ"ו על הרמ"א שכתב וז"ל ואפי' ק' סימנים שאינן מובהקים אינם כלום כתב הגאון וז"ל כן משמע פשטא דמתני' אע"פ שיש סימנים בגופו ובכליו וכן מדאמרי' בב"מ י"ח אמר רבב"ח וכו' ולא ידענא וכו' ול"ק דלמא משום שניהם ע"ש ליקוט עכ"ל והוא סתירה גדולה נגד שו"ת המ"ב ודעמיה.
<b>ולדעתי</b> נחדש דבר בעזה"י דמשכחת שני סימנים בהנמצא המת על שני אופנים (א) דנמצא סימן אמצעי על רגל וסימן אמצעי על היד וסימן אמצעי על הראש לא מהני דחיישי' דיש בעולם כמה גופים אשר יש להם כמה סימנים אמצעים כאלה ואחד מהם מת ולא בעל האשה הזאת הנצבת לפנינו דכמו דחיישי' בסימן אמצעי אם הוא באחד דאיתרמי כן בשאר בני אדם ה"ה חיישינן בשני סימנים נפרדים על כמה אברים נפרדים דאיתרמי בכמה אנשים בעולם (ב) אם נמצא סימן אמצעי על אבר אחד ונמצא גם סימן אמצעי באותו אבר עצמו ששני הסימנים המה ברגל אחד או ב' סימנים ביד אחת או שני סימנים בצוואר אותן שני סימנים בצרפם הווין כסימן מובהק דלא חיישי' דאיתרמי כמו סימנים באבר אחד באיש אחר כמו שידענו שהי' יחדיו בבעל האשה הנצבת לפנינו.
<b>וידוע</b> שבגוף יש כמה חלקי איברים כל חלק נקרא בשם לבדו יד ורגל וצוואר וראש וצלעת ירכים ושוקים וכדומה וכל חלקים יחד נקראו בשם גוף אדם וא"כ מרמז רבינו קדוש אעפ"י שיש סימנים בגופו היינו שעל הגוף הנמצא יש כמה סימנים לא מהני לצרף הסימנים הרבים הנמצאים על הגוף יחד דחיישינן דיש גופים רבים אשר נמצא בכל גוף וגוף שנים ושלשה סימנים מפוזרים בהאברים שהמה חלקי הגוף אבל בודאי סימנים רבים באבר אחד מהני להיות סימנים רבים ההם כסימן מובהק שלא ימצא באחד מאלף להיות לו סימנים רבים באבר אחד שהוא רק חלק מהגוף והבן.
<b>ועתה</b> נחזה בודאי אם יש סימן אחד בכל כלי וכלי אשר מלובש בו המת לא מהני כמו דלא מהני אם נמצא סימנים רבים באיברים נפרדים דיוכל למצוא להיות מתרמי סימן כסימן בכל אחד ממלבושיו אבל אם נמצאו סימנים רבים בכלי אחד הי' מהני דלא חיישי' דאיתרמי סימנים רבים בכלי אחד ממלבושיו אם לא חיישי' לשאלה ולמכירה ולגניבה ולאבידה דאם יש לחוש לשאלה ולמכירה ולגניבה ואבידה אפי' אלף סימנים מובהקים בבגד לא מהני כמובן בשכל דבודאי הוא הבגד רק שהתלבש בו איש אחר אבל אם ליכא למיחש לכל אלה הי' מהני סימנים רבים בכלי אחד ואשמעי' שסימנים רבים בכליו לא מהני כמו שסימנים רבים בגוף שעומדים הסימנים נפרדים על חלק גוף לא מהני ודוק.
<b>סימן</b> <b>כא</b> שלום רב וכל טוב לענף עץ אבות שלשלת היוחסין נכד לאדמ"ו הרב האי גאון בעמ"ח אמרי אש הוא הרב המה"ג כבוד ר' משה ווייס נ"י אב"ד דק"ק מ' לאפאש יע"א.
<b>אחד"ש</b> שלחתי אחרי האיש ולא חפץ רק בכסף מלא והי' ברצוני ליתן לו לפני עדים במתנה גמורה ואח"כ אמרתי איך אוכל ליתן ממון של אחרים וחקרתי שערי היתר אם אחרים גדולי תורה יתירו ולא אני ח"ו.
<b>שאלה</b> בא מכתב מארץ רחוקה עב"ד בעדות על איש שהי' שם בעירם ונודע להם שיש לו אשה בעיר הזאת שמו הי' יעקב בן מנחם ושבק חיים לכל ישראל ושם אשתו רחל וחתומים בשמם ישראל בן יהודה ויוסף בן שלמה אבל אין על חתימתם שום קיום מב"ד ישראל אם יש לסמוך על מכתב הנ"ל להתיר עגונה או לא.
<b>תשובה</b> מעולם רחקתי עצמי שלא להיות מן המתירים עגונה רק אם יכולתי לסייע להשואל בכח דהתירא הערותי והצעתי לפניו שהוא ישאל מפי המורים אשר גובה להם שידעו שהמה בר סמכי ולכן גם היום אשר קשה לפני העזות שמבקש ממון הגם לא בעבור להעיד רק אומר שטרח בפני האשה ומעלתו נ"י מודיע שבאם אי אפשר יותן המעות ואמרתי לפתוח לפניו שערי היתר ויתיעץ עם גדולי מורים אולי לא יהי' צריך גב"ע.
<b>הנה</b> בע"א שאמר לאשה בינו לבינה מת בעלך אינה צריכה שוב לעדותו אלא באה לב"ד ואומרת מת בעלי אבל אם בא העד שאמרה בשמו מת ואומר שלא אמר לא מהימנא עכ"ל המחבר בא"ע סי' י"ז סעי' ח' וכתב הרמ"א וז"ל ואין הב"ד צריכים לשלוח אחריו אעפ"י שהוא בעיר אלא סומכים אעד מפי עד לכתחילה עכ"ל בשם שו"ת מהרי"ו סי' ט' והח"מ בס"ק ח"י מדקדק שמהרי"ו לא מתיר אלא אם הוא במדינה אחרת אבל אם העד בעיר דאפשר לשאול את פיו למה לא נשאל אותו יעו"ש והב"ש ס"ק כ"ד חולק על הח"מ שאם העד השני מפרש העדות שפיר אין צריך לשאול עד הראשון יעו"ש.
<b>וחקרתי</b> דלכאורה קשה לי הא כל הטעם דע"א נאמן מטעם חזקה אשה דייקי ומינסבא א"כ למה לא נימא היכי דאיכא לברורי מבררינן הלא אפי' ברוב מצוין אצל שחיטה מומחין הם אעפ"כ פסקי' ביו"ד סי' א' אם איכא לפנינו בודקים ליה דהיכא דאיכא לברורי מבררי' למה לא נימא גם כאן אם העד בעיר נשלח אחריו לברר הדבר כמו שהי' חזקת שאינו זבוח לבהמה כך הי' כאן חזקת איסור א"א להאשה וחזקת חי לבעלה ונימא היכא דאיכא לברורי מבררינן.
<b>אמנם</b> לק"מ דהא מדינא הי' צריך שני עדים להתיר ערוה ואפי' ע"א כשר לא יהי' נאמן רק דסמכי' על סברה דמילתא דעבידא לגלוי לא משקרי אינשי וגם האשה דייקי ומנסבא משום חומר שהחמרת עליה בסופה הקילו עליה מתחילתה עיין בב"ש סעי' ג' ס"ק י' יעו"ש וא"כ אפי' אם נשמע מפי עד הראשון נצרך ג"כ לחזקת דייקא ולחזקת מדל"ג לא משקר אינש אבל לברר האמת כפי דין של תורה לא יוכל לברר א"כ סמכי' מיד על חזקת הנ"ל כי אין יפוי כח אם נשאל עד הראשון ולא הוה בכלל איכא לברורי ודוק.
<b>וכבר</b> הארכתי במקו"א כי יש משני פנים מדעל"ג (א) מילתא דעבידא לגלוי לפנינו מיד דבתוי"ט פרק אמר להם הממונה הרואה אומר ברקאי בשם ירושלמי דע"א נאמן לאמר ברקאי דהוה מדלע"ג יעו"ש היינו דיש בידינו לברר שילכו לשם שנים לראות אם האיר היום ובכה"ג אין אדם משקר שירא נפשו שמא יחפצו הב"ד לברר וימצא בדאי ויגלה קלונו בקהל ועדה לכן בכה"ג אין צריך לברר כלל דאנן סהדי שאומר אמת והוה כמבורר (ב) מילתא דעבידא גלוי שיוכל להתגלות הדבר ויהי' נגלה קלונו ברבים אבל אין בידינו לברר מיד אם אמת הדבר או שקר רק יוכל להתברר מעצמו כגון בעגונה שיוכל להיות שבעל יבוא לביתו ובכה"ג אם אפשר לברר מבררים דאין זה מלתא דעבידא לגלוי כפי רצונינו וחפצינו רק שיוכל להיות אפשר שיבורר מעצמו אם העדות שקר או אמת ובכה"ג אין אנן סהדי דלא משקר אינש פן הוא קל הדעת שיחשוב שלא יבוא לידי בירור וא"כ אם אפשר לדרוש ולחקור אנו מבררי' ודוק (ועיין בשיבת ציון סי' ל"ח שהעיר על הש"ך יו"ד סי' קכ"ז שהשיג על הרמ"א ופלפלתי עליו במקו"א).
<b>ולפ"ז</b> נהפוך הוא מה שחושבו לומר אם העד בעיר צריך לשאול את פיו ואם הוא במרחקים נאמן עד שני ואני אומר אם האשה אומרת העד שבעיר אמר לי מת בעלי במקום פלוני ביום פלוני עדות טוב א"כ הוה עדות שבידינו לברר אם אומרת אמת שפלוני הגיד לה עדות גמור ממיתת בעלה פן נשלח אחריו ונשאל את פיו ואם יכחיש לה הוה הדין דעד הראשון נאמן א"כ בכה"ג אנן סהדי שאומרת אמת דהא יש פחד על פניה אולי יחפץ הב"ד לשאול את פי העד הראשון והדין הוה דעד הראשון נאמן ותהי' מבוזה בעיני כל וא"כ אנן סהדי דאשה אומרת אמת משמו כחכז"ל הרוצה לשקר ירחיק עדותו ולא תוכל לאמור איש מארץ רחוקה אמר לי מת בעלי ואם אומרת עד בעיר זאת הוא אמת ולא שולחין אחריו לברר דהבירור לפנינו אבל אם אומרת עדות עפ"י עדות ע"א מארץ מרחקים דאפשר דמשקרי שחושבת מי יודע אם יטריח הב"ד לדרוש מארץ מרחקים ומי יודע אם המצא תמצא האיש בביתו אז אם אפשר לברר דרשי' וחקרינן דליכא אנן סהדי רק סמכי' על חומר שהחמרת עליה בסופה דייקת ומנסבי ודוק.
<b>ובזה</b> מיושב לי למה המתין הרמ"א לכתוב דינו שאין הב"ד צריכים לשלוח אחריו אחר שכתב המחבר דין אם העד הראשון מכחיש השני הראשון נאמן למה לא כתב רמ"א דינו מיד שכתב המחבר הדין עד שאמר לאשה בינו לבינה מת בעלך ובאה לב"ד ואומרת מת בעלי הי' לו לרמ"א לכתוב שאין צריך לשלוח אחריו וצע"ג ולפמ"ש נכון יען דהדין הוא דעד הראשון המכחיש השני היא אינה נאמנות עי"כ הוה בידינו לברר שקרותה לכן בודאי אינה משקרת שתראה לנפשה מאי מהני לה עדותה פן ישלח הב"ד אחריו ויגלה קלונה ודוק.
<b>ומצאתי</b> בבית מאיר בסעיף ח' שהכריע אם האשה עצמה אומרת מפי העד עדות יפה לא צריך לשלוח אחרי העד כי היא בודאי דייקא אבל עד מפי עד צריך לשלוח אחרי עד הראשון אבל האשה בעצמה נאמנת ולא שואלים עד הראשון דפח"ח יעו"ש וא"כ בנידן דידן שהאשה דברה עם העד וסיפר לה ממיתת בעלה בבית משוגעים א"כ אם ישבו ב"ד והיא תאמר עדות יפה הוא נאמנת בעצמה וכאן ידעה שאפשר לברר האמת מפיו ויען כי מבקש תשלום שכר שטרח בעדה בשנה הקודם כאשר היתה אצל בעלה בבית משוגעים לא הוה כאלו יש לברר שנאמר למה לא נשאל לו הא אינו רוצה להגיד בלי הקדמת בצע כסף ועכ"פ יש מקום לברר בנקל א"כ לא צריך כלל עדותו כנלע"ד.
<b>ועוד</b> כבר בא כתב חתם משני שמות ישראל שמת בעל האשה הזאת א"כ יש עדות בשטר רק אדמ"ו החמיר ואגלה דעתי בעזה"י ראיתי לאדמ"ו חת"ס א"ע סי' מ"ט בד"ה עד שאני תמה שנתקשה לשיטת הסוברים דמהני עדות בעגונה בשטר הנמצא כתוב פלוני מת למה לא ניחש שמא אחת מחמש נשים עשתה זאת לקלקל את האשה השנואה לה דהא אין כאן חוצפא כלל כי מי יודע אם היא כתבה ולא תהי' לה בושה ונדחק מאוד בקו' הגדולה.
<b>ונ"ל</b> דחקרו חכז"ל שגדולה השנאה מחמש נשים זה על זה והגם דכולן בחזקת צדקות וכשרות ומהכ"ת תעבור על לפני עור לא תתן מכשול בכל זאת חקרו הלא מחמת השנאה הי' להם לחמש נשים להיות שוא"ת שתשב ותצער עד כי ישלח ד' להם עדות אשר יוציאם מכבלי עגונה ואם לא ירחם ד' תשב גלמודה ותתעגן על בעלה ומדבאות האחת מחמש נשים ורוצית עוד להטיב עמה היא יוצאת מרוב שחמש נשים שונאות זו לזו ולא תטיב עמה להעיד עליה ומדיצאה זו מהרוב להעיד עליה לטובה ונאמר שהיא מן המיעוט אמרי' בהיפך דלמא היא מן המיעוט אשר גדלה השנאה ורוצית לקלקלה אותה כי יש מיעוט שגדולה השנאה שעוברת על לפני עור דלאו כ"ע מיזהר בו מהכ"ת לאמור שהיא מן המיעוט שאין לה שנאה נהפוך הוא שהיא מן הרוב רובו ככולו שיש להם שנאה רק הרוב לא יעשה מעשה לקלקל אותה וזו היא מן המיעוט החפצה לקלקל אותה בעדותה ודוק.
<b>אך</b> כ"ז אם ראינו ריעותא שבאת להעיד עליה לטובה וחזינן דהיא מן המיעוט וחיישי' דלמא היא מן המיעוט שגדולה השנאה לקלקלה אבל אם מצאה כתוב בשטר פלוני מת לא חיישי' שמא אחת מן חמש נשים זייפה זאת דמהכ"ת להוציא חמש נשים מחזקות כשרות דלא יעשה מעשה להכשיל כשם אם הוא אמת אפי' לא היתה עושה מעשה להצילה מעגון דחמש נשים הם בכל אופן שב ואל תעשה ואיש אחר או אשה אחרת אינם חשודים להכשיל נהפוך הוא המה מתאמצים להסיר כבלי עיגון ובודאי נכתב מאיש או אשה חוץ מחמש נשים כי הוא אמת שמת כן נראה לי לאמת בעזה"י.
<b>רק</b> קשה מיבמות דף קכ"ב דפריך הגמ' ודלמא צרה הואי וקשה כיון דלא ראינו ריעותא מהכ"ת נחוש דמי שמעיד מת פלוני בן פלוני ממקום פלוני תהי' צרה שרוצה להכשילה הלא דרך הצרה שהיא מחמש נשים להיות שוא"ת וא"כ ע"כ הי' איש או אשה אשר רצו להעיד עדות אמת וע"כ הי' משיאין לאשתו וצע"ג.
<b>ונ"ל</b> דשם הי' ריעותא שהלך הקורא דהא לא מצאו שם אדם ולא הי' בשעת סכנה דהא רש"י כתב שם וז"ל והכא נמי כשעת סכנה דמיא עכ"ל משמע דלא הי' שעת חירם וא"כ מה שהלך הוא ריעותא מהכ"ת לברוח ויש לחוש שהיא צרה מן המיעוט שרוצים להכשיל קמ"ל דאין זה ריעותא דאץ לדרכו הי' ובאמת סמכי' דצרה לא תעשה מעשה להכשיל והי' איש או אשה מעלמא והוה כשעת סכנה דמשיאין אעפ"י שאין מכירין ודוק.
<b>ובזה</b> מיושב לי שהעיר אדמ"ו ז"ל בסי' מ"ג בד"ה מהמקובץ ובד"ה ואכתי דניחש בנידן שאלתו דלמא מחמש נשים נתנו שוחד שיבא טאטענשיין להכשיל האשה או דלמא המה זייפו טאטענשיין יעו"ש ולפמ"ש כל זמן שלא יעידון החמש נשים אוקמי אותם בחזקת כשרות שלא יעשון מעשה להכשיל האשה השנואה להם שלא יעשה טובה להעיד לה אם אמת הדבר אבל מכל מקום לא יעשה מעשה להכשילה אבל אם ראינו שבא אחת מהם או כולם להעיד לטובה אז חיישי' שטובתן הוא רעתן שהמה פורשים מרוב ששותקים אם אמת הדבר ואלו שמעידים המה ממיעוט שמכוונים לעשות רע ודוק.
<b>ומה</b> שכתב אדמ"ו ז"ל בד"ה מהמקובץ וז"ל ועוד לא מצינו שחששו שתשכר הצרה עידי שקר אלא היא בעצמה תשקר אבל לא שתשכור אחרים עכ"ל הוא פלא בעיני דמצד השכל בשכירות היא רק גורמת ואם היא בעצמה תעידה היא מכשילה ונ"ל דכוונת אדמ"ו ז"ל דעידי מיתה המעידים שמת הוה מעשה ולא חשידי שיהי' שכורים להעיד שקר עיין גיטין דף ס"ו דבורא אמרי מעשה לא עבדי יעו"ש בתוס' בהסברה וא"כ יודע מנבלה אשר חפצה לעשות אבל אם הוא תעידה בשקר מי יודע ודוק אך בנידן אדמ"ו ז"ל שתוכל לעשות ע"ו גוים לא ידעתי הבנת אדמ"ו ז"ל למה לא ניחש שע"י ששכרה איש אשר פעל שיבוא עדות שמת בעל צרתה.
<b>ולדעתי</b> כפי הסברה שלי דחמש נשים אינם חשודים לקלקל הן במעשה או בעדות פיו דנחשב למעשה א"כ בנשמע פלוני בן פלוני מעיר פלוני מת לא צריכין עפ"י דין לילך בראש ההר במשנה פ"ז מיבמות משנה ו' מספר המעשה הגם שהלכו ולא מצאו אדם דנראה ריעותא אעפ"כ לא חיישי' לצרה דמשיאין על פי בת קול אבל עפ"י דין לא הי' צריכים לעלות לראש ההר דעל גוי ליכא למיחש דמהכ"ת ידע להזכיר בן איש פלוני הי' מזכיר פלוני ממקום פלוני מת עיין בב"ש סי' י"ז ס"ק ס"ג בשם ריב"ש דנאמן מכח מסל"ת וחמש נשים אינם מעידין אפי' אמת רק המה שב ואל תעשה אבל לסברת אדמ"ו ז"ל דתלינן דפי' מרובא דעלמא א"כ מסתברא היכי דאיכא לברורי מבררינן וחיישינן על מיעוט החמש נשים חשודין לקלקלה בידים להכשילה א"כ מה שהלכו להר הי' עפ"י דין דצריכים לברר דחיישי' למיעוט כנגד שני חזקות חזקת חי של בעל וחזקת אשת איש כמבואר בריב"ש חקירה הנ"ל ודוק.
<b>ובזה</b> נבין דין של ח"מ בא"ע בשו"ת שסמך במקום עיגון אם בא ממרחקים בכתב ישראל פלוני בן פלוני מת דלא חיישינן שמא צרה כתבה זאת יעו"ש דלא כאביו של הש"ך ולפמ"ש נכון מאוד בעזה"י דצרה אינה נחשדת לעשות מעשה לא להרע ולא להטיב רק אם מעידה לפנינו ויצאה מרוב חמש נשים דלא מעידין להטיב א"כ חיישינן שמא היא מן המיעוט שרוצה להכשיל אבל כל זמן שלא ראינו שעשתה מעשה להטיב לא חיישי' דעשתה מעשה להרע דהא יש מיעוט דעושין אפי' להטיב ויש מיעוט דעושין מעשה להרע וכיון דזאת יוצאת מרוב מנ"ל שהיא מן המיעוט שאומרים עדות אפי' להטיב דלמא היא מן המיעוט שעושים מעשים להרע אבל אם לא נודע שחמש נשים מעידות אמרינן דהמה שוא"ת ואיש או אשה כשירה כתב האמת שפלוני מת והבן זה מאוד.
<b>ועלה</b> בדעתי בודאי רוב נשים בית ישראל המה בחזקת צדקות וחזקות כשרות ולא יקלקלו אשה ישראלית לזנות באישות ולהרבות ממזרים בישראל ולא עוד אם היא חטאה עד כי חפצה לראות בקלקולה האיש הנושא אותה מאי חטא הלא גם הוא יכשול באיסור אשת איש ומרבה ממזרים א"כ רוב נשים לא יזידון לעשות כזאת בישראל רק בכלל ישראל יש מיעוט נשים מקולקלות אשר יזידון לעשות כזאת וכזאת בעבור שנאתם לעשות נקמה ואמרו חכמים כמו במים שאין להם סוף שרובם מתים ומיעוט נמלטים חששו חכז"ל יען שיש להאיש חזקת חי ולאשה חזקת אשת איש חיישינן על שני החזקות אשר המיעוט יחזק בעדם ולא סמכי' על הרוב אשר מסלק החזקות כן הוא בחמש נשים דכל אשה מחמשת נשים אשר מעידה להוציא האיש מחזקת אשת איש דלמא האשה המעידה היא מן המיעוט הרשעים אשר יחפצו נקם ואוקמי תרי חזקות של חזקת חי וחזקת אישות נגד הרוב נשים של חמש נשים הנ"ל אשר לא יעידו בשקר לסלק החזקות והווי' ה' נשים כמו מים שאין להם סוף דחיישינן למיעוט וישארו השני החזקות כמובן.
<b>אך</b> אם נשמע מראש ההר פלוני בן פלוני מעיר פלוני מת או בא מכתב חתום בכתב ישראל פלוני מת ואנן נקום וניחוש דלמא אחת מחמש נשים עשתה זאת אמרינן הלא יש תרי רובא דלמא מרובא דעלמא בני ישראל ובנות ישראל הכשירים בא העדות ואת"ל מן החמש נשים בא הלא גם מהמה רובם כשירות שלא יכשילו בן ובת ישראל באיסור אישות ומהכ"ת לחוש שהקול או המכתב בא מן המיעוט דמיעוט שרוצה להכשיל נהפוך הוא שהקול והמכתב בא מרובא דרובא כשירים שבישראל והבן זה מאוד.
<b>אמנם</b> קשה אם כל הטעם דרוב מחמש נשים אינם חשודים לקלקל בידים וגם לא מעידים לטובתה אלא הם שב וא"ת א"כ אם היא מעידה לבת ישראל הנשאת לכהן אז לא תוכל לשתוק להיות שב ואל תעשה דהא נכשלת באכילת תרומה א"כ הה' נשים מכח חזקת צדקות וכשרות מעידות שבעלה מת שלא תכשל באכילת תרומה וממילא יצמיח לה ג"כ טובה שתהי' מותרת לינשא וצע"ג.
<b>ואחר</b> העיון לא קשה מידי דנהפוך הוא מה שאמרה שאסורה לאכול בתרומה חיישינן מחמת שחמש נשים שונאות זו את זו באת לצערה בשלומא שלא להכשילה באיסור אשת איש ולהכשיל את האיש הנושא אותה ולהרבות ממזרים בישראל אמרינן דרוב ה' נשים יש להם חזקת כשרות וצדקות ולא יכשילו אותה בעבירות אבל לצער אותה שלא תאכל תרומה בזול אלא תאכל חולין ביוקר על זה חשודים כל ה' נשים לשקר כדי לעצרה כאשר הסביר הפנ"י בריש גיטין סברת רש"י דע"א נאמן יותר להתיר מלאסור ועיין עוד בפנ"י גיטין דף נ"ד בד"ה אמר אביי דלהתיר יש חזקה אין אדם חוטא ולא לו אבל לאסור אמרינן לצעוריה קמכווין יעו"ש דפח"ח וא"כ ק"ו בנשים השונאים זו את זו דאמרינן לצעורי קמכווין ולכן אומרת מת בעלה שלא לאכול בתרומה ובדבורה היא כנגד ג' חזקות (א) חזקת חי של בעל (ב) חזקת אשת איש של האשה (ג) חזקת היתר לתרומה מהכ"ת שתהי' נאמנות לסתור ג' חזקות הגם שקשורים יחד הנך ג' חזקות שמכח חיות הבעל היא אשת איש ויש לה היתר לאכול בתרומה שהיא בזול ומהכ"ת תהי' עד שונא נאמן ודוק.
<b>וראה</b> זה מצאתי בעזה"י בפנ"י גיטין דף כ"ח בד"ה גמרא וז"ל וא"כ מה"ט גופא לא מצי לאקשויי מעיקרא תרומה אתרומה דלעולם אימא לך דחזקת חי לא מקרי חזקה ומש"ה באומר הרי זה גיטך שעה א' וכו' אסורה לאכול בתרומה מיד וההיא דבת ישראל הנשואית לכהן דאוכלת בתרומה היינו משום דאיכא חזקה אחריתא שהאשה זו בחזקת היתר לאכילת תרומה עומדת ומספק אין אנו יכולים לאסור כיון דלא איתרע האי חזקה כלל וחזקת היתר כי האי ודאי חזקה אלימתא היא בכ"מ ולא מצינו שהחמירו בו:
חכמים כגון מקוה שנמדד פ"א הרי היא בחזקתה ולא חיישי' דלמא חסרה לה וכן סכין שנבדק ועומדת אפי' לגבי חזקת איסור וחזקות טומאה ובכמה דוכתא מצינו בכל הספיקות דאוקמינן אחזקת היתר לגמרי היכא דלא איתרע משא"כ אההוא דהרי זה גיטך שעה א' וכו' הכא לא שייכי האי חזקת היתר של האשה שהרי איתרע חזקת היתר שלה ע"י הגט שלפנינו הא למה זה דומה לספק קרוב לו ספק קרוב לה בין בגיטין ובין בקידושין דלא אמרינן אוקי אחזקה קמייתא מפני שהספק הוא בהקידושין עצמם המגרעין את החזקה ראשונה כמ"ש תוס' להדיא בכתובות דף כ"ג בד"ה תרוויי' בפנויה קמסהדי וכבר הארכתי בזה הרבה ודעתי להוסיף אי"ה בקונטרס הכללים שלי עכ"ל הרי מפורש יוצא דהא דהי' לאשה חזקת היתר לאכילת תרומה הוה חזקה אלימתא ומספק אל תוציאנה מחזקת קמייתא ומהכ"ת תהי' אשה מחמש נשים נאמנת דלמא לצעורה קמכווין ואם כן ממילא אינה נאמנת גם לנשואים דאמרינן היא ממיעוט שרוצה לקלקלה בנשואים ולצערה להפסיד זכותה ודו"ק.
<b>ואוסף</b> נופך מלבד דהי' לאשה חזקת היתר לאכול עוד יש באכילת תרומה שהוא קודש ואעפ"כ מותרת בת ישראל הנשאת לכהן לאכול הוא נקרא זכות כדאמרי' בגיטין דף י"ב דהוה חוב לה שפסלה בגט מאכילת תרומה ועיין ברמב"ם פי' משניות שם דבעבד לא הוה אכילת תרומה שלו מעלה יען דהוא אוכל בתרומה כמו שפחת כהן אוכלת בתרומה ולא מפני שיהי' מעלה כי הוא אוכל מפני שהוא קנינו של עבד קנין עצם כמו קנין בהמה אבל אכילת אשתו התרומה הוה זכות ומעלה לפניה כי גופה לא קנין עצם לבעלה יעו"ש וא"כ מי שרוצה להוציא האשה מזכות קנין מעלה צריך עדות כשר ועיין בתב"ש סי' ח"י ס"ק כ"ט שבירר הדבר של ט"ז יצא בהיתר מגמ' כתובות דף כ"ד בבני ברזילי שלא הי' יכולים להוציאם מזכותם אעפ"י שלא נתברר מעולם שהי' להם חזקת היתר רק שאותו זכות הי' מוחזק בידם יעו"ש ק"ו באשה אשר ברורה זכותה בזכות אכילת תרומה מי יוציאנה מזכותה ע"י עדות שונא והבן זה.
<b>ובזה</b> נראה לי להכריע בחקירת המ"ל פי"ב מהל' גירושין הל' י"ז שנסתפק אם אחת מחמש נשים הי' מעידות דלא נאמנות מי נאמר דהוה כאלו לא העידו כלל ונשארת היא בחזקת אשת איש ואם אחד קדשה אותה לא נאסר בקרובי' ואם ילדה ולד אי הוה ודאי ממזר או ספק ממזר והחליט דתלי' בפלוגתא שבין הרמב"ם והראב"ד בפ"ה מהל' תרומות דלרמב"ם אוכלות בתרומה ולראב"ד נא אוכלת וה"ה להרמב"ם לא תפסו קידושין ומותר בקרובותיה ואם ילדה ולד הוה ודאי ממזר ולראב"ד הוה ספק קידושין ואסור בקרובים והולד ספק ממזר יעו"ש ולדעתי שאני באוכלת תרומה דהוה לה חזקת קמייתא חזקת היתר וגם חזקת זכות מעלת אכילת תרומה מי יוציאה מזכות שלה אלא בעדות ברורה אבל בעדות חמש נשים באשה והיא קבלה קידושין או זנתה הוה רק ספק אי הוה המעידה ממיעוט אשר חפצים גם בזכות הצרה או היא ממיעוט המבקשת לקלקלה ודו"ק.
<b>סוף</b> דבר לא הי' לבי נוקף בנידן דידן שהאשה היתה פה בשנה מקודם ודברה עם בעלה והכירה את האיש אז אשר העיד לה אח"כ פה אל פה שמת בעלה שם וסיפר לה את כל וגם בא למקומה מכתב חתום בשני עדים אשר הודיעו שמת בעלה וגם השיגה טאטענשיין שמת א"כ יש עדות להתירה אם היא תעיד בעצמה לפני ב"ד ונראה שהוא עדות ברור שיכול הב"ד להתירה.
<b>אך</b> נזכרתי שהי' לי ספק הגם שמשום עגונה הקילו חכז"ל עד מפי עד וגם עדות בשטר וכדומה אולי דווקא אם אין בידינו לקבל עדות שמהני עפ"י דין תורה דאין דבר שבערוה פחות משנים ומפיהם ואנשים כשירים אבל אם יש לברר בעדות תורה משני אנשים כשירים להעיד לא הקילו אלא צריכים לקבל עדות דמהני עפ"י דין תורה וחקרתי אז לפי הספרי לא יקום ע"א באיש אבל קם לעדות אשה א"כ התורה האמין ע"א בעדות אשה לא צריך לקבל עדות משנים אם הוא ברחוק מקום אבל אם הוא רק משום עגונה הקילו חכז"ל מכח כל מקדש אדעתא דרבנן מקדש א"כ בכה"ג לא הקילו א"כ אני נבוך כדת מה לעשות ואלו הייתי מכיר מי המה העדים כבר לא חסתי על הוצאות רק היא בהעלמה ממני לכן ישאל שני גדולי תורה וכאשר יעצו לו כן יעשה ברצות ד' לטובת האשה גלמודה ועגונה דברי הד"ש.
<b>סימן</b> <b>כב</b>
<b>ראיתי</b> שהגאון הנב"י הרעיש למה חיישי' בבגדים לחשש שאלה או מכירה או מתנה כמבואר בא"ע סי' י"ז בח"מ למה לא נימא חזקה כל מה שתחת אדם הוא שלו כמבואר בח"מ סי' צ"ט סעיף א' ובש"ך שם ס"ק ו' ומהכ"ת לחוש שהכלים שנמצא על המת הי' שאולים בידו וגם כנגד חשש מכירה או מתנה יש נוקמי הכלים בחזקת מרא קמא שהי' לפני ימים של בעל האשה הזאת וא"כ ע"כ בעלה הוא מונח לפנינו הוא שמת ותי' דיש חזקה אחרת לאסורא דאוקמי הבעל בחזקת חי והאשה בחזקת אשת איש וא"כ הוליד דבר חדש אם יש סימנים בגופו אפי' סימנים לאו דאורייתא עכ"פ ספיקא הוה א"כ מותרת ע"י היכר בגדים ולא חיישינן לשאלה דיש חזקה כל מה שנמצא תחת יד האדם הוא שלו עי' ח"ר א"ה סי' מ"ד ובכמה תשו' אשר בונה על זה גדולות.
<b>ונלע"ד</b> לחקור בעזה"י מה שחקר הגאון דלא ניחש על מתנה ומכירה דנאמר נוקמי הכלים על חזקת מרא קמא שידענו שמלפנים הי' כלים הנ"ל לבעל האשה העומדת לפנינו אם מת הנמצא הוא בעלה וא"כ אוקי הכלים על חזקתן בזה נראה לי דבר חדש דכל אשה הוא כלי הנקנית לבעלה והיא נקראת קנין כספו לאכול בתרומה אם בעלה כהן וכן בישראל היא קנין כספו שקונה אותה שיכול לבעול אותה אפי' בעכ"ח ולא צריך לשלם לה הנאת בעילותיו כי גופה הוא קנין כספו ועיין רשב"א גיטין דף ע"ה דלכן חקרינן דנתינה בע"כ לא הוה נתינה בע"מ שתתני לי מאתים זוז יען דבעל מפסיד בנתינה זו בע"כ את האשה שהיא קנין כספו דכתוב כי יקח איש אשה וקנין כספו היא כמבואר בגיטין דף פ"ה אם אמר חוץ מתרומותיך מהו קנין כספו אמר רחמנא יעו"ש ועיין כתובות דף נ"ז ביבמה והאי קנין דאחיו הוא יעו"ש ברש"י היטב וכל אשה קודם שנתקדשה גופה היא רשות לעצמה וע"י קידושין נעשית היא רשות בעלה ועיין ר"ן קידושין דף ה' דחקר בספק קידושין אוקמי אותה על חזקתה ואיך מוציא כמו בכל ספק ממון יעו"ש ועיין ר"ן נדרים דף נ' בד"ה ואשה כשפדאו אחרים דמי' יעו"ש כלל גדול האשה היא כלי היא שמלתו לעורו שהבעל קנה אותה ועל כן אמרו שיכולה לומר נסתחפה שדך כי האשה שדה של בעל זה דבר ברור ומבורר בכל הש"ס ופוסקים.
<b>ומעתה</b> הגם שאמרו במשנה בקידושין שקונה עצמה במיתת בעלה היינו אם בעלה מת ופקע קניינו ובא לה בחזרה להיות ברשות עצמה עיין קידושין בגמ' במיתת הבעל מנ"ל דילפי' מקרא שע"י מיתת הבעל נפקע קנינו וא"כ אם יש ספק אם המת המונח לפנינו אם הוא בעל האשה הזאת או המת איש אחר הוה ספק אם איש ראובן אשר הי' לו קנין באשתו רחל העומדת לפנינו הפסיד קנינו היא אשתו הידוע או שמא ראובן הוא עדיין חי בעולם ולא הפסיק קנינו היא אשתו רחל שנקנית לו מלפנים וא"כ אמרינן אוקמי האשה בחזקת מרא קמא שעדיין היא קנינו יען דבעלה עדיין בחיים חיותו.
<b>ולפ"ז</b> מה חקר הנב"י דנימא אוקמי הבגדים על חזקת מרא קמא שלא מכרם ולא נתנם במתנה ונחליט מזה שהוא למשל ראובן בעל של רחל האשה העומדת לפנינו וא"כ נאמר שבעלה מת ויצאה היא מחזקת מרא קמא שהיתה קנין כסף של בעלה כמו שהי' הבגדים קנין כסף של בעלה דלמא בהיפך שהיא האשה נשארה קנין כסף של ראובן והבגדים האלו על המת נמכרו לו או נותנו במתנה מן ראובן בעלה האשה העומדת לפנינו והבן זה מאוד.
<b>ואוסף</b> נופך בעזה"י על גוף האשה יש לנו לדון אם נימא שהיא נשארת קנין כסף של האיש אשר קנה אותה או נימא שאיש ההוא מת ונפקע קנינו מן האשה הנצבת לפנינו ותוכל להיות קנין לאיש אחר א"כ מסתברא אוקי גופה על חזקת מרא קמא שהיא נשארת קנין ראובן בעלה כי הוא חי עדיין והיא קנינו עוד אבל על הבגדים אשר נמצאו על גוף המת אין לנו לדון כי אין שום אדם דורש אותם לזכות בהם הגם דחיישינן דאין המת הנמצא הוא בעל האשה הזאת אבל עכ"פ הוא מרובה דעלמא אשר לא ידענו מי הוא וא"כ בודאי הקרובים של המת איושי מיאשי מן הבגדים אשר מכר לו בעל האשה או נתנם במתנה וא"כ אין לנו לדון על חזקת קמייתא של הבגדים ועיין ר"ן גיטין דף ס"ד חזקת קרובים שאין לפנינו לא מהני לומר לוקמי על חזקתו יעו"ש ק"ו כאן לדחות מכח חזקות קמייתא קנין בגדים לחזקת קמייתא קנין גוף האשה.
<b>והלום</b> ראיתי בנב"י ח"ר א"ע סי' נ"א שהרחיב הקו' הזאת אלו מצאנו האיש שעה קודם מותו מלובש בבגדים הנ"ל והי' אומר שאולים המה בידי לא היינו משגיחים בדבריו דחזקה כל מה שתחת יד האדם הוא שלו כמבואר בש"ך ח"מ סי' צ"ט שהוא חזקה אלימתא וא"כ למה ניחש אם נמצא על חשש שאלה ואם נימא לאו דוקא שאלה אלא חיישי' על מכירה ומתנה א"כ קשה נוקמי הכלים בחזקת מרא קמא עכ"ד יעו"ש.
<b>ולדעתי</b> הקו' מתורצת בירך חברתא הא דאמרי' חזקה כל מה שנמצא תחת יד אדם הוא שלו היינו אם אין לנו על הכלים חזקה חזקת מרא קמא כנגדו כגון שם בסי' צ"ט יעו"ש אבל כאן בודאי אם היינו מוצאים מת זה בעודנו חי ולא הי' מכירים אותו מי הוא רק היינו מכירים הבגדים בסימנים שהם של ראובן בעל אשת רחל הנצבת לפנינו כעת והאיש אשר הי' מלובש בהם הי' אומר ששאולים הם בידי בודאי הי' מאמינים לו דאוקמי הכלים בחזקת מרא קמא דידענו שהכלים היו של ראובן הנ"ל א"כ מהכ"ת שלא להאמין להמלובש בהם שהם שאולים בידו הא יש חזקת מרא קמא אשר יחזיק דבריו שהכלים היינו הבגדים שאולים בידו שאפי' שלא הגיד בפה מלא שאולים הם מראובן בעל אשת רחל רק אמר סתם שאולים המה בידי הי' נאמן דאוקמי הכלים בחזקת מרא קמא וא"כ אם נמצא איש מת מלובש בבגדים של ראובן בעל רחל חיישינן שמא בעלה חי והאיש הנמצא מת הוא אחד מרובא דעלמא אשר שאל הבגדים מבעלה ראובן אולי אם היינו מדברים עמו קודם מותו הי' האיש בעצמו מספר לנו שבגדיו שאולים בידיו והי' נאמן מכח דיש חזקת מרא קמא למי הבגדים האלה מכח הסימנים ודו"ק.
<b>ונפלאת</b> בעיני על הנב"י שעלה בדעתו לאמור שאלה לאו דווקא מכח חזקה כל מה שתחת אדם הוא שלו אלא החשש הלא שמא במכירה ובמתנה בא לידו והוא פלא שגמ' מזכיר שאלה לבד והי' לגמ' להזכיר חשש מכירה ומתנה והפקר ולא לנקוט חשש שאלה וצע"ג.
<b>ולפמ"ש</b> נכון חשש מכירה או הפקר וכדומה לא היינו חוששים דאלו דברנו עם האיש מת קודם מותו והי' אומר לנו שראובן נתנם לו במתנה או מכירה או שהפקירם ראובן בעל הכלים והוא זכה בבגדים להיותם שלו לא היינו מאמינים לו דאוקמי הכלים בחזקת מרא קמא והיינו מצטרפים חזקה כל מה שתחת יד האדם הוא שלו עם חזקת קמייתא שהי' הכלים לראובן בעל האשה רחל ולכן הזכירו חכז"ל רק החשש שאלה שאם היינו מדברים עם האיש קודם מותו ואמר שאולים הם בידי בודאי הי' נאמן דאוקמי הכלים בחזקת מרא קמא ולא שייך לומר חזקה מה שתחת אדם הוא שלו אם יש חזקת קמייתא בכלים הנ"ל ודו"ק.
<b>ובחדושי</b> הערותי הגם דהחליט המ"ל פ"א מהל' מלוה ולוה דאין מקור בגמ' לחזקה אשר חידש הרמב"ן דחזקה כל מה שתחת יד אדם הוא שלו יעו"ש לדעתי יש מקור דאמרי' בשבועות דף ל"ב בהאי גברא דחטף נסכא מחבריה לישתבע כיון דאמר אין חטפי ודידי חטפי הוה ליה כגזלן וכתב בתוס' בד"ה הוה ליה כגזלן וז"ל משום דכל דבר מחזיקי' ליה בחזקת מי שהי' בידו ואם הי' שני עדים לא הוה מהימן למימר דידי חטפי השתא נמי כיון דמודה הוה ליה כגזלן עכ"ל וא"כ מפורש יוצא דכל דבר מחזיקים ליה בחזקת מי שהי' בידו והוא ע"כ מטעם דחזקה כל מה שתחת יד האדם הוא שלו כמובן ודוק ואולי מי שהי' בידו יש לו חזקת תפיסה הגם שלא נימא חזקה שהוא שלו עכ"פ תפוס בו ומי שחוטף הוה ליה כגזלן שחטף מהרשות תפיסה ומדויק הלשון הוה לי' כגזלן ולא אמרו הוה לי' גזלן והבן ועיין לאדמ"ו בשערי תורה ח"ב כלל ג' פרט ז' שמברר כח מעלת התפיסה בשם רמב"ן ובעה"ת דפח"ח ודו"ק כי קצרתי.
<b>ועלה</b> בדעתי לחקור אם חזקה כל מה שתחת יד האדם הוא שלו הוה חזקה מעלי' א"כ החוטף הוה גזלן ופסול לשבועה ככל שאר גזלנים ואם חזקה כל מה שתחת יד אדם הוא שלו הוה רק חזקת תפיסה א"כ החוטף לא נפסל לשבועה ותלי' בפלוגתא דרמב"ם וראב"ד פ"ג מהל' גזילה הל' ט"ז ועיין במגדל עוז ובלח"מ שם ומפני תשות כוחי לא אוכל לבאר כאשר עם לבבי.
<b>סימן</b> <b>כג</b> רב שלום וכל טוב לאחי הגאון הרב ר' זוסמן נ"י אב"ד דק"ק האללאש יע"א.
<b>אחד"ש</b> הנני מברכך הבט וראה אשר העלותי בעזה"י וד' יאיר עינינו בתורתו וישמח לבינו ביראתו עד עולם.
<b>שאלה</b> אירע שאשה אחת יושבת עגונה רבות בשנים ר"ל שבעלה יצא בלילה ולא שב לביתו וצרור כספו אשר הי' מונח בארגז לקח עמו וכל הדרישות אחריו הי' לריק רק לפני שנים בא אחד אשר הכירו ואמר שראה אותו ודבר עמו בפולין שאמר נו שעוסק במשא ומתן שם ומצפה שישוב מהרה לביתו ועברו עוד שנים ולא בא ונסע קרוב מהאשה לפולין וחקר ובדק עד שפגע באיש אחד אשר הכיר אותו היטב ואמר לקרוב הנ"ל שיודע עדות טוב להתיר האשה מכבלי העיגון ולא יבוא להגיד העדות רק אם יותן לבנו יחידו שהוא עני ואביון ומטופל בבנים סך חמשה מאות זהובים אבל לעצמו לא יבקש מאומה ח"ו והלך הקרוב והשליש כתב חוב על סך הנ"ל והשליש הכתב חוב אצל רה"ק דשם ואח"כ הלך עם הקרוב לפני הב"ד והעיד עדות טוב שאיש אשר יבוקש חלה חליו הוא הכיר אותו מבית אביו והי' אצלו עד שמת והי' אצל קבורתו כי הוא ידע מזה שהניח אשתו עגונה והכלל שהעדות הי' טוב מאד ובא רה"ק ושאל מהב"ד אם יתן הכתב חוב ביד העד מיד צעק א' מהב"ד א"כ אפוא אין עדותו עדות כי הוא נוגע בעדותו והאשה נשארת עגונה וא' מהב"ד טען שעדותו עדות שבגוף העדות אין הוא נוגע א"כ מה יעשה בעגונה הזאת אשר ישבה גלמודה רבות בשנים ר"ל.
<b>תשובה</b> שאלה עמוקה היא מאד דבר זה תלי' באשלי רברבי כאשר אבאר בעזה"י וד' יאר עיני באור תורתו הקדושה.
<b>הנה</b> הנב"י ח"ר א"ע סי' כ"ז הביא ראי' דנוגע אינו פסול בעדות אשה לומר שמת בעלה דהא אין לך נוגע בעדות יותר מהאשה עצמה העגונה ואעפי"כ נאמנת אשה עצמה לומר מת בעלי וע"כ דנוגע כשר בעדות היתר האשה העגונה רק פלפול דלמא משום דייקי ומנסבא נאמנת יעו"ש בפלפול הארוך.
<b>ולדעתי</b> ראי' הזאת נפלאת מאד בשלומא אם יש לדון על איש שיהי' לו שם עד אז יש כלל שנוגע בדבר אינו כשר לעדות אבל אטו האשה שאמרה מת בעלי היא בכלל שם עדות הלא אדם על עצמו והנוגע לאשתו דהוות כגופו אין הבעל מעיד דאין אדם מעיד על עצמו כמעשה דר' זכרי' שנשבע במעון הזה בכתובות דף כ"ז ובדברי שיטה מקובצת שם וחידש הנב"י מהד"ת א"ע סי' כ"ט בד"ה ומה אפי' אם ישראל העיד על אשתו שנשבית שלא נאנסה ואח"כ מת בעלה אסורה לכהן הגם דבעלה הי' מותר בה אפי' אם נאנסה ולא הי' נוגע בעדות לעצמו אעפ"כ מכח אשתו כגופו לא הי' בר עדות דאין אדם מעיד על עצמו דפח"ח יעו"ש בנעימות דברותיו על הב"ש וט"ז וא"כ פשיטא דאשה אשר מעידה על עצמה שיצאה משם איסור אשת איש ונעשית פנוי' לא תהי' בשם עדות ואיך נחקור שהיא נוגעת בעדות שאמרה מת בעלי.
<b>אמנם</b> נהפוך הוא דאשה על עצמה אינה בגדר שם עדות רק אנן סהדי אם אשה אומרת שהוא ראתה שמת בעלה על מטתו ונקבר בודאי אמת הדבר דמכח חזקת כשרות שלה וחזקת צדקת בת ישראל לא תבקש לדבר שקר כדי לינשא לאיש אחר ותהי' באיסור כל ימיה לעבור חיוב מיתה בכל בעילה ובעילה ולהוליד ממזרים בישראל ועיין ברא"ש סוף נדרים שלכן אם אומרת לבעלה גירשתני נאמנת חזקה שלא תחפוץ להיות באיסור כל ימיה יעו"ש על כן אנן סהדי דאשה בת ישראל לא תאמר שבעלה מת כדי למלאות תאותה וא"כ ליכא חשש נוגע שתשקר בעבור תאות היצה"ר וקושטא קאמרת ונאמנות לפנינו בדבורה אבל אם איש מעלמא אומר לה מת בעלך והוא נוגע לקבל ממון מנ"ל להאמין לו הא נוגע בעדותו ולא הוה עד ולכן הגם שחכז"ל האמינו לע"א עיין סיפרי שהובא בפני גיטין דף ב' לא יקום ע"א באיש אבל קם לעדות אשה עיי"ש היינו בעד אבל נוגע בעדותו לא הוה בכלל שנים הנוגעים בעדותם ללא יקומו לאיש וה"ה וק"ו ע"א באשה ודוק.
<b>אך</b> גם מסברא דברי הנב"י נפלאים בעיני באשה האומרת מת בעלי אם האמת בפיה א"כ כבר היא מותרת לעולם הן אם תזנה והן אם תינשא לאיש אחר דמיתות הבעל מתיר האישות עיין קידושין פ"א ולו יהי' שלא באת לב"ד כלל היא מותרת וא"כ כשהיא מדברת לפני ב"ד שהבעל מת א"כ כבר היא מותרת לעולם ואיך נימא שהיא נוגעת בעדות הכי עדותה יפעל עליה שום היתר תכליתה רק להודיע להב"ד שגם המה ידעו אשר היא יודעת ושיודע לכל העולם שהיא מותרת לאיש אחר א"כ בגוף עדותה לא יבוא לה הנאה מחודשת אבל באשה שיושבת עגונה ולא ידעה אם בעלה מת והיא פנוי' ובא עד אחד לפני ב"ד ומעיד שבעלה מת א"כ הוא מעיד עדות אשר בעדותו יתיר הב"ד האשה לאמור לה שהמה מתירין לה לינשא לאיש אחר מכח עדות העד אשר העיד לפניהם א"כ כיון שהעד יש לו נגיעת ממון אם יפעל עדותו יבוא לו הנאה מחודשת סך ממון א"כ מעדותו יצמיח לו הנאה הזאת א"כ אין כאן בעדותו עדות כלל דעדות אשה עצמה אם אמת הדבר לא יצמיח לה בעדותה הנאה מחודשת דהא כבר בידה אותו הנאה מרגע שמת בעלה ולא כן אם העד המעיד על מיתת בעלה בשעה שמת בעלה לא זכר במיתתו סך מעות רק כעת עתה אשר מעיד יצמיח בעדותו הנאה מחודשת ואיך נתיר להאשה אשר לא ידעה אם בעלה מת ע"י עדות אשר גוף העדות מרויח לו ממון מחדש והבין כי עמוק בעזה"י.
<b>ואוסף</b> נופך להעמיק להסביר הדבר בעזה"י נחזי אנן אם בשעה שבאת האשה לאמור מת בעלי באו עדים אחרים ואומרים מת בעלה של האשה הזאת יהי' לה ג"כ אותה הנאה שתהי' מותרת לעלמא אפי' שהיא לא תגיד מת בעלי אבל בעד שרוצה להעיד מת בעלה ומבקש תשלומים בעד עדותו אשר יגיד אם יבואו אז עדים אחרים ויגידו שבעלה של אשה הזאת מת הכי העד שביקש שכרו אם יגיד עדות עליה יש לו תביעה הלא בודאי אין לו לתבוע הממון דהא לא צריכים לעדותו א"כ נגלה שנגע להנאת ממון רק אם יעיד עדותו והוא נוגע בעדותו כי יען שמעיד מרויח אבל האשה יש אותה הנאה שמותרת לעלמא אפי' אם אחרים יגידון העדות א"כ אין היא נוגע בעדותה דגוף העדות לא מחדש לה הנאה מחודשת כמו שבארתי למעלה וכל זה אם לא יעיד לזכות ממון לעלמא אבל אם מעיד לזכות עצמו הנאת ממון לא הוה עדות עיין ח"מ סי' ל"ג וסי' ל"ז וגם בב"ב בני עיר שגנב ס"ת שלהן ועיין קידושין דף מ"ד ודו"ק.
<b>ובזה</b> נראה לי לסתור גם ראי' הנב"י בד"ה עדיין שמביא ראי' דנוגע אינו פסול בעדות דריא"ז הובא בסי' י"ז בח"מ ס"ק ט' שזכרים דומיא דהנשים כשירים להעיד לה כגון בן בעלה מותר להעיד וקשה הא הוא נוגע שאם בעלה מת הוא מבקש לירושת אביו וא"כ הוא נוגע שמעיד לה שמת בעלה שמאמין עי"כ ירד גם לנחלה אלא ע"כ נוגע כשר לעדות דלא כשו"ת משאת בנימין יעו"ש.
<b>ולפמ"ש</b> אין כאן ראי' כלל דהלא אם אביו מת זכה הוא מהקב"ה במיתת אביו להיות יורש נכסיו עיין ר"ן נדרים דף מ"ב שבשעת מיתה של אביו זכה בירושתו אפי' לא נודע להב"ד כיון שנודע לו שראה במיתת אביו הנכסים שלו כמו האשה שראתה במיתת בעלה זכתה בעצמה רק חסר גילוי הזאת לפני הב"ד א"כ בעדותו לא בא לו זכות חדש שנאמר שנוגע בעדותו דאם יבואו עדים אחרים ויגידו שמת אביו ג"כ הי' לו אותו כח ירושה מאב ומלפנים משעה שמת אביו הנכסים הי' שלו כמו שהאשה קנתה עצמה במיתת בעלה א"כ אם אמת כדבריו אין לו הנאה מחודשת בעדותו שנאמר הוה נוגע בעדות אבל אם מקבל שכר בעבור עדותו א"כ גוף העדות מרויח לו ממון מחדש הוא נוגע ומעיד להרויח בעדותו ואין הוא עד כלל ודוק מאד.
<b>ובכן</b> נפלאת בעיני מה שחקר עוד שם הנב"י אם אשה דיוקא ומינסבא מרע לחזקת אשת איש הוה הוא כמו חתיכה ספק חלב ספק שומן דע"א נאמן הגם דהוה נוגע כפי' רש"י איך אדם אוכל אצל חבירו יעו"ש דבריו ופלא אטו ע"א המעיד על בשר כשר או יין כשר הוא נוגע בעדותו שמרויח ממון יען שמעיד על החתיכה ועל היין נהפוך הוא שעדותו מגלה שבשר זה ויין זה הוא ביוקר יען שהוא כשר כדין ישראל אבל גוף העדות לא ירויח לו ממון דהא אם ימצא עדים אחרים אשר יעידון העדות בודאי יהיה לו הריוח שיוקר בשר כשר מבשר טריפה או מה שיין כשר ביוקר מיין נסך א"כ על גוף העדות לא יהי' לו הנאה מחודשת אבל אם העד מקבל תשלומים על גוף העדות א"כ הוה נוגע בגוף שמרויח בעדותו ודוק.
<b>וראה</b> זה מצאתי עוד בנב"י מהד"ת בא"ע סי' קכ"ח שהגאון מהר"ם ברבי ז"ל חשש אם יש להשליח חלק ממעות מהאם האשה אם יהי' הגט אין לך נוגע גדול מזה ואינו נאמן לומר בפ"נ ובפנ"ח ופסול מדאורייתא והגאון הנב"י חלק עליו דהרי אשה עצמה כשירה להביא גיטה אם תאמר בפ"נ ובפ"נ ונאמנית אעפ"י שהיא נוגעת בדבר ה"ה אם השליח נוגע בדבר נאמן לומר בפ"נ ובפ"נ וכן ראי' דעבד נאמן להביא שחרורו ולומר בפ"נ ובפ"נ ואין לך נוגע גדול יותר מעבד בעצמו שישחרר עצמו מיד רבו ואין אצלו לומר מתוך חומר שיש בסופו דהא אדרבה נכשיר בניו דעבד הבא על בת ישראל הולד כשר אלא ודאי שגם נוגע כשר להעיד בפ"נ ובפני נחתם עכ"ד.
<b>ואני</b> אומר מלבד ששייך גם כאן בגט כל מה שאמרתי בטעם דהאשה נאמנת לומר מת בעלי דמהכ"ת לחשוד בת ישראל שתאמר בפ"נ ובפ"נ והכל בזיוף ותהי' באיסור עולם בכל בעילה ותוליד ממזרים ותכשיל גם להאיש אשר ישא אותה בכל בעילה ובעילה וכן העבד שמזייף שחרור וישא בת ישראל ויעבור לאו דלא יהי' קדש ויכשיל גם להאשה בכל בעילה ובעולה כל ימי היותם בעולם אם בעבור להכשיר זרעו אשר יוליד בעתיד יחטיא הוא בכל יום ובכל בעילה א"כ בודאי האשה והעבד קושטא קאמרי' ואם ידעו בנפשם שהגט והשחרור מזויף לא תנשא היא לאיש זר וגם העבד לא ישא בת ישראל ואנן סהדי דאם לא קושטא קאמרי לא תפקיע עצמה א"א מבעלה וגם העבד לא יפקיע עצמו בשקר וישא בת ישראל א"כ ליכא נגיעות עדות דממנ"פ אם אמת שהגט והשחרור נכתב ונחתם בשניהם א"כ בדין הוא שהיא תנשא לאיש אחר והעבד יקח בת ישראל דזה הוא פעולת השחרור וגט כריתות ואם הוא שקר א"כ יש חזקת כשרות שהיא לא תנשא לאיש אחר והעבד לא יקח בת ישראל אבל כאן בשליח הוא יקח ממון אם יותן הגט א"כ איך נאמין לו בפ"נ ובפ"נ הלא הוא מרויח ממון מיד ונוגע לא הוה עד וכן בעד על מיתת בעלה האשה לא יודעת מאומה והעד יקח ממון אם הב"ד יקבלו עדותו ואיך נאמין לו עדותו אם מרויח בו ממון ודוק.
<b>ואעתיק</b> דברי פנ"י בסוגי' דלשמה בתוס' בד"ה הוה דבר שבערוה בד"ה בא"ד כתב וז"ל אמנם לענ"ד בלא"ה מאי דפשיט' להו לתוס' נמי לעיל דהא דע"א בעלמא נאמן באסורין ילפי' מוספרה לה לענ"ד לאו מילתא דפסיקא הוא דאיכא למימר נמי איפכא הוא דדוקא הוא עצמה נאמנת דחזקה שאינה מקלקלה את עצמה באיסור נדה ומעשה כי האי ודאי לא עבדה דכל ישראל בחזקת כשרות משא"כ בע"א דעלמא דלית ליה שייכות בגווה ודבורא בעלמא דקאמר אפשר דלא סמכינן עלי' דלא דייק כ"כ ואמר בדדמי כדמפליג הש"ס בדוכתא טובא בין דיבורא בעלמא למעשה וכמו שאבאר עוד בסמוך וכן מבואר להדיא בתוס' רי"ד פ' האומר דף ס"ה דאע"ג דפשיטא לן דבעלים נאמנים על שלהן בטבח וכיוצא בהן וכן הא דאשה נאמנות לומר לבעלה טהורה אני או טמאה אני אפ"ה איצטריך לי' לאביי לאשמעינן דע"א בעלמא נאמן דלא מהימן והיינו כדפרישית דחדא מאידך לא אתיא דכל חדא אית בי' צד למעליותא אלא דאפ"ה לקושטא דמלתא פשיטא לן מסברא דהיכי דלא איתחזק לא התירא ולא איסורא דע"א דעלמא נאמן משום חזקה דאין אדם חוטא ולא לו כן נלענ"ד ועדיין צ"ע ודוק היטב עכ"ל הרי דאמרי' יען שגם היא תעבור עבירה א"כ מעשה לא עבדה לחטוא נפשה להכשיל בעלה אבל דיבורא אפשר דאמר בדדמי רק סמכי' על חזקה אין אדם חוטא ולא לו א"כ אם השליח הוא נוגע ויש לו הנאת הרווחת ממון פשיטא דאינו נאמן השליח באיתחזק איסורא והבן.
<b>ומה</b> שהביא הנב"י שם בסי' קכ"ח ראי' דנוגע לא פסול בעדות אשה דהא חמש נשים נאמנות להביא גיטה וקשה הא הוה נוגעת שעי"כ יתרבה עונתה כמבואר בש"ע א"ע סי' ע"ו א"כ הצרה הוות נוגע דיתרבה עונתה אעפ"כ נאמנת לומר בפ"נ ובפ"נ יעו"ש יפלא בעוני אם היא זייפה לגט א"כ ידע הבעל שלא גרשה לצרתה ואיך תתבע אותו להרבות עונתה ואם קושטא קאמרה א"כ בדין זכתה בעונה יתירה ועוד אטו ידעה שהבעל לא יקח אשה אחרת תחת האשה אשר גרשה הלא יש בידו ליקח אחרת תחתיה עד שיהיה לו ד' נשים ואם כן מאי נוגע הות ואם יש אופן שלא יוכל ליקח עוד אשה מנ"ל דנאמנות עיין בשו"ת חכם צבי.
<b>ולא</b> אמנע מלהודיע צערי שלא אבין ראי' הנב"י שהביא מעבד שמביא שחרורו ואומר בפ"נ ובפ"נ אעפ"י שהוה נוגע ולא שייך אצלו לומר מתוך חומר שהחמרת עליו כמו באשה דאמרי' מתוך חומר שחמרת עליה בסופה דהא כאן יהי' הבנים כשירים יעו"ש ואני בער לירד לסוף דעתו הלא מאי יעבור רק איסור לאו דלא יהי' קדש בבני ישראל ולמה לא יהי' נאמן על עצמו כמו דאשה נאמנת על בעלה יען דהיא ג"כ נבעלת כמבואר בפנ"י שהבאתי ה"ה הוא נאמן על אשה בת ישראלית יען דהוא לא יעבור על הלאו לא יהי' קדש בשלומא באשה הוה דבר שבערוה וצ"ל מתוך שחמרת עליה בסופה אבל בעבד אטו אין לו חזקת כשרות שלא יעבור עבירה בכל בעילה כמו דאמרי' בנדה באשה וגם מאי ענין נוגע שמותר בבת וישראל הלא נאסר עי"כ בשפחה דזילי ושכיחא ליה א"כ בודאי קושטא קאמר ושמח אם יוכל להיות גופו עם קדוש עיין גיטין י"ב ודף ל"ח וא"כ איך נחוש שמשקר בעדותו לאסור עצמו בשפחה ודוק
<b>שוב</b> מצאתי בעזה"י בשו"ת פנ"י ח"ש סי' ס"ד בד"ה מ"מ שכתב וז"ל אלא ש"מ דנוגע גרע טפי דחיישינן דמשקר ולא משום קורבה ולא דמי לאשה דהתם ודאי לא משקרא ומקלקלה נפשה לאסור עצמה על הראשון כיון דרחמא לי' אע"ג דמעגנא ואפ"ה בקטטה בינו לבינה דחיישי' דמקלקלה נפשה כדי שתפטר ממנה חיישי' כדאיתא פ' האשה שלום וכדפי' רש"י שם ואפי' גבי אשה אי איכא נגיעת ממון לא מהימנא כיון דאם אמרה תנו כתובתי ואפי' אי נאמר דהתם עיקר עדותה הוא אממון ואממון בעינן עדות מעלי' וכן משמע התם קצת בדברי רש"י ואע"ג דלא משקרא מ"מ כיון דעיקר עדותה אממון אינה נאמנת מ"מ בדברי הרמב"ם בפי"ו מהל' אישות מבואר להדיא דהטעם הוא דעל עסקי הכתובה בא והרי הוא בחזקת שלא מת ואין דעתה אלא ליטול כתובתה מחיים בלבד עכ"ל הרי דחיישינן דמשקרא משום ממון כללו של דבר דברור הוא דנוגעת ממון פוסלת גם בעדות אשה וה"ה שאר נגיעות וא"כ כיון דנוגע הוא לא ידעתי על מה לסמוך להתירה בעדותו עכ"ל חדאי נפשאי שזכיתי לכווין האמת תל"י בגוף הדין ד' יאיר עיני בתורתו ויש לי הערות רבות בעניני נגיעות עדות אשר שורשו בח"מ וכאן אקצר א"כ צדקו דברי הדיין שאשה תשב גלמודה עד שירחם ד' עליה מהרה בעדות ברור. תעיין ואם יש לך השגות כתוב לי הדש"ת.
<b>סימן</b> <b>כד</b> שלום רב וכל טוב לאחי הרב הגאון הרב ר' זוסמן נ"י אב"ד דק"ק האלאש יע"א.
<b>אהובי</b> אחי נ"י קבלתי השגותיך הנעימים ואשיב לך רק ג' אותיות אשר הפלאת עלי אבל ביתרון הדברים אשר לא מחשבותיך כמחשבותי לא אשוב כי השורש נוגע בעדות יעזרני ד' לסדר בחושן משפט לטובה ואני חלוש מאוד כעת אחיך הנאמן.
<b>(</b><b>א</b><b>)</b> <b>אהובי</b> אחי נ"י השגת על מה שחדשתי מהכ"ת נחשוד לעבד שיעבור בכל בעילה עם בת ישראל בנאו דנא יהי' קדש והשגת דצל"ח ברכות דף כ"ב חידש דשפחה אינה מוזהרת על בר ישראל כך בודאי העבד אינו מוזהר על בת ישראל עכ"ד לא אכחד שדברי הצל"ח מופלאים בעיני התורה הקפידה שלא יתערבו לבשר אחד עם קדוש עם עם עבדים אשר אין להם הוויות קידושין הגם שיצאו מכלל בן נח לכלל ישראל נא באו כמו שביאר בטו"א חגיגה דף ג' בד"ה שהי' תחילה נגרים שהאבות יצאו מכלל ב"נ ולכלל ישראל לא באו כמבואר ברמב"ם פי"ב מהל' אבל הל' י"א וז"ל העבדים שהטבילו אותם לשם עבדות וקבלו עליהם מצות שהעבדים חייבים בהן יצאו מכלל העכו"ם ולכלל ישראל לא באו ואמרה התורה שלא יהי' לבשר אחד עם עם הדומה לחמור עיון רש"י קידושין דף ס"ח ע"ב בד"ה אי הכי שפחה נמי יעו"ש עם עם קדוש שגופי' קדוש ועיין גיטין דף ל"ח וא"כ גמרי' לה לה בגז"ש כשם שאשה מוזהרת שלא להתערב תערובות גופים ה"ה השפחה מוזהרת שלא לעשות תערובות גופים מכח עבדות עם כח בן חורין וכן העבד מוזהר שלא לערב גופו עם גוף מעם קדוש וכן בן ישראל מוזהר שלא להתערב עם גוף עבדות ועיין ביו"ד סי' ק"ע שעבד מוזהר בתגלחת הגם שלא שייך בנשים יעו"ש סוף דבר שגוף דברי צל"ח נפלאים דלאו לא יהי' קדש ונא תהי' קדשה הוא רק אזהרה על תערובות גופים מעבדות לחירות ועיין במגילת אסתר בספר המצות לרמב"ם בשורש ה' אות י' כ' וז"ל ומה שכתב עוד כי לאו של לא תזנה בא לאזהרה לשוכב עם הקדשה שלא למדנו לו אזהרה ממקום אחר נ"ל שאין צריך אזהרה אחרת כי די בנאו דלא תהי' קדשה שלשון זה משמע שיזהיר בין לאיש בין לאשה שהרי לא אמר לא תהיי קדשה שמשמע שידובר עם האשה רק לא תהי' קדשה שרוצה לומר שענין הקדשה נא ימצא בישראל ואם האדם יבא עליה הרי הוא עובר זה הלאו וכן האשה ואיני צריך יותר להשיג על מה שאמר כי לאו של לא תזנה יבא להזהיר אף על האשה הזונה כי כבר הוכחתי שאין צריך לאו אחר כי לא תהי' קדשה כולל שניהם עכ"ל הרי דלשון הקרא מורה דהאיסור ל שניהם ה"ה לתרגום אונקלס שקרא קאי על עבד ושפחה האיסור על שניהם והבן.
<b>ואתה</b> אחי נ"י באת להוסיף כי גם על העבד ליכא איסור אם בא על בת ישראל כשם שחידש הצל"ח שאין על השפחה איסור אם נבעלת מישראל ושמחת שמצאת ראי' מספר החינוך להרא"ה פ' כי תצא תק"ע שכ' וז"ל ועוד אמר הרמב"ן ז"ל כי בעל התרגום שתרגם לא תהא בנות ישראל לגבר עבד ולא יסוב גברא וכו' יחד בזה שלא נתערב עם העבדים שהוא גם כן ביאה שאין קידושין תופסין בהן ומפני כן נאמר בלשון הזה לא תהי' וגו' שאילו אמר הכתוב לא יהי' בך קדש וקדשה הי' עבדים נכללים בכלל האיסור שגם הם חייבים במצות זולת המקומות מועטים שפורט בהם ישראל בפירוש כמו בגונב נפש שכתוב שם מאחיו מבני ישראל וכמו כן בכאן שאמר מבנות ישראל ומבני ישראל מכלל שאזהרה לישראל לבד לא על העבדים עכ"ל אהובי אחי נ"י כוונת הרא"ה אלו כתיב לא הי' בך קדש וקדשה הי' עבדים בכלל זה שעבד לא יבעל שפחה ושפחה לא תהי' נבעלת לעבד שהעבד ושפחה המה חייבים במצות זולת מחומות מועטים וא"כ הי' על העבדים איסור שלא יהי' קדש וקדשה מופקרים לזנות חוץ אם אדון יתן שפחה לעבדו להוליד לו בנים כמבואר בפ' משפטים זה הוא שפחה נחרפת לאיש ובאת התורה לאמור שבבני ישראל לא יהי' קדש וקדשה אבל בעבדים ושפחות לית לן בהם ואח"כ הזכיר הרא"ה שנוהג בזכרים ובנקבות והלא פשיטא דקדשה היא נקבה אלא אשמעי' דשניהם עוברים ודו"ק.
<b>ואוסף</b> לדברי הצל"ח שהשפחה אינו עושה איסור אם נבעלת מבר ישראל יהי' נשאר קושי' התוס' בגיטין דף מ"א חצי עבד וחצי בן חורין יקח שפחה דעשה ודחה הל"ת דלא יהי' קדש ותי' התוס' שם דבדידה ליכא עשה יעו"ש ולפי דברי הצל"ח ק' יקח שפחה ובחציו בן חורין עשה דוחה ל"ת דלא יהי' קדש והיא אינה עושה עבירה דמותרת להיות נבעלת אפי' מבר ישראל ומה שהוא חצי בן חורין ובועל שפחה עשה דוחה ל"ת אלא בודאי דגם השפחה עוברת אם נבעלת מבר ישראל ועיין בפנ"י בהבנות תוס' ודו"ק.
<b>ואגב</b> גררא אודיע לך שזה שנים רבות נצטערתי בראותי שהנב"י מהד"ת א"ע סי' ל"א בד"ה מה כ' על מהרש"א בגיטין דף מ"א שחידש שעבד עברי מותר בשפחה כנענית דווקא אם יש לרבו שפחה והשיג עליו הנב"י בד"ה שחשך השמש בצהרים שמבואר בתמורה דף כ"ט שבמשנה תלין שפחתך אוקי בגמ' דלית ליה אשה ובנים הא אית לי' פריך בגמ' הא שפחה בעבד משרי שרי הרי מפורש ששפחה של זה מותר לעבד עברי יעו"ש שהאריך.
<b>ונלע"ד</b> דיש לדקדק בגמ' מקשה הא שפחה בעבד משרי שרי ולא הקשה הא עבד בשפחה משרי שרי למה בחרו הקו' שהוא מותרת בו ולא נקטה שהוא מותר בה וצע"ג אך כלל גדול דאין אתנן חוץ מבעילה אסורה עיין בגמ' ורמב"ם פ"ד מאיסורי מזבח הל' ח' ובהלח"מ שם זונה נכרית או שפחה או ישראלית שהוא ערוה עליו או מחייבי לאוין יעו"ש אבל אם אין איסור בעילה בסוג כגון פנוי' אפי' הבועל כהן אין נקרא אתנן זונה שכר הבעילה ואעתיק דברי פי' המשניות שם בתמורה שכ' וז"ל ומה שאמר תלין שפחתך עם עבדי אינו מדבר בעבד כנעני לפי שזה מותר לעשות אבל הוא עבד עברי שאין לו אשה ובנים ומן העקרים שבידינו שכשאין לו אשה ובנים אין רבו מוסר לו שפחה כנענית יש לו אשה ובנים רבו מוסר לו שפחה כנענית ולפי שהוא באיסור הי' שכרה אתנן ור"מ אומר הותרו מכללו בשפחה כנענית והלכה כחכמים עכ"ל א"כ ר"מ סובר לפי שהותר מכללו אם יש לו אשה ובנים שכרה מותר וחכמים דפליגו שכרה אסור דעבד עברי ישראל מעלי' והי' אסור מקודם בשפחה ובאין לו אשה ובנים לא התורה התורה אצלו בעילות שפחה כנענית אפילו אם רבו מוסר לו שפחתו א"כ לא משכחת אצלו היתר לבעילת שפחה בשום פנים לא נקרא אצלו הותר מכללו והוה אתנן אבל אם יש גם אצל עבד זה בעילת שפחה הותר מכללו הגם דלכל בר ישראל ליכא היתר בעילת שפחה עיין רמב"ם פי"ב מאיסורי ביאה בביאור עון זה בעילת שפחה אבל עבד עברי שיש לו אשה ובנים הותר עכ"פ בעילת שפחה אם השפחה קנין לרבו ויש היתר מכללו אם רבו וקנה השפחה הזאת אשר תלין עמו בכה"ג גם רבנן מודים דלית בו איסור אתנן דהותר בעילת שפחה זאת אם רבו יקנה אותה לשפחתו א"כ הותר מכללו שפחה זאת לעבד זה ולכ"ע לית בכה"ג איסור אתנן דהיא מותרת לו הגם שהיא שפחה ולא שייך לומר כל היכא דהוא מוזהר בה היא מוזהרת בו דהא גם הוא אינו מוזהר בה אם רבו יקנה אותה ותהי' שפחתו א"כ אין שם איסור שפחה מוזהר עליו והגם שמעכב עליו יען שהיא אינה שפחת רבו כדפי' המהרש"א עכ"פ שפחה לעבד משרי שרי דשם שפחה אינו מעכב כנלע"ד בעזה"י להוציא לאור כי כנים דברי מהרש"א ועיין במ"ל פ"ד מאיסורי מזבח על הכ"מ דישראל ק"ו מעבד עברי דר"מ סובר דגם זה נקרא הותר מכללו דאם יש לו אשה ובנים מותר בשפחה אבל בישראל לא משכחת הותר ודוק כי קצרתי ועיין במ"ל פ"ג מהל' עבדים שמביא גמ' הנ"ל ומה שהקשה הנב"י על מהרש"א הקשה הוא על הריטב"א ועיין תוס' יבמות דף ע' ובשו"ת בסוף ספר אבני מילואים ועיין בטו"א בחגיגה דף ב' בד"ה לישא שפחה ויש לי הערות חדשות וגם ישנות ואכ"מ להאריך.
<b>(</b><b>ב</b><b>)</b> <b>יצאת</b> לחלוק עלי על מה שחדשתי דסמכי' על חזקת כשרות וחזקת צניעות של האשה שאמרה מת בעלי כ' בודאי לא תחפוץ להיות באיסור מיתה כל ימיה כמו שחידש הרא"ש באשה שאמרה לבעלה גרשתני וא"כ לא מיקרא נוגעת בעדות לחוש שתשקר לומר מת בעלי לתכלית לזנות באיסור א"א וכתבת להשיג וז"ל פלא בעיני הדמיון שם יש לה בעל פת בסלו ותחקור להוציא עצמה מבעלה שפיר הסברה שזאת לא תעשה אבל אשה גלמודה אשר עגונה ובעלה לא ישוב לביתה אין לה פת בסלו ועל פת לחם יפשע גבר הנסיון תעיד על זה מדי יום ביומו אם אין בעלה משמרה זנות שכיח עכ"ל.
<b>אחי</b> נ"י לדבריך אם האשה שאמרה לבעלה גרשתני והיתה מוחזקת לראות דם מחמת תשמיש שאין לה פת בסלו אינה נאמנת לומר לבעלה גרשתני זה אינו אמת ידוע תדע כי רוב בנות ישראל כשירים וצנועים הגם אם ישבו עזובות וגלמודות לא ישקרו לומר מת בעלי כדי למלאות תאות בשר ר"ל ואם עין בעין נראה לפעמים שאם ישבה גלמודה תזנה יצאה האשה מכלל רוב נשים צנועות וכשירות אשר לא יוכלו לעמוד ביצרם אשר מושל בהם והמה ממיעוט נשים אשר אין פחד אלקים לנגד עיניהם ר"ל אבל בודאי אם אשה באת לפני הב"ד להעיד שמת בעלה אמרי' כל דפריש מרובא פריש היא מנשים כשירות וצנועות אשר לא תבקשות להיות מנאפת עם איש זר תמיד בכל יום ויום ואעתיק לך דברי תוס' שבועות דף מ"ו דאמרי' אחזוקי אינשי בגנבא לא מחזקינן ובתוס' בד"ה ספרא דאגדתא כתבו וז"ל וליכא למימר התם טעמא דאחזוקי אינשי בגנבי לא מחזקינן כדאמרי' הכא דהתם לא קאמר שהוא גנבו אלא אומר שהגנבים גנבו והרבה גנבים איכא בעלמא עכ"ל הרי מפורש יוצא הגם שאיכא גנבים בעולם בכל זאת אם אנו דנין על גוף פרטי אמרינן דהוא אינו גנב דהוא בודאי מרוב ישראלים שאינם גנבים וכל יסוד חזקת כשרות נבנה על זה הגם שידענו שיש מועט בעלי עבירה כל מי שבא לפנינו אמרי' מרובא פריש עיין פנ"י גיטין דף י"ג ופנ"י ברכות דף כ"ב ואין להאריך לאיש כמותך ועיין בנב"י מהד"ת סי' קל"ו.
<b>ודע</b> לך אהובי אחי נ"י שבמקו"א הארכתי הגם שמועט חוטאים אם יצרם יתגבר עליהם בשעה שהעבירה בא לידו אבל להריץ עצמו להעבירה לעשות תחבולות המה מעוטא דמעוטא אם עין רואה ולב חומד ונכשל בזנות הוא מעוטא אבל לעשות תחבולות לגנוב דעת הבריות שיאמינו שהיא פנוי' ובאמת היא א"א זה הוא מעוטא דמעוטא אם תחפוץ לזנות תלך למקום שאין מכירין אותה ותאמר פנוי' אני ותעשה מה שלבה חפץ ועיין במדרש רבה פנחס שאול שהשאיל עצמו לעבירה אם הי' חוטא עמה מיד למלאת תאות יצרו א"כ הי' הוא עבד התאוה כחכז"ל תמורה דף ל' שתלין שפחתך אצלו ובלישנא מעלי' קורא לאבר התשמיש עבד עיין רש"י שם שאבר נעשה עבד ליצרו עין רואה ולב חומד ונעשה אברו עבד התאוה אבל זמרי לא גבר עליו התאוה רק הכין עצמו לתאותו השאיל עצמו לעבירה ודו"ק.
<b>(</b><b>ג</b><b>)</b> גם על מה שהערותי על חקירת הנב"י שתמה איך חמשה נשים נאמנים להביא גט והא היא הצרה נוגע בעדותה שתרויח בעונה והי' לפלא בעיני איך תרויח בזיוף הא הבעל יודע שלא שלח גט ונפלאת בעיניך הלא הצרה תנשא ותהי' אסורה על בעלה א"כ ממילא יהי' לה עונה יותרת עכ"ד.
<b>לא</b> ידעתי מאין לך זה שתרויח הלא אפי' אם יש שני עדים אומרים לה מת בעליך ואח"כ נגלה שחי שיש צד לומר שהיא אנוסה ותהי' מותרת לבעלה ראשון אעפי"כ אסורה משום דהי' לה למידק עיין בט"ז א"ע סי' י"ז ס"ק ע"א בשם שו"ת רשב"א ובב"ש ס"ק קע"ב ומעתה ה"ה בגירושין בודאי תידק לחקור ולידרוש אם הבעל שלח לה הגט ולא תינשא מקודם ויתברר שהכל שקר שהעידים יעידו שלא חתמו בגט זה וא"כ איך תרויח עונה יתירה הכי יהי' חוטא נשכר ואיך תתבע מבעלה עונה יתירה אם היא ידעה שהבעל לא גירש צרתה בודאי יעשה הבעל הכל לברר הזיוף כי הלא צריך לברר שלא תכשיל אשתו באיש זר ולהרבות ממזרים בישראל אין זה בגדר נוגע בעדות כלל שמילתא עבידא לגלויי ודוק ועיין בא"ע סי' קמ"א סעיף י"ג דאם הבעל טוען מזויף הולד ממזר ועיין בב"ש שהביא מח"מ סי' מ"ו א"כ לא נשאת לאחר בודאי לא צריכה קדושין מבעל ראשון ועיין בבית מאיר סי' י"ב בסוף הביא דלכך אסורה לבעלה אם נשאת לשני דהי' לה למידק ולא אחרים הטעו בה קנס הוא שקנסו לה קצרתי רק להודיע שכנים דברי ודוק ואעתיק מס' מוצל מאש סי' ט' על הגליון בד"ה ואנא שורה ט' וז"ל הדבר פלא בעיני איך מצינו באם יש ב' עדים שצריכה אשה למידק ואם לא דייקי לקנוס אותה ונ"ל דכל עדות נבנה על חזקה עיין רמב"ם בהלכות יסודי תורה א"כ כנגד חזקת אישות הוה דבר שצריך בירור אם אפשר לברר ואם לא ביררה קנסו אותה אבל בכאן נהפוך הוא דבכל אופן קנה ממנו מקודם בשטר א"כ ליכא להראשון חזקת מרא קמא רק שהטעה אותו בחצי קנינו מהכ"ת הוה לי' למידק שיעשה ערמה בערכאות הלא יש למוכר חזקה ודוק ואעתיק עוד מה שכתבתי בגליון מוצל מאש סי' נ"ג שחקר מה דאמרי' האשה שאמרה מת בעלי נאמנת דייקא ומנסבא מתוך חומר שחמרת וכו' א"כ מסתברא שבקטנה לא נאמר הכי וסוגיין דעלמא דאין חילוק יעו"ש שהניח בצ"ע וכתבתי וז"ל לדעתי הפי' אשה דייקי ומנסבא הוא כמו בגיטין דף כ"ז נפק דק ואשכח היינו הזהיר במחשבות על טבע בעלה ועל אהבה שאוהב אותה אם הי' חי הי' מודיע לה אפי' ע"י גמלא פרחי או הי' לבה עליו כמו לבו עליה דאין מקבלין תנחומין על החי לא הי' הבעל נבוך מדעתה בהקיץ ובחלום וכדומה א"כ דייקית ומנסבא בלבה ובמחשבותיה ומיושב קו' המחבר וכן הקשה הנב"י בח"ר סי' כ"ב ועוד הוסיף כמה קו' הא נשאת אחר צ"א יום או נשאל את פיה אם היתה דורשת וחוקרת יעו"ש לדעתי לבה לפומה לא גלי מה שהיא דייקת ותדע אם תשא ודוק ועיין בעל עקידה על כפילת הלשון על פ' עד אשר תשוב חמת אחיך עד שוב אף אחיך ממך יעו"ש הפלא ופלא ועי"כ שלבה עליו יודעת שלבו עליה ודוק. אחיך הנאמן הדש"ת.
<b>סימן</b> <b>כה</b> ברכות והצלחות על כל דורשי תורה ויראה ובתוכם ה"ה הרבני המופלג מורג חרוץ בעל פיפיות השנון עיניו כיונים להקשות על תהלוכי פוסקים הגדולים כמו"ה ר' יהודא פאטאשער הלוי נ"י בק"ק שינאוועצי במדינת גאליציע.
<b>אחד"ש</b> אודיע כי מכתבו קבלתי בכמה קו' נאותות והגם כי טרוד וחלוש אני הלואי שאוכל להשיב על השאלות לדינא רק מרוב ברכות אשר בירך אותי וגם הפציר בי להשיב לקרבו לתורה כי צעיר הוא פניתי מכל עמלי כי כעת נגמר גם ספרי בעזה"י ח"ג על או"ח ויצא מדפוס ואשוב לו כאשר יש לאל ידי בקצירת אומר.
<b>(</b><b>א</b><b>)</b> <b>מה</b> שהקשה על גמרא בב"מ דף כ"ז אי סימנים דאורייתא או דרבנן נ"מ לאהדורי גט אשה בסימנים והקשה מעלתו נ"י דלמא באבידה מהדרינן דליכא חזקה מנגד דמכמה טעמא לא שייך באבידה אין הולכין בממון אחר הרוב כמבואר בראשונים אבל בגט יש חזקת אשת איש מנ"ל דאלים כח סימנים ותי' בדברי הרי"ף פ' החולץ דאשתמודענא דגילוי מילתא בעלמא והן הן דברי רמב"ם פ"ג מה' שגגות איסור בע"א יוחזק כמבואר בנתיבות סי' כ"ח וה"ה כאן דנאבד הגט מן השליח כמבואר ברש"י הגם דאח"כ ל"מ להתיר בו האשה רק חזר והקשה א"כ מאי אמרו אין מעידין על סימנים בגופו ש"מ סימנים לאו דאורייתא דלמא שאני התם דמיד מוציאין האשה מחזקת א"א עכ"ד בקצירת אומר.
<b>ראשית</b> אודיע לו כי על הקו' מגט עמד הגאון ר' יוסף ז"ל אב"ד מפוזנא הובא בנב"י ח"ב א"ע סי' ס' בד"ה ומה שהקשה הא סימנים משמלה ילפינן ואם ליכא חזקה מתנגד שאין אנו באים להוציא מחזקה אבל בגט יש חזקת א"א והנב"י חמיו הפליא הקו' ותי' אילו סימנים לאו דאורייתא הי' הבעלים מתיאשים וקנאה אם כן בסימנים מוציאין מחזקה יעו"ש והביא עוד בשם חתנו הגאון הנ"ל דבמיתה דדייקי ומנסבי לא הוה התחזק איסורא דהיא מרעה לחזקה יעיין וימצא היפך דבריו יעו"ש.
<b>ואני</b> חדשתי בספרי מ"ח ח"ר סי' ס"ד דדברי הרמב"ם בפ"ג משגגות ובשאר מקומות הם רחוקים מלדון לדמות בגט הנמצא דשאני אם ע"א מתרה שלא יאכל שחתיכה הוא איסור או האשה היא אסורה א"כ בא להזהיר שלא יאכל ולא תבעל ולא יצמיח מלקות וע"א באיסורין נאמן רק דהוא עבר על התראה אבל עכ"פ המעיד על האיסור חפץ למנוע המעשה איסור שלא יולד מלקות אבל בגט מאי נ"מ אם הוא גט שלו או אם אומר שנכתב לשם גירושין או בעבור לצור עפ"י צלוחית מה לי אם הוא שלו או אם נכתב לשמה אפי' אם הוא של אחר או לא נכתב לשמו יוכל לצור צלוחיתו וע"כ אנו דנין אם יוכל לעשות שליחותו לגרש בו א"כ בא להתיר חזקת א"א השגתי שם על תורת גיטין בסוגי' דלשמה שרצה לדמות נאמנות ע"א על לשמה לדברי רמב"ם משגגות וכמו שע"א נאמן שבהמקוה יש מ' סאה דשאני התם שבא להעיד לדעת שלא תפסל בשאובין והיא לא מקבלת טומאה להיות מים טמאים ולא בעבור להתיר טמא מחזקתו אבל בגט מאי נ"מ אם לא להתיר בו אישות והכלל אם עדות העד הי' רק לאיסור שלא יאכל ולא יבעל וכדומה והוא רק עדות על איסור רק בעברו על עדותו יצמיח מלקות או מיתה אז נקרא האיסור בע"א הוחזק אבל אם נשמע לעדותו ונאמנותו יצמיח מלקות או מיתה או היתר אישות או טומאה אין ע"א נאמן למלקות ולמיתה וידעתי שיש כמה גדולים שהשוו מידתם אשר אין אני כדאי לחלוק עליהם בכל זאת גליתי דעתי בספרי בענין זה בכמה הערות בעזה"י ודברי הרי"ף פ' החולץ נכון דאומרי' פלוני אח דמיתנא א"כ יש אח בעולם ונשארה האשה בחזקת א"א לחזקת יבמה לחוץ או פן יש בנים מן המת תהי' אסורה לו עולמית באיסור אשת אח או אם לא התאבל עליו חייב באבילות שעה אחת ואולי רצה האיש להעיד בדבר הנוגע למת יהי' הכל יודעים שהוא אחיו והוא קרוב ופסול לעדות וכדומה דהוה גילוי מילתא בעלמא והארכתי במקו"א בעזה"י.
<b>ואגב</b> גררא אודיע לו מה שחנן ד' אותי לחדש מקור חדש על דברי רמב"ם ז"ל שע"א נאמן למלקות עפ"י ע"א שאיסור בע"א יוחזק ואכתב בקיצור ב"ה הנה הרמב"ם בפ"ט מה' יסודי התורה ה' ב' אשר ביאר כח נביא כתב וז"ל וכן אם צונו בדברי רשות כגון לכו למקום פלוני או אל תלכו עשו מלחמה היום או אל תעשו בנו חומה זו או אל תבנוה מצוה לשמוע לו והעובר על דבריו חייב מיתה ביד"ש שנא' והי' האיש אשר לא ישמע אל דברי הנביא אשר ודבר בשמי אנכי אדרוש מעמו עכ"ל ובפ"י ה"ה כתב וז"ל ונביא שהעיד לו נביא אחר שהוא נביא הרי הוא בחזקת נביא ואין זה השני צריך חקירה שהרי משה רבינו העיד ליהושע והאמינו בו כל ישראל קודם שיעשה אות וכן לדורות נביא שנודעה נבואתו והאמינו בדבריו פעם אחר פעם או שהעיד לו נביא וכו' עכ"ל ובפ"ט מה' הנ"ל ה"ג כ' וז"ל וכן אם יאמר לנו הנביא שנודע לנו שהוא נביא לעבור על אחת מכל מצות האמורות בתורה או על מצות הרבה בין קלות בין חמורות לפי שעה מצוה לשמוע לו וכן למדנו מחכמים ראשונים מפי השמועה בכל אם יאמר לך הנביא עבור על דברי תורה כאלי' בהר הכרמל שמע לו חוץ מעכו"ם עכ"ל וא"כ פלא הלא בכח עדות אין לנביא כח יותר משאר עד דעלמא כנודע וא"כ איך נאמין ליהושע אם יצוה לעבור עבירה בקום ועשה אפי' לפי שעה הלא לא העיד עליו שהוא נביא רק ע"א אלא ע"כ מתחילה נאמן נביא א' להעיד שהוא נביא לד' ואם אח"כ אחר ימים או שנים יצוה דבר מי שעובר על דבריו חיוב מיתה בידי שמים (והוא מלקות) והגם שבה' ג' פ"ט אם מצוה לעבור עבירה כ' הרמב"ם רק מצוה לשמוע לו ולא כתב כמו בה' ב' כל העובר על דבריו חיוב מיתה בידי שמים משמע דבלעבור עבירה מי שעובר על דברי הנביא אינו חייב מיתה אבל גם בלעבור בדבר רשות ופלא למה יהי' העובר על דברי הנביא חייב מיתה בידי שמים הלא לא העיד עליו רק ע"א אלא פשיטא הדבר בע"א יוחזק ומה שנתהוה אח"כ אחר שהוחזק הוה כאלו העידו שני נביאים לד' כנלע"ד בעזה"י להרחיב גבולי תורה הגם שלא צרפתי בכל זאת לא מנעתי ממנו אולי יורחב שם במדינת פולין.
<b>(</b><b>ב</b><b>)</b> <b>התפלא</b> על מ"ל פ"ז מה' תרומות שנסתפק אי דבר שנאסר מדרבנן יהי' נחשב כאינו ראוי מדאורייתא והקשה מעלתו נ"י מגמ' בב"מ דף צ' דהדש תרומות ומעשרות אינו עובר משום לא תחסום ופריך הגמ' מתרומה אתרומה ומשני הא בתרומה הא בגדולי תרומה שהוא מדרבנן ובמעשר של דמאי שהוא דרבנן וקשה הא בתוס' מבואר הטעם דלא עובר דכתיב שור בדישו דישו הראוי וא"כ מוכח דאיסור דרבנן לא יפעל להיות כאינו ראוי מדאורייתא דאל"כ מאי הוה דגדולי תרומה דרבנן והוא קו' נאותה.
<b>ונלע"ד</b> דהכלל הוא כך אם הבעל אינו מנוקה מעון דרבנן לא קרינן בו ונקה האיש מעון ואין משקין את אשתו ונשאר שוא"ת דעכ"פ מי שעבר דרבנן לא נקה מעון דלא תסור הוא ג"כ איסור דאורייתא וכן בתרומה שיש עליה טומאה דרבנן היא מחוללת ועומדת דמלא תסור היא מחוללת ועומדת ואם האיסור דרבנן כבר קדם היא אינו ראוי אפי' על דאורייתא וה"ה בודאי לא יצא ידי חובת מצה דהא אינו אסור באיסור חמץ לבד אם הי' חמץ דיש גם איסור דרבנן מקודם אבל בחולין שנשחטה בעזרה איסור מדרבנן א"כ לא הי' מקודם אסור רק ע"י השחיטה יחודש איסור דרבנן א"כ נקרא וטבחו דקודם שהתחיל השחיטה לא הי' כאן איסור מקודם כך הרהרתי בשורש הנ"ל של מ"ל ודו"ק.
<b>ואודות</b> קו' מעלתו נ"י נראה הטעם דמכח איסור דרבנן לא נתיר לעשות מעשה עבירת לאו דאורייתא בידים דזה בכלל שאמרו שלא לעקור דברי תורה דאם העמידו איסורם זה א"כ מתירין לאו דאורייתא לעקור בידים ועיין בט"ז יו"ד סי' קי"ז ובח"מ סי' ב' שנתקשה בהבנת הגמ' בזה בשלומא בסוטה או בתרומה טמאה בודאי אסור לעשות תרומה טמאה רק יש לחקור אי אכל אי חייב כרת ובסוטה הוה שוא"ת וכדומה אבל כאן אי איסור דרבנן בגדולי תרומה או בדמאי יהי' מותר לכתחילה לחסום לא העמידו דבריהם כדי שלא לעקור לאו בידים ודוק.
<b>ומצאתי</b> בשמ"ק שם בד"ה כאן בתרומה וכאן בגדולי תרומה שכ' וז"ל פי' בתרומה ממש אינו עובר כי מדאורייתא לא חזי' למיכל כדפרשי' לעיל והא דקתני עובר בגדולי תרומה דמדאורייתא חולין גמורים הם אלא אלא רבנן גזרו שיהי' גדולי תרומה תרומה מדרבנן וגבי לא תחסום לא תקנו רבנן לעקור דבר מן התורה בקום ועשה הלכך ניהו שלא יניחנה לאכול כיון דתרומה דרבנן הוא ואסור להאכילה לבהמה מ"מ יש לו לתלות לה בטרסקלין ד' קבין לפרה וג' לחמור עכ"ל הריטב"א הרי מפורש יוצא דלגבי לא תחסום לא תקנו רבנן לעקור דבר מן התורה בקו"ע משמע אבל אי הי' בשוא"ת הי' מהני איסור דרבנן אפי' על הדאורייתא וכחקירת מ"ל א"כ ליכא למפשט מגמ' הנ"ל ודוק.
<b>ואעתיק</b> מה שכתבתי בחבורי קול סופר על משניות פ"ג ממעשר שני משנה ט' בברטנורא שכ' ובירושלמי מוקי לה כגון שהכניסו ע"מ שלא ילקטוהו מחיצות וכתבתי וז"ל עיין מ"ל פ"ז מתרומות אי איסור דרבנן מהני להקל על דאורייתא ויש לחקור מדברי ירושלמי פ"ג דמעשר שני דלא מהני דרבנן על דאורייתא דדווקא אם הכניס ע"מ שלא ילקטהו מחיצות דאל"כ נחשב לטהורה ועיין בטו"א ר"ה דף כ"ב הא מן התורה כל ישראל בחזקת כשרות ואיך תקנו חכמים לעקור דבר מן התורה בקו"ע שיבא אחר עמו להעיד ועיין חכם צבי סי' ק"ו וכן יש לחקור מדברי תוס' חולין דף קל"ח כיון דביצים אינם מועלים מן התורה אלא מדרבנן קרינן תיקח לך ודוק עכ"ל.
<b>(</b><b>ג</b><b>)</b> <b>עוד</b> הקשה על תוס' בב"מ דף ק"ב בד"ה פרט שכ' דאיכא למימר דה"ק אסורות משום גזל גמור הבצים ואמן יש מפני ד"ש והקשה מעלתו מש"ס חולין דף ק"מ דממעטי' אפרוחים טריפות דאמר קרא תקח לך ולא לכלביך וא"כ אם הביצים אסורות משום גזל גמור אמאי חייב בשילוח כלל הא לא קרינן תיקח לך כלל וכלל דיש בו גזל גמור
<b>ונלע"ד</b> לתרץ בעז"ה דחכ"צ בתשובה סי' פ"ג ביאר הך והבנים תקח לך אינו חיוב שיצרך ליקח הבנים אלא הוה רשות האם מחויב לשלוח אבל הבנים תוכל ליקח לך כמו ששת ימים תעבוד וששת ימים תעשה מלאכתך יעו"ש ובכל זאת נכון הדרש בחולין דף ק"מ דדרשי' תקח לך ולא לכלביך היינו שיהי' לך אם יקח אותם יהי' לך לאכילה למעוטי טרפה שאם יקח אותם לא יוכל לאכלם ויהי' לכלבים לאכול ודוק.
<b>והנה</b> בתוס' זבחים דף ע"א ע"ב בד"ה טריפה הקשה מאי מהני אם נתערב ספק טריפה בקדשים ירעו עד שיסתאבו הא אסור לאכול משום ספק טריפות ויהי' הפדיון להאכיל לכלבים הלא כתיב ואכלת ולא לכלביך אין פודים קדשים להאכילן לכלבים ותירץ בשלומא אם אי אפשר בעצמו לאכול לישראל אז אין פודין לה להאכיל לכלבים אבל כאן הא הקדשים בעצמן הי' ראוי לאכול לישראל א"כ מותר להאכיל אפי' לכותי ולכלבים כיון דחזי גם לאדם והיא סברה מתוקה כדבש יעו"ש היטב.
<b>ולפ"ז</b> אנו אומר בשלמא באפרוחים או ביצים אסורות שאפי' אם יקחם אסורים לאדם לישראל והי' כל הלקיחה רק לכלבים פטור משליח הגם דאין מחויב כלל ליקח אותם עכ"פ דרשי' שיהי' מן מין אם ירצה ליקח אותם יהי' לך ולא לכלבים למעט טריפות שיהי' הלקיחה רק לכלבים ופטור משליח אבל אם יש בלקיחה איסור גזל מכח שם איסור גזל לא יקח אותם דעל ידי לקיחה יעבור על איסור גזל אבל אם משכחת שיעשה בהם לקיחה יהי' ראוי' לו ולא יקחם לכלבים א"כ כיון דאין חיוב ליקח אותם ימנע מליקח אותם משום עבירות גזל ואם יהי' משכחת בו לקיחה כגון שבעלים ימחלו או יהי' הפקר יהי' הלקיחה לו וחייב בשלוח אבל באפרוחים או בצים טריפות הגם אם יקח יהי' הלקיחה לכלבים והתורה אמרה אם יהי' הלקיחת הבנים יהי' לך ולא לכלביך אבל אם איסור גזל מעכב מלקחת הוא יאמר לא בעינא ליה לאפרוחים וחייב בשליח האם והבן זה ויעיין באדמ"ו חת"ס ז"ל א"ח סי' ק' שהביא דברי החינוך כדברי חכם צבי ואין כעת פנאי להאריך.
<b>(</b><b>ד</b><b>)</b> <b>עוד</b> הקשה על המ"ל פ"א מהל' מלוה ולוה שהשיג על המהרש"ך שסובר אי קנין פירות כקנין הגוף הי' הבע"ח גובין מירושת האשה וצעק המ"ל דלא אמרי' קנין פירות רק לענין הבאת ביכורים וכדומה והשיג מעלתו מב"מ דף צ"ו בשאל מהאשה ונשאל לו בעלה אי קנין פירות כקנין הגוף הי' פטור מלשלם וז"ל והרי התם אם נאמר קנין פירות כקנין הגוף והי' שאולה בבעלים ויופסד לגמרי קנין הגוף של האשה וצע"ג עכ"ל.
<b>נ"ל</b> דלק"מ דשאני אם הבע"ח יקחו ירושת האשה בעבור חוב בעלה צעק המ"ל אפי' פסקינן כר"י קנין פירות כקנין הגוף הוא בכ"ף הדמיון לענין שיהי' נקרא שם בעלים על החפץ אבל לעולם אין קנין פירות קנין הגוף להפסיד קנין הגוף של מי ששייך לו הגוף ואי יקחו הבע"ח א"כ קנין פירות של הבעל אלים מקנין הגוף של האשה אבל כאן הלא עכשיו קנין הגוף שלה מת וכלה ואבד הבהמה רק אנו דנין אם השואל ישלם תמורתה ואמרה התורה אימתי השואל משלם אם בשעת שאלה של בהמה אשר עודנה חי אין בעליו עמו אז השואל משלם אבל אם בעליו עמו לא ישלם ואז כאשר היתה הבהמה חי הי' בעליו עמו מכח קנין פירות נקרא הבעל שמו עליו אם כן היה בעליו עמו בשעת מלאכה שהיתה הבהמה חי א"כ אין השואל משלם ומה שנפסד קרנה הוא אינו רק עכשיו אשר בכל אופן הופסד קרנה רק דנין אם בשעת הלואה אשר הי' קרנה חי נקרא שם בעלים על בהמתה וא"כ לא קרב סוגי' הנ"ל להשגה של מ"ל על המהרש"ך ודוק כי האריכות ללא צורך ועל יתר דברי תורה אשר הודיע לא אשוב יהי' לו מה שחשב להצדיק ולתרץ למה אהי' סותר ח"ת אין נ"מ לדינא ואני טרוד גדול דברי הד"ש.
<b>סימן</b> <b>כו</b>
<b>שאלה</b> באיש ירא אלקים אשר הקפוהו ערלים להכריחו לעבוד ע"ז ואם לא ישמע לקולם יהרגוהו אותו והוא מסר נפשו וסבל יסורים גדולים עד שמת לפני ד' אם רשאי סוחר אחד לישא אשתו שבוחר לאמור לדבק איש קדוש כי טוב להיות לעזרו אם יש בזה הידור מצוה אם לא.
<b>תשובה</b> מצאתי בשו"ת מהר"ח א"ז סי' י"ד שכתב וז"ל ושוב מצאתי שכתב רבנא זקיני בקובץ שלו בשם ספר המקוצועות וזה לשון רבנא זקיני שכתב בספר המקוצועות מי שנהרג על יחוד השם ברוך הוא בין שלא בשעת השמד כגון דאמרי' ליה פלח לע"ז ואי לא קטילנא לך ומסר את עצמו למיתה ונהרג או נשרף על יחוד השם כיון שקידש את השם בנפש ובגופו כל ישראל חייבים להתאבל עליו ולקרוע ולהספידו בבתי כנסיות ובבתי מדרשות ואשתו לא תנשא עולמית משום כבוד שמים ומשום כבודו וסיים בקובץ עד כאן לשונו יעו"ש א"כ הרי מבואר שלא תנשא אשת איש קדוש לשום אדם משום כבוד שמים וכבוד האיש הקדוש וק"ו שאין בנשואין הללו הידור מצוה כמובן.
<b>אך</b> טעמא בעי למה לא תינשא א"א קדוש לשום אדם בעולם הלא בודאי מיתות איש קדוש ג"כ מתיר אשתו לעולם רק באשת אליהו הנביא וכדומה שלא מתו רק עלו בשמים חיים חקר בתרה"ד אם נשותיהם מותרים אבל כיון שמת אפי' שמסר נפשו למה לא תנשא היא לשום אדם איזה כבוד שמים וכבוד קדוש יש בזה.
<b>ועלה</b> בדעתי יען כי נגלה שמסר נפשו לד' בעבור קדושת שמו של המקום ברוך הוא א"כ הוה האשה כלי שהשתמש בו קודש והאיש העומד חי הוא חול וחכז"ל אמרו כלי שהשתמש בו קודש אל ישתמש בו חול (ולכן לא חפצה להיות אשת ר"ח) וא"כ כיון שזה מת במסירת הנפש והוכיח סופו על תחילתו שהי' קרבן קדוש שבודאי הכין עצמו לזה כחכז"ל בר' עקיבא שאמר כל ימי הייתי מצטער מתי יבוא לידי ואקיימנה וא"כ אשתו הוה כל ימיו שהשתמש בו קודש אל ישתמש בו חול הוא איש חי שחפץ לקחתה כנלע"ד.
<b>עוד</b> הרהרתי דחכז"ל אמרו על פסוק משלי כ"ד ירא ד' בני ומלך בילקוט שם וז"ל ד"א ומהו ומלך כל מי שהוא ירא מן הקב"ה סופו לעשות מלך ממי אתה למד מאברהם אבינו שנאמר כי עתה ידעתי כי ירא אלקים אתה ונעשה מלך אמר ר"ב הכהן בשם ר' חלבו כתיב אל עמק השוה הוא עמק המלך עמק שהשוו הכל וקצצו ארזים ועשו כסא והושיבוהו מלך עליה וכן יוסף אמר את אלקים אני ירא ונעשה מלך וכן משה כי ירא מהביט אל האלקים ונעשה מלך שנאמר ויהי בישורון מלך עכ"ל א"כ אם ירא אלקים נעשה מלך וא"כ אלמנות המלך אסורה להדיוט כמבואר בגמ' וברמב"ם הל' מלכים ובילקוט מבואר בשם תנחומא וז"ל ומלך מן המלך יכול אף אם יאמר לך עבוד ע"ז שתשמע לו ת"ל ירא ד' עכ"ל עכ"פ יש בזה כבוד מלך שנקרא הקדוש מלך ואסורה אלמנתו ודו"ק.
<b>והעיקר</b> נ"ל עיין כתובות דף ק"ג דרבינו הקדוש בא בי שמשי ערב שבת לביתו ועיין רמב"ן פ' ויחי על פסוק ויגוע שכתב וז"ל וענין המדרש הזה כי נפשות הצדיקים צרורות בצרור החיים וזיו תחופף עליו כל היום לובשת לבושת שני שלא יפשטנו ערומה כיעקב או תתלבש לעתים מזומנים ויובן ענין זה במסכת שבת ובמסכת כתובות עכ"ל ודוק.
<b>ולכן</b> פסק המקוצועות שלא תנשא אשת איש קדוש דיש שקונה עולמו בשעה אחת דנקרא קדוש עליון שתחזיר נשמתו הצרורה בצרור החיים למעונתו שיהי' אשתו עוד נקראת על שמו ועיין בזוהר בטעם יבמה יבוא עליה שעוד רוח המת נשאר בקרבה עד כאן בררתי כפי כח ידי מגעת בעזה"י.
<b>סימן</b> <b>כז</b>
<b>שאלה</b> מעשה שהי' כך הי' בעידי קידושין הוציאו קול שקידושין מפלוני אלמוני לא הווי' קידושין ונקראו לפני רב העיר על מה ראו לומר כן והשיבו שהי' עם החתן אצל גאלדהענדלער יהודי וראו שהחתן גנב הטבעת קדושין הנ"ל וקראו להחתן והגידו לו העדים בפניו שגנב הטבעת הקידושין והשיב ברקאי להב"ד אמת הדבר שגנב טבעת כזה כי יש עליו תביעה אבל הטבעת שקידש בו אשתו לקח אצל הגאלדהענדלער הנ"ל וקרא הרב לגאלדהענדלער ושאל את פיו אם לקח חתן אצלו טבעת קידושין והשיב שקנה אצלו טבעת קידושין בעד ה' זהובים ואיזה ימים אחר הנשואים בא אצלו ומכר לו הטבעת הקידושין בעד ארבעה זהובים ואמר לו הרב לך בשלום וקרא הדיין להחתן ושאל את פיו אם אמת שמכר הטבעת הקידושין והשיב לו הטבעת אשר גנבתי מכרתי לו בעד ד' זהובים כי בעד ד' זהובים הי' לי תביעה עליו והטבעת אשר לקחתי לקדש בו אשתי עדיין בידה כי איך אמכור ח"ו הטבעת קידושין ובכן נשתק הדבר העדים שתקו וגם הדיין שתק ולבו של הרב נקפו אם לא יצוה לבעל שיקדש את אשתו מחדש אחר שהעדים אפקו לקלא שקדשה בגזל ואי אפשר לגלות להם שהחתן הודה שגנב פן יעולל עליו הגאלדהענדלער בערכאות א"כ עוד יש לחוש בעתיד שיאמרו אין האשה מקודשת לו ויהי' למכשול גדול ח"ו.
<b>תשובה</b> אם בעיני הרב פשוט שאשתו מקודשת לו דהא נתברר לפניו שלקח טבעת קידושין ועדיין הטבעת ביד האשה ואותו טבעת שגנב מכר בחזרה לגאלדהענדלער וניכרין דברי אמת בכל זאת אני מסתפק אם היא אשת איש כלל ואבאר ספק שלי בעזה"י.
<b>הנה</b> בב"ש סי' ל' ס"ק ט' מביא דבר בשם הג"א אם יש ס' לעדים אי הוה הקידושין קרוב לה הוה כמקדש בלא עדים ובנב"י מהד"ת סי' ע"ז בא"ע בד"ה ואמנם העיר על מקור דברי הג"א וכ' אח"כ וז"ל אבל עכ"פ יצא לנו מזה שאם לפי דעת העדים בשעת קידושין לא אהני הקידושין אפי' אם נודע אח"כ שלא כן הוא כאשר חשבו העדים אין כאן קידושין דהוה מקדש בלא עדים ומעתה המקדש בגזל ועידי הקידושין ידעו שדבר זה גזול בידו ואם סתם גזילה לא הוה יאוש א"כ מסתמא אמרינן שלא נתייאשו הבעלים ואמרי' אוקי החפץ בחזקת מרא קמא ואשה בחזקת פנוי' ומסתמא לא נתייאשו הנגזל בפי' ואפי' נודע לנו אח"כ שכבר נתייאש הנגזל בפי' מקודם הקידושין מ"מ כיון שלא נודע הדבר לעדים בשעת הקידושין והי' פשוט לעדים שלא נתייאשו הבעלים א"כ הוה כמקדש בלא עדים ולכן התנה הרמב"ם וכתב אם נתייאשו הבעלים ונודע שקנה אותו יעו"ש דהיינו שנודע זה לעידי הקידושין בשעת מעשה הקידושין אבל אם לא נודע אז אף שנודע אח"כ למפרע לא מהני מידי וזהו ברור וכפתור ופרח בכוונת הרמב"ם ועולה לנו מזה דאפי' המקדש בדבר שהוא שלו ממש מ"מ אם עידי הקידושין הי' סבורים שהוא גזול הוה כמקדש בלא עדים ואין הקידושין חלים ולא מצאתי לי חבר בדבר זה בדברי הפוסקים עכ"ל הרי מפורש יוצא כיון שהאמינו העדים בשעת קידושין שהטבעת גזילה אעפ"י שהי' באמת שלו לא הוה קידושין ודוק.
<b>אמנם</b> לדעתי אחר מכ"ת הנוראה של הנב"י נ"ל שיש הבדל אם יש טעות להעדים אם ראו מעשה קידושין כלל ובין אם יש טעות לעדים הגם שראו מעשה קידושין בבירור האמינו שמעשה קידושין כאלה לא יפעלו אישות בדין תורה כאשר אבאר בעזה"י שיש ב' מיני ספיקות.
<b>(</b><b>א</b><b>)</b> אם העדים מסופקים אי קידש מפחות מפרוטה א"כ מסופקים אם ראו מעשה קידושין כלל דתורה אמרה כי יקח איש אשה ובפחות משוה פרוטה לא מקנה אשה נפשה א"כ יש ספק אם ראו קנין אישות דלא משכחת בעולם קנין אישות א"כ יש ספק לעדים אם ראו מעשה קידושין שיש ספק בהם אם נשלם תנאים של תורה אשר תלוים במעשה קידושין דבלי פרוטה או מבלי להגיע לרשות האשה לא נקרא מעשה קידושין כלל דלא משכחת בעולם מעשה קידושין שיהי' בלי פרוטה ובלי להגיע הכסף לרשותה ודוק.
<b>(</b><b>ב</b><b>)</b> אם העדים מסופקים אם הכסף הקידושין הוא גזל אז אין חסרון במעשה קידושין דהא ראו העדים ששוה פרוטה וגם הגיע לידה ולא חסר דבר מתנאים אשר קשרה התורה לתשלום מעשה קידושין שאם הי' הכסף קידושין של המקדש לא נשאר חסרון בפעולת הקידושין רק העדים האמינו שכסף הקידושין הוא גזל וא"כ לא יהי' מהני הקידושין הגם שהגיעה לידה הפרוטה דיורו המורים בעם דבגזל לא יהי' מועילים הקידושין אעפ"י שנתהוה מעשה פעולת הקדושין עכ"פ העדים ראו המעשה פעולת הקדושין המועילים בעלמא לקנין אישות ורק האמינו שאצל המקדש הזה לא מועיל מעשה קידושין שלו.
<b>ולפ"ז</b> יש הבדל גדול אם הי' להעדים בשעת קידושין ספק אם ראו שלימות פעולת מעשה קידושין שבפחות מפרוטה או אם לא הגיע לידה הקידושין לא נקראת מעשה קידושין אז אפי' נתברר אח"כ שהי' פרוטה וגם הגיע לרשותה הוה כמקדש בלא עדים אבל אם ראו עדים שלימות מעשה פעולת קידושין שהי' שוה פרוטה והגיע לרשותה רק הי' להם ברור שהמורים בעם יפסקו שפעולת הקידושין בכסף גזל לא מהני אז אם נתברר שלא הי' גזל הווי' הקידושין מעליא ודוק.
<b>היוצא</b> מזה אם יש לעדים בפעולת כח העדות דכתיב או ראה או ידע והוא עד דכח עדות הוא על פעולה כמו בקידושין שצריכין לראות נתינת פרוטה ויגיע ליד האשה ואמר הרי את מקודשת לי ואם יש ספק להעדים בפעולת הקידושין הוה כמקדש בלא עדים אבל אי ראו פעולת מעשה קידושין כהוגן רק שיש דבר אחר מבחוץ אשר אפשר שיורו המורים שמעשה קידושין האלה לא יפעלו אישות אין דבר זה נוגע לכח עדות העדים כאשר המורים בעם יורו כן יהי' ויש עדים מעליא על מעשה קידושין והבן.
<b>ואחר</b> רבות בשנים שחדשתי זה על הנב"י מצאתי תל"י בס' איגרא רמה של הגאון ר' משולם טיסמיניעץ זצ"ל שכ' בספרו בדף י"ט על ש"ע א"ע בד"ה והנה דע וז"ל והנה דע דמ"ש הב"ש בשם הג"א דכיון דעדים לא ידעו דהוה ש"פ במקו"א וכן אם הם מסופקים אם קרוב לה או לו לא הוי מקודשת דהוי בלא עדים היינו דוקא בקרוב לו או לה או בספק שו"פ דהא אם לא נתן לה ש"פ הוי כאלו לא קידש כלל וכן היכא דהוה ספק בקרוב לו וא"כ אם הוי קרוב לו הוי כלא קידש כלל וכלל ומשא"כ היכי דהוה ספק בע"א אפי' דהוה ספק לעדים הוה מקודשת והא ראי' מכל הספיקות דאם הוי ספק אם הוי קנין פסק הרשב"א דהוי ספק מקודשת וכן בספק בוגרות והיא מקדשת עצמה הוה מקודשת מספק הא עדים לא ידעו א"ו כיון דעכ"פ זאת יודעים העדים דמקדשה רק אפשר דלא הוי מקודשת עפ"י דין חכז"ל זאת לא איכפת לי' וכיון דעכ"פ מקדשה וכי בעי דעדים יהיו בקיאים בכל דיני קידושין דידעו דהיא מקודשת בזה הקידושין ואם לאו הכי לא יהי' קידושין וראי' דגבי בוגרות דעת הב"ש דאם היא קידשה בעצמה בלא אביה לא הוה אפי' ספק קידושין וקשה אפי' קדשה אביה ג"כ אמאי הוה ספק קידושין למיחש לקידשה שקידשה בעצמה הא העדים לא ידעו דקידשה אביה ג"כ וא"כ לא הוי אפי' ספק קידושין ונימא דהוה כאלו קידש בלא עדים או כמ"ש לעיל ודלא כמו שעלה על דעת אחד דכיון דעדים לא ידעו אם הוה גזול לא הוי קידושין וליתא כי טעות דמבורר ומוכח הוא והוי ספק קידושין עכ"ל הרי שפתיו ברור מללו דצריך להיות הספק לעדים אם הוה מעשה קידושין כהוגן אבל אם הי' מעשה קידושין כהוגן רק אפשר דלא הוה מקודשת עפ"י דין חכז"ל לא מעכב דעדים לא צריכים להיות בקיאים בדינים תל"י שזכיתי לדעת הגאון ויש בדברי נוסף בו שהוא דבר מבחוץ ולא אם נעשה כהוגן מה שהעדים צריכין לשמוע ולראות ודוק.
<b>ואוסף</b> עוד שבנידן השאלה היא מקודשת ברור דמצאתי לאדמ"ו הגאון בעמ"ח שערי תורה שבח"ר כלל ד' פרט ח' באות כ"ב חידש דבר בהבנות הג"א בשם מהר"ם דמהר"ם כ' וז"ל ואפי' היא יודעת דנפלה תוך חיקה בעינן דלהוי סהדי שהגיע הקידושין לידה דילפינן דבר דבר מממון ואין כאן קידושי תורה אלא עד דחזי סהדי דמטי לידה עכ"ל ופי' אדמ"ו ז"ל דמהר"ם חידש דילפי' דבר דבר מממון דבר ולא חצי ותוס' בב"ק דף ע' חידש דג' כיתות עדים על ג' שני חזקה לא הוה כל כת חצי דבר דהא ראו כל מה שיוכלו לראות דהא בשנה ראשונה אי אפשר להם לראות שנה השניה יעו"ש וא"כ אם מסופקים אם הי' פרוטה או אם הגיע הקידושין לידה המה מגידים חצי דבר דהא בידם לראות דבר שלם אבל בכל ספק דדינא דלא יוכלו לראות ולידע רק מה שהגידו מודה מהר"ם דמהני עדותם ומיושבים קושיות פנ"י בהקו"א בקידושין דף ו' אות ט' שהתפלא על מהר"ם דפח"ח וא"כ בנידן הנב"י שהבאתי דראו כל מה שיוכלו לראות שבפעולות מעשה קידושין לא הי' חסר מאומה וגם לפי טעותם שהאמינו שמקדש בגזל ראו ג"כ דבר ברור שהגזל בידה א"כ לכ"ע עדותם עדות מעליא ועיין ברב אלפס שמחדש שעדות שנה אחת הוה דבר שלם שאם לא יבוא עוד עדים על ב' שנים יצטרך להחזיר הפירות הוה דבר שלם או לזכות לו השדה או להחזיר הפירות שאכל בגזילה יעו"ש וה"ה כאן או שהיא מקודשת וטבעת שלה או שאינה מקודשת וצריכה להחזיר הגזילה והוה עדות ברור ועדות שלם כמובן.
<b>תבנא</b> לדינא שלא צריך לחוש כלל הקידושין המה בטוב והאשה אשת איש גמור שהיא אשת המקדש רק לגלות אזן אנשים העדים שנחקר הדבר שהיו הקידושין טובים כנלע"ד בעזה"י.
<b>סימן</b> <b>כח</b>
<b>שאלה</b> אירע שאלמון אחד חפץ בנערה אחת ודבר על לבה ויהיה היום וישב הוא ושני אנשים ממכיריו וישבה הנערה עם אחותה הנשואה ואמר האלמון כאשר שמעתם מדברותיה גם לבה עלי רק אבותיה מעכבים בדבר אתם עדים כי אני מקדש אותה ולקח טבעת מידו ואחז באצבע של הנערה ואמר הרי את מקודשת לי בטבעת זו כדת משה וישראל והנערה שתקה ולא השליך הטבעת רק אחותה הנשואה אמרה לא אאמין שאבותינו יסכימו לדבר הזה וכאשר נשמע הדבר בחוצות באו אנשים ואמרו כי האלמון איש רע מעללים רועה זונות ר"ל וצעקה מאורסה להושיע לה ואבותיה רצים להמורים למצוא פתח להתיר בתו מכבלי העיגון כי שלחו להמקדש שיתנו לו אלף זהובים שיגרשנה והשיב בכל הון לא יגרשנה תשב עד שתלבין ראשה לכן לא נשאר תקוה חוץ אם המורים ימצאו היתר שלא הי' מועילה הקדושין.
<b>תשובה</b> לפום רהיטא אין פתח תקוה כי ברוב דברים גלתה הנערה דעתה שגם לבה עליו והמקדש אמר אתם עדים כי אני מקדש אותה ולקח טבעת וקידש אותה והנערה שתקה והניחה לו לאחוז באצבעה ואמר הרי את מקודשת לי וגם אחר זה לא השליכה הטבעת א"כ היא א"א גמורה.
<b>אמנם</b> אחקור אולי יש תקוה כי כפי הגב"ע אמר המקדש וז"ל כאשר שמעתם מדברותיה גם לבה עלי רק אבותיה מעכבים בדבר אתם עדים כי אני מקדש אותה עכ"ל א"כ עשה עדים כל השומעים מדברותיה שלבה עליו וגם אחותה של הנערה בכלל ונמצא בתוך העדים קרוב וכל עדותם בטילה אפי' עדות הכשירים בטל והוה כמקדש בלא עדים ועיין בש"ע א"ע סי' מ"ב בח"מ ס"ק ח' במכוונים לעדות נתבטל כל העדות ודו"ק.
<b>ואחר</b> העיון הא בורכא דלמא אשה קרובה לא פוסל עדים הכשירים דאשה ליתא בכח עדות דנשים אינם בר עדות א"כ אפי' היא קרובה לא פוסלת העדים הכשירים ואעתיק דברי התומים בסי' ל"ו ס"ק י"א וז"ל ונראה ברור דאם הי' האשה במעמד העדות ואעפ"י שכוונה להעיד מ"מ אינה בגדר קרוב או פסול דיהי' כל עדות בטלה דהיא אינה בגדר עדות כלל ולכן הקשו מגיטין וקידושין מקרובים ולא שיש שם במעמד נשים והראיה דהקשו נרבע יציל ועיין בתוס' בדחוקים לרצונו או קרוב ולא הקשו בפשוט אשת איש בחנק וכן כל העריות ה"מ לי' הרי יש כאן אשה ונשים פסולים לעדות וע"ז ממש ל"ש מאחוריו דמשכבי אשה כתיב א"ו דנשים אינו בגדר עדות כלל ולא שייך לומר נמצא קרוב או פסול דאינו בגדר ועמש"ל בדברי הריב"ש דבעינן הראוי' להעיד רק מחמת פסולתו נפסל עכ"ל הרי מפורש יוצא דאשה אינה בגדר שם עד שתגרום לפסול עדות הכשירים ה"ה אם האשה היא ג"כ קרובה אם הי' הקרבות באיש כגון אח הי' פוסל עדות הכשירים אבל כיון שהקרבות הי' באשה אינה פוסל עדות שני אנשים הכשירים ודו"ק.
<b>ואולם</b> ראה זה מצאתי לאמ"ו שערי תורה ח"ב כלל ל"ד פרט ב' שחולק על התומים הנ"ל והביא מתניתא בידו שהטו"א בר"ה דף כ"ב חידש דאשה הוה בר עדות רק דתורה מיעטה מן ועמדו שני אנשים ולא נשים אבל יותר הוה אשה בר עדות מן רשע דתורה אמרה אל תשת רשע עד שרשע לא הוה בר עדות ומה שאשה אינה מחויבת שבועה הוא מטעם דלא חזיה לצירף עם עוד אחת לפעול עדות דכתיב שני אנשים ולא נשים וא"כ חידש אדמ"ו ז"ל אם רשע בעל עבירה פוסל כשירים בעדותו ק"ו שאשה פוסל הכשרים בעדותו יעו"ש שהאריך וחולק על התומים לדינא והביא כמה ראיות לסתור דין התומים וא"כ הדרה הדבר למצוא היתר בנידן דידן שהאשה קרובה אשר נכללת באותם עדים פוסלת גם עדות הכשרים ודו"ק.
<b>אך</b> לי תלמידו הקטן נ"ל להשיב על ראי' אדמ"ו ז"ל כאשר אבאר ב"ה הוא השיג בראי' דאשה הות בר עדות כתב שם וז"ל ותו הא גם אשה ישנה בקצת ענינים בתורת עדות כדאי' במס' ר"ה דף כ"ב ע"א להעיד שמת להתיר אשה לעלמא ועל סוטה שנטמאת בסתירה שלא תשתה ולהעיד שראתה את ההורג שלא להביא עגלה ערופה כדאי' במס' סוטה דף מ"ז ע"ב ובהני תרתי נאמנות מדאורייתא עכ"ל.
<b>ונלע"ד</b> דיש שני מיני עדות (א) אם אשת ראובן מעיד שמת שמעון ואשתו מותרת לעלמא דמיתות הבעל מתיר אשתו דהיא אשת ראובן ראתה שמת שמעון א"כ אטו ראיתה פעל דהלא אם אשת שמעון היתה מזנת ונודע אח"כ שבשעת זנות הי' כבר בעלה מת לא היתה נענשת אפי' התרה שלא תזנה דעכ"פ נגלה למפרע שלא היתה בשעת זנות א"א וגם מותרת לבועל דהא לא נאסרה לבעל ואם נתעברה הולד כשר א"כ אם בא אשת ראובן ומעידה על מיתות שמעון שהיא ראתה שמת אין ראיות עיניה פעל על היתר אשת שמעון רק להודיע שהיא ידעה מכבר שאשת שמעון מותרת רק הי' נעלם מאתנו אמיתיות אשר נעשה והיא מגלה לנו הנעשה וכן אם אשה מעידה שהאשה אשר קנא לה בעלה שלא תסתיר עם פלוני הנחשד בעיניו והסתירה ואמרה אשה אני ראיתי שזנתה אטו ראיות עיניה פועל שהזנות תאסר אותה לבעלה דאטו אם זנתה במזיד אפי' אין עין רואה נאסרת לבעלה רק כל זמן שאין עדות שזנתה לא ידענו מאיסורה והאשה מבררת שהיא נאסרה מכבר על ידי שזנתה במזיד ועיין תוס' כתובות דף ט' וביש"ש פ"ב דיבמות (עיין ריטב"א קדושין דף מ"ג ויש ראי' לדברי) וכן בעגלה ערופה אם האשה ראתה מי שהרג את הנהרג נמצא לא מביאים עגלה ערופה דעכ"פ יש אחד בעולם שנודע לו מי הכהו והתורה אמרה ולא נודע מי הכהו ועיין בטו"א בר"ה דף כ"ב וכדומה לזה גם לאשה שם עדות במקצת דהא עדותה לא יפעל דבר רק היא מגלה את אשר הי' נעלם מאתנו עד עתה (ב) אם ראיית או שמיעת העדים פועלים הויות הדבר כמו קידושין אם קדשו עצמם בלי ראיות ושמיעות עדים לא מהני וכן בגירושין אם גרשה בלא עדים לא מהני (ובמקו"א הארכתי שלא יהי' סתירה בין דברי תוס' ודברי יש"ש אך כאן אין מקומו) או עידי חתימה כרתי ועי' בר"ן פ' המגרש דאנן סהדי שמסר או עידי מסירה כרתי אבל בלי כח עדות לא נתהוה אישות ולא יתפרד אישות וכן בכל חייבי מיתות ב"ד העדים אשר יעידו שהתרה בהם פועלים על הב"ד שהמה יפסקו עפ"י העדים עונש מיתה אבל בלי פסק ב"ד עפ"י העדים אין בעל עבירה מחויב מיתה ולא מצינו שבעל עבירה מחויב שימית את עצמו באחת מד' מיתות רק חיוב הב"ד הוא שיפעלו החיוב מיתה על פי העדים יד העדים תהי' בו בראשונה להמיתו ובזה הארכתי במקום אחר לדון דלא שייך חזקת קמייתא שהי' פטור ממיתה דחיוב מיתה לא פועל השתנות בגופו דהא הוא בכל אופן אין מחויב להמית את עצמו רק זה חיוב הבא על הב"ד ואין להב"ד הצטרפות אם חזקת הרוב או חזקת הטבע יביאו על הב"ד לעשות מצותם בגוף ההוא ובזה מיושב קו' שיבת ציון סי' ע"ו על הגמ' קידושין שסוקלין על החזקה נוקמי על חזקת שלא נתחייבה מיתה יעו"ש שנדחק ובעדות כזה לא מצינו שיהי' לנשים כח עדות לפעול דבר בראייתם ובשמיעתם כי רק להאנשים נתן הקב"ה כח עדות לחדש דבר בעדותם וא"כ מיושב קו' אדמ"ו ז"ל נגד התומים דנשים אינם בר עדות לחדש דבר רק הם עדים לגלות דבר שלא צריך כח עדות ודו"ק.
<b>סוף</b> דבר בקידושין בודאי דברו תומים אמת דאשה אינה פוסלת הכשירים וצריכה הנערה המאורסת גט מדין תורה ולא עוד להב"ש בס"ק ח' בסי' מ"ב שכ' דלשיטת הרא"ש הוא רק שהב"ד לא יוכלו לפסוק עכ"פ בשעת קידושין פעלו הכשירים בעדותם שנתהוה הקידושין יעו"ש א"כ פשיטא דהנערה נתקדשת קידושין גמורים ודוק ואין לי פנאי לעיין באחרונים וקצרתי מאד ועיין בנ"ב מהד"ת א"ע סי' ע"ה ודוק היטב בעזה"י.
<b>סימן</b> <b>כט</b>
<b>ראיתי</b> בשו"ת שיבת ציון סי' ע"א שהגיע לידו פסק מהגאון מהר"י אייבשיטץ שחשש בקדושין על תנאי שלא תשאר עגונה עולמית אם ימות בעלה בלי זרע והיבם אינו ידוע איה הוא בעולם וצריכין להיות קדושין וחופה ובעילות מצוה על תנאי אשר הגאונים תקנו שצריך המקדש לישבע שלא תמחול התנאי דאל"כ יש לחוש פן האשה לא תבקש להיות בעילתה בעילת זנות והגאון מהר"ש לנדא קנא קנאה גדולה לכבוד אביו הנב"י בח"ר סי' נ"ו בא"ע שלא הזכיר משבועת האשה ולחם בכח התורה נגד הגאון מהר"י אייבשיטץ זצ"ל וסיים וז"ל סיומא דמילתא דשפיר עבדו הגאונים שלא זכרו בסדר עניני קידושין על תנאי להשביע גם את האשה כי הוא זה אך למותר כי האשה בודאי לא תמחול בדבר שהוא לטובה בשביל חשש בעילת זנות ואף גם זאת אין בכחה למחול ולבטל השבועה של הבעל שנשבע על דעת רבים וכיון שתלה הדבר ברבים סילוק דעת האשה ושוב אין ביטול השבועה תלוי' ברצונה עכ"ל.
<b>ונלע"ד</b> לחקור מעט בעזה"י בסברה שיש דברים בגו לחוש על דעת מהר"י זצ"ל וחלילה לי לסתור דעת הגאונים שלא חששו בעיקר הדין מדינא דגמ' שתצרך האשה ג"כ שבועה רק נראה לי עכשיו שיש חדר"ג שלא יקח איש שתי נשים יש לחוש שהאשה תמחול התנאי שהוא לטובה יען שתבקש טובה גדולה יותר ועי"כ תמחול לתנאי שהותנה לטובה כפי ראות עיני הב"ד ואבאר בעזה"י.
<b>הנה</b> ברור מסברא הגם דר"ג עשה חרם שלא יקח איש אשה אחרת על אשתו היינו שיהי' לו שתי נשים כל אחת נעשה לו אשה בחופה וקידושין אבל מעולם לא נשמע שמי שיש לו פלגש ובועל אותה בבעילת זנות והאיש ילך ויקח אשה בחופה וקידושין שעבר על חדר"ג כי איך נימא שעבר על חדר"ג נהפוך הוא הלא אין לו אלא אשה אחת שנשאת לו כדת משה וישראל ומי שמע שר"ג עשה חרם על איש ישראל שלא יקח אשה כשרה בחופה וקידושין כדת משה וישראל כמובן.
<b>ואם</b> כן כאשר תראה האשה שלא תתעבר מבעלה תירא לנפשה שבעלה יעזוב אותה וילך למקום מרחוק ויקדש אשה בחופה וקידושין למה לו לבעול תמיד בעילת זנות הלא יכול לבעול בחופה וקידושין אשה אשר תמצא חן בעיניו ולא עבר על חדר"ג דהא ראשונה היתה לו רק לפלגש דקידושין לא חלו כלל ותפחד האשה בכל יום ויום שבעלה ימאס בה ויעזבנה ויקח אשה אחרת ולא יהי' לו עון חדר"ג על כן תתאמץ למחול התנאי ויחולו הקידושין עי"כ יש על בעלה חדר"ג אם יקח אשה אחרת נוסף עליה ותחשוב טוב לכנוס בספק לישב גלמודה אחרי מיתות בעלה מלישב גלמודה בחיי בעלה היום או מחר יעזבנה ותשב עגונה בספק אשת איש כל ימיה וע"כ קרוב לודאי שתמחול התנאי שעשה הב"ד לטובה ברוב ימים שאם ימות בעלה בלי זרע שתוכל לינשא לאיש אחר הלא נפשה ולבה על האיש הזה שיצטרך להיות עמה כל ימי חייו ועיין ב"ק דף ק"י אדעתא דהכי לא קדשה נפשה שתפול לפני מוכה שחין ומתרץ טב למיתב טן דו יעו"ש הגם שאפשר שתשב גלמודה בסוף ימיה ודו"ק. וכי תימא איך יקח אשה אחרת בחופה וקידושין דלמא תלד לו האשה השנית זרע בשעת מיתה גם קדושין ראשונים חלים ונתברר למפרע שעבר על חדר"ג דהא נגלה שהי' לו ב' נשים בחופה וקידושין.
<b>ונראה</b> לי שלא יחוש כלל על זה כי יאמר בלבו הלא יש מיעוט נשים שאינם מתעברות כלל ומן המתעברות יש מיעוט מפילות ומן הבר קיימין יש מיעוט שימותו לא בקצם שאפשר שימותו בחייו ולא עבר חדר"ג כלל ולא יהי' נזהר מן איסור חדר"ג בספיקות הנ"ל כדי שלא יהי' כל בעילותיו בעילת זנות כל ימי חייו דאם חידש רבינו יונה ריש ברכות דספק חמור מן הודאי לענין כמה צריך ליתן בעד אשם תלוי וז"ל והטעם בזה למה החמירו בספק יותר מן הודאי אומר מורי הרב שהוא מפני שעל הודאי משים האדם החטא על לבו ודואג ומתחרט עליו וחוזר בתשובה שלימה אבל על הספק עושה סברות ואומר שאותה חתיכה שאכלתי אולי היתה מותרת ולא ישית אל לבו לשוב לטוב ולזה החמירו ביותר עכ"ל ואם לב אדם תולה בהיתר על העבר ק"ו שיתלה על העתיד שלא יבורר על למפרע שעבר חדר"ג ועיין נדרים דף ט"ו בתנאי לא מזדהר ובסי' רי"ג ביו"ד ודו"ק.
<b>ולכן</b> הגם שיש לו לחוש שמא תמות האשה המקודשת על תנאי בחייו ותהי' אשתו בחופה וקידושין מכל זה לא יפרוש מליקח אשה שנית ולא יחוש שיתברר שעבר למפרע חדר"ג בשעת לקיחה אשה שנית לא יהי' לבו נקפו כלל ולכן יש לחוש שהאשה תמחול על התנאי שיהי' אגוד וקשור בה ולכן טוב מאוד עצת מהר"י אייבשיטץ שגם היא תשבע שלא תמחול להתנאי שאל"כ יש לחוש שתמחול התנאי ולבסוף אם ימות בעלה יתיר הב"ד אותה בלא חליצה ויהי' מכשול להתיר יבמה לשוק ודו"ק.
<b>ולא</b> אוכל למנוע עצמי מלהזכיר אם יבוא האיש וישאל אם אינו רשאי ליקח אשה בחופה וקדושין שלא יהי' בעילותיו בעילות זנות ספק יום יום אם צריך לחוש שיוכל להצמיח בעתיד גלוי למפרע שעבר על חדר"ג אם אינו מותר להורות לו להקל בו.
<b>והנה</b> הי' לאיש חזקת היתר וחזקת זכות שמותר לו ליקח אשה בחופה וקדושין ועכשיו על ידי קדושין על תנאי שעשה נולד ספק אם מותר ליקח אשה בחופה וקידושין למה לא נימא אוקמי על חזקה קמייתא הגם דעשה מעשה קידושין על תנאי ואיתרע חזקתו קמייתא עיין תוס' כתובות דף כ"ג אבל עכ"פ חדר"ג לא חמור מדבר האסור מהלכה למשה מסיני דספק להקל כמבואר בנב"י מהד"ת יו"ד סי' קמ"ו וא"כ בספיקות כאלה לחוש בעתיד שיגלה שהי' לו ב' נשים עכ"פ עכשיו הוא ספק וניזל בו להקל להתיר ליקח אשה אחרת בחופה וקידושין וצע"ג.
<b>אך</b> לפני רבות בשנים חדשתי בעזה"י הגם דלרמב"ם ספק דאורייתא להקל שמותר לאכול ספק נבילה כמו שמותר לבעול בספק ממזר ולרשב"א ספק דאורייתא לחומרא רק באיסור דרבנן ספק להקל היינו דוקא בספק שכבר הוא בעולם וכפי מחשבותינו יהי' ספק לעולם אבל ספק איסור אשר אינו לחלוטין בעולם רק יולד ויתברר בעתיד או להיתר ודאי או לאיסור ודאי הוא לחומרא אפי' באיסור דרבנן דעושה מעשה אשר בזמן יהי' נגלה דעבד בו איסור ברור והוה לחומרא הארכתי בו מאד בעזה"י ובחדושי כתבתי בקונטרס וז"ל עיין ר"ה דף ח"י ע"א תוס' ד"ה ועל שכתבו שעשאו ב' י"ט של ר"ה ומרש"י לא משמע כן רק שאזלינן בתר רוב שנים שאלול חסר ובאמת קשה על תוס' למה לא נילך בתר רוב דהוה דאורייתא וצע"ג ונ"ל בשלומא דאזלי' בתר רוב בהמות כשרות דאכלי' הבשר הגם דאפשר דיתגלה באחד מן האיברים שימצא בו אחד מהטרפות ויגלה שטעות הי' באכילה עכ"פ אין הכרח שיהי' נודע לנו שהיתה טריפה דאפשר שנאכל אותה ולא יגלה הטריפות ונסמוך על רוב בהמות כשירות ונתלה בו שאכלנו כשר אבל בקידש החודש שיברר אח"כ אם הב"ד עברו אלול או לא עברו לחודש אלול והוא מילתא דעתיד להתגלות בודאי האיך נסמוך על הרוב ונעבד מלאכה ביום שני של תשרי הלא אם הב"ד עברו לאלול ויתגלה לנו הטעות ונדע שעשינו מלאכה בר"ה לכן עבדו ב' ימים ר"ה ועיין בפנ"י ותבין זה עכ"ל וק"ו כאן לעשות ספק בידים להקל אשר יוכל להתברר בעתיד שהוא עשה איסור ודאי שבכל בעילה ובעילה עבר על חדר"ג וא"כ מה הבדל לעשות בכל בעילה ספק בעילת פנוי' או לעשות בכל בעילה ספק איסור חדר"ג שוא"ת עדיף שלא ליקח אשה שנית ודוק עד שידו מגעת הודעתי בעזה"י.
<b>שוב</b> התבוננתי כיון דקדשה אותה לאשה (א) אם יהי' לו זרע בשעת המיתה (ב) אם תמות היא קודם מותו אפי' אם לא יהי' לו זרע (ג) וגם אם ימות אחיו קודם שימות הוא אפי' היא נשאר אחריו (ד) גם אם יתן בחייו גט כריתות (ה) אם יהי' נודע אחיו היכן הוא ויתן חליצה בכל אופנים הנ"ל עושה קידושין ותופס לקנין אישות ורק באופן אחד שימות הוא קודם אשתו ולא יהי' לו זרע במיתתו ואחיו יהי' בחייו עוד ולא נודע היכן הוא שיתן חליצה אז לא יהי' קדושין לשם קנין כמובן יש רוב צדדים שהמה קידושין ואזלי' בתר רוב ויש חדר"ג אם יקדש עוד אשה אחרת ואי אפשר להתיר לו אשה אחרת אבל עדיין יש לחוש שהאשה תפחד פן יקח אשה עליה כיון שיש אופן שלא מהני קידושין שלו ואם תמחול התנאי א"כ איסור חדר"ג ברור ועל כן יהי' טוב יותר שגם היא תשבע כדברי הגאון מהר"י זצ"ל ודוק.
<b>אמנם</b> נפלאת בעיני איך הגאונים הגדולים כאלה לא חששו עכ"פ לחזק הדבר לתקן שגם האשה תשבע שבועה חמורה הלא דבר הוא שלא עשו חיזוק גם מצד האשה וצע"ג.
<b>ונלע"ד</b> שהעמיקו שיהי' השבועה בחנם שחכז"ל אמרו בכתובות דף נ"א תחילתה באונס וסופה ברצון מותרת וכתב הרמב"ם בפ"א מהל' א"ב הל' ט' וז"ל ואשה שתחלת ביאתה באונס וסופה ברצון פטורה מכלום שמשהתחיל לבעול באונס אין בידה שלא תרצה שיצר האדם וטבעו כופה אותה לרצות עכ"ל היצר של איש מלביש לאשה שתרצה אבל באיש לא אמרי' יצר התאוה הלבישו שהאיש יוכל לכבוש יצרו ולכן אמרו בכריתות לר"א חייב על כל כח וכח יעו"ש ועיין בתוס' שבועות דף ח"י ובספרי מחנה חיים ח"א סי' ק"א ועיין בפנ"י כתובות דף נ"א ובהפלאה].
<b>ולכן</b> אם יבקש הבעל באמצע הבעילה שתמחול התנאי אי אפשר לה שלא תעבור השבועה ותמחול דהא אפי' באיסור ערוה אי אפשר שלא תתרצה וה"ה אם ירצה הוא לפרוש ממנה אם לא תמחול התנאי ע"כ תמחול והגם שלא יהי' לה עונש על העברות השבועה דהיא אנוסה מכח שהייצר אלבשה עכ"פ נמחל השבועה עיין ש"ך ח"מ סי' כ"א ע"כ תיקנו השבועה רק על הבעל אפי' היא תבקש שימחול תנאו יוכל לכבוש יצרו ויפרוש באבר חי ולא יעבור שבועתו ודוק כי קצרתי מאד.
<b>סימן</b> <b>ל</b> יצו ד' את הברכה חיים עד העולם לאאמ"ו הרב הגאון הצדיק המפורסם בכל העולם כקש"ת ר' חיים סופר נ"י אב"ד ור"מ דק"ק פעסט יע"א.
<b>אחד"ש</b> אציע לפני אאמ"ו הגאון נ"י מה שחקרתי בעזה"י בענין אחד ונא תעיין בהם והוריני אם טעיתי ואם יישרו דברי בעיניך ישמח לבי.
<b>נסתפקתי</b> בראובן שעשה לשמעון שליח שיקדש לו אשה פלונית והלך שמעון וקידשה כדמו"י בעבור ראובן משלחו אבל לא לקח להקידושין עדים רק ע"א שסבר שהוא עם אותו העד יהי' העדי קידושין ונתגלה שכבר זה כמה נפסל אותו העד לכל עדות שבעולם שהוא א' מהפסולי עדות מדאורייתא המבוארים בח"מ סי' ל"ד אם אשה זו מקודשת לראובן או לאו דהא נשאר ע"א בקידושין ומבואר ברמ"א א"ע סי' מ"ב ס"ב דיש מחמירים אם מקדש לפני ע"א וגם מבואר ברמ"א שם אם קודש לפני שנים והא' מהם קרוב הוה כמקדש לפני ע"א וא"כ ה"ה בנידן כזה מה הוה דאותו העד הוא פסול סוף כל סוף הוה כמקדש לפני ע"א וחוששין לקידושין רק זאת יש לחקור דכבר תפסו הפוסקים על הרמ"א האיך פסק דהוה כמקדש לפני ע"א הא הלכה פסוקה הוא דנמצא א' מהן קו"פ עדותן בטילה.
<b>ועלה</b> בדעתי דיש לחלק בין נידן כזה לדין הרמ"א הנ"ל דהרמ"א הוציא דינו מהגהת מרדכי בפ"ג דקידושין שא' קידש אשה בפני ב' עדים קרובים זל"ז והצריכו רבני שפייר' להצריך לה גט מטעם דנחשב כע"א ואסביר לן המהר"ם פדוואה בתשו' סי' ל"ז דאין זה בכלל נמצא א' מהן קו"פ שעדותן בעילה יען דכאן הוה ב' קרובים דאין א' מהם פסול כשהוא לבדו ומועיל עדותו של כל א' מהן לבד למ"ד חוששין לקידושי ע"א לכן חששו לחומרא דא"א הגם דבמכות תנינא מה יעשו ב' אחים שראו בא' שהרג את הנפש התם מיירי בדנ"פ דודאי שם אין חילוק ומסיים מהרמ"פ אף כי פי' זה נראה דחוק מ"מ נכון הוא לתת קצת טעם לרבני שפיירא שלא יהי' כטועים בדבר משנה עכ"ל ואם כן מינה דבנידן זה שהוא פסול לעדות פוסל השני שנצרף עמו ומבטל עדותו ולכן נקט הרמ"א אם קידשה לפני שנים וא' מהן קרוב ולא כתב או א' מהן פסול יען דבנמצא פסול באמת אין חוששין לקידושין וגם בנמצא קרוב דחוששין לקידושין הוא ג"כ באופן שאינו קרוב להמקדש או להמקודשת רק שהמה קרובים זה לזה.
<b>ובזה</b> מיושב היטב שלא יסתרו דברי רמ"א לתשו' ב"י שכ' בסי' ב' וז"ל ועוד דמקדש בע"א שאמרו סמ"ג ומרדכי היינו מקדש בע"א לבדו אבל היכא שנמצא א' מהן פסול כגון בנ"ד אין כאן עדים כלל וכדתנן בספ"ק דמכות ב' שנמצא א' מהן קו"פ עדותן בטילה וכ"כ ר"י בשם מהר"ם המקדש בפני ב' עדים וא' מהן קרוב מתירין אותה לינשא לכתחילה בלא גט עכ"ל והאיך כ' רמ"א בפשיטות דהוה כמקדש לפני ע"א בלא שום תנאי המבואר בח"מ ובב"ש ע"ש ולהנ"ל נכון דהרמ"א לא מיירי בנמצא א' מהן קרוב למקדש או למקודשת רק כנידן של רבני שפיירא שהי' א' מהן קרוב לעד השני ועיין בב"י ובכנה"ג סי' י"א בשם מהרי"ק ב' קרובים נחשבים לע"א יעו"ש והב"י מיירי בנמצא פסול או קרוב לבע"ד ודוק ולפ"ז בנ"ד לכ"ע יש להתירה לינשא לכתחלה כמפורש בתשו' ב"י הנ"ל
<b>אבל</b> מהריב"ש בסי' י"ז וסי' רס"ו משמע גם אם קידשה לפני שנים ונמצא א' מהן פסול ג"כ אמרי' דחוששין לע"א הנשאר והוה קידושי ע"א למ"ד חוששין לקידושי ע"א וצריכה גט ועיין במ"ל בפ"ד מה' אישות ה' ו' ומדתפס המ"ל דברי הריב"ש מדרך דיוק ולא הזכיר רבני שפיירא ודברי הרמ"א הנ"ל משמע דס"ל כחלוקו של מהר"ם פדוואה הנז' וכפמש"כ גם הרמ"א סובר כן ולא נשאר הקו' רק מדיוק בדברי הריב"ש.
<b>אמנם</b> באמת בחילוקו של מהר"ם פדוואה עדיין לא ניחא דהוא בעצמו כ' שהוא דוחק גדול וזה זמן זמנים טובא אמרתי לולא דברי מרן הב"י ושאר רבותינו הנ"ל הייתי אומר דבקידושי ע"א לא נשנה כלל הדין של נמצא א' קו"פ דדבר זה ילפי' מפסוק דעפ"י שנים או שלשה עדים יקום דבר והנה בודאי בדבר שצריך ב' עדים גילתה התורה אם נמצא א' מהן קו"פ עדותן בטילה ואפי' בממון דנשאר ע"א כשר לשבועה אבל עכ"פ להוציא ממון צריך ב' עדים א"כ שפיר נכלל דאפי' שבועה אינו יכול לחייבו בע"א הנשאר דאמרי' כמו שנים נמצא א' מהן קו"פ עדותן בטילה דעל מה שיבאו להעיד לא נשאר עדות כלל אף ג' נמי ועתוס' במכות דף ו' אבל בדבר שגם בע"א מהני ואותו ע"א פועל כמו ב' נופל הדרש דמה שנים נמצא א' מהן קו"פ עדותן בטילה הלא לא צריכין כלל לשנים ואם א' פסול נשאר ע"א ואותו ע"א פועל בעדותו לבדו כמו שהי' פועלים שני עדים ולמה יופסל ולכן בקידושין בהמקדש בע"א הוה קידושין גמורים ועיין בקידושין דף ס"ו דהאי תנא סבר דקידושין חלים בע"א אם הימנוהו ועדים בקידושין צריכין להמנו ולא משום דקידושין צריכין עדים מגזה"כ דדבר דבר יעו"ש וא"כ לא נכלל עדי קידושין כלל בפסוק דעפ"י שנים עדים וגם ע"א מהני כמו ב' ולמה יבוטל עדותו [וכמדומה לי שראיתי אח"כ כזה בספר א'].
<b>אבל</b> אעיקרא דדין הנ"ל קשה מאוד דאפי' סמי מכאן הדין דקו"פ מבטל אפי' עדות הכשר צע"ג דרש"י בקידושין דף ס"ה בד"ה מהו שכ' וז"ל הא דתני' אין חוששין משום דלא מהימן הוא והא המנוה או דלמא משום דאין קידושין חלים בלא עדים ויליף דבר דבר מממון יעו"ש משמע דוקא אם קידשה מתחילה בפני ע"א אז אמרינן הימנוהו עליו כבי תרי אבל לא אם קידשה בפני שנים והדר נגלה שלא הי' רק קידושי ע"א ודבר זה מפורש יוצא מפי הנב"י במהד"ת סי' ע"ה בהיתר ראשון והוא העלה שצריכים שניהם ליחד את העד לקידושין ועיין חת"ס בא"ע סי' ק"ה בד"ה ועוד נ"ל דאם הי' בחדר כמה אנשים והקידושין לא ראו רק ע"א אין חוששין לקידושי ע"א של זה דמנ"ל דהמנוהו האיש המקדש והאשה הם הי' סוברים דהרבה רואים יעו"ש וא"כ עדיפא מיני' אם קידשה בפני שנים ואח"כ נמצא א' מהן קו"פ אז אפי' לו יהי' שאין עדות הע"א נשאר בטל למה יהי' חוששין לקידושין הא בשעת קידושין לא הימנוהו ולא מקדש בע"א יוכל למקרי ולמה יהי' חוששין לקידושין.
<b>והנה</b> מדברי רש"י שם בקידושין משמע רק שצריך להמנוהו כדברי החת"ס אבל ליחדו בפי' כמו שסובר הנב"י לא משמע וכן יש להוכיח דהמחבר בסעי' ב' כ' המקדש שלא בעדים ואפי' בע"א אינם קידושין והרמ"א שינה בלשונו וכו' ויש מחמירים אם מקדש לפני ע"א ולא כ' בע"א אבל ניחא דהא באמת צריך להיות כוונתו לקדש לפני ע"א אבל אם הי' שם הרבה ורק ע"א ראה לא הוה כאלו קידשה בע"א כמש"כ החת"ס אבל להיות יחוד שמקדש בע"א זה לא אמרינן ואשמעינן המחבר אפי' אם קידשה בע"א שייחדו לעד דכן מורה לשון בע"א אעפי"כ אין חוששין לקידושין והרמ"א אשמעי' אפי' אם קידשה רק לפני ע"א דאינו מיחד בפי' רק אחד ראה ג"כ חוששין לקידושין אבל הוא והיא צריכים לידע דהוה קידושין בפני ע"א.
<b>ואם</b> כי דברי רמ"א יש לדחוק וליישב דבאמת הי' כונת המקדש והמקודשת לקדשו רק לפני הע"א שאינו קרוב ולכן דייק וכ' וכן אם קידשה לפני שנים והאחד מהם קרוב וכו' ולא כ' וכן אם קדשה לפני ב' ונמצא א' קרוב לאשמעינן דהאיש והאשה היו יודעים שהאחד מהן קרוב והימנוהו השני הנשאר להיות בפני ע"א ולכן הוה כמקדש לפני ע"א דבאמת אינו צריך ליחדו בפי' וגם אשמעי' הרמ"א אע"ג דעמד שם הקרוב גבי הקידושין לא נפסל העד השני אם הבע"ד אינו רוצה לצרפו והוה שפיר קידושי ע"א וממילא מיושב קו' הפוסקים דאנן נמצא א' קו"פ תנינא אבל אם ידעו הבע"ד בשעת ראיות העדות והי' לבע"ד כוונה שלא לצרף עכ"פ אז אין עדות הנשאר בטל עיין בח"מ סי' ל"ו] כנלע"ד ליישב דברי הרמ"א אבל מדברי הגמ"ר בשם רבני שפיירא וריב"ש לא משמע חילוק זה וא"כ צע"ג מה הוה דאינו נבטל העדות מכח נמצא א' מהן קו"פ אבל הלא הם כיוונו שיהי' שני עדים ולא נשאר רק ע"א וא"כ למי המנוהו ובפרט להנבי"א שצריך ליחדוהו ופי' שניהם מודים שיחדוהו לקידושין א"כ לא נשאר אפי' קידושי ע"א (ויש לי בזה אריכת דברים על הב"ח והח"מ באם אומרים משטה הייתי ולא נתכוונתי לקידושין וקשה הא קבלו עליהם הע"א כשנים והאיך יהי' נאמנים שבלבם לשחוק כוונו ובפרט להנב"י שצריך ליחדו בפי' ואכמ"ל).
<b>גם</b> חקרתי במקו"א דאם מקדש בעצמו אז חיישי' לקידושי ע"א דהימנוה לע"א כשנים אבל אם עשה שליח לקדש לו אשה צריך לקדשו בפני שנים דזאת אין בכוחו להאמין ע"א כשנים ויישבתי בזה הקו' שהקשה הנב"י להפוסקים דחוששין לקידושי ע"א מקידושין דף מ"ג דאמרינן דע"כ לא פליגו אלא בג' אבל בשנים דברי הכל לא וקשה דהא יוכלו לפלוגי ג"כ בשנים דא' נעשה שליח והשני עד יעו"ש ולהנ"ל ל"ק דבשליח כ"ע מודים דלא משכחת קידושי ע"א ודו"ק היטב וכן הסברא מכרעת דאטו נימא לאחר שקיי"ל דשליח נעשה עד הן הן שלוחים הן הן עדים ולמ"ד המקדש בע"א חוששין לקידושין יוכל שליח לקדש אשה בלי שום עד כמובן הגם שיש להשיב ע"ז אבל לסניף יש לצרף גם זה וממילא אין שום ספק בקידושי ע"א הנ"ל כנלע"ד בנך הנאמן יעקב שלום תשובה שלום רב ושפע רב טוב לבני החביב כבוד הרב המה"ג ר' יעקב שלום נ"י ולביתו כ"ט.
<b>אחד"ש</b> קבלתי שאלתך באשר נסתפקת בענין שליח שקידש אשה בפני ע"א ונמצא אח"כ שאחד מעידי קדושין היה פסול ולא נשאר רק קדושי ע"א אם בכה"ג יש חשש קידושין או לא והי' לי להאריך בענין שליח נעשה עד קידושין דף מ"ד ובכמה הערות רק אני טרוד מאד וחלוש גדול ואציע לפניך רק הערה אחת אשר כמוס עמדי ותמחול לי שלא אוכל לשעשע בפלפולך ד' יחזק אותך ויברך אותך ויתן לך מאור בתורתו הקדושה ואעתיק רק פתח דבריך שכתב וז"ל.
<b>נסתפקתי</b> בראובן שעשה לשמעון שליח שיקדש לו אשה פלונית והלך שמעון וקידשה כדמו"י בעבור ראובן משלחו אבל לא לקח להקידושין עדים רק ע"א שסבר שהוא עם אותו העד יהי' העדי קידושין ונתגלה שכבר זה כמה נפסל אותו העד לכל עדות שבעולם שהוא א' מהפסולי עדות מדאורייתא המבוארים בח"מ סי' ל"ד אם אשה זו מקודשת לראובן או לא דהא נשאר ע"א בקידושין ומבואר ברמ"א א"ע סי' מ"ב ס"ב דיש מחמירים אם מקדש לפני ע"א וגם מבואר ברמ"א שם אם קידש לפני שנים והא' מהם קרוב הוה כמקדש לפני ע"א וא"כ ה"ה בנידן כזה מה הוה דאותו העד הוא פסול סוף כל סוף הוה כמקדש לפני ע"א וחוששין לקידושין רק זאת יש לחקור דכבר תפסו הפוסקים על הרמ"א האיך פסק דהוה כמקדש לפני ע"א הא הלכה פסוקה הוא דנמצא א' מהן קו"פ עדותן בטילה עכ"ל.
<b>אהובי</b> בני נ"י טרם אדבר על פלפולך אקדים דבר אחד אשר יקר לי בעזה"י בפ"א דמכות במשנה ח' מה שנים נמצא אחד מהן קרוב או פסול עדותן בטילה אף שלשה נמצא א' מהן קרוב או פסול עדותן בטילה מנין אפי' מאה תלמוד לומר עדים וכ' התוי"ט בד"ה עדותן בטילה וז"ל נ"ל שזה מכלל מאמרם ז"ל הרי זה בא ללמד ונמצא למד שהרי עדיין לא שמענו בשנים שעדותן בטילה עכ"ל וחקירת תויו"ט גדול מאוד היכן נמצא דאם נמצא קרוב או פסול עדות השני בטל דלמא דווקא עדות הקרוב ופסול לא מהני ונשאר עד כשר לחייב שבועה עכ"פ וצע"ג.
<b>ונראה</b> ליישב בעזה"י כי מאד נפלאתי דאמרו חכז"ל בסוטה דף ב' תנו רבנן ועד אין בה בשנים הכתוב מדבר או אינו אלא אפי' באחד ת"ל לא יקום ע"א באיש ממשמע שנאמר לא יקום עד באיש אינו יודע שהוא אחד מה ת"ל אחד זה בנה אב כל מקום שנאמר עד הרי כאן שנים עד שיפרט לך הכתוב אחד ונפלא בעיני למה עשתה התורה ככה שבלשון יחיד יהי' נשמע שנים ואם באמת דברה התורה על עד יחידי צריך לכתוב עד אחד למה לא כתבה התורה על שנים עדים לשון רבים ועל עד יחיד יכתב התורה לשון יחיד ולא צריך לכתוב אחד.
<b>ואמרתי</b> דכח עדות הוא דבר מובדלי מן נאמנות עדות דע"א נאמן באיסורין כח ע"א אם אומר להיתר יפה יותר מן אומר לאסור עיין תוס' גיטין דף ב' בד"ה הוה דבר שבערוה ובפנ"י שם שהעיר שלהתיר יש חזקה אין אדם חוטא ולא לו אבל לאסור יש לומר לצעורי כמכוין ואשה שנאמנות שטהרה מנדתה שאני שהיא עושה מעשה דבורי אמרי מעשה לא עבדי גיטין דף ס"ז ויש לפעמים סברה מלתא עבידה לגלוי לא משקר אינש בודאי קושטא קאמר עיין קידושין דף ס"ו שלח ואחוי עיין רמ"א וש"ך יו"ד סי' קכ"ז וכדומה אם יש בידו הוה כמו בעלים עיין ברא"ש גיטין דף נ"ג בכללי ע"א נאמן באיסורין אלה וכאלה נקראו נאמנות עדות עיין בהגהות רא"ש ריש חולין דאדם אוכל אצל חבירו דלא יעבור על לפני עור ומהני אפי' עדות בכתב בלילה כמו ביום כי הכל נאמנות עדות אבל כח עדות הוא דתורה חידשה על פי שנים עדים יקום דבר שכל כוחם אינו אלא בפה בלי הוכחה וראי' וסברה שמגידים אמת רק על פיהם בעל פה לפני הב"ד פועל עדותם ועיין תוס' קידושין דף מ"ג ע"ב בד"ה השתא שהקשה וז"ל למה לא יהי' עדים נאמנים לאחר שנשבעו לומר פרענו שהרי שוב אינם נוגעים בעדות ואומר ר"י דלכך אין נאמנים לאחר שנשבעו משום דרחמנא אמר (דברים י"ט) עפ"י שנים עדים יקום דבר דמשמע הנאמנים בדיבור בלבד אבל העדים הטעונים לישבע קודם שיאמנו דבריהם אין ממש בעדותם עכ"ל אבל באיסורין בודאי עד צריך שבועה נאמן ועיין בט"ז יו"ד סי' ב' בשם אוהל מועד דתי' רק דמושבע ועומד מהר סיני אבל בלא"ה מהני שבועה רק בעדות כתיב עפ"י שנים עדים יקום דבר שפי' מלבד כח עדות אז עדים שצריכים שבועה אין ממש בעדותם כמובן.
<b>ומעתה</b> אני אומר שגלתה תורה שכח עדות משני אנשים כשירים נקרא עד כח עדות שאמירת איש אחד לא נקרא עדות כלל ולכן כל מקום שנאמר עד הרי כאן שנים שרק בהגדת שנים מתחיל שם עדות ורש"י כ' בסוטה דף ב' ד"ה ממשמע שנאמר עד וז"ל ולא נאמר עדים אינו יודע דאחד קאמר אלא מדאיצטריך למכתב אחד שמע מינה שנים משמע דאינו אלא לשון עדות וסתם עדות שנים עכ"ל הזהב רמז דלא על גוף המדבר כתיב עד אלא על לשון עדות ואיש אחד לא נקרא עד סתם כח עדות כי השנים אשר להם כח עדות כתיב בלשון יחיד שכל מקום שנאמר עד הרי כאן שנים שהמה כאיש אחד לקבל שם עד וא"כ כיון דתורה קראה לשנים בלשון עד שם יחיד א"כ אם נמצא בשנים קרוב או פסול עדותן בטילה כי איך אפשר באדם א' חציו כשר וחציו פסול וכיון דנתבטל על מה שקם דהא השני שלא הוה פסול וקרוב קם בתורת עדות על האיש שוב לא קם אפי' לשבועה דתורה אמרה לא יקום ע"א באיש לכל עון ולכל חטאת אבל קם הוא לשבועה שהאיש כנגדו ישבע אבל כיון שקם ע"א באיש לא מהני כלל אפי' לשבועה דהא הוא לא קם לשבועה ואח"כ גילתה התורה היקש ג' לשנים אם יש בהם קרוב או פסול כולה בטילה כמו בשנים ודוק.
<b>שוב</b> מצאתי דהנב"י מהד"ת סי' ע"ו בד"ה אבל שכתב שמדברי רמב"ם נלמד צד הסותר וצד הבונה שאפי' לשבועה לא נחוש להעד השני יעו"ש שהאריך ולדעתי מקום הניחו לי מן השמים תל"י ושם מצאתי בד"ה ובהכי להודיעך אהובי בני נ"י שזכית לכווין לדעת הנב"י אשר חדשת אי אמרי' המקדש בע"א חוששין לקדושין אז אי הי' שנים וא' נמצא קרוב לא נפסל העדות הע"א דהא לא צריך ב' עדים יעו"ש שהאריך לפי דרכו עיין בדבריו ותשמח בזה מאוד בעזה"י ויש לי הערות רבות על דברי הנב"י שם אך אין כאן מקומו להאריך רק אזכיר מה שהקשה אם ע"א אומר שהי' שנים בקדושין רק אחד אזל לעלמא תהי' צריכה לשבועה להכחיש העד יעו"ש.
<b>ולדעתי</b> הוא בכלל לא יקום ע"א באיש לכל עון ולכל חטאת וה"ה לא יקום ע"א על גוף האשה לעשות אותה לגוף איסור שנשתנית גופה מחולין להקדש דממון על אדם לא הוה כגופו עיין סנהדרין דף ט' שורו של כה"ג בכמה יעו"ש לכן על ממון ע"א משביע שבועה אבל כאן תהי' צריכה לשבועה שנשארת חולין עיין ר"ן נדרים דף למד בהבנות הרי את מקודשת לי שהבעל אוסרה על העולם יעו"ש וגם הלא יש לה חזקת עצמה עיין ר"ן קדושין דף ה' דע"א הוה כנגד חזקת קמייתא שלה וגם כנגד חזקת היתר לכ"ע וכנגד חזקת צדקות שלה לחושדא שחפצה להיות באיסור כל ימיה עיין רא"ש סוף נדרים ודלמא לצעורה כמכוין לאסרה על כל העולם עיין גיטין דף י"ג שתהי' מוכרח לישא לאותו האיש שאמר הע"א שקדשה ודו"ק ובעיקר הקושי' של הנב"י לא הבנתי בשלומא בענין הנוגע לממון הן במכר או מתנה או הלואה וכדומה דלא איברו סהדי אלא לשקרא א"כ לו יהי' שע"א אומר שהוא בפני שנים ואחד הלך בעולם שוה כאלו אמר שהוא לבדו ראה או שמע ומחייב שבועה להנתבע פן אמת הדבר כאשר אומר העד אבל בקדושין אלו העד יאמר שהוא לבדו הי' בקידושין והיא מכחשת בודאי אין כאן קידושין א"כ יהי' בא חיוב שבועה על האשה יען שאומר שהי' עוד עד אחר והתורה לא אמרה שעד א' מחייב שבועה רק אם הוא לבדו בעדותו מעצמו מחייב שבועה אבל לא אם יצרך להשען שיש עוד אחר בעולם והבן.
<b>ונוסף</b> עוד שפלא בעיני כי ראיות ב' עדים בקדושין הוא הוויית הדבר עיין ריטב"א קידושין דף מ"ג שהעדים פועלים כח הקידושין שבלי ראות עיניהם לא יוכל להיות קדושין יעו"ש בנועם אמרותיו א"כ אם יאמר עד א' שהוא וחבירו ראו הקדושין א"כ מעיד שנתחדש הוויית קדושין ומה איכפת לנו בזה ומה שאמר שהאשה פלונית נתקדשה מאיש פלוני הוה עדות אחר שמעיד שאשה אשר מוחזקת לנו לפנוי' הוא מעיד שהיא א"א מה איכפת לנו אם הוא הי' פועל בראיות עיניו האישות או שהי' ב' אחרים אשר פעלו על הויות האישות עדותו לפנינו הלא זאת עדות חדש שהפנוי' בעינינו היא אשת איש וא"כ היתכן שיבוא ע"א ויאמר על פנוי' ישראל שהיא א"א תצרך לשבועה להכחיש העד בשלומא בממון כל עדותו רק על פעולה שפלוני לוה או מכר או נתן מתנה והנתבע מכחיש וצריך לישבע כנגדו שלא הי' אותו פעולה אשר מעיד העד כנגדו ובקידושין נהפוך הוא ראי' שלו פועל הויות הדבר אשר מה איכפת לנו בו ועיקר עדותו היום רק שמעיד שהאשה היא באיסור א"א הנשמע כזאת שע"א יעיד נגד חזקות רבות שתצטרך לשבע כנגדו ועיין בש"ך יו"ד סי' קכ"ז אין נאמן ע"א לומר נתנסך יינך להפסיד ממון של בעל היין ועיין בפנ"י גיטין דף י"ג יעו"ש ודוק.
<b>וראיתי</b> במכתבך סברה נעימה בודאי המקדש והמתקדשת יוכלו להאמין לע"א כבי תרי ולכן אם אינם מכחישים חושש רמ"א לחומרות הסובר שחוששין לקדושי ע"א אבל המשלח ששלח לקדש אשה והשולח האמין לע"א בודאי לא הוה קדושין דלא הוה כמשלח ליתן לאחד נאמנות כבי תרי וישבת בזה קו' נב"י מקדושין דף מ"ב דבריך פח"ח תל"י ד' כחך יחזק לתורה ועבודה אביך הטרוד הדש"ת.
<b>סימן</b> <b>לא</b>
<b>בש"ע</b> א"ע סי' מ"ז סעיף ב' שנים אומרים נתקדשה וב' אומרים לא נתקדשה ל"ש שזרק לה קידושיה ב' אומרים קרוב לו וב' אומרים קרוב לה ל"ש אמרו הב' שמעולם לא הי' לה ספק קידושין לא תנשא ואם נשאת תצא עכ"ל ובח"מ ס"ק א' כתב וז"ל לא אמרי' אוקי תרי לבהדי תרי ואוקי איתתא בחזקת פנוי' דמ"מ תרי ותרי ספיקא דרבנן והול"ל תצא מדרבנן כ"כ התוס' עכ"ל ועיין בב"ש ס"ק ב' יעו"ש.
<b>ונראה</b> לי לחקור בעזה"י דיש דתצא מן התורה ויש דתצא מדרבנן דכלל גדול להרבה גדולי ראשונים ופוסקים דמחזקינן מאיסור לאיסור דאם נולד ספק איסור כאשר הי' אז ודאי איסור אז פועל שם איסור ראשון הגם שנסתלק אח"כ חיישי' על שם איסור השני עיין בשו"ת מהרי"ט ח"א סי' פ"ב שהאריך בזה וא"כ אם היתה האשה בימי נדתה בשעה שנתהוה בה ספק אישות הגם שטהרה עצמה מטומאת נדתה מחזיקי' מאיסור לאיסור מאיסור נדה לאיסור אשת איש אבל אם בשעת שנתהוה בה ספק אישות היתה טהורה מאיסור נדה אז אין כאן להחזיק מאיסור לאיסור א"כ הוה רק ספק דרבנן ולכן סתם הש"ע דתצא יש שתצא מדרבנן אם היתה בשעת קידושין טהורה מנדתה ויש שתצא מן התורה אם היתה אז שנתהוה הספק אישות בטומאת נדה ודו"ק.
<b>ובזה</b> אמרתי בחדושי ליישב קו' התוס' חולין דף ט' ובריש נדה אשר הניחו ליסוד מוסד דספק טומאה ברה"ר טהור אפי' היכא דליכא חזקת טהרה וספק טומאה ברה"י טמא אפי' איכא חזקת טהרה והקשה כיון דלא למדנו הכל אלא מסוטה וא"כ ממנ"פ אם נימא דכיון דקנא לה ונסתרה איתרע חזקתה א"כ איך נילף ממנה לטמא ספק טומאה ברשות יחיד אפי' אם איכא חזקת טהרה הלא בסוטה לית בה חזקת טהרה ואם נימא הגם דקינא לה ונסתרה לא איתרע חזקתה א"כ איך נילף מסוטה לטהר ספק טומאה ברה"ר אפי' ליכא חזקת טהרה הלא בסוטה יש חזקת טהרה והוא קו' חמורה.
<b>ואמרתי</b> ליישב בעזה"י דיש ספק סוטה שנולד עליה ספק זנות בעת אשר הי' עליה איסור נדה ויש ספק סוטה שנולד עליה ספק זנות בעת אשר היא מטוהרת מן איסור נדה ובשניהם חק אחד ספק זנות ברה"ר טהור וברה"י טמא וא"כ ילפי' ממה דספק סוטה טהורה ברה"ר הגם שנולד ספק זנות בעת נדתה דהי' לנו להחזיק מאיסור נדה לספק איסור זונה ותהי' אסורה אלא פשיטא אחרי שזנות שלה הוא ספק טומאה ברה"ר טהור א"כ ליכא להחזיק מאיסור לאיסור דספק טומאה ברה"ר טהור אפי' ליכא חזקת טהרה וילפי' נהי דמשכחת ספק זנות בעת שטהורה מנדתה ואעפ"כ ספק זנות ברה"י אסור דע"כ ספק טומאה ברה"י טמא אפי' איכא חזקת טהרה ודו"ק.
<b>אך</b> אחר העיון נ"ל דלא שייך לומר מחזיקי' מאיסור לאיסור אלא א"כ המה מסוג אחד כמו להחזיק בשמות אסורי אכילה מן איסור אבמה"ח לאיסור נבילה וטריפה או מן איסור שאינו זבוח לשם איסור נבילה וטריפה וכדומה דכולם סוג מאכלות אסורות וכן מחזיקי' מאיסור שם טומאה ראשון לשם טומאה שני וכדומה כולם סוג שם טומאה או להחזיק בסוג עריות משם איסור ערוה שם ראשון לשם איסור ערוה בשם שני דכולם שם סוג טומאה או ערוה או סוג מאכלות אסורות דעכ"פ הוה בסוג בשם אחד אבל אין מחזיקי' מאיסור לאיסור אשר המה משני סוגי' דנפרדים המה לגמרי אפי' בשם סוג אינם שווין וא"כ איסור נדה הוא איסור כרת על הנאת בעילת נדה עיין בב"ק דף ל"ב הגם דאשה קרקע עולם כתיב נפשות העושות שתתחייב על הנאת בעילה ועיין בתוס' שם היטב ולא הוה מסוג שם טומאה ולא שייך לומר בו מחזיקי' מאיסור נדה לאיסור זנות של א"א דטומאה כתיב בה ונסתרה והיא נטמאה ודו"ק וה"ה דאין להחזיק מאיסור נדה שם איסור אשת איש אם יש ספק בקדושין דשם נדה הוא איסור כרת אבל אינו משם סוג ערוה ואיסור א"א הוה סוג ערוה ודו"ק.
<b>ולכן</b> מעולם לא ראיתי שאחד מהפוסקי' יחקור בספק עגונה אם אירע ח"ו שהבעל נפל או הפיל עצמו במים שאין להם סוף או בספק אם הוא בתוך ימים דנוכל לסמוך על הכרת פרצוף פנים וחוטם דנחקור אם האשה היתה בעת נדתה דנחזיק לחומרא מכח מחזיקי' מאיסור ואם היתה טהורה יש להקל יותר ולפמ"ש נכון הדבר דאיסור נדה הוה כמו איסור אכילת חלב ואיסור א"א הוא סוג עריות ודו"ק.
<b>ואם</b> כנים דברי יש לי להפליא על הנב"י ח"ר סי' נ"ז בד"ה ולא שחקר אם נולד ספק אם הדם מן המקור או מן הצדדים והקשה הא נולד הספק אם רואית מחמת תשמיש בעודה בחזקת אשת איש א"כ הגם עכשיו שנתגרשה לא יהי' מועיל ס"ס עוד וצריכים לבדוק בשפופרת יעו"ש שהאריך.
<b>ובלבבי</b> לא כן ידמה בשלומא אם האסורים מסוג שם אחד כגון חזקת שאינו זבוח עם ספק דרוסה וכדומה נקרא חזקת איסור שכולם סוג מאכלות אסורות אבל להחזיק מסוג עריות שהיתה על כל עולם באיסור אשת איש חוץ מבעלה לקרוא מכח זה חזקת איסור להחמיר על ס"ס באיסור נדה על כל העולם זה לא אמרי' ודוק.
<b>ואחרי</b> ימים רבים מצאתי בבינת אדם במחזיקין מאיסור לאיסור אות כ"ג שישב על מדוכה זו אם נחזיק מאיסור נדה לאיסור א"א לדחות חזקות פנוי' יעו"ש אשר חידש ושמחתי שהקדמני בגוף ההערה אבל חשבתי דרכי לאמת שאינם מסוג שם איסור אחד הנלע"ד כתבתי כעת עד שירחיב ד' גבולי התורה לפני בעזה"י.
<b>סימן</b> <b>לב</b>
<b>שאלה</b> באיש חולה שהרגיש בעצמו שקרב קצו ר"ל ואמר לאשתו לב יודע מרת נפשו ידעתי שאני לא אזכה להכניס בת יחידה שלנו רק את תוכל לזכות לזה ע"כ אני מזהיר אותך על בחור פלוני אם יבקש את בתנו לא תאבה ולא תשמע אליו בשום אופן ואשתו נחמו בדברים שהוא יעמוד מחליו ויעשה כאות נפשו עם בתו ואחרי איזה שעות שבק החולה חיים לנו וכאשר דבר כן הוא שהבחור פב"פ מבקש הנערה הזאת לאשה ולא מבקש נדן הרבה כי אביו עתיר נכסין וגם רצון האלמנה בשידוך הנ"ל ושאלה אם מותרת לעבור רצון בעלה המת כי דבר אתה קשות באזהרה חמורה אשר אין נאה ליתן בכתב ותפחד אם לא ימצא לה עון אם תדבר על לב בתה הנערה להתרצות לבחור הזה.
<b>תשובה</b> הדבר לא פורש אי אשה חייבת באשר צוה עליה בעלה הלא המיתה מתיר אותה מקשר בעלה ומותרת לשוק לכל אשר לבה יחפוץ מהכ"ת תהי' מחוייבת לכבד את בעלה אחרי מותו לשמור כל אשר צוה עליה בשלומא אם דיבר עם בתו וצוה עליה הי' המקום לחקור לכבד אביה גם אחרי מותו וגם זה לא ברור לי דמבואר בש"ע יו"ד סי' ר"מ סעי' כ"ה ברמ"א בשם מהרי"ק אם האב מוחה בבנו שלא ליקח האשה אשר יחפוץ אין צריך לשמוע על האב יעו"ש וא"כ ה"ה אין הבת מחויבת לשמוע אל אביה שלא תנשא לאיש אשר לבה חפץ אפי' אם אביה חי וביותר אם אביה כבר מת רק צוה עליה קודם מותו פשיטא שלא תצרך לשמוע אליו וק"ו אם דבר רק עם אשתו שלא צריכה לשמוע לדבריו ודוק.
<b>ועלה</b> בדעתי לחדש דבר תל"י אם האם הנערה עדיין אלמנה מחוייבת לעשות כפי אשר צוה עליה ואם כבר נשאת לבעל שני לא צריכה לעשות רצון בעלה הראשון ואבאר בעזה"י.
<b>הנה</b> בש"ע יו"ד סי' ת"ג סעי' ב' כתב וז"ל כל שקורע עליו בשעת מיתתו קורע עליו בשעת ליקוט עצמות עכ"ל וחידש אדמ"ו בעל חת"ס ביו"ד סי' שנ"ה אם לקטו עצמות בעלה אחרי שכבר נשאת לבעל שני אינה מתאבלת על בעלה הראשון שע"י הנשואין לאיש אחר מפקיעין ההתקרבות אשר הי' לה לבעלה הראשון וסיים שם וז"ל נשואי' קרבו ונשואי' רחקו ודומה זה כעין ריש פ' המגרש פקעי קידושי הראשון וגמרו קידושי שני שאע"פ שהגירושין או המיתה לא הפקיעו קדושין הראשונים לגמרי הנשואין השניה מפקיעין לגמרי ושוב אינה קרובה לבעלה וה"נ דכוותיה עכ"ל דפח"ח שפתים יושק וא"כ אם האם הנערה עדיין באלמנותה לא נפקע ההתקרבות לבעלה המת ומחויבת לכבדו שלא תפעל שום פעולה שבתה תנשא לפלוני הגם אם צוה לבתו לא צריכה לשמוע בקולו כי לבה חפץ באיש שהוא בן זוג שלה אבל אמה אינה רשאי לעבור על צוואת בעלה כפי הכלל אין אומרים לאדם חטא בשביל שיזכה חבירך אבל הבת עוברת על צוואת אביה לזכות את עצמה כפי חפץ ורצון לבה אבל אם האם כבר נשאת לאיש אחר אז האישות מבעל שני הפקיע התקרבות מבעלה הראשון א"כ תוכל האם לעשות כל השתדלות שתנשא לבחור הנ"ל אשר חפץ בבתה כנלע"ד בעזה"י.
<b>שוב</b> מצאתי בנב"י מהד"ת א"ע סי' מ"ה שחקר בשאלה כזאת ופסק דאין האלמנה צריכה לשמוע לקול בעלה הראשון דהיא אינה מחויבת לכבדו דהא הרשות בידה ליקח בעל שני יעו"ש לדעתי שם אלמנת פלוני פועל שעדיין שמו עליה ועיין בכריתות אלמנת ראובן אלמנת שמעון אבל מה אני עין רחש נגד עין ארי' דבי עילאה הגם שיש לי להשען על דברי אדמ"ו חת"ס ז"ל אקבל שכר על השתיקה.
<b>ואגב</b> גררא אזכיר שנשאלתי בשנה העבר באלמנה אחת שנשאת לאיש ולא הי' זיוג שני עולה יפה והרחיקה נדוד למרחקים ומתה שם וקרובים רוצים להובילה משם לעיר אשר נולדה שם ושאלו את פי אם לקבור אותה אצל בעלה הראשון או אצל שאר קרובי' ואמרתי לפי פסק אדמ"ו חת"ס ז"ל נפקע התקרבות מבעלה הראשון ע"י הנשואין לבעלה השני א"כ טוב לקבור אותה אצל שאר קרובים אשר לא נפקע ההתקרבות כנלע"ד להלכה בעזה"י.
<b>סימן</b> <b>לג</b> שלום וכ"ט לבני החרוץ פיפיות הרב מו"ה ר' משה דוד נ"י סופר בק"ק סאסרעגען יע"א.
<b>אחד"ש</b> אשר שאלת אשה אלמנה עניה ולה שתי בנות כלות אם תוכל להכניסם לחופה בשני ימים זה אח"ז והערות על רמ"א א"ע סי' ס"ב דמשמע דמותר רק מהט"ז או"ח סי' תקמ"ו משמע דאסור בשבוע אחת והקשת כדת האיך לנהוג.
<b>אהובי</b> בנ"י נ"י דעתי אחר שהוא אשה אלמנה ואין עליה חיוב להשיא בנותיה הדבר מותר בשלומא האב חייב להשיא בניו ובנותיו כדכתיב בירמי' כ"ט קחו לבניכם נשים ובנותיכם תתנו לאנשים א"כ אצלו אין לערב שמחה בשמחה כי שמחת נשואין ז' ימים ולבן אמר מלא שבוע זאת ואתנה לך משמע מקודם גם הוא לא יתן רחל כי חפץ לקיים שמחת נשואין של לאה שבוע שלימה ועיין רמב"ם הלכות א"ב חייב אדם להשיא בניו ובנותיו והוא מגמ' יבמות שם קאי על האב אבל האם אשה אלמנה אין עליה סרך חיוב מצוה להשיא בנותיה ומותרת לעשות נשואי שתי בנות בשני ימים וגם הי"א שהובא בט"ז מודים אם אין לאחיות אב כך דעתו אם יסכים חמיך הגאון נ"י רק הכלה אשר נשאה היום לא תלך לחופה ביום מחרת אצל אחותה כי היא עוסקת בשמחת נשואין של עצמה ופטורה בשמחת אחותה אפי' אם היא הגדולה אשר תנשא למחר וקצרתי ועיין רמב"ן פ' ויצא פסוק מלא שבוע זאת ונתנה לך יעו"ש בהבנת ונתנה לך בלשון רבי' ודו"ק אביך הדש"ת.
<b>סימן</b> <b>לד</b> שלום וכ"ט לתלמידי הרהמ"ג כבוד ר' עמרם ישי נ"י אב"ד דק"ק מערענטש יע"א.
<b>אחד"ש</b> קבלתי היום מכתבך ואשיבך בקיצר כי אין כאן מקום לזכות את האב ולא אעתיק השאלה באריכות כי הוא בלי צורך
<b>אודות</b> מי שמת לו אשתו ג' שנים לנשואי' ונשאר בת ואחר איזה חדשים מת גם הבת וחמיו נתמסכן כעת ותובע משום תם לריק כוחו חלק מנדן ונכסים שנתן לבתו בשעת נשואים וחקרת הגם שתקנת שום לא הי' אם נשאר זרע אבל עכ"פ מצד ועשית את הישר ואת הטוב כיון דנשאר סברת ותם לריק כוחכם ר"ל א"כ הגם שבעל יורש את אשתו יצרך ליתן לפשר עמו זה דבריך בקיצר ולדבריך שאלת מדוע לא תקנו תקנתם גם בנידן שאלתך.
<b>דע</b> דאיש הזה אם לא יזכה מכח ירושת הבעל לו יהי' שאין בעל יורש אשתו כלל לא מדאורייתא ולא מדרבנן אבל עכ"פ ברגע שמתה אשתו אז היתה הבת קטנה יורשת אותה מדאורייתא כי במקום שאין בן הות הבת יורשת דאורייתא דכתיב והעברתם את נחלתו לבתו וה"ה באשה שמתה ויש לה בת היא היורש דאורייתא ולא האב של האשה המתה עיין כל זה בב"ב וברמב"ם וש"ע הל' נחלות וא"כ אפי' און הבעל יורש אותה אפי' מדרבנן הוה הבת היורש דאורייתא ועכשיו שמתה אביה יורש אותה דכלל גדול כל המנחיל נוחל אם מת בן או בת ולא הניח זרע הוה האב של המת היורש דאורייתא וא"כ נוחל האב את בתו הקטנה שמתה ולא אבי אמה של הבת שמת וא"כ כאן בכל אופן הבעל יורש אי מכח ירושת הבעל ואפי' אם לא יהי' בעולם דין ירושת הבעל נפלו הנכסים לבת הקטנה ועכשיו שמתה אביה יורש אותה ואיך יש לחקור כאן ועל ותם לריק ר"ל א"כ ברור שעפ"י הדין אין כאן תביעה אפי' על פרוטה אחת ודו"ק.
<b>בכל</b> זאת תשלח אחרי האיש העשיר שירחם על חמיו אחר מידו ובגללו עשה את כל הכבוד הזה עושר ונכסים ואין לך מצות צדקה גדולה מזה אם יגמול עמו חסד דחייב אדם גם בכבוד מי שהי' חמיו והוא מוקדם לצדקה וד' ישלם לו דברי הטרוד הדש"ת.
<b>סימן</b> <b>לה</b> שלוכ"ט להרב הגאון הרב ר' יוסף שמואל געלערנטער נ"י אב"ד דק"ק קוטב יע"א:
<b>אחד"ש</b> קבלתי שאלתו זה ימים וגם היום קארטעל אודות איש אשר אשתו הפילה נפלים והשוו עצמם אצל הב"ד חשוב אשר פסקו שצריך להמתין עוד זמן זמנים ואז קבעו מה שצריך ליתן לה והוא זרק לה גט בע"כ ולא חפץ ליתן לה הסך מה שקנו ממנו הב"ד בקנין שנים רעות עשה א) לא עברו ג' שנים שצריך לדור עמה בטיב ב) שלא השליש ח' אלפים וכדומה.
<b>תשובה</b> אשיב למעלתו נ"י רק בקצירת אומר מפני הכבוד איזה הערות בנידן הנ"ל.
<b>הנה</b> לכאורה קשה איך איש מגרש בע"כ תאמר האשה אדעתא דהכי לא נתרציתי להתקדש לו ויהי' כל בעילותיו בעילת זנות ונימא חזקה אין אדם עושה בעילת זנות וחזקה שלא כיון לגרשה רק לצערה ואין לומר כיון דנשואה היתה אמרי' לגבה שיש חזקה שאין היא עושה בעילותיה בעילת זנות ולא תאמר על דעת כן לא נתקדשה זה אינו עיין בב"ש סי' קנ"ז ס"ק ו' היטב והלא היא אינה פושע בדבר ועוד שעי"כ לא הוה הגט ולא יהי' מגורשת ולא יהי' בעילת זנות ודוק.
<b>אך</b> זה שיבוש דהא התורה אמרה ונתן בידה שיוכל לגרש אשתו בעל כרחה ואיך תאמר אדעתא דהכי לא קדשה נפשה הא שמעה שאמר הרי את מקודשת לו כדת משה וישראל והלא דת משה וישראל הוא שאיש מגרש אשתו בע"כ א"כ נתרצית לו ע"י כן ואיך תוכל עכשיו לומר אדעתא דהכי לא קדשה נפשה ודוק.
<b>אמנם</b> אך אחר שעשה ר"ג חרם שלא יגרש איש אשתו בע"כ חוץ באופנים ידועים ונתקבל חרמו ברוב תפוצות ישראל א"כ כל אשה המתקדשת נתרצית רק על אופן דנוהגים כשירי בני ישראל וכאשר שמעה כדת משה וישראל א"כ דת ישראל הוא שלא לגרש אשתו בע"כ חוץ אם הב"ד יפסקו שחדר"ג שנתקבל בישראל מותר באופן הזה נתרצית להתקדש לו כמו בכתובות פ' המדיר משנה ו' ואלו יוצאות שלא בכתובה העוברת על דת משה ויהודית פי' רש"י שנהגו בנות ישראל אע"ג דלא כתיבה יעו"ש ה"ה הוא בכלל דת משה וישראל מה שנהגו בני ישראל ע"י מנהגיהם מאור הגולה ר"ג ז"ל וכל קדושי ישראל אחריו א"כ בודאי תוכל לומר אדעתא שהבעל יגרש אותה בע"כ שלא כדת ישראל לא נתרצית להתקדש לו וא"כ בדין היא תאמר כן ויהי' כל בעילותיו בעילת זנות וכלל גדול חזקה אין אדם עושה בעילותיו בעילת זנות ומשחק הי' להפחידה ומעולם לא גמר בלבו לגרש באמת א"כ היא בחזקת א"א ואם הוא ישא אשה הוא עובר על חדר"ג ביד רמה ומי האשה אשר תתקדש לו להיות אצלו באיסור וצריכה לקבל גט ממנו כמבואר בא"ע סי' א' ואיזה עדים אשר יחפצו להיות עדים בקדושי שנית וכל המחזיק בידו עובר על לפני עור לא תתן מכשול ומי יברך ז' ברכות אין זה מברך אלא מנאץ בנשואי איסור ודוק.
<b>ואין</b> להשיב מד' רשב"א גיטין דף ע"ה דחידש אפי' אם נתינה בע"כ לא שמיה נתינה אעפ"כ מהני גט בע"כ דאדם יכול לכרות כסף קנינו ולא צריך דעת אשתו ועבדו יעו"ש א"כ בכל אופן יכול לכרות קנינו אעפ"י שעובר על חדר"ג זה אינו אם היא קנינו נכון הסבר רשב"א שיכול לכרות בע"כ אבל כפי שחקרתי היא תטעון שאין אני קנינך כלל אדעתא דהכי לא נתרציתי להתקדש לך ודוק.
<b>ואוסף</b> נופך מה שהערותי במקום אחר דיש ב' אופנים חזקות כשרות שאין אדם עושה בעילותיו בעילת זנות (א) מי שקידש על תנאי ובועל אח"כ סתם אמרי' שמחל לתנאי שלא יעשה בעילת זנות [ועיין ברב אלפס ביבמות פ"ב בני מן שפחתי בודאי שחרור אותה שלא יעשה בעילת זנות יעו"ש ומה שקשה על הגאון הלא ממנ"פ עשה עבירה או בשחרור או בבעילת שפחה וא"כ איך נחלוט ששחרור שלא ובעל בעולת זנות אמרתי דלק"מ בוודאי אם נפשו חשקה בשפחתו והיתה בביתו בודאי בעל אותה כאות נפשו בעילת הרבה וכל בעילה תהי' איסור לפני עצמה לכן בחר לעבור עבירת שחרור פ"א שלא יצריך לעבור בעילת שפחה הרבה פעמים ועיין ר"ן יומא פ' יוכ"פ שמוטב לשחוט בשבת לצורך אכילת החולה מכמה פעמים אכילת נבילה שעושה עבירת סקילה פ"א מלהאכיל לו נבילה עבירות לאו כמה פעמים כך בוחר בעבירת שחרור פ"א מלבעול באיסור הרבה פעמים] (ב) מי שעושה פעולה עי"כ יהי' כל בעילותיו שעשה רבות בשנים בעילות זנות שישלח גט ויבטל שלא בפניו וכדומה ונראה באופן ראשון אם בידו בשעת בעילה אמרי' חזקה אין אדם עושה בעילת זנות ולדעתי הפי' בגמ' גיטין דף ל"ג אם יבטל באמת עקרו רבנן לקידושין ויהי' בעילותיו בעילת זנות ואנן סהדי שכל בר ישראל לא יחפץ שבעילותיו יהי' למפרע בעילת זנות ואדעתא דהכי לא ביטל הגט וממילא הוה גט מעלי' ותוס' חקרו בבת אחותו דאהבה גדול אצלו יתבטל באמת כדי להצילה ותי' דבאמת יכול להצילה בכה"ג ויהי' מקבל עליו שבעילותיו יהי' בעילת זנות ע"י פעולתו ולא דמי לנזיר שיכול לשאול על נזרו ולא יהי' עבירה כלל אבל כאן אם הוא מבטל באמת פועל עבירות בעילות זנות ובנידן דידן בודאי לא גמר לגרש שיפעל בזה שיהי' כל בעילותיו בעילת זנות ודוק היטב.
<b>ומעתה</b> הב"ד שעשה פסק שיצרך להמתין ג' שנים ואח"כ יתן ח' אלפים ובגדיה וכל אשר לה בודאי כתורה עשו בעלובה הזאת וקבל קנין ע"ז א"כ עדיין לא יצא מפי ב"ד חשוב שנפסק חדר"ג א"כ נשארת האשה בזכותה כל בת ישראל שנשאת אין הבעל רשאי לגרשה בע"כ חוץ אם ב"ד חשוב ופסקו שצריכה לקבל גט ואם תסרב אז נשאר הוא בזכות לגרש אותה אפי' בע"כ דהא היתה מרוצת להתקדש כדת ישראל והלא בדת משה וגם בדת ישראל מנהיגי דור והם אמרו לגרש אותה אפי' בע"כ אבל העלובה הזאת אשר עמדה לדין לשמוע בקול הורים ומורים ולא לסרב כנגדם א"כ מעולם לא הותר לגרש אותה בע"כ ואדעתא דהכי אשר הוא הבעל לא יחפץ בדת משה וישראל לא קדשה נפשה וממילא יהי' כל בעילותיו בעילת זנות אנן סהדי אדעתא דהכי לא גירש אותה דיש לו ג"כ חזקת כשרות ולצעורה כמכווין ואפי' יצעק בקול גדול שכיון לגרש אינו נאמן לעשות עצמו רשע על למפרע רק יצרו תקפו כעת לעבור בשאט נפש חדר"ג לישא שני נשים ולגזול ממנה זכותה ואנן לא שבקינן ליה לעבור וטוב להזכיר שהסופר פסול דעבר על חדר"ג כמבואר בשו"ת מהר"מ מינץ וגם לפסול העדים שנזדקקו לגט כזה עד שיעמוד למשפט לפני הב"ד וכאשר יצא מפיהם כן יהי' ואעתיק תשובת מהר"ם סי' ק"ב וז"ל ולא יהי' אדם רשאי לזרוק גט לאשתו כי אם ברשות ג' קהילות ואם יעשה הבעל והסופר והעדים יהי' בנדוי כאשר תיקן ר"ג מא"ה עכ"ל א"כ הסופר והעדים בנדוי וגם הבעל בנדוי ודל"ב.
<b>ואעתיק</b> עוד מ"ש מהר"י מינץ בסדר הגט סי' קט"ז שכתב וז"ל כדת משה וישראל כמו שתקנו בקדושין כדת משה וישראל כדאיתא פ"ק דכתובות כל דמקדש אדעתא דרבנן מקדש ואפקעינהו רבנן לקידושין מיני' גבי צנועות ופרוצות גבי מאן דמגרש על תנאי אם לא באתי וכו' כמו כן בגט נוכל לומר כל דמגרש אדעתא דרבנן מגרש כמו קטנה שאין לה גט בד' אמות שתהי' מגורשת או גדולה תהא מגורשת אע"ג דד' אמות בסימטא או בר"ה דלא הוי רשות האשה אפ"ה הוי מגורשת משום שהמגרש אדעתא דרבנן מגרש וחכמים נתנו לאשה אותן ד' אמות בהפקר ב"ד הפקר והוי חצירה דדרשי' אין לי אלא ידה גגה חצירה וקרפיפה מניין ת"ל וכו' אם לא כדת משה וישראל אינה מגורשת דד' אמות אינן חצירה אלא דרבנן עכ"ל א"כ הא חזינן דסמוך הגאון לברר דמהני בגט כדת משה וישראל ולהקל וה"ה בהיפך שיהי' הגט פסול מן התורה אם אינו מגרש כדת משה וישראל דהא מסיים בגט כדת משה וישראל עיין בנוסח הגט בש"ע וידע מעלתו נ"י מה שכתבתי שאם ידעו הסופר והעדים בדבר שרוצים לגרש בע"כ הגט פסול והעדים פסולים כן החליט הנב"י מהד"ת סי' קכ"ט בד"ה ואמנם משני טעמים (א) דהא עברו על החרם (ב) דצריך הסופר להיות שליח הבעל ואין שליח לדבר עבירה יעו"ש ואני כתבתי בתשובה מדכתב מהר"ם וז"ל ואם יעשו הבעל והסופר והעדים יהי' בנדוי עכ"ל ודקדקתי הלא הבעל עובר בזריקה כמ"ש וז"ל שלא יהי' אדם רשאי לזרוק גט לאשתו כי אם ברשות ג' קהילות עכ"ל א"כ איסור זריקה נאסר על הבעל בנדוי וא"כ הי' לו לכתוב ואם יעשו יהי' הסופר והעדים והבעל בנדוי דהבעל הוא האחרון דאי אפשר לזרוק אא"כ נכתב ונחתם מקודם וצע"ג.
<b>ואמרתי</b> בזה בעזה"י דהסופר והעדים פועלים רק להוציא כלי למעשהו מתקנים ספר כריתות שהוא הכלי אשר הבעל יוכל לגרש בו הן ברצון שלה או בעל כרחה א"כ בשעת כתיבה וחתימה עדיין אין עליהם נדוי דהא אפשר שתתרצה האשה לקחת הגט ברצונה אבל משעה שיזרוק הבעל הגט לאשתו בע"כ אז בזריקת הבעל אשר גמר הפעולה של גירושין בע"כ של אשתו אז גם עליהם הסופר והעדים יעבור החרם דהמה עזרו לו שיעבור על החרם וכל המסייע לבעל יהי' עמו בנדוי ולכן השכיל לכתוב שלא יהי' אדם רשאי לזרוק גט כי אם ברשות ג' קהילות עיקר החרם נתקן על הזריקת הגט ואם יעשו יהי' הבעל והסופר והעדים בנדוי בשעת הזריקה חל החרם על שלשתן וא"כ הגט כשר דבשעת הכתיבה לא הוה שליח לדבר עבירה הכי יש עבירה בגוף הכתיבה או החתימה שתיקנו כלי לגרש רק אח"כ משעה שעושה בו זריקה מתחיל העבירה שנתברר שעזרו לבעל לרעה אם ידעו בדבר ודלא כהבנת הנב"י יעו"ש וא"כ נשאר הקו' למה כתב המהר"ם וז"ל שלא ליתן גט לאשה בע"כ ואין הגט כלום עכ"ל.
<b>ולפמ"ש</b> למעלה בעזה"י נכון הדבר דהא מסיים בגט וז"ל ודן דיהוי ליכו מנאי ספר תרוכין ואגרת שביקון וגט פטורין כדת משה וישראל עכ"ל א"כ גילה כמו שהי' מקדש כדמו"י כן מגרש כדמו"י וגירושין בע"כ אינן כדת ישראל דת ישראל רועים ומנהיגים לגרש רק ברצון וא"כ אין הגט כלום והבן ואם שיש לי להאריך בשורש הנ"ל בכל זאת קצרתי כי הי' גדר לי בל"נ שלא להשיב לפולין מפני כבוד התורה של גדולי פולין וכאשר קבלתי היום קארטעל שלו השבתי כזאת לכבודו נ"י אם גדולי פולין מסכימים לעמוד בפרץ גם אני מסכים ואם לא דברי רק שיחת ד"ת הדש"ת.
<b>סימן</b> <b>לו</b> שלום רב לאוהבי תורה שני כנפי יונה העופפים לעלות על שובך התורה חוקרים ודורשים לסלסל ולפלפל פולחים ובוקעים על סלעים מגדולי הפוסקים באמירה נעימה כתבית יהבית מו"ה ר' מנחם מענדל נ"י ומו"ה דוב בעריש נ"י בק"ק טארניו יע"א.
<b>מכתבכם</b> אשר פי שנים ברוחכם כאחד בשני שאלות הגיעני שאלה בגט בע"כ ע"י שליח ולא אשיב כי הדברים הנוגעים לב"ד העיר ומפני הכבוד אודיע דעתי שיש לחקור אפי' אם הבעל בעצמו הי' נותן ביד חזקה בידה הגט אם מהני הגט כלל ולא באתי להורות רק להרחיב גבולי תורה לקיים סלסלה ותרוממך וזה החלי בעזה"י.
<b>שאלה</b> וז"ל ימחול להורות לנע"ד בדבר המקרה אשר קרה בשבוע זו איש א' התקוטט עם אשתו זמן רב ושבוע העבר בא אל הב"ד לגרשה ושאלו את פי' ואמרה אם יתן לה כל הון ביתו לא מתרצה לקבל גט וכשמוע הבעל את הדברים האלה הלך שלא ברשות ב"ד ועשה שליח וב' עדים לגרשה בע"כ והלך אצלה החדרה וב' עדים תופסים והשליח נתן הגע בידה בחזקה והתחילה לצעוק בקול מר והשליכה הגט תיכף לארץ ועתה יורינו רבינו איך להתנהג ולגלות לנו חוו"ד הרמה עכ"ל.
<b>תשובה</b> הודעתי דרכי שלא אדבר על דברי הנב"י אשר חידש דהוה שליחות לדבר עבירה אשר הבאתם כי כפי ראות עיני אשר נראה לי אפי' אם הבעל בעצמו גירש אשתו בעכ"ח ובלי רשות ב"ד אשר פסקו לו שרשות בידו לגרשה בע"כ רק עשה דין לעצמו אינה מגורשת כלל כאשר אבאר בעזה"י.
<b>הנה</b> מראשית אקדים בודאי הא דאמרי' חזקה אין אדם עושה בעילתו בעילת זנות בודאי נכלל בו הן איש או אשה כשם שהבעל אין עושה בעילותיו בעילת זנות כך האשה אין עושה בעילותיה בעילות זנות כשם שאומרים ד' אמות של אדם קונות לו נכלל בו אשה כמו איש דהוה בכלל חזקה לא שבוק היתר ואכל איסור ואמרי' בודאי אחולי אחלו לתנאי ועיין בש"ע א"ע סי' ל"ז מכל מקום מסתבר במקום פסידא כה"ג שתפסיד לבעלה ותהי' אסורה לכהן אמדינן דעתה שתבחר האשה להיות כל בעילותיה בעילות זנות שחפצה שיהי' הקידושין בטלים מעיקרא מלקבל גט בעכ"ח והגם שתגרום שכל בעילותיה ובעילות הבעל יהי' ג"כ בעילות זנות מה איכפת לה הלא הוא גרם הרע במה שמגרש אותה בע"כ ותאמר תמות נפשי עם פלשתים אמר שמשון ודו"ק.
<b>ומעתה</b> נחקור בעזה"י לכאורה אם בעל מגרש אשתו בע"כ תאמר היא אדעתא דהכי לא קבלתי הקידושין מידך טוב לי שלא אהי' נאסר על השבעה קרובים ולא אהי' נאסר על הכהן ויהי' כל בעילות הבעל בעילות זנות וממילא נימא אנן חזקה אין אדם עושה בעילת זנות א"כ אין מגרשה באמת רק לצעורה קמכווין שתאמין שהיא מגורשת ותיקח ממנו גט ברצון אבל גט זה הנותן לה בע"כ לא נתן לגירושין דיש חזקה אין אדם עושה בעילותיו בעילת זנות ואיך משכחת גט בע"כ וצע"ג.
<b>אך</b> משבשתא הוא כיון דתורה חידשה שיש כח לבעל לגרש אשתו בע"כ דכתיב ונתן בידה ושלחה מביתו א"כ איך תאמר אדעתא דהכי לא נתקדשתי כלל הלא שמעה שהבעל מקדשה כדת משה וישראל ושתקה א"כ נתרצית להתקדש כדת משה וישראל אשר התורה אמרה שיוכל לשלחה אפי' בע"כ ואיך תאמר אדעתא דהכי לא נתקדשתי הלא דברים שבלבה לא הוה דברים ונהפוך הוא ששמעה שהבעל אמר הרי את מקודשת לי כדת משה וישראל הוא שיוכל לגרש בע"כ ובודאי נתרצית גם לזה שיכול הבעל לשלחה אפי' שלא ברצונה ודו"ק.
<b>אבל</b> כל זה קודם חדר"ג שתיקן שלא יהי' בעל מגרש אשתו בע"כ בלי רשות ב"ד אשר יתירו באופנים ידועים שרשאי לגרשה בע"כ ונתקבל החרם שר"ג מאוה"ג עם כל קדושיו עמו שנתקבל ברוב תפוצות ישראל (ועיין בנב"י ח"ר א"ע סי' פ"ד שלא לגרש אשה בע"כ עשה הר"ג ז"ל לעולם) א"כ כל אשת ישראל אשר נתרצית לקידושין ושמעה מפי בעלה המקדש שהוא מקדש אותה כדת משה וישראל ואדעתא דרבנן מקדש עיין גיטין דף ל"ג בתוס' אנן סהדי דאדעתא דהכי שבעל יזרוק לה גט בע"כ שלא כרצון מנהיגי ישראל לא נתקדשה (ועיין פ' המדיר עוברת על דת משה ויהודית פי' רש"י שנהגו בנות ישראל אע"ג דלא כתיבי יעו"ש) ומה שנהגו לחק בישראל ממנהיגיהם הוה בכלל דת משה וישראל וא"כ הר"ג מאוה"ג וכל קדושים עמו הזהרו שלא וגרש אשתו בע"כ ואם הוא יעבור אדעתא דהכי לא נתקדשה כלל ויהי' ממילא כל בעילותיו לבעילת זנות וחזקה שאין אדם כשר עושה בעילותיו לבעילת זנות ובודאי לא נתן לה הגט אלא לצערה ואפי' יצווח שגמר לגרש אין אדם משים עצמו רשע ונשארת אשתו בחזקת א"א ואם בעלה ישא אשה אחרת עובר על חדר"ג שלא לישא שתי נשים ומי יהי' עדים בקידושין שניה שעוברים על לפני עור לא תתן מכשול לעזור לו לעבור חדר"ג ומי יברך ז' ברכות אין זה מברך אלא מנאץ ואשה שניה צריכה לקבל גט כמבואר בש"ע א"ע סי' א' דאנן סהדי דאחר שנתקן חדר"ג כל אשה המתקדשת דעתה שאם יחפץ בעלה לגרשה בע"כ אדעתא דהכי לא נתקדשה לו ולא הוה דברים שבלב כי הדברים גלוים וידועים ומפורשים כאלו הותנו בפומבי ודעת כל הנשים כן ודוק.
<b>ואין</b> להשיב מדברי רשב"א גיטין דף ע"ה שחידש דלו יהי' נתינה בע"כ לא שמה נתינה אעפ"כ בגט הגם דכתיב ונתן בידה אעפ"כ מהני גט בע"כ דכל אדם יכול לסלק קנינו מהחפץ אשר קנה והאשה היא קנין כספו ויכול לכרות בלא דעתה וא"כ נימא ה"ה עכשיו מי יעכוב לכרות קנינו זה שיבוש הלא היא אמריה תאמר אם אני קנינך תוכל לכרות קנינך אבל אדעתא דהכי לא נתרצתי לקידושין ולא נהייתי קנינך כלל ואין לך מה לסלק ואם אי אתה חפץ לעשות בעילותיך בעילת זנות אני נשאר קנינך כי רק צחקת בי וממילא נשארת קנינו ועיין תוס' גיטין בסוגי' דחוץ ובמ"ל פ"ו מהל' זכיה במי שנתן מתנה והתנה שלא יוכל למכור א"כ אם מכר נתבטל מתנה ולא הי' לו דבר למכור א"כ לא עבר התנאי ונתקיים המתנה יעו"ש הבאתי לדוגמא ודוק כי קצרתי מאד.
<b>ובארתי</b> בתשובה אחרת דיש שני פנים בהך חזקה אין אדם עושה בעילתו בעילות זנות דהך חזקה בא מכח חזקת כשרות אשר יש לכל בר ישראל והוא אופן בתוך אופן עיין תשו' (הקודמת בד"ה ואוסף נופך) ויש לי הערה הלא אשה קרקע עולם ולמה תחייב בעריות רק התורה אמרה ונכרתה נפשות העושות ואמרו בב"ק דף ל"ב הנאה לתרוייהו יש ופי' שם בתוס' אותו הנאה חשבה התורה כמעשה יעו"ש ואם כן תינח בעריות שהנאה אסורה עפ"י התורה אבל בכה"ג שלא היתה מופקרת לכל אדם שיהי' בה לאו לא תהי' קדשה דהא קבלה קידושין ונשאת ואין בידה לבטל האישות ואי דפשר שתבעל לשום אדם חוץ לבעלה והגם כהיום שהבעל זרק לה גט בע"כ ואדעתא דהכי לא נתרצה עכ"פ מופקרת לא היתה להיות נקראת קדשה א"כ הבעל גרם ביטול הקידושין במה שנותן לה גט בע"כ גורם שבעילותיו בעילת זנות ששבק התירה ואכל איסורא אבל האשה לא עבדה מעשה במה שנבעלת ליכא לומר בה אין אשה עושה בעילותיה בעילת זנות דהלא הוה כהנאה הבא לאדם בע"כ דהא מעיקרא לא אתכוונה על הנאת איסור שאשתו היא ע"י קידושין ולא עבדה מעשה עיין פנ"י פסחים דף כ"ה בד"ה ועוד וקצרתי בשלומא אם התנה תנאי אמרי' אחולי אחלה דהא עכ"פ היא עברה על לפני עור לא תתן מכשול שע"י תנאי גרמה לבעל שיהי' בגופה בעילותיו בעילת זנות אבל אם הוא זורק לה גט בע"כ א"כ הוא גורם לנפשו שיהי' בעילותיו בעילת זנות שעשה מעשה בבעילה מהכ"ת תחוש היא על בעילותיו של זנות אם הוא לא חש וגורם רעה לעצמו וממילא אמרי' אין אדם משים עצמו רשע ובודאי משחק בה ולצעורה קמכווין ולא מגרש אותה כלל ודוק.
<b>ואין</b> להשיב הלא כל זמן שבעל אותה לא הי' בעילת מופקרת דהא קבלה ממנו קידושין ולא הי' שום אדם יכול לבעול אותה וגם היא לא יכולה להתבעל לאיש אחר דהא לא הי' בידה לבעל הקידושין ואוקמי אותה בחזקת א"א דמהכ"ת לחשוב שבעל יזרוק לה גט בע"כ עיין תוס' גיטין דף ל"ג דבטלו מבוטל דחדשו כן כמו בנזיר וא"כ הגם דעכשיו זרק לה גט בע"כ ואדעתא דהכי לא נתקדשה והיתה פנוי' עכ"פ לא היתה בכלל מופקרת לזנות ולא היתה בזה קדשה בכל בעילותיו זה אינו דעיין בפ"א מה' אישות ברמב"ם דיש עשה על האיש ישראל כי יקח איש אשה ובעלה שלא יבעול אשה בלי אישות קדושין ונשואין א"כ בעילותיו בעילת זנות בלי קיחה יעו"ש וא"כ מכח חזקות כשרות שלו אמרי' שמצחק בה ומצערה אבל לא גרשה ודוק
<b>ועתה</b> בנידן הזה שבלי רשות ב"ד אשר הורו לבעל שיכול לגרש בע"כ והוא בעצמו פסק הדין לגרש אשתו בע"כ אנן סהדי דאדעתא דהכי לא נתקדשה דהא היא לא תוכל לצאת ממנו בע"כ והוא יוכל לגרש אותה בע"כ ועיין בנב"י ח"ר יו"ד סי' ס"ט] וחפצה ביותר שיהי' כל הבעילות בעילת זנות ותהי' מותרת לכהן כפנוי' שתנשא לאדם כשר ואמרי' בעלה לא גרשה באמת רק חפץ לשחק בה וגם לצערה וגם חפץ לעבור חדר"ג לישא אשה שניה על אשתו ראשונה והב"ד לא שבקינן לו וטוב להכריז שהוא בנדוי ואם הסופר והעדים ידעו שחפץ לגרש אשתו בע"כ גם המה בנדוי וכמבואר בשו"ת מהר"ם מינץ וז"ל ולא יהי' אדם רשאי לזרוק גט לאשתו כי אם ברשות ג' קהילות ואם יעשה הבעל והסופר והעדים יהי' בנדוי כאשר תיקן ר"ג מאוה"ג עכ"ל הרי מבואר ששלשתם הבעל והסופר והעדים מנודים ודוק.
<b>ושישו</b> בני מעי שמצאתי בנב"י ח"ר א"ע סי' נ"ד בד"ה והנה שחידש שבאם יהי' לאשה הפסד שתפול לפני יבם מומר שתוכל לומר אדעתא דהכי לא נתקדשה ולא תחוש על שכל בעילותיה בעילת זנות יע"ש דפח"ח א"כ אפוא בק"ו אם יהי' לה הפסד הבעל עצמו והוא הגורם שיהי' הבעילות בעילת זנות אז בודאי שלא תחוש האשה על בעילת שלו ושלה דשם במומר יבם עכ"פ הבעל לא פשע לגרום לעשות בעילות זנות אבל במגרש בע"כ הוא הפושע בדבר.
<b>ואוסף</b> לחזק דברי ואעתיק מש"כ מהר"מ בסדר הגט סי' קט"ו וז"ל ועוד י"ל אמאי עזבו לשון יציאה מלישנא דקרא ויצאה מביתו והטעם ויוציאה מביתו דמשמע שהאיש מוציאה בגט אלא יצאה מדעתה משמע שמספר לאחר שתהא מגורשת אז יצאה מביתו והיתה לאיש אחר ובטופסי הקדמונים כתיב בכל מקום בגט ופטרית ושבקית ותרוכית אמנם בארתי ע"ד הנוסחאות שלנו שנוהגים לכתוב בדורותינו וכו' כדת משה וישראל כמות שתקנו בקידושין כדמו"י כדאיתא פ"ק דכתובות כל דמקדש אדעתי' דרבנן מקדש ואפקעינהו רבנן לקידושין מיני' גבי צנועות ופרוצות וגבי דמגרש על תנאי אם לא באתי וכו' כמו כן בגט נוכל לומר כל דמגרש אדעתא דרבנן מגרש כמו קטנה שאין לה גט בד' אמות שתהא מגורשת או גדולה תהא מגורשת אע"ג דד' אמות בסימטא או בר"ה דלא הוה רשות האשה אפ"ה הוה מגורשת משום שהמגרש אדעתא דרבנן מגרש וחכמים נתנו לאשה אותן ד' אמות בהפקר ב"ד הפקר והוי חצירה דדרשי' אין לי אלא ידה גגה חצירה וקרפיפה מניין ת"ל וכו' אם לא כדמו"י אינה מגורשת דד' אמות אינן חצירה אלא דרבנן עכ"ל דברי הד"ש.
<b>סימן</b> <b>לז</b>
<b>ראיתי</b> בקצו"ח סי' קפ"ב שחידש אם עשה שליח לגרש סתם והלך השליח וגירש בע"כ מהני הגירושין דהוה כאלו השליח שחט בשבת דמהני השליחות בטביחה כמבואר במ"ל פ"ג מהל' גניבה כיון דלא עשה שליח בפירוש לטבוח בשבת וחדר"ג הוה כמו איסור אחר יעו"ש.
<b>ולדעתי</b> לחלוק בסברה בעזה"י דשם בטביחה משכחת שיהי' שליחות הטביחה על הטביחה לבדו ומה שעשה השליח השליחות על הטביחה בשבת זה לא הי' מן המשלח וגם מה שהשליח הוסיף לחטוא לחלל שבת על ידי הטביחה לא פעל מאומה לעשות השליחות על גוף הטביחה דהלא הטביחה יוכל להיות גם בחול א"כ לא התערב שליחות עבירה אחרת עם עבירות שליחות הטביחה אבל בגט דשליח לא יוכל לגרש אלא בכח המגרש א"כ אם הבעל עשה שליח סתם לגרש אשתו והשליח גירש את האשה בע"כ אז אמרי' ממנ"פ אם אין דעת המשלח לגרש אשתו אפי' בעכ"ח א"כ לא הוה השליח תחת המשלח לגרש האשה בע"כ דהא המשלח לא ביקש זאת מידו להיות כמוהו לגרש אשתו בלי רצונה ועכצ"ל דבעל מסר לו הגט שבכל אופן יגרש אשתו א"כ הוה השליח כמשלח אפי' לגרש בע"כ א"כ אפוא הוה כאלו אמר לו לשחוט בשבת דכאן אי אפשר שיפעלו הגירושין בע"כ חוץ אם נחליט שעשה שליח להיות כמוהו כשם שהוא יוכל לגרש בע"כ כך יהי' שלוחו תחתיו לגרש בע"כ אבל שם שאמר לו להיות שלוחו על הטביחה וגוף הטביחה לא צריך להיות ג"כ שליח על חילל שבת אבל בגט ממנ"פ הלא צריך להיות שלוחו תחתיו אפי' לגרש בע"כ ודו"ק.
<b>ומה</b> שהביא מדברי מרדכי פ"ב דקדושין דבגט שליח עושה שליח אם חלה אבל לא בקידושין יען דגט הוה בע"כ ולא הוה מילי משא"כ בקידושין והקשה הנ"ל א"כ אחרי חדר"ג דלא יוכל לגרש אשה בע"כ א"כ קשה למה בגט שליח עושה שליח הא אין ביד שליח לגרש בע"כ לפי דברי נב"י דאפי' דיעבד לא מהני אם גירש שליח בע"כ דאין שליח לדבר עבירה אלא ע"כ אם לא עשה בפי' לגרש בע"כ מהני אפי' אם השליח גירש בע"כ יעו"ש.
<b>נלע"ד</b> דכוונת המרדכי הוא דענין גירושין הוא רק בע"כ כחכז"ל בקדושין דף מ"ב גירושין שכן ישנן בע"כ היינו דתורה אמרה וכתב ונתן בידה ושלחה מביתו דאפי' באונס ומוצא שם רע אשר לא יוכל לגרש אותה בע"כ היינו דתורה אסרה עליו שלא יגרש אותה אם היא מתנגדת אבל אם אינה מתנגדת אז נעשית הגירושין רק מצד הבעל שהוא כורת האישות ומשלחה אותה בלי שצריך רצונה להסכים שחפצה בגירושין נהפוך הוא כל כח גירושין צריך להיות מכח הבעל ולא צריכין רצונה להסכים רק שלא תמאן ותהי' מתנגדת לנגד הבעל א"כ לא משכחת גירושין אלא בע"כ אבל ענין קידושין לא די שלא תהי' מתנגדת לקדושין נהפוך הוא צריכה לעשות עצמה כהפקר לנגדו וחפצה בו שהוא יקנה אותה בקבלת הקידושין כחכז"ל בפחות מפרוטה לא מקנה נפשה כי היא צריכה להסכים עמו עיין בר"ן נדרים דף ל' בסוגי' דבר פדא א"כ בגט מוסר לו המשלח הכח לגרש בע"כ ולכן לא כתב המרדכי בגט שיכול לגרש אפי' בע"כ אלא כתב וז"ל לא דמיא דגבי גט אשה מתגרשת בע"כ עכ"ל דהענין הוא רק בע"כ אבל גבי קידושין כתב וז"ל אם לא תאבה האשה אינה מקודשת עכ"ל היינו בקדושין צריכין שהאשה תאבה בו ואם לא תאבה אינה מקודשת ודו"ק.
<b>ואוסף</b> נופך בעזה"י דאפי' לדברי נב"י א"ע סי' ב' דאפי' מן התורה אי אפשר לגרש אשה ע"י שליח בע"כ יעו"ש אעפ"כ נכונים דברי המרדכי כאשר אבאר בעזה"י דשאני בשליח הגט אם צריך לגרש נגד רצון האשה הוה השליח שליח לדבר עבירה והתורה אמרה אין שליחות לדבר עבירה א"כ לא הוה שליח כלל ומה דלא מהני גירושין בע"כ ע"י שליח הוא מטעם יען דליכא כאן שליח אשר יהי' תחת הבעל לגרש והוה הגט אשר בא ליד האשה כאלו בא נכרי או קטן ונתן הגט בידה דלא הות מגורשת משום דבעלה לא נתן גט בידה דאין כאן שליח לעבירה ואם יהי' בעולם שליח מהני גט בע"כ דכל ענין גט הוה רק נתינה בע"כ או מיד הבעל או מיד שלוחו ואם צוה לאיש לגרש אשתו בע"כ אין כאן שליח בעולם אבל בקידושין נהפוך הוא השליח הוא כמשלח ויוכל לקדש האשה כמו המשלח ואעפ"כ לא מהני הקידושין אם לא תאבה האשה דהא אפי' אם המשלח בעצמו יתן הטבעת על ידה בע"כ בלי רצונה אין כאן קידושין כלל וזה שרמז המרדכי בגט כאשר יהי' שליח יוכל לגרש בע"כ כמו המשלח היינו אם אינה מתנגדת כנגד הגט דלא הוה חוב לה או דליכא עוד חדר"ג הוה הגירושין משליח בע"כ כמו מן הבעל ומה דלא מהני אם היא צועקת דגט חוב לה הוה הטעם דאין כאן שליח בעולם לגרש אותה אבל בקידושין דיש כאן שליח בעולם ואעפ"כ לא יוכל לקדש אם לא תאבה האשה דהא המשלח ג"כ לא יוכל לקדש אם לא תאבה האשה א"כ הוה כל השליחות רק מילי והבן זה.
<b>ובזה</b> תרצתי קו' קצוה"ח סי' רמ"ד שהביא הקדוש מדרויש פסק ששליח לקדש אשה הגם שמקדש מסר לו טבעת לא יוכל לעשות שליח אחר דהוה מילי שלא מימסרן לשליח ולא דמי לגט ששליח להולכה יוכל לעשות שליח אחר יען דקבל גט מבעל דשאני התם דגירושין הוה בעכ"ח והוה כנגמר הדבר אבל בקידושין אם לא תאבה האשה אינו מתקדשת יעו"ש והקשה הגאון א"כ איך אמרי' ספ"ב דגיטין דאשה יכולה לקבל גיטה ולעשות שליח במקום פלוני ליתן לה הגט לשם גירושין וקשה הא יכולה שלא לעשות שליח ליתן לה והגם אם עשתה יכולה לבטלו וא"כ האיך מהני הגט הא הוה מילי וצע"ג.
<b>ונ"ל</b> דסברת הקדוש מדרויש כך הוא בשלומא בגט אם יהי' כאן האיש העומד תחת הבעל לגרש ויהי' בידו גט וגם יגרש אז הוה הפעולה של גירושין רק בעכ"ח הכי שמענו שאשה צריכה לגלות דעתה שחפצה בגירושין הלא ונתן בידה הוא נתינה בעכ"ח ועיין רשב"א גיטין דף ע"ה דלא כתיב ונתן לה רק בידה אז ממילא הנתינה ליד השליח הוא גמר הדבר הגם אם המצא תמצא אלף ביטולים שלא יוכל ליתן גט עכ"פ אם יעמוד במקום הבעל ויגרש אז לא תפעל היא בגירושין רק הוא לבדו דפעולת גירושין הוא בעכ"ח אבל בקידושין הגם אם יעמוד השליח ויתן הטבעת על אצבע הנערה והיא לא יגלה שחפצה בקידושין אינה מתקדשת הגם שמצד השליח נעשו קידושין מעליא אבל הלא מצדה אין כאן קידושין יען דלא גילתה דעתה שחפצה בקידושין הנ"ל ואין ענין קידושין רק שעושה עצמה כהפקר לגבי איש הידוע אשר חפץ בה ועיין ר"ן נדרים דף כ"ט נמצא הגם אם יגמור השליח מעשיו לא יהי' מצדו לבדו אלא גם מצדה והבן.
<b>ולפ"ז</b> לק"מ קו' קצו"ח הגם דבספ"ב דגיטין אמרי' יכולה האשה שלא לעשות שליח או לבטל השליח שעשתה אבל מה יהי' אז הלא רק שאין כאן בעל לגרש אותה ולא יבוא לעולם מעשה גירושין אבל בודאי אם יהי' כאן בעל ויעשה מעשה גירושין אז אין צריך גם דעתה וא"כ באופן שמוסר לשליח שיגרש היינו שיעשה גירושין אז נגמר הדבר רק ממנו לבדו אבל בקידושין הגם אם יעשה מעשה קידושין צריך עוד דעת אשה וזה שדייק וז"ל אם לא תאבה האשה אינה מקודשת עכ"ל הכוונה אפי' אם נעשה מעשה קידושין אם לא תאבה האשה אין כאן קידושין והבן (דבר הנ"ל כתבתי לאחי הגאון הרב ר' זוסמן נ"י וכ' לי ראה דבריך טובים רק כבר הקדימך בזה הגאון מהר"ז מרגליות בב"א א"ע ואני לא זכיתי מעולם להיות לי שו"ת ב"א ודרשתי אחריו והושאל לי ומצאתי בסי' קי"ז בד"ה והנה שעמד על שורש הדבר והמשכיל יבין ההבדל בין דבריו לדברי).
<b>ואעתיק</b> מה שכ' על הגליון נב"י מהד"ת א"ע סי' ק"ד בד"ה ואמנם בהבנת הרא"ש אם יש חיוב על הבעל להוציאה כופין אותה לקבל הגט וכתבתי וז"ל ברוך שכוונתי לגאון הגדול הזה אך יש לי פלפול ע"ז עיין ברמב"ם פ"ו מה' גירושין הטעם דאיש הזה שומר כל הל"ת ומקיים כל עשה רק יצרו תקפו וכיון שכופין א"כ הרי רוצה יעו"ש והטעם דמצוה לשמוע דברי חכמים דהרי לא תסור מדבריהם והוא בכלל ל"ת וכ"ז באיש שצריכים רצונו לגרש ויש מצוה לשמוע דברי חכמים לגרש וע"כ יגרש ברצון אבל אשה דנתגרשת בעכ"ח בלי רצונה רק ר"ג גזר שלא לגרש אלא ברצונה א"כ איך יש עלי' מצוה לשמוע דברי חכמים שתהי' מקבלת ברצון הגט אשר אין מבוא מה"ת שיצרך האשה רצון לקבל גט ואטו ר"ג גזר שבעל לא יתן גט אלא מרצונה אז תשמענה האשה לדברי הב"ד שתהי' ברצונה היא תאמר יהי' בעכ"ח כדת של תורה מה מצוה יש עלי לשמוע בזה דברי חכמים ישמעו חכמים זל"ז ולא יתקנו באופן זה שלא לגרש בעכ"ח וכמעט נ"ל דזה הוה כמו לעבור על דברי תורה דתורה אמרה ונתן בידה ושלחה מביתה בעכ"ח ולא תלי' ברצונה בשלומא ר"ג גזר שהבעל לא יתן בעכ"ח של אשה כי הרשות בידו שלא לגרש אבל לכפות לה שתהי' מרצונה מי יכפה לה הלא תאמר אני מבקש ד"ת ודו"ק עכ"ל.
<b>סימן</b> <b>לח</b>
<b>נשאלתי</b> שאירע שדיינא קרתא סדרו גט לאיש הנצרך לשוב בצבא במערכות המלחמה וירא שתשאר אשתו עגונה ושמע לקרוביה ליתן גט פטורין לאשתו וכאשר לקחו הב"ד את הגט אחר שהגיע לידה וקראו אותו פעם שנית כמבואר בסדר הגט אות פ"ה ראו באות ר' בתיבה דמתקריא נקודה דיו בתוך החלל וחקרו הב"ד מה זה שלא ראו זאת בגט קודם הנתינה וחשבו יען שהי' עיכב בדבר שהאשה יש לה מכה טוריה ר"ל והי' על ידה בלאות וצוו עליה להסיר הבלאות שלא יהי' חציצה א"כ יוכל להיות שע"י שזב לחה ונתלחלח אות שכנגד טיפה הזאת כאשר הדקה ידיה והגביה למעלה ושאלו אותי אם יש לסמוך להקל שיש חשש עיגן אם יצרך להתעכב עד שבוע הבע"ל שמקודם לא אפשר לסדר גט שני.
<b>תשובה</b> אני מסכים עמכם שלא צריך גט שני ואבאר דעתי בעזה"י כתיבת הגט כפי חק התורה בצוות הבעל משלו וכתיבת הסופר לשמו ולשמה ולשם גירושין הוא פועל לעשות מן הנייר ומן הדיו שם כלי שהוא ספר כריתות אשר הבעל יוכל לכרות האישות בינו ובין אשתו ומקרא הנייר ספר כריתות עיין בש"ע א"ע סי' ק"כ סעי' ב' וז"ל גזל נייר וכתב בו גט ונתנה לה כשר אפי' קודם יאוש וכ' בח"מ ס"ק ד' וז"ל משום שיש כאן שינוי השם דמעיקרא נייר שמו והשתא גט שמו עכ"ל ועיין עוד בפר"ח שם ס"ק ב' א"כ ברור שהגט הוא ספר כריתות שיש בכלי הזה שלימות שהבעל יוכל לעשות גירושין כמובן.
<b>אמנם</b> אחר שנעשה הגירושין ונכרת האישות חזר להיות מן ספר כריתות להיות נייר בעלמא לצור ע"פ צלוחית כי הלא א"א לגרש בו פעם שנית שאפי' אם יחזיר גרושתו לא יוכל לגרש אותה שנית בגט זה כי לא נכתב לאישות הזאת ועיין בב"ש סי' ק"ך ס"ק א' ועיין בר"ן נדרים סוף סוגי' דרב פדא אם נתן לאשה שתי פרוטות שתתקדש לו אחר שיגרשה וקצרתי מאד.
<b>ולפ"ז</b> אם נאמר שנעשה הנקודה הזאת קודם נתינת הגט לידה א"כ צריכים אנו לומר שהכלי הזה אשר הוכן ונגמר להיות שמו ספר כריתות נפסל טרם שעשה פעולתו ואמרי' בהפך אוקמי הכלי על חזקתו שנשאר בשמו שהוא כלי ספר כריתות ורק אח"כ אשר כבר פעל הכריתות וחזר לשם נייר בעלמא מלא אותיות קבל גם הנקודה זאת בתוך החלל אות ר' ודו"ק.
<b>אך</b> יש להשיב לו יהי' דיש כאן לומר אוקי הכלי שהוא ספר כריתות על חזקת קמייתא נימא אוקמי האשה על חזקת קמייתא שהיא היתה אשת איש ויש חזקה מול חזקה וגם זאת נימא על האשה שהיא בחזקת קמייתא שהיתה קנין כספו של בעלה ונשארת עוד קנין כספו וא"כ יש ב' חזקות נגד אוקמי הגט הכלי בחזקת קמייתא ולכל הפחות הוית ספק מגורשת וצע"ג.
<b>ואין</b> לומר דחזקת קמייתא של אשת איש וחזקת שהיא קנין כספו איתרע דעשה מעשה בכתיבת ונתינת הגט מידו לידה ועיין תוס' כתובות דף כ"ג ע"א ד"ה תרווייהו וא"כ חזקת כלי לא איתרע דלאחר פעולת הכריתות מה איכפת לן שהוא נקוד בטיפת דיו וא"כ אולי חזקה א' טובה עדיף משני חזקות דאיתרע ואחר העיון זה אינו דסברת התוס' הוא דווקא אם הכסף הי' ראוי' לקדש בו וגם היא היתה מרוצית לקדושין רק נולד ספק אם הקידושין נפלו קרוב לו או לה דעכ"פ עשה מעשה שהי' יכול לפעול הקידושין אבל אם יש ספק אי הי' שוה פרוטה או איסור הנאה דיש ספק אם הי' במעשה כח שיכול לפעול קידושין זה לא הוה חזקה דאיתרע דמי יודע אם עשה מעשה שיכול לפעול קידושין והיא סברה ישרה ב"ה וא"כ כאן דיש חשש שנפסל הגט קודם הנתינה ולא נעשה מעשה שיכול לפעול גירושין כלל ולא הווין חזקות דאיתרע וא"כ נשארו ב' חזקות נגד חזקת הכלי ודו"ק.
<b>ולו</b> יהי' שחזקת קנין ממונו נקשר עם חזקת אשת איש שאי אפשר לחזקת א"א בלי חזקת קנין ממון של האשה להבעל א"כ הוה רק חדא חזקה כמו שפליגו הפוסקים אי חזקת חי של הבעל עם חזקת אשת איש הווין ב' חזקות או חדא חזקה עיין בריב"ש ובנב"י בקונטרס עגונות אבל חדא חזקה בודאי הוה כנגד חזקת הכלי והוה ספק דאורייתא לחומרא ודו"ק.
<b>וחפשתי</b> אחר היתר אחר בעזה"י הלא המסדר הגט והעדים צריכים לקרוא הגט ולדקדק בו קודם שיתן המסדר הגט לידי הבעל כמבואר בסדר הגט סעיף ס"ו שכ' וז"ל והחכם והעדים קוראים הגט וגם חתימת העדים ומדקדקים בו אם לא דילג בו תיבה גם בחסירות ויתירות ובכל תקוני הגט עכ"ל וא"כ אם הי' בו נקודת דיו בתוך אות ר' דמתקריא הי' הם מרגישי' בו וחזקה על חכם המסדר הגט שלא הוציא מידו דבר שאינו מתוקן ח"ו ומהכ"ת לומר שהי' הטיפה בתוך האות ולא הרגיש החכם המסדר ויש מקום לתלות שיש ביד האשה מכה שיכולה להתגלע וע"י שהדקה בגט יצא טפה לחה נגד אות ר' אשר התלחלח אות ר' ונעשה כטיפת דיו א"כ תולין הקלקלה במקולקלת דכאן נמצא כאשר לקחו הב"ד הגט בחזרה מידה כאן הי' שנתהוה רק ברשותה ועיין במ"ל באריכות פ"ט מהל' איסורי ביאה הל' כ"ט דוגמא ועיין ביו"ד סי' קפ"ז אם יש לה מכה תולין במכתה ג"כ דוגמא ועיין בש"ש שמעתא ג' פ"ו בשם שו"ת משאת משה והי' לי להאריך בזה כנלענ"ד בעזה"י (ועיין במג"א סי' תס"ז ובאחרונים שם).
<b>שוב</b> מצאתי בפר"ח א"ע סי' קכ"ה סעי' ח' בד"ה זה לשון מהרי"ק בשורש צ"ח וכו' ואח"כ כ' וז"ל מלשונו מוכח להדיא דהר"ף פוסל בדיעבד ולזה כיוון ההג"ה במ"ש די"מ אפי' האות ניכר ודלא כח"מ שכתב שאם כוונת הגה"ה להחמיר בדיעבד הנה זה לא נמצא בתשובת מהרי"ק דליתא ומ"מ באמת לא משמע מדברי הר"ף ואדרבא סמך אמ"ש בהל' תפילין באופן שלהחמיר בדיעבד באות ניכר אין טעם לחומרא זו וכן עיקר ולדידן יש להקל אפי' לכתחילה עכ"ל שישו בני מעי שק"ו בנידן דידן אין צריך גט שני שיש חשש עיגן כך דעתי בעזה"י.
<b>סימן</b> <b>לט</b> שלומים אלף לי"נ ה"ה הרב הגאון המפורסם חובר חיבורים מחוכמים כבוד הרב ר' שלמה ג"פ נ"י ראב"ד בק"ק אונגוואהר יע"א.
<b>אחד"ש</b> אודיעהו כי בא מכתבו הנעים לידי אשר הראוני אהבתו שמיד שקיבל ספרי על א"ע שם עיניו בו לטובה והציב תשובה ל"ו כמטרה לחץ בהשגות הרבה ומרוב טרדות וביטל תורה אשר הקיפו עלי ובלתי ספק הגיע לאזני הדר"ג נ"י ויהי' לכפרת עונותי צדיק ד' בכל דרכיו לא יכולתי לעיין בשבוע זו ראיתי במכתבו ובחסדי ד' אצדיק דברי כי לדעתי הוא מכוון להלכה גם מבלעדי זכות אשר חיפש הדר"ג נ"י ואסדר השגותיו על דגל האותיות ואשר יתן ד' בפי אשמור לדבר.
<b>(</b><b>א</b><b>)</b> <b>השיג</b> הדר"ג נ"י בסי' ל"ו וז"ל אולם הטעמים אשר כ' הדר"ג לפענ"ד יש להם לפקפק מ"ש אף דאם שינה שם אביו פסול מ"מ אם הי' לאביו ב' שמות כגון שמואל דן ובגט לא כתב רק שמואל לבד לא הוה שינוי שם משום דעכ"פ הרואה את הגט לא יחלוט שאין האשה מגורשת דהא נמצא בגט שם בעלה וגם שם אביו שמואל א"כ נקל הוא שזאת האשה מגורשת מבעלה אשר הוא באמת יוסף בן שמואל רק יאמר שנשכח בגט לכתוב גם שם שני שהוא דן אבל עכ"פ לא עשה שום שינוי בהשם אשר כותב על אביו לפע"ד תמוה לחדש סברא כזאת בלי שום ראי' והרי לפום מאי דקי"ל דשינה שם אביו ושם אבי' פסול הגט והיינו משום דאנו מפרשים דשם אביו ושם אבי' הוא בכלל שמו ושמה השנוי במשנה וגרע מאם לא כתבו כלל משום דהוה כמזויף מתוכו וא"כ כמו אם הי' למגרש שני שמות ולא כתבו רק שם אחד הי' פסול כמו כן באביו ואם נקל משום דיתלו בשכחה מה לי שמו מה לי שם אביו דכיון שיש לאביו ב' שמות ולא כתבו רק שם א' הר"ז שינוי גמור בעיקר השם ולא שמענו בזה שום קולא וגם משום ספירת דברים איכא דכיון שנכתב בן פלוני ונכתב חצי השם אין כאן ספירת דברים לפום מאי דק"ל שינה שם אביו פסול ולפע"ד ודאי שאין להקל בזה בלי ראי' מוכיחות עכ"ל.
<b>נוראות</b> נפלאתי על הדר"ג נ"י במה שכ' וז"ל לפום מאי דקי"ל דשינה שם אביו ושם אבי' פסול הגט והיינו משום דאנו מפרשים דשם אביו ושם אביה הן בכלל שמו ושמה השנוי במשנה עכ"ל דבריו נפלאים בעיני דהלא הזכרת שם האיש המגרש ושם האשה המתגרשת הוא הכח בהכריתות דאל"כ מי כורת ומי הנכרתת ועיין ר"ן פ"ב דגיטין בד"ה וגרסי' תו בגמ' האי גברא דעל לבי כנישתא וז"ל אמר רב יוסף למאי ניחוש לה הא בעינן שמו ושמה שם עירו ושם עירה וליכא לפרש משום דכתיב ספר כריתות ואי אפשר לספירת דברים של כריתות אלא א"כ כתב שמו ושמה שם עירו ושם עירה בודאי דרבנן היא דמדאורייתא לא בעינן אלא שמו ושמה כדי שיהי' נראה שהוא כורת בינו לבינה ובלא"ה לא מקרי כריתות כלל וכי אמר ר"י למאי ניחוש לה בשם עירו ושם עירה לאו דוקא עכ"ל ועיין בגט פשוט סי' קכ"ח סק"י בסוף דבריו הביא חבל נביאים ראשונים שהגט בטל מן התורה אם לא נכתב שם האיש והאשה כי אין זה ספר כריתות אבל אם צריך לכתוב שם האבות של הבעל ואשה יש פלוגתא אי צריך אפי' לכתחלה לכתוב שם האבות של המגרשים הוא דעת בעל העיטור ודעת הרא"ש דלכתחלה יכתב שם האבות רק מהרי"א חושב לפסול ויעיין בגט פשוט בסי' קכ"ט ס"ק מ"ג באריכות באר היטב שאפי' בשינוי ממש בשם אביו כשר ואפי' אם שינוי פסול היינו משום מראית עין בלבד יע"ש.
<b>ולפ"ז</b> אפי' אם נאמר אם הי' לבעל ב' שמות למשל אם הבעל הי' נקרא שמואל דן ובגט הי' נכתב רק שמואל הוא בטל מדאורייתא יען כי צריך להיות ניכר שם המגרש ששמו שמואל דן הגם דלא נקרא שינוי במה שלא הוזכר שם השני עכ"פ חסר חצי שמו כי בעל האשה הזאת שמו שמואל דן וצריך להיות מוכח מתוכו ששמואל דן מגרש אשתו אבל בשם אביו דלא פועל על הכריתות ואפי' לא נזכר כלל שם אבות כשר הגט ורק אם הי' שינוי בשם כגון בנידן תשובות הרא"ש פסול דע"י השינוי יבוא מכשול שהרואה יחליט שאב בעל האשה הזאת לא הי' נקרא כן אבל אם כתב שם אחד והשם השני חסר לא יחליט שאין זה הוא ולא גרע מאלו לא הזכיר שם אביו כלל ודוק כי נכון.
<b>ואוסף</b> נופך אפי' לפי מה שהעיר הנב"י מהד"ת סי' קמ"ג בד"ה ועוד אני תמה שהרעיש שעכשיו שאין כותבים מקום הדירה א"כ יש חשש שני יוסף בן שמעון שהביא ראי' מסי' י"ז דאם מזכיר שם אביו לא צריך להזכיר שם דירה וה"ה בהיפך בזמן שהי' מזכירין בגט שם דירה לא הי' צריך להזכיר שם אביו אבל בזמן הזה דלא מזכירים שם דירה כל הראשונים מודים דצריך להזכיר שם אביו יע"ש שהפליא על הש"ע מאוד היינו אם לא הזכיר כלל שם אביו אבל בהזכיר עכ"פ שם שמואל א"כ ליכא חשש על שני יוסף בן שמואל ואת"ל דחיישי' דאחד נקרא אביו שמואל ואחד נקרא שמואל דן הרואה הוא אומר מדכתב שמואל בלבד א"כ השני גירש זה אינו דהא כתב שם אשה ואביה ואין חשש כלל שיתרמו כזה ובודאי כשר הגט והוא סברה ישרה בעזה"י.
<b>ומה</b> שהתפלא שלא הבאתי ראי' לסברה שאין זה בכלל שינוי אם לא הזכיר רק שם אחד מהשני שמות תמה אני הלא סברה לא צריך קרא כי איך נאמר שינוי אם לא נעשה השתנות חסרון לא נכנס בגדר שינוי עיין רמב"ם הל' יסה"ת פ"ט הל' א' ועיין בבעל העקרים ובסדר המשנה שם ועיין דוגמא בח"מ סי' ש"ס בש"ך ובמחבר סעיף ע' ובסי' ס"א ועיין תוס' גיטין דף ל"ד בד"ה והוא ובלשון הרשב"א ויראה בפירש שאין זה נקרא שינוי ודוק.
<b>(</b><b>ב</b><b>)</b> <b>גם</b> יצא הדר"ג נ"י להשיג עלי במ"ש שם בד"ה ודע וז"ל ומ"ש עוד הדר"ג נ"י שאם הי' לאבי המגרש שם אחד במקום שהוא דר שם ושם אחר במקום שדר הבן והי' המגרש כותב בגט שם אביו כאשר נקרא במקום דירת האב בכה"ג הבעה"ע והרשב"א מקילים והוא עפ"י דברי תורת גיטין בס"ק י"ג שכ' דבעה"ע והרשב"א ס"ל דבשם אביו לא תיקן ר"ג ונשאר כבראשונה תמהני א"כ דהא אם כתב את השם שיש לו במקו"א שאינו לא מקום כתיבה ולא מקום נתינה גם קודם התקנה הי' פסול ור"ל שיש כאן טעות סופר ובמקום דירת האב צ"ל הבן אבל לא הי' צריך לדעת בעה"ע והרשב"א אם כ' השם של מקום הכתיבה והנתינה במקו"א רוב הפוסקים מכשירים ואפי' במגרש עצמו עכ"ל.
<b>הדבר</b> יפלא הגם שקודם התקנה אפי' הי' פסול אם כתב את השם שיש לו במקום אחר שאינו לא מקום הכתיבה ולא מקום הנתינה היינו בשם עצמו של המגרש אשר לו במקו"א אבל אם כתב שם אשר לאביו במקום אחר שיפסול לא שמענו הלא זה הוא חקירת כל הפוסקים דלא מצינו דיפסול בשינוי שם אביו אפי' אם החליף שמו למשל שם אביו ראובן וכ' שמעון אעפ"כ כשר יען דשינוי שמו של המגרש תנינן ושם שינוי של שם אביו לא תנינן והוא דעת בעל העיטור ודעמיה רק הגאון מליסא החמיר שדווקא אם שינה שכ' שם אביו שביהודא בגליל דעכ"פ באמת הוא שם אביו אבל לכתוב שמעון תחת ראובן גם בעה"ע ודעימי' מודים דפסול ומזה דנתי ק"ו בנידן השאלה דכתב עכ"פ שם שמואל שנודע בין במקום הכתיבה ונתינת הגט דכשר ולא ידעתי שום מבוא להשגת הדר"ג נ"י.
<b>(</b><b>ג</b><b>)</b> <b>עוד</b> הוסיף הדר"ג נ"י להשיג עלי במ"ש בד"ה וכל זה וכ' וז"ל ומ"ש עוד הדר"ג נ"י דשם אביו שמואל החזיק במקום כתובה ונתינה ושם נח נשתקע שם כיון שהמגרש לא עלה לתורה רק בשם בן שמואל הנה לא נמצא דין נשתקע השם אלא בנשתקע בפני הבעלים אבל לשקוע הבן שם אביו שלא בפניו לא שמענו והמחזיק שם אביו בשקר לא מהני אלא לענין שאם נשאת לא תצא עכ"ל.
<b>לא</b> עלה על דעתי שהבן יוכל לפעול שישתקע שם של אביו אני כתבתי וז"ל ומה שלא הזכיר שם נח יען שנשתקע שמו כי הלא המגרש עלה לס"ת רק בשם בן שמואל עכ"ל הכוונה הכי הי' המגרש מתבייש לאמור לקורא שאביו הי' נקרא שמואל נח אלא יען שהי' נשתקע שם נח בחיי אביו שהמגרש שמע תמיד שאביו נקרא בפי כל רק שמואל וכן עלה לתורה רק בשם שמואל על כן עלה הוא ג"כ לס"ת בקריאת שם אביו בשם שמואל לבד ולכן גם בשעה שצוה לכתוב גט לאשתו ושאל לו הרב מה שמו ושם אביו השיב יצחק יעקב בן שמואל ולא הזכיר שאביו נקרא גם נח יען שנשתקע שם נח מאביו גם בעודו חי וע"כ עלה לס"ת בשם אביו שם שמואל לבד יראה הדר"ג נ"י שאני לא אמרתי שהשקיע שם נח מאביו בזה שעלה לס"ת בשם שמואל לבד רק אמרתי שלא הזכיר שם נח יען שנשתקע שמו וראי' לזה שהי' נשתקע שמו כי הלא המגרש עלה לס"ת רק בשם שמואל ואם הי' נקרא אביו בב' שמות בחייו הי' הוא עולה לס"ת בב' שמות של אביו והוספתי שם הגם דנכתב בכתובה שאביו נקרא שמואל נח עכ"פ ידעי' כאן דנשתקע שם אביו וגם ע"א מעיד שגם במקום דירת אביו לא שמע מעולם שהי' נקרא ג"כ נח וכתבתי וז"ל א"כ הוה נשתקע ממש עכ"ל היינו שגם במקום דירת אביו לא הי' נזכר נח זה הוה נשתקע ממש אבל לא שהבן השקיע שם אביו כאשר הבין הדר"ג נ"י
<b>והוספתי</b> לחזק הגם שהמגרש הי' מרשים ביאצ"ט טאפעל שם אביו בשם שמואל נח היינו יען שראה שם אביו בכתובה הי' שמו שמואל נח וכתב כן ביא"צ טאפעל הגם שידע בנפשו שכבר נשתקע שם נח רשם שמו נח על היאצ"ט טאפעל אבל עי"ז לא נעשה פרסום בעולם שלא יהי' נחשב נשתקע שמו סוף דבר לא ידעתי מה השיג הדר"ג נ"י.
<b>(</b><b>ד</b><b>)</b> <b>ראיתי</b> במכתב הדר"ג נ"י שהשיג על מה שכתבתי בד"ה ומה שיש לחקור שאין ע"א נאמן להעיד דהוי שינוי השם דאין דבר שבערוה פחות משני עדים כשירים ומכ"ש אשה אחת אינה נאמנות כתב הדר"ג וז"ל ומ"ש עוד דאין ע"א נאמן לאחר הגירושין על שינוי השם משום דהוה דבר שבערוה כמש"כ בס' תורת גיטין לפענ"ד שאני הכא דאיכא שתי הוכחות גדולות כדברי האשה הכתובה והיאצ"ט טאפעל נראה ודאי דצריכים לחוש לחומרא עכ"ל.
<b>נפלאת</b> בעיני איך ראה ומצא דין זה שבמקום שצריך עדים כשירים שנים בדבר שבערוה יהי' ע"א נאמן בצירוף הוכחות ואומדנות הכי הוכחות ואומדנות הוי כח עד כשר ע"פ ב' עדים יקום דבר מפי שנים עדים ולא מפי כתבם ואין לך הוכחה גדולה מזה ולא מהני וכי תימא מכח עדים החתומים על הכתובה לא על שם אביו המה מעידים רק על החתן שמחייב עצמו בכתובה והוא נקרא בשמו יצחק חיים ועיין בגט פשוט סי' קכ"ט ס"ק מ"ג דעדים לא חתמו על שם אביו כיון דלא נכתב כלל כשר ומכ"ש שלא העידו על שם אביו בכתובה ודוק וכתבתי שם וז"ל ומכ"ש שאשה אינה נאמנית עכ"ל כי מאה נשים רק כע"א יחשב כנודע ואיך תעידה על דבר שבערוה ועיין בא"ע סי' מ"ב ובתומים סי' צ' ומכ"ש שאין היאצ"ט טאפעל אשר כתב המגרש בעצמו לזכרון שידע שהי' לאביו בנעוריו גם שם נח וכתב שיהי' גם אותו שם לזכרון ואולי אין היאצ"ט טאפעל כתב ידו רק אמו צותה לכתוב כן יהי' נחשב כעדים אלף הוכחות כאלה לא מהני אפי' לחומרא בדבר שבערוה שצריך ב' עדים דווקא ודוק.
<b>והלום</b> ראיתי שמשיג הדר"ג נ"י עוד על מ"ש ופרט אשה והיא חמותה אשר הוא מה' נשים שאפי' מת בעלך אינה נאמנות ק"ו להעיד שבעלה עלה לתורה בב' שמות וכ' פר"מ נ"י וז"ל אין ענין חמותה לכאן חמותה אמרי' דרוצה לקלקלה שיהי' בעלה שהוא בנה מחויב לגרשה משא"כ בנידן דידן שיהי' איך שיהי' אינה עוד כלתה ומה נפקא לה מינה אם תצטרך חליצה או לא עכ"ל לכאורה יפה העיר והדבר מפורש בב"ש סי' קנ"ח ס"ק ג' שכ' וז"ל וחמותו כאן דהיינו אם יבמה דווקא דהא איירי כאן שמת בעלה א"כ אם חמותה דלאו אם יבמה כשרה להעיד עכ"ל הרי מבואר שאם כבר מת הבעל יכולה חמותה להעיד שמת יבמה להקל וק"ו בנידן זה להחמיר עליה שצריכה חליצה כדברי הדר"ג נ"י.
<b>אך</b> יש לחקור דלמא לקלקל אותה להעיד שמת בעלה ותנשא ותעבור על איסור אשת איש אשר תעבור חמותה על לפני עור לא תתן מכשול ועוד דכל המחטיא לרבים נכנס תחתיו לעונש עיין מדרשים ורש"י בתורה הוא דווקא אם הבעל חי שאמרה חמותה זו תאכל כל יגיעו ועמלו עיין יבמות דף קי"ז אז חיישי' שנאה מקלקלת השורה ועברה על לפני עור אבל מת הבעל שהוא בנה ואין פחד שתאכל עמלה לא תעבור על לעלת"מ אבל להחמיר עליה לצער אותה שתצריך חליצה אז אין חמותה נאמן דעדיין נשאר עליה השנאה קדומה לצער אותה ועיין פנ"י בתוס' גיטין דף ב' דע"א נאמן להתיר ולא לאסור דלהתיר יש סברה אין אדם חוטא לעבור על לפני עור ולא לו אבל לאסור דלמא לצעורי קמכווין וה"ה כאן להחמיר אין חמותה נאמן דחיישי' על שנאה קדומה ואמרה לצעורי שתצרך לקבל חליצה.
<b>ואעתיק</b> מ"ש בגליון ש"ע א"ע סי' קנ"ז בב"ש ס"ק ב' שכ' וז"ל וכל אותן שנאמנות לומר מת בעלך נאמנות כאן וכתבתי וז"ל משמע מי שאינה נאמנות לומר מת בעלה אינה נאמנות וקשה אם ידעי' דמת בעלה א"כ אין פחד שתאכל עמלה א"כ תהי' חמותה נאמנת לומר זה יבמה שהוא בן מבעלה אבל לא בן ממנה אלא מאשה אחרת ועיין בב"ש סי' קנ"ח ס"ק ג' ואפשר דכל שנאמנת לומר מת בעלה בודאי נאמנות אבל משכחת דאינה נאמנות לומר מת בעלה אבל נאמנות לומר זה יבמה לחלוץ או ליבם אעפ"י שלא נאמנות לומר מת בעלה ודוק ועיין בב"ש סי' י"ז ס"ק י"ג שמפורש יוצא אם מת בעל נאמנות ועיין בב"מ פלפול על דברי ב"ש ומשנה למלך ודוק עכ"ל.
<b>נחזור</b> לשורש הדין דלא ידעתי אם חמותה נאמן לאסור לצער אותה בכל זאת יפה העיר אזני בזה והראה לי שמדקדק אחרי הגם שעשיתי זה רק לסניף לחזק הדברים כי העיקר שאשה בודאי אינה נאמנות שאפי' ע"א כשר אינו נאמן ובפרט אם אומר כמדומה לי וכ"ש חמותה שאמרה כמדומה לי והוא ברור בעזה"י.
<b>וסוף</b> דבר הכל נשמע שכ' הדר"ג נ"י וז"ל אמנם כן לא ידעתי כל החרדה הזאת למה אפי' אם הי' אביו דר בכאן והי' נקרא לתורה בשם שמואל נח וגם הי' חותם עצמו כן בכל זאת מאחר שבפי העולם לא הי' נקרא רק בשם שמואל לחוד אם כתבו כן בגט כשר משום דשם דשמואל לא גרע מחניכה שהכל קורין אותו בה ועיין בטיב גיטין בלקוטי שמות סעיף ב' וסעיף י"ג וסעיף ל"ד עכ"ל.
<b>לא</b> אכחד כי לא חפשתי אז על היתר כי הי' ברור בעיני שדי בהיתרים אשר הזכרתי שם תל"י וכעת אשר הדר"ג נ"י העיר שזה הוא פשוט בעיניו להתיר בו אגלה שהדבר צריך התבוננות רב כאשר אציע בעזה"י יעיין שו"ת עבודת הגרשוני סי' נ"ה שאפי' שינוי שם אבי המגרש כשר כיון שכותבים שם אביו על פיו גם שינוי לא מעכב.
<b>והנה</b> הזכרת שם איש המגרש ושם אשה המתגרשת הוא דבר הצריך לשורש הכריתות כמבואר בר"ן ורמב"ן שלולא שנזכר השמות הללו אין כאן ספר כריתות ובית מאיר בסי' קכ"ט הוסף אם לא הוזכרו שמות האיש והאשה הוי כאמירה לגבי קרבן וסתמא פסול שרמז על תוס' בזבחים דאשה לאו לגירושין קיימא יעו"ש אבל שמות אבי המגרש ואבי המתגרשת הוא שיהי' מבורר מי הוא המגרש והמתגרשת למשל אם מגרש שמו יוסף הלא כמה יוסף איכא בשוקא כמבואר בשו"ת הרא"ש כלל מ"ה סי' כ"ז וז"ל המקדש או המגרש טוב להזכיר שם אביהם כדי לברר הדבר אם יש ב' יוסף בן שמעון בעיר עכ"ל וא"כ אם לא הוזכר רק שם המגרש והמתגרשת מי יודע כמה איש ואשתו יש ששמותיהם שווים אבל אם הוזכרו שמות האבות אז לא חיישי' שיש ב' יוסף בן שמעון שיהי' ב' אנשים שווים בשמותיהן ובשמות אבותיהן כמובן.
<b>ולפ"ז</b> אני אומר למשל אם יש בעיר א' ששמו שמואל וא' שמואל דן זה נקרא אין שמותיהן שווים הגם שיש ב' אנשים שנקראים שמואל עכ"פ לאחד יש עוד שם דן והשני נקרא רק שמואל לבדו א"כ אין שמותיהן שווין והגם ששכיח שיהי' ב' אנשים בשם שמואל אעפ"כ לא הוה בכלל ב' יוסף בן שמעון הצריך להיות הן שם הבן והן שם האב שווין לגמרי עם השני כמובן.
<b>ומעתה</b> בשלומא במגרש עצמו מהני אם העולם לא קורין אותו אלא בשם אחד דלא גרע מחניכה שכל העולם קורין בו דעכ"פ הוה בזה ספר כריתות וגם פועל על שיהי' כתובה לשמה אבל גבי שם האב אשר תכליתו שלא יהי' החשש על ב' יוסף בן שמעון אז חיישי' דלמא יש בעיר אחד ששמו נקרא יוסף בן שמואל וזה נקרא יוסף בן שמואל נח ועכשיו שלא הזכיר שם נח יש ב' יוסף בן שמואל בעיר ואין כאן בירור ולא מוכח כלל ולא מהני בהאב שם א' בתורת חניכה ואם בדורות הראשונים לא הי' שכיח שיהי' לאחד ב' שמות מלידה כאשר האריך בזה בטיב גיטין בהקדמה ובכמה מקומות אבל בדורות הללו הוא שכיח הרבה א"כ לא מהני שם שמואל בתורת חניכה דהרואה אומר יוסף בן שמואל השני גירש ואולי בצירף שם אבי האשה יהי' היכר אבל הלא חכמים רצו היכר מכל הצדדים ויש בזה להעיר על תשו' הרא"ש ובזה יש לסתור דברי בד"ה ואוסף. ונא שהדר"ג נ"י עוסק כעת בסדר השמות כאשר הודיע לי ישים לבו ועינו עלי לטובה לברר חקירה הנ"ל ואת והב בסופה אתן תודה על העבר ואתפלל על העתיד אם ימצא השגות להודיעני השגותיו כי האמת אבקש ואקוה שיגדל תורה ויתרחב הדעת אוהבו הדש"ת.
<b>סימן</b> <b>מ</b> שוכ"ט לתלמידי הרהמ"ג הרב ר' עמרם ישי נ"י אב"ד דק"ק סערענטש יע"א.
<b>אחד"ש</b> אודות גט מאמעריקא אשר ברוב יגון ג' שנים והוצאות השיגה גט פטורין ועכשיו אמר גיסה של האשה שהוגד לו מקרוביו שחמיו הי' כהן ובגט לא נזכר כהן ומעולם לא נודע שאבי האשה הי' כהן ושאל אם מותר ליתן הגט דהוה לכתחילה או הוה כדיעבד עכ"ד אהובי תלמידי נ"י עיין בספרי ח"ש בא"ע סי' ל"ו שם חדשתי דבר חדש חסרון שם משני שמות לא הוה בכלל שינוי השם והגאון ר' שלמה ג"פ נ"י בספרו החדש אהלי שם כלל א' הביא בס"ק נ"ג שחולק עלי והביא שיש בידו פלפולא חריפתא להעמיד דבריו אך אפי' אם יהי' כדעת החולק הוא באבי המגרש אבל באבי המתגרשת קל מאבי המגרש כמבואר בגט פשוט סי' מ"ג וקמ"ט כנודע וק"ו בשם כהן באבי המתגרשת דשם כהן ולוי קיל מכנוי עיין באדמ"ו חת"ס א"ע ח"ר סי' ט"ז וא"כ ק"ו בחסר שם כהן באבי המתגרשת וק"ו אם לא נודע כלל בגבולם שהי' אביה כהן ובפרט במקום עיגון כזה שהמגרש שפל אנשים באמעריקא וגם הלא במקום כתיבה בודאי לא נודע א"כ דעתי נוטה ליתן לה הגט תסדרו הגט ואחר הגט תאמר להאשה שיש אפשרות שתצרך גט שנית ותכתב לאמעריקא אולי אפשר בנקל גט שנית ואם לא אפשר אז בודאי אין לך דיעבד גדול מזה ובין הפרקים תשאל לרב אחד ואולי יתן ד' לי בריאות אכתוב לך תשובה גדולה להתיר בעזה"י.
<b>סימן</b> <b>מא</b> רב שלומים ורב ברכות לראש גבר שלשלת היוחסין בן אבות ובן ענף כבוד הרב המאה"ג לממשלת התורה כבוד הרב ר' יוסף פרידמאן מורה צדק לעדתו בק"ק באראאדישען נ"י גאליציען.
<b>מכתבו</b> קבלתי בעת אשר אני מוטרד בשאלה גדולה רק ראיתי במכתבו שהוא מיוצאי ירך רבן של ישראל הגאון ר' חיים הכהן ז"ל ומהגאון ר' מאיר הכהן וכותב על מאור הש"ך זקיני אמרתי אפנה אני מעמלי להקדים להשיב אומר מעט אשר הגו רעיוני להחזיק ביד ימינו שעשה כדת אבל על ח"ת לא אשיב כעת ואתו הסליחה כי אני אדם חלוש.
<b>שאלה</b> סדרתי ג"פ בכפר הסמוך לעיר ליסענץ באיש שכ"מ כד רמי ושכיב על ערסו והתפשר עם אשתו ליתן לה ג"פ מפני שהחולץ אמר כי לא יתן חליצה כשיצטרכו ודבר זה הי' בעש"ק ומחמת טרדת עש"ק לא הי' פנאי ליסע לעיר וגם השכ"מ לא הי' יוכל מחמת חולשתו ומגודל הטרדה של עש"ק לא הי' לי פנאי לעיין בספרים וכתבתי בכפר מתא כי ראיתי נכתב כן מהגאון הקדוש בעל ברית כהונה בשו"ת ז"כ ותיכף ביום א' אחר הגירושין שבל"ח המגרש וביום ש"ק תיכף אחר הגירושין עיינתי בספר דברי חיים להגאון מצאנז וראיתי שם בשער שינוי המקומות שהאריך שם בדין זה והביא דעת המכתב מאלי' דכותבים על כפר מתא והוא בעצמו נשאר בצ"ע בדין זה והייתי כמסתפק אם דווקא לכתחילה מצדד כן או אפי' בדיעבד פסול אם כתוב בכפר מתא ובאמת ראיתי כן בשו"ת זקיני הגאון ר"ח הכהן ראפפארט שכ' דאפי' לכתחילה כותבים על כפר מתא והוא מחלוקת הפוסקים המרדכי והרשב"ץ הביאם הב"י בא"ע סי' קכ"ח והייתי ג"כ אצל ש"ב הרב הגאון מסטאניסלאב ואמר שהג"פ הוא כשר בלי שום פקפוק וראייתו מתוס' גיטין דף פ' ע"ה ד"ה שינה שם עירו ומחמת שדבר זה הוא מחלוקת הפוסקים אמרתי שיסכים גם כבודו בד"ז לכן אבקש מכבוד הדר"ג למחול ולהשיב להלכה ולמעשה דהאי איתתא אם צריכה לחלוץ אם לאו עכ"ל.
<b>תשובה</b> הדבר נפלאת בעיני הכי אין זקינו הגאון אור ישראל כדאי לסמוך עליו אפי' שלא בשעת הדחק ונוסף עוד שהסכים עמו הגאון מסטאניסלאב ומה יבקש עוד ממני רק כיון ששקד על דלתותי אעשה רצון פר"מ נ"י בקצירת אומר בעזה"י.
<b>הנה</b> עיינתי בשו"ת ר"ח כהן סי' ס"א ועיקר חידושו מלשון תוס' עירובין כ"א דכותבים מתא בגט בין עיר גדולה בין עיר קטנה ובמס' מגולה אמרי' עיר קטנה נקרא כפר ותוס' כתבו דכותבי' על עיר קטנה מתא א"כ ממילא כותבים על כפר מתא עכ"ד ויש לעיין דבר"ן מגילה נראה הגירסא נדון ככפר דשאני מגילה דלו יהי' עיר גדולה מאוד ואין בה עשרה בטלנים נידן ככפר אבל לעולם לכתוב על המקום אשר הוא כפר מתא לא נכון דאטו יכתב בגט על עיר שאין בה י' בטלנים כפר ה"ה לא יכתב על כפר מתא ופלא שלא העתיק קיצר פסקי תוס' אות ל"ו וז"ל מתא פלונית יכול לכתוב בגט לגדולה ולקטנה עכ"ל הרי שכ' בפי' יכול לכתוב לכתחילה.
<b>אמנם</b> נ"ל דבר חדש כי מתא הוא רק מקום אשר ידורו שם אנשים בין רב ומעט הן שקורין בלשון אשכנז דארף מארקטפלעק עכ"פ הוא מקום מושב בני אדם דמצינו במדרש רבה ע"פ ויהי בימי וז"ל אמר ר' לוו כל מקום שנאמר שדה היא עיר עיר מדינה מדינה אפרכי' שדה היא עיר שנאמר ענתות לך על שדך עיר מדינה מניין שנאמר עבור בתוך העיר בתוך ירושלים מדינה אפרכי' שנאמר שבע ועשרים ומאה מדינה עכ"ל ותרגם כתב וז"ל ולאביתר כהנא אמר מלכא לענתות אזיל לך לקירוך עכ"ל הרי נקרא עיר שדה היינו מקום נחלת אדם אשר דר עליו ובשמואל ק' ו' פ' ח"י ועכברי הזהב מספר כל ערי פלשתים וחמשת הסרנים מעיר מבצר ועד כפר הפרזי ועד אבל הגדולה אשר הניחו עליה את ארון ד' עד היום הזה בשדה יהושע בית השמשי כתב רש"י וז"ל כפר הפרזי כפר שאין לו חומה עכ"ל הרי שגילה רש"י שעור שאין לו חומה נקרא כפר דתרגום כ' וז"ל מקרוין כריכן ועד קירוי פצחיא עכ"ל הרי לכפר שאין לו חומה כתב התרגום קירוי פצחיא וקירוי הוא עיר וא"כ גם הבנת רש"י מה שאין לו חומה נקרא כפר דאין לפרש ברש"י כפר שאין לו חומה נקרא כפר פרזי דהי' לרש"י רק לפרש שפרזי שאין לו חומה ומדפי' רש"י כפר שאין לו חומה היינו לפרש אפי' עיר שאין לו חומה נקרא כפר ועוד דא"כ הי' לרש"י לפרש פרזי כפר ואין לו חומה מדכ' שאין לו חומה משמע שהוא נתינת טעם למה נקרא כפר יען שאין לו חומה ודוק.
<b>וכן</b> נראה מדברי רד"ק שכ' שם וז"ל הם עשאו מעצמם יותר טחורי זהב ועכברים כי הי' יראים עדיין ועשו מכל הערים והכפרים שהם ערי הפרזות כל עיר וכל כפר עשו טחור זהב ועכבר זהב בכל המקומות אשר ישבו שם פלשתים עכ"ל הרי שביאר בפי' שהכפרים הם ערי פרזות ועיר שיש לה מבצר נקרא רק עיר אבל עיר פרוז נקרא ג"כ כפר ודוק וע"כ נכון כל מקום שנאמר שדה היא עיר כי עיר פרוצה אשר אין לה חומה הן גדולה היא כשדה ונקראת שדה וא"כ מתא הוא רק קירוי הוא בין על כפר או עיר הן דארף או מארקט פלעק כל מקום מושב בני אדם נקרא מתא כנלע"ד ברור בעזה"י.
<b>ומה</b> שהעיר הגאון מצאנז נ"י יען כי כפי חוקי המדינה יש הבדל שיש מקומות אשר זכו מחוק המדינה לשם עיר ויש מקומות שלא זכו לחיריות שם הנ"ל א"כ לא יהי' נכון לכתוב על כפר מתא עכ"ד לפמ"ש אין זה אמת דתיבת מתא כולל מקום ישוב מבני אדם הן כפר והן עיר קטנה או גדולה הכל נכלל בשם מתא אבל מודינא להגאון אם יכתב הגט בלעז או באיזה לשון צריך ללועז לכתוב אין ארט ולא נכתב אין דער שטאדט כי בלשון לעז אין כפר שטאדט כי כפר נקרא דארף ואין לו חיריות אשר נגבל בשם שטאדט אבל אם כותב בלה"ק מתא לא ביאר כלל אם שם המקום אשר מזכיר פלונית מתא אם הוא דארף או מארקט פלעק או שטאדט כי מתא הוה רק פי' ארט פלוני כנלע"ד ברור.
<b>ושמחתי</b> כי מצאתי להגאון כרם שלמה בתשו' על הא"ע סי' ל"ג שכתב שבא לפניו לסדר קידושין במקום שנבנה בית יחידי שקורין "שטאפפעלפלאטץ בייא דער אייזענבאהן" וחקר שהי' רצה לכתוב "אוונא" וסיים שם וז"ל אך הדרני בי ויותר טוב לכתוב תיבת מתא כי מתא אינו רק שם לעיר או לכפר לבד רק שם מקום "פלאטץ ארט" וציין לעיין שבת קמ"ה כתובות ד' ודף מ"ט וסוף בב"ק והוריות דף י"ב ולא התעורר על שחקרתי למעלה בעזה"י ואני הרהרתי ראי' לדבר זה מבב"ב דף צ"א ומסנהדרין דף ז' ואין פנאי כעת לעיין על ראי' הגאון כרם שלמה ולדעתי כוונתי האמת לברר הדבר ולכן לא יחוש מעלתו נ"י להכבד לבו גם אני מסכים לגאון שהסכים עמו.
<b>ובני</b> האברך החריף הבח' יעקב שלום נ"י מביא ראי' לדברי דמתא הוה הפי' מקום ישוב בני אדם מגמ' ע"ז דף ס"ח ע"ב בעכברא דנפל לחביתא דשכרא דמתקיף לה רב שימי ומי מאיס הלא עולה על שולחן מלכים ומשני לא קשי' הא דדברא הא דמתא וכתב רש"י בד"ה דמתא וז"ל עכבר של ישוב מאיס עכ"ל ואטו דווקא עכברא של עיר גדולה מאיס אלא פי' רש"י מתא עכבר של ישוב ב"א מאוס וא"כ מבואר דמתא הוה הפי' מקום ישוב בני אדם הן עיר הן כפר עכ"ד בני פי חכם חן תל"י וכן הביא ראי' מכתובות דף י"ג חורבא דמתא ואטו אם יש חורבא אצל כפר אשר דרים שם רבים לא ודו"ק.
<b>ואוסף</b> גם אני להביא ראי' עוד מגמ' כתובות דף ק"ה ע"ב אמר אביי האי צורבא מרבנן דמרחמי' ליה בני מתא לאו משום דמעלי' טפי אלא משום דלא מוכח להו במילי דשמיא וע"כ דמתא הוא רק שם מקום מושב בני אדם הדרים שם בקביעות בין שהוא עיר בין שהוא כפר דהכי יש הבדל דנאמר דדווקא בעיר יש סימן זה בת"ח דאם מרחמי ליה הוה סימן דלא מעלי ודוק עוד נ"ל ראי' מן בב"ב דף נ"ה ואמר רב אשי פרדכת מסייע מתא וה"מ דאצילתיה מתא אבל אנדיסקי סיעתא דשמיא היא עיין רשב"ם ונמ"י ובש"ע סי' קס"ג ואטו דין זה דווקא לדרים בעיר ולא לדרי' בכפר אלא ברור דמתא הוא פי' מקום ישוב בני אדם גם נ"ל ראי' מגמ' כתובות דף צ"ד ולא אמרן אלא דלא איתיה במתא אבל איתיה במתא איבעי ליה למיתי יעו"ש ואטו דין זה דווקא בעיר ולא בכפר אלא פשיטא דמתא הוא מקום ישוב בני אדם ויעיין עוד בקידושין דף ע"ו רב ביבי דגברא רבה לעיין במילי דמתא כ' רש"י וז"ל שאר צרכי צבור עכ"ל משמע ג"כ מתא ישוב ב"א עוד עוררני בני הבח' המופלג משה דוד נ"י ראי' מגמ' נדרים דף נ"ו ע"ב והובא במג"א סי' ק"י ס"ק י"ד עבורא דמתא כמתא דמי והובא בש"ע יו"ד סי' רכ"ט סעי' כ"ט יעו"ש ולא חילקו בין עיר וכפר לענין עבורא של כפר אלא פשיטא דמתא הוה רק מקום ישוב ב"א הדרים במקום א' מה לי אם שמו עיר או כפר הכל הוה מתא ודו"ק.
<b>ואגיד</b> כי כפי אשר רשום בזכרוני יהי' לי על זה חבילות ראי' רק אני מוטרד גדול והאמת עד לעצמו ואין צריך ראיות יותר ע"כ קצרתי כעת דהד"ש.
<b>סימן</b> <b>מב</b> בענין הנ"ל לגדול אחד.
<b>(</b><b>א</b><b>)</b> <b>ראשית</b> אעתיק דברי מעלתו נ"י שכתב וז"ל ואעידה לי עדים נאמנים דאין הדבר כסברת הדר"ג דעיר שבמקראות שייך נמי על כפר דאיתא במכות דף י' ע"א גבי ערי מקלט ערים הללו אין עושין אותן לא טירין ולא כרכים גדולים אלא עירות בינוניות והיינו מדתני' בספרי פ' שופטים שלש ערים ערים ולא כרכים ערים ולא כפרים עכ"ל הרי בפירוש דערים סתם משמע דווקא ערים ולא כפרים ועוד בירושלמי ס"פ חלק לגבי עיר הנדחת ז"ל עיר ולא כפר עיר ולא כרך עכ"ל והרמב"ם פ"ד מהל' עכו"ם דין ב' ז"ל אין העיר נעשה עיר הנדחת עד שיודחו רובא ויהי' המודחין ממאה ועד רובו של שבט וכו' שנאמר יושבי העיר לא כפר קטן ולא כרך גדול וכל פחות ממאה כפר קטן וכו' עכ"ל הרי כל אלו עדים נאמנים דעיר שבמקרא דווקא עיר ולא כפר עכ"ל.
<b>לדעתי</b> לבאר בעזה"י דמכאן מוכח דכפר הוא בכלל עיר דשם עיר הכל במשמע בין כפר ובין כרך עד שיפרט לך הכתוב מיעוט דבאותו דבר ימועט כפר וגם כרך דבפ' מסעי אמרה תורה והקריתם לכם ערים ערי מקלט תהיינה לכם וגומ' וכתיב בספרי שם וז"ל והקריתם אין הקריאה אלא הזמנה ערים שומע אני אף כרכים ת"ל ערי אי ערי שומע אני אפי' כפרים ת"ל ערים הא כיצד מגיד שלא הי' שם אלא שווקים ובית המחיה עכ"ל מפורש יוצא שקריה היא הזמנת ערים והי' ס"ד אף כרכים בכלל גילה התורה ערי וס"ד אפי' כפרים במשמע ת"ל ערים דהא כתיב ערים והקריתם ערים ערי מזה ממועט כרכים וכפרים אבל עכ"פ במקום דלא כתוב מעוטים הוה בכלל עיר כרכים וכפרים וכן בפ' שופטים כתיב בפרשה ג"פ שלש ערים בפסוק ב' בפ' ז' ופ' ט' ובספרי שם וז"ל שלש ערים ערים ולא עירים אלא כרכים ערים ולא כפרים עכ"ל ובילקוט פ' שופטים סי' תתקי"ט וז"ל שני ערים ערים ולא טירים ולא כרכים ערים ולא כפרים עכ"ל הרי מבואר יען דכתוב בפרשה ג"פ ערים ממעטים כרכים וכפרים אבל אי הוה כתיב רק פעם אחד ערים לא היינו ממעטים כרכים וכפרים דאל"כ הי' לספרי ולילקוט לומר ערים ולא כפרים אלא פשיטא דבכלל ערים הכל בכלל עד שמיעט לך הכתוב מיעוט על כרך ומעוט על כפר ודו"ק.
<b>הן</b> אמת שבספרי בפ' שופטים ע"פ כי תקרב אל עיר וז"ל אל עיר ולא לכרך לעיר ולא לכפר עכ"ל וכן ע"פ כי תצור אל עיר וז"ל ולא לכרך ולא לכפר עכ"ל הרי במשמע דמתיבת עיר לבד ממעטי' לא כרך ולא כפר ואולי יען דתיבת אל מיותר דהי' יכול לומר כי תצור לעיר או כי תצור עיר ודל"ב אך הרמב"ם בפ"ו מהל' מלכים כאשר הביא השני מצות בהל' י"א לא הביא הך דין דנימא דעיר ממעט כרך וכפר משמע דלא ס"ל הך דספרי דנימא דעיר סתם ממעט כרך וכפר דנהפוך הוא דבסתם עיר הכל בכלל עד שפרט לך הכתוב כמו בעיר מקלט ודו"ק.
<b>(</b><b>ב</b><b>)</b> <b>וגם</b> [יש לעיין בספרי בפ' כי תצא דדרשי' מפסוק וקראו לו זקני עירו מצוה בזקני עירו עכ"ל ועיין ובמות דף ק"ג דדרשי' מצוה בזקני עירו ולמה לא דרש הספרי זקני עירו ולא זקני כרך ולא זקני כפר שאין בהם מצות ב"ד לקרוא] נפלאת בעיני על הספרי בפ' ראה דדרשו על פסוק הכה תכה את יושבי העיר הזאת וז"ל ולא יושבי עיר אחרת עכ"ל ופלא שלא דרש הספרי יושבי העיר ולא יושבי כפר כאשר דרשו בסנהדרין בירושלמי פ"י ורמב"ם פ"ד מהל' עכו"ם מה זה עשה לנו הרמב"ם בשני מצות עשה לקרוא לשלום לעיר וכי תצור על עיר דדרשו בספרי עיר ולא כרך ולא כפר השמיט הרמב"ם דין דספרי ובעיר נדחת השמיט הספרי לדרוש לא כרך ולא כפר וכדמפורש בירושלמי ונפלאת בעיני ועיין בספר החינוך להרא"ה גם עליו קשה כזה (וכן בספרי פ' כי תצא בפסוק כי יהי' נערה בספרי וז"ל אין לי אלא בעיר בשדה מנין ת"ל אם בשדה ימצא האיש עכ"ל וכן בפסוק ולנערה לא תעשה דבר דרש בספרי וז"ל יכול בעיר חייבת בשדה פטורה ת"ל צעקה וכו' ואם יש לה מושיעים בין בעיר בין בשדה חייבת עכ"ל לא עלה על דעת ספרי לחקור דלמא התורה ממעט גם כרך וגם כפר משמע דשם שניהם שווין עם עיר ולא ידעתי למה לא דבר ספרי מזה והגם שיש ליתן טעם בזה בכל זאת צ"ע] ומעלתו נ"י שחקר בשורש הנ"ל הי' לו ליתן לב לזה ולא להשוות דברי הספרי דיליף בערי מקלט מג' פסוקים או מעירים ועיר ועירי גם דברי ירושלמי דדרש מתיבת עיר בלבד למעט כרך וכפר כי צריך התבוננות ליתן שורש בזה.
<b>(</b><b>ג</b><b>)</b> <b>עוד</b> פלא שמביא דברי רמב"ם פ"ד מעכו"ם לראי' דעיר שבמקרא הוא דווקא עיר ולא כפר ולדעתי נהפוך דרמב"ם כתב וז"ל שנאמר יושבי עיר ולא כפר קטן ולא כרך גדול וכל פחות ממאה כפר קטן ורובא של שבט כרך גדול עכ"ל עין רואה שהרמב"ם לא כתב וכל הפחות ממאה הוא כפר ורובה של שבט הוא כרך שאז נדע שאם יש מאה יצא מכלל כפר ונכנס לשם עיר וכן ברובה של שבט יצא מכלל עיר ונכנס לכלל כרך אבל מדכתב הרמב"ם וכל פחות ממאה כפר קטן אז יותר מאה הוא כפר גדול דאל"כ למה הזכיר בפחות ממאה כפר קטן הי' די לנו לומר הוא כפר והתורה אמרה עיר ולא כפר וכן מדכתב רובא של שבט הוא כרך גדול מכלל דבפחות מרובה של שבט הוא כרך קטן או כרך בינוני ואעפ"כ הוה בכלל עיר דאל"כ למה צריך להזכיר שרובה של שבט הוה כרך גדול הלא די לו לומר רובה של שבע הוה כרך והתורה אמרה עיר ולא כרך אלא פשיטא דסתם כרך הוה בכלל עיר אבל כרך גדול אינו בכלל עיר כמובן תמצית הדברים דכפר בינוני או כפר גדול וכן כרך קטן או כרך בינוני הוה בכלל עיר רק כפר קטן וכרך גדול ממועט אבל בירושלמי פ"י דסנהדרין אמרו סתם עיר ולא כרך עיר ולא כפר משמע דשום כפר הן בינוני והן כפר גדול וכן כרך בינוני אינם בכלל עיר א"כ רחוקים דברי רמב"ם מדברי ירושלמי ואיך לא שם מעלתו נ"י לב על זה שירושלמי ראי' לדברי מעלתו נ"י ורמב"ם סתירה לדברי מעלתו
<b>ויותר</b> אני תמה על מעלתו כפי לשונו אשר העתקתי הבין שטירין במכות דף י' המה כפרים וא"כ ערים הללו אין עושין אותן טירין קטנים המה כפרים קטנים כמו שהוא הגירסא לפנינו בגמ' ערכין דף ל"ב ערים הללו אין עושין אותם כפרים קטנים ודלא כרש"י שם שהי' לו הגירסא ערים הללו אין עושין אותם עיירות קטנות יעו"ש וכן נראה שהי' גרסת הרמב"ם בפ"ח מהל' רוצח אבל כפי הבנת טירין כפרים א"כ נדייק כפרים קטנים אין עושין אותם הא כפרים גדולים עושין והא לא משכחת כלל דעד מאה אנשים הוה כפר ואח"כ הוה עיר והי' לגמ' לומר ערים הללו אין עושין אותן כפרים או אין עושים אותן טירין מאי הוא זה טירין קטנים (וגם על תיו"ט עירובין דף כ"א י"ל כזה ואבאר אי"ה במכתב שני וגם יפלא למה לא הביא הגמ' והרמב"ם הדרש דכתיב עיר או ערים עיר ולא כפר עיר ולא כרך כמו שדרש הרמב"ם תיבת עיר בפ"ד מעכו"ם אצל עיר הנדחת ובפרט כפי גירסת הרמב"ם כמו רש"י ערים הללו אין עושין אותן עיירות קטנות א"כ חסר כל הדין לדעת שאין עושין כפרים למקלט דכתיב עיר ולא כפר דתיבת עיר ממעט כפר או כרך ומה שיש להפליא מרמב"ם הל' עכו"ם על ה' רוצח לא אעתיק כעת].
<b>(</b><b>ד</b><b>)</b> <b>לא</b> אדע איזה גבול יותן לשם כפרים לכל הדינים המבוארים בעוקצין פ"ג בחלב ובנבילה ועיין בפ"א בטהרות משנה א' ובפ"ח שם משנה ו' וברמב"ם ועיין פרק עור ורוטב בתוס' ורש"י וצריך בירור הכי כפר דווקא בפחות ממאה אנשים הלא שם תלי' בשוקים וברוב עם מה לי שם עיר או מוקף חומה ולמה בחרו חכז"ל חלב בכפרים וכדומה מזה נדע דעיר ככפרים כיון דליכא מקום רוב עם מסחר וקנין לא באתי אלא להערה.
<b>(</b><b>ה</b><b>)</b> <b>גם</b> זה קשה לי מנ"ל דפחות ממאה הוה כפר הלא נוכל לומר פחות מאלף הוה כפר ועיין תוס' סנהדרין דף ט"ו דלומד מפסוק והי' העיר היוצאת אלף תשאיר מאה יעו"ש וקשה הא גופא דלמא שאני התם שהיתה עיר מתחילה שיוצאת אלף הגם שנשאר אח"כ רק מאה לא נפסק ממנה שם עיר אבל אם מעולם לא הי' לה אלף לא נקראת עיר אלא כפר וצריך לומר הלא כתיב גם והיוצאת מאה תשאיר עשרה א"כ מפורש יוצא דגם אם מתחילה הי' לה רק מאה נקראת ג"כ עיר וממנ"פ הוה במאה עיר ורק בפחות ממאה לא מצינו שנקרא עיר וא"כ ק"ל איך אמר ר' יאשי' מעשרה ועד מאה וכתב רש"י וז"ל בציר מעשרה לא מקרי עיר וטפי ממאה נפקי מתורת עיר עכ"ל וקשה איך יכחיש ר' יאשי' דכתיב העיר היוצאת אלף אלמא דאפי' באלף הוה עיר רק לק"מ דרש"י שמר לשונו ולא כתב טפי ממאה לא נקרא עיר אלא כתב נפק מתורת עיר והוה ליה צבור עכ"ל ותוס' ג"כ כתבו רק וז"ל הא דלמר חשוב עיר בק' ולמר בעשרה נראה דפליגי בקרא עכ"ל דמר יליף מאה דבפחות ממאה לא מצינו שנקרא עיר והגם דאם נשאר אח"כ עשרה לא נפסק שם עיר אבל ההתחלה לא נקראת עיר בפחות ממאה ור' יאשי' סובר כיון דמצינו אם נשאר עשרה נקראת עיר ה"ה בעיר נדחת מהני עשרה ור' יהונתן לא יליף משם הנשאר שדי בעשרה אלא יליף הלא שמתחילה לא יקבל שם עיר אלא במאה וה"ה בדין עיר נדחת צריך להיות עכ"פ מאה ואם לא כן נקרא כפר וכתיב יושבי העיר וא"כ גם לפי דברי מעלתו נ"י שחידש כלל אם לא נמצא מאה הוה כפר וצריך לכתוב בגט כפר ולא מתא נולד דין חדש אבל אם הי' בה מלפנים מאה ונשאר בה רק עשרה מותר לכתוב מתא דבשלומא בעיר נדחת דכתוב יושבי העיר מנ"ל ללמוד מספר מעיר שכבר הי' לה שם עיר ונשאר עוללת ילפי' מקבלת שם עיר אבל אם באמת הי' עיר ונשאר בה עשרה לא נאבד ממנה שם עיר ודי בגט לכתוב מתא והי' לו לבאר דבר זה.
<b>שוב</b> ראיתי במכתבו שהרגיש בקו' מגמ' עירובין נ"ט דעיר חדשה בחמישים דיורין ואעפ"כ נקראת עיר ותי' דהיתה מקודם עיר ממש ונחרבת אעפ"כ נשאר עליה קריאת עיר כמו שהיתה מקודם עכ"ד ולא ביאר אי רק נקראת שם עיר אבל אין בה דין עיר או אפי' נשאר לה דין עיר דלא נאבד כח עיר כיון שנשאר עוד דיורין והי' לו לבאר זה לפי כלל שלו אבל אני אין מסכים בו ולכל זמן אי"ה כעת אחפץ לשמוע אשר יבאר בו כי לפי דבריו הוא דבר גדול לדינא.
<b>(</b><b>ו</b><b>)</b> <b>וביותר</b> אני תמה אם שם כפר תלי' במאה אנשים או אפשר אפי' במאה נפשות אפי' נשים ונערות במספר למה לא ביאר הרמ"א דבר זה הלא כל הטעם שבחרו במתא שלא יצרך לחלק בין עיר לעיר א"כ אפוא מה נעשה בכפרים הלא יש כפרים גדולים וכפרים קטנים דהא במשנה בעדיות פ"ח משנה ג' הוא העיד על כפר קטן שהי' בצד ירושלים והי' בו זקן אחד ועיין גיטין דף כ' הרי שדייקו כפר קטן (ולפי הנוסחה בערכין עיירות הללו אין עושים אותן כפרים קטנים) וכן עיין באבל רבתי פ"א הל' ז' וז"ל אין שואלין בעיר זה את זה בד"א בכפר קטן אבל בעיר גדולה מותר עכ"ל ובטור סי' שמ"ג וז"ל אין שואלין זא"ז והמת בעיר בד"א בכפר קטן אבל בעיר גדולה שואלין עכ"ל ובש"ע סי' הנ"ל וז"ל כפר קטן אין שואלין שלום זא"ז כשמת בעיר עכ"ל וכן כתב בס' נחלת יעקב דברי רמב"ן בספר תורת אדם וז"ל תנא באבל רבתי אין שואלים שלום זה לזה והמת בעור בד"א בכפר קטן אבל בעיר גדולה שואלים עכ"ל הרי דיש כפר קטן (מה שמבורר מכאן דאפי' כפר קטן נקרא עיר לא אדבר כעת) בדיוק ובודאי יש כפר גדול כהאי דגיטין ג' כפרים שהי' בכל אחד כפלים כיוצאי מצרים או בתענית דף כ"א שהי' בכפר ט"ו מאות דיורין האי בודאי כפרים גדולים א"כ למה חששו חכז"ל שיהי' שם מתא שלא להצריך להבדיל לדעת אם היא גדולה או קטנה או בינונית ואם בכפרים צריך להזכיר כפר א"כ איך נדע להבדיל בגט אם הוא כפר גדול או קטן וכדומה ואולי בשלומא בעיר מצינו בקרא עיר קטנה ואנשים בה מעט וכן מצינו בקרא עיר גדולה ננוה עיר גדולה חששו אם יוחלף לכתוב שלא מדויק ובחרו מתא שלא מבדיל בין גדולה או קטנה אבל בכפרים לא מצינו בקרא הבדל בין כפר קטן או גדול לא חששו לכתוב סתמא כפר בין הוא גדול או קטן.
<b>(</b><b>ז</b><b>)</b> <b>ובאתי</b> עוד לעורר גם לפי דבריו שמתא דווקא עיר ואין עיר פחות ממאה א"כ צריך חקירת חכם אם ישיבת נכרים הוה ישיבה ונחשב ע"י נכרים עיר לכתוב מתא אם בצירוף נכרים הוה מאה גברי ודבר זה יש לו שורש בש"ס ופוסקים ואולי הי' בכפר אשר נותן גט שכ"מ מאה אנשים בצירוף יהודים ונכרים ודל"ב אבקש לשמוע מה בפיו אשר לא העיר עליו כלל ולדעתי שנכרים הכל בכלל וגם נשים בכלל אבל לא בעיר נדחת ששם אנשים דווקא ולא באתי אלא לעורר כפי דעתי וכלל שלו שמתא דווקא אם דרים שם מאה אשר אני לא אסכים בו ואתן כלל אחר בעזה"י.
<b>(</b><b>ח</b><b>)</b> <b>והנראה</b> בדעתי בענין שם עיר דהי' נפלא בעיני בפ' בראשית בפסוק וידע קין וגו' ויהי בונה עיר וקרא שם העיר כשם בנו חנוך וכתב הרמב"ן וז"ל כי מתחילה הי' חושב להיות ערירי בעונו ואחרי שנולד לו זרע החל לבנות עיר להיות בנו יושב בה עכ"ל ואם נימא דשם עיר תלי' בק' אנשים הדרים בה איך שייך לומר דבנה עיר עבור בנו הנולד לו להיות יושב בה הכי אפשר לבנות עיר דישיבות מאה אנשים יפעל שם עיר אבל בשעת בנין א"א לבנות עיר חוץ אם מאה אנשים יבנו לדור.
<b>הנה</b> שם עיר בא מכח הבנין אפי' אם אינם דרים עכשיו בני אדם כיון שנבנה הבנין בכמות לדור שם בני אדם נקרא עיר ושיעור הבנין הוא שיבנה ג' חצרות ובכל חצר שני בתים וראי' לזה ערכין דף ל"ג ע"ב מתניתין ואלו הן בתי חצרים שני חצרים של בתים וכו' רש"י וז"ל שתי חצרות עיר שאין בה אלא שתי חצרות בגמ' ממשמע שנאמר בתי החצרים איני יודע שאין להן חומה מה ת"ל אשר אין להם חומה אעפ"י שיש להן חומה כמי שאין להן חומה רש"י בד"ה אינו יודע וז"ל דבתי חצרים משמע שאינו בעיר אלא יישוב חצירות הסמוכות עכ"ל בד"ה כמי שאין להם חומה וז"ל הואיל ואין בה כדי עיר עכ"ל בד"ה וכמה וז"ל הן דלא לחשוב חומה דידה כעיר חומה שתי חצרות וכו' עכ"ל הרי מבואר בג' חצרות ובכל חצר שני בתים הוה עיר ועיין רמב"ם פי"ב מהל' שמיטה ויובל הל' י"ד וז"ל אין המקום נקרא ערי חומה עד שיהי' בו שלש חצרות או יתר ובכל חצר מהן ב' בתים או יתר והקפוה חומה תחילה ואחר כך יבנה חצרות בתוכו אבל מקום שישב ואח"כ הוקף או שלא הי' בו ג' חצירות של ב' בתים אינו העיר חומה אלא בתים שבו כבתים חצרים עכ"ל הרי מבואר לענין עיר חומה תלי' בג' חצרות ובכל חצר ב' בתים ואפי' סתם עיר הוה דווקא בשלש חצרות ובכל חצר שני בתים עיין עירובין דף נ"ה ע"ב באנשי צרופים אמר רב חיננא בר"כ אמר רב אשי אם יש שם שלש חצירות של שני בתים הוקבעו רש"י שם בד"ה ג' חצרות וז"ל קבועים של אבן או של עץ בהכי חשיבי עיר וקובעת את כולם וכדתנן לקמן דף נ"ט רש"א ג' חצירות של ב' ב' בתים עכ"ל הרי ג' חצרים ובכל חצר שני בתים בהכי הוה עיר א"כ נגלה סתם עיר הוא בבנין ע"י ג' חצרים בכל חצר ב"ב ועיין ברמב"ם בה' שבת פכ"ח וברי"ף ובב"י סי' שצ"ב וסי' שצ"ח וי"ל בו תל"י רעיון ורק כעת אבוא רק בהערות וא"כ נכון שקין בנה עיר עבור בנו חנוך ג' חצירות בכל חצר שני בתים ודוק.
<b>(</b><b>ט</b><b>)</b> <b>ואוסף</b> עוד אם נימא דזה שיעור עיר קטנה כמה יהי' שיעור עיר בינוני עיין עירובין דף כ"ו ע"א פלוגתא אי עיר בינוני מקום רחב חצר בית כור נקרא עיר בינוני או מקום רחב מ' סאה ושניהם למדוהו מפסוק ויהי' ישעיה' לא יצא חצר התיכונה כתוב העיר וקרינן חצר יעו"ש א"כ הרי עיר בינוני כמובן.
<b>ועיין</b> דף נ"ט עיר של יחיד ועיין רש"י דף כ"ו בד"ה ערסייתא פחות משישים ריבוא הוה עיר קטנה ועיין מדרש רבה קהלת עיר קטנה ואנשים בה מעט ויש לי הערות במגילה כי שם מקומו להבין מאי כפר ומאי עיר ומאי כרך וגם אי שם עיר תלי' אם אנשים דרים בה או לא רק אני אחפוץ שמעלתו אשר העמיק בענין עיר כפר יפתר לי את החזות הקשה.
<b>וידע</b> שלדעתי יש הבדל אם כתיב אנשי עיר או היושבים בערי הפרזים או הכה תכה את יושבי העיר הכל אצלי רבות מחשבות בלב איש ולא אדע ע"ע גבול עיר גדולה רק הרא"ש בעירובין פ"ה סי' ג' וז"ל איכא למימר דברניש עיר גדולה היתה מהלך ג' פרסין עכ"ל ומשמע ג"כ דתלי' במקום ולא בסכום אנשים הדרים שם ודוק ואם יש אתו דבר ברור יודיעני.
<b>(</b><b>י</b><b>)</b> <b>ולסיום</b> מכתב זה אעתיק לו שקשה לי בב"י הביא דברי מרדכי שסובר כתוס' עירובין דף כ"א שכותבין מתא על כפרים דלא כרש"י והדבר פלא שלא הביא דדעת הרא"ש בפסקיו כדעת רש"י בפי' הנך מתוותא דרא"ש בעירובין פ"ה סי' ג' כתב וז"ל ולעיל נמי בעושין פסין גבי מתוותא נקט שבעים אמה ושריים לפי שהי' עיירות חריבות ולא הי' להם דין עיר אלא דין בית עכ"ל הרי שרא"ש סובר בפי' הגמ' כרש"י ולמה סמך הב"י על המרדכי דסובר כתוס' הרי הרא"ש סובר כרש"י (ואין פנאי לעיין בדברי הפוסקים אשר אומרים דמרדכי אזיל לרוב בשיטת הרא"ש או בשיטת התוס'] עכ"פ הוא נקודה נפלאה שלא זכרו דברי הרא"ש דברי הטרוד מאד הדש"ת [א"ה מצאתי עוד תשו' א' גדולה בענין זה בפנקס של אאמ"ו הגאון נ"י אבל אינה מסודר יפה ע"כ הנחתי כעת לדפוסו ויבוא אי"ה בחלק הבא].
<b>סימן</b> <b>מג</b> רב שלומים ורב הצלחות לחתני אהובי כבני ענף עץ אבות שלשלת היוחסין הרב המה"ג החריף והבקי כבוד הרב ר' נח צבי נ"י אוללמאן רב ומורה בקהל יראים בק"ק אנטווערפאן ולזוגתו היקרה והחשובה בתי יחידה מ' חייצי תי' ולבניהם שוכ"ט.
<b>אחד"ש</b> ושלום ביתך ובני ביתך אודיעך ששמחתי מאד בדברי הערותיך יהי' ד' עמך בתורה ויראה והצלחת ביתך הדש"ת.
<b>שאלה</b> איש אחד היושב אתנו פה זה שנתים והוא נודע לכל יודעיו ומכיריו בשם ר' שמואל ועתה בחפצו לגרש את אשתו המרוחקת ממנו זה שנים הרבה אמר אלי כי יש לו שני שמות מעריסתו דהיינו ר' שמואל דוד אלא שהשם דוד נשכח מכל יודעיו ומכיריו מטעם אשר סיפר לי והוא זה כי בעת שנולד שמעו על ספינה אחת שטבעה בים והיות כי דודו נסע ג"כ על ספינה הנ"ל היו מסופקים אם הוא מת או לא ומחמת ספק קראו לו גם שם דוד על שם דודו ואחרי ימים מועטים שמעו כי הוא ניצל וגם הוא חי ע"כ קראו אותו רק בשם האחרון והשם הראשון נשכח כמעט לגמרי אלא שהוא בעצמו יודע את שמו דוד והנה א"כ כשיבוא לגרש אשתו אנכי מסופק איזה שם יקרא ויכתוב לו בגט תורה היא וללמוד אני צריך כדת מה לעשות ואפרש את שיחתי וטעם ספיקותי כאשר אומר הנה באיש שיש לו שני שמות כבר נהגו שמחמירים ליכתוב לכתחילה שניהם כדאיתא באה"ע סי' קכ"ט אמנם בנידן דידן אם יכתבו שני שמותיו אלו תוך הגט אינו מוכח מתוכו כלל מי הוא המגרש אפי' אשתו לא תדע שזה שם בעלה כי לא נודע שם זה לא לה ולא לנו מעולם והנה ר"ת בגיטין ל"ד בתוס' ד"ה וכל כ' שאם אין לו שם חניכה אין לכתוב בגט וכל דאית ליה מפני שיאמרו שאין זה גט של זה וכ"ש בנידן דידן שצריכין לחוש על כך ואם יכתוב בגט רק שם העיקר דהוא שם שמואל ולא שם דוד באנו למחלוקת הראשונים בסי' קכ"ט אם סגי לכתחילה בשם א' או לא מטעם המחמירים כמבואר בתוס' גיטין נ"ד בד"ה והוא מההוא דהוה קרי לה מרים ופורטא שרה אמרו נהרדעה מרים וכל שום דאית לה ש"מ דשם מרים לחודא לא מהני יעו"ש ונראה לפענ"ד ע"כ לא נשמע אלא דומיא דהתם שעכ"פ פורטא קרי נה שרה אבל בנידן מגרש שלנו שלא קראו אותו אפי' מיעוטא דמיעוטא בשם דוד כי אם שמואל מודים גם שיטות אלו שאפי' לכתחלה סגי בשם זה לבדו והרי זה דומה לנקיי דעת שבירושלים שהיו כותבין חניכתו וחניכתה וכ' התוס' גיטין ל"ד ע"ב הטעם מפני שהי' שמותיהן ידועים וליכא לעז ויותר מפורש בדברי הרא"ש שם שכ' דמיירי בחניכה שהי' הכל קורין אותו בשם זה אלא כשהוא חותם בשטר או קורא בתורה קוראין אותו בשם המובהק ואפ"ה כיון דעלמא הכל קורין אותו בשם חניכה סגי בשם זה לבד אפי' לשיטת המחמירים סגי לכתחלה כש"כ במגרש הזה שאפי' לתורה אין קורין אותו רק בשם שמואל לבדו דסגי ג"כ בשם הזה מבלי שם דוד כלל ועוד נלענ"ד להביא ראי' שהמגרש הלזה אפי' לשיטת המחמירים סגי לכתחילה בשם שמואל לבדו דהנה בגמ' שם דף ל"ד אמר ר' אשי והוא דאיתחזק בתרי שמא ופשטא דלישנא משמע דר' אשי אלכתחילה קאי ואם לא איתחזק בתרי שמא לא תיקן ר"ג לכתוב פלוני וכל שום דאית לי' אלא שלכאורה דבר זה אין לו שחר דאם לית ליה כי אם שם א' פשיטא דמהני ואטו כמה יכתבו מה דחקו עצמן רש"י ורא"ש לפרש דר' אשי קאי אדיעבד היכי שנודע לנו אח"ז שיש לו שם אחר הגט כשר אמנם הרשב"א מפרש כפשוטו והכי קאמר ר' אשי היכא דלא איתחזק בתרי שמא בב' מקומות כי אם במקום א' סגי למכתב שם א' לבדו ומזה כל חיליה של הרשב"א דבב' שמות סגי אפי' לכתחילה בשם א' כמבואר דבריו בב"י סי' קכ"ט ונראה לפע"ד שאפי' רש"י והרא"ש מפרשים דברי ר' אשי כפשטן אלכתחילה אלא שהם סוברים כשיטת ה"ג בתוס' ד"ה וכל שלפי תקנת ר"ג כך היו כותבים בתופס הגט איש לפלוני וכל שום דאית לו ועל זה קאמר ר' אשי אם לא איתחזק בתרי שמא לא תיקן למיכתב כן לשון הזה אע"ג שלכתחילה הי' נראה ונכון לכתוב כלשון הזה מחשש שמא ימצא אח"כ דיש לו שם אחר מ"מ קמ"ל ר' אשי שלא חיישי' לזה שאפי' ימצא אח"כ שיש לו עוד שם אחר הגט כשר בדיעבד אמנם ר"ת שם בתוס' פליג על שיטת ה"ג וס"ל שלא תיקן ר"ג למיכתב כלל לשון וכל שום דאית ליה אלא שתיקן לפרש בגט כל שמותיו וא"כ ר' אשי הכא קאמר והוא דאיתחזק אבל בלא איתחזק שיש לו תרי שמא לא תיקן למכתב שמותיו זה פשיטא כיון דלית ליה בשעת כתיבה לפנינו כי אם שם א' איך יפרש בגט עוד שמות וע"כ דלפי' ר"ת הכא קאמר דאם לא איתחזק בתרי שמא אע"ג דאית ליה כמו בנידן דידן שמודה בעצמו שיש לו עוד שם א' מ"מ מדלא איתחזק בשם זה אין כותבין אותו והנה ר"ת ראש המדברים שם בתוס' שאם יש לו ב' שמות לכתחילה צריכין למכתב כל שמותיו ש"מ היינו דווקא כגון דההוא דקרי ליה מרים ופורטא שרה שהוחזקה בב' שמות לרובה דעירה בשם מרים ולפורטא בשם שרה אבל ר' אשי קמ"ל שאם לא איתחזק לו ב' שמות לא למעוטא ולא למיעוטא דמעוטא אע"פ שבאמת יש לו שני שמות סגי לכתחילה בשם זה לבד אשר הוחזק בו לפנינו וממילא גם הרא"ש ושאר מחמירים שנמשכים על דברי ר"ת שבתוס' הללו כולם מודו במגרש שלנו שלא איתחזק כלל בשם דוד כי אם בשם שמואל שסגי אפי' לכתחילה בשם זה לבדו עכ"ל השאלה.
<b>תשובה</b> חתני אהובי נ"י דבריך נעימים וטובים ואשתעשע באמרותיך היקרים כאשר יתן ד' בפי אשמור לדבר בקיצור אמרים בעזה"י.
<b>וטרם</b> אדבר אפרש אשר בלבי כמוס על הבנת אמרם והוא דאיתחזק בתרי שמא ולחקור שיש כמה מיני שמות אשר מובדלים בשרשם ועיקרם (א) יש שמות מלפנים אשר נתיסדו ברוח הקודש וברוח נבואה להודיע מה יעשה בבן היולד מה תכליתו בעולם או מה יארע בימיו או מה שכבר אירע בעת ההוא (ב) יש שמות אשר בלי טעם ויסוד רק לזכרון אבות או צדיקי עולם אשר הי' מלפנים בעולם יקראו הבנים אשר יולדו בשמם לזכרון עולם שלא ישכחו האבות או בתר אשר למדו אצלם הן תורה או יראת שמים ומידות טובות קראו בשמותם עלי תבל (ג) יש שמות מחמת בחינה ידוע ראובן ראו בן שמעון כי שמע ד' בעניי וכדומה בשאר שבטים מנשה כי נשני אלקים אפרים כי הפרני אלקים אליעזר כי אלקי אבי בעזרי וכדומה שנקשר איזה בחינה והכרה או הודאה יהודא הפעם אודה ד' וכדומה הרבה בתנ"ך דבר זה למדתי ממדרש רבה נח פ' ל"ג פ' ושם הא' פלג כי בימיו נפלגה הארץ שכ' וז"ל ר' יוסי ורשב"ג ר' יוסי אומר הראשונים ע"י שהיו מכורים את ייחוסיהם הי' מוציאים שמם לשם המאורע אבל אנו שאין אנו מכירים ייחוסינו אנו מוציאים לשם אבותינו רשב"ג אומר הראשונים ע"י שהי' משמשים ברוח הקודש הי' מוציאים לשם המאורע אנו שאין אנו משתמשים ברוח הקודש אנו מוציאים לשם אבותינו אמר ר' יוסי בר חלפתא נביא גדול הי' עבר שהוציא לשם המאורע הד"ד ולעבר יולד שני בנים וגו' עכ"ל.
<b>היוצא</b> מדברי חכז"ל שהראשונים היו מכירים יחוסיהם קראו שמות הילדים לשם המאורע או בעבור שהשתמשו ברוח הקודש הי' מוציאים לשם המאורע אבל האחרונים יקראו הילדים רק על שם אבותיהם וה"ה על שם צדיקים הורים ומורים דהמה נקראו ג"כ אבות אבי רכב ישראל ופרשיו וכחז"ל לא המוליד נקרא אב אלא המגדלו ודוד קרא לחמיו אבי כנודע ועי"כ יצמיח לפעמים שם מעריסה בשני שמות שם א' מצד האם ושם א' מצד האב לזכרון אבותיהם או לזכרון קרוביהם או לזכרון שני צדיקים יחדיו וכדומה כנודע.
<b>אמנם</b> נ"ל כי העיקר נתינת השם הוא להיות נודע גוף הפרטי ניכר בקריאתו וא"כ אם קבל הילד מעריסה ב' שמות שיתאחדו שמות האבות או שמות הקרובים או שמות הצדיקים בגוף אחד א"כ לא הוה שיש לאיש שני שמות נהפוך הוא דאותן ב' שמות נעשו שם א' דגוף הזה יהי' נקרא למשל משה שמואל או אברהם דוד או יצחק יעקב וכדומה שנעשה מב' שמות משני גופים שם אחד על גוף אחד כי שם עצמו של גוף זה הוא למשל משה שמואל כמו ששם עצמו לגוף אחר שנקרא רק משה לבדו או שמואל לבדו שמו מעריסה כך שמו על גוף זה משה שמואל יחדיו הוא שם מעריסה.
<b>ועל</b> פי האמור נ"ל מי שנודע בשם שני שמות מעריסה משה שמואל או אברהם דוד או יצחק יעקב לא נוכל לומר שמוחזק בתרי שמא דהלא הוא מוחזק רק בשם אחד דשמו הוא מעולם משה שמואל כי הגבילו גוף שלו לקרוא אותו משה שמואל בשלומא אם שמו ביהודא יוחנן ובגליל שמו יוסי ומן רוב בני עירם קוראים לה מרים ופורטא שרה זה נקרא שמוחזק בשני שמות כי כל שם יש לו מקום ידוע או אנשים ידועים אבל ב' שמות מעריסה נתאחדו ב' שמות בגוף פרטי לשם אחד וא"כ מי שנודע בשמו בשם אחד למשל משה ובא ואומר דשמו מעריסה הוא משה שמואל הוא שם אחר אשר לא נודע לנו כלל דלא נתחזק בשם זה כלל ואם ידענו איש שנקרא משה שמואל לא הוה דאיתחזק בתרי שמא אלא נתחזק בשם א' משה שמואל הוא שמו וא"כ אהובי חתני נ"י פירושך בגמ' לא עולה לדעתי.
<b>והרהרתי</b> א"כ יהי' פסול לכתוב באיש ששמו משה שמואל לחלוק השמות ולכותבם בשני שיטין משה בסוף השיטה ושמואל בתחלת השיטה ומצאתי אח"כ מרגליות טובה בטיב גיטין בסוף דברי בית שמואל ד"ה גרסינן בטיב גיטין באות ב' כתב וז"ל ונלענ"ד דדוקא כה"ג דאור שרגא דאור אינו שם לעצמו כלל אלא שיש לו פתרון לעצמו וכיון שנצטרף למלת שרגא להיות שם לאדם הרי הוא כתובה אחת אבל לפי הרגיל בזמנינו לקרות לאדם א' ב' שמות אחר שני אנשים שמתו ממשפחתו אין לכתוב חד תיבה שהרי כ"א הוא שם לעצמו וגם מעיקרא אדעתא דהכי נותנו הב' שמות הללו שלא יהי' שניהם שם אחד ממש שהרי הרצון הקורא שמות אלו שעל הטוב יזכר שמו של זה ושמו של זה וא"כ פשיטא שיש לכותבם בשני תיבות ואפי' בב' שיטין לית לן בה מטעם שכתבתי שאין עינו הקורא משוטטת מסוף שטה לתחלת שיטה אלא בהפסק קצת ודרך הקורא להתכיפם יחד ובב' שמות ממש כגון ראובן שמעון לא שייך זה דהא טובא איכא דקרי לי' בחד שמא או ראובן לבד או שמעון לבד וזה האות כי אין השמות הללו אחד רק שנים באו אל התיבה ומ"מ כ"א נפרד לעצמו וידוע לכל שזה שם לעצמו וזה שם לעצמו ולענ"ד כל שהוא ידוע ששני שמות מחולקים הם אלא שנצמדו יחד להיות לזה לשם עולם ולכך מחלקינן להו לשני תיבות שוב אין קפידא בדבר בין אם הוא בשיטה אחת או בב' שיטין כיון שגם בקריאתם ידוע להקורא שאינם מתחברים להיות שם אחד ממש עכ"ל וכו' עוד שם וז"ל אבל בב' שמות כפולים ממש אין נ"מ כיון שהם נכתבים ב' תיבות ממש וכן ידוע להקורא גם בשני שיטין שפיר דמי ומ"מ לכתחלה יש ליזהר גם בזה לכתוב ראובן שמעון בשני תיבות ובשיטה אחד דקצת יש לומר דאיכא חשש לעז שהרואה בגט או שישמע הקורא בשם ראובן ומפסיק בו שהוא איש ששמו ראובן ויש חשש נכנסין ויוצאין עכ"ל וא"כ יש לכאורה מקום לפירושך שהפי' לא איתחזק בתרי שמא שהבעל אמר שיש לו עוד שם כבנידן שאלתך כמובן.
<b>ולא</b> יהי' נקל בעינך אשר הערותי שלדעתי אם יש לאדם ב' שמות מעריסה אותן שני שמות הווין רק שם א' להכיר גוף פרטי בגבולו למשל משה שמואל וכפי הבנת ספר טיב גיטין שאין השמות הללו הנזכרים על זכרון אנשים שם א' רק שנים באו אל התיבה שכל שם נפרד לעצמו כי בזה יהי' תלי' בו להיות הולד ממזר אם השנים שם אחד ואם הווין ב' שמות הולד כשר כאשר אבאר בעזה"י.
<b>הנה</b> נחלקו קמאי בגט שלא נכתב כלל שם האיש והאשה רק נוסח הכריתות ונמסר מן האיש להאשה בפני עדים המכירים לשיטת הרמב"ם והמרדכי הגט כשר הגם שלא מוכח מתוכו מי הוא המגרש ומי הוא המתגרשת שפיר דמי מן התורה דפסקינן כר"א עידי מסירה כרתי וגוף הגט הוא ספר כריתות ומה שכתבו תוס' גיטין דף כ' דבכה"ג בטל הגט מן התורה הוא לדברי ר' מאיר דעידי חתימה כרתי צריך להיות מוכח בתוך הגט שם האיש והאשה אבל לר"א דעידי מסירה כרתי כשר מדאורייתא הגט בלי הזכרת השמות האיש והאשה והרמב"ם שלא מנה בפ"א מהל' גירושין בתוך הדברים שמבטלים הגט אם חסר שם האיש והאשה עיין בגט פשוט סי' קכ"ח ס"ק י' וסי' קכ"ט ס"ק א' יעו"ש היטב שמביא דעת הר"ן והרשב"א שבלי השמות איש והאשה הגט בטל מן התורה אבל דעת המרדכי כדעת הרמב"ם יעו"ש פלוגתא גדולה ועמוקה מאד מאד אבל אם שינו שמו ושמה גם הרמב"ם מודה דהגט פסול ובעל דכתב בפ"ג מהל' גירושין הנ' י"ד וז"ל שינה שמו או שמה ושם עירו ושם עירה אעפ"י שכ' וכל שם שיש לו וכל שם שיש לה אינו גט עכ"ל וכלל הוא אם כותב אינו גט משמע דפסול מן התורה דגרע אם שינה השם מאלו לא כתב השם כלל כנודע.
<b>ולפ"ז</b> אם בשם כפול הנותן מעריסה כמו משה שמואל או אברהם דוד או יצחק יעקב וכדומה המה ב' שמות נפרדים א"כ אם כ' רק שם א' מהשני שמות הגט כשר מן התורה לא מיבעי לשיטת הרמב"ם דאפי' חסר כל שם המגרש והמתגרשת כשר מדאורייתא וא"כ מאי הוה דחסר שם שמואל לגמרי עכ"פ שינוי השם לא הוה דלא נקרא שינוי השם רק אם החליף שמו בשם אחר כאשר בארתי זה בספרי מחנה חיים ח"ב בא"ע סי' ל"ו דאם הזכיר רק שם אחד מאביו דכשר הגט דרא"ש פסק שהבן לא יוכל לשנות שם אביו היינו להחליף שם חדש תחת שם ישן אבל אם הזכיר אחד משמות אביו רק לא כתב שם שני מאביו לא נקרא שינוי שם אביו יעו"ש וה"ה בב' שמות של המגרש אם כ' שם א' והניח השני שלא זכר לא הוה שינה שמו אלא אפי' לר"ן ורשב"א דסברו אם לא הזכיר שם המגרש והמתגרשת הגט פסול ובטל יען דלא נזכר בספר הכריתות מי הוא הכורת ומי הוא הנכרתת אבל בהזכיר שם המגרש בשם משה הגם שחסר שם השני עכ"פ ספר כריתות הוה דידענו דאיש משה מגרש אשתו צפורה ולא הויין הבנים ממזרים עכ"פ כמובן אבל אם שמות כפולים מעריסה נתחדש מב' שמות שם אחד משה שמואל א"כ אם כתב רק שם משה לחוד הוה שינה השם דמשה הוא שם לבדו ומשה שמואל הוא שם לבדו והוה נתחלף שם המגרש בשם אחר ובטל הגט אפי' לרמב"ם דהוה שינה השם הגם דהמגרש גירש בחצי שמו ויהי' לי להאריך רק החולשה גרם לקצר כעת עתה.
<b>ואשוב</b> לדבריך אהובי חתני נ"י לפי פירושך הי' לרב אשי לומר והוא דאיתחזק בתרי שמא אבל איתחזק בשם א' לא כי בנידן שאלתך לא נקרא גם בעיר מולדתו רק בשם זה אשר נקרא לפנינו הגם שאומר שהי' לו עוד שם בעת שנימל עכ"פ לא נתחזק גם במקומו אלא בשם זה שמוחזק לפנינו א"כ הוא נתחזק רק בשם אחד דדבריו לא מהנים לומר שיש לו עוד שם אחר ואפי' אם יהי' לו במקום הכתיבה ב' עדים על שם זה כיון דלא אמרו שנקרא שם באותו שם א"כ הוא נתחזק רק בשם אחד הן במקום שיהי' הנתינה כמו במקום הכתיבה וגדולה מזה הגם שחידש הצמח צדק בסי' ק"ח שאם יש ב' עדים אשר מודיעים שיש למגרש שם אחר במקום הנתינה שנקרא שם אברהם כהן ובמקום הכתיבה נקרא יהושע צריך לכתוב בגט אנא אברהם דמתקרי' יהושע בן משה דגם זה נכלל בכלל דאתחזק בתרי שמא אע"ג דלא נתחזק בשם אברהם להרבה בני העיר דהר"ן מחדש אם ידענו מהשם הוה בכלל דאתחזק בתרי שמא וכתב שם וז"ל ואין להקשות לפי זה למה נקט רב אשי לשון והוא דאתחזק ולא קאמר לשון והוא שידענו היינו משום שאותן שיודעים משם אחר צריך שיהי' מוחזק להם רק בשם אחר היינו שלשים יום ואם נמצא כאן שנים שמוחזק להם שלשים יום באותו שם אחר שהם יודעים בו מקרי איתחזק וחיישינן ללעז אע"פ שאין מי יודע מאותו שם אחר אלא הרב המסדר לחוד ע"פ אותן שנים ולאפוקי אם אין ידוע לאותן שנים שיש לו שם אחר אלא ע"פ שקרא הוא לעצמו ולא הוחזק בו שלשים יום לא מיקרא אתחזק לכך נקט רב אשי לשון והוא דאתחזק וכו' עכ"ל הרי מפורש יוצא דדוקא ששנים מעידים שנודע להם שמוחזק להם ל' יום אז נקרא אתחזק אבל אם קרא הוא לעצמו ולא הוחזק בו ל' יום לא מיקרא דאתחזק בתרי שמא ואם הוא בעצמו אומר שלא נקרא בשם השני במקום הנתינה וק"ו שעדים מעידים דלא נקרא בשם השני מעולם א"כ הוה איתחזק בחד שמא דאם עדים מעידים שקרא עצמו בשם השני רק מפי עצמו הוה לא אתחזק בתרי שמא אבל אם הוא ועדים מעידים דלא נקרא מעולם בשם השני הוה אתחזק בחד שמא ודוק ועיין בתורת גיטין להגאון מליסא ז"ל סי' קכ"ט ס"ק ח' בענין אם הסופר ועדים ידעו
<b>סוף</b> דבר אני מעתיק לך הגאון טיב גיטין בלקוטי שמות סעיף ל"ב שכתב וז"ל מי שנקרא בשעת מילתו דוד דניאל ושוב נשתקע שם דניאל וכתבו דוד דאתקרי' דניאל הגט פסול וצריך לכתוב גט אחר בשם דוד לבד ואפי' לא נשתקע לגמרי והמיעוט קורין בשניהם יחד הוא פסול עכ"ל וכתב עוד בסעיף ל"ה וז"ל מי שהי' כמו מעריסה נפתלי יששכר בער ונשתקע שם יששכר בער יש נכתוב רק נפתלי לבד ואם כתב נפתלי דמתקרי' יששכר המכונה בער פסול וכן אם כ' נפתלי יששכר המכונה בער ג"כ פסול וצריך ליתן גט אחר בשם נפתלי לבד עכ"ל ועיין שם בטיב גיטין ס"ק ל"ד וס"ק צ"ו וא"כ בנידן שאלתך ראוי' לכתוב רק בשם שמואל לבד.
<b>ודע</b> שחפצתי להאריך שבנידן שאלתך שקראו שמו גם דוד שהאמינו שנטבע בים ואח"כ נודע שהוא חי א"כ עקרו מלקרוא עוד בשם דוד שהי' נתינת השם בטעות כמו הקדש בטעות עדיף מאלו נשתקע שם אחד ועיין במהרי"ק צ"ח ולכ"ע אין שמו אלא שמואל לבד דהי' קפידא חס מלהזכיר בשם דוד כנלענ"ד רק שלא נשאלת למעשה קצרתי ועיין בשו"ת דברי אמת סי' ב' שהשיב להגאון מ' שמואל קמחי ועיין עוד שם בקונטרס י"א סי' י' וסי' י"ו וסי' נ"ו וסי' נ"ח חמיך הדש"ת.
<b>סימן</b> <b>מד</b> שלום בכפלים ברכה והצלחה לראש גבר זקן ויושב בישיבה י"נ הרב הגאון המפורסם הצדיק כבוד הרב ר' משה שיק נ"י אב"ד ור"מ דק"ק חוסט יע"א.
<b>אחד"ש</b> אודיע כי קבלתי מכתבו הנעים עם הברכה אשר הניח על ראשי ואען אמן כה יתן ד' לי וגם על הדר"ג נ"י יחולו רב ברכות שיזכה לכל טוב ומרוב טרדותי לא יכלתי לעיין על אשר פלפל על סי' מ"ג בספרי על א"ע אשר שלחתי לו וכהיום הזכיר אותי בני תלמידו הבח' יעקב שלום נ"י ומיד שחרתי בקשתו את מכתבו ואשר נתן לי ד' בזה אציע לפני הדר"ג נ"י וזה החלי בעזה"י.
<b>אודות</b> אשר הסתכל הדר"ג נ"י לחקור בגוף הטעם אשר חידש מהר"י מרגליות בנשבע שלא לגרש הוה כמו שאומר כתוב גט לאשה בעלמא וכשאכנסנה אגרשנה דאמרי' ביבמות דף כ"ב דאינו גט וכ' הדר"ג נ"י וז"ל ולכאורה דבריו קשים דלמה הוצרך טעם זה דבלא"ה אם נשבע לגרש הוה כאונס ואינו מועיל כדאיתא בסי' קל"ד ואי קאי על נשבע שלא לגרש הרי אין הגט גט משום כ"מ דא"ר ל"ת וכו' כמ"ש מר"ן זצ"ל לכה"פ בשוגג ונראה דכוונתו ליתן טעם על הא דסדרו בעלי סדר הגט שאלה זו קודם הציווי על כתיבת הגט אעפ"י ששואלים אותו ג"כ קודם הנתינה וכיון דעיקר חשש רק על הנתינה למה הצריכה לשאול קודם הכתיבה ע"ז שפיר כתב הטעם דהוה כמו כתוב גט לאשה דעלמא וכו' דאמרי' ביבמות כ"ב דפסול וכ' שם הרמב"ם הטעם כיון שאינו יכול אז לגרשה הוה כמו שנא לשמה ועיין בתשובות מר"ן בחת"ס ח"א בא"ע סי' י"א מה שצידד שם ולפי סברתו שם דאפי' בשוטית כיון דאגודי' בי' חשוב לשמה אין מקום לחשש זה יעו"ש עכ"ל נ"ל הטעם למה הקדימו מקודם התרת השבועה דממנ"פ אם נשבע לגרש והוה כל מעשיו באונס ולא הוה הכתיבה לשם גירושין ברצון והתורה אמרה וכתב ונתן כשם שהנתינה צריכה להיות ברצון כך הכתיבה יהי' מרצון ואם נאנס לומר כתוב גט לאשתו לא הוה כתיבה דומיא דנתינה (ועיין תוס' גיטין דף כ"ב ובב"ש סי' כ"ג) ובכל הנך דכופין עד שיאמר רוצה אני היינו אפי' על אמירת כתיבת הגט ועיין בערכין וברמב"ם הל' גירושין ואם נשבע שנא לגרש א"כ הגם דכתיבת הגט לא הוה העברת השבועה כאשר אבאר אי"ה עכ"פ אי אפשר לעשות נתינה בלי שיתיר הנדר והשבועה וחסר בין הכתיבה והנתינה מעשה התרת השבועה דדבר שתלוי ביד אחרים הוה מחוסר מעשה] והתורה אמרה וכתב ונתן שלא יהי' חסר מעשה בין כתיבה לנתינה והגם דהר"ן מחדש חסרון מעשה שאינו בגוף הגט לא מעכב וראי' דכשר אם כתבה הוא ונתנה לו עיין גמ' גיטין דף כ"ב וש"ע סי' קכ"ד שאני התם דחסרון הוה רק קנין ממון לבד אבל הא חסר לו רגע הכח לגרש אם הי' כותב על טבלא שלו אבל בנשבע שלא לגרש חסר לו כח גירושין דאי אפשר לו לגרש אשתו מכח השבועה א"כ חסר מעשה התרה בין כתיבה לנתינה להיות לו כח נתינה לכן תיקנו להתיר השבועה קודם הכתובה שלא יהי' דבר חוצץ בין הכתובה לנתינה ודוק.
<b>ולפ"ז</b> גם מדברי מר"ן ז"ל דהוה לשמה כיון דאגידה ביה אעפ"כ צריך להקדים ההתרה קודם כתיבה דהוה כחסרון מעשה בין כתובה לנתינה היינו אם נשבע שלא לגרש ואם נשבע לגרש בודאי צריך להתיר קודם הכתיבה באונס והתורה אמרה וכתב ונתן כשם שהנתינה צריך להיות ברצון כן הכתיבה יהי' ברצון ועוד דכתיבה באונס לא הוה לשם גירושין ואם אירע ששכחו להתיר לו עד אחר הכתיבה יהי' הגט פסול עכ"פ אם נודע שהי' עליו שבועה הן שבועה לגרש והן שבועה שלא לגרש ודו"ק.
<b>ועל</b> אשר הפליא הדר"ג נ"י על מהר"י למה צריך להמציא טעם דהוה כמו לאמור לסופר כתוב גט לאשה וכו' תיפוק ליה משום כ"מ דאמר רחמנא לא תעבוד כמ"ש מר"ן ז"ל וצע"ג.
<b>נלע"ד</b> לתרץ בחקירה נאותה בעזה"י דנראה בסברא מי שנשבע שלא לגרש אשתו הוה מחשבתו שלא לעשות כריתות בנתינת הגט מידו ליד אשתו בתורת שלוחין ושתהי' מותרת לכל העולם הן בזנות והן באישות זה הוא נקרא גירושין [עיין גיטין בחוץ מזונותיך וכן הרי את מותרת לכל עולם חוץ משמעון הוה שיור] ששלחה לנפשה בספר כריתות שכלה גירש אותה מרשותו ויען שגט בע"כ של האשה נקרא הכריתות גירושין והוא פשוט וברור.
<b>ואם</b> שאל האיש אשר נשבע שלא לגרש אשתו וחפץ בכתיבת הגט לאשתו לשם גירושין כדת וכדין אם עובר בזה שבועתו בודאי נאמר לו הלא נשבעת רק שלא לגרש את אשתך היינו שלוחין וכריתות שלא תהי' עוד אשתך א"כ כתיבת הגט אין בכלל שבועתך ומותר לך לכתוב גט לשמה דהכנת הגט לא נקרא גירושין גם זה פשוט.
<b>ונחזה</b> אנן כיון דאי אפשר להיות גירושין חוץ אם יכתב מתחלה גט כשר כדת משה וישראל דהגט הוא הכלי אשר יוצלח לעשות בו הגירושין א"כ א"א לחול השבועה שלא לגרש את אשתו דהלא כתיב וכתב לה ספר כריתות והאי וכתב הוה או כתיבה לשמה או חתימה לשמה ובלא זה אין בעולם כלי שראוי לגרש ואיך יחול עליו השבועה שלא לגרש אשתו הלא עדיין לא נמצא הכלי שיוכל לגרש בו ואין מקום שיחול שבועתו רק אם כבר נגמר הגט שיכול לגרש אשתו ועל אותו זמן יש מקום לשבועתו גם זה פשוט.
<b>ונודע</b> דמפורש יוצא מגמ' וש"ע יו"ד סי' רכ"ח סעיף י"ז שאין מתירין נדר ושבועה עד שיחולו דכתב המחבר וז"ל אין מתירין הנדר עד שיחול כיצד הרי שנשבע שלא יאכל בשר מר"ח אייר וניחם אינו נשאל עד שיכנוס אייר עכ"ל ועיין בט"ז שם ס"ק כ"ב דאפי' להר"ן לא חל אם תלה הנדר במעשה דדלמא לא יבוא לידי איסור יעו"ש ויעיין בש"ך ס"ק ל' שאפי' בדיעבד אינו מותר כדאיתא בטור ובפוסקים יעו"ש
<b>ולפ"ז</b> אני שואל איך משכחת ליה להתיר לו שבועתו אם נשבע שלא לגרש אימתי חל עליו השבועה ברגע שנותן הגט בידה אז יש מקום לפניו שיוכל לגרש חל עליו השבועה שלא יגרש אבל קודם הכתיבה של הגט בודאי אין עליו השבועה שלא לגרש כי מגורשת בדיבור בלי כלי ספר כריתות ואיך נהי' אנו מתירין לו שבועתו הלא לא חל עליו השבועה עדיין ולא מהני התרה של עכשיו ודו"ק.
<b>אמנם</b> אי אמרי' מי שנשבע שלא לגרש לא יוכל לכתוב גט לאשתו דהוה כאלו אומר לסופר כתוב גט לאשה לכשאכנסנה אגרשנה כדברי מר"י מרגליות א"כ הוה גם הכתיבת הגט בכלל שבועתו שנשבע שלא לגרש הוה כאלו נשבע שלא לכתוב גט לאשתו לשם גירושין ונקרא חל הנדר מיד דומה למה שהביא הש"ך סי' רכ"ח אם נשבע שלא להיות שבת בעיר וע"כ צריך לצאת מן העיר קודם שבת הוה גם זה בכלל שבועתו ונקרא חל הנדר ויוכל להתירו יעו"ש וה"ה הכא כיון דא"א להכין כלי למעשהו היינו גט שיהי' נכתב לשם גירושין אם נשבע שלא לגרש אשתו א"כ נכלל בשבועתו שלא לגרש אשתו שלא יכתב לה גט לשמה וחל הנדר מיד ויוכל להתירו קודם כתיבת הגט וגם צריך להתירו קודם הכתיבה דאל"כ לא הוה כתיבה לשמה ודו"ק.
<b>ואפי'</b> מי שיחלוק על מהר"י ויאמר דלא דמי לאומר לסופר כאשר העיר הדר"ג נ"י בסברת מר"ן דעכ"פ אגידה ביה נשאר עכ"פ דהוה חסרון מעשה התרת השבועה דתלי' באחרים דמזדקקים לי' להתיר לו הנדר והשבועה א"כ דא"א לכתוב גט לשם גירושין להיות כשר לגרש בו ע"י השבועה הוה ג"כ הכתיבה בכלל שבועתו ויכול להתיר השבועה אפי' קודם הכתיבה דוגמת סברת תשובת הר"ן ומנהגן של גדולים מסדרי גיטין נכון בעזה"י.
<b>אך</b> הדרנא בי אם זה שצריך התרה על שבועתו שלא לגרש אם יהי' נחשב כחסרון מעשה בין כתיבה לנתינה מכח שני טעמים (א) דשאני כל הני דש"ס דאם יתלוש או יקצוץ עכשיו אחר כתיבה לא יפעול להיות תלוש או קצוץ גם מקודם הכתיבה וכן האשה אם תתן הגט במתנה אחר הכתיבה אי אפשר לפעול להיות של הבעל מקודם הכתיבה אבל כאן אם ישאל על שבועתו א"כ חכם עוקר נדר מעיקרא וכאילו לא נדר ולא נשבע מעולם ונגלה שלא הי' מחוסר דבר בין כתיבה לנתינה (ב) דשאני כל הני דהתם דפועל המעשה להכשיר ולתקן הגט דבלא"ה הי' מחובר ופסול או בקרן פרה דבלא"ה לא הוה כריתות אם גוף הבהמה או יתר הנייר יהי' שלו דאגוד שלה עם שלו א"כ פועל המעשה אשר נעשה בין כתיבה לנתינה להכשר הגט וכן בלא זה שהוא קונה את הטבלא אשר הגט כתוב בו במה יגרש אבל כאן להתיר שבועה אין ההתרה פועל רק לסלק מניעה אשר עמד לשטן לו שלא יוכל לגרש שע"ו ההיתר אין כאן מניעה אבל גם תיקון לגט אין נעשה בההתרה זה לא נקרא שנעשה מעשה בין כתיבה לנתינה ודו"ק.
<b>ולפ"ז</b> לא יהי' מהני ההתרה מה שמתירין קודם הכתיבה דהא לא חל הנדר אשר נשבע שלא לגרש עד אחר הכתיבה חוץ אם נאמר כדברי מהר"י דהוה כאלו אומר לסופר כתוב לכשאכנסנה אגרשנה אבל לסברת מר"ן חת"ס ז"ל אשר העיר הדר"ג נ"י לא די שקשה למה צריך להתיר קודם הכתיבה נהפוך הוא דלא מהני הך התרה שעדיין לא חל הנדר ולא מהני מה שאומר קודם הנתינה כבר התרנו לך עיין בסדר הגט וצע"ג כעת.
<b>(</b><b>ב</b><b>)</b> <b>עוד</b> יצא הדר"ג נ"י לחקור על דברי מר"י שכתב בטעם דדומה למי שאומר לסופר כתוב גט לאשה דעלמא דלא הוה גט כיון דאין בידו לגרשה והקשה הלא תוס' ביבמות דף נ"ב הסביר הטעם משום דאין אדם מקנה דשלבל"ע וא"כ כאן בשבועה הוה בידו לאתשולי וכל היכי דבידו לא הוה כדבר שלב"ל כמבואר בקידושין דף ס"ב ואע"ג דגבי גר אמרי' מי יאמר דמזדקקי' לי' תלתא שאני התם דאיכא טעם קשה גרים לישראל כדברי תוס' שבת דף מ"ו אבל כאן להתיר לו שבועתו שלא לגרש ליכא איסורא והוה בידו וצע"ג.
<b>נלע"ד</b> ליישב דבלא"ה כבר הערותי בספרי סי' מ"ג מהכ"ת נחוש שנשבע שלא לגרש בשלומא שחיישי' שמא נשבע לגרש היינו שתקף בעד קנאת גבר ונשבע לגרש שלא ימשול אהבתו אליה והתחזק כנגד יצרו והגם שלא הי' ערות דבר מאמין שצריך לקיים שבועתו והוה אונס אבל מהכ"ת לחוש שנשבע שלא לגרש הלא יש לו חזקת כשרות שלא ישבע לישב עמה אם יראה ערות דבר או אם יהי' הדין שהב"ד יצוה שמצוה לגרש מהכ"ת יהי' נשבע שלא לגרש וע"כ דלא יהי' ערות דבר ולא מאותן שב"ד כופין וא"כ מהכ"ת לחוש שנשבע שבועת חינם וצע"ג.
<b>וכעת</b> נ"ל דחיישי' שמא בשעת חדוה חדוותא מרוב אהבה ודביקת נפשו בה נשבע לה שלא יגרשנה דהא מדין תורה יוכל הבעל לגרש אשה אפי' בע"כ אם מצא אחרת נאה הימנה או הקדיחה תבשילו וכדומה ונדר ונשבע לטובתה שלא יגרשנה לעולם שלא יפת בסתר לבו על אשה אחרת וכדומה א"כ הוה נשבע לתועלת חבירו דמבואר ביו"ד סי' רכ"ח סעי' כ' דאין מתירין לו אלא בדעת ובהסכמת חבירו עיין ש"ך שם ס"ק נ"ב ועיין עוד בש"ך ס"ק מ"ח יעו"ש וא"כ אין בידו לאתשולי דמי יאמר דמזדקק ליה ב"ד להתיר לו שלא כדת לפרש להם שנשבע לתועלת חבירו ואעפ"כ יתירו לו ועיין היטב בב"י ובש"ע שם ולכן חיישי' אולי נשבע שלא לגרש לתועלת חבירו ומעכב דלא הוה בידו ודו"ק.
<b>ולפ"ז</b> בזמנינו אחר שיש חדר"ג ז"ל שלא לגרש אשה בע"כ לא צריך לחוש שמא נדר שלא לגרש דממנ"פ אם לא נשבע לתועלת שלה רק מעצמו נשבע שלא לגרש א"כ הוה בידו לאתשולי כקו' הדר"ג נ"י ואינו מעכב כלל דממנ"פ הכתובה הוה לשמה ולשמו ואם לחוש שנשבע לתועלתה לא חיישי' דמהכ"ת נחוש לזה הא בלא"ה לא יכול לגרשה בע"כ (ולא הוה תועלת לה בשבועתו) א"כ לא חיישי' כלל שמא נשבע שלא לגרש דהא אינו מעכב לגירושין ואם יזכיר בשבועה אשר נשבע יעקר אותה אח"כ ותהי' נעקר למפרע דהא אכלו כולו ג"כ נשאלין עיין יו"ד סי' רל"ח סעיף כ' ולכן לא שואלין אותו עכשיו כלל אם נדר שלא לגרש ודוק.
<b>(</b><b>ג</b><b>)</b> <b>גם</b> מה שסיים הדר"ג נ"י וז"ל ובאמת לפי המשמעות של ס' ברכת המים דקאי על נשבע שלא לגרש אי אמרי' דבדיעבד מועיל גבי גט אע"ג דא"ר ל"ת הרי יש בידו לגרשה וחשוב שפיר לשמה כדאמרי' גבי טבל הואיל ואם עבר ותקנו מתוקן ובשוגג הא הוה אונס כמ"ש מר"ן שם וכעין זה כ' בס' מחנה אפרים בדין שלוחין באות ט' בנשבע שלא לקדש משום דאי עבר וקידש קדושיו קידושין מצי משווי' שליח יעו"ש וגוף דבריו לא הבנתי איך פשיטא לי' שם דבדיעבד מועיל הקידושין וצ"ל דס"ל כתוס' בתמורה וי"ו דאיסור שבדה הוא עצמו מלבו כגון שבועה אמרי' בי' דמהני ומטעם זה אפשר דבעלי מסדרי הגט לא הקפידו לשאול על שמא נשבע שלא לגרש וסמכו על השטה ההוא דהוה כמה ספיקות ואפי' נשבע אמרי' דמהני ומקרי בידו לגרשה ולכן טוב ויפה לחוש לדעת אותן פוסקים דאפי' באיסור שבדה אמרי' דלא מהני ולהתיר למגרש גם אם שמא נשבע שלא לגרש כמ"ש מר"ן זצ"ל כנלענ"ד עכ"ל.
<b>ונלע"ד</b> לחקור בעזה"י מתחילה אקדים שפלא דברי מר"ן שם סי' ס"ג שכ' בד"ה ועכ"פ וז"ל ואי רמי אנפשי' ולא מידכרה הו"ל אונס ופטור כרב כהנא ור"א שבועות כ"ו ע"א ואין כאן א"ר ל"ת עכ"ל תרי תמיהות מידכר דכירי אינשי (א) תמה אני שם קאי אם בשעת שבועה לבו אונסו שכך שמע מרבו א"כ הי' עיקר השבועה באונס לבו אבל אם בשעת שבועה לא הי' אונס וחל השבועה רק ברוב זמן שכח השבועה אם עבר על השבועה הוה תחילתו בפשיעה וסופו באונס דחייב ועל זה נאמר ואל תתן את פיך מדוע לא עשה זכרון לשבועתו ועיין עקידה ע"פ ולא זכר שר המשקים את יוסף וישכחהו מתחילה לא עשה סימן זכרון ובא לידי שכחה ועיין תוס' שם דף כ"ו בד"ה את לבך אנסך ראי' מגיטין שנענשו יעו"ש ודו"ק (ב) לו יהי' שגם בשכחה ברוב ימים לא נענש דנאמר דשכחה גוברת עליו והוא בכלל ולנערה לא תעשה דבר אונס רחמנא פטרי היינו לענין עונש אבל מעשיו כנגד השבועה לא מהני הכי יהי' חוטא נשכר לא די שנשכח שבועתו ועשה מעשה אשר אסר עליו יהי' נשכר שיהי' מהני הלא רבא בעצמו אמר בתמורה ו' הא דלקי משום דעבר על מימרא דרחמנא וכאן דשכח לא לקה אבל מה דלא אהני הוא משום כל מילתא דאמר רחמנא ל"ת לא מהני א"כ או עברת השבועה הוה בכלל כ"מ דא"ר ל"ת למ"ה אעפ"י שהי' אונס לעשות עכ"פ הי' אותו מעשה אסור לעשות ולא מהני הגם דנאנס (דוגמת סברת הש"ך ח"מ סי' כ"א הגם דפטרי' לו אבל עכ"פ לא מחייב לאחר ומה לי רשות הדיוט או רשות גבוה עיין בב"ק דף ע"ו].
<b>ולא</b> אכחד שגם עיקר הבנת אדמ"ו ז"ל בתוס' תמורה דף ו' ד"ה שאני התם המה נפלאים בעיני דמהכ"ת יהי' שוגג חמור ממזיד מאי הוה אלו הי' נזכר לא הי' עבד עכ"פ עכשיו שלא נזכר ועבד מהני שפיר דהא אין עליו עונש עכ"פ כמו מזיד ויתשל על שבועתו ומעולם לא חטא דחכם עוקר נדר מעיקרא (דהא אכלו כולו נשאלין עליה גם בזמן הזה דליכא מלקות עכ"פ עונש בידי שמים יש ואולי הבנת אדמ"ו דליכא עונש דהוה אונס בשבועה א"כ איך נשאלין וממילא אנן סהדי דלא הי' עבר דגם נפש בלא דעת לא טוב) ועיין במג"א סי' ק"ח ובמקו"א פרשתי לשון תוס' הנ"ל דהאי לקח הסכין רק להביא לב"ד לשפוט שפוט ולא איכווין להשכין בעצמו ואז בוודאי גם לאביי לא מהני דהא הי' לו מחשבה שלא לעבור ובתוס' שם דייקי אם נתכווין לעבור או לא אתכווין לעבור ולא כתבו כאן הי' שוגג וכאן מזיד יעו"ש והארכתי במקו"א.
<b>(</b><b>ד</b><b>)</b> <b>ומה</b> שחקר הדר"ג נ"י אי אמרי' בנשבע שלא לגרש אי עבוד מהני בדיעבד ממילא מהני הכתיבה לשמה כמו בטבל כיון דאם עבר ותיקן מהני (משבת דף מ"ג) משם יש להשיב כיון דיש תיקן לא הוקצה הכלי אבל כאן מנ"ל דהוה לשמה הגם דראינו שגירש אח"כ אמרי' השתא איתרע ומעיקרא הי' בחזקת צדקות שלא יעבור השבועה וממילא הוה נכתב שלא לשמו דה"ה לא יכול לגרש וממילא לא הי' שייך לחקור בנשבע שלא לגרש אי עביד מהני.
<b>אך</b> יפלא בעיני על הדר"ג נ"י שלא העיר אי מכח איסור שלא לגרש הוה הכתיבה שלא לשמה א"כ אונס שגירש איך משכחת לה בעמוד והחזיר אי יש בה ערות דבר מצוה לגרש כמבואר ברמב"ם פ"ג מנערה ואי בלא ערות דבר א"כ יש ל"ת עליו שלא לגרשה וא"כ הוה הכתיבה שלא לשמה דהא אין בידו לגרש אותה וא"כ לא עבר כלל על מימרא דרחמנא דהא חסר ממשפטי חוקי הגט כסברה גדולה ומתוקה בנב"י מהד"ת סי' קכ"ט בא"ע בד"ה ואני אומר אם יש חסרון בעיקר משפטי הגט לא שייך לומר אי עבוד דהא לא עביד דפח"ח אלא ע"כ כיון דאי עביד מהני א"כ נחשב הכתיבה לשמה ולכן באונס כיון דגירושין מהני הגם דעבר הלאו יש תיקון בחזרה וממילא כיון דמהני אי עביד הוה הכתיבה לשמה כדברי הדר"ג נ"י וידעתי שיש לעיין ברש"י תמורה אי דווקא שלוח כל ימיו אסרה התורה וקצרתי.
<b>וראיתי</b> שהדר"ג נ"י מביא דברי מחנה אפרים והתפלא מנ"ל שמהני בקידושין אם נשבע שלא לקדש אשה ועבר וקידש בעצמו דמהני הקידושין ולדעתי מוכח מכל חייבי לאוין דתופסי' בהם קידושין ואטו יהי' לאו דשבועה טוב מלאו של תורה אלמנה לכה"ג וכדומה שוב נזכרתי דכבר האריך בזה הנב"י מהד"ת סי' קכ"ט היתר ז' יעו"ש שבירר הדבר דבקידושין לא שייך לומר אם נשבע שלא לקדש ועבר דלא יהי' מהני דילפי' מאלמנה לכה"ג יעו"ש.
<b>ומצאתי</b> שם שהביא ראי' דבקידושין לא שייך לחקור על אעל"מ דאל"כ למה לא יליף הגמ' חולין דף י"א דאזלינן בתר רוב וחזקה מפסוק מות יומת הנואף והנואפת ומנערה המאורסה איך ממיתין אותן דלמא נשבע המקדש מתחלה שלא לקדש את זו וא"כ אי עבר וקידש לא מהני הקידושין ואיך ממיתין אותן אלא ע"כ דאזלינן בתר רוב וחזקה מזה מוכח דבקידושין אפי' נשבע שלא לקדש אי עביד מהני יעו"ש.
<b>ולכאורה</b> משכחת דאמר צא וקדש לי אשה ובא השליח ואמר לו שקידש לו אשה הנ"ל דלא ידע מתחילה מי לאסור ואי שאסר לקדש שום אשה בעולם הוה נשבע לבטל את המצוה דהא לא קיים פ"ו אך אפשר דאמר אותה אשר קידש השליח בעבורו הוא נשבע שלא יקדשנה ולא חל הקידושין אם יש ברירה.
<b>אך</b> בלא"ה פלא בעיני שם בחולין חקר הגמ' על רוב בלחוד מנ"ל דאזלי' בתר רוב ועל חזקה לחוד מנ"ל דאוקמי אחזקה אבל כאן יש רוב וחזקה יחדיו דמקדש זה הי' לו פ"א חזקה שלא נשבע מלישא אשה כאשר יהי' ראוי ליקח אשה וגם רוב אנשים לא נשבעים שלא יקחו אשה א"כ הוה רוב וחזקה יחדיו מנ"ל דאזלינן בתר רוב לחוד או בתר חזקה לחוד ועוד יש חזקת כשרות אם הי' נשבע כיון שקידש אשה בודאי הלך לחכם והתיר לו שבועתו א"כ הוה רוב וב' חזקות יחדיו והגמ' חקר על רוב לבד ועל חזקה לבד ודוק.
<b>עד</b> הנה פלפלתי בהערות התורה מענין לענין אשר העיר הדר"ג נ"י ואשוב למבוקש התכלית אשר אמרתי בסי' מ"ג שטוב עשו מסדרי גיטין שלא להתיר דפן ואולי נשבע שלא לגרש דאוקי גברא על חזקת כשרות שבודאי לא נשבע לחנם שלא לגרש את אשתו דמי יימר לו לגרש אם לא יחפוץ לגרש ומכח חזקה אנו מחליטין שהוא בחזקות כשרות שלא נשבע לחנם בשלומא שאנו חוששין על שמא נשבע לגרש הוא נכון דמכח חזקת כשרות חיישי' שהי' נשבע לגרש אבל ליחוש על שלא לגרש הוא כנגד חזקת כשרות רק ילמדו העולם מדשואלים הב"ד על שבועת חנם ש"מ דמותר לשבוע חנם והדר"ג נ"י מביא דברי חכז"ל בשם ר"י בפסול משקולת אמר כי ישרים דרכי ד' ולא מנע מלהודיע תמה אני איך מדמה הדברים הלא בגט עומד לפנינו איש פרטי וידוע מהכ"ת נחשד אותו שעבר על שבועת חנם על לא תכלית ודל"ב (ועיין תוס' שבועות דף מ"ו) ובודאי ילמדו הרואים מהב"ד שמותר בשבועת חנם דאל"כ למה שאלו את המגרש אם לא נשבע בלי תועלת כלל ודוק.
<b>ואוסף</b> נופך בשלומא שחיישי' שמא נשבע לגרש ומה שלא מספר לב"ד שנשבע לגרש דהוא סובר הא אני מקיים שבועתי ולא ידע כי מה שמגרש מכח השבועה הוה אונס אבל בנשבע שלא לגרש אם זוכר בשבועתו הי' לו לשאול לב"ד מה אעשה בשבועתי דהא אי יגרש בלי היתר לשבועה לא מהני א"כ מכשילה באיסור אשת איש ובניה יהי' ממזרים ובירושלמי בגיטין הובא בתוס' דף ב' דאינו חשוד לקלקלה באיסור עולם עיין שם ובסוף נדרים ברא"ש ויש לבעל חזקת כשרות אלו ידע שנשבע שלא לגרש הי' שואל על שבועתו מפי הב"ד שיתירו לו ומדלא שאל הוא ש"מ שלא נשבע כלל או שכבר התירו לו טרם שהלך לגרש.
<b>ולפ"ז</b> ממילא מיושב מה שחקר הדר"ג נ"י שטוב להתיר לו גם פן נשבע שלא לגרש מפני הרמאים שיבוא לקלקל אחר הזמן ויאמר שנשבע שלא לגרש כי בדורות אחרונים שיגדל החציפות בעיקבא דמשיחא עכ"ד לדעתי גם עתה כל איש העומד לפנינו לגרש נשאר בחזקות כשרות שלא יחפוץ להרבות ממזרים בישראל ולהכשיל האיש הנושא את גרושתו וגם אותה לא יחפוץ להכשיל באיסור עולם ואם יבוא ויערער מי יאמין לו כנגד חזקת כשרות שלא נשבע ע"ז ואם יבוא עדים שנשבע אמרי' בודאי התירו לו אצל חכם קודם שגירש ואת"ל שלא התירו לו מקודם דלמא מהני אם גירש דהוה בדה מלבו.
<b>סוף</b> דבר אין אני כתלמיד חולק על רבו ח"ו מה אני כנגד אדמ"ו ז"ל וגם לרבות הלא הבאתי דגם הגאון הנב"י בדג"מ הנדפס לפני עצמו עם הסכמות הגאון ר' משולם הוגה כן שיאמר לו המסדר אולי נשבעת שלא לגרש אבל לדינא אני גליתי דעתי שמסדרי גיטין לא טעו ואלף תודות להדר"ג נ"י שהראיני דברי ברכת המים אשר לא ה' לי אז להסתכל בו אבל לא אכחד שדעתי שלא לשאול כלל ולכן ערכתי דעתי לפני יודעי דת ודין דברי אוהבו הדש"ת.
<b>סימן</b> <b>מה</b> שמחת פורים על ראש גבר הוא הרב המה"ג לממשלת התורה כבוד ר' זאב וואלף הלוי ראזענבלי אב"ד דק"ק פאגאראש יע"א.
<b>אחד"ש</b> קבלתי שאלתו בעת אשר היתה זוגתי הרבנית תי' חולנית והנחתי מכתבו בספר וכעת אני רואה טרדותי כי רבו ואני אדם חלוש לא ידעתי ברוב עמלי עלי אם אוכל להשיב אחר ימי הפורים אי"ה אמרתי להשיב באומר מעט אבל בגוף הענין יצרף ב' רבנים גדולי תורה ויראה ויתעסקו בענין זה וד' יהי' עמכם שלא יצא תקלה ומכשול ח"ו מידכם.
<b>שאלה</b> הנה באתי בדבר נחוץ לדין בדבר הלכה מה שנוגע לחשש ענוגה לפני הדר"ג נ"י בנידן הליכת הבעל בעצמו הגט לאשתו ממקום שכתבו אותו אל מקום הנתינה שאחד בגד באשתו ועזב אותה כמה שנים ובחורף הלז שם נסיעתו מעבר לים ארץ אמעריקא וברוב עמלות ותחבולות החזירו אותו מדרכו ממדינת רומעניען עד מקומו פה פאגאראש ונתרצה לגרש את אשתו בג"פ אשר יושבת בין ההרים גליל עלעשד ומחמת שאין לו אף פרוטה אחת על הוצאות השליח לשלוח לה גיטה נתרצה גם לזה שאסדר לו הגט פה והוא בעצמו מוליך הגט עד מקום ישיבת אשתו ולמסור בידה כי נכמרו רחמיו עליה שלא תשאר עגונה רק שלא יתעכב מדרכו הרבה ומחמת דמילתא דלא שכיח הוא שהבעל בעצמו יוליך הגע אמרתי לא אעשה הלכה למעשה עד אשר אציע מול הדרגנ"י רק מה שנוגע להלכה עכ"ל.
<b>תשובה</b> ראיתי שמעלתו נ"י פתח בתורה תחלה שהביא דברי רמ"א בא"ע סי' קמ"ב סעי' י"ד שנובע מדברי הרי"ף דהביא הב"י בסי' קמ"א וגם הד"מ בשלהי א"ע בסדר נתינת הגט מיד השליח ליד האשה והתפלא על הב"ש בס"ק כ"ז בסי' קמ"ב ואעתיק לשון מעלתו נ"י שכתב וז"ל והנה הב"ש ס"ק כ"ז מפרש את דברי הא"ח בדרך דחוק ורחוק דהא"ח ס"ל כשיטת הראב"ד ואת דברי הרב רמ"א הניח בצ"ע ואלו לא הי' בהעלמת עין את דברי הד"מ דמצא בפירוש דטעמו של הרי"ף הוא דעכשיו אין בני תורה ואתי לאחלופי בשליח אחר לא הי' תלונותיו על דברי הרב רמ"א ובלא זה מדברי הא"ח דהבי' הרב ב"י דנצרך ג"כ שטר הרשאה מזה גופו מוכח דכונתו כמ"ש הרב רמ"א משום דעכשיו אין בני תורה חוששין דאתי לאחלופי בשליח אחר דהא יש לתמוה אמאי צריך הבעל שטר הרשאה הא עיקר טעמא של שטר הרשאה הוא כמו שהביא המחבר בסי' קמ"א סעיף כ"ד כדי שיוכל לעשות שלוחים אפי' בלא אונס וגבי בעל אטו לאו בר שווי' שליח הוא ולמה צריך לו שטר הרשאה אעכ"ח הטעם דצריך לומר בפ"נ וצריך נמי שטר הרשאה שלא אתי לחלופי בשליח אחר לומר דלא צריך לומר בפ"נ ולא צריך נמי שטר הרשאה עכ"ל.
<b>טרם</b> אדבר על דברי מעלתו נ"י אעתיק דברי רמ"א סי' קמ"ב אשר מעתיק בקצרה ואני אעתיקו כולו הגה וז"ל בעל שמביא גט לאשתו והוא בעצמו הוליכו ממקום שכתבו עד מקום הנתינה צריך למוסרו לה כשליח וצריך לומר בפני נכתב ובפ"נ כמו השליח כדי שלא יבא לטעות גם בשליח אחר מאחר שעכשיו אינן בני תורה עכ"ל ויש לדקדק כמה דקדוקים בדברי רמ"א (א) שהי' לו לקצר ולכתוב בעל שמביא גט לאשתו צריך למוסרו לה כשליח למה האריך וכתב והוא בעצמו הוליכו ממקום שכותבו עד מקום הנתינה (ב) מה שכתב וז"ל וצריך למוסרו לה כשליח עכ"ל הוא בלי הבין הכי יש חילוק בדמות המסירת הגט בין מסירת הבעל ליד האשה או מסירת השליח ליד האשה שנוכל לומר שהבעל המביא גט לאשתו צריך לעשות מסירה כעין שליח (ג) מה שכתב הרמ"א וז"ל וצריך לומר בפ"נ ובפ"נ כמו השליח עכ"ל תיבת כמו השליח פלא הי' לרמ"א לכתוב רק שצריך לומר בפ"נ ובפ"נ אבל תיבת כמו השליח משמע באופן בדמות שהשליח אומר בפ"נ ובפ"נ כך צריך לומר הבעל אמירתו בענין בפ"נ ובפ"נ וצע"ג.
<b>ואקדים</b> מה שבארתי בעזה"י בספרי פלס חיים בסוגי' דלשמה בד"ה בגמ' דף ה' אי הכי בעל נמי ואבוא פה בקצירת אומר בוודאי אם הבעל לפנינו אשר מביא הגט ממקום אשר צוה לכתוב לגרש בו אשתו אז שיילינן ליה אם הגט נכתב ונחתם לשמה דכלל גדול כל היכא דאיכא לברורי מבררי' דלמא לא ידע דצריך להיות הכל הכתיבה והחתימה לשם גירושין כמו שהעור הפנ"י בד"ה רש"י בד"ה לפי שאין בקיאים לשמה כמו בשחיטה אם השוחט לפנינו מבררים אם איכא לברורי הגם דרוב מצוין אצל שחיטה מומחין יען דיש חזקת איסור כנגדו ה"ה כאן רוב בקיאים לשמה אבל יש כנגדו חזקת אשת איש ואם צ"ל בפ"נ ובפ"נ בעבור הקיום ממילא שיילינן נמי על לשמה יעו"ש עוד בד"ה לפי שאין בקיאים לשמה וחדשתי בספרי מכח איכא לברורי אם אומר שיודע שהגט נכתב ונחתם לשמה לא צריך לומר בפ"נ ובפ"נ דהוא טוב מאומר ידעתי כמבואר בתוס' בד"ה לפני דבמקום שתקנו החכמים מכח הדין שלא יבוא בעל ויערער אז לא די אם אומר ידעתי שהוא לשמה רק צריך לומר במטבע שטבעו חכמים אבל מכח איכא לברורי בודאי די אם אומר ידעתי שהוא לשמה אז לא יבוא ויערער אבל באשה שמביאה גיטה הגם אם תאמר ידעתי שנכתב לשמה עכ"פ הבעל יוכל לבוא ולערער חוץ אם אומרה בפ"נ ובפ"נ אז לא חיישי' על ערעור הבעל עכ"ד בקיצור.
<b>ובחבורי</b> קול סופר על המשניות כתובות סי' קפ"ז הבאתי דבר נחמד בשם הגאון ר' יעקב ז"ל למה לא מהני שיאמר השליח שהבעל והסופר אמרו לו שהוא לשמה דאז הוה עד מפי עד והראשון מכחיש הוא נאמן כנגד איש האומר בשמו אבל אם יאמר בפני נכתב ונחתם לשמו השני נאמן כמבואר בא"ע בח"מ סי' קט"ו יעו"ש דפח"ח וא"כ בבעל עצמו שהוא רק מכח איכא לברורי די אם יאמר ידעתי שהוא לשמה דעכ"פ לא יבוא ויערער ודוק.
<b>ולפ"ז</b> בודאי אם שלח שליח למסור גט לאשתו אשר צוה לשלוח לאשתו ופגע בדרך והביא בעצמו הגט לאשתו הגם שלא יכול לומר לפ"נ ולפני נחתם דהלא לא הי' בכתיבת וחתימת הגט כיון דעכשיו אחר שלמדו דהכל בקיאים בלשמה והוא שמע משליח דהי' הכתיבה וחתימה לשמה יכול לגרש בו את אשתו דלא הוה בכלל שליח ולא צריך לומר בפני נכתב ובפ"נ כמבואר בגמ' גיטין דף ה' דכאן לא הוה בכלל איכא לברורי מבררין דהא כיון שפגע בשליח ולקחו ממנו ומביאו ולא הי' אצל הכתיבה והחתימה ולא יכול להעיד מפי עצמו וטוב שלא לדרוש ששמע מפי השליח דאין זה בירור אבל אם הבעל בעצמו הי' אצל כתיבה וחתימה דאיכא לברורי הי' מצד הגמ' די אם אומר ידעתי שהוא לשמה אבל כיון שהדור אינן בני תורה צ"ל בפ"נ ובפ"נ ולא שיאמר ידעתי לבד פן יסמוכו גם בשליח אם יאמר ידעתי לבד ולכן נחשב הבעל רק כשליח ודוק.
<b>ועתה</b> אבוא לבאר דברי רמ"א וז"ל בעל שהביא גט לאשתו והוא בעצמו הוליכו ממקום שכתבו עד מקום הנתינה עכ"ל בכה"ג שלא לקחו מיד שלוחו אלא הוא בעצמו הביאו ממקום הכתיבה למקום הנתינה אז דינו כאשר יבאר (א) וז"ל צריך למוסרו לה כשליח עכ"ל הכוונה למסור לה בעידי מסירה ואם לא מסר בעידי מסירה רק בינו לבינה צריך ליטול הגט ממנה ולמסור מחדש כמו אם שליח הלכה לא מסר בע"מ דצריך ליטול ממנה ולחזור וליתן לה בע"מ והגם דבעל שנותן גט בלא ע"מ אין צריך ליטול ממנה הגט ועיין בב"ש ס"ק י' אבל בכה"ג הבעל הוליכו בעצמו ממקום הכתובה למקום הנתינה נראה כשליח וזה שצריך למוסרה לה כשליח ועיין בסעיף ה' שיעמוד ויהי' ביום (ב) ואח"כ כתב הרמ"א וז"ל וצריך לומר בפ"נ ובפ"נ כמו השליח עכ"ל הכוונה שיאמר בפני נכתב ובפני נחתם אחרי שאמר הר"ז גיטך והתקבלי גיטך ממני בפ"נ ובפ"נ ויתן לה הגט תוך כדי דבור עיין בב"ש סי' קמ"ב ס"ק ט' ועיין בסדר הגע היטב שיהי' סמוך לנתינה וסיים הרמ"א וז"ל שלא יבוא לטעות גם בשליח אחר מאחר שעכשיו אינן בני תורה עכ"ל אם נקל בו שלא צריך להיות המסירה כמו בשליח או אמירת בפ"נ כמו בשליח נטעה שמהני בשליח אם לא יחזור ויטול ממנה הגט או נטעה דמהני ידעתי שהוא נכתב ונחתם לשמה או לא יאמר בפ"נ ובפ"נ סמוך לנתינת הגט לידה כיון שעכשיו אינן בני תורה נקל גם בשליח ממש לכן החמירי במקום שהבעל עצמו הביאו ממקום הכתיבה.
<b>ולכן</b> ציין ב"י בשם א"ח כי רק מא"ח למד כל הנ"ל שכתב שם כפי מה שהובא בב"י סי' קמ"א וז"ל כתב בא"ח זהו לשון שליחות שטר הולכה כשהבעל עצמו מוליך גט לאשתו בעיר אחרת הנה פב"פ מוליך גט לאשתו פב"פ ונכתב ונחתם כהלכתו לדעתינו ואין כותבים בו מקום כלל לפי שלא היתה האשה במקום כתיבת הגט והוא נכתב ונחתם כהלכתו בפני הבעל כדי שיוכל לאמר בפ"נ ובפ"נ כיון שהבעל עצמו מביאו כדאמרי' בפ"ק דגיטין הבעל עצמו וכו' זה הלשון שיאמר הבעל בשעת נתינה קודם שיתן הגט לאשתו התקבלי גיטך זה ממני והרי את מגורשת ממני ומותרת לכל אדם וגט זה בפ"נ ובפ"נ ויתנהו לה בפני ג' עכ"ל הנצרך כאן והוא פלא גדול דמשמע דכותבים בשטר והוא נכתב ונחתם כהלכתו בפני הבעל וקשה הלא כבר הזכיר דכותבים ונכתב ונחתם כהלכתו לדעתינו למה כופלים שנית והוא נכתב ונחתם כהלכתו לפני הבעל הוא בלי הבין.
<b>אך</b> הוא בעצמו מפרש שכופלים שנית שהוא נכתב ונחתם כהלכתו בפני הבעל כדי שיוכל לומר בפ"נ ובפ"נ כלומר לולא שאנו מגלים בשטר שהבעל ראה הכתיבה והחתימה כהלכתו לא היינו דורשים ממנו שיאמר בפ"נ ובפ"נ שהבעל אין צריך שיאמר בפ"נ ובפ"נ כדאמרי' בגמ' די שנדרוש ממנו אם צוה לסופר ולהעדים לכתוב לשמה כמבואר בפנ"י בד"ה לפי שאין בקיאים אבל לדרוש ממנו היכי דאיכא לברורי מבררי' דהא נודע דהי' הכתיבה והחתימה לפניו ממילא צריך לברר בפ"נ ובפ"נ שהוא טוב מידענו ודו"ק.
<b>ובזה</b> יובן מה השמיע הלשון אשר יאמר הבעל בשעת נתינת הגט איך בא זה לכאן הלא זה ילמד אם הבעל נותן הגט כשעומדת במקומו אפי' רק בא ללמד שצריך לנהוג כמו השליח שיאמר מתחילה הר"ז גיטך וסמוך לנתינה יאמר בפ"נ ובפ"נ כמו השליח עושה ודוק ואח"כ כתב וז"ל ויתנהו לה בפני ג' עכ"ל היינו שדי בבעל אם נותן גט חתום אפי' בינו לבינה ועל היתר שאת אם נותן לה הגט בפני עידי מסירה אבל זה נותן לפני ג' שהמה ב"ד עיין ברמ"א סעיף ד' א"כ כל דברי רמ"א מא"ח ודו"ק.
<b>אך</b> הר"ר פרץ כתב וז"ל היכי שהבעל עצמו מביא גט צ"ל בפ"נ ובפ"נ שעכשיו אינן בני תורה ואתי לאחלופי בשליח אחר וכן הסכים הר"ר יחיאל עכ"ל כאשר מובא בד"מ בסדר נתינת הגט מיד השליח להאשה הוא לא הזכיר שהבעל בעצמו מוליך ממקום כתיבה למקום הנתינה רק כלל כל שהבעל מביא גט צ"ל בפ"נ ובפ"נ יען שעכשיו אינן בני תורה ואתי לאחלופי בשליח אחר העולם הרואים יטעו שגם שליח אחר לא צ"ל בפ"נ ובפ"נ ואם פגע בשליח ונטלו דלא יוכל לומר בפ"נ ובפ"נ אין רשאי ליתן הגט כלל כי צ"ל בפ"נ ובפ"נ משום גזירה דאתי לאחלופי בשליח אחר ואפשר יש תיקון בגט חתום שיכתב לשנים ליתנו לאשתו כדברי הרמב"ם פ"ב דגירושין ורמ"א בסי' קמ"ב כתב וז"ל כדי שלא יבוא לטעות גם בשליח אחר מאחר שעכשיו אינן בני תורה עכ"ל דייק שלא נבוא לטעות כולל כל העולם ועצמו וכן הב"ד בכלל דהא בכה"ג שהוא שהוליך ממקום כתיבה למקום הנתינה ואפשר לברר מפיו אם בפניו נכתב ונחתם צריך לבררו על צד היותר טוב באמירת בפ"נ ובפ"נ דאל"כ נטעה בשליח אחר ועל זה הקשה הב"ש הא בגמ' משמע אפי' יכול לומר בפ"נ ובפ"נ אין הבעל צ"ל בפ"נ ובפ"נ ובא"ח וברמ"א משמע כיון שיכול לומר בפ"נ ובפ"נ צ"ל בפ"נ ובפ"נ וע"ז חידש הב"ש דא"ח סובר כראב"ד דהלכה כרבה וא"כ עושין כל הצטדקאות להזכיר בשטר הרשאה שיודע לומר בפ"נ ובפ"נ ורמ"א מצריך אם הי' שליח בעצמו ממקום הכתיבה עד מקום הנתינה כדי שלא יבא לטעות עכ"פ הרמ"א נובע מא"ח ולא מדברי הר"ר פרץ ולא כדברי מעלתו נ"י שנעלם מב"ש דברי ד"מ בשם הר"ר פרץ ודוק.
<b>והנה</b> לא אחפוץ לדבר בגוף הענין בשטר מודעה ששלח בנוסחתו חסר והוא נכתב ונחתם כהלכתו בפני בעל כדי לדעת שיוכל לומר בפ"נ ובפ"נ וממילא צ"ל בפ"נ ובפ"נ כמובן ובנוסחה כתב רק נכתב כדין וכהלכה ונחסר ונחתם ולא נכפלו הדברים והכלל הערותי רק ברמז ודוק והי' לי כמה הערות במכתבים כי ראיתי כי נוגע בדברי ראשונים ואני מזהיר אותו לעשות כן כי המה עזים כנמר רק אני ערוד וחלוש מאוד ומוקף בדאגות ואין רצוני לאחר מלהשיב כעת ונזכרתי שכתב מעלתו נ"י שיש חשש עגונה בדבר על כן אעורר שיראה לקיים שם העדים בג' ויכתב בהרשאה שהבעל יוכל לומר בפ"נ ובפ"נ ויזהר להבעל אם יש שם ב"ד של ג' שיותן לפני הב"ד ואם חלילה לא ימצא ב"ד שימסור לה בעדים כשירים עכ"פ ואם אפשר יהי' ב"ד עיין בנב"י מהד"ת ויבקש שהאשה תיקח עכ"פ מהעדים עדות שנמסור לה הגט לשם גירושין וד' יעזרהו להציל אשה מלהיות עגונה הד"ש.
<b>סימן</b> <b>מו</b>
<b>שאלה</b> באשה גרושה מאישה אשר היא היתה כופאת אותו על ידי צויגניססע מרופאים הגדולים שלא הי' רשאי לישא אשה כי ע"י חולה שלו ר"ל הי' בסכנה שתרד שאול ח"ו ועי"כ גרשה בב"ד ישראל כדת וכעת נתנה עיניה בכהן אחד וגם הוא נתן עיניו בה וטענו שהוא אינה גרושה מאישה דנהפוך הוא היא השתדלה שיצרך לגרשה אם אעפ"כ אסורה משום שם ואשה גרושה מאישה לא יקח או לא נאסרת לכהן שהיא אינה גרושה מאישה כי היא כפאו שיגרשנה והוא האיש גרוש מביתה.
<b>תשובה</b> דבר זה עצת חטאין למצוא עצה להתיר גרושה לכהן וכבר הקדימו רבותינו ז"ל נגד זה ואעתיק דברי הר"ן פ' המגרש בסוגי' דגט מעושה שכ' וז"ל ותמיהני כיון דאמרי' דכדין דעכו"ם מיחלף בכדין דישראל נימא שאם נתגרשה בכדין דעכו"ם ובא אחר וקדשה נחוש לקדושיו אטו כדין דישראל וכ"ת ה"נ א"כ דגזרי' עכו"ם אטו ישראל נגזר נמי ישראל אטו עכו"ם ונימא דגט מעושה בישראל כדין לא יהי' כשר דלמא אתי לאכשורי בדין דעכו"ם ונ"ל דאע"ג דאמרי' דכדין בכדין מיחלף לא מיחלף ממש קאמרי' דלגבי ישראל מידע ידעו דכדין דישראל וכדין העכו"ם לא דמי אהדדי ואפילו הכי לגבי כהונה מחליף דאי אמרי' דכדין דעכו"ם שלא יפסול לכהונה מימר אמרי ש"מ שאין שום גט מעושה אפי' בישראל פוסל לכהונה דאם איתא דפוסל בעכו"ם ריח הגט מיהא הוי שהרי אפי' שמץ גט פוסל בכהונה אלא ודאי אפי' מעושה בישראל אינו פוסל ואפי' ידעינן שהוא כשר אפשר שיטעו לומר שלא פסלה תורה גרושה לכהן אלא היכי דאיהו מפיק לה מפני כבוד כהונה אבל במעשה דאיהי מפקא לי' נהי דכשר אינו פוסל או שמא יטעו לומר דאינו כשר ונ"מ חורבא לכהונה ולעלמא נמי שאם קידשה אחר לא יחושו לקדושיו עכ"ל הרי מפורש יוצא מחכמת חכז"ל שיראו שיבוא באפשרות טעות הנ"ל שאם היא מפקא לי' נהי דכשר אינו פוסל לכהונה וגזרו לפסול בגט מעושה כדין בעכו"ם מפני גט מעושה כדין בישראל שלא נאמר שאין בגרושה כזה נגד כבוד כהונה ובאמת בגט מעושה בישראל אסורה לכהונה מדין תורה והצריכו לפסול לכהן אפי' במעושה כדין בעכו"ם והבן זה.
<b>ואם</b> יחשך אדם לומר מנ"ל זאת שבכה"ג שהיא גורמת שצריך לגרשה שאעפ"כ תהי' מדאורייתא אסורה לכהן הלא בעלה לא מאס בה נהפוך הוא נפשו קשורה בנפשה רק מפני הלחץ מחלתו גרשה וא"כ אין כאן גנאי לאמר זה הוציאה מביתו הלא היא הוציאו דהאיש גרוש מהאשה ולא האשה מהאיש.
<b>ונ"ל</b> דענין קידושין הוא שהבעל קונה אותה ע"י כסף או ע"י שטר או ביאה אבל הכא בא מצד הבעל דכתיב כי יקח איש אשה ולא כתיב כי תלקח אשה לאיש והר"ן בנדרים דף ל' בד"ה ואשה נתקשה למה לא יהי' אשה יכולה להתקדש עתה על לאחר שתתגרש מבעלה תהי' מקודשת לו שנית כמו בנטיעות שיוכל להקדישם לאחר שיפדו אותן כך הוא בקידושין הלא אינה יוצאת מרשות בעלה או רשות עצמה וכתב לתרץ וז"ל וניחא לי דאי מצי' אשה לקדש עצמה לאיש ה"נ דהוה היא דומיא דמקדיש נטיעות ממש אלא כיון שהתורה אמר כי יקח איש אשה ולא אמרה כי תלקח אשה לאיש לא כל הימנה שתכניס עצמה לרשות הבעל ומש"ה אמרי' בפ"ק דקידושין דאי אמרה היא הריני מאורסת לך אין בדבריה ממש אלא מכיון שהיא מסכמת לקדושי האיש היא מבטלת דעתה ורצונה ומשוי נפשה אצל הבעל כדבר של הפקר והבעל מכניסה לרשותו הלכך אין אנו דנין בקדושין מצד האשה אלא מצד הבעל ולגבי בעל כשפדאוה אחרים דמיא דבקידושין הראשונים היא ברשותו ולאחר גירושין יוציאה מרשותו ומש"ה לא מצינן למפשט גבי קידושין דחיילי מפדאן הוא דלא דמיא וכדכתיבנא ומפדאום אחרים נמי לא מצינן למיפשט דלא חיילי משום דלא דמי נמי לגמרי דהא הכא האשה ג"כ מכניסה עצמה לרשותו במקצת ואיכא לדמות לפדאן הוא והיינו דליכא למיפשטא מהא כלל עכ"ל עכ"פ מפורש יוצא שאין אנו דנין בקידושין מצד האשה אלא מצד הבעל כיון שהיא מסכמת לקדושי האיש היא כדבר של הפקר נגד האיש והוא מכניסו לרשותו וכן הוא לבדו פועל השליחות דכתיב ונתן בידה ושלחה מביתו ואם אמר טלי גיטך מעל ג"ק לא מהני או אם תקח הגט מידי לא מהני דבעל צריך לעשות מעשה השלוחין ולא צריך דעתה כלל ובעה"מ פ' הזורק כ' על הקו' דבגיטין אמרי' אמר לה כנסי שט"ח אינה מגורשת וביבמות אמרי' אמר לעדים ראו גט שאני נותן לאשתי ואמר לה כנסי שט"ח הר"ז מגורשת וכ' לתרץ וז"ל ויש להשיב נהי דלא בעי דעתה אבל בעי' שיוציא הבעל השליחות בפיו לאחר כתיבת הגט בענין שיתבונן הדבר או לעדים או לאשה וכיון שפי' הדבר לעדים אין צריך דעת האשה בגירושין וכן בקידושין צריך שיוציא בפיו הקידושין בענין שיתבונן לעדים ולאשה כדאמרי' התם גבי קידושין כתיב כי יקח ולא שיקח את עצמו גבי גירושין כתוב ושלחה ולא שישלח את עצמו עכ"ל וכתב בבעה"מ עוד שם בשם ר"א וז"ל ואין בין קידושין לגירושין אלא שבקידושין בעי דעת העדים ודעת האשה ובגירושין די לנו בדעת העדים ואין לנו צורך בדעת האשה שתשמע ודעת השלוחים שמוציא הבעל מפיו עכ"ל ועיין ברב אלפס ריש קידושין וכן בגירושין שם אמר איני בעליך אין כאן בית מיחוש דכתיב ושלחה ולא שישלח את עצמו יעו"ש ועיין בשלטי גבורים ובר"ן שם ואעתיק עוד מחדושי רשב"א גיטין דף ע"ה שנתקשה איך מספקים אי נתינה בע"כ הוה נתינה הא בגט כתיב ונתן בידה וקיי"ל דמתגרשה בע"כ ותי' וז"ל אבל גט אשה שאין בעלה קנוי לה שאינו מקיח את עצמו וגט שחרור נמי שאין הרב קנוי לעבד אלא שיש לאשה שיעבוד על בעלה בעודה תחתיו כשהוא בא לסלק שעבודו מעליו אם אתה בא לומר שאינו יכול לסלקו אלא מדעת האשה נמצא שאתה מחייב את שלו בע"כ ואל תחייבהו וכיון שכן בפריעת בע"ח נמי נתינה בע"כ של לוה הוה נתינה כנ"ל עכ"ל ועיין בא"ע סי' קל"ו.
<b>היוצא</b> מזה שבקדושין צריכים דעת אשה שנתרצה שהוא יכניס אותה במעשה קידושין ולא צריך שהיא תכווין להקנות עצמה לו כמו בשאר קנינים שצריך דעת מקנה ובגירושין הבעל כורת האישות הנקשר בקנינו ולא צריך דעת אשה כלל אפי' אם אמר לה נכסי שט"ח מהני כיון דיש עדים שהבעל משלחה כי הבעל משלח אותה כפי כחו אשר נתן לו ד' לכרות קנינו ולשלחה.
<b>ובזה</b> יפליא לי דעת נב"י מהד"ת סי' נ"ד בד"ה והנה ק"ל שהתפלא למה לא יהי' אישות לקטן דהא דעת אחרת מקנה יש לו קנין והאשה הגדולה מקנה עצמה לו יעו"ש ולדעתי יפלא הא אין יכולה לפעול בקידושין כלל היא עושה עצמה כהפקר דכתוב כי יקח איש אשה ולא כי תלקח אשה לאיש ואם היא מקנית עצמה לו הרי פועלת בקיחה שלו שתהי' אשתו ומלבד זה אל"כ לא יהי' משכחת גירושין בע"כ דתאמר לו אדעתא דהכי לא היתה מקנית עצמה לו בשלומא בגדול המקדש עושה הוא הקנין ויוכל לכרות קנינו כדברי רשב"א אבל בכה"ג שהיא מקנית עצמה וצריך דעתה שתחפץ לצאת ממנו ותורה אמרה רק ושלחה מביתו הענין גירושין צריך להיות רק בכח הבעל וכיון שלא יוכל לגרשה בכה"ג אז גם קידושין ליכא דמקשי' הווי' ליציאה ודוק ואכמ"ל.
<b>תבנא</b> לדינא דאין כח פעולת גירושין רק שהבעל משלחה מביתו שהוא מגרשה ומשלחה והאשה נקראת אשה גרושה מאישה ואסורה לכהן דלא שייך לומר איהי מפקא ליה דהלא היא לא תוכל לגרשו היא לא תוכל לכרות האישות וגם לא תוכל לסייע לגירושין רק הכל בא מהבעל שהוא כורת האישות ומשלחה מביתו בנתינת הגט והיא לא צריכה מחשבה וכונה לקנות עצמה וא"כ אסורה לכהן ודו"ק.
<b>וראה</b> זה מצאתי לאדמ"ו חת"ס בא"ע סי' קע"ד בד"ה ומ"ש שכ' וז"ל אספרה כמו זה כמה שנים שעברו הי' בארץ איטלי' גבירה עשירה אחת ונישאת לא' שכופין להוציא לטובת האשה מחמת ממון ופטרה ואח"כ נשאה עיניה בכהן א' וכל חכמי איטלי' אסרו לישא הגרושה והבליעל ההוא בטש שרגא מגוי לגוי ומשרי המלוכה לשרי המלוכה ומלומדיהם עד שבא הדבר לשרי גדולים היושבים ראשונה במלכות קאנסיסטאריום בוויען ונשאו ונתנו כל המלומדים וצדקו בעיניהם טענת הכהן באמרו כי הדעת נותן אשה גרושה מאישה היא בזיון לכהן ומה שנמצא בש"ס ופוסקים נגד זה הוא המצאות וחומרת חכמים שאין ראוים לשמוע להם בזה והוחלט פסק שמותר לו שישאנה אך יען שצריך הקיר"ה לחתום בחתימת ידו הגדולה וכשבא הדבר לפניו אמר אין ראוי לחתוך הדין בלי שאלת חכם א' מחכמי הדת ההוא שאינו מהרבנים אולי ימצא תי' על קושי' זו וימן ד' אז בווין א' מחכמי הזמן החדשים המתפלספים וכבר מת תהי' מיתתו כפרה ע"כ עונותיו ברם זכור אותו לטוב בדבר הזה וזאת היתה תשובתו כשנעיין בפשטות הקרא לא נמצא בדתינו שום אופן שיופרדו הזיווג זה מזה אלא באם הבעל אינו חפץ בה ולא תמצא היא חן בעיניו אבל בהיפך שהיא אינו חפצה בו אפי' מוכה שחין לא מצינו בשום מקרא שיהי' יכולת להתירה לעלמא רק היא המצאה מחכמי ישראל ועתה ממנ"פ אם האשה והכהן סומכים על חכמי ישראל הם אמרו גם זו אסורה לכהן ואם נניח הפי' כפשוטו א"כ אינה מגורשת ועודנה אדוקה בבעלה הראשון וישרו דבריו בעיני הקיר"ה והשרים ולא נישאת לכהן ולא נתחללו עכ"ל.
<b>נפלאת</b> בעיני על אדמ"ו חת"ס ז"ל על שלא הביא דברי ר"ן שחכז"ל כבר דרשו על חכמת למודי גוים רק חכמה יש באו"ה תאמין אבל תורה אין בגוים אמרו רבותינו ז"ל דכתיב בגוים אין תורה וגם שלא בירר שלא משכחת שאשה מגרשה לבעלה שכל כח הגט רק הבעל מגרשה רק הטיב השיב אדמ"ו ז"ל לאותו איש הפלסוף מדברי רמב"ם ועד שידי מגעת בעזה"י בארתי.
<b>סימן</b> <b>מז</b> לאחי הרב הגאון ר' זוסמן סופר נ"י אב"ד דק"ק האלאש.
<b>אודות</b> אשר הקשית על דברי תוס' בגיטין דף ל"ג בד"ה ואפקינהו שכתבו על הקו' איך ממיתין אשת איש שזנתה הא הוה התראת ספק דלמא ישלח לה הבעל גט ויבטל אותו ואפקעי' רבנן לקדושין ותי' דאוקמינן אחזקתה שהיא עכשיו נשואה דאל"כ נזיר שהי' שותה יין או מטמא למתים אמאי לוקה והא התראת ספק הוא שמא ישאל על נזירותו ופלא בעיניך איך שייך חזקה על העתיד מי איתמר שלא ישתנה קצרת כדרכך אבל כך הבנתי מדבריך.
<b>אהובי</b> אחי נ"י כמדומה לי שכבר הי' לו פלפול עמך על גוף הדבר אני אומר דאמרי' אוקי מילתא על החזקה בעתיד שלא ישתנה חוץ אם יהי' סיבה בטבע שישתנה וכעת יהי' לטרחה לפני לחפוש אחרי הדבר ואניח הקדמתך.
<b>נ"ל</b> הא דאזלינן בתר חזקה לא הוה סברא אלא גזה"כ אם יש ספק דנשתנה הדבר מכמו שהי' אמרי' אוקי הדבר על הפנים שהי' מלפנים ולכך אמרו אוקי מילתא על חזקתו ועיין באדמ"ו שר התורה בספרו ח"ש בריש הספר דפח"ח וא"כ בכל דבר הבא לפנינו ברגע זו אמרי' אוקי אחזקתו ולא חיישי' שמא כבר נשתנה כמו שמא מת לא חיישי' אבל בעתיד אפשר שיופסק פנים הראשונים וישתנה הדבר כמו שמא ימות חיישי' דבמה שאנו חוששין שמא ימות אין בו סתירה למה דהחזקנו שמא מת לא חיישי' דאפי' אם ימות בעתיד לא מת למפרע אלא מת מאז ולהבא אבל לא יסתיר מה שהחלטנו היום שלא מת עד עתה שאנו דנים כן מכח חזקה בכה"ג אין אנו אומרים החזקה על העתיד.
<b>אמנם</b> אם נאמר שישתנה בעתיד יעקור הדבר למפרע ויתבטל מה שאנו מחליטין לאמור אוקי מילתא אחזקה שהוא כלל אם הי' בא על חפץ שם איסור או שם היתר או שלימות ומעלה או חסרון וגרעון שנחליט שהוא כעת אשר אנו דנין במעמד הראשון א"כ אם נחוש שישתנה בעתיד הוה כאילו דנין על העבר דהא אם הנזיר ישאל על נזרו החכם עוקר נדר מעיקרו ולא הוה נזיר גם עכשיו כעת אשר אנו מתרין בו שלא ישתה יין ויטמא למתים ואם כן אנו אומרים בהיפך הלא בשעת קבלת הנזירות קבל איסורי נזיר וכל קדושת נזיר בודאי יעמוד בו כי אוקמי מילתא על חזקתו ולא חיישי' שיבוא בעתיד דבר אשר יעקור למפרע וכאלו כעת כבר נעקר הדבר אשר הי' בו לפנינו וה"ה לא חיישי' שישלח גט ויבטל ויעקור האישות למפרע דהא ידענו שהי' על האשה שם אישות ואוקי מילתא על חזקתו ודוק.
<b>ואוסף</b> נופך להסביר הענין ונחזי אנן אם הב"ד לקו לנזיר והוא הלך אחרי כן ונשאל על נזירתו הכי עשו הב"ד עון בזה שלקו מלקות ארבעים לישראל כשר נהפוך הוא המה לקו כדין מכח שהי' בחזקת נזיר כמו שאם אכל ישראל חלב מפרה ואח"כ נגלה שהיתה טריפה בשעת החליבה אעפ"כ לא ימצא לו עון דתורה אמרה אחרי רבים להטות דאזלינן בתר רוב ה"ה לוקין הב"ד על פי חזקה דהוה ג"כ צוות התורה לילך בתר חזקה וה"ה מה שמתרין עדים מכח חזקה אינו נכנס בגדר ספק דנימא התראת ספק לא שמיה התראה כי כח החזקה פועל וודאי דלו יהי' שנשאל אח"כ על נזירתו נלקה כדין וק"ו אם זנתה אשת איש ובעלה שלח לה גט ובטלו דנימא דהוה התראת ספק דהא לפנינו כח חזקה דלא גרשה ובטל הגט ואחר שנמית אותה לא יוכל עוד לעקור האישות והוה ק"ו מנזירות והבן זה כי קצרתי אחיך הדש"ת.
<b>סימן</b> <b>מח</b>
<b>הנב"י</b> מהד"ת בא"ע סי' קל"ט מביא קו' בשם הגאון אור חדש זצ"ל למה לא תמתין יבמה מלהתייבם עד ה' חדשים ויום אחד דהכרת עובר לג' חדשים הוה רק רובא כמבואר ביבמות דף ל"ז אבל עד ה' חדשים ויום א' בודאי לא אשתהי א"כ איכא לברורי לה' חדשים וכל היכא דאיכא לברורי לא סמכי' ארובא יעו"ש מה שתי' לו דיש לה חזקת היתר ליבם עומדת יעו"ש.
<b>ונ"ל</b> הגם שיש נשים שרואות דם ווסתות בתחלת עיבורן ועיין פ"א דנדה משנה ה' ובתוסיו"ט שם ועיין ברשב"א בת"ה מכל מקום רוב נשים אחר שעברו עליה' ג' עונות ג' חדשים לא תראה דם עוד אם היא מעוברת וא"כ ביבמה שעברו עליה ג' חדשים שעפ"י רוב ניכר עוברה וגם יש לה ווסתות ג' חדשים זה אחר זה יש כאן ב' רובא שהיא אינה מעוברת רוב א' שלא הוכר עוברה רוב שני דאומרת דיש לה ארח כנשים דאל"כ תהי' מסולקת מדמים א"כ יש רגלים לדבר שהיא מעוברת ויש רוב כנגד רוב וע"כ דאומרת שיש לה אורח כנשים ובשני רובות לכ"ע לא צריך לברורי ודוק
<b>אך</b> מ"ש הנב"י דזה לא מקרי אפשר לברורי דמפסיד העונות ב' חדשים לא הבנתי הא היא אשת אחיו אשר ייבם וצריך בירור אם מותר לבעול אותה לקיים המצוה ומקודם זה לא נתיר לייבם אותה ולא תהי' אשתו ואין לו עליה זכות עונות ודוק בשלומא בדף קי"א בקטן שבא על הגדולה דאזלי' בתר רובא ולא חיישי' שמא הוא סריס שם שפיר סברת הנב"י דלא נצריך לפרוש אותה דיהי' הפסד עונות ולא נקרא איכא לברורי אבל הקושי' אור חדש למה לא נחוש לכתחילה לייבם דהא איכא לברורי אם עליו מצות יבום ולא יזכה בה קודם שיתברר ודוק.
<b>ואוסף</b> עוד במה שהערותי במקו"א הא דסמכי' על רוב או על ס"ס הוא דווקא אם נסמוך על הרוב או ס"ס יהי' נשאר בספק דבודאי לא יבורר הדבר כלל אבל אם ידענו דבודאי יבורר או היתר ברור או איסור ברור לא סמכי' על הרוב או ס"ס דהא עתיד הדבר להתברר והנה בקטן שבא על הגדולה הגם שבודאי יתברר בעתיד שאני התם כיון שבא עליה תלינן שהוא מהרוב שלא יהי' סריס ותגדלנו שלא צריך להפרישו אבל מנ"ל להתיר קודם ו' חדשים כמש"ל ודו"ק.
<b>סימן</b> <b>מט</b>
<b>הלום</b> ראיתי מלחמות ד' בשו"ת שיבת ציון שהגאון אדמ"ו בעמ"ח שערי תורה ארי נעשה שואל להגאון מהר"ש לנדא בעמ"ח שיבת ציון בסי' צ"ז וסי' צ"ח בענין אי צריך החליצה להיות דווקא בעיר של היבם או לא בעינן לקיים כפשטות משמעות הקרא וכתב הגאון מהר"ש בסי' צ"ז בד"ה אמנם וז"ל אמנם נלע"ד שכ"ז הוא אם היבם והיבמה מתקוטטים מי ילך אחר מי אבל אם שניהם נתרצו ונתפשרו שהיבם ילך לעירה של היבמה או ששניהם מרוצים לילך לעיר אחרת לחלוץ בזה אין מקום לדינים האלו וכן הוא המנהג בכל בתי דינים שאם היבם והיבמה באים לחלוץ שמסדרים להם חליצה ואין משגיח עליהם אם הוא עירו או עירה או עיר שאינה של שניהם והאמת אגיד שמיום שהגעתי להוראה עמדתי משתומם ע"ז המנהג ועל כל הפוסקים שלא חשו כלל לדרשה של רב כהנא בסוף פ' זה בורר וקראו לו זקני עירו ולא זקני עירה הרי דדבר מלא דובר רב כהנא דהכתוב בא למעט זקני עירה ומנ"ל לומר דניתן רשות להיבם והיבמה לבחור להם מקום בעיר אחרת לחליצה אף שאינו זקני עירו ולמה לא נימא דגזירת הכתוב הוא שתהי' החליצה דוקא בעירו ובב"ד של היבם וכמו שדרשי' מהאי קרא במס' יבמות דף מ"ד ע"א וקראו לו זקני עירו הן ולא שלוחן אף שבכל התורה שלוחו של אדם כמותו אפ"ה דרשינן מהאי קרא למעט שלוחיהן ועיין בתוס' שם דף ק"א ע"ב ד"ה וקראו לו כ"כ יש לנו לדרוש זקני עירו למעט שלא תהי' החליצה בב"ד של עיר אחרת עכ"ל ומביא בשם אדמ"ו שערי תורה בסי' צ"ח שרצה להחזיק בשם הטור שהחליצה צריכה להיות במקום היבם וגם מביא ראי' להגאון מהר"ש דלא בעינן במקום היבם יע"ש.
<b>ונראה</b> לי להביא ראי' דמנהגן של ישראל תורה של ירושלמי היא שמלפנים הי' היבם הולך לפעמים ממקומו אפי' לחלוץ ליבמתו ואעתיק דברי ירושלמי במס' מועד קטן פ' אלו מגלחין שכתב וז"ל חד כהן אתא לגבי ר' חנינא א"ל מהו לצאת לצור לעשות דבר מצוה לחלוץ או לייבם א"ל אחיו של אותו האיש יצא ברוך המקום שנגפו ואת מבקש לעשות כיוצא בו אית דבעי מימר הכין א"ל אחיו של אותו האיש הניח חיק אמו וחיבק חיק נכרי' וברוך שנגפו ואת מבקש לעשות כיוצא בו שמעון בר אבא אתא לגבי ר' חנינא א"ל כתוב לי חדא איגרא דאיקר ניפוק לפרנסתו לארעא ברייתא אמר לו למחר אני הולך אצל אבותיך יהו אומרים לי נטיעה אחת של חמדה שהיתה לנו בארץ ישראל התרתה לה לצאת לחוץ לארץ עכ"ל מפורש יוצא שלולא שהי' כהן אשר אסור לצאת מן ארץ ישראל לחוצה לארץ הי' מותר לצאת לח"ל לחלוץ ולא צריך שהיבמה תלך אחריו לקיים וקראו לו זקני עירו דהוא הקדים בדבורו לחלוץ קודם שאמר או לייבם יען דבדורות הנ"ל הי' חליצה קודם לייבום ואעפ"כ הי' חפץ לצאת לח"ל לחלוץ ודוק.
<b>אך</b> בכתובות דף קי"א דגרסא ההוא גברא דנפלה לי' יבמה בי חוזאה אתא לקמי' דר"ח א"ל מהו למיחת וליבמה א"ל אחיו נשא כותית ומת ברוך המקום שהרגו והוא ירד אחריו יעו"ש א"כ מבואר שחפץ לצאת לח"ל ליבום ואין ראי' על חליצה כמובן ובתוס' ע"ז דף י"ג לא גרס כותית רק אחיו של זה נשא אשה ומת ברוך המקום שהרגו ע"ש.
<b>וראיתי</b> בקרבן עדה שם בירושלמי פ' אלו מגלחין בד"ה מה שהביא דברי שאלתות פ' אמור שהובא בתוס' ע"ז דף י"ג בד"ה ללמוד תורה שה"ה לשאר מצות חשובות מותר לצאת מארץ ישראל לח"ל למה אסר ר"ח לכהן לצאת לח"ל ותי' דמצוה זו אין עליו רק עליה כמ"ש בקונ' שכתב שם בד"ה ואת מבקש וז"ל בתמיה הלא תענש ואע"ג דמצוה לחלוץ מ"מ תבוא היא אצלו דזקני עירו כתיב ולא עירה עכ"ל והוא פלא הכי יש מצוה עליה המצוה הוא עליו שהוא אחי המת והיא רק הכלי אשר היבם עושה בה המצוה ומה ענין זקני עירו ולא זקני עירה היינו במקרה אם תבקש לנשוא אבל גוף המצוה הוא על היבם יבום או החליצה וע"כ דנימא דהיא תהי' צריכה לעלות לארץ ישראל שיעשה הוא המצוה בה מנ"ל אם היא אינה רוצית לנשוא רק לישב בלי בעל עולמית מנ"ל שצריכה היא לילך לא"י ועיין בחכ"צ בשו"ת שלו והארכתי במקו"א שהיבום או החליצה הוה רק סילק איסור ממנה לא תהי' אשת המת החוצה אבל אצל היבם הוא מצוה ליבם או לחלוץ לתקן נשמתו אבל בכל זאת יפה כיון הקרבן עדה ואעתיק דברי שו"ת רבינו יוסף אבן מיגאש שנשאל בסי' קט"ז על איזה מקום חיוב החליצה וכתב בסי' קי"ז וז"ל תשובה דבר זה הוא תולה בב"ד בכל מקום שיקבעו דוכתא לחליצה חייב היבם ללכת אצלה ומה שאמרו היבמה הולכת אחר היבם להתירה הוא אם היתה בארץ אחת והיבם בארץ אחרת שאין לנו להכריח את היבם ללכת למקום שהיא שם כדי להתירה אלא היא שרוצה בחליצה הולכת אצלו אבל אם הי' שניהם במקום אחד מן הדין אין ראוי' להיותם נקבצים אלא אצל ב"ד כמ"ש הכתוב בפי' ועלתה יבמתו השערה וידוע שהשערה הוא שער ב"ד אבל לחייב את ב"ד ללכת אצלו עם היבמה הוא טעות ממה שאמר הכתוב וקראו לו זקני עירו ודברו אליו ולא אמר והלכו אליו זקני עירו והואיל ונתברר שהיבם חייב ללכת אל המקום שקבעו שם דוכתא אם כן הענין מסור להם שיקבעו אותו במקום שירצו חוץ מבית היבמה עצמה שאין להם לעשות זה ולא להכריח אותו שילך אצלה שאינו חייב בה מן הדין ומ"ש בגובה של עיר אינו חייב בהכרח אבל אורחא דמילתא קאמר שלעולם שער ב"ד בגובה שבעיר שנאמר ועלתה והעלי' לא תהי' אלא למקום גבוה עכ"ל הרי מפורש יוצא שאין היבם צריך לילך לארץ אחרת וכדברי קרבן עדה ודוק.
<b>סוף</b> דבר מצאתי לאדמ"ו אמרי א"ש ז"ל בספרו שו"ת על א"ע סי' צ"ה שכתב וז"ל ומעיקר הדין היבמה הולכת אחר היבם אבל מרצונם יוכלו לחלוץ בכל מקום עכ"ל לא ביאר מנ"ל הא רק מקום הניחו להגאון מהר"ש לנד"א ז"ל ומדברי הר"י מיגאש יש ללמוד הלכות רבות לכן העתקתי דבריו
<b>סימן</b> <b>נ</b>
<b>שאלה</b> זה רבות בשנים נמצא בשוק תינוק אחד וכאשר הגביהו מהארץ נגלה שמילדי העברים הוא שהי' נימול כהוגן ובני ישראל רחמנים שלמו שכר מינקת ונתגדל הולד ונשא אשה וחי עמה איזה שנים ומת בלי זרע ואלמנה שלו חפצה להנשא לאיש אחר אי צריך לחוש פן יש לאביו בן אחר וא"כ זקוקה האלמנה לחליצה והלא לא נודע כלל מי אביו לידע אם נשאר ממנו בן ותצטרך האלמנה להיות עגונה כל ימיה ח"ו ויש לחוש על קלקול א"כ יש לחקור להתירה לנשואין בהיתר.
<b>תשובה</b> יש לחקור היתר דלמא הולד מן פנוי' שנתעברה מן ערבאי ומרוב בושה השליכה הולד אחרי שנימול דהולד הולך אחר האם א"כ לא משכחת לו אח זוקק ליבום אפי' אם התגייר האב אח"כ עיין בא"ע סי' קנ"ב סעיף ב' יעו"ש ואת"ל שנתעברה מישראל שמא אין לו בן זכר עוד כי שמא לא נשא אשה כלל רק הי' פרוץ בזנות ואת"ל שנשא אשה שמא לא הולידה לו בנים ואת"ל שילדה לו דלמא רק נקיבות ואת"ל שילדה לו זכרים שמא מתו קודם שמת בן הפנויה הוא בעל של האלמנה הנצבת לפנינו והגם דאמרי' בכל הש"ס דאוקמי על חזקת חי ושמא מת לא חיישי' היינו אם דנין על אדם ידוע שידענו שהי' חי אז אוקמי' אותו אדם על חזקת חי אבל אם יש ספק אם הי' אדם שאינו ידוע חי בעולם בודאי אמרי' אם נחפוץ לחוש שנולד חיישי' ג"כ שמא מת דהלא רבים שימותו בנעוריהם כחז"ל בעכ"ח אתה נולד ובעכ"ח אתה מת וא"כ ספק שמא מת מוציא מספק שמא נולד וא"כ מכח ספיקות רבות הנ"ל האשה של בן האסופי מותרת להנשא ודו"ק.
<b>ועלה</b> בדעתי להביא ראי' לדבר חדש שחדשתי בעזה"י דלא שייך לומר אוקמי על חזקת חי רק אם דנין על אדם אשר בידוע שהי' נולד ועמד חי אז אמרי' כיון שהי' גוף הזה בחיים חיותו לא חיישי' שמא מת הגם דרבים מתים בכל יום ובכל שעה אמרי' המה מרובא דעלמא והאדם אשר דנין עליו וידענו שהי' חי מחליטים אנן שהוא עודנו חי דאוקמי הגוף שלו על חזקת חיות אבל אם אנו חוקרים דלמא נולד לאיש או אשה בן אמרי' כמו שחיישי' שמא נולד ה"ה חיישי' שמא מת דהא לא ידענו שהי' חי ותלינן את"ל שנולד ה"ה תלינן שמת דספק מיתה מוציא מספק לידה כמובן.
<b>והנה</b> ביבמות דף ק"ט הי' לה חמות אינה חוששת כתב הרמב"ם פ"ג מה' יבום ה' י"ז וז"ל האשה שמת בעלה והיתה לה חמותה במדינת הים אינה חוששת שמא ילדה חמותה וכבר נותן לה יבם במדינה אחרת שלא גזרו בדבר זה אלא נעמיד אותה על חזקתה והרי היא מותרת עכ"ל ובש"ע א"ע סי' קנ"ז סעיף ט' וז"ל אשה שאין לבעלה בן ולא אח וחמותה וחמי' במ"ה ומת בעלה מותרת לינשא ולא חיישי' שמא ילדה חמותה זכר והיא זקוקה לו אבל אם יצאתה חמותה מכאן מעוברת חוששין שמא ילדה זכר והיא זקוקה לו עכ"ל ומשמע אפי' שחי חמותה עם בעלה וקשה הלא רוב נשים מתעברות ויולדות אפי' עשרה ולדות א"כ עכ"פ מן הולדות המה מחצה זכרים ומחצה נקבות ומיעוט הי' נפלים אבל נשארו רוב בני קיימא ולו יהי' שרק אחד מהם הוא זכר היא זקוקה ליבם הנ"ל בשלומא אם ליכא למיחש רק שחמותה נתעברה בולד אחד אמרי' שמא הפילה ואת"ל ילדה שמא נקבה היא אבל אם דר חמיה וחמותה רבות בשנים ואולי נתעברה עשרה פעמים ואת"ל הפילה המיעוט עכ"פ יש בולדות הקיימים עכ"פ בן זכר אחד והוא היבם והרמב"ם והש"ע לא הזכירו הבדל אם יש לחוש רק על הולד אחד אז היא מותרת אבל אם יש לחוש שילדה חמותה ולדות רבות אסורה וצע"ג.
<b>אך</b> הוא הדבר אשר דברתי אם אנן נחקור לחוש שמא נולדו זכרים לחמותה במדינת הים אנו אומרים שמא מתו הזכרים דליכא לאוקמם על חזקת חי דהא יש לנו ספק אם חיו זכרים ואת"ל שחיו דלמא מתו טרם שמת בעל האלמנה הזאת העומדת לפנינו בשלומא ביצאה מלאה שידענו שיש ולד במעיה ואנו דנין על גוף ידוע לא אמרי' שמא מת אח"כ דהכלל שמא מת לא חיישי' דאוקמי הולד על חזקת חי דרוב נשים מתעברות ויולדות בני קיימא ויחי' כמו שנות דור ודור אבל בלא ידענו שנתעברה בולדות רבות אמרי' את"ל שילדה שמא מתו והבן.
<b>וכאשר</b> ירדתי בעומק הדבר חשבתי דרכי לתרץ הקו' על הרמב"ם והש"ע שלא הבדילו בדבר בין אם יש חשש רק שמא חמותה הולידה רק ולד אחד או אם יש לחוש על ולדות רבות ואבאר בעזה"י.
<b>נ"ל</b> הא דאמרי' רוב נשים מתעברות ויולדות הוא דעובר ולידה באשה הוא שלימות הטבע בנשים שמקבלים הריון ואח"כ יולידו בן או בת כי אם אשה לא תתעבר ולא תוליד הוא חסרון בטבע שלימות בנין גוף האשה כמו דאמרי' רוב בני אדם או רוב בהמות אינם טריפה שהוא לשלימות הגוף שיחי' רב שנים כך הוא שלימות ענין גוף של הנשים שהם יתעברו מבעילות איש ואח"כ ילדו בן או בת בדמות הבועל הוא זכר או בדמות הנבעלת היא בת וכן מה שהמעוברות יולידו בר קיימא הוא ג"כ שלימות הגוף של האשה שתישלם העבור במעיה בהכנת הטבע ומיעוט מפילות הוא לרוב חסרון בשלימות מעי האשה ומיעוט מנפלים הי' ראוי' לגמור בעיבור רק ע"י פחד או בהליכה מהירות תפיל ועיין בנמ"י פרק החולץ דמזה הטעם לא אמרי' הוברר הדבר למפרע שהיתה בת חליצה הגם שהפילה יעו"ש בדברי טעם וא"כ רוב נשים מתעברות ויולדת הוא רוב שלימות הטבע בנשים כמו רוב אנשים אינם סריסים וראוים להוליד בזרעם היינו שלא חסר שלימות בבנין גופם שראוי' להיות יורה כחץ לפעול פעולת העובר כמובן בשכל.
<b>ואם</b> כן אומר אני בשלומא אם אנו חוקרים דלמא לא נתעברה כלל אמרי' מסתמא היא מרוב נשים שנתעברות רק דאמרי' דלמא הפילה או ילדה נקבה אבל אם באנו לחקור שילדה הרבה ולדות ויש זכר אחד ברוב ולדות אז אמרי' הכי הוא זה חסרון בשלימות בנין הגוף האשה אם לא תלד הרבה בנים ובנות הלא בולד אחד היא ג"כ בכלל רוב נשים מתעברות שלא חסר לה שלימות הגוף שראוי' להוליד ומי יאמר שהולידה ולדות הרבה הכי זה שלימות בגוף הן אמת רוב נשים יש להם עובר ולידה אבל יש שלא יולדיו בנים ובנות רבות ובולד אחד אמרה רחל אסף אלקים את חרפתי ודו"ק.
<b>והגם</b> שהוא מצוי שאשה תוליד בנים ובנות הרבה אבל הלא שכיח נשים רבות שיש שלא יולידו רק ולד אחד ואם על ולד אחד אנו דנין אמרי' מיעוט מפילות ומן הקיימים יש מחצה זכרים ומחצה נקבות ודי לנו לומר שלא חסר שלימות הטבע מן האשה אבל מהכ"ת לומר שיש לה רוב ולדות אשר הוא רק דבר מצוי ולא שלימות והבן.
<b>סוף</b> דבר הכל נשמע שלא נחוש לעגן האלמנה לחוש שמא נשאר אח לבעלה אשר לא ידענו מי הי' אביו כי יש לנו ספיקות רבות דלמא היתה נתעברה מערבי ואת"ל מישראל דלמא נשאר פנוי ולא לקח עוד אשה ואת"ל שלקח אשה דלמא לא הולידה אלא נקבות ואת"ל שהולידה זכרים דלמא מתו וא"כ האלמנת האסופי מותרת לעלמא ודו"ק.
<b>שוב</b> מצאתי לנב"י מהד"ת א"ע סי' קמ"ה שנתקשה על הרמב"ם וש"ע דמשמע אפי' הי' חמותה במד"ה רבות בשנים ג"כ חיישי' על יבם והקשה הגאון לו יהי' מיעוט מפילות הלא יש לחוש בשאר פעמים אשר נתעברה וילדה יש בהם בן זכר אחד והוא זקוק ליבום במשנה י"ל שאין לחוש אלא הריון אחד ואמרי' שמא הפילה ואת"ל ילדה שמא נקבה אבל אם חמותה רבות בשנים במד"ה א"כ ניחש שיש בולדותי' בן זכר יעו"ש ולפמ"ש על לא ילדה כלל י"ל רוב נשים מתעברות שלא להוציאה מרוב טבע השלימות שאשה היא בת הריון אבל לאמור רוב נשים מתעברות ויולדות מחצה זכרים ומחצה נקבות שכל אשה תוליד זרע רב לא אמרי' רק על כלל נשים אומרים שעפ"י רוב כל אחת תלד וכן בכלל הנולדים אמרי' שמחצה המה זכרים ומחצה נקבות שאפי' אם לא תוליד כל אשה ואשה רק הריון א' יהי' הנולדים בעולם מחצה זכרים ומחצה נקבות ובכל אשה ואשה יש ספק אם ילדה זכר או נקבה אבל מעולם לא מחזיקי' שכל אשה תלד ולדות הרבה ויהי' מחצה של ולדותיה מחצה זכרים ומחצה נקבות דמי יגיד לנו זאת שאין זה שלימות טבע הגוף והוא רק תלוי' במציאות ולא נעשה ממנו רוב והבן וגם לדעתי אם נאמר שמצוי שאשה תלד זרע רב ואולי הולידה זכר תלי' שמא מת דהא לא נודע לנו חיותו כלל ולא דמי ליצאה מלאה דהי' חזקת חיות של עובר ודוק.
<b>ושמחתי</b> מאוד שמצאתי שם בד"ה ומ"ש שחקר שיש ספק ספיקא דלמא הי' הולד מערבי ואת"ל מישראל שמא אין לאסופי אחים מן האב ולדעתי יש עוד ספיקות רבות כמו שהערותי ב"ה ויש לי הרהור לומר על דלמא מערבי דבנות ישראלים מרוחקים מערבי ויותר יש לתלות שולד מישראל ועד שידי מגעת כתבתי בעזה"י.
<b>סימן</b> <b>נא</b>
<b>שאלה</b> באחד שהי' נודע בעמו לעתיר נכסין ושבק חיים לנו ולא הניח זרע ובא איש אחד ובידו שטרי חוב על המת וכמה חשבונות מן עסק שותפות וכאשר בקשה חליצה הראתה אשר צריכה לשלם ונתפשר היבם ליקח אלף זהובים כי הוא כמעט שליש נכסים אשר נשאר לה מבעלה אבל קודם החליצה נודע ליבם כי עיניה נתנה היבמה באיש הנ"ל ותהי' לו לאשה אחר חליצה כי האיש ההוא אלמן מאשתו זה איזה שנים וא"כ אפוא הכל ערמה ותחבולה וכאשר עברה החליצה נשמע הקול שנתארסה עם האיש והיא תתן לו עשרה אלפים נדוני' ובא היבם ופרסם ברבים כי הוא אטר רגל וחלץ לה בימין דעלמא כי עשה בערמה שיהי' נגלה כמה אלפים יש לה ואם תתן לו עוד שני אלפים אז יתן לה חליצה בימין דידיה ואם לאו תשב עד שתלבין ראשה ונסע למרחקים והתרה בה אם תשליש עד חודש שני אלפים יבוא בחזרה ויחליץ לה ואם לא יסע לאמעריקא ושלח בחזרה האלף שנתנה לו שאם לא תחליץ שנית בימין דידיה ואם תחפוץ לישב גלמודה לא חפץ באלף אשר נתנה לו כי המה גזילה בידו א"כ כדת מה לעשות אם נאמן בדבריו או לא.
<b>תשובה</b> לפום רהיטא עלה בדעתי דדומה למה דאמרי' בגיטין דף נ"ד גוילין שלו לא עבדתי לשמן מתוך שנאמן להפסיד שכרו נאמן לפסול הס"ת וכן מבואר בש"ע יו"ד סי' קכ"ז סעיף ב' בשוכר הפועל לעשות לו יין כשר אם אמר שנתנסך בפשיעתו אשר מפסיד בו כל שכרו נאמן יעו"ש וה"ה כאן שאמר שפשע במעשה החליצה שפשט רגל שמאל תחת הימין והחזיר האלף זהובים כי יודע בנפשו שגזילה המה בידו א"כ מתוך שנאמן להפסיד שכרו נאמן לפסול הכשר החליצה ועיין ברא"ש יבמות דף ק"ו סי' ט"ו דשכר על החליצה אשר פסקה היבמה הוה ליה שכירות בעלמא ואי אפשר להחליצה להתבטל דעשה היבם פעולתו לכן אמר אביי זיל הב ליה ואין בידה שלא ליתן דאין ע"מ שתתן לך מאתים תנאי אלא שכירות יעו"ש כי מתוק מדבש וא"כ הוה החולץ פועל ואם אמר שפשע בפעולתו ומפסיד שכרו נאמן נמי לפסול פעולת הכשר חליצה א"כ האשה בחזקת איסור לשוק ודוק.
<b>ואוסף</b> נופך בדברי ט"ז שם ס"ק ד' דחקר מקידושין דף ס"ה דהוא נאסרה בקרוביו והוא אינו נאסר בקרובתיה ונתקשה דנימא מתוך שהיא נאסרה בקרוביו יהי' אסור בקרובותיה ותי' בס"ת לא הי' מתחלה חזקת ס"ת אבל בקרובות הי' להם חזקת היתר יעו"ש וא"כ ק"ו כאן שהו' לה חזקת איסור לשוק ומעשה חליצה יהי' מתירה א"כ מתוך שנאמן להפסיד שכרו נאמן שתהי' היא נשאר בחזקת איסור והגם שדברי ט"ז המה פלאים בעצמם הלא היין הי' לו ג"כ חזקת היתר בכל זאת עכ"פ אם הי' כאן חזקת איסור בודאי הוא ק"ו שנאמן להפסיד הכשר החליצה מתוך שנאמן להפסיד שכרו ודוק.
<b>אמנם</b> אחר העיון נהפוך הוא בשלומא בס"ת אם מפסיד שכרו או ביין אם מפסיד שכרו או כפי חקירת הט"ז באשה הנאסרת בקרוביו אז אי אפשר לחשוב שזה הוא הפסד שקרוב לשכר דכיון שנפסל הס"ת או נתנסך היין או נאסרו הקרובים הוא הפסד ולא יביאו לו שכר אבל כאן האי יבם מפסיד שכרו כי חפץ ג' אלפים תחת אלף כי יחשוב מהכ"ת תחפוץ האשה לישב גלמודה כל ימי חייה עגונה חיה א"כ בודאי תשלם לו ג' אלפים ובפרט שכבר נתארסה עם האיש אשר עיניה נתנה בו וא"כ לא יפסיד הוא במה ששלח אלף זהובים בחזרה ולא שייך לומר מתוך שנאמן להפסיד שכרו יהי' נאמן לפסול מעשה החליצה דהאי האינש טעה במחשבתו ואילו הי' יודע שתבקש לישב גלמודה לא הי' השיב לה הכסף כמו שאמרו שם בגמ' טעה בדר' ירמי' ק"ו כאן שטעה בעיקר חשבונו הוא האמין להרויח ולא להפסיד א"כ אפשר שורת הדין דלא יהי' נאמן.
<b>וגם</b> אוסיף דחכז"ל אמרו רק מתוך שנאמן להפסיד שכרו נאמן להפסיד ס"ת או בש"ע סי' קכ"ז מתוך שנאמן להפסיד שכרו דשכר פועל שיש לו חלק בדבר דשכרו אתו ופעולתו לפניו והגם דפסקי' דאין אומן קונה בשבח כלי ובפרט בכה"ג ביי"נ דהי' שמירתו רק שלא ינוסך אבל עכ"פ בא בשכרו אשר פעל בהכשר הכלי אז אם נאמן להפסיד שכרו עיין רש"י בב"מ דף נ"ח אגרייהו לא לשקלי דהא לא גמר שמירתו יעו"ש נאמן על החפץ דהלא דבורו רק על ההכשר ותיקון החפץ אבל שנאמר מתוך שהיא אוסרת קרוביו תהי' נאמנית לאסור קרוביה עליו כקו' הט"ז ס"ק ד' זה לא אמרי' דחכז"ל לא אמרו מתוך שנאמן להפסיד לעצמו נאמן להפסיד לאחרים אלא אמרו מתוך שנאמן להפסיד שכרו אשר פעל שלימות בהחפץ כמו בס"ת שמוסיף שלימות החפץ וכן ביי"נ אם שמר שעכ"פ לא יומנע מהיין הכשרו מלהתנסך או מלהיטמא שבא בשכרו על החפץ אבל מתוך שהיא אוסרת על נפשה קרוביו אינה נאמנות לאסור קרוביה עליו וה"ה כאן האלף שנתנה לא הוה שכר פעולה בעבור פעולת חליצה רק ירושת אחיו כמבואר בש"ע הל' חליצה והרא"ש ביבמות דף ק"ו חידש דינו על הגמ' שם חלץ לה על מנת שתתן לך מאתים אבל בכאן שהתפשרה עמו באלף שלא יעכב מליתן לה חליצה לא התנה בשעת חליצה שום תנאי על מנת א"כ לא הוה שכר פעולת חליצה ולא שייך לומר מתוך שנאמן להפסיד שכרו אלא מתוך שרוצה להפסיד ממונו יהי' נאמן זה לא אמרי' ודוק ויש לי בזה חקירה על שו"ת חות יאיר שהובא בפ"ת סי' קכ"ז שאם יש לו חלק בו אפי' שמיני שבשמינית נאמן גם על חלק חבירו יעו"ש ולפמ"ש יש להעיר בו דבחלק חבירו עכ"פ אין לו הפסד ומנ"ל יען דמפסיד לעצמו נאמן להפסיד לחבירו רק אכמ"ל.
<b>ועלה</b> בדעתי דסמכי' על הרוב הלא רוב אנשים אינם אטרים רק קודם חליצה צריך הב"ד לבדוק אם אינו אטר יען דיש מיעוט שהם אטרים ולהאשה יש חזקת איסור יבמה לשוק ולכן סמוך מיעוט לחזקה וצריך לברר דבכל רוב שהוא נגד חזקה צריך בירור אבל אחר שנעשה מעשה חליצה א"כ סמכי' שהיבם הוא מן הרוב שאינם אטרים ברגל ואפי' ע"א דעלמא אם יבוא ויעיד שהיבם היה אטר אינו נאמן דסמכי' דהיבם הוא מן רוב שאינם אטרים דכבר אזל חזקת איסור לשוק מכח מעשה החליצה מן היבם שהוא מן הרוב שאינם אטרים ואין ע"א נאמן לאסרה וק"ו שהחולץ אינו נאמן לאסרה וצע"ג.
<b>שוב</b> התבוננתי שזה אינו כיון דע"א הבא ואמר שהוא מכיר ביבם שהוא אטר ברגלו מנעוריו א"כ מעולם לא נכנס היבם אצלו בכלל רוב בני אדם שאינם אטרים ובכה"ג ע"א נאמן לברר שזה האיש לא הי' מעולם בכלל הרוב אלא הוא ניכר ונבדל בעצמו שרגלו השמאל נאדר בכח ומטעם הזה המתיק הש"ש שמעתא ו' פ"ז מה שנתקשה הפנ"י איך נאמן הקצב לומר זה הבשר כשר הגם שידענו שיש במקולין רוב טריפות ואם ע"א אינו נאמן נגד חזקה ק"ו נגד הרוב והסביר הגאון דאצל הקצב המועט בשר כשר נבדל ונודע לו בעיקרו ולא נכנס ולא נתערב בכלל הרוב אבל אם בא ע"א ואומר שמצא מחט בחלל הגוף דמודה העד דבהמה היתה בכלל רוב בהמות כשרות רק אומר שמצא בה מחט א"כ לולא שהוא בעליו אינו נאמן להוציא בהמה זו מן הרוב יעו"ש דפח"ח וא"כ ק"ו כאן שאומר הע"א שהוא מכיר ביבם שהוא אטר רגל מנעוריו ומתולדותיו והוא מובדל בטבע מן רובא דעלמא מהכ"ת שלא יהי' נאמן הלא לפי דבריו לא הי' היבם בכלל רובא דעלמא שרגל ימינם נאדר בכח והבן.
<b>ואוסף</b> נופך הלא כאן אין חסרון שלימות בגוף היבם שיש לו השלימות אפי' הוא אטר כמו שיש השלימות למי שאינו אטר דכולם יכולים לפטור את היבמה ע"ו מעשה חליצה ברגל כח הליכה אלא שלרוב יבמים יש להם כח הגדול ברגל ימין ולמיעוט יבמים יש להם כח הליכה ברגל שמאל וכל יבם פועל החליצה ברגל שלו הנאדר בכח אבל לא חסר להמיעוט שלא יוכלו ליתן חליצה א"כ בעדות ע"א שאומר שהיבם הוא אטר לא הגיד עליו חסרון ולא דמי אם אומר ע"א בהמה זו טריפה שחפץ לומר שחסר לה מעלות כשרות אפי' בעודה חי או אם יעיד ע"א דשוחט זה ששחט לא יודע הלכות שחיטה דחפץ לומר שחסר לאיש הזה שלימות מעלת השוחט וכדומה אז אין ע"א נאמן נגד הרוב מצוין אצל שחיטה מומחין הם ורוב בהמות יש להם מעלות החיות והבריאות אבל אם אומר שזה אטר לא הוציאו משלימות הרוב שיוכל ליתן חליצה ברגל ימין שלו כמו שרוב עולם נותנים חליצה ברגל ימינם ולא מוציא המיעוט מן הרוב ודוק.
<b>ובחבורי</b> קול סופר ד' יזכני להוציא לאור במהרה לטובה כתבתי בפ"ב דכתובות משנה ז' שני אנשים זה אומר אני כהן וחבירי כהן שהביא בתוי"ט דברי הר"ן שהשיג על הרמב"ם דמצריך בתרומה דאורייתא שני עדים והשיג הר"ן הלא ע"א נאמן באיסורין ופנ"י בכתובות שם מסביר סברת הרמב"ם דע"א אינו נאמן נגד חזקת איסור ורובא וחזקה רובא עדיף וכל דפריש מרובא פריש שהם ישראל וצריך שני עדים להתירו יעו"ש וכתבתי שזה הוא אם הע"א מודה שהי' בתוך הרוב אבל כאן אומר העד שאיש הזה הוא כהן מהריון הוא מעם הכהנים ולא מעם ישראל א"כ מעולם לפי דבורו לא נכנס בכלל בני ישראל רק בכלל בני אהרן ועיין בש"ע יו"ד סי' פ"ב פלוני צייד התיר לי עוף פלוני ודוק.
<b>וחקרתי</b> בלבי יען כי נעשה חליצה בב"ד והתירוהו לינשא לכל איש חוץ מכהן א"כ יצאה בהיתר לשוק א"כ אין ע"א נאמן להוציאה מזכות הנ"ל דוגמת סברת הט"ז סי' ח"י ס"ק י' אם נאבד הסכין ואח"כ נמצא הסכין פגום תלינן להקל יען שיצא בהוראה להיתר ועיין בתב"ש שאמרו חכז"ל גדולה החזקה בכתובות ובקידושין היינו זכות כח אי אפשר להוציא מידו הגם דלא ידעי' מקור הדבר אם הי' מיוסד מכח חזקה ודאית יעו"ש דפח"ח וה"ה כאן זכתה מכח הרוב בהיתר נשואין לשוק ואין ע"א נאמן להפסידה זכות זה הגם דהי' לה מתחילה חזקת איסור הלא לבהמה הי' ג"כ חזקת איסור ודוק.
<b>אך</b> כבר הארכתי במקו"א לבאר בעזה"י הך דין של ט"ז הוא דווקא בסכין אשר עפ"י הדין אם הסכין לפנינו צריך בדיקה אחר השחיטה משום חשש שמא נפגם הסכין א"כ בשעה שנאבד הסכין הי' ספק לפנינו אם מותר לאכול הבשר ואעפ"כ החלטנו לסמוך על חזקת קמייתא של הסכין זה נקרא יצא בהיתר שאפי' אם נמצא אח"כ הסכין פגום תלינן שנפגם בדבר אחר דהא חקרנו פן ואולי נפגם הסכין דהא מהאי טעמא בעי' בדיקה אם הסכין לפנינו ואעפ"כ החלטנו להיתר אבל במקום שיש רוב להתיר ורובא דאורייתא ולא הי' מקום לפנינו לדון עליו אם לאסור או להתיר דכתיב אחרי רבים להטות וכיון שלא היינו דנין עליו שיהי' לפנינו ספק לא נקרא יצא בהיתר ובזה ישבתי קו' הפלתי בסי' ח"י ס"ק ד' שהקשה להט"ז מאי אמרו בגמ' בא זאב ונטל בני מעין דומה לזה הוא אינקבא ריאה היכא דמשמשי' ידי' דטבחא וקשה הרי שם בשעה שנטל הזאב כבר בני מעיים אבודים וכבר יצא דבר בהיתר אבל באינקבא לא יצא בהיתר יעו"ש ולפמ"ש מה שיצא להיתר מכח רוב בהמות כשירות לא נקרא יצא בהיתר אבל בסכין דהי' לו רק חזקת קמייתא אשר יש לדון עליו אולי נפגם ע"י מעשה שחיטה ואעפ"כ התרנו נקרא יצא בהיתר אבל בבדיקות ריאה אפי' הוא לפנינו הוא רק חומרא ועיין ביו"ד סי' ל"ט ובפלתי ודוק.
<b>ולכאורה</b> עלה בדעתי דבנידן דידן שאמר היבם שהוא אטר לכ"ע נאמן דלו יהי' כיון שיצאה מלפני הב"ד בהיתר נשואין הוה כחזקת היתר דהא היבם אומר תא ואחוי לך שבהליכתי רגל שמאל הולך תחילה כי רק בשעת חליצה צעדי ספרתי להקדים ימין אבל בלי שים על לב טבעי שרגל שמאל עוקר בראשית ובכה"ג מבואר בש"ע יו"ד סי' קכ"ז סעיף ג' ברמ"א וז"ל מיהו י"א דבדבר דאיכא לברורי כגון שאמר לו אחד בא ואראך עכו"ם מנסך יינך צריך לחוש לדבריו עכ"ל ובש"ך שם התפלא דשלח ואחוי הוא גמ' מפורשת ובשו"ת שיבת ציון מיישב דשם יתברר בודאי אם כזב בו יתגלה קלונו ברבים אבל עכו"ם מנסך יינך יוכל להתנצל הלך לו יעו"ש בסי' ל"ח שהאריך מירושלמי שהאיר פני מזרח דפח"ח וא"כ כאן אשר בודאי יתברר אם יושגח על תהלוכותיו ובכה"ג לכ"ע צריך לחוש לע"א ואפי' ליבם עצמו ודוק
<b>ואחר</b> העיון נראה ליישב דשמא הוא לאו אטר בטבע אלא הרגיל עצמו לעקור שמאל ברישא ואז בכה"ג דלא חסר לו הכח בימין דידיה בתולדה אלא ע"י הרגילות ראוי' שיחלוץ בימין דכל העולם עיין מג"א סי' כ"ז ס"ק ט' בשם יש חולקים במרדכי שסוברים כן יעו"ש וא"כ באיש הזה לא מקרי שלח ואחוי דתלינן שהרגיל עצמו לעקור שמאל ברישא בודאי בכל יבם שבא לפנינו ואמר שהוא אטר מנעוריו מאמינים לו אבל זה שהיתל בב"ד והוחזק לשקרן מי יאמין לו שהוא אטר מנעוריו נהפוך הוא הרגיל עצמו בכך וא"כ חליצתו כשירה ואפי' להחולקים שם וסוברים שע"י רגילות נקרא ג"כ אטר שיניח תפילין בימין שלו שאני התם דעכ"פ הוה ימין שלו יד כהה דכתיב לאות על ידכה אבל לענין חליצה אפשר כ"ע מודים דיחלוץ בימין הטבע ימין דידיה היינו ימין דרוב בנ"א ולא בימין אשר הרגיל את עצמו ודו"ק.
<b>ולדעתי</b> אפי' לשיטת רמב"ן דסובר דאטר לא יוכל לחלוץ כלל דחסר לו ימין עיין בב"י בא"ע סי' קס"ט בשם נמ"י ור"ן בכה"ג גם רמב"ן מודה דלא חסר לו ימין וחולץ בו כנלענ"ד בעזה"י.
<b>והרהרתי</b> בלבי שהב"ד ישביעו אותו על זה אם הוא אטר מנעוריו דאז אמרי' דיש לו חזקת כשרות ולא ישבע לשקר בעבור שיקח עוד ממון מיבמתו כמו"ש תוס' בב"מ דף ה' ע"ב בד"ה דחשוד דהקשה למה אמר הכא מגו דחשוד על ממון לא חשוד על שבועה וגזלן פסול לשבועה וכתבו וז"ל וי"מ בשם הר"ר יהודה חסיד הא דחשוד על ממון כשר לשבועה משום דלמא ע"י השבועה יפרוש מגזל אבל גזלן ודאי כמו שמממון אינו פורש ה"ה משבועה עכ"ל. וק"ו בנידן דידן שלא חפץ לגזול אלא טוען שבא לו ירושת אחיו בתורת יבם א"כ אם יצרך לשבע בשקר כדי ליטול דמים ימנע ויודה שאינו אטר ואם ישבע שהוא אטר מנעוריו בודאי קושטא קאמר ודו"ק.
<b>רק</b> לא ידעתי אפי' אם יודה שאינו אטר אם הוא יכול לחזור ממה שהגיד לפני הב"ד שהוא אטר כיון שהגיד שוב אינו חוזר ומגיד אפי' ישבע על הגדה שניה לאו מהימן דאין בתר הגדה ראשונה הגדה שניה כלל וגם זה אינו ברור אצלי כיון שנותן אמתלא לדבריו למה הטעה לאמור על שמאל ימין שלא יהי' נאמן ובפרט הכי היבם עד דעלמא הוא הבעל הדבר יהי' נאמן באמתלא הניכר לב"ד דקושטא קאמר ובפרט אם ישבע שהוא כן או אם ישבע שאינו אטר והי' חליצה טוב רק אמר כן להוציא ממון ודו"ק.
<b>(</b><b>א</b><b>)</b> <b>ומצאתי</b> את שאהבה נפשי שהנב"י מהד"ת א"ע סי' קנ"ו חקר בכעין נידן דידן שבא היבם לטעון שהוא אטר וחלץ בימין דעלמא כדי לברר כמה מעות תכניס לנדן והעיר הגאון בד"ה אונס שאמתלא זה גרוע שהי' כוונתו להערים ולעשות מעשה רשע דאם הי' מת פתאום אחר החליצה הי' גורם איסור יבמה לשוק ולהרבות ספק ממזרים בישראל עכ"ד.
<b>ואני</b> לא אבין למה יחוש על זה הלא רוב שיטות סוברים דיבמה לשוק לא הוה הולד ממזר ואת"ל דהוה ספק ממזר דלמא הלכה דחליצה בשמאל כשר כשיטת הסמ"ג וסמ"ק והוה ס"ס דלא מרבה ספק ממזרים ואת"ל דחליצה בשמאל פסול דלמא יבמה לשוק לא הוה ולד ממזר וגם ספק ממזר מותר מן התורה לכ"ע הן לשיטת הרמב"ם והן לשיטת התוס' וכ"ת אין עושין ס"ס בידים הלא בדעתו להודיע קודם שתנשא ואם ימות פתאום לא יהי' מכשול להרבות ממזרים וגם ואולי גילה זאת גם לפני עדים אוהביו אשר הי' מודיעים הדבר אם הי' מת פתאום ודוק.
<b>(</b><b>ב</b><b>)</b> <b>גם</b> חקר בד"ה ומנא אמינא אם יוכל לומר שקר העדתי לחזור ולאסור אפי' נגמר עדותו רק העיר שיבם אין תורת עד עליו כאשר חקרתי למעלה תל"י ובשורש הדבר עלה בדעתו לדמות זה לע"א שאמר חלב חתיכה זו או זונה או גרושה אשה הזאת שיוחזק בע"א וה"ה כאן דאמר קודם החליצה שזה הרגל יכול לעשות חליצה כשירה לא יכול עוד לסתור דבריו ועיין באריכות בחות דעת יו"ד סי' קפ"ה רק כבר הערותי במקו"א שבמכ"ת של הגאון דשאני אם ע"א אומר איסור א"כ עדותו שלא יעבור אדם ויעשה איסור אז אם לא חש השומע ועבר לוקין עליו דע"א לא קם על תכלית מלקות או חטאת אבל אם יאמר גט זה כשר או איש זה יחלוץ א"כ בא לתכלית דבר שבערוה ולא יהי' נאמן דלאיזה תכלית יאמר שהגט נכתב לשמה אם לא לעשות בו כריתות עיין בסוגי' דלשמה וה"ה לומר שהוא אינו אטר הוא להגיד שיוכל לחלוץ ודו"ק.
<b>(</b><b>ג</b><b>)</b> <b>עוד</b> חקר אם להאמין להחולץ שחלץ ברגל ימין הגם שמשים עצמו רשע ונאמר שחפץ לעשות תשובה שלא תהי' היבמה לשוק כמ"ש תוס' בב"מ דף ג' וחידש דלאחרי' אינו נאמן אפי' אם שייך לומר שכוונתו להסיר המכשול כמו שמבואר בכתובות דף ח"י שאינם נאמנים אנוסים היינו מחמת ממון דלקלקל לאחרים אינו נאמנים וה"ה כאן הגם שחפץ שלא יצא מכשול אינו נאמן עכ"ד.
<b>ולדעתי</b> שאני עדים שהאמינם התורה בכח עדות וכיון שהגידו אינם חוזרים ומגידים וכח עדות הוא על פי אמירתם דכתוב ע"פ שנים עדים יקום דבר בלי הוכחה שאומרים אמת עיין רמב"ם הל' יסודי תורה שכח עדות בא מכח חזקת כשרות יעו"ש ועיין תוס' קידושין דף מ"ד עד שצריך שבועה לא הוה עד דכתיב ע"פ שנים עדים יעו"ש וא"כ כנגד כח עדות שנבנה על חזקת כשרות אינם נאמנים לומר שעשו שלא כדין להעיד שקר אבל באיסורים דלא צריך עדות אלא אמיתיות הדבר ועיין בט"ז יו"ד סי' צ"ח ובפרט היבם עצמו שהוא בעל דבר ולא עד אז אפשר לומר דנאמן לומר שעשה מעשה רשע וחפץ להסיר המכשול לחלוץ פעם שנית וגם תקבל חליצה מן כל האחים אם יש עוד אחים אחרים ומתוך שנאמן על עצמו לחלוץ שנית נאמן גם על שאר האחים אם לא יבקש עוד ממון ודוק.
<b>ואני</b> הארכתי במקו"א דשאני התם באומר מזיד אכלתי הוה טענתו שלא חפץ להרשיע בקום ועשה להביא קרבן חולין בעזרה ע"כ אנו מאמינים לו שלא לכפותו על חטאת אבל בעדים וכדומה שיוכל להיות כעת שוא"ת ולשתוק וחבירו יהי' אונס ע"פ הדבור דתורה אמרה ע"פ שנים יקום דבר והעדים יעידו שהאשה אסורה להנשא אמרי' לצעורי קמכווין ואין צריך אדם להאמין להם כי נהפוך הוא שאמרי' בתחילה הי' בחזקת כשרות והעידו האמת ועכשיו איתרע חזקתם ורוצים לצער חבירם ולקלקל עיין ביו"ד סי' א' בש"ך ס"ק ח' במומר עכשיו איתרע אבל שם בב"מ דראינו שאכל חלב ועדים האמינו שוגג נאמן הוא לומר מזיד הייתי דלא חפץ לעשות עבירה חדשה בקום ועשה הכלל שם תרתי לטיבותא עבירות אכילה נעשה נאמן לומר מזיד הייתי שלא להוסיף מחדש פשע אבל בשאר מקומות דלא ראינו שום דבר נגד חזקת כשרות קמייתא ולא יבוקש ממנו לעשות מעשה מחדש אז אינו נאמן כלל וה"ה בנידן החולץ יהי' שב וא"ת ולא נגרע חזקתו דנתן חליצה כשירה ודו"ק.
<b>ואגב</b> גררא ראיתי בנב"י שם בד"ה ולפי שנסתפק אי אמרי' אין אדם משים עצמו רשע בכה"ג דלא נתחייב בעבירתו מיתה או מלקות דמי שהכשיל לאחרים אינו נפסל בזה לעדות ולא מתחייב מיתה או מלקות בזה אפשר דאדם משים עצמו רשע יעו"ש ובחבורי קול סופר פ"ה דשבועות הערותי דתנן במשנה ח' וכולן בפירש איסורים והקשה בתוס' חדשים מאי קמ"ל ומביא בשם ע"ח דס"ד דנימא אין אדם משים עצמו רשע יעו"ש וקשה ולמה באמת אין אומרים אאמע"ר אלא כדברי נב"י להכשיל אחרים אדם עושה עצמו רשע רק יש להשיב יען דהוא חשוד על השביעית א"כ דבורו עושה עכ"פ ויהי' כל אדם שב וא"ת ולא ישאל לו ולא יפרוט לו מעות ודו"ק ובשורש הדבר אי צריך דווקא להיות נפסל לעדות ברשעתו כבר העיר הקצו"ח בספרו שב שמעתא שמעתא ז' פרק ה' אם יהי' נאמן בתורת מגו אפי' אם רק עושים שלא כהלכה לא אמרי' מגו שהיא כנגד חזקת שלו דפח"ח יעו"ש בנועם אמרותיו.
<b>(</b><b>ד</b><b>)</b> <b>והוסף</b> הנב"י בד"ה ועוד שהביא מה שחידש בנב"י ח"ר יו"ד סי' נ"ז לבאר הבנת התוס' ביבמות דף ל' ע"ב דכל אשה קודם הנשואין הותרה לכ"ע וע"י נשואין נאסרת לכ"ע ובמיתת הבעל חזרה להתירה הראשון ואם נולד איזה ספק בזיקה שלה כגון ספק שנתגרשה צרתה ואנו רוצים לומר שלא חלו הגירושין ומותרת לשוק דהעמידנה על חזקתה ראשונה שהיתה מותרת אמרי' אדרבה קודם נשואין היתה מותרת גם לאיש הזה שהוא יבם אחי בעלה ואמרי' שחלו גירושין צרת ערוה ומותרת ליבם עכ"ד והאריך בזה בנידן שלו דלאחים בכל אופן פסולה מדאורייתא יעו"ש שהאריך.
<b>ולדעתי</b> יפלא הלא קודם נשואין לבעלה הי' לה חזקת היתר שתהי' נבעלת לשם נוי אפי' ובנשואין נאסרה לכ"ע לבעילת נוי ותענוג דהא בעילת מצוה מאחרים לא משכחת בה כל עריות המה בעילת תאוה לנוי וכשמת הבעל חזרה לכ"ע להיתר ראשון לשם נוי ותאוה אפי' וליבם נשארת באיסור נוי ותאוה דאבא שאול אומר דהוה כאלו פוגע בערוה וקרוב בעיניו להיות הולד ממזר ובעבור כן בחרו בחליצה ולא ביבום וא"כ לכ"ע חזרה להיתר ראשון וליבם רק בתורת בעילות מצוה לקיים להקים שם לאחיו ואיך שייך לומר אצל היבם העמידנה בחזקת היתר מקודם נשואים לאחיו דעכ"פ לשם נוי הוה כאלו פוגע בערוה ודו"ק.
<b>אך</b> דבר גדול דבר הנב"י דב"ש בסי' קס"ו כתב וז"ל בין לשם זנות אף לשיטת הפוסקים מצות חליצה קודמת כאבא שאול דאמר הכונס לשם נוי לשם זנות כאלו נוגע בערוה מ"מ בדיעבד קונה ולטעמו אזיל הנמ"י דכתב ר"פ הע"י דאבא שאול מדרבנן קאמר דאסר לייבם לשם נוי מ"ה ס"ל בדיעבד קונה כיון דמדאורייתא ליכא איסור מיהו י"ל אף אם הי' מדאורייתא איסור לייבם לשם נוי או ד"א מ"מ קנה אותה עיון סי' קע"ד מ"ש עכ"ל וא"כ לדברי נמ"י בוודאי צדקו דברי נב"י דחזרה גם ליבם להיתר אפי' לשם נוי ואפי' החולקים וסברו דבעילה לשם נוי דאורייתא עכ"פ חזרה להיתר ראשון שיכול לקנות אותה בבעילה להיות קנין כספו כמו לכל העולם רק מצוה רמה התורה עליו שיבעל בעילה ראשונה לשם יבמה ואח"כ כיון שלקחה היא כאשתו לכל דבר עיין יבמות דף ל"ט ודו"ק.
<b>סוף</b> דבר הנב"י מתיר אם יושגח עליו משכנותיו פן יבורר הדבר שאינו אטר ואם לא מצרף שם כמה ספיקות להתיר ולדעתי לחקור ולדרוש אם אפשר אולי ימצאו עדים שידעו לברר אם הוא אטר מנעוריו ואם לא הוה אטר מנעוריו יש עוד קולא כמו שהערותי ובודאי לא בחר הנב"י להשביע אותו כי שמא ישבע שהוא אטר ויהי' לגרעותא ובכל זאת יפלא בעיני שלא תקנו רבותינו שכל יבם ישבע שבועה קודם החליצה אם הוא אטר ואם יבוא אח"כ ויערער בודאי אינו נאמן דאין אדם משים עצמו רשע שנשבע לשקר ודוק (ועיין בתוי"ט פ"ב דכתובות משנה ט' בד"ה המעון דאין עד צריך שבועה).
<b>(</b><b>א</b><b>)</b> <b>וחפשתי</b> באוצר התשובות של אדמ"ו חת"ס ז"ל ומצאתי בא"ע ח"ב סי' ס"א בד"ה אמנם שכתב שאינו נאמן מדברי הגמ' ופסקו הב"ש בסי' קנ"ו ס"ק י"ג דדווקא אם אמר בשעת מיתתו אין לי בנים יש פלוגתא אם נאמן אבל שלא בשעת מיתתו לכ"ע אינו נאמן והשתא יש ק"ו מה התם שלא הי' רק דבר שלא בפני ב"ד כ"ש כאן דעבד מעשה חליצה ולפני ב"ד פשיטא דאינו חוזר ומגיד דלצעורי כמכוון עכ"ד בקיצר.
<b>ונראה</b> לי לחקור בעזה"י דאיירי שהי' מוחזק באחים ולא מוחזק בבנים א"כ הי' ספק אם יש לו בנים או לא ואמר יש לי בנים א"כ לאיזה תכלית אמר יש לי בנים לגלות הגם שמוחזק שיש לו אחים הוא מודיע שיש לו בנים א"כ אם ימות אסורה להתיבם לאחד מאחיו וגם פטורה מחליצה מהם ואח"כ אומר שאין לו בנים ורוצה להתיר אשתו לאחיו וגם לאסור אותה לשוק אמרי' כיון שאמר קודם הקדושין שיש לו בנים א"כ אם ימות אסורה אשתו על אחיו מהכ"ת יהי' נאמן להתיר אשתו לאחיו הלא מתחילה היינו מסופקים אם יש לו בנים וגילה שאשתו תהי' נשארת באיסור אשת אח אם ימות ומהכ"ת שלא יהי' נאמן לברר בספק שבקדושין שלא תהי' אשתו אסורה עולמית ולא יבוא היתר להם אם ימות בלא זרע מאשה הזאת וע"א נאמן באיסורין לברר היכא דלא אתחזק איסור או היתר ועיין בב"ש סי' ד' ס"ק סמך ודוק וממילא שנאמן לאסור על אחיו היבום וממילא נאמן שתהי' היא מותרת לשוק וכאשר נעשה נשואין עומדת האשה להיות באיסור על אחי בעלה ומותרת לכ"ע אם ימות בעל זה וכאשר מת בעלה בלא זרע ממנה נסתלק האישות לגבי עולם ונשאר שהיא אסורה לאחי בעלה ולא ניזל בתר איפכא להתירה לאחי בעלה ולאסרה על כל העולם.
<b>ואוסף</b> עוד ממנ"פ אם אמר כן קודם הקידושין א"כ הוה כאלו ע"א מעיד קודם המעשה שגילה לדעת שיש לו בנים ואם ימות אין אחיו יורשיו ואם יקח איזה אשה וימות בלא זרע אשתו אינה זקוקה ליבום ואחיו אסורים על אלמונתו וקודם המעשה איסור בע"א יוחזק קודם שנעשה מעשה ואם אמר יש לי בנים אחר הקידושין עיין ר"ן בקידושין דף ס"ד וברמ"א סי' קנ"ו והי' מוחזק באחים א"כ פשיטא שגילה שאם ימות בלא זרע אשתו אסורה על אחיו וממילא מותרת לשוק ומהכ"ת יוכל אח"כ להתירה לאחיו ולאסרה על כל עולם רק יש סוברים אם אמר כן בשעת מיתה דחוששין לדבריו דתלינן שאמר כן שלא יהי' עון תלוי בו עיין בב"ש שדייק שהוא בהוחזק באחים ולא הוחזק בבנים אבל כאן אטו משום שעשה מעשה חליצה להתירה במעשה לא יוכל לגלות שהמעשה לא הי' לטוב א"כ נשארת בחזקת איסור.
<b>היוצא</b> מזה דשאני התם דהעיד לדעת קודם המעשה שאחיו אסורים באשתו אשר יקח או שכבר לקח שאם ימות יהי' אסורים באשתו מכח אשת אח גם אחרי מותו כמו שיש עליהם איסור אשת אח עכשיו בחייו כי אנו לא יודעים אם יש לו בנים ונאמן לברר ומהכ"ת שיוכל לחזור ולהתיר אשתו לאחיו וממילא אשתו מותרת לשוק אבל בחליצה שהיתה אסורה בחזקת יבמה לשוק רק בחליצה תצא מאיסור מנ"ל שלא יוכל לומר שהחליצה לא היתה בטוב ונשארת באיסורה ודוק.
<b>והנני</b> מתפלא על אדמ"ו ז"ל עוד שכתב הלא שם באין לו בנים לא הי' רק דבור וכאן מעשה כמו בגיטין דף ס"ו בתוס' דבורא אמרי יעו"ש ובעיני יפלא הכי היבם אומר שהיא מותרת לשוק הלא הוא פושט רגל והיא תחלוץ ועיין בתיו"ט פי"ב דיבמות החרש שנחלץ שמביא בשם נמ"י מה דאמרי' החולץ ולא שנחלץ יען דיבם מסייע במחשבתו ובחרש דלאו בר כוונה הוא אמר שנחלץ דהוא לא כיוון יעו"ש דפח"ח וא"כ יבם זה שאמר שפשט רגל ימינו שהוא שמאלו ולא כיון להתירה א"כ לא עשה מעשה כלל וגם לא דבר בפיו שהיא מותרת לכל העולם רק הטעה לבה בפשיטת רגלו שהב"ד יאמרו שהוא מותרת א"כ מצדו לא הוה לא מעשה ולא דבר ודוק.
<b>(</b><b>ב</b><b>)</b> <b>חקר</b> אדמ"ו ז"ל שם בד"ה ובשגם אם לא בדקנו ליבם אם הוא אטר וחלץ ליבמתו בודאי היינו מתירין אותה לשוק הגם דיש לה חזקת איסור אזלי' בתר רוב אנשים אינם אטרים הא למה הדבר דומה לשוחט ששחט והלך ולא בדקנוהו מתירין הבהמה שהי' לה חזקת שאינה זבוחה מכח רוב מצוין אצל שחיטה מומחים וה"ה רוב אנשים אינם אטרים פועל לומר שהלך חזקת איסור יבמה לשוק עכ"ד יעו"ש.
<b>ולי</b> התלמיד יש להתבונן בו בשלומא שם ראינו ששחט במקום השחיטה ונטל החיות בסכין ואפי' אם אינה מומחה אפשר דשחט שפיר רק מי שאינו מומחה רוב מעשיו מקולקלים ואמרי' שרוב מצוין אצל שחיטה מומחין ולא מקלקלים א"כ יש רוב כנגד רוב וא"כ נעשה מעשה שחיטה שנטל החיות במעשה שראוי' להיות הבשר כשר אבל כאן אם חליצת רגל ימין מאיש אטר לא מתיר האשה א"כ חליצה רגל ימין מאיטר הוה כאלו פשט בתי ידים או כובע של ראשו א"כ אם לא בדקנוהו וחלץ בימין אם הוא מרוב אנשים שאינם אטרים אז ראינו חליצה שיוכל להתיר וגם התיר אותה אבל אם היבם הוא איטר וחליצת שמאל פסול א"כ לא ראינו מעשה חליצה במקום שיוכל לפעול היתר להאשה יבמה לשוק א"כ עפ"י רוב נעשה בה חליצה במקום שיוכל להתירה לשוק ועפ"י מיעוט לא נעשה בה מעשה במקום שיוכל להתירה לשוק א"כ סמוך מיעוט איטרים לחזקת איסור והוה פלגא ופלגא דהלא אם הוא ממיעוט לא נעשה מעשה חליצה שיוכל להתיר איסור יבמה לשוק ודוק הרי זה דומה אם יש ספק אם שחט למעלה או למטה ממקום שחיטה הכי נאמר רוב מצוין אצל שחיטה מומחים ושחט במקום שחיטה נהפוך הוא נימא שיש מיעוט שאינם מומחים ולא שחט במקום שחיטה ונשאר חזקת שאינו זבוח ה"ה כאן ניחוש שהוא מן המיעוט איטרים א"כ לא נעשה מעשה חליצה במקום חליצה נדון עליו להתיר חזקת איסור ודוק.
<b>ואוסף</b> עוד אפי' בשוחט אם הלך משחיטה והי' שם אנשים ולא אמר ששחיטה כשירה בודאי בהמה אסורה בשלמא אם מצינו גדיים ותרנגולים שחוטים סמכי' שעפ"י הרוב המצוין אצל שחוטה מומחים ולא יבוא לידם קלקול ואלו היינו שם הי' אומר לנו ששחט כשר אבל אם אנו עומדים שם ולא דבר מאומה אז בודאי הבהמה אסורה וכן מפורש יוצא בנב"י מהד"ת סי' קנ"ו בד"ה ואמנם אם שחט שוחט בהמה והלך לו ולא הספיק לומר ששחט שחיטה ראוי' היא אסורה עד שיודע שנשחטה כהוגן יעו"ש וא"כ כאן הכי היבם אמר אחר החליצה שהיא מותרת לשוק הב"ד אמר לה אבל היבם לא אמר שמותרת לשוק כי הוא ידע בנפשו שלא עשה מעשה המתיר חליצה כשירה רק פעל חליצה פסולה ודוק.
<b>ומה</b> שכתב אדמ"ו ז"ל ומאן דמפיק עצמו מרובה עליו להביא ראי' ועל דבריו ראשונים שהחזיק עצמו מרובה אנו סומכים וכן כפל דבריו אח"כ בד"ה ויש יעו"ש לדעתי בשלומא אם לרוב מעלה ושלימות נגד המיעוט כגון רוב מצוים אצל שחיטה מומחים רוב אנשים בריאים רוב אנשים בחזקת כשרות ולא יכול לומר שהוא רשע עיין רש"י כתובות דף כ' רוב ספרי דדיינא מומחים אז אין יכול אדם להוציא עצמו מן הרוב אשר להם המעלה והשלימות אבל כאן יש לאיטר המעלה כמו הרוב שאינם אשר יכולים להתיר יבמה לשוק בחליצה ברגל ימינם אלא לרוב העולם רגל ימין בצד זה ולמיעוט רגל ימינם בצד אחר וא"כ מאי מוציא עצמו מרוב הלא הצד השוה שבהם שיכולים לחלוץ ברגל ימינם חוץ אם נאמר כשיטת רמב"ן הובא בב"י סי' קס"ט דאיטר אין לו ימין כלל ואי אפשר לו לחלוץ אז יש לחקור כדברי אדמ"ו ז"ל שהחזיק עצמו בכלל רוב שיכולים לחלוץ והבן.
<b>(</b><b>ג</b><b>)</b> <b>עוד</b> יצא אדמ"ו ז"ל בד"ה והנה הלא ר"י סובר בעל שאמר גרשתי את אשתי נאמן ומותרת לינשא אפי' בחיי בעל המגרש ולא חיישי' דלמא יבא אח"כ ויאמר לא גרשתיה דבעל חשוד לקלקלה כדמשמע מר"ן כתובות דף ק' רק היא לא חשוד לקלקל עצמה יעו"ש אלא ע"כ כיון שהגיד אינו חוזר ומגיד עכ"פ.
<b>אדברה</b> מעט בזה בעזה"י עיין תוס' גיטין דף ב' ע"ב בד"ה דאתיוה שכתבו וז"ל ולהאי לא חיישי' שמא החתים במזיד עדים פסולין דמסתמא כיון דשלח לה גט כדין עשאו דאינו חשוד להכשילה עכ"ל וא"כ איך יאמר עכשיו שאמר גרשתיה ועכשיו יאמר ששקר הי' הא אין בעל חשוד להכשילה הר"ן דן אם יש בהיתר נדר מכשול ממזרים למפרע אז דייק דהאשה נזהרת ואפשר בבעל בכה"ג לא יחוש אשר ע"י היתר נדרו יהי' נכשלת אבל להכשיל אשתו באמירת דבורו גרשתיה א"כ הוה דבורו מעשה עיין תוס' גיטין דף ס"ד דיבורא אמרי ואינו חשוד להכשילה.
<b>ולא</b> עוד אם הוא חפץ להכשילה אם היא היתה יודעת שלא קבלה גט א"כ מהכ"ת תשמע לדבריו לנשוא לאיש להיות באיסור כל ימיה עיין רא"ש סוף נדרים שבעבור טעם זה אשה שאומרת גרשתני נאמנות שלא תחפוץ להיות באיסור כל ימיה יעו"ש וא"כ דאשה ג"כ אומרת שנתגרשה א"כ אם יבוא ברוב שנים ויחפוץ לקלקלה הלא היא תעמוד ותכחש בפניו אבל כאן הכי יבמה ידעה להכחישו שאינו איטר וגם הלא לא נשאת לאיש בודאי אם המתין עד שנשאת לאיש אחר מי יאמין לו אבל קודם נשואיה טוען שלא יוכל שאת שתנשא נזר באיסור ועיין טעם י"א בסי' קנ"ו בב"ש.
<b>(</b><b>ד</b><b>)</b> <b>גם</b> יצא אדמ"ו ז"ל בד"ה ומ"ש מו"ח אי ס"ס מהני כנגד חזקת איסור יבמה לשוק והשיג עליו דע"י מעשה חליצה יצאה מחזקת איסור ועדיף ממ"ש תוס' כתובות דף כ"ג בזרק קידושין דאיתרע חזקה יעו"ש.
<b>ואני</b> כתבתי במקו"א בעזה"י סברה אחת דדווקא שם שהאיש יכול לקדש ואשה רוצית בקדושין והכסף הי' בו כדי לקדש א"כ בכל אופן הי' יכול להיות במעשה הנ"ל לסתור החזקה הקודמת רק נולד ספק ע"י מקרה אם הי' קרוב לה אז אמרי' דאיתרע חזקה קמייתא דהא נעשה מעשה אשר הי' יכול לסתור חזקה קמייתא וכל הספק הוא רק דנעלם איך נפל הדבר אבל אם יש ספק אי הקידושין המה איסורי הנאה שאין בהם שווי' לקדש בו או יש ספק אם הוא שוה פרוטה איך שייך לומר דנעשה מעשה לסתור החזקה הא על זה אנו דנין אם התחיל מעשה אשר יוכל לסתור החזקה קמייתא ונשאר ממילא החזקה והארכתי שם וא"כ גם כאן יש ספק אי רגל זה שנעשה בו חליצה אם אפשר לסלק בשליפת נעלו איסור יבמה לאיש זר א"כ לא איתרע חזקת איסור ע"י מעשה אשר התחיל בספק אם משכחת לפעול בו ולא מיבעי לשיטת רמב"ן דסובר דחסר לאיטר ימין א"כ פשיטא דיש ספק אם הגברא ראוי' לסלק איסור מיבמתו ואפי' לשאר שיטות דסוברים שבימין דידיה הנאדר בכח יוכל לסלק איסור יבמתו יש עכ"פ ספק אם התחיל המעשה בימין דידיה שאם עשה בימין דעלמא לא יוכל לסלק בו האיסור ודוק.
<b>(</b><b>ה</b><b>)</b> <b>והוסף</b> אדמ"ו ז"ל לחקור בד"ה ומ"ש מו"ח הגאון לחקור אחרי כי נטל שכרו כפועל ועליו להשלים פעולתו שוב אינו נאמן שלא עשה פעולתו כראוי עכ"ד.
<b>ולי</b> התלמיד יש לי הרהורי דברים אמת כי כן חידש הש"ש שמעתא ה' למה לא יהי' נאמן הסופר שלא קידש האזכרות הלא הוא עיקר החזקה כדמות סברת תשובת מיימונית דאפי' בדבר שבערוה נאמן השליח לגלות שלא התחיל דבר שבערוה ותי' דשאני אומן דכל סופרים כותבים ספריהם לשמו יעו"ש וא"כ ה"ה פועל אינו נאמן שלא עשה פעולתו כראוי אבל ביבם עם יבמתו שהתפשר בירושת אחיו אין זה שכר פעולה לפשוט רגל ימינו רק הוא בא בכח ירושה מאחיו ואין הוא פועל שבא בשכרו בעבור פעולה עיין ברמ"א בהל' חליצה.
<b>ומבלעדי</b> זה הכי הכרח שיתן חליצה מיד הוא אמר שחפץ לגלות כמה יהי' שכרו כפי העושר אשר הניח אחיו ואז יתחיל ויגמר בפעולתו כי מה שפשט רגל שמאלו לא הוה אפי' התחלה חוץ אם יש אחים פועל שתהי' צריכה חליצה מכל האחים ואם אין עוד אח לא פעל מאומה ומי יכריחו להסיר האיסור מעליה היום דלמא למחר אחר זמן אם יתברר הדבר כמה הניח אחיו מעושר ונכסים ודוק ושמחתי שמצאתי שאדמ"ו ז"ל אמר ג"כ שלא שייך כאן מתוך שנאמן להפסיד שכרו יען שחושב שעי"כ ירויח בעתיד זכיתי לדעתו בעזה"י וטוב העצה אשר יעץ אדמ"ו ז"ל להודיע ליבם שקולר תלוי בצוארו ואם יודע שאמת אותו יחלוץ שנית בלי עיכוב חנם אין כסף ואם לא יחפץ תנשא לבעל השני כי חזי להצטרך דעת הגאון ר"ז עמריך ז"ל ואין כאן מיחוש כלל.
<b>סימן</b> <b>נב</b>
<b>שאלה</b> אנו ח"מ מעידים מה ששמענו מר' צבי גאטטליב מזאהאן שאמר לנו בפנינו קודם פטירתו שהי' ג' חדשים קודם פטירתו בין פסח לעצרת שנת תרל"ז שאשתו שלחה אחרינו ואמר בפנינו שהי' לו אח רק כשנולד הוא הי' אחיו כבן ששים שנה והי' זקן ושבע ימים וכן אמר כלשון הזה שודאי מת עד עכשיו זאת שמענו מפיו ועל זה אנו מעידים פה זאהאן ג' פ' שמות תרל"ח ה"ק יוזף יואל פריעדמאן, שלמה זלמן נייאמאן.
<b>אני</b> ח"מ מעיד שאמר לי המנוח כ"ה צבי גאטטליב ז"ל מישוב זאהאן כשהי' בדעת מיושבת שאין לו שום אח ע"ז בא עה"ח ה"ק ארי' ברא"מ ז"ל מישוב בעזדוד שו"ב דשם.
<b>איך</b> אונטער געפערטיגטער צייגע דאס ר' הירש גאטטליב פאן זאהאן האט מיר געזאגט דאס ער האט גאר קיין ברודער ניכט אונד קיין פריינד יהודה שואסען. בעה"ח יום ג' שמות תרל"ח לפ"ק פה טשאפף.
<b>נעשה</b> בפנינו כשלושה כחדא הוינא יחזקאל גראספעלד, יונתן בנימן לוסטיג, יהושע קליין בר"א.
<b>תשובה</b> את חג המצות יחוג בשמחה ה"ה הרב המאור בתורה ושונה הלכות יושב על מדין הרב בק"ק טשאפף כבוד הרב ר' יחזקאל גראספעלד נ"י.
<b>כאשר</b> הי' פה ושאל אותי בעבור נידן של האשה בקהלתו ואמרתי לו שתל"י כבר עסקתי בשורש הנ"ל ודעתי יהי' להתיר רק אם אראה הגב"ע וכעת שקבלתי אשיב לו בקצירת אומר על הגב"ע שהותר אשה זאת לשוק לדעתי בעזה"י.
<b>(</b><b>א</b><b>)</b> <b>כפי</b> העדות שמעידים שקודם ג' חדשים קודם פטירתו של צבי הנ"ל בעלה של האשה אשר מעלתו נ"י חוקר על התירה אמר כאשר הוא נולד הי' אחיו בן ששים שנה א"כ כאשר הי' בעלה בן כ' שנים הי' כאן רוב שאחיו מת דמן פ' עד אחר ק' הוא כגוסס ורוב גוססים למיתה ממילא גם יש רוב שמן פ' עד ק' אדם מת והאיש הלזה שמת הי' קרוב ששים שנה והי' דר עם אשתו רק ט"ו שנים א"כ הי' הוא בן מ' שנים בשעת נשואים ובאותן מ' שנים מת אחיו עפ"י רוב וא"כ קודם שהוחזקה לא"א הי' כבר רוב שאין לו אח אשר תזיקה לו ליבום אם ימות בעלה ויש רוב קודם חזקת אישות שאם ימות בעלה תהי' מותרת לעלמא ודוק (ועיין בח"מ בפטור קודם החיוב).
<b>(</b><b>ב</b><b>)</b> <b>הב"ש</b> כתב בסי' קנ"ז ס"ק ט' וז"ל ואם לא התחזק באחים ואמר אין לי אחים וחזר לפני מותו ואמר יש לי אחים מותרת לכ"ע אפי' לדעת הרמ"ה שהביא בסי' הקדום וכו' מה שאין כן כשאינו מוחזק באחים וכן מבואר בש"ס דמתני' איירי דלא הוחזק לן באחים תו אין נאמן בעת מיתתו לומר יש לי אחים מכ"ש כשאמר אין לי אחים ומ"ש הב"ח לרמ"ה חולצת כמו שסבר בסי' הקודם ל"ד בסוגי' עכ"ל וא"כ בנידן דידן שאמר תמיד שאין לו אחים שאינו נאמן לומר בשעת מיתה יש לי אחים וב"ש בס"ק ז' דן בע"א שמעיד שהוא יודע שיש לו אח או אחד בא ואמר שהוא אחיו אבל בנידן הנ"ל שאמרו עדים משמו של מת שהוא אמר שהי' לו אח זקן לו יהי' שאמר יש לי אח סתם אינו נאמן ק"ו שאמר שהי' לו אח בן ששים כאשר הוא נולד ויהי' עכשיו בן מאה ועשרים שנים מי יחוש לדבר הזה ולא ראה שפיר מי שהבין שהב"ש שדא נרגא בדין נגד הש"ס כי בס"ק ז' קאי על ע"א ודוק והנב"י מהד"ת סי' קמ"ד קאי אי חמיה נאמן אצלה יעו"ש דע"א אפי' קרוב נאמן ודוק ומהרי"ט בסי' פ"ב איירי דווקא ע"א מעיד שהוא מכיר האח ולא שמעיד מפי הבעל ודו"ק.
<b>(</b><b>ג</b><b>)</b> <b>כי</b> יש כאן עדים אשר מעידים שאמר להם סתם אין לי אח אם הי' עדותם בזמן מאוחר מזמן אשר אמר לעדים שהי' לו אח א"כ אפשר בנתים שמע שכבר מת אחיו לפני רבות בשנים ועיין בב"ש סי' קנ"ז ס"ק ט' שכתב בשם רמב"ן וז"ל ולרמב"ן באומר סתם אין לי אחים לא הוה אבד חזקה די"ל דהי' לו ומתו אא"כ שיאמר דלא הי' לו אחים עכ"ל וא"כ העדים העידו שאמר וז"ל אין לי שום אח עכ"ל ועד השני אמר וז"ל ער האט מיר געזאגט ער האט קיין ברודער עכ"ל א"כ קודם הזמן אמר לשני עדים שהי' לו אח ובנתים שמע מפי עובר אשר נודע לו שמת ואמר בבטח שאין לו אח וק"ו הוא דהא לא הוחזק באחים ודו"ק רק פן הי' כת עדים שאמר להם שהי' לו אח בן ששים בזמן מאוחר מעדים שמעידים שאמר סתם שאין לו אח אם כן אפשר שמאומדן הדעת אמר אין לו אח דהא גם להעדים שהודה שהי' לו אח אמר וז"ל שודאי מת עד עכשיו עכ"ל אז אין כאן היתר לתלות ששמע שמת דאיך הודה אח"כ ואמר שמאומדן הדעת אמר בודאי הוא מת ע"כ יש לחקור ולדרוש איזה עדים הוא מאוחר בזמן שאם הי' העדים אומרים שאמר סתם אין לי אח מאוחר בזמן הוא היתר גדול ודו"ק.
<b>(</b><b>ד</b><b>)</b> <b>יש</b> כאן לחקור דיהי' נאמן אין לי אח במגו דיכול הי' לגרש והגם דלא מהני מגו נגד חזקה היינו אם הי' מוחזק באחים עיין בסי' קנ"ז ס"ק ע' אבל כאן דלא הוחזק באחים ואפי' לדברי עדים שאמר שהי' לו אח אמר מיד שבודאי הוא מת דהא הי' זקן חוץ לטבע בדור הזה שאחד מרבוא רבבות ישיג ק"ך שנים וא"כ יהי' יכול לגרש ואם אמר אין לו אח לעדים השנים נאמן מכח מגו בידו לגרש ודו"ק חוץ אם נאמר שטעה בדעתו שבודאי מת ולא רצה לשקר עיין תוס' יבמות בע"א מת במלחמה הלא חפץ לשקר רק בדדמי לא שייך מגו דוק ויש לי עוד כמה חקירות להתיר אשה הזאת אבל לדעתי הוא כיתר שאת ובלבד אני מקפיד לדרוש מפי האשה אם לא קיבל אגרת בתוך ט"ו שנים משום קרוב אשר אפשר לדרוש עליו מי הי' ומי משפחתו ואם לא נודע לה כלל אני מצרף אם יסכים הגאון מאונגוואהר נ"י אשר יושב בדגלו לו המשפט ואם לא יסכים הוא דברי בטלין ומבוטלין בביטול דמעיקרא ואם יסכים הגאון מאונגוואהר נ"י אז בל"נ אכתוב ההתירים הנ"ל ברוחב ויתר הערות ברצות ד' הטרוד.
<b>סימן</b> <b>נג</b>
<b>שאלה</b> פה קהלתינו מונקאטש יע"א בא לפני שלושים שנים איש ממדינת רוסיא והביא עמו נער קטן ואמר שהוא בנו יחידו אשר הוציא בעבור גזירה אחת ר"נ והי' פה עם בנו איזה חדשים עד אשר ראה שיוכל להשאר ואח"כ שב למדינתו ומקומו ויגדל הנער ויתחזק לאיש ויבא נו בשורה כי מת אביו ואח"כ נשא אשה וחי עמה איזה שנים וימות ושבק חיים לכל ישראל ולא נשאר ממנו זרע ואמר תמיד הן קודם נשואין וגם אחר הנשואין שהוא בן יחיד ואין נו אח והאשה עומדת ומבקשת לינשא ותתעורר לפני הב"ד פן ברוב השנים נולד נו אח א"כ אפשר בשעה שנשא האשה כבר הי' נו אח בעולם ולא דמי למה דמפורש בש"ע סי' קנ"ז סעיף ט' דלמא נתעברה חמותה דשם אחר נשואין הי' בבטח שאין אח לבעלה אבל כאן אפשר כבר הי' לו אח והות באיסור ספק יבמה לחוץ ח"ו ע"כ הספק.
<b>תשובה</b> לפום רהיטא תלי' בפלוגתא אבות הפוסקים המה המהרי"ט בסי' פ"א ובדברי מהר"י צאלין סי' כ"ז דמהרי"ץ חידש שם דדווקא אם אפשר דיש לו בנים מהני אם לא מוחזק לן באחים הגם דליכא חזקה שאין לו אחים דעכ"פ לא מוחזק דיש לו אחים דאת"ל אפשר דיש לו אחים אנו אומרים דלמא יש לו ג"כ בנים אבל אם ידענו שאין לו בנים כגון שבא בנערותו ללמוד טרם שלקח אשה אז צריכים להיות מוחזק שאין לו אחים שלא נשמע ברבות השנים בארץ מגוריהם שיש לו אחים אבל בספק איסור כגון בנידן מהרי"ט שאתמול בא ובקרוב נשא אשה דאפשר שיש לו אחים אסורה לחוץ אפי' בלא עדות ע"א רק מסתמא ניחש לספק יבמה לשוק אבל המעיין בדברי מהרי"ט יראה שאם לא הי' ע"א שאמר שיש לו אחים לא הי' חושש דלמא יש לו אחים בארץ מולדתו אבל עכ"פ ע"א נאמן שמהרי"ט חקר ראי' מגבינות דלעולם לא נתברר החזקה לא אזלי' בתרה וכ' וז"ל אף כאן הואיל וחזקה זו לא נתבררה אלא דמסתמא הוה שרינן לה משום דלא איתחזק באחים דין הוא שיהי' ע"א נאמן לאוסרה עכ"ל וכן אח"כ אחר שהביא דברי הג"מ וכ' וז"ל ואם באת לומר דאיתחזק נן בדלית ליה אחים על פיו שאמר בשעת נישואין דאין לו אחים דמהימן הוא בהכי כדאמרי' בהאומר אין לי אחים נאמן איברא דמהימן אבל מ"מ לא מיקרי איתחזק התירה לענין שלא נסגי לדברי ע"א עכ"ל א"כ לפ"ז בנידן שלנו שאין כאן ע"א אשר יעיד שיש לו אח לפי דברי מהריט"ץ הוה ספק ואסורה לשוק אבל לדברי מהרי"ט מותרת לעלמא ודוק.
<b>אמנם</b> אפשר דכאן גם מהרי"ט מודה שאסורה אפי' בלא ע"א דשאני בנידן מהרי"ט דלא הי' לו אב ואם בארץ מולדתו והי' נאמן בשעת נשואין דאין לו אח בארץ מולדתו ע"כ צריך עכשיו ע"א להכשירו אבל בנידן דידן שאביו הביאו למדינת אונגארן כאשר הי' נער ואביו שב לביתו כדרך איש עם אשתו ורוב נשים מתעברות ומחצה מהעוברין הם זכרים א"כ חיישי' דלמא הוליד אביו עוד בן זכר ואולי בשעה שנשא הנער במדינתינו אשה כבר נשאר מאבותיו עוד אחים או עכ"פ אח אחד א"כ הוה ספק איסור מיד בשעת נשואין דלמא יש לו אח בארץ מולדתו ודו"ק.
<b>אמנם</b> נ"ל בנידן דידן בשעה שפירש אביו ממנו הי' נודע מפי אביו שהוא בן יחיד וכל החשש שמא נולד לאביו אח"כ עוד בן ואמרי' דאיכא כמה ספיקות דלמא לא נתעברה אמו עוד הגם דרוב נשים מתעברות ויולדות היינו שרוב נשים אינם עקרות אבל משילדה בנים נאמר שתתעבר עוד בנים יש מיעוט שאינם מתעברות ויולדות הרבה בנים דמן הרוב נשים שמתעברות ויולדות יש מיעוט שאינם יולדות הרבה בנים ואת"ל דנתעברה עוד דלמא יולדות נקיבה והגם שחידש הרשב"א במשמרת הבית בבית א' דמיעוט שאינם מתעברות אינו מצטרף למחצה נקיבות היינו לומר שאינו מקבלת ההריון כלל כי בזה הוא התנגדות לרוב ולא נחשב למיעוט אבל שנאמר שגם האשה אשר ראה ראינו שקבלה הריון לא תנד הרבה בנים אותו המיעוט הוא נופל מהרוב שגם מרוב נשים שאינם עקרות ואיילנות ומקבלין הריון אעפ"כ לא יולדות הרבה בנים א"כ מצרפין אותו מיעוט למחצה נקבות ולא חיישי' שמא נולד לאביו עוד בן זכר ונשאר הוא בחזקת בן יחיד כי יש ג' ספיקות שמא לא נתעברה אמו עוד כלל ואת"ל נתעברה דלמא הפילה ואת"ל שלא הפילה דלמא ילדה נקבה ונשאר הוא בחזקתו שאין לו עוד אח ודו"ק.
<b>ובזה</b> מיושב לי פליאה על הנב"י מהד"ת בא"ע סי' קמ"ג שנתקשה לפי דברי הב"ש בסי' קנ"ז ס"ק ז' שחידש להנמ"י דנא הוה חזקה מה דנא מוחזק לו אחים א"כ נאמן ע"א לאוסרה והקשה הנב"י א"כ בלי ע"א תהי' אסורה מספק דלמא יש לה לבעלה שמת אחים ותי' דרובה להתירה דלמא לא הוליד אבי המת עוד ואת"ל הוליד דלמא נקבה כמו דאמרי' ביבמות דלמא הפילה ודלמא נקבה יעו"ש ולכאורה דלמא נא הוליד עוד הוא התנגדות לרוב נשים מתעברות מבעליהן ויולדות כמ"ש הרשב"א דאז לא מצרפין מיעוט כזה למחצה נקבות וצע"ג.
<b>ונ"ל</b> דהגאון הנ"ל חקר בסי' קמ"ה דלמא הגמ' ביבמות איירי אם ליכא למיחש רק על עיבור דחד ולד אז אמרי' דלמא הפילה או היתה נקבה אבל אם החמות היתה רוב שנים במד"ה א"כ אמת דמיעוט מפילות אבל לא נאמר דשאר ילדים הווין כולם נקבות א"כ ברוב שנים חיישי' שמא יש נו זרע רב ואם יש בהם רק זכר אחד א"כ היא זקוקה ליבם וסיים שמרמב"ם וש"ע משמע אפי' היתה חמות רבות בשנים במד"ה לא חיישי' דלמא יש יבם והדבר פלא.
<b>ולפמ"ש</b> יש לישב חקירה הנ"ל בשלומא אם אנו חוקרים דלמא לא הולידה כלל אז יש ספק נגד רוב נשים מתעברות ויולדות דאל"כ דנאמר שאשה הזאת אינה מקבלת הריון כלל שהיא עקרה או איילונית או אין בה כח להוליד בר קיימי' בזה אנו מוציאין אותה מרוב נשים מתעברות ויולדות אפי' בר קיימי' וע"כ אמרי' בהיפך שבודאי היא מרוב נשים שמתעברות רק דלמא הפילה או דלמא נקבה אבל אשה שכבר הולידה א"כ לא יצאה מרוב נשים שמקבלות הריון וגם יולדות בר קיימי' רק דחוששין דלמא הולידה עוד זכר אנו אמרי' דלמא לא הוליד אבי המת עוד בנים רבות הלא יש מיעוט מן המתעברות ויולדות שאינן מולידין זרע רב וא"כ יש ספק ספיקא דלמא לא הוליד עוד כלל ואת"ל דהוליד דלמא נקבה דכאן נפל המיעוט שלא הוליד עוד מן רוב נשים שמתעברות ויולדות שגם מהנשים שמקבלין הריון וגם מולידין בר קיימי' יש מיעוט שאין מולידין זרע רב ודו"ק.
<b>וא"כ</b> מיושב הרמב"ם והש"ע שמתירים אפי' אם החמות דרה ימים רבים במד"ה דלא חיישי' דלמא הולידה עוד זכר א' ברוב זרע אשר לה דמי יאמר דהולידה כלל ואת"ל דהולידה דלמא נפל ואת"ל בר קיימא דלמא נקבה ודו"ק.
<b>היוצא</b> מזה דיש שני דברים בהא דאמרי' רוב נשים מתעברות ויולדות (א) אם נחקור שמא האשה הזאת אין מקבלת הריון להוליד בר קיימי' אין זה מיעוט להצרף לספק נקבה דא"כ מוציאין אנו את האשה מחזקת הטבע של רוב נשים בעולם שיולדות לבעליהן זרע קיימא (ב) שמן הנשים אשר שלימין בטבע שמתעברות ויולדות יש רבות עשו חיל להוליד זרע רב ומיעוט אשר לא מולידין זרע רב א"כ יש מיעוט דלמא לא נתעברה עוד ואת"ל נתעברה דלמא נקבה ודוק והדבר צריך עוד לצרף מסוגי' הש"ס בדף קי"ט שמדמה רישא לסיפא רק שם אזלי' לר"מ דעכ"פ מיעוט יש מכח רוב נשים שמתעברות ויולדות זרע רב אפי' ודוק כי קצרתי ויש בזה להסביר דברי הנמ"י ביצאה מליאה חוששת שנתקשה בהם הנב"י שם בסי' קמ"ה וקצרתי כעת.
<b>ואמרתי</b> להוסיף עוד דיש ס"ס היינו רוב להתיר ספק אם הוליד עוד זכר ואת"ל דהוליד דלמא מת והגם דשמא מת לא חיישי' עיין גיטין דף כ"ח זה דווקא אם אנו דנין על גוף אשר ידענו שהי' חי רק אנו חוקרים שמא אותו איש או אשה אשר הי' חיים לפנינו בעולם מתו אמרי' מי שהי' נו חזקת חי לא חיישי' שמא מת דאוקמי אותו על חזקת חי הגם שבכל יום מתים כמה וכמה בעולם אמרי' אלו שמוחזקים בחזקת חי המה עומדים קיימים אבל אם אנו לא החזקנו בו שהי' חי פעם אחד רק אנו חוששין שמא נולד מן האיש או האשה זרע זכר יען דרוב נשים מתעברות ויולדות א"כ דלמא הך אשה הולידה ג"כ מן בעלה ברוב שנים אז אמרי' דלמא מת אותו בן ברוב שנים הנ"ל אטו ליכא מיעוט ילדים שמתו בנעוריהם ברוב שנים כשם שאתה חוקר שעפ"י הטבע נולד ה"ה יש לך לחקור שעפ"י מהלך הטבע מת שמרוב הנולדים בר קיימי' יש שימותו בני שני או חמשה שנים עכ"פ אין נשאר בעולם יבם והגמ' ביבמות לא הזכיר מיעוט מתים יען דבגמ' אזלי' אם יש לחקור רק בזמן קצר דלמא מיעברא אבל אם אנו דנין שע"י רוב נשים נולד בן זכר אמרי' דלמא מת ברוב שנים ובשעה שנשאר האשה לבעלה כבר מת דכמו דלא ידעי' אם נולד ברוב שנים כך לא ידעי' אם לא מת ברוב שנים ואת"ל הולידה ונשאר חי דלמא נקבה ועכ"פ ליכא יבם בעולם ודו"ק.
<b>עוד</b> נ"ל להוסיף עיין בכורות דף כ' דר"מ חייש ביבום שמא היבם הוא סריס ואינו בר יבום רק רבנן אזלו בתר רובא אבל עכ"פ סריס לא הוה בר יבום וא"כ בשלומא אם היבם קטן לא חיישי' דלמא הוא ממיעוט סריסים אבל אם לא ידענו אם נולד יבם כלל אמרי' מחצה נקבות וסמוך מיעוט סריסים למחצה דנקבות א"כ יש ס"ס דלמא נקבה ואת"ל זכר דלמא סריס דהא ליכא לפנינו איש לדון עליו דנימא דהוא מן רוב שאינם סריסים דהא יש ספק אם נולד ולד כלל ודו"ק.
<b>אך</b> מה שיש לפקפק דלא נתיר על ס"ס דניחש דלמא היום או מחר יבואו עדים ויאמרו שיש לבעלה שמת אח ומה נעשה אז הלא בעינינו יהי' נראה שהס"ס אינו אמת ומצאתי באדמ"ו הגאון שערי תורה ח"ש כלל ל' פרט ט' שהעתיק בשם ספר דברי אמת טעם על דברי תשו' רשב"א שלא סמך על ס"ס בנידן שאלתו באחד שקידש גרושת אביו והי' בה ס"ס שמא היתה בשעת קידושין של אביו קטנה שלא הגיע לכלל שנים ואת"ל הגיע שמא לא הביאה שתי שערות וכ' בשם ספר הנ"ל וז"ל טעם ד' כ' בס' דברי אמת בשם מוהר"ש הלז ומוהר"ש גאון דרשב"א סובר דלא אזלי' בתר ס"ס להקל אלא בדבר שאין עשוי לגלות לעולם אבל דבר שאפשר היום או למחר יתברר שיבואו עדים ויעידו לא אמרי' בזה ס"ס לקולא ולענ"ד דין זה צ"ע דלא משמע כן בשאר פוסקים האי כללא עכ"ל הרי מאן אסעיד הוא אדמ"ו שר התורה כ' שלא משמע כן בשאר פוסקים [אח"כ מצאתי שגם הגט פשוט סי' קכ"ט ס"ק קי"ג חקר בזה אם אפשר להתגלות לא חשוב ס"ס בנידן גרשום וגרשון].
<b>אמנם</b> עוד נ"ל דדווקא בעריות שיש בהם מיתה או כרת חשש רשב"א יען שראה ראינו שאפי' שוגג צריך קרבן א"כ אם אנו סומכים על ס"ס ואח"כ יתגלה שהיתה גדולה בשנים א"כ לא יהי' טוב שגגת הוראה משגגת מעשה דעכ"פ נחשב לשוגג ועיין רמב"ם פ"ה מה' שגגות ואולי אם היינו חוקרים היטב לא הי' בא לידי כך אבל באיסור יבמה לשוק דהוה לאו דליכא קרבן על שוגג ואטו גרע אם יבורר שגגת הוראה משגגת מעשה והגם דבאמת יש גם בשגגת לאו חטא גם בלא דעת נפש לא טוב עכ"פ קרבן ליכא ולא חיישי' שמא יתגלה כמו דלא חיישי' וסומכי' על רוב לשתות חלב מן בהמה הגם שאפשר אם תשחט א"כ דסוף בהמה לשחיטה עומדת נראה שהיא טרפה אעפ"כ אנו סומכים שלא נמצא טריפות ה"ה אין אנו חוששין באיסור יבמה לשוק שהוא לאו לא תהי' אשת זר החוצה שיהי' נגלה שטעינו ודוק עיין מג"א סי' שי"ח].
<b>והגם</b> דלא דמי לרוב דשם הרוב מעיד שלא נמצא טריפות אבל כאן חיישי' שרק נגד ספק אחד שמא לא היתה בת י"ב שנים יבואו עדים וממילא יהי' רק ספק אחד שמא לא הביא שתי שערות בכל זאת נראה דרשב"א מחמיר רק בעריות אם הבן לוקח גרושת אביו ודו"ק.
<b>וראיתי</b> בשב שמעתתא שמעתא ה' פ"ה שיצא לדין בדבר חדש הגם שחולק על המהרי"ט דלא שייך להחזיק מאיסור א"א לאיסור יבמה אעפ"כ צדקו דברי מהרי"ט לדינא דבשלומא שם בקידושין דף ל"א דבשעה שנשאה לאיש הי' כאן צרת ערוה והי' לה חזקה דבמות בעלה תהי' מותרת לשוק שנשואין שלה לא יאסרנה רק אח"כ נולד ספק ע"י ספק גירושין להצרת ערוה אז אמרי' אוקי אותה על חזקת קמייתא דהיתה עומדת בחזקת היתר לשוק אם ימות בעלה אבל אם בשעת נשואין יש ספק דלמא יש בעולם יבם אז הגם דלא מחזיקי' מאיסור לאיסור עכ"פ גם חזקת היתר אין כאן ואסורה מספיקא ולמד זה מדברי רש"י שכ' שם ביבמות דף ל"א וז"ל אמר רבה אשה זו בחזקת היתר לשוק קודם לכן אם ימות בעלה שהרי צרת ערוה היא עכ"ל הרי דווקא אם הי' לה חזקת היתר לשוק אחר שנשאת והביא ראי' דזה גופא הטעם דאיכא הבדל בין כנס ואח"כ גירש ובין גירש ואח"כ כנס יעו"ש היטב.
<b>ואחרי</b> נשיקת כפת רגלי תורתו הנעימה נ"ל דלא דק דשאני התם דאיכא כאן אח אשר הוא יבם רק אם יש כאן צרת ערוה א"כ לא יוכל לקיים מצות יבום ואם הי' ספק גירושין קודם הכניסה ספק אסור דהא בודאי יש בעולם יבם וגם הבעל מת בלא בנים ואולי כבר היתה הערוה מגורשת בשעת נישואין ונכנסה בנשואין להיות זקוקה לאח בעלה אשר עומד חי בשעת נשואין ע"כ הספק אסור חוץ אם בשעת כניסה היתה בודאי צרת ערוה כמו דיש אח בודאי כן הי' צרת ערוה בודאי ואוקמי אותה בחזקת היתר לשוק הגם דיש כאן אח בודאי אבל בנידן דמהרי"ט דיש ספק אם הי' אח בעולם בשעת נשואין מהכ"ת דליכא חזקת היתר אם מת בעלה כשם שקדושין אסרה כך מיתות בעלה התירה דמעולם לא ידענו אם יש אח בעולם אשר יוכל להטיל עליה חיוב זיקוק יבום אם ימות בעלה והבן זה עיין רשב"א בסוגי' דדרוסה ובת"ה שם ובש"ע יו"ד סי' נ"ז].
<b>סוף</b> דבר הכל נשמע יען שידענו שבשעה שהביא אביו למדינתינו הי' בן יחיד ונתגדל פה בעירינו ואמר תמיד שאין לו אח וכן בשעת נישואין אמר שידע שאין לו אח והי' יכול לידע ע"י דרישה וחקירה דהא כשמת אביו כתבו משם שידע לומר קדיש א"כ אם אמו הוליד עוד בן זכר הי' יכולים להודיע לו וברוב שנים אשר הי' פה לא נשמע שיש לו עוד אח א"כ הוה חזקה שאין לו אח ויש כמה ספיקות דלמא לא הוליד אביו עוד זרע אחר ואת"ל הוליד דלמא נקבה ואת"ל זכר שמא מת בנעוריו וגם כתבנו כמה מכתבים למדינת רוסיא ולא בא מענה כלל א"כ אי אפשר לברר ולדרוש א"כ האשה חזרה לחזקת היתר ומותרת לישא לאיש ועיין בספרי מחנה חיים ח"ש א"ע סי' י"ג באריכות (ועיין בנב"י מהד"ת יו"ד סי' ר"ז ליישב דברי רוקח שמקיל לכנס אשת כהן מעוברת בחדר המת יעו"ש] וכן הסכמנו יחד בצירוף דיינא קרתא וקראנו להאשה והתרנו לה לנשואין וד' יצילנו מכל מכשול.
<b>סימן</b> <b>נד</b>
<b>בש"ע</b> א"ע סי' קס"ט סעיף מ"ח כתב וז"ל הסומא אינו חולץ לכתחילה ואם חלץ חליצתו כשירה ויש מי שאומר שאם אין אח אלא הוא חולצת לכתחילה כדי שלא תתעגן ב"י מ"מ ולא מקרי סומא אלא בב' עיניו עכ"ל וכתב הב"ש כתב המגיד הטעם משום דקי"ל רקיקה אין מעכב ואין נראה דהא בעינן ראוי' לבילה כמ"ש לעיל בענין קריאה אלא נראה משום דרוש זה דצריך לראות הרוק אינו אלא אסמכתא בעלמא דהא כתיב וירקה בפניו ולא לעיניו ובפניו היינו נגד פניו ואף שהוא אינו רואה עכ"ל.
<b>ובלבבי</b> לא כן נראה ואעתיק דברי רמב"ם שכתב בפ"ד מהל' יבום וחליצה הל' ח' וז"ל והסומא אינו חולץ שנאמר וירקה בפניו ואין זה רואה הרוק עכ"ל וכתב המ"מ למד רבינו אינו חולץ לכתחילה ונתן לה טעם לדבר משום דכתיב וירקה בפניו אבל בדיעבד כשרה שהרי אין רקיקה מעכבת כמו שיתבאר עכ"ל וכתב המ"ל הל' ח' וז"ל כתב ה"ה ז"ל אבל בדיעבד כשרה שהרי אין רקיקה מעכבת וטעם זה לא ברירא לי שהרי רקיקה עדיפא מקריאה תדע שהיבמה שרקקה ולא חלצה ולא קראה הרי היא כחליצה פסולה כמ"ש רבינו לקמן ואלו קראה ולא חלצה ולא רקקה לא עשתה ולא כלום ואעפ"כ כתב רבינו באלם ואילמת שאינם יכולים לקרות דחליצתה פסולה ולא דמי לפקח שלא קרא דכל הראוי' לבילה אין בילה מעכבת בו וכ"ש ברקיקה לפי דעת רבינו ז"ל דוירקה בפניו הוה כמו לעיניו כיון דלאו בר ראיה הוה לי' לומר דחליצתה פסולה ולא יגהה מזור טעם ה"ה שכתב שהרי אין רקיקה מעכבם עכ"ל.
<b>ונלע"ד</b> ליישב דברי הרה"מ בעזה"י הכלל שחידש ר"ז כל הראוי לבילה אין בילה מעכבת וכל שאין ראוי' לבילה בילה מעכבת בו אם אינו בליל היינו בכל דבר שהוא רק הכשר וטפול לעיקר המצוה הוא דווקא אם הטפול הוא פעולה אשר צריך האדם לעשות כגון במנחה דכתיב אצל העיקר הבאת המנחה שתהי' הסולת בלולה וגילה ר"ז הגם דלא נעשה פעולה הטפל למצוה כשר עכ"פ צריך להיות ראוי' לבלול אבל אם אי אפשר לעשות פעולת הבלילה פסולה המנחה דלא לחנם כתבה התורה בלולה אלא שתהי' עכ"פ ראוי לבילה ואם ראוי היא לבילה אין הבילה מעכב אבל אם בטפול למצוה אין בו מעשה כלל כמו במצות חליצה הטפול הוא מעשה שאשת המת תרקה בפניו עליה יש טפול למצות חליצת הסנדל המעשה שהוא ירקה אבל הוא היבם אינו עושה מעשה רק עומד ורואה איך היא ירקה לפניו א"כ אפי' אינו ראוי' לראות ג"כ אינו מעכב דאם הי' ראוי' להכשר מצוה לא הי' בו פעולה אשר הוא יעשה רק יהי' עומד ורואה ממילא ולכן בשלומא בקריאה דעקימת שפתיו ונענע הלשון וכל כלי המבטא דהוה מעשה ופעולה אז פסק הרמב"ם באלם ואלמת שפסול אם המה אינם ראוי' לקריאה אבל בירקה לפניו שלו יהי' שרואה לא עושה פעולה רק הוה הוא שוא"ת שלא יעצים עיניו אז אפי' הוא סומא בשתי עיניו אינו מעכב וכשר בדיעבד שלא חסר פעולה כלל והבן זה ועיין בהל' כ"ג ברמב"ם.
<b>ואוסף</b> נופך בעזה"י בהאיש עושה פעולת המצוה ויש עליו ענפים חלקי הכנות המצוה אז אמרי' הגם שהכנות וענפים אינם מעכבים אם לא נעשו עכ"פ צריך להיות ראוי' שיוכל לעשות המצות בכל הכנות וענפים הכתוב בה שיעשו מן העושה המצוה ואם לא יוכל לעשות הוה עיכב בקיום המצוה אבל כאן היבמה היא תוכל להריק בפניו ולנגד עיניו רק המניעה מהיבם שאינו רואה מה שהיא ירקה בפניו ומהכ"ת שיעכב והבן זה.
<b>ויש</b> לי הערות על שו"ת שג"א סי' ויו שהאריך שאלם יוצא אם שומע ק"ש וגם שמחויב לשמוע מכח שומע כעונה יען דאפי' לכתחילה מי שיוכל לדבר לא צריך לדבר רק לשמוע דשומע כעונה ולא דמי למנחה שהי' צריך לכתחילה לבלול יעו"ש דפח"ח ולדעתי בעיקר המצוה לא שייך לומר כל הראוי' אינו מעכב אם לא נעשה ורק שומע כעונה היינו דהכל שוה א"כ אפי' אלם יוצא בשומע כסברת השג"א וקצרתי רק לרמז בעלמא.
<b>ועיין</b> בנב"י ח"ר א"ע סי' צ"ד ובד"ה ונבוא שהביא דברי רי"ף דבעיקר המצוה לא מהני כל הראוי לבילה וגם מבואר דכל מעשה החליצה רק מהיבמה ועיין בשג"א סי' ל"ז במי שאין לו זרוע אי חייב בתפילין של ראש יעו"ש והדבר פלא הלא בגוף תפילין של ראש ליכא דבר שיהי' טפול למצוה ואם הוא חסרון בעיקר קיום מצות תפילין לא שייך כלל אם הוא ראוי לבילה ועיין רמב"ם בפי' המשניות הובא בתיו"ט פי"ב דמנחות ועיין תוס' קידושין דף כ"ה ד"ה כל ראוי לבילה ובתוס' יבמות דף ק"ד דלא כתיב ובלל לציווי רק כתיב בלולה ועיין תוס' גיטין דף ע"א ועיין נב"י ח"ר יו"ד סי' ס"ו ד"ה ועוד והענין עמוק בהבדל ענינים בעיקר המצוה או בטפול מצוה ודוק.
<b>וזה</b> רבות בשנים הערותי בחקירה אחת בשורש מצות יבום דאבא שאול אמר אם בועל לשם נוי קרוב בעיניו שולד ממזר ועיין להלכה בא"ע סי' קס"ה אי יבום קודם לחליצה ולדעתי שגוף מצות יבום הוא מעשה פעולת הביאה של היבם והמחשבה שבועל להקים זרע לאחיו הוא סניף הכשר המצוה א"כ כל הראוי' לבילה אין בילה מעכב בו אפי' בועל לתענוג אין בילה מעכב מה שלא בעל לשם מצוה ולכן לא אמר אבא שאול אם לא בעל לשם מצוה הוה פוגע באשת אח וקרוב להיות הולד ממזר שזה אינו אמת אבל אם מכוין בפירוש לשם נוי היפך כוונה אז כאלו פוגע באשת אח לכן בדורות ראשונים אפי' לא הי' מכוונים לשם מצוה אבל עכ"פ הי' ראוי' לבעול לשם מצוה ואין בילה מעכב בו אבל לא כן בדורות אחרונים שתקיף יצרם והארכתי על דברי נב"י ח"ר א"ע סימן נ"ד וקשה עתיקא מחדתא ותהי' פה שביתות קולמסי ועוד חזון למועד בעזה"י.
<b>סימן</b> <b>נה</b>
<b>שאלה</b> אשר נשאלתי מפי חמי אוהב תורה ומכבד התורה ירא אלקים ר' יוסף צבי (סופר) [דייטש] ז"ל המעשה שהי' כך הי' הוא ואחוזת מרעיו ארבעה אנשים סוחרים הסכימו להתייעץ על פני השדה בעבור משא ומתן אחד ויראו להתייעץ בביתם כי אזנים לכותל והלכו בלילה מחוץ לעיר ושם נשאו ונתנו בדבר וגמרו יחדיו שלא ליגע בו כי יש סכנה בדבר וכאשר הלכו לביתם וחפצו לילך אחורי בתים ראו כר עליון שנקרא דאכענט מונח עלי ארץ ורצו להגביה אמר אחד מחביריו כעת הוא חצי לילה אולי יש איזה כישוף בדבר מראשית קחו איש מאכלת ונדקר בתוך הכר כי שמעתי באופן זה לא יזיק הכישוף ועשו כן ודקרו בתוך הכר בכמה מקומות וכהרף עין נשמע קול אשה אשר קראה גלויבט השי"ת דער מיך ערלעזט האט והמה האנשים האלו חיל ורעדה אחזתם ונזרו אחור והאשה קראה אחריהם לזרוק לה בגד עליון של אחד מהם כי היא ערומה ואח"כ תדבר אליהם וזרק לה אחד ראק שלו ולבשה אותו וקמה האשה ועמדה לפניהם והם הכירו אותה כי היא אשה מבעל הבית בעיר וספרה להם דעו כי זה לפני ג' שנים הייתי יולדות ובעלי לא הי' אז בהעיר והבטיח לה אשה אחת שתבוא לישן אצלה ומחמת איזה סיבה לא היתה בא ויהי כבחצי הלילה ואני הייתי נעורה במטה ואיש עמד לפני ופחד נפל עלי והוא עלה על המטה ובעל אותי ולא יכולתי לצעוק וכאשר הבוקר אור ראיתי שהדלת סגורה אמרתי אין זה כי חלום חלמתי כאלו הייתי ער ואחד בעל אותי דאל"כ איך הדלת סגור ומפתח בו מבפנים ומאז וע"ע הרגשתי שהוא מזיק שד וכמה פעמים בלילה נושאים אותי ממטתי הגם שבעלי עמי במטתי הוא נרדם ואותי נשאו ושד זה בועל אותי ולא היתה לי רשות לגלות ועכשיו שדקרתם הצלתם אותי שלא יהיה לו עוד כח לשלוט עלי והתחילה לבכות ואנא אני בא אם אתם תספרו את הדבר הזה ימאס בעלי בי וגם בני ובנותי יהי' לחרפת עולם ע"כ עשו עמדי חסד ותשבעו שלא לגלות שמי לעולם והמה כולם נשאו את ידם נגד השמים ושבעו לה בחי העולמים שלא לגלות שמה אפי' לנשותיהם והוליכו אותה עד פתח ביתה כך הי' המעשה ומאז לבי דואג אולי עשינו שלא כדת כי מדבריה הי' ניכר שלבסוף נתרצית לו בבעילותיו א"כ נאסרה על בעלה כי היא סוטה המזנת תחת בעלה על כן מבקש שאגיד לו אם מחויב לעבור על שבועתו אשר נשבע לה בד' או לא מחויב לעבור וגם זאת שיש סכנה בדבר לפניו אם יודע הדבר על ידו שבעלה ובניה יעשו לו מעשים אשר לא יעשה.
<b>תשובה</b> אשר חקרתי והשבתי לחמי ז"ל שישתוק ויהי' שב ואל תעשה ופחד לבי כאשר הגיע לידי שו"ת של הגאון ר' חיים כהן וד' עזר לי לחזק הפסק אשר הגדתי לחמי ז"ל לשתוק ויקבל שכר על השתיקה.
<b>הנה</b> השבתי אז לחמי ז"ל לשתוק מכמה טעמים (א) דהלכה פסוקה בש"ע א"ע סימן ו' בב"ש ס"ק י"ז שכתב וז"ל הנרבעת לבהמה וכן הנבעלת לרוח או לשד אע"ג שפרים ורבים אינה אסורה לבעלה עיין תשובת מהרי"מ לובלין סי' קט"ו עכ"ל וכן הובא בט"ז שם ס"ק ט' וא"כ נידן הזה באשה הזאת אשר אמרה כל המאורע שנדבק בה שד ומזיק א"כ בעילתו לא אוסרה על בעלה וא"כ מהכ"ת יעבור על השבועה אשר נשבע לה שלא לגלות לשום אדם אשר ראה ואשר שמע.
<b>(</b><b>ב</b><b>)</b> <b>הלא</b> נשבע לה בחי העולמים בשמו של הקב"ה שלא לגלות שמה לשום אדם וא"כ להגיד הדבר לשאר בני אדם אין בו סרך מצוה וחל השבועה וממילא חל השבועה ג"כ נגד הבעל בכולל דהא מה שהוא ראה ושמע ואינו מגלה לבעלה הוא שב ואל תעשה הגם שבעל עובר ועושה מעשה בעילה שהוא עבירה בשוגג בקום ועשה אבל מה שהעד שותק הוה שוא"ת וכן מבואר בנב"י ח"ר א"ח סי' ל"ה דמה שהעד שותק ואינו מודיע הוה שב ואל תעשה וכן מובן בשכל פשוט גדול ומבואר בש"ע יו"ד סי' רל"ו סעיף ה' אם נשבע בסתם שלא לאכול מצה ולא לישב בסוכה חל השבועה בכולל לבטל המצוה בשוא"ת ועיין בש"ך יו"ד שם ס"ק ט"ו בשם מהר"ם פדווא דבשוא"ת חייל אפי' על ל"ת יעו"ש היטב וא"כ בנידן דידן שנשבעו שלא לגלות לשום אדם אפי' לנשותיהם וחל השבועה בכולל להיות שב ואל תעשה ודוק ועיין בבאר היטב סי' רט"ו בשם רדב"ז אם נשבע שלא לישא אשה].
<b>(</b><b>ג</b><b>)</b> <b>הלא</b> גדול כבוד הבריות שדוחה ל"ת בשב וא"ת ואפי' בלא תעשה דאורייתא כמבואר בירושלמי ברכות פ"ג שמפני כבוד רבים מותר לילך עמם אפי' בדרך קרובה אפי' בטומאה דאורייתא יעו"ש וגם כאן הוה כבוד רבים הבעל והבנים וכל בני משפחה והגם שנב"י בסי' ל"ה העיר שירושלמי מתיר רק בשעה אחת אבל מה שבעל ידור עם אשתו הוה איסור זמן מרובה עיין בנב"י בד"ה והנה יעו"ש לדעתי פלא מי יתן גבול לשעה הזאת אלא מחשבת ירושלמי אם הכבוד הבריות הוא בשעה שנדחה הל"ת לאפוקי אם ידחה עכשיו הל"ת וכבוד הבריות יבוא אח"כ ובנידן הנ"ל בכל עת שהבעל יבעול את האשה בא מחדש גדול כבוד הבריות שידחה הל"ת אשר הבועל הוא קו"ע והעד היודע הוא שוא"ת והארכתי בזה במקו"א.
<b>(</b><b>ד</b><b>)</b> <b>הלא</b> האשה מוחזקת בחזקות כשרות רק אירע לה אונס כזה שנדבק בה שד ר"ל והיא היתה כפופה ואסורה תחת רשותו ע"י משלחת רעים אשר לא היתה יכולה לספר אשר נעשה לה ולו יהי' שע"י הרגל נתרצית לו האי רצון אונס הוא דהא בכל אופן תבעל לו כי הוא השד חזק ממנה ויבעל אותה אפי' לא תרצה לו א"כ גם אם נתרצית לו הוה האי רצון אונס כיון שלא הי' בידה לפדות עצמה ממנו עד שבא איש אחר ודקר בו ועיין רמב"ן בתורה ע"פ צעקה נערה שכתב וז"ל או טעמו אם צעקה אין מושיע לה כי אפי' שמעו שלא צעקה פטורה כיון שאין שם מושיעים לה עכ"ל הרי דלא תלי' אם צעקה יען דידעה שצעקה לא יושיע לה ואעתיק דברי רמב"ן במלחמות פרק בן סורר ומורה וז"ל דאפי' לאביי משכחת לה תהרג ואל תעבור בשהעלה לבה טינא ולא אמר אביי קרקע עולם היא אלא בשאחרים אונסים אותה שתבעל ואל תהרג מאחר שיכולים לבעול אותה בעל כרחה אבל כה"ג תמות ואל תבעול לו עכ"ל ועיין בר"ן שם וא"כ בנידן כזה אשר השד מוציא אותה מחוץ לבית ובועל אותה על פני השדה וכיון שהמעשה הבעילה בודאי יהי' נעשה בה א"כ האי רצון אונס הוא דהא אין בידה להפלט מזנות זה וע"כ נתרצית לו גם לצחוק וכאב לב.
<b>הן</b> כל אלה הי' טעמים שלי לחזק לחמי ז"ל לשתוק מהדבר שלא יוציא מפיו לעולם אבל העיקר אשר סמכתי כי ראיתי שהב"ש מביא כן להלכה פסוקה בשם שו"ת מהר"ם לובלין ז"ל ואיזה שנים אח"כ זכיתי שבא לידי השו"ת מהגאון ר' חיים כהן ז"ל שנדפס ומצאתי שחולק על פסק מהר"ם הנ"ל בא"ע סי' ח' שהביא בקיצור דברי מהר"ם אשר הוכיח דמותרת מסוטה דר"פ ארוסה דממעטי' מדכתיב ושכב איש אותה למעט בהמה ונא אמרי' למעט שד דשאני בבהמה דס"ד דיש זנות בבהמה דהא יש בה דין סקילה אבל בבעילת שד לא אשכחן איסור בקרא מהכ"ת לומר דיש שם זנות בבעילתו אפי' רבא דסובר דיש שם זנות בבהמה מתיר בשד והשיג עליו הגאון מהר"ח וכתב וז"ל ואני בעניי נ"ל דאפשר דשד גרע מבהמה דאיתא בסנהדרין דף נ"ח ע"א והי' לבשר אחד מי שנעשים בשר אחד יצא בהמה וחיה שאין נעשים בשר א' ופירש"י וז"ל יצאו חי' ובהמה שאין יולדים מן האדם עכ"ל ובר"פ המוכר את הספינה גבי הורמין בר לילית דא' התם שמעו בי מלכא פי' רשב"ם וז"ל וא"ד מלכא קיסר שהי' ירא שלא יטול המלכות ממנו שהי' אותו שד מאדם הבא על השידה עכ"ל ולפ"ז אע"ג דבהמה אימעוט היינו משום דאינה יולדת מאדם אבל שידה דיולדת מאדם שפיר נאסרה משום זונה דבהמה הוה כמוכת עץ כדאמר התם משא"כ שד מוליד באדם נ"ה כמוכת עץ ושייך בי' שפיר איסור זונה לכהונה עכ"ל.
<b>ונלע"ד</b> ליישב דעת מהר"ם לובלין דהי' פלא בעיני על דברי רשב"ם שכתב שהי' אותו שד מאדם שבא על השידה מנ"ל לרשב"ם זה דלמא הי' אותו שד משד שבא על אשה שהיא מבני אדם וצע"ג.
<b>ואמרתי</b> ששפתיו ברור מללו כאשר אבאר בעזה"י ואעתיק דברי מדרש רבה בבראשית סוף פרשה ז' ע"פ ויאמר אלקים תוצא הארץ נפש חיה וז"ל אמר ר"ח בר הושעיא בנפשות אומר ד' משנבראו הוא אומר חית הארץ למינה ואת הבהמה ואת כל רמש האדמה אתמהא ר' אומר אלו השדים שברא הקב"ה את נשמתן ובא ליבראות את גופן וקדש השבת ולא בראן עכ"ל וכתב שם רש"י וז"ל בנפשות הוא אומר ארבעה דכתיב תוציא הארץ נפש חיה למינה בהמה ורמש וחיתו ארץ למינה ובגופין הוא אומר שלשה דכתוב ויעש אלהי' את חית הארץ למינה ואת הבהמה למינה ואת כל רמש האדמה למינהו ואלו חיתו ארץ לא נאמר אלא אילו חיתי השדים איך מה דאת אמר וקטב מרירי שברא הקב"ה בערב שבת את נשמתן עכ"ל עוד שם בד"ה תוצא הארץ וז"ל בא לבראן גופן וכו' והניחן רוח בלא גוף ופרים כבני אדם ואין נראים לעינים לכן לא נאמר אלא ג' עכ"ל היוצא מדברי מדרש שם כי האדם קראה התורה נפש חיה כמבואר שם וז"ל אר"א נפש חיה זה רוחו של אדם הראשון עכ"ל וכתב רש"י שם וז"ל דכתיב ביה ויהי' אדם נפש חיה עכ"ל ואח"כ כתיב בהמה ורמש ואח"כ כתוב חיתו ארץ אלו השדים שהם בלא גוף כמובן ודוק.
<b>עוד</b> ברבה פ' נח פ' ל"א פ' ומכל החי מכל בשר שנים מכל וז"ל אמר ר' הושעיא אפילו רוחות נכנסים עם נח אל התיבה שנאמר מכל החי מאותן שנבראו להם נפשות ולא נבראו להן גופן עכ"ל המורם ממדרש הנ"ל מכל החי אלו השדים שנבראו בלא גוף אינם בכלל מכל בשר שאלו לא נאמר אלא מכל בשר שנים מכל יבואו וגו' לא הי' שדי' בכלל דשדי' לא נקראו בשר דהא אין להם גוף רק מדכתיב מקודם מכל החי שם נגלה דגם אלו שנבראו נפשות בלא גוף ג"כ הביא נח אל התיבה ודוק.
<b>ואקדים</b> עוד דברי רמב"ן בתורה פ' אחרי ע"פ לשעירים שכתב וז"ל ודע כי כאשר הבריאה מתחלה במעשה בראשית בגוף האדם וכל בעלי נפש והצמחים והמתכות מארבע יסודות ונתחברו ארבעתם בכח אלהי להיות מהן גוף גם מורגש לכל חמש הרגשות לעביו ולגסותו כך הי' היצירה משתי יסודות מן האש והאויר והי' מהם גוף איננו מורגש ולא מושג לאחת מן ההרגשות כאשר נפש הבהמה איננה מושגת להרגשות לדקותה והגוף הזה הוא רוחני יטוס לדקותו וקלותו באש ובאויר וכאשר ההרכבה בכל דבר סבת ההוי' וההפסד במורכבים מארבע יסודות כך הוא במורכבים האלה משני יסודות כי בהתחברותם יהי' בעל הגוף חי ובהתפרדם יהיה כמת ולכך אמרו רבותינו ששה דברים נאמרו בשדים שלשה כמלאכי שרת ושלשה כבני אדם ג' כמלא"ש יש להם כנפים כמלא"ש ועסים כמלאכי שרת ויודעים מה שעתיד לבא כמלאכי שרת יודעים ס"ד אלא שומעים מה שעתיד להיות ג' כבני אדם אוכלין ושותין כבני אדם פרין ורבין כבני אדם ומתים כבני אדם וסיבת המיתה פירוד החיבור הוא הסיבה בכל המורכבים וסיבת העיסה בקלות יסודותם כאשר נראה גם בעוף כי מפני שגברו עליו האש והאויר והיסודות האחרים בו מעטים הוא עס ופורח וכ"ש אלו שאין בהם מן היסודות הכבדים כלום שטיסתן גדולה יעופו ולא יגעו וענין האכילה ללחוך מן המים והאש הריחות והליחות כענין האש שתלחוך המים אשר בתעלה והוא ענין ההקטרות שיעשו בעלי נגרומנסיא' לשדים סבתה היובש אשר תיבש האש אשר באויר בגופן וצריך להחזירה כאשר היא האכילה באדם לצורך מה שנתך ממנו עכ"ל.
<b>היוצא</b> מדברי רמב"ן כי השדים הם מורכבים מאש ואויר והמה גופים בהתחבורתם המה בעלי חי ובהתפרדם יהי' כמת סיבות המיתה פירוד החמור אוכלין ושותין ופרים ורבים כבני אדם אבל האדם והבהמה המה מורכבים מד' יסודות ומדברי מדרש נלמד כי רק הנבראים מד' יסודות נקראו בשר אבל הנבראים מאש ואויר נקראו חיתו ארץ שהם בלא גוף בלי בשר כמובן.
<b>ולפ"ז</b> השכל גוזר אשה שידית יכולה להתעבר מאיש בן אדם דיש בזרעו כח יסוד מארבע יסודות ונתפס מהארבע שתי יסודות אל שתי יסודות אשר באשה השידית ונולד ממנה שד כפי' הרשב"ם אבל א"א שאשה אדם תתעבר ותלד משד זכר דהא אין בזרעו אלא שתי יסודות אש ואויר ואשה אדם לא תוכל להתעבר ולילד אלא אם נתעברה מזכר אשר בו ד' יסודות לכן כתב הרשב"ם שהי' שד מאדם זכר שבעל אשה שידית שהוא תקבל מזרע של ד' יסודות ב' יסודות והולד מוכרח להיות שד והבן זה.
<b>ובסנהדרין</b> דף נ"ח ע"א גמ' והי' לבשר אחד מי שנעשים בשר אחד יצאו בהמה וחי' שאין נעשים בשר אחד רש"י בד"ה מי שנעשה וז"ל שזרע יוצא מהם שנעשה בשר האם והאב אחד בו עכ"ל עוד שם בד"ה יצאו וז"ל שאין יולדים מן האדם עכ"ל הגם שגוף הבהמה נקראת ג"כ בשר שגם היא מד' יסודות מ"מ אין הזרע האדם בבהמה וחי' מתאחד להיות נעשה בשר האם והאב אחד בו א"כ אם שד בועל אשה מבני אדם אין הזרע מתאחד להוליד זרע דשד אין בו מד' יסודות וזרע אשה מבני אדם הוא מד' יסודות וא"כ יש ק"ו אם אשה לא נאסרת מבעילת זכר בבהמה דנקראים שניהם בשר שיש בהם ד' יסודות ק"ו שאשה מבני אדם לא נאסרת מבעילת שד זכר דיש בו תרתי לריעותא דהיא בשר והוא רוח ולא בשר וגם אי אפשר לאשה מבני אדם להוליד משד זכר וצדקו דברי מהר"ם לובלין ודוק.
<b>ובמזרחי</b> בראשית פסוק ומכל חי אפי' שדים כתב וז"ל ומכל חי אפי' שדים בב"ר דאל"כ לא לכתוב קרא אלא מכל בשר כדאמר קץ כל בשר לשחת כל בשר ויגוע כל בשר מכל החי ל"ל אלא להודיעך שאפי' אותן שאין להם בשר וגויה אלא החיות בלבד שהן השדים הביא אל התיבה להחיתן שלא ימותו במבול שגם הם מתים כבני אדם כדאיתא בחגיגה עכ"ל ועיין רמב"ן ע"פ ע"כ יעזוב איש את אביו וגו' ועיין במזרחי שהשיג עליו מגמ' סנהדרין הנ"ל ודוק.
<b>ומה</b> שחידש מהר"ם לובלין דרוח ושד לא נקרא איש והשיג עליו הגאון ר"ח כהן ז"ל מגמ' מגילה דפריך ע"פ והנה איש עומד לנגדו ודלמא שד הוה יעו"ש וכבר הובא שם שהגאון מלבוב השיג עליו בזה דבאמת שהי' מלאך שפיר כתב הקרא והנה איש עומד לנגדו יעו"ש ואביא ראי' לדברי מהר"ם דשד לא נקרא איש דעיין במדרש רבה רות סי' מ"ח וז"ל אמר לה מי את רוח או אשה אמרה אשה עכ"ל הרי שרוח נקבה לא נקראת אשה ה"ה רוח זכר לא נקרא איש כמובן.
<b>סוף</b> דבר על משמרתי אעמודה שיפה פסקתי שלא לגלות הדבר הן מהיתר מהר"ם וגם מסניפי היתר אשר חקרתי בעזה"י.
<b>וראה</b> זה במדרש רבה בראשית פרשה כ' וז"ל ר' סימן אמר אם כל חי אמן של כל החיים דאמר ר"ס כל מאה ושלושים שנה שפירשה חוה מאדם הי' רוחות הזכרים מתחממים ממנה והיא יולדת מהם ורוחות נקבות מתחממות מאדם ומולידות ממנו עכ"ל הרי משמע שחוה הולידה שדים אשר נתעברה מרוחות הזכרים דלא כמ"ש למעלה בהבנות הרשב"ם אבל מגמ' עירובין דף ח"י וברש"י שם לא משמע כן אלא שנעשו מזרע אדם אשר יצא לאונסו רוחות יעו"ש ופשיטא בתר גמ' דידן אזלינן דאין למדין הלכות מן אגדות אם אם התנגדות מגמ' כנגד המדרש עיין תוי"ט בזה בזרעים ברכות פ"ה מ"ד] דאל"כ למה הביא הגאון מהר"ח הכהן מפירוש השני של רשב"ם ולא הביא דברי הנ"ל רק דאין למידין הלכות מן אגדות ודוק.
<b>סימן</b> <b>נו</b>
<b>הלום</b> ראיתי הלכה למעשה בשו"ת צמח צדק סי' ע"ט שכתב בד"ה אבל למעשה וז"ל אבל למעשה נ"ל להורות בנידן דידן שצריך הבעל להוציאה בבא לצאת ידי שמים אי מהימן לו כבי תרי לפי שאין הגדות העד הזה דומה להגדות העד דעלמא העד זה מתפעל לומר שזנתה בודאי כאלו הי' רואה עין בעין שזנתה אעפ"י שבאמת לא ראה מידי מ"מ הוא מתאמץ לומר שלא יהי' מפקפקים בדבריו כלל כי ידוע מאותן ענינים ששמע שבודאי זנתה ואע"ג דאינו יכול להגיד לנו אותו עניני ניאוף שיהי' משמע לנו מאותן הדברים שזנתה בודאי כדמשמע לי' מ"מ הוא יודע בעצמו מה ששמע מהוויית ההם שלא הי' אלא זנות ממש וכיון שהוא כה"ג נ"ל שצריך להוציאה בבא לצאת ידי שמים אי מהימן לי' כבי תרי וטעמא דמסתברא הוא דהרי אנו רואים שהעיד הזה מתאמץ בדבר לומר שזנתה ודאי ומה לו ולצרה זו יעיד ויגיד דבריו כהווייתן מה ששמע קול תנועה והרגשה גדולה ושנראה ונדמה לו שזינתה ממש והב"ד יפסקו כפי ראות עיניהם ולמה הוצרך ולהתפעל ולהתאמץ לומר שידוע לו שבודאי זנתה ושלא יהי' מפקפקים בזה אלא ע"כ צריכים אנו לומר שעושה כן מפני שקנאת ד' צבאות תעשה זאת שיודע הוא האמת והאמת יעשה דרכו או שעושה כן להכעיס לאוסרה על בעלה וכיון דהכי הוא א"כ שפיר קאמרי' אי מהימן לי' האי עד כבי תרי שצריך להוציאה משום דאי האי עד מהימן לי' כבי תרי תו לא חשדינן אותו שיעשה כן להכעיס שהרי מהימן לי' אלא שאומר כן על צד האמת לכך צריך הוא להוציאה וטעמא דמסתבר הוא עכ"ל היוצא מזה יען כי העד מתאמץ לאמור שידוע לו שבודאי זנתה ושלא יהי' מפקפקים בדבר א"כ אי העד מהימן לי' כבי תרי לא חשדי' לי' שעשה כן להכעיס וצריך הוא להוציאה.
<b>ובלבבי</b> לא כן הוא הגם שראות עיני הוא כעין רחש כנגד עין ארי דבי עילאה בכל זאת אגלה דעתי לקולא בעזה"י.
<b>הנה</b> בקידושין דף ס"ו בהאי סמיא שאמר ליה מר שמואל אי מהימן לך כבי תרי זיל אפקע ועיין בא"ע סי' קט"ו ובב"ש ובפי' הגאון מווילנא מדלא אמר אי מהימן לך שזינתה למה אמר לו אי מהימן ליה כבי תרי מזה ילפי' שצריך להיות נאמן לו בכל ענינים יעו"ש.
<b>ולדעתי</b> בהבנת אי מהימן לך כבי תרי ולא אמר אם מהימן לך שנאסרה שבו מקור הדין דכלל גדול בתורה תרי כמאה אם מאה מכחישים שנים הוה ספק השקול דתרי כמאה ותרי אפי' כאלף אם יעידו אלף אנשים כנגד תרי הוה ספק השקול ועיין בנב"י ח"ר א"ע סי' ס"ו יעו"ש ולא עוד אלא אפי' אם המאה או האלף המה תלמידי חכמים גדולים ומצדיקי רבים אפי' חוזים ונביאים ותרי המה מעמי הארץ סוחרים וכנעני ארץ בכל זאת המה שקולים התרי כמאה ועיין ברמב"ם פ"ז מה' יסודי תורה ועיין ברמב"ם בהל' עדות.
<b>וא"כ</b> הגם שרב שמואל חידש הגם שאין דבר שבערוה פחות משנים דילפי' דבר דבר אפי' הכי אם איש אחד נאמן עליו צריך לגרש אשתו לצי"ש זה דווקא אם כ"כ נאמן אצלו כבי תרי שאפי' אם מאה אנשים צדיקים יכחישו אותו יהי' אצל הבעל ספק השקול מי משקר אם האיש הלזה משקר או המאה האנשים משקרים שנחשב בעיניו כאלו מאה עדים יכחישו תרי עדים אז נאמן האיש שיגרש אשתו לצי"ש אבל אם לא מהימן אצלו כבי תרי שאלו יכחישו שני עדים וק"ו מאה אז לא יהי' אצלו עוד ספק השקול שיאמין לצדיקים וחסידים יותר מאיש הזה אז אין לו נאמנות כבי תרי ולא צריך להוציאה בגט דאין דבר שבערוה פחות משנים ואפי' לצי"ש לא צריך לחוש אם העד אין לו נאמנות כבי תרי כנלענ"ד בעזה"י בהבנת חכז"ל ודו"ק.
<b>ועוד</b> נ"ל להוסיף בהבנת אי מהימן לך כבי תרי היינו שלא יהי' צריך הוכחה שאמר האיש אמת כמו שנים עדים נאמנים בדיבור פיהם בלבד דכתיב על פי שנים עדים וחידש התוס' בקידושין דף מ"ד בשם הר"י אם צריך שבועה שוב אינם נאמנים דכתיב עפ"י שנים עדים יעו"ש ה"ה העד שידע שתהי' אשתו אסורה צריך להיות נאמן עליו עפ"י דיבורו לבד ולא שצריך הוכחה יען שמתאמץ העד לומר שזינתה בודאי הגם שלא ראה בעיניו רק שמע קול תנועת תשמיש והי' לו להגיד אשר שמע והב"ד יפסקו כפי אשר יתן ד' בלבם למה מתאמץ לומר לב"ד שלא יפקפקו בדבר שבודאי זינתה אלא עכ"ח קנאת ד' תעשה זאת שיודע האמת א"כ אין זה נאמנות כבי תרי שצריך להאמין לעדות על הדיבור שיצא מפיהם בלבד כך צריך להיות הע"א נאמן אצלו יען שיצא העדות מפיו כנלע"ד בעזה"י ודלא כצ"צ וחלילה להורות כנגד גאון ישראל ובאתי רק להרחיב גבולי תורה.
<b>סימן</b> <b>נז</b>
<b>באבן</b> העזר סי' קע"ח סעיף י"ג וז"ל מי שנתחרש בעלה או נשתטה או הי' במדינה אחרת או שהי' חבוש בבית אסורים ושמעו ב"ד מרננים אחריה קוראים ואומרים לה אל תסתרי עם איש פלוני ואם באו עדים אחר שנסתרה עמו ושהתה כדי טומאה אוסרים אותה על בעלה וקורעים כתובתה וכשיבא בעלה או יבריא או יצא מבית אסורים יתן לה גט עכ"ל וברמב"ם פ"א מהל' סוטה הל' י"א כתב וז"ל קוראים אותה ואמרי' לה עכ"ל ובש"ע נשמט תיבת אותה רק קוראים ואומרים לה עכ"ל
<b>ויפלא</b> למה קוראים אותה ואומרים לה הלא הב"ד יכולים לשלוח שלוחים להתרות בה שאל תסתרי עם איש פלוני למה צריכים לקרוא לה ולהתרות בעצמם את האשה ומצאתי שהנב"י מהד"ת א"ע סי' קנ"ט בד"ה ועוד עמד בזה ומחדש דבר שיש ספק אפי' אם הבעל בעצמו יכול לעשות שליח לקנא לה דהרא"ש כתב דתופס לבע"ח במקום שחב לאחרים לא קנה דלא מצי משוה שליח לחוב לאחרים ובזה חידש הוא דבעל לא יכול לעשות שליח לגרש בעל כרחה וא"כ הא דב"ד יכולים לקנא לה הגם שהם רק שליח הבעל כמבואר ברש"י סוטה דף כ"ה בד"ה עבדינן שאני הב"ד דילפי' בדף כ"ז מה ת"ל איש איש לרבות אשת חרש אבל שליח הבעל עצמו או שלוחי הב"ד לא מהני לקנא לה דחוב הוא לה עכ"ד.
<b>ולדעתי</b> יפלא דברי הנב"י כאשר אבאר ב"ה דבשלומא אם עושה שליח לתפוס נכסי הלוה במקום שיש עוד בעלי חובות א"כ יש בגוף תכלית השליחות של השליח אשר אם הוא זוכה בנכסים פועל הפסד לשאר בע"ח וכן בגוף תכלית השליחות לגרש אשתו של המשלח יש בו חוב בזה להאשה אשר הגט הוא חוב לה לכן הגם שהבע"ח יכול לתפוס בעצמו ולהפסיד לאחרים עכ"פ לא יכול לעשות שליח כן וה"ה לא יכול להיות שליח לגרש האשה בע"כ דתורה לא חדשה שליחות לזכות לזה ולחוב לזה דכל שליחות חידוש הוא דילפי' בקידושין מפסח ותרומה וגט ודי אם אין בשליחות חוב לאחרים דמאי חזית לזכות לזה ולחוב לזה לכן לא מהני שליחות אם יש בגוף פעולות כח שליחות חוב לאחרים ודוק.
<b>אמנם</b> כאן אם הבעל או הב"ד שולחים שלוחים להתרות בה בהאשה שלא תסתיר עם איש פלוני ואם תעשה כדבר הבעל או הב"ד שלא תסתר עם איש פלוני א"כ לא נאסרה על בעלה ולא תפסיד כתובתה ובודאי אין זה נחשב לחוב מה שלא תוכל לסתור עם איש זר ולשהות כדי טומאה הא זה הוא דת יהודית שלא תסתיר אשת ישראל עם איש א"כ אין בגוף השליחות שום חוב לה נהפוך הוא השליחות הוא שלא תסתר עם פלוני הנחשדת עמה כפי קול והרינון שלא תבוא לידי זנות א"כ אין בגוף השליחות מידי דחוב כמו בשליחות לתפוס נכסים או לגרשה בע"כ שגם אנו מודים דגוף השליחות הוה לפעול חוב לבעלי חובות אחרים או להאשה וכאן בשליחות לקנא לה אם תסתר עצמה אח"כ עם הנחשד ותשהה כדי טומאה תגרום היא בעצמה ע"י מעשיה אשר תעשה חוב לה שתאסר על בעלה ותפסיד כתובתה ודו"ק.
<b>והוסף</b> הנב"י שם שאפי' אם הבעל יכול להתרות בה ע"י שליח בכל זאת הב"ד לא יוכלו להתרות ע"י השליח דהב"ד המה רק שלוחי הבעל ומילי לא מימסרי לשליח שאין שליח עושה שליח כמבואר בא"ע סימן לו ס"ה ובסי' ל"ה בב"ש ס"ק ט"ו ולכן צריכים הב"ד לאמור לה עכ"ד.
<b>ובלבבי</b> לא כן אדמה לחשוב זה למילי דהלא אם הבעל במדינת הים או חבוש בבית האסורים או נשתטה הב"ד מתרים הגם שאין אומר ודברים בלי נשמע קולם אעפ"כ הב"ד נעשה שלוחי הבעל מכח אנן סהדי מכח חזקת כשרות הבעל שמינח נייחא להם שהב"ד יקנאו לנשותיהן שהקנאת הב"ד זכות הוא להם בכפלים שתשאר טהורה ותהי' האשה מותרת לבעלה כאשר תהי' בביתם בבריאות ואם תסתיר תהי' מפסדת כתובתה אשר מגיע לה כמבואר בגמ' כיון דעוברת על דת יהודית מינח ניחא ליה א"כ לא נעשה הב"ד שלוחים ע"י מילי בשלומא מי שנעשה שליח ע"י אומר ודברים אז מילי לא מימסר לשליח אבל מי שנעשה שליח בלי מילי רק כח ב"ד יפה שעושין זכות לבעל אשר עליהם מוטל לגדור כרם ישראל ובעל ניחא לו בזה א"כ יוכלו לעשות שליח בכח ב"ד.
<b>וגם</b> זה בשלומא בקדושין וגיטין ובהקדשות או הפרה אשר השליחות יפעל דבר בכח המשלח לחדש אישות או לחדש הקדש או להפר נדר אז אמרי' דמילי לא ממסרן שיהי' הכל בכח הראשון לפעול דבר אם לא שמע אזנו הכח מפי המשלח אבל כאן לקנא באשתו שתזהר בנפשה שלא לסתור עם פלוני אלמוני ותהי' נשארת בחזקת כשרות חזקות צדקות וחזקות טהורה לבעלה א"כ אין בשליחות לחדש דבר כלל אז בודאי מילי ממסרים לשליח שתשמע קול בעלה המזהיר שלא תעשה דבר בעתיד אשר אם תסתיר עם פלוני תהי' נאסרת עליו ודוק.
<b>ולדעתי</b> שהרמב"ם והש"ע למדו מלשון הגמ' בסוטה דף כ"ה שחקרו אם בעל מחל על הקנוי אם מהני מחילתו ופי' רש"י אפי' לאחר סתירה וסיים וז"ל מי עקר הקנוי ושרי' ליה עכ"ל ורצה לפשוט מן כל הני דב"ד מקנין להם נחרש או נשתטה בעלה ואי אמרת בעל שמחל מהני מחילתו עבדי' מידי דאתי בעל ומחל לי' ומשני סתמא דמילתא אדם מסכים על דעת ב"ד וכתב רש"י וז"ל דסמכי' אסתם דעתיה דאינשי ומקנינן לה ואי אתי ומחל מחול עכ"ל וקשה לי למה הזכיר הגמ' דאדם מסכים על דעת ב"ד ולא משני סתמא דמילתא מינח ניחא לה כדמשני הגמ' מתחילה על הקו' שהקשה עוברת על דת אי רצה לקיימה שהקשה הגמ' ג"כ עבדינן ב"ד מילתא מידי דלמא לא ניחא ליה ותרצו מסתמא מינח ניחא ליה וצע"ג.
<b>אמנם</b> מתחילה הי' קו' הגמ' איך הב"ד נעשים שלוחים לחוב לו לבעל ומשני סתמא מינח נייח ליה ולא הוה חוב אבל בקו' איך עבדו הב"ד דבר שיוכל לבוא לזילותי' דבי דינא ע"ז מתרץ סתמא דמילתא אדם מסכים על דת ב"ד ולא ימחול הקנוי וזה דווקא אם הב"ד טרחו בעצמם לקרוא לה ולדבר על לבה דברי נעימות שלא תט מן דרך הצניעות אז סתמא האיש מסכים על דעת ב"ד אבל אם הב"ד לא קראו לה להמשיך אותה בדברים שתחוס על כבוד עצמה וכבוד בעלה רק על הרינון חשביה לזונה ושלחו לה התראה ע"י השליח ב"ד א"כ גם הבעל לא יסכים לדעת ב"ד וימחול על קנאתם אשר שלחו לאשתו וא"כ צריכים לקרוא לה ולדבר עמה שלא יבוא לזילותיה דבי דינא כנלענ"ד לאמת בעזה"י.
<b>ואין</b> להשיב ממנ"פ אם לא תסתיר אחר התראה ע"י השליח היא מותרת לבעלה ואם תסתיר אח"כ א"כ בסתירה אחר הקנוי לא מהני מחילה עוד כמבואר בגמ' שם מדהדרי רבנן לר' יוסי תאמר בסוטה שאין לה היתר ועיין בש"ע א"ע סי' קע"ז סעיף ז' יעו"ש.
<b>נלע"ד</b> זה דווקא אם הבעל קינא לה והמתין עד לאחר שנסתרה אבל בכל אלו שהב"ד מקנאים כגון שהלך בעלה למדינת הים או אסור בבית אסורים וכדומה אם בא הבעל אח"כ ואמר לא ניחא בהתראתם אלו הייתי בביתי לא קנאתי לאשתי בוודאי אפי' לאחר סתירה יכול לעקור קנאתם וביותר אם הב"ד לא נהגו בה כבוד לקרוא לה יאמר הבעל הכזונה יחשב אשתי שנאתם גרמו לקנאתם ומה איכפת ליה לזילותא דבי דינא אבל אם קראו לה ודברו על לבה אז בוודאי יסכים על דעת הב"ד כי הלא עשו את שלהם והיא פשעה בעצמה ודוק.
<b>וראה</b> זה מצאתי דהנב"י שם בד"ה מכתבכם כתב וז"ל ואלמלא דמסתפינא אמינא שאפי' באופן שחשוב במשנה שהב"ד מקנאים לה היינו מן הסתם אבל אם יצא הבעל מבית אסורים ואמר שלמפרע לא הי' ניחא ליה בקנוי שגם הוא ידע שאשתו עוברת על דת ואפ"ה לא רצה לקנא לה אף דאנן קיי"ל דאחר סתירה אינו יכול למחול אבל אם אמר שהקנוי לא הי' ניחא ליה למפרע אינה אסורה עליו והא דאיתא ברמב"ם פ"א מסוטה וש"ע סי' קע"ח ואוסרין אותה לבעלה לעולם היינו מן הסתם וכן באשת חרש והדבר צריך תלמוד אצלי אם נאמן לומר אח"כ שלמפרע לא היה ניחא ליה עכ"ל א"כ נסתפק הגאון לדינא אפי' אם הי' הב"ד שולחים אחריה אבל אם הי' עוד אומדנא אם הב"ד הי' מבזים אותה ועשו בפומבי ע"י שליח ב"ד ויחשבוה לזונה בודאי יטעון הבעל מי עשה אתכם שלוחים לקנא לאשתי ויבוא לידי זילותא דבי דינא ודו"ק.
<b>סוף</b> דבר דנראה לי דמהני שליחות של הב"ד לקנא בנשים כגון אשת חרש או נתפס בבית אסורים או שהלך הבעל למדינת הים רק מתחילה יקראו לה הב"ד בעצמם שלא יבוא לזילותא דבי דינא.
<b>ומצאתי</b> לאדמ"ו חת"ס ז"ל בא"ע ח"ב סי' צ"ו ששאל ממנו הגאון ר' בונם איגר ז"ל בנידן חשודה שהתרה בה הב"ד ע"י השמש שלא תעכב לבדה בלי אשה אחרת ועברה והי' חשש שהי' הנחשד אצלה ואדמ"ו חת"ס ז"ל השיב בד"ה וזאת שנית שהו"ל סתירה אחר התראת ב"ד וחקר אדמ"ו ז"ל רק שלא הקינו כדין יעו"ש ולא חקר על כי הי' התראה רק עפ"י שליח ב"ד ולא הוה התראה כי הבית דין לא קראו לה ודברו עמה בעצמם יעו"ש נראה דאדמ"ו לא חש לחידש דין של הנב"י דלא מהני שליח מהבית דין ודו"ק.
<b>ומה</b> שפשט להנב"י שם שחוץ מאלו הנזכרים בברייתא לא יוכלו הב"ד לקנא לאשה ובעובדא דשאלה ממט"ד שם הי' הבעל במדינה נראה דשם נגלה אח"כ דגם בעלה הי' מקנא בה ודו"ק.
<b>אחרי</b> ימים רבים מצאתי בכנסת הגדולה בהל' סוטה על הטור סי' קע"ח בד"ה אמר המאסף וז"ל לענין הלכה כתב בתשובת כ"י להר"ר אליעזר דילמיגודי דקינוי ע"י ראוי' לחוש לה וה"ה אם קנא לה ע"פ שליח דשלוחו של אדם כמותו וה"ה אם קנא לה על פי שנים שלוחים דהן הן עדיו וכן מצאתי בתשובה כ"י לגדול אחד ועיין בספר באר שבע דף צ"ט ובתשובות נאספות ח"א סי' י"ד עכ"ל נגלה מזה דבעל בעצמו יוכל לקנא ע"י שלוחו ודלא כנב"י שמסופק אי מהני שליחות מכח תופס לבע"ח ותל"י כבר בארתי דבקנא לאשתו לא הוה השליחות לחוב כלל ודו"ק.
<b>סימן</b> <b>נח</b>
<b>ראיתי</b> לאדמ"ו זצ"ל בשערי תורה ח"ג כלל ע"ז פרט ו' אות י"ב שכ' וז"ל עוד יש להסתפק אם ע"א נאמן נגד רוב העשויה להשתנות די"ל כיון דעשוי' להשתנות קלשא וכיו"ב דעת הטורי זהב ביו"ד סי' שצ"ז ס"ק ג' בחזקה העשוי' להשתנות כמו חזקת חי היכי דאיכא חזקה דשעת מציאותן לא אזלי' בתר חזקת חי דהוה חזקה קמייתא אף דבכ"מ חז"ק עדיף מחזקה דשעת מציאותן הרי דדבר העשוי להשתנות מקלש קליש וי"ל ה"ה נגד הרוב העשוי' להשתנות נאמן ע"א אפי' להסוברים דא"נ נגד רוב מעלי' ומצאתי ראיתי שנחלקו בזה גדולי הדור בשו"ת גאוני בתראי סי' ס"ז ה"ה רבינו בעל ט"ז עם רבינו הגאון המפורסמים מו"ה יהושע העשל זצ"ל דעת הגאון מו"ה העשל זצ"ל דע"א נאמן נגד חזקת חי ובע"כ כוונתו דהא דאין ע"א נאמן באסורין נגד חזקה היינו בחזקה אלימא אבל נגד חזקה העשוי להשתנות דקלישא נאמן ע"א לסתור ודעת הטו"ז דאין ע"א נאמן נגד חזקת חי וצריך לומר אף שטו"ז כתב ביו"ד סי' שצ"ז הנ"ל דחזקת חי הוא חזקה קלישא ול"מ נגד חזקה דשעת מציאותן בע"כ סובר דוקא נגד שעת מציאותן כיון דראינו שנשתנה שפיר יש לחוש אולי השינוי הי' מקודם וכבר הי' מת משא"כ הכא בעד שיש להסתפק דלמא לא נעשה שינוי כלל ושקר העיד העד ועדיין בחיותו כמו רובא דעלמא דבכה"ג סובר הטו"ז דאין העד נאמן נגד חזקת חי כמו שא"נ בשאר חזקת וכ"ז פשוט ולא כתבתי רק לפי שראיתי בס' חדש שכ' גדול אחד שטו"ז סותר את עצמו ולענ"ד נראה כמ"ש והנה חזקת חי הוא ג"כ חזקה דאתי' מכח רובא דרובא דעלמא בחזקת בריאים קיימי ואפ"ה סובר הגאון מ' העשל זצ"ל דנאמן ע"א וטו"ז סובר דא"נ וא"כ דין זה במחלוקת שנוי' עכ"ל.
<b>ולי</b> תלמידו הקטן יש לי הרהורי מחשבות בשורש הבנת חזקה העשוי' להשתנות ואבאר בקצירת אומר וירויח לי בעזה"י.
<b>לדעתי</b> אם שנות חיי אדם קצובים לו מיום בריאתו בבטן אמו והוא חי אותם שנים א"כ הגיע לחיות כל זמן שנקצב לו מן הקב"ה ימי שנותינו בהם שבעים שנה ואם בגבורות שמונים שנה א"כ לא מקרא שנשתנה חזקת חיותו כי הלא חי כל קצבת החיות והגם שהוה חזקה פוסקת לשנים ידועים בכל זאת הזמן הזה הוה חזקה אלימתא דלא הוה חזקה עשוי להשתנות רק חזקה להיות פוסקות כאשר הגיע לקץ הזמן אשר קצוב בתוך הגוף מכח חיות כאשר כלה השמן יכבה הפתילה.
<b>ואוסף</b> עוד אפי' אם עין בעין נראה שרבים ימותו לבן עשרים ושלושים ולארבעים ולחמישים ולשישים וכדומה במשך זמנים הללו בכל זאת נאמר כל מי שחי ל' יום ויצא מכלל נפל הוא הי' יכול לחיות שנות דור ודור שבעים שנה או שמונים שנה רב מסיבות חצוניות נפסק חיות מרוב פחדות ודאגות אשר יפעלו על בריאות וחיות הגוף אדם או רבים ימותו מרוב בעילות שזקנה קפצה עליהם או מרוב עניות לחץ ודחק רעב ללחם וצמא למים וכן נהפוך הוא שאכל שבע ודשן שעונג נתהפך לנגע כן יש אנשים שחטאו בנפשותם שעברו על עבירות חמורות אשר דין ארבע מיתות ב"ד לא בטלו מהם דכתיב אנשי דמים ומרמה לא יחצו ימיהם אשר נתקיים בהם שנות רשעים תקצרנה ונשלחו ביד פשעם כמ"ש הרמב"ן בתורה פ' בראשית פי"ב לא תאכל ממנו וז"ל ועל דעת אנשי הטבע הי' האדם מעותד למיתה מתחילת היצירה מפני היותו מורכב אבל גזר מיתה שאם יחטא ימות בחטאו כדרך חייבי מיתה בידי שמים בעבירה כאוכל תרומה ושתוי יין ומחוסר בגדים וזולתם שהכוונה בהם שימותו בחטאם טרם בא יומם ולכך אמר בעונש עד שובך אל האדמה כי ממנה לוקחת כי עפר אתה ואל עפר תשוב בטבעך עכ"ל הכלל כי רבו ורבו סיבות חיצוניות אשר יקצרו החיות יעקב אבינו אמר לפרעה ימי שני מגורי שלשים ומאת שנים מעט ורעים הי' ימי שני חיי ולא השיגו את ימי שני חיי אבותי בימי מגוריהם וחכז"ל אמרו שנתקצרו שנותיו על זה שאמר לפרעה ועיין רמב"ם פ"ד מהל' דעות ה' ט"ו והל' י"ט דוק ותמצא הרבה דברים שמאבדין את הגוף אכילה גסה הוא סם המות רוב בעילות אחד מאלף מת בשאר חלאים והאלף מרוב תשמיש יעו"ש מי יספר רוב סיבות חיצוניות אשר יסובבו להאדם צנים ופחים שמועות רעות ר"ל בנים רעים אשה רעה וכדומה סיבות אלפים אלפים אך כל אלה סיבות מבחוץ אשר על ידם לא הגיעו למלאות שבעים או שמונים שנה.
<b>וראה</b> שאפי' אם ראינו שאשה הפילה עוברה לא אמרי' הוברר הדבר שהי' נפל מעיקרא שכ' הנמ"י פ"ד דיבמות בטעמא דר"ל חליצת מעוברת לא הוה חליצה וז"ל ופסוק תלמודא בסמוך דהלכתא כריש לקיש דחליצת מעוברת לאו שמיה חליצה ואע"ג דהפילה לבסוף לא אמר אגלאי מילתא למפרע שהעיבור לאו כלום הוא ואע"פ דבהרבה מקומות קיימ"ל איגלאי מילתא למפרע אמרי' שאני הכי שאם בשעה שחלץ הי' ודאי שלא היתה ראוי' לבא לכלל לידה אין הכי נמי דההוא עיבור כמאן דליתא דמי וחליצה שחלץ לה כשירה אלא שאינו כן דאיהו חיש דלמא באותו שעה ראוי' היתה לילד ולד גמור אלא שאחר כן גרם לה איזה דבר להפיל נמצא דחליצה דמעיקרא לאו כלום הוא עכ"ל הרי אפי' אם ראינו שהאשה הפילה אעפ"כ אמרי' דלמא סיבה חיצונה גרם להפיל ובשעת חליצה הי' ראוי להיות ולד מעלי' יען דרוב נשים ולד מעלי' בבטנם ק"ו בחיות אדם מהכ"ת לומר שלא הי' בכלל לחיות שבעים שנה ומה שנראה שמתים קודם שבעים שנה הוא מרוב סיבות חיצוניות אין ספורות למו שגרמו קצירת שנותיהם.
<b>ועתה</b> נדע שאם אנו דנין על אדם אם הוא חי עודנה אוקמי' אותו על חזקת קמייתא שהי' בחיים חיותו ועדיין הוא חי וקיים דהא טבע אדם לחיות שבעים או שמונים שנה מהכ"ת להוציא איש פרטי שאנו דנין עליו מחזקת חיות שלו שניחוש שסיבה חיצונה פעל עליו שימות קודם זמנו שהוקצב על אדם לחיות ואם כי רבים בני שוממה אשר סיבות חיצוניות פעלו עליהם שימותו בלא קצם האיש או האשה אשר דנין עליהם נשארו בחזקתם כמו אם אנו דנין על אדם פרטי אם הוא בחזקת כשרות אוקמי' אותו בחזקת כשרות הגם שידענו שרבו וגם רבו חטאים בנפשותם אמרי' מה איכפת לנו בהמון החוטאים אשר אין אנו דנין עליהם אותו איש פרטי אשר עומד לפנינו נוקמי בחזקת כשרות כן הוא בחזקת חי שלא פעל סיבה חיצונה עליו הגם שסיבות חיצוניות רבים חללים הפילו מ"מ על אדם פרטי שאנו דנין נאמר שלא פעלו עליו סיבות מבחוץ ודוק [ועיין תוס' שבועות דף מ"ו].
<b>אמנם</b> אם שמענו שאדם מת יהי' אפי' בן עשרים או בן ארבעים א"כ ידענו שפגע באיש הזה סיבה חיצונה שיומו בא קודם השנים שהוקצב לאדם ומי יודע למה נקצר קודם זמנו אי עונותיו או עון הדור גרמו שנשלח ביד פשעם שנתפס בעון ופשע לחטאת הקהל או צינים ופחים ביד עיקש קור וחום פעלו עליו וכדומה א"כ כיון שיצא חיותו קודם שנות ודר ודור א"כ איך נאמר שאין זה ל' יום שמת או ג' ימים משנהרג מכח חזקת חיות הכי הי' לו חזקת חיות על ימים ושעות ומי יוכל לדעת עומק הדין לאיזה יום ושעה פגעו בו הגבאים המחזירים לפרוע מן האדם כי רק לצדיקים הקב"ה ממלא שנותיהם מיום ליום ואיך נאמר שמכח חזקת חי שהי' לו מת בתוך ל' יום ונשאר רק ספק אומת מת או נהרג ולכך בא שעת מציאותן ומכריע הספק שמת לפניו אבל אם אנו רוצים לחקור על החי אם הוא עדיין חי וקיים אז חזקה גדולה מאוד דימי שנותינו בהם שבעים או שמונים שנה ויש לי בזה הערות רבות לתרץ כמה סתירות וקו' חמורות חמורות כי בדברי יש טעם וסברה למה יפעל שעת מציאה נגד חזקת חי ובלי שעת מציאה יש בחזקת חי חזקה גדולה ולא כתבתי אלא ברמז מעט כי ברוב חולשי לא אוכל להאריך ועיין בספרי מ"ח ח"ר סי' פ"ב ודוק.
<b>היוצא</b> מזה יש חזקות הקבועים לזמן כמו קביעת קדושת שבת וקדושת מועדים ימי יו"ט ימי ר"ה ויו"כ וחיוב ישיבת סוכה ואכילת חמץ בפסח או אכילת חדש או ימי קטנות בזכר ונקיבה או חזקת מעוברת וכן חזקת שמיטה ויובל וכדומה הגם דהווין חזקה הפוסקת אבל חזקה עשוי להשתנות לא הווין וכן חזקת חי הוה חזקה הפוסקת אבל לא חזקה עשוי להשתנות אבל יש חזקת חי מצוי לפסוק ע"י סיבות חיצוניות מבחוץ ואם נראה שנעשה פסיקות החיות אז שעת מציאה מכריע ודוק.
<b>ודע</b> דגם לבהמות יש זמן קצוב לכל מין ומין כמה ימי משטרו על הארץ אשר יוכל לחיות על פני האדמה אם לא יבואון סיבות חיצוניות אשר יפעלו כנגד הבריאות ויקצרו ימי חייהם פעם יש שגם הכפירים שואגים לטרף ויש שישבעו יותר מדאי עיין בהגהת הטור בכרס שניקב להוציא ההבל מבטן ויש שיצמאו או ישתן יותר מדי יש שהבלים גרם מהר ובקעה עיין בב"מ ויש קור וחום שיפעילו עליהם או עבודה רבה וגדולה אשר על ידו יזקינו ויחלשו עיין בב"ק ויש עשבים ידועים אשר ממית אותם באכלם או יכחיש בשרם עד שימותו וכדומה אלף סיבות חיצוניות ויש חלאים ידועים אשר שולטים בבהמות בעולם ואם יעשה להם רפואה יחיו עיין באלו טריפות חותכים מכאן וחיה ויש שיפעול עליהם קול רעם או קול ארי' עיין בטריפת ריאה בצמקה והכלל שלמה אמר כמות זה כן מות זה ומותר אדם מן הבהמה אין ועיין בהל' טריפות סי' ל"ב וסי' נ"ב יש שנדרס ובארס ימות בתוך י"ב חודש עיין סי' נ"ז וכדומה א"כ גם בבהמות הוה חזקת חיות חזקה מעלי' אך מצוי לפסוק החיות ע"י סיבות מבחוץ ועיין בט"ז סי' שצ"ז ודוק ודברי אמ"ו ז"ל שמבליע בלשונו חזקת חיות עם רוב בריאים לא יובנו לתלמידו כי המה שני מינים נפרדים ואין כאן מקומו להאריך.
<b>סימן</b> <b>נט</b>
<b>עוד</b> ראיתי לאדמ"ו הגאון ז"ל בספרו שערי תורה שם כלל ח"י פרט ו' שנתקשה בקו' גדולה וז"ל יש לחקור דהנה איתא במס' חולין דף ס"ג ע"ב ת"ר לוקחין ביצים מן העכו"ם בכל מקום ואין חוששין לא משום נבילות ולא משום טריפות ומקשה הש"ס דלמא דעוף טמא נינהו וכתבו בתוס' ד"ה דלמא וז"ל וא"ת כיון דעופות טהורים הוי רובא ניזל בתר רובא וכן הקש' הר"ן וכתב דיש שתירצו דאע"ג דמיעוטא נינהו כי מסמכינן להו בהדי נבילות וטרפות הו"ל רובא א"נ מע"מ וכ"כ הרשב"א דאמרינן סמוך תרי מיעוטא ואף דתוס' ור"ן ורשב"א תי' שם עוד תירוץ אחר יש לומר כמש"כ רשב"א דאין לשון הש"ס מדוייק לפי' זה אבל בגוף הסברא אמרינן סמוך תרי מיעוטי כ"ע מודים ועיין כיו"ב במס' ברכות דף נ"ג ע"א מיעוטא לכשפים ומיעוטא לגמר את הכלים אשתכח דרובא לאו לריח עבידי ועיין בפליתי סי' ט"ו ס"ק ג' וא"כ קשה בהאי דקיי"ל רוב מצוין אצל שחיטה מומחין הם ואף דאיתא בטושו"ע יו"ד סי' א' ס"א באם הוא לפנינו צריך לבודקו מ"מ לכ"ע היכי דליתא למיבדק סמכינן על רובא וכאמוראי דחולקים על רבינא וכן קיי"ל בחולין דף י"ב ע"א באבדו גדייו ותרנגוליו ומצאן שחוטין במקום שרוב ישראל מצוין מותרין כדאי' ביו"ד סי' א' ס"ד הא כתב הרשב"א במשמרת הבית דף ו' דאיכא מיעוט מומחים ששוהין או דורסין או מגרימין בדרך המקרה בנפלה מידו הסכין או עוף או שהי' סכין רעה ודורס שאין ברית כרותה למומחין שלא יעפו ולא ייגעו ולא ישיגו סבה בשחיטה ועיי"ש וא"כ האיך יש לו שם רוב כיון דאנו דנין על השחיטה אם נעלה בהכשר נימא סמוך תרי מיעוטא בהדדי מיעוט שאינן מומחין ומיעוט מומחין שפוסלין השחיטה במקרה והאיך סמכינן על רובא היכא דליתא השוחט קמן או באבדו גדייו ותרנגוליו דאולי לא נעשה השחיטה בהכשר עכ"ל.
<b>ונלע"ד</b> לתרץ בעזה"י בכמה אופנים כשאר אבאר ברצות ד' (א) בשלומא בבצים הגם שעופות טהורים מרובים מן הטמאים אם נצרף בצים מן עופות טהורות שהם נבילות וטריפות עם בצים מעופות טמאים יהי' מחצה על מחצה דאם באמת הביצה מן נבילה וטריפה היא אסורה בודאי וכן אם הביצה מן עופות טמא אסורה בודאי א"כ יש שני מעוטים המצטרפים להחזיק בהבצים בספק איסור כמובן אבל במצא תרנגוליו וגדייו שחוטין אזלינן בתר רוב המצויין אצל שחיטה מומחה ונעשו גדייו ותרנגוליו שחוטים כדין ואם תחוש שיש שגם מן המומחים מיעוט מכשילים אשר יהי' השחיטה פסולה נאמר הלא גם אם השוחט אינו מומחה בכל זאת אפשר דשחט שפיר שלא אירע בשחיטתו שום פסול מן ה' הלכות למשה מסיני א"כ המעט שאינם מומחים אעפ"כ שחטה שפיר הנה כנגד מיעוט מומחים שיוכל לבוא להם פסול בשחיטתם יש מיעוט כנגד מיעוט ונשאר עוד רוב מצוין אצל שחיטה מומחין ודוק.
<b>(</b><b>ב</b><b>)</b> <b>בשלומא</b> בבצים חידש הר"ן דינו דמנ"ל ידעינן דרוב עופות טהורין הכי ידענו סך עופות טהורין וסך עופות טמאין דנימא דרוב בצים באין מן העופות טהורין רק מדכתבה התורה הטמאים בשמם ולא הזכיר שמות עופות טהורים כמו שכתבה התורה בבהמות ע"כ דכלפי שמיא גלוי דעופות טהורין מרובין מן הטמאין ומזה לא ידעינן רק דטהורות מרובין ואולי אפשר הטהורין כעת (ג"כ) יותר מן הטמאין וא"כ אם נצרף מיעוט בצים מן העופות טריפות יהי' כנגד מיעוט אשר הטהורין מרובים מן הטמאין והוה כמחצה על מחצה אבל בשוחטין לו יהי' שיכול לבוא גם למומחין דרך המקרה מכשול שיהי' שחיטתו נבילה אבל עכ"פ ידענו שרק אחד מאלף אשר מצוין אצל שחיטה ימצא רק אחד מהם שלא יהי' מומחה וגם לאחת מן עשרת אלפים עופות אשר ישחט השוחט מומחה יקרה המקרה שיבא להמומחה שיתעלף ויתעף או שיפול מידו הסכין בתוך השחיטה וכדומה א"כ גם נצרף השני מיעוטים האלה נשאר עוד רוב גדול שרוב מצוין אצל שחיטה מומחין דרוב גדול וחזק הוי' אשר השני מיעוטין לא יגרע כחו ודוק.
<b>(</b><b>ג</b><b>)</b> <b>עוד</b> נ"ל לחדש הגם דבבטח יוכל לבוא גם למומחה מכשול באחד המכשולים אשר סיפר הרשב"א היינו באיזה שנים זה אחר זה אשר השוחט ישחט בכל ימי חול יוכל לבוא באחד הימים ובאחד השחיטות אשר ישחט בכל יום כמה עופות וגדיים ובהמות יארע פעם אחד מכשול אבל ברוב ימים אשר ישחט לא יבוא למומחה אחד מן המכשולים וגם ברוב שחיטות בכל יום לא יבוא למומחה מכשול א"כ ביום שמצא תרנגוליו וגדייו שחוטין אזלינן בתר רוב המצוין אצל שחיטה מומחים הם ואמרינן שהיום מן רוב ימים שלא יארע שמומחה יכשול בשחיטה ואזלינן בתר רוב שחיטות אשר יצאו מן המומחה בכשרות אפי' באותו יום המה כשרות והבן [ועיין פרק כלל גדול].
<b>(</b><b>ד</b><b>)</b> <b>גם</b> נראה לי בשלומא בבצים בודאי יש מיעוט עופות טמאים אשר יטילו בצים וגם יש בבטח מן עופות טהורין מיעוט בצים אסורין א"כ מצטרפין השני מיעוטים אשר המה שניהם יחדיו בעולם אבל במצא תרנגוליו וגדייו שחוטים הכי ברור הוה שביום ההוא נמצא בעולם מיעוט שוחטים שאינם מומחים אשר שוחטים או הכי ברור הוא שיארע גם משוחטים מומחים מכשול וכי שני מעוטים שאינם ברורים שבודאי המה בעולם לא יוכלו לדחות רוב שהוא ודאי וברור בעולם ודוק.
<b>וראה</b> זה מצאתי לאדמ"ו הגאון אמרי אש ז"ל בא"ע סי' צ"ו בד"ה אשר כתב וז"ל ואולם לכאורה הרי במכה אביו גופא איכא לפי תלמודן שם תרי מיעוטא דלמא לאו אביה ודלמא עדי עריפה הן והוה עדות שאי"ל ולפענ"ד נראה ברור דהר"ן לא אמר דחיישינן לשני מיעוטא רק בכה"ג דהתם דאיכא מיעוט עופות טמאים ומן הטהורים עוד נגרע דיש ביניהם וודאי מיעוט טריפות נמצא דאין לומר רוב בצים מותרות דאיכא תרי מיעוטא בצים אסורות בבירור משא"כ כאן דל"ל דודאי איכא דלאו אבוה ומאותם שהם כשרים בני אבותם וודאי איכא סריסים כיון דנגד כל אדם איכא רוב גמור ואינו נגרע בבירור מן המיעוט וכיוצא בזה כתב הרשב"א במשמרת הבית דפוס ברלין דף ה' ע"א מסופו] דלכך חוששין בהלך בעלה וצרתה למד"ה דאסורה לשוק אף לרבנן לדעת הרי"ף וסיעתו דמיעוט אינן מתעברות ומאותן דמתעברות איכא מיעוט דמפילות לכך אף לרבנן חוששין כיון דנגרע בבירור מן הרוב וזה לא שייך במיעוטא דלאו אבוה הוא ומיעוט דסריס דאין שייך לצורפן כיון דאיכא נגד כל אחד רוב גמור ואין בירור שיש שני המיעוטין יחד לעולם אף על פי שיוכל להיות אבל אינו ברור כמו בבצים דבודאי במיעוט טהורים מיעוט טריפות עכ"ל אודה ד' הרי שפתיו ברור מללו הבדל בזה וכאן עדיף ביותר דשני מיעוטין אינם ברורים שהמה בעולם או יבוא בעולם כלל והבן וכעין זה השגתי בגליון הפלתי ביו"ד סי' ט"ו בד"ה בחדוש דחפץ לדמות לדברי הר"ן בדלא שהה יש תרי מעוטי דלמא במקום נקב קשחט ודלמא נפל הוא יעו"ש ולדעתי לא דמי לדברי הר"ן ודוק.
<b>סימן</b> <b>ס</b> שמחת פורים וכל טוב לההמ"ג הרב ר' דוד נ"י אב"ד בק"ק איללאווא.
<b>אחד"ש</b> קבלתי אתמול מבע"ד מכתבו נפשו בשאלתו להשיב מיד אירע ר"ל מעשה שהלך איש סוחר ירא ד' מרבים לעשות חשבון עם השררה מעבר לנהר וואג ובאותו יום בערב באו דייגים והביאו בגדיו וכתביו ואמרו שמצאו על שפת הנהר ובעוה"ר קרוב שנהרג ע"י שודדים אבל גופו נא נמצא וכבודו נ"ו עשה כדת שלא יתאבלו ולא יאמרו בניו קדיש רק אשתו נשארת מעוברת והיא קרובה ללדת ושאל אם תנד זכר אם מותר נקרוא אותו אחרי אביו או גם זה בכלל מכשול שיאמינו שזה ברור שמת והאריך במתק שפתים אבל זה תוכן השאלה בקיצור
<b>נ"ל</b> ברור כי בזה יש מכשול ח"ו כי במדינתינו אין קוראים לילד הנולד אפי' אחרי שם אבי אביו או אבי אמו בחייהם אשר בימי רמב"ן עשו כן אבל בן אחרי אביו הוא דווקא אחרי מותו ולא בחייו כי הוא בכלל בחוקותיהם נא תלכו א"כ אם יהי' נקרא הבן בשם אביו יחליטו שאביו מת ואוסף נופך אם אביו נהרג א"כ רוע מזל שם זה ולא יקרא בנו בשם הזה עיין בטיב גיטין בשמות אנשים אות ב' ס"ק כ"ה שנתקשה על זה לר' עקיבא ור' גמליאל שהי' מעשרה הרוגי מלכות ואעפי"כ נקראו בשמם וג"כ מגדלי' וישעיהו אמרתי במקו"א אם נהרגו על קידוש השם אשר מברכים ברכה קידוש שם שמים וגם בגוף ההריגה עבדו ד' כי הקב"ה קיים בהם בקרובי אקדש שבחר בהם במחשבה א"כ לא נקרא רוע מזל אבל מיתות שופך דמים הוה רוע מזל ר"ל א"כ בודאי לא יקרא שם הבן אשר יולד על שם אביו אפי' אם יתברר שנרצח משודדים ויקרא לולד בנימין נתן עיין רמב"ן פסוק ואביו קרא נו בנימין בן ימין ולא בן אוני וד' ינחם אותו ואותה הדש"ת.
<b>אחר</b> זה נזכרתי בטיב גיטין שמות אנשים אות ש' ס"ק ד' שכתב וז"ל עיין בתשובות הר"ש בן הרשב"ץ ז"ל סי' רצ"א כתב וששאלת איך הוא זקיני הרמב"ן ז"ל וגם רבינו יונה בן ר' אברהם ז"ל דע כי אברהם אביו של רבינו יונה ז"נ ואמו של הרמב"ן הי' אחים ובתו של רבינו יונה היתה נשואה לר' שלמה בנו של הרמב"ן ז"ל וכשנפטר רבינו יונה בטילוטלא היתה בתו מעוברת וכשילדה ילדה בן זכר והי' לו לקראותו משה בשם אביו אמר הרמב"ן ז"ל אעפ"י שצריך לקראותו על שמי אני רוצה שנקרא יונה ע"ש זקינו אבי אמו משום וזרח השמש ובא השמש עד שלא כבתה וכו' וכן הי' דנפק מיני' גברא רבה והי' רב גדול בישראל ע"ש וזה מורה שהי' דרכם לקרות ע"ש אבי אביו אעפ"י שהוא בחיים עכ"ל הרי שרק על שם אבי אביו הי' קוראים אפי' בחייו לכבודו אבל כי נח נפשו אבי הילד קרא לילד על שם אביו כמו במ"ק דף כ"ה בחנן שהעיר גם מעלתו נ"י א"כ בנידן שאלתו בודאי יחליט העולם שאביו מת ואם כן כיון שליכא עדות אסור לקרוא אם יהי' הולד זכר בשם אביו וכיון שהרמב"ן חידש שקריאת השם הוא משום וזרח השמש ובא השמש א"כ כיון שליכא עדות על ובא השמש איך אפשר לקרוא אם תלד זכר וזרח השמש הלא ליכא עדות וגם ממילא לא נכון לקרוא אפי' יבורר הריגת אביו בשמו משום רוע המזל ר"ל שלא יהי' סופו ח"ו כמו שהי' לאביו חלילה וחלילה רק יהי' ימין ד' נאדר בכח ודוק.
<b>סימן</b> <b>סא</b>
<b>נשאלתי</b> מאחד אשר בתו נשתגע ר"ל והי' עמה אצל רופאים מומחים ופזר עליה כפי השגת ידו ולא מצאו רפואה למחלתה והוגד לו שבמרחק רב יש מכומרים אשר מתעסקים לרפאות אותן חולים אשר הרופאים מתיאשים אותם ותנאי התנה עם קרובי החולה (א) שלא יותן רשות לקרובים לכנוס בבית חולאים לראות מעמד החולה אפי' אם יוכתב אגרת לשאול על החולה יקרע וישרף שאם יתרפא יכתבו הם שיבוא קרוב ויקח הנתרפאים ואם ימות החולה יכתבו שמת ר"ל (ב) שלא יותן רשות לשלוח שום דבר מאכל או משקה לבתו החולנית שאין רשאי לאכול או לשתות דבר שר נא מתוקן כפי הכנת רפואתם וכפי השעה אשר יתנו להחולה לאכול ולשתות וביקש האב להגיד לו אם רשאי עפ"י דין תורה להוליך בתו לשם.
<b>תשובה</b> אבאר בעזה"י שנראה ני שמותר לשלוח בתו ולפום רהיטא חששתי לאסור דעובר האב על לפני עור לא תתן מכשול במה שחדשתי במקו"א הגם שהש"ך ביו"ד סי' קנ"ח ס"ק ה' דבישראל שאוכל נבילות אין ב"ד צריך להפרישו וביאר בדגול מרבבה שם הלא אעפ"י שחטא ישראל רק הש"ך סובר אפי' ישראל גדול העובר אין צריך להפריש שרק אם אוכל בשוגג אבל מזיד דקטן דהוה כשוגג צריך להפרישו יעו"ש אבל מודה הש"ך שישראל גדול שהוא שוטה צריך להפרישו דשוטה נחשב כקטן שמזיד שלו הוא שוגג דאין בו דעת וא"כ יש על האב מצוה להפריש בתו שלא תאכל אסורין ק"ו שעובר על לפני עור אם הוא שולח בתו לבתי הכומרים לאכול שם רק אסורין ודוק.
<b>שוב</b> התבוננתי הלא היא נשתגע ר"ל אשר יום יום היא בסכנה גדולה שלא תאבד עצמה לדעת וגם תזיקה לאחרים ר"ל א"כ פקוח נפש הוא ומותר לרפאות אותה אפי' בדברים אסורים ואין לומר יען שמקפידים שצריכה לאכול מבשר שלהם הוא בכלל העברת הדת שצריכה למסור נפש זה שבשתא דהלא אפי' איש או אשה הבא מאנשי אמונתם יקפידו כן שלא לאכול או לשתות מכל הבא מאנשי קרוביהם א"כ נגלה שגם זה בכלל תכסיסי רפואות שלהם שלא יאכל המשתגע אנא מאכלים ומשקים אשר הוכן לפי חכמת רפואה שלהם לפי מזג גופו של המשתגע וא"כ אין בו סרך העברת הדת ח"ו ואין בו רק מה שהיא תאכל איסורים ופקוח נפש דוחה הכל דכתיב וחי בהם ולא שימות בהם ומותר להובילה לשם ודוק.
<b>ואוסף</b> נופך בעזה"י דלו יהי' אם הי' החק שם בבית חלאים שרק בשר כשר ויין כשר לא יוכנס שאז נראה כאלו יש בו תכלית העברת הדת ח"ו אשר יהי' הדין שתמות ואל תעבור עיין ביו"ד סי' קנ"ז בכל זאת כל השורש מן ונקדשתי בתוך בני ישראל ביאר היטב ברמב"ם בספר המצות עשה ט' יעו"ש וא"כ שוטה שאינה בן דעת פטור מכל המצות עשה גם מצות עשה של ונקדשתי אין חיוב עליה וגם מסברא הלא אין חילול השם אם שוטה לא ימסר חיותו לקדש שם שמים וא"כ מהכ"ת נימא שקרובים שלה יהי' עוברים בזה על לפני עור אם שנימא גדול המחטיא הלא השוטה לא יהי' נחשב לחוטא ובפרט דלא מיכוון הקרוב רק לרפאות לזה ולא אפשר ולא קמכוון מותר ועיין בפנ"י פסחים דף כ"ו הביא חקירות הרמב"ם ודוק בדבריו.
<b>וראה</b> זה מצאתי לאדמ"ו חת"ם סופר ז"ל ביו"ד סי' ע"ו בד"ה ויש בזה כתב בנידן שאלתו וז"ל יש בזה עוד משום אכילת דברים האסורים ובפרט שהכומרים מקפידים שלא תאכל משלה בשר כשר אלא מפתם תאכל ומכוסם תשתה וכוונתם בזה להעביר על דת וכל להעביר על דת הוה כמו ע"ז עצמה דיהרג ואל יעבור וכשם שאין מתרפאין בעצי אשרה אפי' רפואה בדוקה ה"ה שאין מתרפאין בהעברת הדת כגון שרפואה בדוקה לאכול בשר והגוי מתכוון להעביר ורוצה שיאכל דווקא נבילות ואם לאו לא יניחנו לאכול בשר ימות ואל יאכל נבילות ומכ"ש הכא שהעבירה אינו ענין לרפואה כי רפואתה בסמים וסממנים ולא באכילה זו ומכש"כ שיש לחוש בפיתוי להעברת דת והמרת דת ויתערבו בגוים וילמדו מעשיהם ומוטב שתמות זכאי ולא תמות חייב עכ"ל עין בעין נראה הבדל גדול בזה דבשלומא אם אין זה חק אצלם שכל הבא לבית חולה שלהם שצריך לאכול ממאכלם ולא יבוא אדם שם אז הוה כהעברת הדת אבל כאן שיש חק שכל חולה צריך לאכול ממאכלם אשר יתקינו מפי הרופאים לפני החולים ולא יבואו קרובים לבקר אז גם אדמ"ו נ"ל מודה דאין זה נקרא העברת הדת רק בנידן אדמ"ו ז"ל בודאי הי' באופן שבשר טריפה הי' רשות להביא שם רק בשר כשר לא וגם אחרים רשאים לבוא לבקר רק ישראל לא וא"כ הוה העברת הדת ודוק.
<b>אך</b> מה שכתב אדמ"ו ז"ל שם בד"ה ועוד שיש לחוש על דברי חז"ל חביבה עליהם בהמתן של ישראל מנשותיהן וגם יש לחוש דלמא אחר שתתרפא תאנס או תתפתה להן יעו"ש ופלא הגם שהש"ך ביו"ד סי' קנ"ז ס"ק י"ד כתב שדעת ר"ת הוא שאפי' אשת איש הנבעלת מן עכו"ם לא הוה גילוי עריות מ"מ אין כן דעת הפוסקים כבר השיג עליו בגליון בשעה"מ מרמב"ן במלחמות ור"ן סנהדרין ופנ"י בכתובות דף ג' שהשיג על הב"י יעו"ש וא"כ מהכ"ת לחוש שלא ליתן אותה לרפאותה משום חשש רחוק דלמא תיאנס או תתפתה על שתתפתה בבריאותה יש לה חזקת כשרות ועל האנוס יש דעת גדולי ראשונים שאין זה בכלל גילוי עריות דתהרג ולא תעבור וספק נפשות להקל ודוק ואולי שם בנידון אדמ"ו שהיא בר דעת רק היא חולנית חשש אדמ"ו ז"ל אבל בנשתגעה ר"ל שהיא כעת אינה בר דעת שגם אם תתפתה כעת וק"ו תאנס היא כקטנה לא הי' אדמ"ו חושש על זה רק שם הי' אדמ"ו אוסר דהוה העברת הדת שלא תאכל בשר כשר ודו"ק.
<b>סוף</b> דבר כפי שאר חששות סכנות גדולות אשר יש לחוש ח"ו ע"י בתו המשגעת ר"ל אמרתי לו שלא יקרה לו עון אם יסלק הנזק בכל אופן שתשיג ידו וד' יעזור לו שיראה רפואתה חיש מהר הנלענ"ד בעזה"י.
<b>סימן</b> <b>סב</b>
<b>בש"ע</b> או"ח סי' שד"מ סעיף א' וז"ל ההולך במדבר ואינו יודע מתי הוא שבת מונה ב' ימים שנותן אל שכחתו ומקדש בקידוש והבדלה ואם יש לו במה להתפרנס אסור לו לעשות מלאכה כלל עכ"ל וכתב במג"א ס"ק א' וז"ל אע"ג דרוב ימים הם ימי חול זה מקרי קבוע עכ"ל ודקדקתי למה לא כתב המג"א דמקרי קבוע ולא אזלינן בתר רוב דכל קבוע הוה כמע"מ.
<b>ונלע"ד</b> דלולא דמג"א חידש כאן סברת קבוע הייתי אומר דלא שייך כאן דין קבוע דהא דין קבוע כמחצה על מחצה חידוש הוא כאשר ביאר הר"ן הובא בש"ך יו"ד סי' ק"י ס"ק ד' יען דקבוע חידוש הוא לא אמרי' קבוע למפרע גם לא הי' נודע האיסור בשעה שלקח הבשר יעו"ש וא"כ נראה ג"כ לחדש דלא שייך קבוע רק אם האיסור וההיתר ישבו יחדיו בעולם כגון בזרק אבן לתוך תשעה ישראלים וגוי אחד או בט' חניות בשר נבילה ואחת בשר כשר או ט' מוכרים בשר כשר ואחת מוכרת בשר נבילה או באשה נבעלת ולא ידענו אם מאיש כשר או פסול וכדומה דשניהם המה בעולם יחד אבל באיש ההולך במדבר דשם השבת עם ימי חול אי אפשר להיות בעולם יחדיו בעת וזמן דע"כ רק יום אחד בעולם או יום שבת או יום חול והגברא מסופק אי היום קודש או חול מסתבר לילך אחרי הרוב הלא רוב ימים המה חול ולא קודש ונא שייך לומר קבוע כמחצה על מחצה דהלא זמן האיסור הוא יום שבת והיתר הוא יום חול אינם בעולם יחדיו בכה"ג לא חידש התורה דין קבוע דכל קבוע חידוש הוא ואמרי' דווקא כמו בזורק אבן דכתיב וקם עליו ודוק
<b>ואולי</b> החכים המג"א וכתב וז"ל וזה מקרי קבוע עכ"ל דבאמת לא הוה דין קבוע ממש אבל כיון בבטח יש בתוך הימים ג"כ יום קודש נקרא קבוע שאם יש לו מה לאכול לא יעשה מלאכה כלל ודוק.
<b>אמנם</b> בירושלמי פרק כלל גדול כתב וז"ל גדול שנשבה בין העכו"ם רב ושמואל חד אמר מונה ששה ועושה שבת וחרנה אמר עושה שבת ומונה ששה רבי יצחק בר אלעזר בשם רב נחמן בר יעקב מונה ששה ועושה שבת חמשה ועושה שבת ארבעה ועושה שבת ג' ועושה שבת שנים ועושה שבת אחד ועושה שבת אמר ר' מנא אין אשתבאי בתלתא הוא עבד בשובתא רב הוה חייליה לתרין מחזירין הוא עבד שובתא ואין לא לתמוה ויחוש לכל הימים כהדא קידש אשה בעולם רבי יעקב בר אחא איתפלגון ר' יוחנן ור' שמעון בן לקיש ר' ויוחנן אמר חושש לכל הנשים ריש לקיש אמר אינו חושש לכל הנשים תמן יש לו תקנה יכול הוא לישא גיורת יכול הוא לישא משוחררת הכא מאי אית לן תמן אמרין חושש לכל הימים ועושה כדי קיום הנפש עכ"ל ובקרבן עדה שם מקשה בשלומא שם בנזיר שייך לקנוס אותו דעשה שליח לקדש לו אשה סתם אבל כאן מה קנס שייך אם הוא נשבה או תועה במדבר ובפרמ"ג על המג"א סי' שמ"ד הקשה עליו הלא כאן קבוע דאורייתא דלכל עולם נודע יום השבת ואפי' נודע רק לאחד האיסור הוה קבוע כאשר ביאר ביו"ד סי' ק"י בשם פר"ח יעו"ש ולפמ"ש נראה בכה"ג דאין האיסור וההיתר יחדיו בעולם לא שייך קבוע דאורייתא ונשאר כח הרוב מדאורייתא וקנס לא שייך הכא ולכן הקשה על הירושלמי מה דמיון מהכא לסוגי' דנזיר ודלא כפרמ"ג שירושלמי מקשה הלא כאן קבוע דאורייתא ודוק.
<b>שוב</b> מצאתי לאדמ"ו זצ"ל בספרו שערי תורה ח"ג כלל ב' פרט ו' בד"ה והנה שמביא דברי ירושלמי והשיג על קרבן עדה הא הוה קבוע דאורייתא כדברי פרמ"ג וכתב שהמג"א כיון לדברי ירושלמי רק נתקשה בסוף בשני קו' א"כ למה מקשה הירושלמי הקו' לר' יוחנן הלא גם לריש לקיש קשה הקו' דשאני בנזיר דסובר ר"ל דלא קנסי' ליה אבל כאן איכא קבוע דאורייתא ועוד למה אמרו בירושלמי דקשה לר"י ור"ל ולא הקשה מברייתא מפורשת בכמה דוכתא כתובות דף ט"ו דבאיסור ניכר הוה קבוע דאורייתא וכאן ג"כ ניכר השבת לכל בני ישראל יעו"ש שהניח בצ"ע.
<b>ולי</b> תלמידו הקטן נראה אחרי מחילת תורתו הגדולה דבכל דוכתא בש"ס הביא הברייתות רק קבוע היכן דהאיסור וההיתר ישבו יחדיו בעולם אז יש דין קבוע מדאורייתא בין להקל ובין להחמיר אבל בשבת דלא משכחת יום קודש וימי חול יחדיו בעולם לא חידש הקב"ה דין קבוע וא"כ ליכא קו' מכל הברייתות דכאן מיקרי רק קבוע דידענא שבודאי יש יום אחד קודש וא"כ בכל יום יש להסתפק שמא היום יום קודש ודומה לנזיר שכל אשה שרוצה לקדש שמא היא האשה האסורה לו ודוק.
<b>ובזה</b> יש לי הערה על דברי שעה"מ סוף הל' מגילה שאמר סתם עיר קורין המגילה בי"ד דהולכין אחר רוב עירות שאינם המוקפים ומביא קו' הא קבוע כמחצה על מחצה יעו"ש ולפמ"ש יש לפלפל עליו.
<b>ואגב</b> גררא אזכיר כעין חילוק זה אשר חקרתי על חקירת טו"א בר"ה דף כ' בד"ה אמר ליה שנתקשה איך אחד נאמן לומר דעברוה לאלול הא רוב שנים אין אלול מעובר הא ע"א אינו נאמן נגד חזקה ק"ו נגד רובא והערותי נגד רוב שהוא בעולם אין ע"א נאמן אבל נגד רוב שאינו בעולם והעד מברר שהשנה הזאת היא ממיעוט נאמן ע"א לברר ואעתיק מה שכתבתי בגליון טו"א שם וז"ל ולדעתי הא השנה הזאת אשר מעיד העד שעברוהו לאלול הזה לא הי' בעולם ולא נכנס בתוך הרוב עם השאר שנים דהא השנים הולכים זה אחר זה וא"כ הגם שברוב השנים שעברו לא יהי' אלול מעובר ואם לא הי' בא עד שאומר שבשנה הזאת נתעברה אלול היינו סומכים שזאת השנה הוא ג"כ כמו רוב השנה שעברו אך כיון שעד כשר מעיד שהשנה הזאת היא ממיעוט שנים שעברוהו לאלול ולא נכנס השנה הזאת ברוב השנים למה לא יהי' נאמן והלא אפי' אם הרוב והמיעוט בעולם יחדיו הוה הדין דע"א נאמן לומר שעל בהמה הזאת אמר השוחט או הבודק שהיא טריפה אם אין השוחט ובודק לפנינו אשר מכחישים לאותו העד ואעפ"י שבלי עדות העד רוב השוחטים שוחטים שפיר ורוב בהמות אינן טריפות אעפ"כ נאמן ע"א לומר שבהמה הזאת אמר השוחט ובודק שיצא מהרוב וק"ו שע"א נאמן לומר ששמע מפי הב"ד שאלול שנה הזאת מעובר דלא כמחבר שכתב אם ע"א אמר ששמע מפי הב"ד הי' רק מחמירין על עצמן אלא הי' נאמן בתורת עדות וק"ו אצל עיבר האלול שאינו הרוב והמיעוט כאחת בעולם ודוק ואין הגליון מספיק להאריך כאן.
<b>ואולי</b> סובר הגאון טו"א בהיפך דיש סברה בשלומא אם העד מעיד בדבר שהוא רק בירור המיעוט שיש בעולם הגם שיש ג"כ הרוב בעולם כגון בטריפות דידענו שמיעוט בהמות טריפות בעולם וכן יש מיעוט שחוטות ונתגלה בשחיטה עיין משמרת הבית בהבנת רוב מצוין אצל שחיטה מומחים רק רוב ולא כל אז ע"א נאמן לברר המיעוט מתוך הרוב אבל בעיבר אלול דאין המיעוט עם הרוב בעולם אמרי' דאין ע"א נאמן דשנה הזאת יצא מסדר רוב שנים דנתעבר אלול ודו"ק.
<b>סימן</b> <b>סג</b>
<b>שאלה</b> אירע שיום אחרון של פסח הי' ביום ג' ובעש"ק אחרי כן לוקח אצל נכרי יערבען לחמץ עיסה על לחם משנה לשבת ובשבת קודש בצהרים נתנה האשה על לבה כי לא חששה כי הגעזעלנשאפט אשר עושים היערבען יש בהם כמה ישראלים אשר להם שותפות בו ובודאי לא מכרו א"כ הוה חמץ שעבר עליו הפסח שאסור אפי' לאחרים משום קנס אם לפסוק מלאכול אותן חלות בסעודה שלישית אחר תפילת מנחה אשר הוכן לסעודה הזאת.
<b>תשובה</b> חקרתי להתיר בעזה"י דלכאורה קשה מנ"ל דאפי' חמץ של שותפות ישראל דעובר עליו בב"י הלא כתוב לא יראה לך חמץ דווקא של יחיד אבל בשותפין אין אחד עובר ומבואר בט"ז סי' תמ"ה ס"ק ה' שהשיג על הב"ח שרצה נפרש הגם שיש הבדל בין חמץ בחצר של רבים ובין חצר של יחיד וכתב הט"ז וז"ל ואינו מתיישב בזה דשותפין חייבין ממש כמו אדם אחד לכל מילי עכ"ל וראיתו בחק יעקב שם בס"ק י"א שכתב וז"ל ואין להקשות דהא כתיב לא יראה לך חמץ ומתיבת לך יש למעוטי דשותפין וכדאיתא בחולין דף קל"ו ועיין תוספות סוכה דף מ"ב י"ל דהא כתיב תשביתו שאור מבתיכם דמשמע דאפי' דשותפין ולך למעוטי של הקדש ושל אחרים כדאיתא שם בפסחים עכ"ל א"כ קשה נימא תינח דשותפין של ישראל דכל ישראל נקרא בלשון יחיד עיין רש"י בחולין דף קל"ה בד"ה למעוטי שותפות דעכו"ם וכתב וז"ל אבל דישראל מיוחד לך קרינן ביה הואיל ושניהם בני חיוב וכל ישראל קרואים בלשון יחיד עכ"ל והוא סברת הגמ' שם עמוד שני עכו"ם לאו בר חיובא יעו"ש ברש"י בד"ה ישראל בר חיובא וא"כ תינח שותפות ישראל אבל שותפות עכו"ם עם ישראל מנ"ל והא דכתיב תשביתו שאור מבתיכם הוא שותפות ישראלים רבים אבל שותפות גוי וישראל מנ"ל דעובר עב"י או על עשה דתשביתו הלא בגמ' שם בחולין מחדשים סברה הזאת דשותפות ישראל הוה לחיוב ושותפות עם גוי פטור וצע"ג.
<b>ועלה</b> בדעתי למה כתבה התורה תשביתו לשון רבים לרבות שותפות הלא אפי' הוה כתבה התורה תשבית שאור מבתוך הוה ג"כ שותפות ישראלים רבים מחויבים כמו דכתבה התורה ולא יראה לך שאור ואעפ"כ שותפות ישראלים עוברים על בל יראה כסברת רש"י לך קרינן הואיל ושניהם בני חיוב א"כ ה"ה אם כתבה התורה תשבית שאור מביתך הוה ידעי' דשותפות הוה כיחיד ואעפ"כ כתבה התורה תשביתו שאור מבתיכם הוא לרבות אפי' אם גוים בשותפות הישראלים מחויבים עכ"פ בעשה דתשביתו ודו"ק.
<b>אך</b> לפ"ז יהי' דין חדש דחמץ של ישראל וגוי בשותפות אין הישראל עובר בב"י רק מחויב בעשה דתשביתו וא"כ אם לא מכר הישראל חלקו עבר רק בעשה דתשביתו וא"כ אם עבר עליו הפסח אינו אסור בהנאה דהלכה כר"ש דמן התורה מותר החמץ אחר הפסח רק קנסא קנסו רבנן הואיל ועבר עליו בבל יראה ובל ימצא עיון פסחים דף ל' וא"כ דווקא אם עבר על הלאו של בל יראה קנסו אבל אם עבר רק על עשה דתשביתו לא קנסו רבנן ומותר חמצו לאחר הפסח ודו"ק.
<b>ומצאתי</b> ראי' דעל עבירת עשה דתשביתו לא קנסו בשו"ת פנ"י א"ח סימן י"ב שצוה למי שלא מכר חמצו להשליך בחוץ ויקח גוי ומותר לאחר הפסח הגם שלא קיים מ"ע דתשביתו ודו"ק.
<b>שוב</b> עלה בדעתו דלכך עובר אפי' בבל יראה אם הי' לישראל שותפות עם עכו"ם דכל דבר חמץ אפשר לחלק וא"כ הוה כמאן דכבר נפלג דאמרי' בסנהדרין דף קי"ב בגמ' אמר רב חסדא בהמה חציה של עיר הנדחת וחצי' של עיר אחרת אסורה עיסה חצי' של עיר הנדחת וחצי' של עיר אחרת מותרת מאי טעמא בהמה כמאן דלא פליגא דמיא ועיסה כמאן דפליגא דמיא וכן פסק הרמב"ם בפ"ד מהל' עכו"ם הלי"א יעו"ש ועיין בכ"מ הי"ט וא"כ אם להקל סמכי' כמאן דפלג דמיא ק"ו דאמרי' כמאן דפליג דמי' להחמיר לומר שנקרא שלך לעבור עליו בבל יראה לך חמץ הגם דיש נו שותפים גוי בכל זאת חלק ישראל כמאן דמופלג ועובר הישראל עב"י לך חמץ דלא כחק יעקב דילפי' מן תשביתו לשון רבים וצע"ג (ועיין ברמב"ם פ"ו מהל' בכורים גוי וישראל שותפות בעיסה אם יש בחלק ישראל שיעור חלה מחויב בחלה).
<b>אמנם</b> לפ"ז יש לחקור אם יש בכה"ג קנס דרבנן על שעבר ישראל עב"י בעבור חלקו דהנה אם הי' חולק הישראל עם השותף גוי החמץ אחר הפסח הי' החלק ישראל מותר דאמרי' אין ברירה ותלינן בא לידו חלק הגוי דכל איסור חמץ אחר הפסח הוא איסור דרבנן ואמרי' גם בדרבנן אין ברירה שהגיע לישראל חלק הגוי כן פסק בשו"ת שאגת אריה סוף סי' צ' יעו"ש וא"כ איזה תכלית יהי' רבנן אוסרים את החמץ של חלק ישראל משום קנס על שעבר על בל יראה ואסרו חמצו אפי' על כל ישראל כדי שיגיע להעובר עבירה קנס עיין ר"ן פסחים דף ל' ראי' מחולין דף ד' חמצן של עוברי עבירה מותר מפני שהם מחליפין הא בלא"ה אסור גם על אחרים יעו"ש זה ניחא אם מגיע להעובר עבירה קנס אבל אם הי' לו שותף גוי א"כ אם יחלק עם הגוי לאחר הפסח יהי' חלקו של ישראל מותר דתלינן שהגיע לו חלקו של גוי א"כ לא יגיע לישראל העובר עבירה קנס א"כ לאיזה תכלית יהי' אפי' חלקו אסור אחר הפסח הא לא יגיע בזה קנס כלל והניחו חכמים מיד על דין תורה הגם שעבר עב"י מותר אפי' חלק הישראל וחלק הגוי בודאי מותר דאמרי' בדרבנן יש ברירה ותלינן שהגיע לגוי חלקו כמבואר בשג"א סי' פ"ט וא"כ אין מקום לקנוס ישראל המשותף עם הגוי (חוץ אם לקח הישראל אחר הפסח כל החמץ שעכ"פ יש לו בכלל החמץ חלק איסור דקנסו דרבנן) ובכה"ג דנמכר לאחרים רבים הנך יערבען אמרי' ממנ"פ אי הוה החמץ כמאן דפליגי ועבר על בל יראה א"כ לאחר הפסח תלינן דחלק הגוי לו ומותר החמץ לכל העולם דהלא לא יגיע לישראל העובר הפסד אם יקנסו רבנן לו ואם לא אמרי' דחמץ כמאן דפליג א"כ לא עבר עב"י לך ולא של שותפות ומשום עשה דתשביתו שעבר לא קנסו כדברי פנ"י בשו"ת ודו"ק.
<b>רק</b> יש לפקפק הא אלו נגנב או נאבד מהחמץ בפסח הי' חצי הפסד לישראל וא"כ הגם שנשאר החמץ שייך לומר שלישראל הגיע חלק הגוי עכ"פ הי' כקבלת אחריות על חלק של גוי וג"כ אסור כל החמץ ושוב מצאתי במקור חיים סי' תמ"ח ס"ק א' שהשיג כן על השג"א יעו"ש.
<b>אחרי</b> העיון בלבבי לא כן ידמה דכבר הארכתי בחדושי דאין אחריות רק אם יצרך לשלם בעד החמץ של אחרים דרבתה התורה בלא ימצא אבל אם יתחייב יען שלוה מעות ונאבד המשכן באונס א"כ אין התשלומין בעד החמץ רק בעד מעות שלוה וכן בנידן דשג"א אם הי' נגנב חצי חמץ הי' נגנב חצי מעכו"ם וחצי מישראל והנשאר הוא הי' חצי של עכו"ם וחצי של ישראל דאם הי' נגנב או נאבד חצי החמץ ולא הי' בא לחלוקה הי' הגניבה של שניהם ולא שהי' לישראל אחריות על חמץ של גוי ודוק (ועיין רמב"ם פ"ד דפיאה הל' ט"ז ובכ"מ שם].
<b>סוף</b> דבר הכל נשמע הגם שהמג"א בסי' תמ"ז ס"ק י"א כתב בשם מהר"ם לובלין עיסה שנתחמץ בשמרי שכר שעבר עליו הפסח אסורה דהוה כאלו הוא בעיניה יעו"ש כתב במקור חיים שם דמהני הולכת הנאה לים יעו"ש ועיין בחק יעקב סי' תמ"ב וק"ו בנידן דידן שיש ספק מה שלקח על שבת הוא יערבען החדש שנעשה אחר הפסח וגם יש שותפות גוי שיש לחקור אם נאסור החמץ כלל בכה"ג דלמה יקנסו לגוי אם נאמר חמץ כמאן דפליג דמי ואם לא הוה כמאן דפליג א"כ מנ"ל דעובר על ב"י בשותפות וכי תימא משום עשה דשביתו מנ"ל דקנסו משום עבירת מצוה בשב ואל תעשה והגם בכל היתר לבד יש לפקפק עיין במקור חיים סי' תמ"ח לכל הפחות יש לסמוך בהשלכת הנאה והגם שיש שבת שלא יוכל לעשות פדיון במעות יוכל להשאר כדי הנאת פדיון מן הלחם כנלענ"ד בעזה"י והי' לי להאריך בביצה פ"ב עיסה חצי של נכרי ובמהרי"ט אלגאזי הל' חלה ובירושלמי בפאה הובא ברמב"ם להלכה בהל' מתנות עניים פ"ג הל' ט"ז בשותפין שחלקו מי מחויב בפאה ובחקירת פרי תואר סי' צ"ט ביו"ד אי מדאורייתא הוה ביטול אפי' חד בחד דרק ברוב איסור אסור ועיין בשו"ת פנ"י ח"ב א"ח סי' י"ב הבדל בין מעמיד גבינה שמהווה כל דבר ובין מעמיד שפועל רק שתוסס במראה יעו"ש היטב ואין פנאי לבאר.
<b>שוב</b> מצאתי בפרמ"ג באשל אברהם סי' תמ"ח ס"ק ב' וז"ל ועיין בשו"ת פנ"י סי' י"ב ויו"ד בחלק א"ח אחד שלא מכר חמץ ונזכר בשבע צוה שישליך במקום הפקר ברה"ר בפני עכו"ם אוהבו ויקחו לבתיהם ומסתמא יחזירו לו אחר פסח ומשמע אע"ג דעבר על עשה כל דלא עבר בלאו לא קנסוהו וצ"ע דמשמע מכמה פוסקים אף דעבר בעשה קנסוהו עכ"ל ופלא שלא ציין איזה מקומן של הפוסקים דמשמע כן הלשון בגמ' מורה כפנ"י הואיל ועבר על בל יראה קנסוהו יעו"ש.
<b>וראה</b> זה מצאתי לאדמ"ו הגאון חת"ס ז"ל בא"ח סי' קי"ב בד"ה ומ"מ ברור כשמש אצלי שחידש אם החזיק הגוי החמץ אצלו ולא אכלו עובר הישראל בכל רגע ורגע על ב"י ובל ימצא דחמץ אינו ברשותו של אדם ועשאו הכתוב כאלו ברשותו של אדם ולא יפטור מזה בשום אופן בעולם והביא ראי' כמו בור ברה"ר שהפקיר הכורה בורו ואלו בא גוי והחזיק בהבור מההפקר לא נפטר הכורה מנזיקין כל ימות עולם אעפ"י שאין ביד ישראל לכסותו שהגוי אלם שלא נותן רשות לכסותו בכל זאת חייב הישראל על שהזמין הבור שיכשלו בו בני אדם יעו"ש.
<b>ולי</b> תלמידו הקטן לא הבין דבריו הקדושים ממנ"פ אי בא מלך וכבש את הארץ אשר קונה כל הארץ בודאי ישראל פטור דהמלך קנה בכיבוש מלחמה והבור אשר בו קנה המלך ופטור הישראל אבל אם גוי אלם לקח הבור א"כ קרקע אינה נגזלת ועדיין הקרקע והבור של ישראל הוא והגם הגוי הוא ארי אשר מונע לישראל לכסות בורו בודאי הישראל חייב דתחילתו בפשיעה וסופו באונס חייב בכל נזקין עיין בב"ק פ"א אבל בחמץ שיוכל הגוי לזכות בהחמץ דעליו לא אסרה התורה חמץ לאיסור הנאה מהכ"ת יעבור ישראל על החמץ שיש לו בעלים גוי על ב"י וב"י ועיין בב"ק דף נ' ע"ב חבטה בקרקע עולם ועיין בתוס' בב"ק דף כ"ח ע"ב בד"ה הני מילי וכן מצאתי ראי' מנב"י מהד"ת א"ח סי' ס"ג ויש לי להאריך אבל חלילה להיות כתלמיד החולק על רבו בדין
<b>סימן</b> <b>סד</b>
<b>בע"ה</b> סוגי' עירובין דף ס"ד ופסחים דף ל"א ובש"ע א"ח סי' תמ"ט.
<b>הב"ח</b> יצא לחדש דבר בספק חמץ שעבר עליו הפסח שלא נודע של מי הוא באכילה אסור ומותר בהנאה ולמד כן מדקדוק הלשון פסחים דף ל"א מלאי וחנות בשל ישראל אסור בהנאה וק"ו באכילה ובשל גוי חמץ הנמצא מותר באכילה וק"ו בהנאה יע"ש בב"ח סי' תמ"ט והמג"א מביא ראי' מרש"י ותוס' עירובין דף ס"ד עיין בס"ק ב' יע"ש ואחרונים הרעישו מגמ' חולין דף ד' משמע שמותר באכילה בחמץ של עוברי עבירה דמותר מיד מפני שמחליפין והוכיח חזקה לא שבק התירא ואכל איסורא ופריך הגמ' דלמא כר"ש שהוא רק דרבנן ומשני מפני שמחליפין משמע ודאי וקשה בלא"ה מכח ספק חמץ של ישראל אסור באכילה אלא פשיטא דמותר באכילה והוא קו' גדולה עוד הקשה ממנ"פ אי ספק דרבנן להקל על הנאה למה נחמיר לאכילה הלא כל ספק מאכל איסור דרבנן מותר באכילה וכאן שהוא רק קנס יהי' ספק איסור דרבנן אסור באכילה וצע"ג ומקו"ח סי' תמ"ט נתקשה על המג"א דכתב דמשמע כן מרש"י עירובין ונהפוך הוא א"כ מנ"ל דאזלינן בתר רוב הולכי דרכים עכו"ם דאל"כ למה לא התיר ר"ג לר' עילאי לאכול וקשה הא ממנ"פ אסור לאכול במחצה עכו"ם ומחצה ישראל אסור לאכול אם הוא של עכו"ם יש איסור פת עכו"ם ואם הוא של ישראל אסור באכילה וגם ספק של ישראל ג"כ אסור באכילה והוא קו' חזקה.
<b>ונלע"ד</b> לתרץ בעזה"י ואקדים הבכור שור הקשה מאי אמר ר"א למדנו שהולכים אחרי רוב הולכי דרכים וקשה פשיטא הלא בכל התורה אזלינן בתר רובא ותי' דשם בורגנין הי' קרובים כפרים אשר רוב ישראל וקמ"ל דאזלינן בתר רובא ולא בתר קרוב כר"ח בב"ב יע"ש ולדעתי פלא בשלומא אם הקרוב ודאי ורוב הוה רק ספק גדול יש פלוגתא אי אזלי' בתר קרוב או בתר רוב אבל אם אזלינן בתר קרוב הוה ג"כ דאזלינן בתר הרוב מהקרוב אז בודאי אזלינן בתר רובא דעלמא דהוא גדול מהרוב של הקרוב ויש לרובא דעלמא עוד מיעוט מן הקרוב שהמה ג"כ עכו"ם ודוק.
<b>אך</b> נ"ל לחדש דבר דנא מיבעי ברוב נכרים אלא אפי' רוב ישראל מותר החמץ בהנאה ואסור באכילה דיש חזקות כשרות לכל בני ישראל שלא עוברים על בל יראה בפסח וא"כ אם הולכים בדרך הזה מאה בני אדם ויש בתוכם שמונים ישראל ועשרים עכו"ם ואנו חוקרים ממי נאבד גלוסקא חמץ אמרי' מרוב נכרים אשר מותר להם בחמץ המה עשרים נפשות ומשמונים ישראל לו יהי' שיש איזה עוברי עבירה המה מיעוט קטן מאד ממאה ישראל יש עשרה שאוכלים חמץ והלכו בדרך וחמץ אתם א"כ כנגד בני ישראל שנושאים אתם חמץ בפסח יש עכו"ם רוב א"כ הפת עכו"ם אסור באכילה שמכח הרוב הוה פת עכו"ם ומותר בהנאה ואסור באכילה וא"כ מכח חזקת כשרות של רוב ישראל נולד לילך אחרי רוב הולכים שנושאים אתם חמץ ולא אחרי רוב הולכי דרכים אם המה עכו"ם רק אחרי רוב מרוב הולכי דרכים אשר נושאים חמץ ואפי' אם הולכים רוב ישראל בדרך אזלי' בתר רוב אשר אתם חמץ ודוק.
<b>ואין</b> להשיב דאין לחקור על חזקת כשרות רק אם אנו דנין על אדם וגוף ידוע אבל אם אין אנו דנין על אדם ידוע לא שייך לומר מכח חזקת כשרות אנו אומרים שחמץ מיד עכו"ם נפל כמו שחדשו תוס' שבועות דף מ"ו בד"ה ספרא דאגדתא דלא שייך לומר אחזוקי אינשי בגנבי לא מחזיקינן כיון דאין דנין על גוף ידוע אמרי' בודאי איכא גנבי ישראל יע"ש.
<b>ואחר</b> עיון זה טעות דחזקת כשרות בא מכח רוב עיין פנ"י בסוגי' שמא יחפה עב"ח דרוב זרע בני ישראל המה שומרי תורה וא"כ בבטח אם עוברים שמונים בנ"י בדרך בפסח לא יהי' יוד אשר נושאים אתם חמץ בפסח וא"כ בודאי נאבד מעשרים עכו"ם אשר נושאים חמץ וא"כ אין הולכים אחרי רוב עוברי דרכים רק אזלינן בתר הרוב מעוברי דרך אשר אתם חמץ ודוק.
<b>ולפ"ז</b> קשה מנ"ל דלמד לילך אחרי רוב דרכים הי' לומר דאזלי' בתר רוב עוברי דרכים דלמא אזלי' בתר נושאים חמץ וצע"ג.
<b>אמנם</b> אם איירי שהי' שהות שישראל יקח בצק מנכרי ויאפה וא"כ הי' לנו לומר במחצה עוברי ישראל וק"ו ברוב עוברי דרכים ישראל שנפל מישראל אשר נשאו אתם חמץ שנאפו אחר יו"ט וא"כ במחצה על מחצה יהי' מותר אפי' באכילה דמכח פת עכו"ם הוה ספק דרבנן וגם מכח חמץ שעבר עליו הפסח הוה רק מדרבנן ונילך להקל מהכ"ת לחוש שהי' ממיעוט חמצן של עוברי עבירה ולאסור הן באכילה הן בהנאה ונהפוך הוא נילך שהוא ממחצה ישראל שאפו אחר הפסח ומותר אפי' באכילה וע"כ דאיירי ברוב עוברי דרכים גוים ואז אזלי' בתר רובא אפי' באיסור דרבנן באיסור פת עכו"ם ודוק.
<b>ואין</b> לומר דאפי' במחצה עכו"ם ומחצה ישראל נאסר דסמוך מיעוט עובר עבירה מישראל לחצי עכו"ם והוה רוב שאסור באכילה עכ"פ זה אינו כיון דאיסור פת עכו"ם רק שורשו דרבנן ומקילין ולא מצרפין מיעוט של עוברי עבירה וגם דלמא החליפו מיד ודוק.
<b>ובזה</b> יובן עמקות דברי מהרש"א שהקשה אימא קושטא דבסמוך לפסח הי' ואין לתלות דאחר הפסח נעשה ולאו משום אם היינו תולין בישראל הי' מותר מוכח דרוב עוברי דרכים עכו"ם אלא אלו היינו תולין בישראל הי' גם אסור בהנאה כדין חמץ ישראל שעבר עליו הפסח ותי' וז"ל וי"ל דאילו אין לנו לתלות שאחר הפסח נעשה בלא רוב עוברי דרכים גוים נמי נא הוה תלינן בישראל שעבר על לאו דלא יראה אלא דשל גוי אבל השתא דאיכא למימר אחר הפסח נעשה תולין שפיר בישראל שעשאום בהיתר והי' מותר אי לאו משום רוב עוברי דרכים עכו"ם והוה פת עכו"ם עכ"ל לא כתב מהרש"א בלאו רוב עכו"ם אלא מחצה על מחצה אבל בתירוץ השני כתב מהרש"א וז"ל בלאו רוב עוברי דרך אלא במחצה ומחצה ישראל עכ"ל רק מהרש"א מרמז דלא צריך רוב עכו"ם ולא אפי' מחצה עכו"ם דאזלי' בתר עוברי דרכים אשר להם חמץ ורוב בני ישראל אין להם חמץ ולא שייך כלל לרוב עוברי דרכים אבל אם יש לתלות שנעשה אחר הפסח בהיתר אז צריך רוב עוברי דרכים עכו"ם ודוק.
<b>אך</b> הי' קשה נו א"כ במחצה עכו"ם נימא סמוך מיעוט עוברי עבירה למחצה עכו"ם ויהי' עכ"פ אסור באכילה לכן חידש עוד תי' במחצה על מחצה הוה ספק חמץ שעבר עליו הפסח דרבנן ואזלי' להקל רק תינח להנאה אבל לאכילה נימא מיעוט חמץ של עוברי עבירה וכתב מהרש"א וז"ל אבל לענין פת של גוים ניחא דאי הוה תלינן במחצה ישראל ומחצה גוים אדרבה הוה שרי דספיקא דרבנן לקולא דפת של גוים אינו רק איסור דרבנן עכ"ל קשה להבין תיבת אדרבא וגם מה שדייק אינו רק איסור דרבנן וצע"ג.
<b>ולפמ"ש</b> ניחא דקשה לו דעכ"פ נימא סמוך מיעוט של עוברי עבירה למחצה גוים ויהי' אסור באכילה לכן תי' אדרבא אם יש מחצה ישראל תלינן שנעשה מעכו"ם הגם אם לא הוה ספק השקול ויהי' אסור דממחצה ישראל נפל רוב המחצית שאין להם חמץ בפסח א"כ הוה רוב שהוא פת עכו"ם ויהי' אסור וזה אמר דהוא רק איסור דרבנן שורש דרבנן ותלוי' להקל קצרתי ודוק.
<b>ונפן</b> לחקור שורש הדין כפי מה שהערנו ב"ה לכאורה אם אנו מסופקים אם הוא פת עכו"ם נאמר אוקי חזקת קמייתא דבצק הי' מעיקרא מותר באכילה א"כ נימא דגם עכשיו מותר באכילה אך זה שיבוש גדול הא האיסור בא ע"י אפיה של עכו"ם ואיך נימא אוקי הפת על חזקת קמייתא כשהי' עיסה הי' מותר שישראל יבשל העיסה הלא הי' גם יכול לאפות רק חיישי' באפיה נעשה איסור ובשם פת לא הי' חזקת קמייתא כמובן וכן הי' קשה נימא אם ניחש שהוא אסור בהנאה נימא הלא כשהי' עיסה הי' מותר בהנאה לישראל כדמוכח בסוגי' מצות כותי ונימא שהוא עדיין מותר בהנאה וגם זה שיבוש דהא עכשיו הוא חמץ וההיתר הי' בשעה שהי' עיסה ולא הי' נתחמץ ואיך שייך אוקי מילתא אחזקה הלא נשתנה ונעשה חמץ כמובן.
<b>אלא</b> לפ"ז קשה הלא ביו"ט אפי' חמץ של גוי נאסר באכילה ובהנאה ובמוצאי יו"ט יש ספק אי הלך איסור הנאה מהחמץ א"כ מאי חקר מהרש"א דנימא ספק דרבנן להקל הא הוי אתחזק איסור וספק אם נעשה היתר באיתחזק איסור גם ספק דרבנן להחמיר וצע"ג
<b>אך</b> זה טעות דביו"ט בפסח לא חל איסור דרבנן דהא חמור על קל אינו חל רק בעבר עליו הפסח והוא עבר עליו בב"י בא איסור דרבנן ושפיר הקשה מהרש"א נימא ספק דרבנן להקל.
<b>ולפ"ז</b> נחדש דבר ב"ה ואקדים דבר מתוק מטו"א חגיגה דף ד' שתירץ קו' הר"ן איך מוכח דאזלי' בתר רוב דאל"כ ניחש במקום נקב קשחט דלמא הטעם כרמב"ם דספק דאורייתא להקל ותי' הגאון דהי' מחזיקים מאיסור אבמה"ח על איסור טריפה דמחזיקי' מאיסור לאיסור והי' הספק אסור רק כיון דמחליטים רוב בהמות כשרות א"כ כיון שנשחט בחזקת היתר עומדת אבל אם לא הי' רוב ולא נולד חזקת היתר הי' הספק אסור דמחזיקים מאיסור לאיסור דפח"ח.
<b>אמנם</b> נ"נ דדווקא אם יש ספק שאיסור השני הי' בעוד שהי' האיסור הראשון בעולם אבל אם אי אפשר להיות איסור השני בעולם כאשר הי' עודנו איסור הראשון בעולם לא שייך שמחזיקים מאיסור לאיסור דהא לא הי' אפשר להיות השני בעוד איסור הראשון נסתלק והשני לא חל מספק ודוק.
<b>ונחזי</b> אנן אם החמץ ע"כ מקודם או תוך הפסח א"כ אם אנו רוצים להקל בסוף הפסח לא שייך לומר להתיר באכילה דפת עכו"ם הוה ספק איסור דרבנן דהא איסור פת עכו"ם הי' גם בפסח עליו אם הי' פת עכו"ם ומחזיקינן מאיסור הנאה חמץ של עכו"ם שאסור באכילה לישראל לאיסור פת עכו"ם אבל לענין הנאה דדלמא עבר עליו ישראל עב"י והי' אסור בהנאה בפסח לא שייך מחזיקינן מאיסור לאיסור דהא איסור הראשון הלך ואיסור השני לא הי' בזמן איסור הראשון ואמרי' ספק דרבנן להקל וא"כ אסור באכילה ומותר בהנאה כאשר פסק הב"ח ומג"א ודוק.
<b>רק</b> כל זה אם הי' ספק חמץ מקודם פסח או תוך הפסח אבל בחולין דף ד' דיש ספק בבצק או אי אפה ישראל או גוי עיין תוס' בשם ר"ת שם א"כ הדר כל הקו' לדוכתא נימא דהי' העיסה בחזקת היתר אכילה והנאה ונשאר בחזקתו ומותר אפי' באכילה אבל בספק חמץ שעבר עליו הפסח וכל הספק אם הי' של גוי בפסח והי' לו חזקת איסור מחזיקי' מאיסור לאיסור לאכילה ושפיר פסק הב"ח ומג"א ודוק.
<b>ונשאר</b> רק לחקור אם יש לתלות שעבר עלי' הפסח או לתלות שנעשה אחר הפסח ונ"ל דעיין במג"א סי' תס"ז בחטה הנמצא הגם דלא מחזיקי' ממקום למקום אבל מחזיקי' מזמן לזמן ואמרי' כאן נמצא כאן הי' מקודם ואסרי' הכל למפרע ועיין בח"י ובמקו"ח יעו"ש ועיין בש"ך יו"ד סי' א' סק"ח דאם נשתמד לא מחזיקי' לאסור למפרע מכח חזקות כשרות שהי' לו ועיין בח"מ סי' ל"ד לענין עדים שלא נפסל שטרות מלפנים יעו"ש.
<b>ומזה</b> נראה אי תלי' דהוה גלוסקא מגוי לא תלינן שאפה החמץ אחר הפסח דנהפוך הוא מחזיקי' מזמן לזמן וכאן נמצא וכאן הי' בפסח אבל בישראל שיש חזקת כשרות תלינן שנעשה אחר הפסח וגם נאבד אחר הפסח וזה שדייק התוס' ובישראל תלי' אחר הפסח נעשה עכ"ל אבל אם תלינן של עכו"ם אמרי' שהי' מקודם בפסח ועשה קודם פסח כי מחזיקי' מזמן לזמן כאן נמצא כאן הי' זמן זמנים טובא ודוק.
<b>ואכתי</b> נשאר להבין סוף דברי מהרש"א שהקשה מאי קמשני תוס' אי חמץ של נכרי אסור בהנאה אחר הפסח הי' לו לאסור מספק שמא בפסח נעשה והקשה הנ"ל הא ספיקא דרבנן להקל עכ"ד ונתקשה הח"י סי' תמ"ט אי חמץ של נכרי יהי' אסור בהנאה ע"כ כר"י בפסחים דף כ"ח א"כ הוה ספק דאורייתא והוא השגה גדולה מאד.
<b>ונ"ל</b> דלכאורה קשה הא במשנה פ"ב דפסחים מבואר דחמץ של נכרי שעבר עליו הפסח מותר בהנאה ועיין ברי"ף שם שאפי' מותר באכילה רק משום דכתב בישראל אסור בהנאה כתב בנכרי מותר בהנאה רק שהבעל העיטור מחמיר באכילה ועיון בב"י סי' תמ"ה ומאי חידש ללמוד מר"ג.
<b>ועלה</b> בדעתי דהי' בס"ד בשלומא חמץ קודם פסח כאשר בא זמן איסורו ונאסר בהנאה אז אינו עוד ברשותו של אדם דשם איסור הנאה מפקיע מרשותו רק עשאו הכתוב בישראל כאלו ברשותו לעבור עליו בב"י ואחר הפסח הלך שם איסור הנאה ומותר מדאורייתא הן של ישראל והן של עכו"ם דהא שעת איסור ביום י"ד פקע החפץ מרשותו והקב"ה לא אסר רק ז' ימים ומהכ"ת לאסור אחר הפסח חמץ של נכרי דנא עבר איש על בל יראה אבל בנתחמץ בפסח ס"ד דיהי' אפי' חמץ של גוי אסור דלא הי' לו שעת היתר מעולם דאין זה חמץ דחוזר להיתר ראשון דהא לא הי' מותר וקמ"ל שבכל אופן חמץ של נכרי מותר וזה שדייק התוס' הי' אסור שמא בפסח נעשה ולא כתבו שמא קודם פסח נעשה והי' ס"ד חמץ של נכרי שנעשה בפסח יהי' אסור מדרבנן עכ"פ לאחר הפסח וע"ז הקשה המהרש"א הא הוה ספק דרבנן וקמ"ל אפי' הי' ניכר שגלוסקא לא הי' מקודם פסח רק ספק דלמא נעשה בשביעי של פסח או מוצאי פסח אעפ"כ חמצו של נכרי מותר ודוק.
<b>ואולי</b> הי' ס"ד לאסור חמץ של נכרי לאחר הפסח מפני חמץ של עוברי עבירה שמניחין החמץ ועברו על ב"י מפני שיוכלו להחליפן בשל נכרים אבל אם יהי' גם חמץ נכרי אסור בהנאה וק"ו באכילה א"כ לא יעברו להניח חמצם לעבור עב"י וגם לאכול איסור אחר הפסח קמ"ל דחמץ של נכרי מותר בהנאה א"כ באמת העוברי עבירה יחליפו דלא שבקו היתר ואכלו איסור ושפיר חדשו בתוס' שהי' ס"ד לאסור שמא בפסח נעשה כדי להחליף חמץ בשל ישראל הקשה מהרש"א הא יש ספק שמא אחר פסח נעשה מישראל והוה ספק דרבנן.
<b>נחזור</b> לתרץ קו' חק יעקב אי חמץ נכרי אסור ע"כ כר"י דחמץ אסור מדאורייתא וא"כ הוה ספק לחומרא ולפמ"ש למעלה נשאר עכ"פ נימא אוקמי החפץ על חזקה כאשר נעשה עיסה הי' מותר בודאי אפי' באכילה ובהנאה וא"כ עדיין הותר באכילה ובהנאה דנעשה אחר הפסח ולא נאסר כאשר נתחמץ ובחזקת קמייתא גם ספק דאורייתא מותר אפי' באכילה וכי תימא דלא הי' חזקת קמייתא בתורת פת א"כ אולי הוא פת עכו"ם ואסור באכילה ע"ז נאמר ספק דרבנן להקל אולי הוא ישראל שנאפה אחר הפסח וכי תימא לא ויש ספק דאורייתא עכ"פ לענין הנאה הוה ספק דרבנן להקל וקצרתי ודוק.
<b>סימן</b> <b>סה</b>
<b>שאלה</b> אשר תלמידי הב' המופלג משה נ"י שאל מפי שנשאל ממנו מסוחר אחד שבא לבהכנ"ס ונזכר שלא עשה עירוב תבשילין והי' סמוך ללילה אם ילך לביתו לעשות עירוב תבשילין לא יהי' זמן להתפלל תפילת מנחה ואם יתפלל תפילת מנחה לא יבוא לביתו עד הלילה מה יעשה אי תפלת מנחה קודם עירוב תבשילין או יקדים ערוב תבשילין לתפלת מנחה עכ"ה.
<b>תשובה</b> בודאי אם האיש דר בהעיר אשר יש שכן שיוכל להקנות קמחו לאחר בוודאי תפילת מנחה עדיף דלא יתבטל מעונג יו"ט ושבת דיתן קמחה לאחר במתנה במשיכה כמבואר במג"א סי' תקכ"ז ס"ק א' יעו"ש אבל אם דר ביחידות בכפר שליכא שכן להקנות במשיכה וקנין סודר אסור אז יש מבוא לשאלה כדת מה לעשות אם לרוץ לתוך ביתו או להתפלל מנחה.
<b>ונראה</b> לפום רהיטא דתפילת מנחה קודם דהוא תדיר בכל יום ויום ומצות עירוב הוא רק מצוי כשחל יו"ט ושבת יחדיו או זה אחר זה וא"כ תדיר קודם ונדחה מצות עירוב ודוק.
<b>אך</b> א"כ יפלא למה הצריך המג"א בס"ק א' להוציא טעם דיוכל להקנות קמחו לשכנו משו"ה יקדים תפלת מנחה תיפוק ליה דמנחה תדיר ומחויב להקדימו וצע"ג.
<b>ועלה</b> בדעתי כיון דתפילת מנחה אם נאנס יש לה תשלומין אחר תפילת מעריב להתפלל שתים אחר תפילת חובה יוכל להשלים תפילת מנחה הגם שעכשיו יו"ט כמבואר בסי' ק"ח שמתפלל שתים של שבת ובמ"ש מתפלל שתים של חול א"כ נגלה שמצות מנחה אינו מתבטל לגמרי ומצות עירוב יהי' מתבטל לגמרי א"כ לו יהי' דתדיר קודם לשאינו תדיר וה"ה דתדיר קודם לדחות לשאינו תדיר היינו אם לא יהי' לתדיר תשלומין אבל אם יש לתדיר תשלומין ולשאינו תדיר אין תשלומין אז האינו תדיר קודם וישלם תפלת מנחה בלילה דוגמא במ"א סי' תרנ"ו דקדים לקנות אתרוג ויפדה בנו פ"א שאתרוג מצוה עוברת ופדיון אינו עוברת מבואר בקדושין דף כ"ט יעו"ש וה"ה כאן מנחה אינה עוברת דיש לה תשלומין ומצות עירוב אין לה תשלומין והבן זה ב"ה ומצאתי ראי' בשאג"א סי' י"ט אם יש לפניו תפילת מנחה ותפילת מוסף יתפלל מוסף דתפילת מנחה יש לה תשלומין במעריב ומוסף אין לו תשלומין ויש לי להאריך על דברי שג"א הרבה ואכ"מ.
<b>אמנם</b> נפלא בעיני א"כ מאי חידש המג"א דתפילת מנחה קודם שיוכל להקנות קמחו לשכנו הלא הגם שיהי' לו מה לאכול עכ"פ ע"י תפילת מנחה נתבטל ממצות עירוב הלא טוב שיקדים מצות עירוב וישלים מנחה בערבית שיתפלל שתים וצע"ג.
<b>והרהרתי</b> בלבי הלא בלא"ה קשה לי מהכ"ת לבעל תפילת מנחה בעבור לעשות עירוב הלא העירוב הוא תיקון שיוכל להתענג בשבת הבע"ל שיהי' יוכל לבשל ולאפות מיומא טבא לשבתא א"כ תפילת מנחה הוא חובת שעתא של חיוב יום זה מהכ"ת לדחות חיוב מצוה בזמנה בעבור לתקן עונג שבת אשר יבוא למחר עיין מנחות דף ע"ב חביבה מצוה בשעתא ועיין ר"ן פר"א דמינה דיכול למול הגם שיוצרך אח"כ לחלל שבת בהשתפך חמימא ועיון במג"א סי' רמ"ז ועיין בש"ך יו"ד סוף הל' מילה ק"ו שלא יבטל תפלת מנחה מצוה בשעתא בעבור שיהי' יוכל לקיים מצות עונג שבת אשר יבוא בעתיד ולא יוכל לבשל מיו"ט לשבת וצע"ג.
<b>רק</b> הא גופה חקר המג"א דהלא כאן לא יובטל מתפלת מנחה דאם נאמר דמשום עונג שבת יקדים יש לעשות עירוב מאשר יעמוד להתפלל מנחה א"כ נא הוה פושע ויוכל להתפלל ערבית שתים א"כ טוב לעשות עירוב שלא יתבטל מעונג שבת לכן החכים המג"א שיוכל להקנות קמחו ולא יתבטל מעונג שבת וכ"ת עכ"פ לא יהי' לו מצות עירוב ע"ז נאמר חביבא מצוה בשעתא עכשיו הוא זמן תפלת מנחה בשעתא חובות היום וגם תדיר קיום מצות תפלת מנחה מקיום מצות עירוב ודוק.
<b>ודע</b> דאין לדמות עירוב לנר חנוכה בערב שבת שחידש הט"ז סי' תרע"ג ס"ק ט' דנחשב בעוד יום זמנו ממש מצוה ממש ונא הכשר מצוה יען דבתוך ח' ימים יש ע"כ שבת ובשבת א"א להדליק וע"כ תקנו הזמן בעוד היום גדול יעו"ש דפח"ח וה"ה דנאמר דע"כ עשיות ערוב תבשילין צריך להיות בעיו"ט ומטעמים הנאמרים בביצה פ"ב יע"ש וא"כ נחשב עשיות עירוב ג"כ לחביבא מצוה בשעתא כמו מנחה זה שיבוש גדול דשם תחילת מצות הדלקת חנוכה ע"כ נתקן ביום ע"ש להדליק בעוד יום אבל בעירוב תבשילין הכי מצוה לעשות עירוב תבשילין בזמן מנחה הלא יוכל לעשות עירוב אפי' בשחרית ואפי' מיו"ט אחד לחבירו עיין בש"ע או"ח סי' תקכ"ז סעיף י"ד ודוק כי קצרתי.
<b>סוף</b> דבר הכל נשמע נ"ל אם דר בכפר יחידי וא"א להקנות קמחו ירוץ לעשות עירוב ויתפלל ערבית שתים כנלענ"ד.
<b>ואחרי</b> התבוננות חשבתי הלא בשנה הזאת חל יו"ט יום ה' יום ו' א"כ יכול להתנות ביום ה' ולעשות עירוב תבשילין אם היום קודש ולמחר חול בודאי יכול לאפות ולבשל על שבת הבע"ל ואם היום חול ולמחר קודש א"כ היום עיו"ט ועושה עירוב תבשילין בעיו"ט שיוכל לאפות ולבשל למחר ביו"ט על שבת וא"כ למה יבטל היום תפלת מנחה בשעתיה בעבור שיוכל להשלים בערבית להתפלל שתים והגם שרמב"ם פ"ו מהל' יו"ט הל' ט"ו כתב יען שבקיאין בקבוע דירחא נא יניח ע"ת ביו"ט יע"ש וראב"ד השיג עליו והכ"מ מיישב דבריו שלא יוכל לומר אם היום חול דיודע דהיום קודש ובלי אמירה כלל יש בו אזהרה במנהג אבותיכם יע"ש ובש"ע סי' תקכ"ז סעיף כ"ב הביא דעת הרא"ש שמתיר להתנות ועיין בעט"ז היינו להחמיר אבל לבטל תפלת מנחה בשעתיה מפני מצות עירוב בודאי יש בו לחוש הלא יכול מן הדין להתנות למחר רק מצאתי בבינה לעתים מהגאון ר' יהונתן זצ"ל שכתב אם הטעם שיאמרו מיו"ט לשבת אין אופין ק"ו מיו"ט לחול אז מדינא אסור להתנות ביו"ט יע"ש דפח"ח וא"כ יש פנים לחקור גם בכה"ג שחל יו"ט יום ה' ויום וי"ו ודוק כי קצרתי. ופשוט אם יכול להתפלל ג' ראשונות וג' אחרונות ובאמצע לקצר ראש וסוף הברכה שיקצר הש"ע וירוץ לעשות ע"ת דהוה שעת הדחק רק אם יאמר אשרי אח"כ עיין בפוסקים שזוהר מחמיר [שלא] לאמור אשרי אחר תפילת המנחה ורק ביוכ"פ שכל היום חסד ורחמים אומרים בנעילה אשרי ויש מקילין לומר אשרי ואין כאן מקומו להאריך ודוק [ועיין בשג"א סי' ס"ב בתדיר ומקודש ואחד יהי' בטיל אי תדיר עדיף תדיר דלמחר קדים].
<b>סימן</b> <b>סו</b> שלוכ"ט לבני הרב המאור הגדול לממשלת התורה כבוד בני הרב ר' יעקב שלום נ"י סופר.
<b>אודות</b> אשר כתבת וז"ל המג"א בסי' תרפ"ז הביא דברי הגמ"נ גר שנתגייר קודם הנץ החמה פטור מקריאת הלילה דעיקר מצותה ביום עכ"ל ועיין בפרמ"ג ולדעתי יש לחקור לולי טעם הנ"ל ג"כ פטור דאנן אמרי' רק דבר שמצותו בלילה זמנה כל הלילה מי שיש עליו חוב קריאת מגילה תחילת הלילה נמשך זמן החיוב כל הלילה אבל גר שנתגייר סוף הלילה ולא הי' חיוב עליו תחילת הלילה מנ"ל כשנתגייר סוף הלילה שיבוא עליו החיוב מיד לקראותה הלא כשהתחיל החיוב חכז"ל על העולם להקרות המגילה של הלינה לא הי' עליו התחייבות וכיוצא בזה חקרת במ"ח ח"ג (או"ח) סי' ל"ח בגר שנתגייר בתוך הפסח דדלמא אינו עובר על ב"י רק ז' ימים אמרה תורה שאור לא ימצא ולא ג' או ד' ימים וכאן עדיף מהתם.
<b>אהובי</b> בני נ"י א"כ לפי דבריך אפי' בר ישראל שנעשה בר מצוה שנולד לפני י"ג שנים בלילה יהי' ג"כ פטור מקריאת מגילה דכאשר בא תחילת הלילה לא הי' בר חיוב הן אמת שהתומים בסי' ל"ה ס"ק א' הביא ראי' דאם נולד בסוף יום א' של ר"ה נעשה בר מצוה אחר י"ג שנים בתחילת יום א' דר"ה דאין מונין שעות דלא כהר"ר אלחנן ועיין בש"ך ח"מ שם וא"כ לשיטת הסוברים דמונין שעות ונעשה בר מצוה אחר שעה בלילה יהי' פטור מקריאת מגילה וכן נימא מי שנעשה בר מצוה באמצע שבת או ביוכ"פ אין חיוב עליו לשבות ולהתענות וכבר עמדתי על זה לפני רבות בשנים בחדושי וכבר רמזתי עליו בספרי ח"ר סי' ק"ב בד"ה ומי הוא זה יעו"ש.
<b>אמנם</b> האמת הוא אשר מבואר בגמ' סוכה פ"ב דף כ"ו דקטן שנתגדל בתוך ימי סוכות חייב במצות סוכה וביאר בט"ז יו"ד סי' שצ"ו דהעיקר בכל המצות אשר מתחילה נותנו עול החיוב על אותו יום וכן בהבדלה החיוב ניתן עד יום ד' משא"כ באבילות דעיקר הוא על רגע מרירות ואז ממשיך אותו חיוב ז' ימים ואם לא חל באותו רגע לא חל עוד וכאשר הביא ראי' מן סנהדרין דף מ"ז דפח"ח מתוקים וערבים דבריו מאד ולכן במגילה דדרשי' אלקי אקרא יומם ולילה לא דומי' לי עיין בגמ' א"כ נותן מתחילה חיוב על הלילה כולו כמו בק"ש שהביא בט"ז שם יעו"ש וא"כ אם נתגדל בחצי הלילה או נתגייר בלילה לשיטות דסוברים דמהני גירות בלילה עיין במחצית השקל או לשאר שיטות אם עמוד השחר למגילה הוה כלילה חל עליו אז חיוב מגילה ודוק.
<b>ואוסף</b> נופך בעזה"י דשם באבילות וכדומה אי אמרי' כיון דלא חל אז החיוב שוב לא בא עליו ושאני מגילה דבכל שנה בא החיוב זכרון הנס ותקנו אז להזכיר בקריאה ב' פעמים העיקר ביום דכתיב אלקי אקרא יומם המוזכר בקרא קודם חיוב הלילה דכתיב אח"כ ולילה לא דומי' לי א"כ ע"כ חיוב היום בודאי בא עליו וממילא בא עליו ג"כ החיוב של לילה אם נתגייר או נתגדל דאת"ל כיון דלא בא מיד תחילת הלילה לא חל עליו חיוב עוד אעפ"כ יהי' חייב בקריאה של אותו יום י"ד אדר אלא אפי' אם נתגייר באמצע יום או נתגדל באמצע יום חייב במגילה דמתחילה נותן החיוב קשור ביום י"ד אדר מה לי מי שנתחייב בתחילת הבוקר או בסוף מנחה עכ"פ יום י"ד אדר מביא החיוב ואין בו בבוקר רק מצות שזריזין ומקדימין למצות ועיין ברמ"א במת מצוה וחיוב מגילה והבן.
<b>וראה</b> זה מצאתי כעת לאדמ"ו חת"ס ז"ל בא"ח סי' קע"ב שהעיר שהתינוק שנולד ביוכ"פ אחר י"ג שנים חייב בכניסות יוכ"פ יעו"ש שפי' דברי ראב"ד שבר תליסר מעל"ע ולא קאי על תענית מעל"ע יעו"ש.
<b>ועיין</b> סברה מתוקה בטו"א בר"ה באבני מלואים דבשבת דיש מצוה לשבות כל היום א"כ כל שעה מביא החיוב על האדם אפי' נתגדל בשבת חייב משעה שנעשה י"ג שלימין כמבואר ביבמות דף נ"ד יען דחיוב שביתה הוא כל היום אבל באכילת מצה אם אוכל פ"א כזית פטור מלאכול עוד א"כ יש לחקור מי שהי' תחילת הלינה שוטה ונשתפה יהי' פטור דבשעה שחל החיוב הי' פטור שוב לא חל עליו החיוב רק גם זה אינו אמת דגם אי בחגיגה כולל תשלומין דראשון אבל מי שנתפשט ביום א' חייב דעל אותו יום כל עצמו של יום עיקר החיוב ואין שעה תשלומין על שעה דפח"ח וא"כ ה"ה בנידן דמגילה דכל הלילה הוה עצם החיוב ואין שעה אלא כל שם ליל י"ד הוה עצם עיקר החיוב ודוק.
<b>(</b><b>ב</b><b>)</b> <b>מה</b> שהקשית אם הדין שצריך לקרוא ביום א' פעמים אחד לתשלומין הלילה כמו בתפילה א"כ מה חקר המג"א אם ישראל לא קראה עד עמוד השחר אם יקרא המגילה תיפוק ליה ממנ"פ או מעיקר החיוב או לתשלומין עכ"ד.
<b>בני</b> נ"י לא אכניס עצמי בגוף הדבר שנימא יש תשלומין ביום תחת הלילה דכאן יש רק חיוב קריאת לילה וחיוב קריאת יום ואיך יהי' קריאת יום תשלומי חיוב לילה כיון דשם לילה פועל הקריאה ולא דמי לתפילה במקום קרבנות שיש תשלומין רק בלא"ה הלא מכח תשלומין צריך להקדים החיוב של עכשיו קודם תשלומין כמבואר בהל' תפלה וכאן אי אחר שעלה עמוד השחר לילה צריך להקדים חיוב של לילה אבל בכח תשלומין צריך לכווין לשם חיוב של יום ואח"כ יקרא שנית לתשלומין ודוק.
<b>ובחדושי</b> חקרתי טעם דכל זמן שהוא מחויב בתפילה של עכשיו הוא עוסק במצוה שקבוע לה זמן עכשיו פטור ממצות תשלומין שהוא של זמן עבר דכל עוסק במצוה פטור ממצוה א"כ אם מקדים תשלומין לא עשה כלום דכל זמן שלא נפטר מחיוב אין עליו חיוב תשלומין רק אחר שהתפלל של חיוב עכשיו בא עליו גם תשלומין של תפלה שעברה אבל כשמוטל עליו תפלה של עכשיו לא חל עליו חיוב תשלומין כי חביבה מצוה בשעתא עיין מנחות דף ע"ב ואין בידו להקדים מצוה שלא בשעתא והארכתי כי תפילה בשעתא הוה תדיר קודם ואפי' אם נימא אם הקדים לשאינו תדיר מהני עיין מג"א סי' ק"מ היינו אם עכ"פ היום שווים בעיקר החיוב אבל כאן הוה אחד עיקר חיוב של עכשיו והשני רק תשלומין של העבר וק"ל וק"ו דקדים קריאת מגילה של יום דעיקר החיוב הוה רק של יום ודוק כי קצרתי.
<b>(</b><b>ג</b><b>)</b> <b>הערה</b> אשר חדשת להמתיק למה ליכא שליחות על מצות שבגוף אשר עמד עליו אדמ"ו חת"ס ז"ל בא"ח סי' קפ"ב ואמרת יען דכלל גדול יש כל שאינו מחויב בדבר אינו יכול להיות שליח בדבר וא"כ ממנ"פ אם לא אכל מצה ולא הניח תפילין ולא ישב בסוכה צריך הוא לקיים המצוה בעד עצמו ואם הוא כבר קיים המצוה א"כ אינו מחויב בדבר עוד איך יהי' שליח הוא נאה בסברה.
<b>אך</b> ידעתי כי אמת חפצת לשמוע ממני ואגיד לך בעזה"י חכז"ל לא אמרו כל שאינו חייב בדבר אינו נעשה שליח רק כל שאינו מחויב בדבר היינו שאותו שם מצוה לא הוטל עליו שלא נכנס בשם אותו חיוב א"כ אין השליח דומה למשלח בסוג מצוה או באותו כח אבל מי שמחויב באותו סוג ושם דבר רק פרע חובתו כבר ויצא מהחוב ע"י קיום פעולה עכ"פ הוא מחיוב בדבר רק שאינו חייב עוד לעשות יען שכבר עשה ועיין בקצו"ח סי' קפ"ב ועיין בלח"מ הל' ראש השנה שמצות שופר כשני חלקים מעשה תקיעה ושמיעת אוזן ומי שכבר יצא שתקע לעצמו יכול להיות שליח לתקוע לאחר ועיין במג"א הל' ר"ה ודוק.
<b>סימן</b> <b>סז</b> כתיבה וחתימה טובה לאלתר לחיים טובים ה"ה כבוד הרב הגאון כבוד הרב ר' פייבל נ"י אב"ד דק"ק בראדשין יע"א.
<b>אחד"ש</b> קבלתי מכתבו אשר ביקש להשיב אם אני מסכים לפסק הנעתק ע"י תלמידו כבוד הרבני ר' יוסף גאלדוואג אשר השיב פר"מ נ"י אודות השוחט והגם שאני חלוש וטרוד מאד פניתי לשעשע עמו ולהסכים לתכלית להקים הדת של תורה ואעתיק השאלה אשר הוגבה בעדות נגד השוחט ממדינת מאלדאווע שיש שם שוחט ובודק אחד אשר עליו רעיתות (א) שפ"א גנב חפץ אחד מבעה"ב (ב) שדרכו לתת בכוס עיניו ולא נמנע מלשחוט בעת שכרותו עד שלפעמים אינו גומר שחיטתו עבור כבידת ידיו (ג) שפ"א הוציא טריפות מתחת ידו ולא חלי ולא הרגיש בסרכא שהי' שם עד שהראהו איש אחר הסרכה שנטרף הבהמה עבורו אח"כ (ד) שבקצפו עם איזה אנשים דרכו להכהותם באגרוף רשע וגם מתנהג במדות שאינם הגונות וכ"ז הוגבה בתורת עדות עפ"י דין תורה עכ"ל תלמידו המביא ג"כ פסק פר"מ נ"י אשר שלח לשם ואשיב בעזה"י לכבוד האמת.
<b>(</b><b>א</b><b>)</b> <b>ריעותא</b> בשוחט שפעם אחד גנב חפץ מבעה"ב אחד שכתב פר"מ נ"י וז"ל אף שמחמת גניבה אין לפוסלו כיון שלא הרגיל בעבירה זו רק פ"א עשה כן אמנם לענין ההכאה כפי הנראה במכתבכם שעשה כן ג"פ הוה מומר לדבר אחד דלהרמב"ם צריך שאחר יבדק לו סכין עכ"ל כפי ההעתקה נראה מדבריו שאם הי' גנב ג"פ הי' פסול לשחיטה ועיין בש"ך וט"ז בסי' ב' בש"ך ס"ק ח"י מה דמתירין ברוב גנבי ישראל הגם שמוחזקים לגנבים דתלינן דלמא נתן לאחר לשחוט יעו"ש משמע אם ידוע שגנב מוחזק שחט אסור ובאמת מתשובת מיימונית הנקרא פאר הדור סי' קי"ב דמחלק בין להיות שוחט עיר או שוחט בבית שום יחיד יע"ש משמע אפי' הוחזק לרבים מאז שגונב בשר מחניות ובבית מטבחים ואח"כ מצאו בידו בפרסום שגנב ומצאו בידו אעפ"כ מותר לשחוט ליחיד וא"כ נראה שאינו חשוד על השחיטה רק לרבים אעפ"י שעשה תשובה לא יהי' שוחט בעיר ומחמיר יותר מדברי פר"מ נ"י רק אולי יען שלא הי' בנידן שלפניו רק שגנב פ"א יש להקל אבל אם גנב ג' פעמים הי' מן הראוי שלא להיות שוחט עיר אפי' עשה תשובה.
<b>שוב</b> התבוננתי דרמב"ם כתב שם וז"ל שגנב ושמכרה ברבים עכ"ל משמע שהקפיד על שגנב בשר מחניות ומכר הבשר לרבים שעי"כ נקל הוא שחשדו שמכשיר טריפות ונבילות כדי שיהי' לו בשר כשר למכור לרבים כמו שהעתיק בהשאלה וז"ל ולזה העידו עליו שיש בו זלזול בשחיטה ובדיקה עכ"ל היינו עי"ז שגונב מבשר בבית מטבחיים נחשד שמזלזל בשחיטה ובדיקה אבל אם הי' נחשד לגנוב חפצים מבעלי בתים לא הי' נחשד על שחיטה ובדיקה.
<b>וזה</b> רבות בשנים הערותי הגם דלרמב"ם במומר לדבר אחד נחשד גם על השחיטה היינו אם הוא מומר באכילת איסור או בשאר עבירות לאו דהוה מעוות שאינו יכול לתקן לעקור גוף העבירה אבל בגניבה וגזילה דמהני השבה לעקור גוף העבירה דהוה לאו הניתק לעשה ואינו חשוד לעבור לאכול נבילות וטריפות אשר הוא עבירה שאי אפשר לעקור העבירה שגם אם יהי' נעשה בעל תשובה לפני ד' וד' יכפר לו אבל גוף העבירה א"א לתקן אבל בגניבה וגזילה אשר השבת הגזילה הוא תיקון גוף העבירה זה קל בעיני אדם והשגתי בזה על התומים בסי' ל"ד ס"ק כ"ח דיש הבדל בין לעקור העבירה ובין לתקן להיות לו כפרה על העבירה בעזה"י הוא נכון מאוד וא"כ אם לא הי' גזל בשר מן המטבחיים וחניות אשר גורם חילול השם חשד שמכשיר נבילות וטריפות להנאתו לא הי' הרמב"ם פסלו בפי' מלהיות שוחט העיר אבל בודאי בזה שלא גנב אלא פ"א חפץ מבעל הבית אשר אין כאן חילול השם לשחיטה אין כאן פסול ודוק.
<b>(</b><b>ב</b><b>)</b> <b>כתב</b> וז"ל שדרכו לתת בכוס עינו לא נמנע מלשחוט בעת שכרותו שלפעמים אינו גומר שחיטתו עבור כבידות ידיו עכ"ל לא ידעתי הפי' אם הוא מאמין שגמר השחיטה ונגלה אח"כ שלא שחט הרוב א"כ הגיע לשכרותו של לוט ואם הפי' שהוא בעצמו אינו גומר השחיטה יען שמרגיש כבידות בידיו ולא חפץ לגמור השחיטה א"כ כמה מרגיש גברא הזה והגם שבאר היטב הביא ובבה"י החמיר מאד על השוחטים שרגילים להעבירן מפני כבידות מחמת רבויי יין ועיין בפרמ"ג במ"ז ס"ק ח"י וז"ל ודאי אין למנות שוחט כזה על הצבור עכ"ל משמע אם כבר הוא ממונה על הצבור אין להעבירו.
<b>ואני</b> אמרתי על קו' הט"ז ס"ק ח"י מפרק הדר דשכור הרי הוא כפקח לכל דבריו ונ"ל דשכור לרוב נשאר בו הפקחות ומיעוט שיין ותירוש יקח לבו א"כ בכל דברים הרי אזלינן בתר רוב והוא כפקח אבל בשחוטה נימא סמוך מיעוטא לחזקת איסור של בהמה ואין לומר הוא שהלך ליטול ולסלק החזקות איסור הלא על זה אנו דנין אם האי גברא ראוי לעשות מעשה שחיטה אשר יסלק האיסור דלמא ע"י כבידות ראשו ואיבריו אינו ראוי לשחיטה ולא קשה מברכה בשכור עיין בפרמ"ג ויהי' תלי' במשמרת הבית דלא אמרי' סמוך מיעוט שאינם מומחים לחזקת איסור יעו"ש דגם באיבריו כבדים דלמא שחט שפיר אבל להרא"ה דצריך לומר כל השוחטים מומחים וליכא מיעוט א"כ כאן איכא מיעוט וקצרתי בהערה וכל זה פליגי הפוסקים אם להעבירו אבל בוודאי ראוי להחמיר להזהירו בתנאי כפול אם לא יסיר יינו מעליו אז ישלחוהו ויגרשוהו כי אם לא חס על כבוד קונו וכבוד קהלתו למה יחוסו עליו כמובן מוטב שילך זכאי ואל ילך חייב כי בודאי ישתה וישכח ראשו ויכשיל רבים חלילה.
<b>(</b><b>ג</b><b>)</b> <b>שדרכו</b> להכות אנשים בקצפו וכתב פר"מ נ"י כפי הנראה הכה ג' פעמים והוה מומר לד"א דלהרמב"ם צריך שאחר יבדוק לו סכין ובעיר הנ"ל אין שם שו"ב אחר וא"כ מי יבדוק לו סכין ואין ראוי להיות שוחט ובודק בעיר יחידי עכ"ל.
<b>לפום</b> רהיטא לא ידעתי היכן נרמז עבירה הזאת שנאמר עליו מומר לדבר אחד מן התורה שיהי' נחשד על בדיקת הסכין הכי ע"ז התפלא הנביא ואמר "שוחט השור מכה איש" שמכה איש אין ראוי להיות שוחט השור והגם דהרא"ש פ"ג מבב"ק מביא שהרואה בחבירו שרוצה להכות חבירו ואינו יכול להצילו אלא אם יכה אותו מותר להכהותו להפרישו מאיסור ומביא ראי' מדף כ"ח דהאדון יכול להכות העבד להפרישו משפחה ויעיין בש"ע ח"מ סי' ד' ובתומים שם ועיין בח"מ סי' תכ"א ובסמ"ע שם ובמ"ל פ"ג מהל' עבדים היינו להפריש אותו שלא יעשה לחבירו הכאה דאפי' מרים יד על חבירו נקרא רשע ק"ו שלא יראה אם רוצה להכות חבירו שצריך להציל חבירו שלא יוכה מרעהו דהא בשאר עבירות בודאי יש לחקור אם רשאי להכותו שלא יעבור עבירה ועיין בש"ך יו"ד סי' קנ"א אם ישראל רואה בחבירו שרוצה לעבור עבירה אם מצוה להפרישו כלל דדווקא בשוגג מחויב להפרישו אבל במזיד אין מצוה עליו הלעטהו לרשע וימות ורק לטובת חבירו אשר יוכה צריך להצילו כמו בנערה מאורסה משום פגמה ושאני בשפחתו שהוא יגרום לו האיסור ויעבור על לפני עור רשאי להכותו לאפרושי ממנה אבל אם הכה חבירו ונתן בפלילים וצריך לבקש ממנו מחילה ועכ"פ חבירו יכול למחול לו מעצמו בודאי לא נחשד להכשיל בנבילות וטריפות אשר הוא מעוות שאי אפשר לעקרו וגם צריך דרישה מפני מה הכה חבריו ג' פעמים אולי ראה בהם דבר עבירה להפריש אותם בהכאות אשר נתן להם ועיין במג"א סי' קנ"ו שכתב וז"ל אבל המכה חבירו והמחרפו אעפ"י שאינו רשאי אינו עובר משום לא תשנא (ומ"מ עובר על לא יוסיף להכותו) עכ"ל והדברים צריכים ביאור דלמא הכאת ב"ד שאני ואכ"מ אמנם הרמב"ם הל' סנהדרין פט"ז הל' י"ב כתב וז"ל מת תחת ידו פטור וגם הוסיף רצועה אחת על האומד ומת הרי החזן גולה ואם לא מת הרי חזן עבר על מצות ל"ת שנאמר לא יוסיף וה"ה לכל מכה חבירו שהוא בל"ת עכ"ל הרי מבורר דברי מג"א ודברי מעלתו ועיין בכ"מ בשוה פרוטה ממון משלם יע"ש מגמ' וא"כ הוה דבר שניתן למחול אבל יפה העיר פר"מ נ"י שע"י ג' הכאות מומר לד"א לרמב"ם ודוק.
<b>ועוד</b> נ"ל דדווקא בג' פעמים שעבר עבירה ולא שב בנתים אבל כאן בודאי שלא הכה ג"פ חביריו בשנה הזאת רק בכמה שנים וא"כ אם שב בנתים בעיוכ"פ ונסלח לו א"כ אינו מומר ע"י ג"פ ואפי' בשאר עבירות צריך חקירה בכה"ג אם חוזר וניעור לחשוב ג"פ הגם אם שב בנתים בנגלה וקצרתי.
<b>(</b><b>ד</b><b>)</b> <b>הוא</b> העיקר שיצא טריפה מתחת ידו בתורת כשר שלא הרגיש בסרכה שהיתה טריפה וא"כ כתב פר"מ נ"י הגם שתב"ש בסי' ב' מקיל בפ"א היינו דוקא במוחזק לאדם פשר בשאר עניניו תולין ששגגה הי' לו אבל איש כזה שמתנהג במידות מגונות יש לדון אותו קרוב למזיד עכ"ל.
<b>לדעתי</b> כיון דהוא רק שוחט לאחרים אפי' יש ספק אם הוא מזיד יש להקל דהא אינו שוחט בהמותיו רק בהמות קצבים אחרים וא"כ יש חזקה גדולה אין אדם חוטא ולא לו כל חסרונותיו המה להנאתו וגם משכך חמתו בקצפו ע"י הכאה נח רגזו ועיין בתיו"ט בשבת אבל כאן מהכ"ת לא נדון אותו לשוגג הא יש כאן גם חזקה אין אומן מרע אומנתו כיון שאין לו הנאה אם יכשיר ח"ו טריפות ועיין בש"ש שמעתא ו' שיש חזקה לסופר שכתב לשמה יע"ש דפח"ח והגם ששם בסופר לא גלה ריעותא כלל ואנו אומרים שאומר לצעורי וכאן נגלה ריעותא שנמצא אחריו סרכה שהיא טריפה בכל זאת אני אומר שנעשה בשגגה ולא איתרע חזקת אומנתו שהי' מזיד דהא לא נתק הסרכא וה"ה בשוחט יש חזקת אומן שבודאי לא פשע במזיד וא"כ סוף דבר יש נדון לכף זכות וכל זה אני חופש לדון לזכות שלא להעבירו לגמרי.
<b>אמנם</b> כל זה אם השוחט יקבל שלא ישתה עוד כל היום הן יין או יין שרף וכל מידי דמשכר ויתן על זה ת"כ שלא ישתה רק בלילה בזמן קודם השכיבה וינהג כראוי לאיש אשר יברך הזבח אבל אם ח"ו יצא עוד טריפה מתחת ידו או ישתה דבר המשכר חוץ משבת ובכל יום בלילה יהי' אשמו בראשו ולא שיכשיל רבים ולא אוכל להאמין שיש מקהלות ישראל אשר יאכלו מזבחו עוד ד' יודע רוב טרדותי כעת ופניתי מעמלי לשם שמים כי ביקש פר"מ נ"י שאכתב דעתי שנגע לאפרושי מאיסור ונא לקרב השוחט אם יקבל להיות נזיר אחיו מכאן והלאה דברי הכותב וחותם לכבוד האמת.
<b>סימן</b> <b>סח</b>
<b>שאלה</b> בשוחט דשחט כמה בהמות שחט אחת ובדקה אחר שעה שחט השניה ובדקה וכן השלישית וכן הרביעית ומכר הקצב כבש אחת לכפר הסמוך לקצב חבירו שלא הי' לו באותו יום כבש לשחוט והי' שם שוחט כפר ההוא ומצא סרכה בריאה שהיתה טריפה כי הריאה היתה מבצבצת שם א"כ נגלה שהשוחט הכבשים או לא ידע או התרשל במלאכתו מלאכת שמים מאי לעשות בשאר ג' כבשים ששחט באותו היום שכבר נחתכו אם מותרות או אסורות וכן מאי יעשה בכלים כי כמה פעמים אשר לקח הקצב מכפר זה בהמה או כבש שחוטה מקצב הנ"ל בכפר הסמוך וכן מה יעשה בכלים של הכפר אשר שם יצא מכשול מיד השוחט.
<b>תשובה</b> מראשית אקדים דבודאי לא נוכל לחשוב דהשוחט חפץ להכשיל במזיד דהא הי' בידו לנתק הסרכה ולא הי' נשאר מקום לתפוס עליו וכיון שנשאר הסרכה א"כ לא נעשה במרד ובמעל אבל יש ריעותא שהוא פושע מתרפה במלאכתו ולא בדיק שפיר דאלו הי' בודק הי' מוצא הסרכה והוא בקי בדינים והי' מטריף אותה כבש כי חזקה אין אדם חוטא ולא לו הלא הוא רק שוחט לאחרים ויש רק חשש שהוא מקלי הדעת ולא בדק כראוי לירא אלקים אשר יברך את הזבח כמובן וא"כ נאמר השתא הוא דאיתרע וכל הכלים עכ"פ כשירים ודוק.
<b>אך</b> עלה בדעתו אולי הא דאמרי' אין אדם חוטא ולא לו היינו אם יעשה בודאי חטא כגון בקידושין דף ע"ג שהוא יאמר שהוא קדשה ויתיר אשת איש לעלמא עיין רש"י שם וכן בשבועות דף מ"ב שחוטא בודאי לגזול מן ההקדש והלא הוא שכ"מ למה יחטא בשביל טובה לאיש אחר או בב"מ דף ה' אם הוא רועה בהמות אחרים למה יגזול משדות אחרים לטובת בהמות אחרים אבל להתרפה במלאכתו שלא להטריח לבדוק שפיר בחלל הבהמה ותולה שרוב בהמות כשרות בטבע העולם והגם שהחכמים הוצרכו בדיקה דשכיח בריאה טריפות עכ"פ כיון שבדק רוב ולא מצא תולה להקל שגם בשאר חלק הריאה לא יהי' טריפות וא"כ הקל הדעת יאמר מדהא לא מצא גם שם לא ימצא וא"כ בספק אם חטא כלל לא שייך לומר אין אדם חוטא ולא לו דהא תולה שאינו חוטא כלל וא"כ יהי' כל הכלים טריפה דמי יודע אם הי' לו חזקת קמייתא שבודק כל הריאה ודו"ק.
<b>ונ"ל</b> דיש כאן חזקה אחרת חזקה לא מרע אומנתו הלא השוחט נשכר מהקצב על אומנתו שהוא בקי לדעת איזה ריעותא טריפה או כשירה וצריך לבדוק כל הריאה ולברר אם בהמה טריפה או כשירה ונאמר חזקה לא ימרע אומנתו עד שנגלה שמרע אומנתו ודוק.
<b>ומצאתי</b> ראי' מקצו"ח בספרו שב שמעתתא שמעתא ו' פרק ז' שהקשה למה לא יהי' הסופר נאמן לאמור שלא כתב אזכרות לשמן הלא לפי דבריו עוקר הכשרות מהס"ת א"נ אפי' בדבר שבערוה נאמן כהאי דתשובת מיימונית שנאמן השליח לומר דטעי בדבורו ועוקר הדבר שבערוה ותי' הגאון יען דחזקת סופר כותב לשמו הוא חזקה כמו סוקלין ושורפין על החזקות יעו"ש וא"כ ה"ה הוא חזקת השוחט הוא חזקת אומנות ועד שנגלה שבגד באומנות שלו נשאר חזקת האומנות שעשה אשר הוטל עליו עד עתה וכעת התרפה במלאכתו ודוק.
<b>ואוסף</b> נופך הא בודאי מי שמשלם לשוחט ובודק אם פשע ולא בודק שכרו הוא גזל בידו דאנן סהדי אדעתי דהכי לא שכרו אם לא יבדק הריאה כפי אשר בקשו רבותינו מהשוחט ולא שייך כאן לומר דצריך גם דעת שכנגדו עיין תוס' כתובות דף מ"ז בלוקח בהמה ונמצא טריפה יעו"ש דכאן בוודאי הוצרך השוחט לקבל עליו להיות נזהר במלאכתו דאל"כ אין רשאי להיות שוחט ובודק כמובן וא"כ איפוא כיון דהשוחט לקח שכרו תמידין כסדרן בכל שבוע ושבוע הי' לו חזקת כשרות שאינו גוזל וחומס ממון שלא כדין ובודאי עשה עבודתו בתמימות והגם שעכשיו איתרע חזקת כשרות שלקח שכרו בשבוע זו ולא שמר עצמו לעשות עבודתו עכשיו הוא הוא דאיתרע שלקח ממון חבירו שלא כדין בעובדא דגיטין לא קבל שכרו ולא נעשה גנב הוצרכנו דאינו נאמן נגד חזקת סופרים אבל בכאן יש עוד חזקת כשרות שאינו חושש על ספק לפני עור וספק מחטיא רבים עכ"פ הי' חושש שלא ליקח שכרו בגניבה וגזילה ועשה בדיקה יפה שיבוא על שכרו בצדק ובמשפט והוא דבר הגון נכון בסברה וא"כ פשיטא דכל הכלים עד היום שנמצא ריעותא כשרים כנלע"ד בעזה"י.
<b>ואחקור</b> עוד בעזה"י הלא באמת נשחטה הותרה רק כיון דשכיח טריפות בריאה אסרו חכז"ל הבהמה בלי בדיקה וחידש הט"ז ביו"ד סי' ל"ט ס"ק כ"ב סברה ישרה בודאי בכלל כל הריאה בחלקיה יש מיעוט טריפות השכיחים ולכן אסרו בלא בדיקה אבל אם יש ספק רק על מקום אחד בריאה אם הי' כאן סרכה כסדרן הספק מותר מכח נשחטה בחזקת היתר עומדת דמי יאמר ששכיח במקום הזה יותר שלא כסדרן דפח"ח שפתים יושק וא"כ אני אומר בודאי השוחט בדק הכבש רק הי' מתרפה במלאכתו ולא בדק בכל המקומות והא ראי' דאם חפץ להכשיל הי' מנתק הסרכה וגם לא הי' חוטא דאין אדם חוטא ולא לו בודאי איסור עכ"פ דהא הי' סרכה שהי' בו נקב רק עכ"פ הוא פשע שלא בדק בכל המקומות ונשאר מקום עם סרכה גמורה וא"כ לו יהי' שפשע כמה פעמים ולא בדק כל הריאה מי יימר שהי' טריפות במקום שנשאר הגם דשכיח טריפות בריאה היינו בכל הריאה בכלל שכיח טריפות ובעבור זה אסרו הבהמה אם לא יבדק הריאה אבל לחוש אם נשאר מקצת הריאה בלי בדיקה והרוב הריאה עכ"פ נבדק הלא בכה"ג בודאי יש לסמוך על נשחטה בחזקת היתר עומדת ולא נאסרו הכלים למפרע דבשלומא אם הי' לנו עדות ובירר שלא בדק כלל יש לאסור הכלים דהא חכמים אסרו בלי בדיקת הריאה אבל כאן אין הריעותא מעידה רק שלא בדק במקום הזה שנמצא בו הסרכה ואם נחזיק הריעותא על למפרע יש ג"כ רק חשש שהשאיר לפעמים מקום מעט מהריאה ודוק כי קצרתי.
<b>ולא</b> נעלם ממנו דברי הט"ז אשר השיג על רמ"א ביו"ד סי' א' בשם אגודה ואוסר הכלים בכל זאת נראה ההבדל ברור בין שכח הדינים ובין שוחט שנגלה שהתרשל במלאכתו ולא בדק בכל המקומות שצריך לבדוק והגם שלא נראה כן בכמה שו"ת אחרונים אקוה שמקום הניחו לי מן השמים להעיר בהערות אלו שהכלים מותרים ועיין בשו"ת גאונים בתראי סי' י"ד תשובת ט"ז על דברי הב"ח ודוק.
<b>ולדעתי</b> שהבשר הנמצא ביד בעלי בתים מאשר נשחט יום או יומים מקודם גם הבשר מותר דעכשיו איתרע שלא בדק שפיר ולא חיישי' שנעשה חבר לאיש משחית שמתרפה במלאכתו ולא חיישי' שאיתרע מכבר והגאון קצו"ח בשב שמעתא שמעתא ג' פרק ד' הניח סברה ישרה להצדיק דברי הש"ך ביו"ד סי' א' דאפי' המיר דתו לא נחשד למפרע והתב"ש השיב עליו והניח הגאון כלל גדול אם הספק אימתי נתרוקן מי המקוה או אימתי נעשה הפגימה או הריקות בהשוחט דשכח תלינן על למפרע אבל אם ראינו מעשה עבירה אשר עשה היום לא נאמר שכבר עשה ג"כ עבירה הזאת וכן מבואר בח"מ סי' ל"ד דעד זומם לא נפסל למפרע וכל עדותו אשר נעשה מקודם כשר יעו"ש וה"ה כאן הגם שהיום נגלה שנתרפה במלאכתו והמיר דתו בכל זאת כשר מה ששחט מקודם וק"ו שכשר הבשר אשר נשחט מאתמול הגם דהתרפה במלאכתו היום לא חיישי' דגם מקודם עשה כן כנלענ"ד בעזה"י.
<b>ולא</b> אכחד שדברי ש"ש שם נפלאים בעיני שאחת מראי' שלו הוא מדברי פי' המשניות בחולין השוחט בשבת שחיטתו כשירה ופי' הרמב"ם דקודם שנשחט הרוב מקלקל הוא ולא נעשה מומר אלא כאשר נגמר השחיטה ולכן שחיטתו כשירה והקשה הש"ש אם נימא כל שהרשיע לפניך אומר שהרשיע קודם א"כ הדרה קו' לדוכתא דהו"ל שחיטת מומר אלא ע"כ דלא מחזיקי' ברשע למפרע עכ"ד ולדעתי לו יהי' שגם בצנעה נעשה מומר היינו אם חילל שבת עכ"פ לפני ע"א כשר אז נעשה מומר אבל אם שחט בצנעה ממש שלא נודע לשום אדם בודאי לא נעשה מומר וא"כ עכשיו ששחט בפני שני עדים שהתרו בו שחיטתו כשירה דלו יהי' שנאמר שבודאי כבר הי' מחלל שבת אבל מי יימר שהי' עין רואה נהפוך הוא מתחילה חילל שבת בחדרי חדרים והיום הרשיע ביותר וחילל שבת בפני עדים אבל בשוחט אם חיישי' דגם מלפנים הי' קל הדעת ופשע במלאכתו מה לי שלא הי' שם עין רואה וחיישי' על למפרע דהוכיח סופו שהוא קל הדעת על תחילתו שגם מאז לא הי' לו יראת שמים כחכז"ל [ברכות כ"ט] גמירי טבא לא הוי בישא ודוק גם על ראי' מעד זומם דלא נפסל למפרע אשר העיד והוזם על הטביחה לא הוזם על הגניבה יעו"ש נראה לי שאני עד זומם חידש הוא מאי חזית דסומכת על כת השניה לא מכחישין גוף פעולה של העדות רק אומרים עמנו הייתם וא"כ כיון שחידוש הוא די שיהי' נפסל מכאן ולהבא דוגמת סברת הר"ן הובא בש"ך יו"ד סי' ק"י ס"ק י"ד דלא אמרי' קבוע למפרע יען דקבוע חידוש הוא יעו"ש ה"ה כאן הזמה חידוש הוא ולא נפסל למפרע אבל בריעותא אשר נגלה בשוחט למה לא נאמר איגלאי מילתא למפרע שגם מקדם לא הי' פחד אלקים נגד עיניו ודוק וגם מה שהביא ראי' מתוס' נדה דף ג' דלא מחמיר בית הלל רק בזמן דלמא דם זה בא מקודם אבל לא דלמא מקודם נפל דם אחר וה"ה כאן לא חיישי' ממעשה רשעה זה על מעשה רשעה מקודם יעו"ש נ"ל שאני התם דהי' לה חזקת הגוף שלא תראה קודם ווסתה ועיין בנב"י ח"ר יו"ד סי' ס"ג בשם הגאון ר' חיים כהן ז"ל ומה שהעיר הנב"י לנגדו לא שייך כאן ולכן לא חיישי' על ראית דם מקודם אבל האי שהרשיע במעשיו ברצון לבו חיישי' שמא מזמן כביר הי' מרשיע דהא ברצונו הי' תלוי ובידו הי' להרשיע מה היום מיומים אבל בנדה מהכ"ת דהטבע פעל מקודם ודוק וא"כ בנידן הנ"ל דלא איתרע חזקתו בסכין רק בהתרשלות שלא בדק כל חורי ריאה סמכינן דמהיום הזה נעשה קל ועבריין וכל הבשר מאתמול מותר ודוק.
<b>אך</b> בכבשים ששחט באותו יום טרם שנשחט כבש האחרון אשר נמצא בו הסרכה המבצבצת יש מבוכה אם נאמר כיון ביום הזה נגלה שפשע בבדיקה ניחוש שפשע גם לפני שעה ושתים או נימא עד שנגלה הזמן אשר מבורר שפשע באומנתו בודאי בדק כדין וכדת.
<b>ואפשר</b> הלא חכז"ל אמרו בקידושין דף ל' ובסוכה דף נ"ב יצרו של אדם מתחדש עליו בכל יום וכן יצרו של אדם מתגבר עליו בכל יום יעו"ש א"כ אמרי' באותו יום שנגלה שיצה"ר גבר עליו להכשיל הוכיח סופו של יום על תחילתו כשם שנגלה שבסוף יום הוציא טריפה בתורת כשר כן הי' מתגבר עליו בתחילת היום שהוציא טריפה מתחת ידו כי חכז"ל תלאו התחדשות והתגברות היצה"ר בימים ולכך מהיום על יום שלפניו לא חיישי' אבל על אותו יום עצמו תחילתו כסופו ודוק.
<b>שוב</b> מצאתי כעין שאלה זו בצמח צדק סי' ע"ג רק שם הי' בעל הקצב השוחט והבודק והעיר אם הי' שוחט ובודק לאחרים יש לומר חזקה אין אדם חוטא ולא לו וגם העור מדלא נתק הסרכה לא הוה מזיד אלא פושע ואוסר שם הכלים וגם הכבשים דהי' ג"כ ספק שמא זה שנמצא טריפה הי' נשחט בראשונה ומשמע אלו הי' שוחט ובודק לאחרים והי' בירור שנשחטה בראשונה הי' להכשיר הכבשים דצירף שם דלית ליה חזקת כשרות דהא עשה תקנה שצריכין להביא עם הריאה להעיר יעו"ש [ולא אבין ניהו דהוא ובני עיר תיקנו שלא לסמוך רק יביאו הדפנים עם הריאה לבודקי העיר היינו כי רצו להחמיר על עצמם לברר ע"י שוחטים מומחים שלהם וגם שעי"כ יהי' פחד עליהם ויזהרו ביתר שאת דהא שוחטים דמתא יבדקו ג"כ ונהפוך הוא ופלא דיכול לומר השוחט ובודק דלא בדק שפיר יען שידע ששוחטי העיר יבדקו אחריו וא"ל יען שאמר לשותפו ויראו שאין בו ריעותא ושהוא כשר עכ"ל א"כ נגלה דלא נתן רק בתורת כשר ודאי שאין בו ריעותא כלל עכ"פ חזקות כשרות נשאר להם] נפלאת ממני הלא כמה פעמים הביאו ובדקו אחרי השוחט ובודק ולא מצאו ריעותא ונתחזק השוחט ובודק דאינו פושע במלאכתו והצמח צדק כתב שם וז"ל אבל בנמצא פושע שאינו מקפיד בין איסור והיתר אין ראי' שלו מוכחת כלל שהי' מעולם מקפיד בין איסור והיתר שנאמר עליו השתא הוא דאיתרע עכ"ל וקשה לי הלא שכיח סרכות שבעבורם הצריכו רבותינו ז"ל בדיקת הריאה וכיון דלא מצאו זמן כביר ריעותא ממילא הוחזק שלא פשע להיות בלי דעת ואפשר בנידן המעשה הי' אירע שנגלה הטריפות יום או יומים אחר התקנה אבל בנידן שאלתינו שהי' שכיח דקצב בכפר אחר שאל כבש שחוט ולא נמצא מכשול עד פעם הזה וג' כבשים הי' נשחטים טרם שנשחט כבש שנמצא בו טריפות הי' מסתבר להתיר הג' כבשים רק מטעם שנימא הוכיח סוף היום על תחילתו כנלענ"ד להחמיר ולא לאכלם ודוק.
<b>סימן</b> <b>סט</b> שלום רב לאוהבי תורת ד' שני בחורי חמד כבוד ר' זאב יהודא שעראץ נ"י וכבוד ר' ארי' ליבש אייזענבערג נ"י בק"ק זאללין יע"א.
<b>אודות</b> הקושי' שהוקשה לכם על הש"ך יו"ד סי' צ"ח ס"ק ז' שנתקשה על או"ה שכתב בנשפך אפי' בבשר עוף בחלב אסור דטעם כעיקר דאורייתא והשיג הש"ך ואי הוה דטע"ק דאורייתא הא בשר עוף בחלב כל איסורו דרבנן והקשיתם מדברי תוס' עירובין דף ל"ב בד"ה תאנים מתאנתי שכתבו וז"ל אע"ג דמעשר פירות דרבנן ור"נ מודה בשל סופרים חזקה שליח עושה שליחותו כיון דעיקר שם מעשר מן התורה חשוב לה כשל תורה וכן כתבו בתוס' בדף ל"ז בד"ה מאן האי תנא דאפי' בדרבנן הוה מצי למימר ר"י דאגודא של ירק דרבנן ושמא כיון דעיקר מעשר מן התורה חשב לה כדאורייתא כפ"ל גבי לקט תאנים עכ"ל וא"כ ה"ה נמי הכא כיון דעיקר בב"ח דאורייתא כדמוכח מגמ' דעירובין.
<b>נלע"ד</b> ליישב ב"ה בשלומא במעשר פירות דעשו רבנן תקנות מעשר בפירות כעין דאורייתא בתירוש ויצהר א"כ חשיב לה כדאורייתא ואם בדאורייתא לא סמכי' על החזקה שליח עשה שליחותו גם במעשר דרבנן לא סמכי' ה"ה לא סמכינן על ברירה דהא חכמים עשו בפירות כעין מעשר דגן אבל כאן בב"ח בעוף לו יהי' שנעשה כבשר בחלב לאסור בו הספק מכח טעם כעיקר אעפ"כ ניכר ההבדל שהיא דרבנן דבב"ח דאורייתא אסור למכור ואסור בהנאה ואסור בבישול ובשר עוף בחלב מותר בבישול ומותר בהנאה בגופו ומותר למכור עיין בש"ך יו"ד סי' פ"ז ס"ק ב' וס"ק ד' א"כ נשאר ניכר לעין כל למה זה מותר בבישול ובהנאה וע"כ יען שבשר עוף בחלב דרבנן ואיך אפשר לעשות בו ספק טעם כעיקר איסור באכילה הא ספק דרבנן להקל דאי אפשר לעשות תרתי דסתרי שיהי' מותר בבישול ובהנאה מכח שהיא איסור דרבנן ונחמיר בו באכילה מכח ספק טעם כעיקר באיסור דרבנן ודוק והי' מקום לפלפל לשיטת רש"ל דבשר עוף בחלב אסור בהנאה ע"ש יש לומר כקו' מעלתכם לאמת אבל אין נפשי בחדודי וק"ל.
<b>וגם</b> נפל ברעיוני לחדש דבר בעזה"י דכל כח של חכמים לאסור דבר היתר הוא מן ושמרו את משמרתי שנתן הקב"ה לחכמים כח לעשות משמרת גדר וסיג לתורה דכתיב על פי התורה אשר יורוך והעובר בשאט נפש עובר על לא תסור עיין רמב"ם ספר המצות שורש א' ובמג"א וברמב"ן שם חקירות גדולות ורבות ובארתי במקו"א דמתחילה מה שאסרו חכמים לאכול ולשתות אין הוא נעשה איסור כמו איסורי תורה שהם באיסור רק אם עבר עובר על לא תסור על דבריהם אבל אין שם איסור על החפץ כי איך יוכלו חכמים לחדש שם איסורים רק שם העבירה הוא לא תסור מדבריהם לכן מתחילה אין על החפץ שם איסור רק שהקב"ה צוה לשמוע לדבריהם ואם אסרו דבר מצוה לשמוע לחכמים כמו אם אחד אוסר עצמו בלחם ובשר הכי שם איסור בעצם הבשר והלחם רק שם איסור הוא כל היוצא מפיו יעשה וה"ה אם חכמים אסרו הוא מצוה לשמוע שלא לאכול ואם עבר ואכל עבר על לא תסור כמו בנדר אם עבר ואכל עובר על לא יחל דברו ולכן כל ספק בדרבנן להקל וגם דלא תסור דאורייתא כיון דיש צד לומר דלא סר ממילא לא עבר כלל דכל האיסור מתחיל ע"י שסר מדבריהם וזה הוא אם עבר בבטח מה שצוו שלא לעשות ואם הוא עושה מחמת שתולה שהוא מותר א"כ לא סר משא"כ באיסורי תורה איך הוא מקיל דלמא החפץ הוא איסור ודוק (עיין בספרי מחנה חיים ח"ר סי' ל').
<b>בכל</b> אופן אין איסור מלקות על איסור דבריהם ולא יהי' טוב יותר מאיסור תורה בלי מלקות ובנב"י מהד"ת א"ח סי' ס"ו בד"ה ובגוף הדין חידש דטע"כ ילפי' ממשרת או מגעולי עכו"ם והמה לאוין אבל בחלב טמא דהוא איסור תורה אבל אין עליו מלקות כמבואר ברמב"ם בפ"ג מהל' מ"א אין בו איסור טע"כ מדאורייתא יעו"ש ולפ"ז בוודאי בב"ח בעוף דהוא מדרבנן לו יהי' דעשו כעין של תורה עכ"פ אין איסורם איסור מלקות והוה טעם כעיקר דרבנן והוה ג"כ ספק נשפך אם יש ספק להקל דהא טע"כ באיסור דאורייתא הוה ג"כ ספק דרבנן להקל דלא יהי' טע"כ באיסור דרבנן יותר משיש טע"כ דרבנן בחלב טמא הכי נאמר דהוה בשר עוף בחלב דומה למשרת וגעולי עכו"ם והבן זה.
<b>ולפ"ז</b> שם במעשר פירות עשו כדאורייתא ובאיסור דאורייתא אין חזקה ש"ע שליחותו הגם דליכא עליו לאו וה"ה עשו כדאורייתא ולא אמרי' ברירה באיסור דאורייתא הגם דליכא עליו מלקות אבל טע"כ דאורייתא רק אם יש בגוף האיסור מלקות מן התורה ועל בשר עוף בחלב ליכא בגוף האיסור מלקות מן התורה ואפי' אם יהי' לוקין על לא תסור אין המלקות מכח איסור החפץ בב"ח רק משם לא תסור ודוק.
<b>סימן</b> <b>ע</b>
<b>ראיתי</b> אדמ"ו הגאון זצ"ל בספרו שערי תורה חלק שלישי כלל ב' פרט א' שהביא בשם הרא"ה הבנת דברי ר' ינאי וז"ל פרט לזורק אבן לתוך חבורות של בני אדם מהן עכו"ם ומהן ישראלים ומתכוון להרוג את ישראל והתרו בו אל תזרוק שבן ברית הוא ותהרג עליו ואמר על מנת כן אני עושה וזרק לתוך החבורה והכה אחד מהן ומת ואין ידוע אם עכו"ם הרג או ישראל הרג פטור והכא משמע להו לרבנן וארב לו לאו ליחודי כוונה הוא דאתו אלא ליחודי מעשה עד שיודע את מי הרג אי ישראל הוא אי לאו ודייקינן מיניה היכי דמי אילימא דאיכא ט' עכו"ם וישראל אחד ביניהון תיפק ליה דרובא עכו"ם נינהו ואיכא למיזל בתר רובא ואפי' פלגא ופלגא ספק נפשות להקל דמספיקא לא קטלינן ומהדרינן לא צריכא דאיכא ט' ישראלים ועכו"ם אחד ביניהון מהו דתימא ליזל בתר רובא ואימור ישראל הרג ולקטלי' איצטרך קרא למיפטרה דהל"ל קבוע וכל קבוע כמע"מ דמי והו"ל ספק נפשות להקל עכ"ל והקשה עליו אדמ"ו ז"ל בפרט ב' קושיות גדולות וכתב וז"ל לכאורה קשה לפי' רא"ה שהספק הוא אם הרג לישראל או לעכו"ם מנ"ל לרבנן להוכיח דאמרינן קבוע אפי' היכי דליכא חזקה המתנגד דלמא היכי דליכא חזקה המתנגד אפי' כשנולד ספק במקום הקביעות יש לו שם רובא והא דגלי התורה דקבוע הוי כמע"מ הוא רק בנידן דידן בזורק אבן לגיו ותשעה ישראל ועכו"ם אחד ביניהון דלולא קרא הי' חייב מיתה כיון דאזלינן בד"נ בתר רובא ופשיטא דמילתא אפי' הכא שלא נתחזק הרוב מקודם אף דאית ליה לרוצח חזקה קמייתא שפטור ממיתה מ"מ בעלמא קיי"ל רובא וחזקה רובא עדיף וכרבנן דר' מאיר ואפי' לפמ"ש תוס' במס' בכורות דף כ' ע"ב ד"ה חלב דגם לרבנן אמרינן סמוך מיעוטא לחזקה הוא רק חומרא דרבנן ודוקא להחמיר וכמ"ש בכללי רובא וחזקה ויש לומר בכי האי גוונא גלי התורה בד"נ כשנולד הספק במקום הקביעות דהוי כמע"מ ומהני חזקה קמייתא שפטור ממיתה ואכתי מנלן להוכיח היכי דליכא חזקה המתנגד דקבוע הוי כמע"מ כיון דקבוע הוי' חידוש ראוי' למעט בחידושו ואף אמנם בט' חניות מוכרות בשר שחוטה ואחת מוכרת בשר נבילה דהוי קבוע איכא ג"כ חזקה נגד הרוב כמ"ש התוס' במס' נדה דף ח"י ד"ה אחר הרוב דאיכא חזקה דבהמה בחייה בחזקת איסור עומדת ועיין בפלתי סי' ס"ג ס"ק א' בסופו מ"מ קשה הא באמת קיי"ל קבוע הוי כמע"מ אפי' היכי דליכא חזקה וגם הא קיי"ל קבוע אפי' לקולא כגון ט' חניות מוכרות בשר נבילה ואחת מוכרות בשר שחוטה דג"כ הוי כמע"מ ועיין ש"ך סי' ק"י ס"ק ט"ו עכ"ל.
<b>ונראה</b> לי לתרץ ואבאר בעזה"י דבר חדש אשר הערותי בחידושו על דברי הצל"ח בסוף פ"ק דפסחים בהשמטות דמביא בשם תלמידו הרבני מה"ו ר' מרדכי שיצא לתרץ קושי' רבו שהקשה למה לר"מ דחייש למעוטא יהי' העדות קיימת אם אחד אומר בב' לחודש ואחד אומר בג' מחמת שרוב בני אדם טעו בעיבורי' דירחא הא ר"מ חייש למעוטא א"כ העדות בטל ותי' תלמידו הנ"ל דאם יש רוב וחזקה גם ר"מ לא חייש למעוטא כמבואר ביבמות דף קי"ט וא"כ יש לעדים חזקת כשרות דבב' עדים המכחישים זה את זה שניהם פסולין כמבואר בש"ך ח"מ סי' ל"א וא"כ גם ר"מ לא חייש למיעוט וחידוש הנב"י להשיג לתלמידו שיש לנידון חזקה שלא נתחייב מיתה וא"כ נגד חזקת כשרות העדים יש חזקת הנידון שלא נתחייב מיתה וא"כ לא נשאר רק רוב עכ"ד ובנו הגאון מהר"ש לאנדא בספרו שיבת ציון סי' ע"ו השיג על אביו מגמ' קידושין דף פ' דסוקלין על החזקה ואין שורפין תרומה על חזקה דיש לתרומה ג"כ חזקה חזקת טהרה ולדברי אביו הנב"י קשה הלא יש לנידונית חזקת שלא נתחייבה מיתה יעו"ש להאריך.
<b>ואמרתי</b> בעזה"י שכל החזקות בעולם אם נשתנה הדבר פעל פעולות ההשתנות מיד על החפץ אם פנוי' נתקדשה היא באיסור אשת איש הגם שלא נודע לב"ד וכן אשת איש שנתגרשה היא פנוי' הגם שלא נודע לב"ד וכן חזקת עמא מי שנטמא טומאתו עליו אפי' לא נודע לב"ד וכן חזקת חיוב מי שמחויב לחבירו ממון הוא מחויב אפי' לא נודע לב"ד וכן חזקת טומאת נדה וכן כל החזקות שבעולם אין הב"ד מחדשים החזקה על פיהם כאשר יתן ד' בלבבם.
<b>אך</b> חיוב מיתה הן על איש או אשה אשר עברו על עבירה אחת אשר יתחייב העובר מיתה סקילה שריפה הרג חנק לא שמענו שיצרך הבעל העבירה להמית את עצמו אפי' אם הוא חבר וידע שעבר עבירה שבא עליו אחד מד' מיתות הללו שיהי' הוא מחויב ליקח חיותו בסקילה או שריפה או הרג או חנק נהפוך הוא בודאי אם לקח חיותו הוא מאבד עצמו לדעת ומיד כל חי' ידרשנו הקב"ה והטעם כי הד' מיתות המה המצות הב"ד שהם יענשו הבעלי העבירות אשר יעברו בשאט נפש במזיד העבירות ידועות ושפטו המה כפי כללי התורה שיחייבו במשפטם מיתה לבעל העבירה אבל הבעל העבירה אינו מחויב מיתה בלי הב"ד אשר יחייבוהו ואינו מחויב ואינו רשאי להמית את עצמו וק"ו שאין איש הרואה שאיש עובר עבירה רשאי להמית אותו ואם איש הרואה שאיש עובר עבירה וימית אותו הוא רוצח גמור השופך דם נקי כי אין לבעל העבירה משפט מות חוץ אם הב"ד שפטו עליו ויצא מפיהם שבעל העבירה חייב מיתה ודוק.
<b>ודבר</b> זה מתורת רבינו הרמב"ם במנין המצות סי' רצ"ב למדנו שכתב וז"ל מצוה רצ"ב שהזהרנו מהרוג מחוייבי מיתה כשנראה כבר עשה חטא שנתחייב עליו הריגה קודם הגיעו לב"ד אבל נביאהו לב"ד בהכרח ונעיד עליו העדים לפניהם ונהי' אנחנו עדים לב"ד והם ישפטו עליו במה שיהי' חייב והאזהרה שבאה בזה הענין הוא אמרו לא יומת הרוצח עד עמדו לפני העדה למשפט ולשון מכלתא יכול יהרגנו אותו משהרג או משנאף תלמוד לומר עד עמדו לפני העדה ואפי' הי' ב"ד הגדול הם שראוהו הורג והם כולם עדים תבוא העדות אצל ב"ד אחר ואחר ידינוהו ובמכלתא הרי עדה שראו באחד שהרג את הנפש יכול יהרגוהו עד שיעמוד אצל ב"ד ת"ל עד עמדו לפני העדה עכ"ל ועוד כתב בהל' רוצח ושמירת הנפש פרק א' הל' ה' וז"ל רוצח שהרג בזדון אין ממיתין אותו העדים ולא הרואים אותו עד שיבוא לב"ד וידינוהו למיתה שנאמר ולא ימות הרוצח עד עמדו לפני העדה למשפט והוא הדין שכל מחוייבי מיתות ב"ד שעברו ועשו שאין ממיתין אותן עד שיגמר דינם בב"ד עכ"ל ומקורו בספרי הובא במגדול עוז ובכ"מ שם.
<b>ומעתה</b> אני אומר דלא שייך לומר שהי' לאדם חזקת פטור שלא הי' מחויב מיתה מקודם דבשלמא אי הי' הדין שרוצח מחויב להמית את עצמו כי משעה שרצח הוא מחויב להמית את עצמו או כל מי שראה וידע מהעבירה שעבר רשאי להורגו שמצוה להרגו א"כ שייך לומר שהי' לו חזקה שלא הי' מחויב מיתה נקמוהו על חזקתו ראשונה שאינו בר קטלה כמו בשאר חזקות אמנם באמת לו יהי' שעבר העבירה במזיד וברצון אעפי"כ הוא אינו בר מחויב מיתה דהוא בעצמו אינו רשאי להמית את עצמו וכן עדים אשר ראו שעשה העבירה אינם רשאים להרגו דעדיין הוא אינו מחויב מיתה רק יש חיוב על הב"ד שידונו לבעל העבירה כפי רשעו אשר חטא והמה יחייבוהו מיתה על פי עדות העדים א"כ מכח הרוב באו על הב"ד חיוב מצות עשה ולחייבו מיתה על פיהם ואיך שייך לומר שהי' לנידן חזקת פטור ממיתה הלא אפי' אחר שעבר עבירה אינו מחויב מיתה בעבירה שעבר רק אם הב"ד יחייבוהו מיתה ועל פי רוב יש כאן עדות שעשה עבירה פלונית ועל ידי כן בא חיוב קיום מ"ע על הב"ד לחייבהו מיתה בשלומא בתרומה הי' לה חזקת טהרה ואמרי' דעדיין היא כמקודם דלא נטמא אבל האשה נסקלת דב"ד יחייבו אותה שתהי' בת חיוב מיתה מכאן ולהלאה מעת אשר יפסוק הב"ד לה עונש מיתה על עבירה שעברה מכח חזקת הרוב והבן.
<b>והבאתי</b> אז ראי' דאין בעל עבירה מחויב להמית את עצמו וגם שאין רשאי להמית את עצמו דאל"כ איך משכחת דין המאבד עצמו לדעת שאין מתאבלין ואין קורעין עליו עיין יו"ד סי' שמ"ה סעיף א' נימא שידע בנפשו שעבר עבירה שהי' חיוב מיתה ועשה תשובה והמית את עצמו ונחזקוהו שמת כדת וכדין אלא פשיטא דלא משכחת דין זה כלל שיהי' רשאי לאדם להמית את עצמו אעפ"י שחטא לד' ואולי י"ל עיין בח"מ סי' ל"ד אם לא ידענו מתי עבר עבירה א"כ יש לומר השתא עבר עבירה מלומר שכבר עבר עבירה ועכשיו עשה תשובה טוב לומר שעכשיו איבד חזקת כשרותו ודוק.
<b>ולפ"ז</b> מיושב קושי' אדמ"ו ז"ל על הרא"ה דחזקת הנידון לא הי' חזקה דלו יהי' שכיוון להרוג ישראל והרג באמת לישראל בכל זאת הוא בעצמו אינו מחויב מיתה שחיוב מיתה בא ע"י פי הב"ד אשר גומרים דינו על העבירה שעשה וא"כ אי לאו שקבוע כמחצה על מחצה אלא נשאר הרוב בכחו א"כ יש מצות הב"ד לפסוק על פי הרוב לפסוק עליו שיחויב מיתה מכח הרוב והגם שימצא מעשיות בגמ' שיצא בת קול במי שהמית עצמו שהוא מוכן ומזומן לחיי עוה"ב הוא ענין אחר כמובן למעיין בו ודוק.
<b>ואגב</b> גררא אזכיר המעיין בספר המצות לרמב"ם בשורש י"ד יראה שרמב"ן סובר ששורש המ"ע בכל המומתין הוא מצות ובערת הרע מקרבך וחלק ממצוה הזאת לעשות סקילה ושריפה הרג וחנק המה על פרטי עבירות ובספר לב שמח בשורש י"ד חולק עליו דנהפוך הוא דשורש המצוה הוא הכתובה בהעונש גוף העבירה ובערת הרע הוא תיקון למי שלא יוכל לקיים בו המצוה שלא יהי' חוטא נשכר ובכל מיתה שיוכלו ימיתהו וזה על דרך אעפ"י שד' מיתות ב"ד בטלו כלומר שהן הן המצוה דין ארבע מיתות ב"ד לא בעלו יעו"ש באמרותיו הנעימים.
<b>והערותי</b> בחדושי דכל הכללים הנאמרים בפרטי מיתות ב"ד כפי המשקל אשר פלס ד' העונש לפי משקל העבירה שם יש כללים שצריך להעמידו לפני עדה וצריך להיות באפשרות ללמוד עליו זכות וכדומה אבל בקיום מצות ובערת הרע מקרבך לבער עושי רשעה בכל מיתות שאתה יכול שם לא צריך לכל כללים הללו דאין זה מיתה המכפר לבעל העבירה אלא מצוה בפני עצמו לבער מן העולם פועלי און ומיושב בזה כמה קושיות דשניהם ענינים מופרדים כי אין כאן מקומו להאריך ודו"ק.
<b>סימן</b> <b>עא</b>
<b>ראיתי</b> שגדולי פוסקים לחמו מלחמות ד' אם לסמוך על ספק ספיקא היכא דאיכא לברורי דנימא דכח ס"ס חזק שלא צריך בירור כמו דסמכי' על רוב בלא בירור דהא לא בדקינן ח"י טריפות דסמכי' על רוב בהמות כשירות או נימא דשאני ספק ספיקא דאם יברר חד ספק אז ספק השני ספיקא דאורייתא לחומרא.
<b>והנה</b> הש"ך ביו"ד סי' ק"י ס"ק ס"ו הביא דברי רשב"א בחדושיו בדרוסה אפי' יש ס"ס להתיר צריך בירור ומסיים הש"ך אבל הסה"ת והסמ"ג התירו ברואה דם מחמת תשמיש דמותרת לבעל שני מכח ס"ס בלא בדיקת שפופרת וכן כתב המרדכי והובא בב"י סי' קפ"ז הרי דלא צריך לברר בס"ס יעו"ש.
<b>ולדעתי</b> לחדש דבר בעזה"י דלא פליגי הרשב"א עם המרדכי כלל כאשר אבאר בעזה"י סברא אחת בוודאי בדרוסה דהוה הס"ס שמא אין זה הנדרס ואת"ל זהו שמא לא נדרס לחלל ומה נשאר לנו לחוש שמא זה הוא הנדרס והגיע הארס לחלל א"כ כבר בהמה זו טריפה וכבר חל שם האיסור עליו צריך בירור אם יש בידינו לברר שמא כבר הוא אסור שיצאה בהמה זו ע"י מעשה דרוסה אשר נתחדש מרוב אבל ברואה דם מחמת תשמיש בבעל הראשון ונשאר לבעל שני בכל אופן אין המעשה הבעילה איסור מחמת עצמו אפי' לבעל הראשון רק שאסור לבעול אותה שהוחזקה שע"י תחילת מעשה היתר היינו העראת הבעילה יש ספק שיבוא דם מקור ויהי' הגמר הבעילה באיסור נדה ולכן נאסרת עליו אבל לבעל השני יש ספק אם יבוא דם מן המקור דאין אצבע שלו שוה לאצבע בעל הראשון א"כ לא יגרום המעשה היתר פעולת איסור לבסוף אבל עכ"פ אפי' יבוא דם מן המקור לא הי' תחילת בעילה בעצמו איסור רק שיולד איסור אשר עדיין אינו בעולם אז סמכי' על ספק ספיקא שלא יחודש איסור ע"י בעילת היתר ולא צריך בירור בדיקת שפופרת דהא עדיין אין לברר איסור שהוא בעולם רק יהי' מבררי' שאפשר ע"י מעשה היתר יולד איסור וסמכי' על ס"ס אשר אומר שלא יולד איסור נדה דאפשר לא תראה דם כלל ע"י אצבע בעל השני ואת"ל תראה דם דלמא דם צדדים הוא ולא נולד איסור וא"כ המרדכי והסה"ת וסמ"ג מודים לרשב"א וגם הרשב"א מודה בדינם ברואה דם מחמת תשמיש ודוק.
<b>ואוסף</b> לבאר סברה בעזה"י הנראה לי מה דיש ספק אם צריך לברר אם אפשר לברורי אין הטעם פן יבורר שזה הוא מן המיעוט ונגלה האיסור דזה לא צריך כיון דהתירה התורה לסמוך על הרוב או על ס"ס דהוא ג"כ מטעם רוב דספק הראשון עושה מחצה לאיסור ומחצה להיתר ובא הספק השני ופועל צד היתר והוה רוב להיתר א"כ הוא מותר ולא ימצא לאיש עון בדבר הזה מהכ"ת נחוש שאם נהי' מבררים יגולה צד איסור הלא עפ"י רוב בודאי לא יגולה איסור רק הטעם שצריך לברר מטעם עד שתאכלנו באיסור לסמוך על כח הרוב שאינו אוכל איסור תאכלנו בהיתר אם תברר נגלה ההיתר שלא יהי' עוד לבו נקפו פן ואולי יש בו איסור דוגמא בדבר שיש לו מתירין לא בטל ברוב משום עד שתאכלנו באיסור הוא כח רוב תאכלנו בהיתר שיהי' מבורר לך שהוא מותר כך הוא בכל ביטול ברוב או בהיתר ספק ספיקא עד שתאכלנו באיסור לסמוך על הרוב שמתיר אותו תאכל בהיתר אחר הבירור שיהי' נגלה שהוא היתר ברור ולא מכח שאזלינן בתר רוב מאחרי רבים להטות ודוק.
<b>ולפ"ז</b> הרשב"א שמחמיר בדרוסה הגם שיש ס"ס להתיר שמא זה לא נדרס ואת"ל שנדרס שמא אינו נגד החלל או שמא לא נכנס הארס לפנים ופסק הרשב"א שצריך בדיקה אין הטעם שחושש שימצא הארס בפנים במעים דמהכ"ת לחוש שיבורר איסור אלא סברת הרשב"א כיון שע"י הבדיקה יוכל לברר שהוא היתר ברור אפי' אם לא אזלי' בתר רוב הוא כח ס"ס א"כ עד שתאכלנו באיסור שלבך נקפך רק שתסמוך על היתר התורה בכח הרוב דלולא שחידשה התורה אחרי רבים להטות הי' אסור תאכלנו בהיתר ע"י בדיקה שתדע שהוא היתר ברור שעין בעין נראה שלא הי' דרוסה.
<b>ויובן</b> בזה למה לרשב"א דסובר דלא מהני ס"ס בחשש דרוסה משום דאיכא לברורי צריך בירור וא"כ למה לא חייש שכל ח"י טריפות יוצרך בדיקה משום דאפשר לברורי הלא מה לי רובא ומה לי ספק ספיקא וצע"ג.
<b>ולפמ"ש</b> יובן בעזה"י דסברת רשב"א שמצריך בירור הוא הטעם שיאכל בהיתר ברור שלא יצרך לסמוך על רובא וא"כ בכל בשר דיש חשש דלמא במקום נקב קשחיט וצריך לומר דסמכי' על רובא דרוב בהמות כשירות וכיון דעל כרחך א"א לאכול בשר אלא א"כ נסמך על הרוב בהמות כשרות סמכי' לגמרי על הרוב ומסתמא לא ימצא בה טריפות דהיא מן הרוב ודוק.
<b>סימן</b> <b>עב</b> שלום וכ"ט למחותני כבוד הרב המאור הגדול העוסק במלחמות ד' הרב ר' עקיבא פישער נ"י אב"ד דק"ק טעטה.
<b>אחד"ש</b> אודיע כי בא לידי מכתבו עם הערות תורה ולא אוכל לספר מטרדותי וכעת שהגיע לידי על פי סיבה לקחתי לי זמן להשיב על הערה אחת דברי מחותנו.
<b>אודות</b> אשר כתב מעלת מחותני נ"י בקו' על הלח"מ פ"ח משגגות שסובר הרמב"ם שאף אם יש ספק אם הוה שיעור או חצי שיעור נקרא איקבע איסורא וכתב כ"ת נ"י וז"ל ולענ"ד אינו כן ונראה בעיני דרך פשוט שכן כוונת הרמב"ם שם בהל' ב' אינו חייב בא"ת עד שיהי' שם איסור קבוע כיצד אכל חלב וספק אם הי' כזית או פחות מכזית נראה דתיבת וספק לא שייך על החלב אלא שייך על תיבת אכל היינו לא שהוא מסופק עתה אם הי' החלב כזית או פחות אלא חלב הי' חתיכה גדולה וגם עתה הי' נשאר מן החלב והוא אכל מן החתיכה זו דאיסור שהי' סבור שזו שומן ועתה כשנודע לו שהוא חלב מסופק הוא אם אכל ממנו כזית או פחות מכזית וע"ז פסק הרמב"ם דחייב בא"ת דאין לך איקבע איסור גדול מזה וגם לר"ז חייב באופן זה דאפשר לברר האיסור בהנשאר רק לרבא אין כאן מצות אמנם הרמב"ם דפסק כר"נ איקבע איסורא יש כאן ומעולם לא עלה על דעת הרמב"ם לומר דבלי"כ או שמסופק יהי' חיוב קרבן א"ת דלקרבן צריך בוודאי כזית והנה נראה דהרמב"ם הי' סובר כן בפשט המשנה דש"ס דאמרו ספק אכל חלב ספק לא אכל ואפי' אכל היינו זאת נודע לי עתה דוודאי אכל מן החלב אבל ספק יש בו כשיעור היינו שמסופק אם מה שאכל הי' כשיעור או פחות מכשיעור.
<b>ונלע"ד</b> ליישב תמיהתו בעזה"י אי בעית אימא גמרא ואי בעית אימא סברה דרמב"ם כתב וז"ל אינו חייב באשם תלוי עד שיהי' שם איסור קבוע כיצד אכל חלב וספק אם הי' כזית או פחות מכזית עכ"ל ותיבת היה אך כמותר כך הי' לו לכתוב אכל חלב ספק יש כזית או פחות מכזית למה האריך בלשון הי' וצע"ג.
<b>אך</b> הוא מדויק מאד דתיבת אכל מורה לשעבר שכבר אכל ותיבת הי' מורה ג"כ לשעבר טרם שאכל והי' מונח החתיכה יש ספק אם בה בחתיכה היה שיעור כזית או פחות דהא באמת לא נודע הספק בפעולה של האכילה דהא אכל כל החתיכה רק הספק הוא בעצם החתיכה שהיתה מונחת לפני האוכל אם הי' בה כזית או פחות מכזית אבל אם הי' לפניו חתיכה גדולה ויש ספק כמה אכל ממנה א"כ כל הספק רק בפעולת האכילה אם פיו אכל כזית או אכל פחות מכזית אבל על החתיכה עצמה קודם האכילה אין בה ספק שחתיכה היא יותר מכזית וזה שדייק הרמב"ם כיצד אכל חלב דהוא לשון עבר שכבר אכל ועוד יש ספק בעבר לקודם האכילה אם הי' כזית היינו כאשר היתה החתיכה מונחת לפניו קודם פעולת האכילה הי' ספק בה בחתיכה אם הי' כזית כהבנת לח"מ אבל לפי הבנת מעלתו נ"י הי' צריך לכתוב אכל חלב ספק כזית או פחות מכזית דכל הספק הוא רק על פעולת האכילה ולא על גוף החתיכה עצמה קודם אכילה ויהי' תיבת הי' רק למותר דאין לומר להורות דפעולה כבר עבר זה וידעינן מתיבת אכל חלב דכבר אכל ודוק.
<b>אמנם</b> גם מסברה אינו דלכאורה קשה איך חייב אשם תלוי מספק הא הי' לגברא חזקת פטור ואם יש ספק אם נתחייב חטאת או לא אוקמי הגברא על חזקתו ופטור ולמה צריך קרבן להגין עליו הא חזקת קמייתא דאורייתא וצע"ג.
<b>ואחרי</b> העיון יש ליישב בעזה"י כיון דאכל בודאי ולבו נקפו שאכל חלב א"כ אטו משום חזקת פטור שהי' לו החפץ הי' היתר מה שייכות יש לחזקתו עם שורש החפץ הלא בודאי אכל חתוכה וספק אם לא אכל חתיכת חלב איך יכריע חזקת פטור שלו לתלות שחתיכה היתה שומן בשלומא אם הי' ספק אם אכל כלל אז נימא אוקמי אחזקה שהי' פטור מחטאת א"כ נשאר בחזקת פטור ותלינן שלא אכל אבל כיון שאכל וספק הי' בחתיכה אם היתה חלב לא יכריע חזקתו לומר שהחתיכה היתה שומן וה"ה לא יכריע חזקת פטור שלו לומר שחתיכה שהיתה מונחת לפניו לא הי' בה כזית אבל אם מונח לפניו חתיכה גדולה ונולד ספק אם אכל כזית או לא ונולד הספק על גופו אם אכל חלב שנקרא אכילה אז פטור דספק הוא אם נעשה פעולה אסורה או לא ואוקי הגברא על חזקת פטור ועיין במשנה למלך פ"ו מהל' עדות הל' ז' שחידש כעין זאת והבן מאד.
<b>ואין</b> להשיב הלא אפי' אם הי' הספק אם החתיכה הי' כשיעור או פחות מכזית יש ג"כ עכ"פ ספק בפעולה אם אכל כזית שנקרא אכילה וא"כ קשה נימא אוקי גברא על חזקתו ולמה יהי' חייב אשם תלוי יכריע חזקת קמייתא הספק.
<b>נראה</b> דלק"מ דלא נולד הספק בפעולה דשייך עם החזקה דמתחילה כאשר מונחת החתיכה יש בה ספק כזית והוה ספק דאורייתא לחומרא לו יהי' שחצי שיעור מותר מן התורה אבל ספק באיקבע איסור אסור לאכול וא"כ איך יכריע אח"כ חזקת גברא על השיעור של חתיכת חלב אבל בחתיכה גדולה של חלב ואכל ממנה ספק כזית אנו דנין רק על הפעולה ודוק.
<b>שוב</b> נזכרתי שאדמ"ו שר התורה בספרו שערי תורה ח"ב כלל ג' פרט ד' העיר על המבי"ט שהובא בש"ך יו"ד סי' ר"פ סק"א דשכח אם נשבע להחמיר דהקשה נוקי אותו גברא בחזקת קמייתא יע"ש שהאריך שתליא אי אזלי' בתר העיקר או בתר הנגד והניח דברי מבי"ט בצע"ג יע"ש ובדבריו בודאי נכון אשר דברתי שיש הבדל אם הספק על החתיכה או על הפעולה וקצרתי הגם שיש לי עוד הערה לחקור על תוס' שהתפלא מעלתו נ"י שתוס' יכול לפרש בלי לחדש שיש ס"ס ואעפ"כ חייב אשם תלוי דאל"כ אי לא מחמירי' אפי' בס"ס יהי' פטור מכח חזקת קמייתא ודוק כי קצרתי בלי להאריך בו אם זה נקרא בכה"ג חזקה דאיתרע דכבר חדשתי בספרי ח"ר דזה דווקא אם עכ"פ הי' יכול להיות מעשה בקדושין אם הי' נופלים בד' אמות שלה אבל אם יש ספק אם הי' אפשר שיהי' נגמרו קדושין לא הוה חזקה דאיתרע דעל זה אנו דנין אם נעשה מעשה שיוכל לפעול קידושין יעו"ש וכאן ספק אם הי' בו כזית ודוק.
<b>סימן</b> <b>עג</b>
<b>בש"ע</b> יו"ד סי' רל"ד סעיף ל' וז"ל אין יכולין לעשות שליח לא להקמה ולא להפרה עכ"ל ונתקשה בשו"ת רע"א סי' מ"ז הלא מבואר בב"י דהטעם דכתב הרא"ש הלכה כר' יאשי' לחומרא דר"י מחמיר דלא מהני שליחות (ועיין בט"ז ס"ק ל') וזה תינח דלא מהני הפרה אבל לענין הקמה דהוה ר' יאשי' לקולא במאי דס"ל דהקמת שליח לא מהני והי' ראוי' לפסוק כר' יונתן לחומרא דמהני הקמת השליח ולא הבעל להפר והוא צע"ג.
<b>ונראה</b> לתרץ בעזה"י דגמרי' בחולין דף י"א דאוקמי מילתא על חזקתו מנגע ומשם ילפי' לכל התורה כולה וא"כ בשעה שנדרה האשה זכה הבעל בכח הפרה אם ביום שמוע יניא יוכל להפר נדרה חוץ אם הקים נדרה שוב נפסק מהבעל כח הפרה על נדר הזה וא"כ אם יש ספק אם יוכל לעשות שליח להקם נדריה אז נולד בהקמת השליח ספק אם נפסק זכות הבעל אשר יוכל להפר נדרי אשתו ע"י שהקים השליח דהא יש שליחות בהקמה או לא נפסק זכות הבעל אשר הי' לו היום כח להפר נדרי אשתו דהא לא מהני שליחות להקמת הנדר ואמרי' אוקי הבעל על חזקתו שהי' לו זכות שיכול להפר ועדיין לא פסק זכות זה וממילא יכול להפר ודוק.
<b>ועלה</b> בדעתי לסתור תירוץ זה דהא כלל דהחכם עוקר נדר מעיקרו אבל הבעל רק מיגז גייז משעת הפרה והלאה וא"כ נימא אשה זו בחזקת נדר קאי דלו יהי' שמהני הפרת הבעל הוא רק גייז הנדר ויש ספק אם מהני הקמה אשר הקים הבעל ע"י השליח ואוקים אותה בחזקת איסור הנדר שחל עליה בודאי וספק אם פקע הנדר ע"י הפרת הבעל אחר שהקים ע"י השליח והוה חזקת איסור כנגד חזקת זכות של הבעל ויהי' ספק דאורייתא לחומרא ודוק.
<b>אמנם</b> נראה לי לחדש בעזה"י דיש כאן חזקת איש זר דבודאי קודם שעשה הבעל ששמו ראובן שליח לשמעון להקם נדרי אשתו לא הי' לשמעון כח להקם נדר אשת ראובן דרק לבעל נתן הקב"ה להפר או להקם נדרי אשתו מטעם דכל הנודרת על דעת בעלה נדרה ולו יהי' שהוא גזה"כ עכ"פ הקמת איש זר לא פועל מאומה רק אם יש שליחות להקמה אז נעשה השליח כמשלח נחשב שמעון השליח כמו ראובן המשלח שהוא בעל האשה וא"כ כיון דאיכא ספק אי יש שליחות על הקמה נשאר שמעון השליח בחזקתו הקודם שהוא איש זר ואין בכוחו לקיים נדר אשת חבירו וא"כ יש כנגד חזקת איסור של הנדר שני חזקות זכות הבעל שהי' לו כח להפר וחזקת שמעון איש זר שלא הי' לו כח להקים נדר אשת חבירו ולכך מקילין שהבעל יוכל להפר ודוק.
<b>ואין</b> להשיב הלא שני חזקות חזקת זכות הבעל וחזקת זר של השליח איתרע דהא הבעל אמר לשמעון להקם נדרי אשתו ושמעון קיבל להיות שלוחו וגם דבר לה להקים נדריה וחזקת איסור של הנדר לא איתרע וא"כ טוב חזקה שלה להיות כשני חזקות דאיתרע עיין תוס' כתובות כ"ג בד"ה תרווייהו יעו"ש.
<b>אחר</b> העיון זה אינו תוס' חדשו רק אם האיש הי' ראוי' לעשות קדושין וגם כסף קידושין הי' פרוטה ראוי' לפעול קידושין רק יש ספק אם נפלו הקידושין בד' אמות שלו או בד' אמות שלה אז חדשו תוס' דאיתרע חזקת קמייתא דהא עשה עכ"פ מעשה שהי' ראוי' לפעול הקידושין אבל אם ספק אם לקח שוה פרוטה או אם לקח איסור הנאה ולא ידענו אם הי' מעשה אשר על ידו יוכל להיות קידושין זה לא נקרא חזקה דאיתרע דהא על זה אנו דנין אם הי' באפשרות לחדש הקידושין הארכתי בזה בספרי שו"ת מחנה חיים וא"כ כאן דיש ספק בעיקר כח שליחות אם יוכל הבעל לעשות שליח על הקמה ואם השליח יוכל להיות כבעל להקם נדרי אשתו א"כ נשאר שני החזקות בתקפם דבעל לא אבד זכות כח הפרתו והשליח הוא איש זר שלא יוכל להקם נדרי אשת חבירו ומה שדיבר הוא פטומי מילי בעלמא ודוק.
<b>אך</b> כפי מה שחידש המ"ל בפ"ב מהל' טומאת צרעת הל' א' דחזקה מהני רק בספק דמציאות אבל בספק איך גמר הקב"ה למשה בדינא לא שייך אוקי על החזקה דהא המעשה נעשה והדין לא ישתנה מחמת חזקת איש שנימא יען שגברא הי' טהור לא יהי' זה נגע דפח"ח וה"ה כאן הלא עשה שליח לקיים נדרה והשליח הי' מקים לה וכל הספק אי מהני השליחות (ועיין במ"ל פ"ו מהל' עדות הל' ז').
<b>שוב</b> התבוננתי דכאן אנו דנין אם יוכל לעשות שליח אז אמירת השליח נקרא הקמת הבעל ואי לא מהני שליחות א"כ לא נעשה פעולת הקמה כלל דאיש זר הקים דהוה פטומי מילי בעלמא ולא דמי לדברי המ"ל דשם יש עכ"פ נגע בעולם והספק אם הוא טמא או טהור או אכל ובעל וספק בדין אם הי' היתר או איסור אבל כאן מכח חזקת זכות הבעל ומכח חזקת איש זר יש ספק אם נעשה מעשה הקמה כלל ויש לחזקה שייכות למציאות ודוק ומצאתי שאדמ"ו בשערי תורה ח"ב כלל ד' האריך שמהרי"ק ופר"ח חולקו על כלל של המ"ל ובנידן הזה דיש ספק אם הוה מעשה כלל ובפרט הכא דהוה ספק אם אבד זכותו להפר נדרי אשתו יש בודאי שייכות עם החזקה נראה גם המ"ל מודה ודוק.
<b>סימן</b> <b>עד</b> רב שלום ורב ברכה לאיש המאור הגדול לממשלות התורה ידיו רב לו ללחום במלחמות מצוה במערכות גדולי פוסקים והורים בונה וסותר במגדול עז השכל ה"ה הרב כבוד ר' יחיאל מיכל כהנא שפירא חונה בק"ק מעליץ יע"א במדינת פולין גאליציען.
<b>אחד"ש</b> אחרי שאין לי מכיר בו מקדם אקיים מקצת שבחו אומרים לו לאדם בפניו כי ראיתי במכתבו הגדול כי ידיו רב לו ואני טרוד וחלוש מאוד בעוה"ר לא אוכל עוד לצאת ולבוא כמו בשנים הקדמונים ורק להפצרת מעלתו נ"י אני אשיב מפני הכבוד וד' יעזרני ויחלמני ויחזקני שאוכל עוד להיות עבד לעבדי ד' הד"ש.
<b>אודות</b> הס"ת שנראה יוד בהשם כויו שנבדק ע"י תינוק וקורא ויו אם מותר למחוק אם דומה לרמ"א סי' רע"ו בדין הראשון אם דומה לאות ח' או דומה לדין ה' הנוגע מעט וחידש מעלתו נ"י דדומה לדין ראשון באות ח' דמותר למחוק דכאן ממנ"פ אם הוא באמת יוד לא צריך תיקון כלל דהוא שם כשר וישר ואם דומה לוי"ו כמו שהוחזק לויו ע"י תינוק א"כ דומה להדין של הרמ"א אם ה' הוא בצורת ח' שמותר למחוק אבל בדין השני אם קורין האות באמת בשם ה' הוא פסול מחמת נגיעה וכאן אם הוא יוד כשר לגמרי ואם הוא ויו הו"ל כמו ח' שמותר למחוק דבריו בהשכל ובחכמה.
<b>אמנם</b> אחר העיון אציע שלא כן עמדי להתיר למחוק יוד אשר הוא ספק לפני גדולים וצריך ברור ע"י תינוק דלא חכים כאשר אדבר בקצירת אומר בעזה"י ואסדר באותיות.
<b>(</b><b>א</b><b>)</b> <b>הש"ך</b> ביו"ד סי' רע"ו ס"ק ט"ו ה' של שם וכו' מותר למחוק וז"ל שהכל רואים שהוא ח' ואינו שם ואין בזה משום מוחק השם אבל אם אינה נוגעת רק מעט עדיין ניכר שהוא שם ונראה כמוחק השם עכ"ל תיבות ואינו שם כמיותר פשיטא שאות ח' אינו אות ה' וצע"ג.
<b>ונ"ל</b> דרמז בשלומא אות ח' אינו אות שימצא בשם הויה א"כ אם הכל רואים שהאות הוא ח' יודעים שאינו שם כי איך משכחת אות ח' בשם ואיך נאמר בו שהוא מוחק השם הא אמת זה לא ימצא בשם לעולם ואיך יהי' בו איסור מחיקה אבל אם נוגע רגל ה' רק מעט א"כ נראה שהוא אות ה' שהוא מן אותיות השם הויה רק ע"י נגיעה נפסל האות של שם הויה אז נראה המחיקה כמוחק השם דהא באמת הוא אות השם רק דנפסל ע"י נגיעה דוגמא מי שהוא בר ישראל וראוי' להיות עד רק שנפסל ע"י עבירה או ע"י קרבות פוסל עדות הכשרים אבל אם גוי או קטן הי' בצירוף לא נפסלו הכשרים יען כי בר עבירה או קרוב הוא נקרא עד פסול עכ"פ אבל עכו"ם וקטן ואשה לאו בר עדות המה עיין בתומים הל' עדות דפח"ח ה"ה כאן ה' הנוגעת מעט לא נקראת ח' רק ה' פסולה א"כ נשארת אות משם הויה נכתב בקדושה רק אותה ה' נפסלה בנגיעה אבל אות ח' לא הוה אות מן שם הויה וזה שדייק הש"ך וז"ל שהכל רואים שהוא ח' ואינו שם עכ"ל שהכל יודעים שאין ח' אות מאותיות הויה אבל אם אינה נוגעת רק מעט עדיין ניכר שהוא שם הגם שנפסל השם בנגיעה אבל עכ"פ שמו עליו אות מאותיות השם ונראה כמוחק השם והבן.
<b>ולפ"ז</b> בנידן אם יש ספק אם אות יוד בהשם דומה לאות ויו עכ"פ הוא אות מאותיות השם כי היוד והויו המה מאותיות השם ואילו יוכל הסופר להקדים יוד ה' יהי' הויו במקומו אם הדין דלא צריך לכתוב אותיות השם כסדרן (ולו יהי' שצריך לכתוב כסדר היינו להכשר סת"ם אבל לענין איסור מחיקה אפי' לא נכתב כסדר אסור למחוק דומי' אבד תאבדון בע"ז דצריך לאבד אפי' אם נכתב שם ע"ז שלא כסדר וממילא יש איסור מחיקה בשם הויה ב"ה) וא"כ אם מוחק אות שהוא מאותיות השם נראה כמוחק השם ח"ו והבן זה.
<b>ואוסף</b> נופך כיון שלפני גדולים הוא ספק אם הוא יוד דהא אין לו רגל ארוך כמו ויו ועוד דהא יוד יש לו שני קוצין משמאל אחד למעלה ואחד למטה משא"כ בויו א"כ יש הוכחה לפנינו שהוא יוד רק אין אנו סומכים על הקוצין רק מסתכלין בגוף צורת האות ושואלין בתינוק דלא חכם אשר עיניו על גוף האות והוא אומר שהוא ויו ע"י אריכות הרגל אבל ע"י הקוצין ניכר שסופר כיון לכתוב יוד וקידש אות ראשון מן השם שהוא יוד ואנו גדולים מסופקים באמת שהוא יוד וא"כ נראה כמוחק השם והש"ך כתב וז"ל שהכל רואים שהוא חית עכ"ל והט"ז כתב וז"ל דכיון דכל העולם רואים ה' אלא שנפסלה בנגיעה לעין הוה כמוחק השם משא"כ בנפסלה אין עליה קדושה כלל ודמי' לדיו שנפלה על האות עכ"ל משמע ג"כ דמכשיר רק אם בבטח לא נשאר צורת אות השם לכל העולם ודוק.
<b>וגם</b> יש לי הערה בשלומא שם באות ח' מעולם לא הי' ה' ולא נתקדש וגם באות ה' שנוגע מעט שמסופק הרמ"א דעכ"פ מכח הנגיעה במקצת לא הי' כשר מעולם אבל באות יוד שמשהמשיך הרגל להיות דומה לרגל ויו מתחילה כאשר התחיל למשוך הי' יוד עם עוקצי' וע"י שהמשיך הרגל יותר מדאי קלקל היוד אשר נכתב בקדושה נכון שטרם שהמשיך הי' עליו איסור מחיקה ואטו יען שקלקול הסופר ביתרון הרגל יפעל בהמשכה קלקול אות הקדוש יהי' מותר למחוק והא נראה כמוחק השם אשר כבר נתקדש ויש ספק לפנינו אם אינו עוד בצורת יוד ונשאר בחזקת קדושתו והגם שכפי בירור הכרת התינוק כבר קלקל הסופר הצורת יוד עכ"פ נראה כמוחק השם והבן.
<b>ולולא</b> דמסתפינא הייתי מחדש דבר ב"ה הלא בודאי הסופר רצה לכתוב יוד דהא ראה שכותב השם הויה וגם בודאי כיון לקדש היוד בקדושת הויה וגם מן העוקצים יש הכרה שרצה לקדש יוד בשם הקדוש א"כ על יתרון הרגל המקלקל לא כיון לקדש כלל וא"כ יהי' מותר למחוק היתרון דהא בבטח הוא שלא נתכווין לקדשו היתרון רק א"כ יהי' חק תוכו שפועל מגוף צורת ויו צורת יוד וגם מי ישער להיות קולע אל השערה כמה הוא היתרון שיהי' משוער להיות יוד וגם כיון שיש לפנינו ספק שמא הוא רק צורת יוד א"כ אסור ליגע בו למחוק אפי' כחוט השערה ולכל הפחות טרם שיצא הס"ת מידו הי' צריך לבדוק אם לא רצה להפסיק בכתיבת השם ולכל הפחות כמה שיוכל לסבול צורת יוד אסור ליגע בו והגם דהתינוק אמר שהוא ויו פועל רק ספק שהוא צורת ויו ואזלינן לחומרא שלא לקרוא בו בספר אבל לענין מחיקה אזלינן ג"כ לחומרא שלא לעשות ע"י תינוק מעשה מחיקה בידים בשלומא אם התינוק הי' קורא יוד הי' בירור שהוא יוד כאשר כיון הסופר לכתוב יוד וגם אנו מסופקים אם הוא יוד ופועל הכרת התינוק להכריע להקל לקרוא בו דאוקמי היוד על החזקה דבשעת המשכת האות הי' יוד ונשאר בחזקה דלא נתקלקל במשיכת עט סופר אבל להוציא מחזקת יוד ע"ו הכרת התינוק להתיר בו מחיקה בודאי אין אנו סומכים על התינוק להוציא מחזקה ראשונה ולעבור בידים מחיקת השם כנלע"ד בסברה בעזה"י נכון לדינא.
<b>ועוד</b> הרהרתי כפי אשר כתב מעלתו נ"י בנוסח השאלה וז"ל בס"ת שנמצא היוד מהשם הקדוש בהוב"ש ויו עכ"ל משמע שכבר הוא ס"ת שקורין בו והי' בחזקת ס"ת כשר וא"כ הלא הסופר הוא בחזקות כשרות וגם בחזקת אומן שעיניו ולבו בכתיבת שם הקדוש הויה בהוב"ש ואיך הוסף הוא לגמור שם וה' אם ראה שקלקל היוד משם הקדוש ולכל הפחות טרם שהוצא הס"ת מידו הי' צריך לבדוק אם לא רצה להפסיק בכתיבת השם ובודאי שאל תינוק דלחו"ט ואמר לו שהוא יוד וגמר השם וא"כ מנ"ל לסמוך על התינוק של עכשיו ולא על התינוק ששאל הסופר ואם הוא ספק גם בעיני התינוקת זה אומר יוד וזה אומר ויו מהכ"ת להכריע להקל במחיקת השם ואם יאמר בשעת כתיבה הי' יוד כשירה ואולי אח"כ ע"י זבוב נמשך רגל היוד עד שנעשה ויו כפי הכרת של התינוק אשר נבדק עכשיו כ"כ בוודאי קשה מהכ"ת להתיר מחיקה בשלומא באות ח' בודאי הלך שם קדושה דהא לא נשאר אות הויה אבל כאן נשאר אות ויו שהוא אות הויה והי' מתחילה אות יוד וגם יש ספק עכשיו שהוא יוד איך יכריע הכרת התינוק למחוק שם שהי' בודאי קדוש וידעתי שיש לחקור כמו שנמצא כן הי' מתחילתו בפסול אבל אם צריך בירור מה שנמצא עכשיו ואין כאן מקומו להאריך יש לי בזה דבר עמוק הבדל בין כאן נמצא כאן הי' ובין כמו שהי' כן נמצא והבן.
<b>(</b><b>ב</b><b>)</b> <b>העיר</b> מעלתו נ"י דיש לאסור למחוק יען דגם "וה" לבד הוא קודש ואסור למחוק ממנו אות רק הביא שבני יונה כותב הגם דאד מאדני קודש היינו שהוא נכתב כסדר אד מאדני שעומד לכתוב אבל וה קודם ק"ה אין בו קדושה ומביא ראי' מזבחים פ"ח כלי שרת אין מקדש בחסרון חוץ אם דעתו להוסף עכ"ד.
<b>אמרתי</b> לגלות בקצירת אומר מה שהערותי בחדושי בעז"ה עיין פלפול גדול במהרי"ט הל' בכורות פ"ח שהאריך בחקירה בדין מתנות כהונה פאה תרומה מעשר ה' סלעים אם מהני בנתן לחצאין ויצא לחלק בסברה אם הי' דעתו להוסיף מהני אבל אם לא הי' בדעתו להוסיף לא מהני ומביא סמוכין מגמ' זבחים דף פ"ח שאם הי' בדעתו להוסיף כלי שרת מקדש בפחות והביא סתירה מתוס' פרק לולב הגזול דפי' בה"ג אם יש לו ד' מינים אין מעכב אפי' הגביה זאח"ז ותמה תוס' כיון דכולן מצוה אחת צריך הגבהה כאחד ולמה לא נימא כיון דדעתו להשלים מהני כמו בה' סלעים וכדומה ותי' בדוחק דבכל הגבהת מין אחד אזלה ליה ההגבהה ולא דמי למתנות כהונה יע"ש באריכות.
<b>וחדשתי</b> כלל חדש בעזה"י אם לא חסר רק תשלום הכמות כגון מידות סולת הכי יש הפרש באיכות קמח מועט או רוב או הכי יש הפרש בין מועט פיאה תרומה ומעשר וסלעים בין רב למעט מהני אם הי' בדעתו להשלים הכמות דגם אם מודד ונותן בפעם אחד בא ג"כ הכמות זה אחר זה בכמה הרף עין או רגעים אבל אם יש הפרש גם באיכות כגון ד' מינים שבלולב שצריך להיות אותה מצוה מלולב ואתרוג הדס וערבה א"כ בלקח מתחילה למשל לולב מלבד שלא לקח ד' חפצים חסר עוד שלא לקח רק מין אחד לו יהי' שלקח ד' לולבים לא יצא שצריך ד' חפצים מד' מינים א"כ חסר גם מאיכות המצוה שהי' המצוה בכמות ד' חפצים ואותן ד' חפצים המה מאיכות ד' מינים א"כ אפוא כאשר לוקח מין אחד התחיל במקצת הכמות אבל לא במקצת האיכות ולא יצא כלל והבאתי סמוכים מפרק כלל גדול קצירה גוררת קצירה אבל לא טחינה והערותי על הרמב"ם במחצית השקל אם נותן בפחות מלבד הכמות חסר איכות השם דתורה אמרה מחצית השקל לא כולו ולא רביעי ולא שמינית א"כ חסר גם איכות שם מטבע כנלע"ד בעזה"י לנכון
<b>ולפ"ז</b> אני אומר אחרי אשר נודע שהשם הויה ב"ה הוא צירוף מאותיות שונות וכל אות ואות שבו הוא עולם בפני עצמו המורה על עוצם קדושתו של הקב"ה ולכן המוחק ח"ו רק אות אחת עובר על לאו דלא תעשון כן והצירוף הויה היא תכנית כוללות קדושת שם תפארתו של אדון כל העולמים ואין אות אחת מקצת שוה הן בצורת אות והן בהודאת קדושתו ולא שייך הבדל אם דעתו להוסיף כסדרן כי חס מלהזכיר לו שאיכות היא שוה ולא חסר רק כמות וכמעט אין עט סופר יכול למצוא חובות לבאר דבר זה בכתב מפורש והלא כתיב זה שמי לעלם ולב נבון ילבב בעזה"י.
<b>(</b><b>ג</b><b>)</b> <b>יצא</b> מעלתו נ"י להחמיר שאפי' אם נאמר בכתב וה' אינו קדוש הוא מטעם דא"א להשלים הקדושה לעשות השם שלום דהא השם צריך להיות נכתב כסדר משא"כ אם כתב יה' בלי לשמה וכותב וה' לשמה דמבואר בבני יונה דלא נתקדשה אותיות ראשונות וא"כ ראוי' להעביר קולמוס על אותיות ראשונים ולקדשם דבכה"ג לא הוה משום שלא כסדרן דהא נכתב כסדר האותיות א"כ שפיר חלה קדושה על וה' כדעת ר"ח וראב"ד דאותיות וה' קדושים הם עכ"ד.
<b>לא</b> ידעתי איך שגג ברואה הא דיו ע"ג דיו לא הוה כתב עיין א"ע סי' קל"א ואדמ"ו חת"ס ז"ל יו"ד סי' רנ"ג השיג על פרמ"ג שחושב דיו ע"ג סיקרא כתב ואני בספרי מ"ח ח"ב יו"ד סי' נ"ה הוצאתי לאור כי צדקו דברי פרמ"ג בדיו ע"ג סקרא אבל בדיו ע"ג דיו אפי' כתב השני הוה לשמה כתב ע"ג כתב לא נחשב לכתב.
<b>וגם</b> בזה שגג ברואה שיהי' נחשב כסדרן הגם שכתב מתחילה י"ה שלא נשמה דעכ"פ נכתבים האותיות כסדר עיין בספרי ח"ב יו"ד סי' נ"ב דלדידי פשיטא לי דנחשב שלא כסדרן והבאתי בהגה שם שפרמ"ג מסופק אם נחשב כסדרן אם מעביר קולמוס לשמה אי הוה הדין דדיו ע"ג דיו הוה כתב ודו"ק.
<b>אך</b> מלבד זה אעשה לו מטעמים בעזה"י דבכה"ג יהי' כל השם פסול אם מעביר קולמוס ואכתב בקצירת אומר מה שהערותי בחדושי בחסדי ד' השואל בנב"י ח"ר סי' א' העיר השואל שאסור להעביר קולמוס יען דדיו התחתון מפסיק שנא יהי' כתב השני על הקלף והנב"י השיב משו"ת רא"ש כלל ג' פ' י"א באם נבדקו אותיות השם אין צריך להעביר עניו הקולמוס משמע אם רוצה רשאי ולדברי השואל הלא מעביר גרע שפוסל לגמרי יע"ש.
<b>ואמרתי</b> בסברה בעזה"י בודאי אם הכתב התחתון ג"כ נכתב לשם קדושת הוי' אם כן אין לכתב אשר מעביר בקולמוס מעלה על כתב הראשון עיין תוס' גיטין דף כ' וא"כ נתבטל הכתב השני לגבי כתב הראשון דכל דבר העומד מתחילה חשוב עיין ר"ן ע"ז פ"ה בטעם רביעית מים שאובים בתחילה פוסל המקוה ולמעלה דווקא בג' לוגין יעו"ש וא"כ כתב התחתון קאי על הקלף וכתב עליון נעשה טפל ובטל לכתב הראשון וכל הכתב עומד על הקלף דכתב עליון נא מבטל כתב התחתון דכתב עליון לא חשוב כתב לפני עצמו רק נטפל לכתב התחתון אבל אם הכתב הראשון לא הי' לשמה וכתב השני נעשה לשמה א"כ הכתב השני חשוב בעצמו יותר יקר ואיך יהי' כתב לשמה טפול לכתב שלא לשמה החשוב לא נעשה טפול לשאינו חשוב דאלו הי' הכתב השני טפול לכתב הראשון יהי' גם הוא כמו כתב הראשון שלא נכתב לשמה דכל טפול הוא כעיקר וכיון דלא נעשה טפול לכתב הקודם א"כ כתב השני עומד על כתב הראשון ולא עומד על הקלף דכתב הראשון מפסיק בין הקלף ובין כתב השני ודוק.
<b>ולפ"ז</b> דין הש"ע בא"ח סי' ל"ב סעיף כ"ז אם עוד רשומן ניכר יכול להעביר קולמוס ולא הוה שלא כסדרן דכתב השני נעשה טפל לכתב הנכתב לשמה וניכר עוד וכן בשו"ת הרא"ש נכון דאם יחפץ רשאי להעביר קולמוס דנעשה כתב השני טפל לראשון אבל אם אינו יהודי השחיר הרצועות ואח"כ השחירום שנית יהודי נשאר חקירת השואל הלא צבע הראשון מעכב ודוק אלו דברי בחדושי בעזה"י.
<b>ומעתה</b> אם נכתב שלא בקדושה אם מעביר אח"כ קדשם ממנ"פ אם נימא שכתב השני מכסה ומוחק כתב הראשון א"כ ממחק השם דלענין מחיקה אפי' לא נתקדש יש בו איסור מחיקה וממילא הוה שלא כסדרן דכתב הראשון כלה ועבר ואם נאמר דליכא בו מחיקה והוה כסדר א"כ מפסיק כתב הראשון דלא יהי' עומד כתב השני על הקלף ובזה יש לי הרהורי דברים איך מסופק הפרמ"ג להיות נחשב בתפילין כסדר א"כ לא קאי כתב שני על הקלף ודוק כי קצרתי והוא ענין עמוק בעזה"י.
<b>(</b><b>ד</b><b>)</b> <b>העיר</b> מעלתו נ"י שצריך להיות נזהר במחיקת ויו הנ"ל לגרור מלמעלה דאל"כ כאשר יגרור מלמטה למעלה כאשר מקבל צורת יוד אסור למוחקה יוד הזאת כשם שהעיר הנב"י בסי' ע"ח בענין אם נוגע רגל ה' לגג שצריך לגרור מלמטה למעלה דאל"כ משגרר מלמעלה נשאר רגל ה' ואסור למחוק וכאן הוא בהיפוך דצריך לגרור מלמעלה למטה דאל"כ ישאר יוד דפח"ח.
<b>ולענ"ד</b> לדבר בו דבר חדש ב"ה הגם דבודאי אסור למחוק שם הויה הנעשה אפי' ע"י חק תוכו כמו שיש מצוה לאבד ע"ז הנעשה ע"י ח"ת דאטו כתיבה כתיב בלא תעשון כן לד' אלקיכם דנאמר ח"ת לא הוה שם כתב כמובן נ"ל היינו דווקא אם רצה לחדש שם קדוש ע"י ח"ת אז כיון שחפץ נקדש שם הויה אפי' ע"י ח"ת אסור אח"כ לאבד אותו שם קדוש אבל מי שחפץ לגרור ולאבד אות הנכתב והוא מוחק ע"מ לכתוב שיהי' נקרא כתב ולא שם חקיקה אז בשעה שגורר חצי אות ונשאר חצי אות אשר דומה לצורת אות שלם כמו אם גורר חצי ויו ונשאר יוד ע"י ח"ת א"כ אין על היוד איסור מחיקה דהא לא חפץ לקדש יוד ע"י חק תוכו נהפוך הוא מתחיל לגרור על דעת לגרור כל האות ולכתוב מחדש יוד דאם יעשה יוד ע"י ח"ת הוא פסול לסת"ם א"כ בודאי לא מכווין לעשות יוד במחיקה הזאת א"כ אין בו איסור במחיקה של היוד וכן בודאי אין מצוה לאבד אם אחד חושב באבן שמבקש לעשות פסל וכאשר מתחיל לפסול באבן יהי' בו צורת פסל אבל עכ"פ הוא מחשב לחצוב בו עוד שיופסד צורה זאת ולעשות בו צורה זאת בכח אומנות שלו ולא שיהי' הצורה מעצמו עדיין לא נעשה ע"ז ואין מצוה לאבדהו וה"ה אין בו איסור מחיקה בשם הויה אם כיון לכתוב מחדש והוא נעשה מעצמו וק"ו אם א"א לבוא אל תכליתו להכשיר לסת"ם חוץ אם יגרור כולו א"כ בודאי בכה"ג אין איסור מחיקה בח"ת אבל אם כיון לעשות שם הויה בח"ת אז אח"כ יש עליו איסור מחיקה א"כ הן בנידן הנב"י אין קפידא אם מתחיל לגרור למעלה ובנידן דידן אין קפידה אם מתחיל לגרור למטה ודוק.
<b>ובזה</b> יש לי הרהורי דברים על כמה שו"ת ופוסקים אשר נחלקו אם יש לאו דמחיקה על הויה של חק תוכו ולפמ"ש יש הבדל אם כיון לקדש הויה בפעולת ח"ת ואחר זמן בא איש למחוק עובר על לא תעשון כן אבל אם נתהוה ח"ת בפעולת שגורר ומוחק או בשגגה אז אין בו איסור מחיקה כלל ויש לי להאריך מסוגי' דחולין סוף פ"ה ד' נ"ה חק קפיזא בקבא דטהור ובשבת דף ק"ג דחייב לענין שבת ועיין תוס' חולין נ"ה ד"ה שיעורין שיש הבדל אם חפץ להניח כך או לא ומה אעשה בעוה"ר מרוב חולשתי לא אוכל לבאר כעת.
<b>וסוף</b> דבר עיין באדמ"ו חת"ס ז"ל ביו"ד סי' רס"ז בד"ה מ"מ בשם שו"ת הרב"י והי' לי הרהורי דברים על מכתבו באריכות וגם הי' לי הערה ששנים ביחד ועשו המחיקה דזה יכול וזה יכול ועשו ביחד יהי' פטורים או זה דווקא בשבת מטעם מלאכת מחשבת ולא בשאר עבירות כגון הנהגה בכלאים או במחיקה בקודש וכדומה ולא אשיב רק מפני כבוד התורה אשר בקש מאוד להשיב לו הד"ש ושלום כל לומדי ד'.
<b>סימן</b> <b>עה</b> ברכת מז"ט וכ"ט לראש ענף עץ אבות הרבני המופלג החרוץ כמוה' ר' מרדכי נ"י. מכתבו בשאלתו הגיע לפני ביום ב' ומרוב חולשתי וטרדותי לא יכולתי לעיין רק ביום אתמול והלילה אחריו ואשר נראה לדעתי אחלק לו לעשות כדת בעזה"י.
<b>שאלה</b> אודות חתנו נ"י אשר פתאום הוצרך לילך למסעיו בריחוק מקום ושכח שבשבוע זו ביום ד' צריך לעשות פדיון לבנו הבכור אשר נולד לו למז"ט ואי אפשר שיבא משם לביתו לעשות הפדיון בעצמו רק מעלתו נ"י חושב מחשבות שיגיע אליו או אגרת או טעלעגראם שהוא יהי' שלוחו נעשות הפדיון והלכה היא דשליח מהני ונולד נו איזה ספיקות כאשר אסדרם בעזה"י.
<b>תשובה</b> מראשית אקדים הגם כי כתיבה מהני נעשות שליח כמבואר בא"ע סי' קמ"א לעשות שליח להולכה וקבלה דכתיבה הוה כאמירה ועיין לאדמ"ו בחת"ס יו"ד סי' רכ"ז שהאריך וחידש אפי' אם איש אחר כותב ובעל דבר חותם השער אשר הסופר כתב הוה כאלו כתב הבעל דבר כל הכתב כמו דמהני בגט אפי' היא האשה כותבה והבעל הי' חותם שמו.
<b>ואני</b> הערותי במקו"א דלי תלמידו הקטן נראה ני דשאני גט שלשון הכתב מגיד שהבעל אשר שמו כך וכך מדבר עם אשתו ששמה כך וכך שמשלחה ממנו וכורת את האישות שלו ממנה והתורה אמרה וכתב לה ספר כריתות שהדברים אשר יאמר הבעל לכריתות אותו ספירת דברים יכתב בספר ויתן לה ויהי' הכתב תחת אמירה בעל פה א"כ מוכח מתוכו הסופר או האשה כותבין בשליחתו והבעל אומר הדברים האלה לפעול כריתות בינו לבין אשתו הנקובים בשמות המכתב אבל אם כותב בשטר הריני נשבע או נודר לעשות דבר זה או שלא לעשות דבר זה והי' יכול כל איש בעולם לחתום שמם בסוף [אז אפי' אם באמת חתם האיש אשר נכתב בעבורו שמו תחתיו] איך נאמר יען שחתם שמו תחתיו א"כ הי' הוא הנשבע על כל הכתוב למעלה הלא הי' יכול גם איש בעולם לחתום שמו תחתיו ושכן דייק הרשד"ם בשם מהר"י הלוי וז"ל וכתב כל אחד בכתב ידו שבועה עכ"ל היינו שכתב השבועה דדווקא אם כתב השבועה הוה הכתב כאמירה וקצרתי פה.
<b>אך</b> בבטח אפי' לאדמ"ו ז"ל דחתימת שמו הוה כאלו אומר בפה זה דווקא אם עשה שליח בכתב הוה כמו אם עשה שליח בפה אבל רק אם הגיע הכתב לאיש שיהי' השליח אבל בטעלעגראם אשר שם בהאמט כתב יד המשלח ומי שיושב שם בהאמט הוא נותן סימניו ומצרפו שם לחבר מסימני אותיות וחלוקי תיבות א"כ נודע למי שהגיע לו הטעלעגראם מחשבות איש השולח הטעלעגראם א"כ חסר הן אמירה הן כתב וחתם ידו של המשלח ומפסוקים דילפי' שליחות הוא דוקא אם אומר בפה או כותב לו והגיע לידו כתב וחתם ידו דהוה כאמירה אבל בלי אמירה או כתיבה לא נעשה שליח ועיין ר"ן בגיטין פ' התקבל ועיין במ"ל פ"ז מבכורות סוף ה' א' ועיין בקצו"ח סי' שפ"ב ועיין בט"ז סי' ק"ב בא"ע יעו"ש ואטו אם נכרי אפי' ערכאות שלא יכזבו מודיע דעת משלח שיהי' השליח נחשב כמשלח ח"ו מלבד שכמה פעמים איש אחר כותב הנוסחה וכמה פעמים בשקר שאיש אחר כותב על שמו מי שיאמר כזאת כנלענ"ד בעזה"י לדינא דזכיה מטעם שליחות הוא דאנן סהדי על הדבר שחפץ בשליחותו וכאלו דבר בפה מלא ועיין בקצו"ח סי' רמ"ג סעיף ח"י ההבדל בין זכיה ובין ניחא ליה ודוק בקיצר.
<b>אמנם</b> אם יגיע לו אגרת אשר האב הוא חתנו עושה אותו שליח יכול מעלתו נ"י לעשות הפדיון בתורת שליח וראיתי שחקר שהוא יברך ברכות הפדיון וגם שהחיינו הגם דאחרונים חקרו אי שליח יברך שהחיינו היינו יען דברכת שהחיינו בא על השמחה ולשליח לא מגיע שמחה כי הוא איש זר אבל מעלתו נ"י שהוא אבי האם דפשיטא דשמחה הוא לו שרואה דבני בנים המה כבנים פדוים כמצות ד' א"כ בודאי הוא יברך שהחיינו ג"כ ואדמ"ו חת"ס ז"ל פסק סי' רצ"ח דשליח מברך שתים עכ"ד.
<b>הנה</b> בודאי מי שסומך על אדמ"ו ז"ל יש נו עמוד הברזל נסמוך עליו אבל מה שהוסף יען כי הוא אבי החם לא ידעתי לשמחה מה זה עושה הקב"ה נתן מצוה שהבכור יפדה עצמו מכהן כשיגדל ורק לאביו זכה הקב"ה שיכול לפדות בנו וגם מחויב לפדות בנו כשהוא בן ל' יום אבל לא הב"ד יכולים לפדות בכורי ישראל כמו במנות מילה שהוטל החיוב על הב"ד כי מצות פדיון זיכה הקב"ה לאביו לבד ופשיטא לי ביתום מאביו לא יכול אבי אמו לאמור בני בנים הרי הם כבנים שהוא יפדה בן בנו דכיון דליכא אב המצוה חל עניו על הבן לכשיגדל יפדה את עצמו די שתורה חפצה לזכות אביו ממש אבל לאבי אמו לא זכה התורה ממילא לא יכול לפדות בן בתו ולא בא חיוב פדיון עליו רק כשיגדל יבוא עניו על בן הנולד החיוב לפדות עצמו מיד כהן ואם אביו עשה שליח לפדות בנו הפסיד הילד לזכות למצוה זו וא"כ איזה שמחה יש לאבי אם הילד הלא במה שחתנו קיים מצותו אשר הוטל עליו לא מגיע עוד לבן בתו לקיים המצוה בעצמו בשלומא במילה נוכל לומר שהשמחה לאביו אם הילד נחתם בבשרו אות ברית קודש שגדולה המילה שמתקן גברא עיין שבת דף ק"ו מה ני תיקון כלי או מתקן גברא הוא הילד הנימול אבל אטו מי שפודה את הילד בשבת תיקן גברא מצות פדיון הוה כנטילת לולב וכהנחת תפילין ואיך נאמר שאבי אם הילד יברך ששמחה לו שבניהם פדוי כמצות השם במה שאביו קיים מצות גופו נא נעשה תיקון ושלימות לבן שנפדה ועיין בש"ך יו"ד ובמג"א בפדיון שחל בשבת ודוק ואם אבי הילד עשה לחותנו שליח לפדות בנו הוה אבי אם הילד רק כאיש זר הנעשה שליח ודוק (ואבי אביו עיין ט"ז ס"ק י"א).
<b>ולולא</b> דמסתפינא הייתי אומר אם האב עושה שליח לפדות בנו מכספו א"כ השליח הוא רק יתר שאת דהא אפי' אם משלחו ביד קוף לכהן ידוע והכהן זוכה בו לשם פדיון הי' ג"כ הבן פדוי כמבואר בחת"ס יו"ד סי' רצ"ז בד"ה לקחתי יע"ש וא"כ יותר יש סברה שכהן יברך דמטי הנאה לידו מאשר וברך השליח אשר הוא רק תחת מעשה קוף בעלמא הגמ' מסופק אם אבי הבן פודה בעצמו אז אמרי' שאבי הבן מברך שתים יען שהוא עושה מצוה אבל בשלוח הגם אביו עושה אותו שליח הלא לא צריך שליחות וא"כ אפי' עשאו שליח אין בו כח שליחות דהא לא צריך בו שליחות ועיין רשב"א ור"ן נדרים דף ל"ה ומה שאדמ"ו מחדש בסי' רצ"ח בד"ה לכאורה לדמות פדיון לשאר מצות דשליח מברך שהחיינו הוא פלא דשם בשופר וחמץ וכדומה דצריך שליחות לפעולת המצוה א"כ יש לשליח חלק מצוה אבל בפדיון דמהני ע"י קוף א"כ למה יברך השליח שהחיינו חוץ אם נאמר דבסי' רצ"ח איירי דהפודה פודה מממון עצמו אז הוא שליח להיות כאב עיין בסי' רצ"ז ודוק.
<b>ולכאורה</b> עלה בדעתו לחקור הגם דהקב"ה נתן כח וגם הטיל חיוב על האב שיפדה בנו ועי"כ הפסיד הבן המצוה לפדות עצמו לכשיגדל אבל מי יכול להיות שליח להאב הלא הוא תופס לבע"ח במקום שחב לאחרים וחידש הנב"י ח"ר א"ע סי' ב' הגם שמדין תורה יוכל לגרש אשתו בעכ"ח אבל שליח לא יוכל לעשות דהאי שליח עושה חוב בשליחתו להאשה יע"ש וה"ה כאן האב בעצמו יוכל לעשות חוב לבנו שגורם לבנו כשיגדל לא יוכל לקיים המצוה בעצמו אבל מנ"ל שיוכל איש אחר להיות שליח לעשות חוב להילד.
<b>ואולי</b> דוקא אם אין בתפיסה מצוה במה שנעשה שליח לחבירו לא קיים חבירו מצוה כגון שתופס לבע"ח או מגרש אשת חבירו אז נא מהני שחפץ להיות שליח דהא הבע"ח או הבעל יכול למחול שנא לגרשה ובע"ח יכול לוותר על ממונו אבל בכה"ג שהוה קיום מצוה אשר הוטל על המשלח אז בודאי יוכל להיות כל איש מישראל שליח למשלח שעוזר לו למצוה המוטלת עניו עכשיו ונא יחוש שמונע בזה מצוה בעתיד לילד הזה ודוק.
<b>ויש</b> לי חקירה בלחם הפנים ובשר קדשים אשר יש מנוה באכילה הכהנים אוכלים ובעלים מתכפרים אם מהני שליח ישראל נתפוס בעד המשלח כהן דע"י תפיסת שליח ישראל לא ישיג כהן אחר עוד חלק ואכ"מ.
<b>ולא</b> נראה ני לחנק דצריך להיות החוב מיד כגון בתופס לבע"ח או נגרש אשה בע"כ אבל כאן כעת חין הילד בר דעת ואין מחויב במצות רק שיגדל יבוא עניו החיוב לפדות עצמו אם נא נפדה מאביו א"כ כעת אין השליח עושה נו חוב ולכשיגדל נא יבוא עניו המצוה כלל א"כ הוה רק כמניעת ריוח ודוק.
<b>שוב</b> התבוננתי דשם נעשה חוב לשאר בעני חובות אם נא עשה שליחות אפשר הי' מגיע גם לידם וכן באשה אולי השמיטה מידו שלא יהי' ביד הבעל לגרשה לעשות נה החוב אבל בפדיון הלא יש ביד האב לפדות כאשר יבוא אל ביתו דתמיד עד י"ג שנה החיוב עניו ויש להאב חזקת כשרות שבודאי יעשה מצותו א"כ שבכל אופן יגיע להבן הפסד מצוה זו מה לי למחר או היום שיעשה האב המצוה בזמנו ועוד שהאב יוכל גם היום לפדות בנו מן כהן שימצא שם במקומו ה"ה שיוכל נעשות שליח לפדות בנו אצל אמו ודוק ולפי שו"ת רשב"א הובא בב"י שאפי' אם יגדל הבן יוכל אביו לפדותו ולא הוא עיין בב"י סי' ש"ה א"כ אין כאן תופס לבע"ח.
<b>ולפי</b> דברי אדמ"ו ז"ל חם האב נותן כסף הפדיון הוה השליח כמעשה קוף בעלמא שמוביל הכסף לכהן ומודיע שאבי הילד שנח כזאת לפדיון בנו א"כ אין כאן כח שליח כלל דנאמר דלא יוכל להיות שליח לחוב להילד.
<b>ובחדושי</b> כתבתי על דברי הצל"ח סוף פסחים וז"ל פסחים דף קכ"א ר' שמלאי איקלע לפדיון הבן בעי מיניה פשיטא שאבי הבן מברך אשר קדשנו על פדיון הבן שהחיינו כהן מברך דמטי הנאה לידיה או אבי הבן מברך דקא עביד מצוה יע"ש ונתקשה הצל"ח למה הזכיר כלל מה דפשיטא ליה שאבי הבן מברך על פדיון הבן ותי' ע"פ דברי ריב"ש שלכך מברך בעל יען שנעשה בסיועת הכהן שמקבל הפדיון וזה פי' הגמ' שכהן מטי הנאה לידיה וקשה הלא לא שייך שהחיינו רק אם קבל כלי אבל כל מקבל מתנה מחבירו אינו מברך שהחיינו וזה אמרו שמטי הנאה לידיה שהכוונה הכהן גומר המצוה שעד שמטי הנאה לידיה לא נגמר המצוה יע"ש.
<b>ונלע"ד</b> בעזה"י דכהן לא מסייע לפדיון דאפי' נתינה בע"כ שמיה נתינה בפדיון הבן ולא צריך דעתו כמבואר בשו"ת פר"ח הובא בקצו"ח סי' רמ"ג דלא כתיב ונתן ליד כהן אלא ונתן לכהן אפי' נתינה בע"כ אפי' לחו"ש וקטן ולא בעי דעת כהן לקנות יע"ש א"כ דעת ריב"ש יפלא שכתב שמצוה זו נעשה בסיועת המקבלו עכ"ד והוא פלא הכהן הוא החפץ האיש קדוש אשר בו נעשה הנתינה והבן הוא נפדה ע"י אביו.
<b>ומה</b> שהקשה הצל"ח הכו מקבל מעות במתנה מברך שהחיינו במכ"ת הקדושה מתנות כהונה המה נתונים מיד ד' לשבט כהנים לגדולה למשחה בהם ואין הישראל נותן לו מתנה אלא הקב"ה והתורה גזרה שאבי הבן יתן כסף זה לפדיון בנו וישראל נותן לכהן את שנו אשר זיכה לו הקב"ה ולכן לא מהני במתנות כהונה דעת אחרת מקנה לו בקטן כי אין כאן מקנה אבל אם האכילם לקטן ה' סלעים בשווי' בנו נפדה עיין בנתיבות סי' רמ"ג [סק"ח[ ולכן יש צד לומר דכהן מברך על כי מטי הנאה לידו מיד הקב"ה א"כ יש לו לברך על שהגיע הנאה חדשה מהקב"ה ע"י בכור זה רק מסקו בגמ' אבי הבן מברך דקעביד מצוה והכהן מקבל הנאה חדשה ע"י בכור זה אבל מצוה לא קעביד דהא אפי' נתינה בע"כ מהני הגם שצועק הכהן שלא חפץ בפדיון בכור זה והיפך כוונה מבטל המצוה אפי' אם מצוה לא צריך כוונה רק הכהן מקבל החוב שחייב הישראל אבי הבן ודוק.
<b>וגם</b> מה שהשיג הנתיבות על הקצו"ח דכהן ואמר תן לכהן אחר ונא דמי לבע"ח שצריך לשלם נו גם בעיני הי' נפלא ואח"כ הי' ניחא ני דכל הכהנים מקדושת אהרן קזכו עיין נדרים דף י"ב כחלת אהרן ותרומתו דכיון שהוא כהן ונכנס בעבודה וזה חילף עבודתו הוא חפץ משועבד לישראל נקיים בו מצותו ולא יוכל לומר לך לכהן אחר דמאי אולמי הוא או כהן אחר שם כהן גורם לעשות על ידו קיום מצוה הכי על גופו דן הישראל רק על קדושת כהונתו דן הישראל.
<b>וא"כ</b> הי' מסתבר בשלומא אם האב כאן ועושה בעצמו המצוה נכון שהוא יברך שהחיינו אבל אם אין האב כאן והוה השליח רק כקוף המביא לכהן כסף אבי הילד וכהן בלקיחתו פועל המצוה ומטי ני' הנאה מתנה מן הקב"ה אשר זכה בכהונתו בודאי הי' בסברא שהוא וברך שהחיינו דהשליח מברך רק שפותח פיו ואומר לכהן יש לי בכור לפדותו ואומר הכהן מאי בעית טפי והוא אומר חפץ אני לפדות בן הבכור והא דמי פדיונו כדמחייב אביו מדאורייתא וא"כ הי' ראוי שהכהן וברך שהחיינו דהוא יותר עוסק במצוה מן השליח רק כיון שיצא מפי אדמ"ו חת"ס ז"נ יקח פרי חדשה ויברך שני ברכות.
<b>סוף</b> דבר אם לא קבל מכתב אנא רק טעלעגראם אין אני מסכים לעשות פדיון כלל דלא הוה כאמירה ויש עוד חששות אבל אם קיבל מכתב שיהי' השליח תחתיו לפדות בממון שלו א"כ וברך שתי ברכות ויהי' לפניו פרי חדש.
<b>וששאל</b> על הנוסחא כך יהי' לדעתי הגם שלא מצאתי בשום ספר.
<b>השליח</b> אומר זה הבן בכור הוא פטר רחם לאמו והקב"ה צוה לפדותו שנאמר ופדויו מבן חדש תפדה וגו' עד לי הוא.
<b>אחר</b> זה יאמר השליח להכהן וכל העומדים תדעו שאני שליח מאבי הילד בכור הזה שהגיע זמן הפדיון.
<b>ויאמר</b> הכהן לשליח מאי בעית טפי אתה השליח בשם משלחך או ליתן לי בן הבכור שהוא פטר רחם לאמו או בעית לפדותו בשליחות אבי הילד הבכור בעד חמש סלעים כדמחויב המשלחך מדאורייתא.
<b>ומשיב</b> השליח חפץ אני לפדות את הבכור בשליחות אבי הבכור הזה והא דמי פדיונו מן המשלח כדמחויב מדאורייתא.
<b>והנה</b> אכפיל שלא מצאתי נוסחא בפדיון ע"י שליח רק כך נ"ל שצריך לשנות שלא לומר בני בכור וכן בשאר לשונות ועשה במתינות וישאל עוד במועצות ב"ת כי אני טרוד וחלוש והזמן קצר מאוד דברי החותם באהבת התורה.
<b>סימן</b> <b>עו</b> שמחת פורים וכל טוב לבני הרבני ירא אלקים החריף ובקי כמוהר"ר יעקב שלום סופר נ"י בק"ק מונקאטש יע"א.
<b>אהובי</b> בני נ"י קבלתי שאלתך ובקשת תשובה מהרה תאמין שאין לשער טרדותי ד' יעזרני לטובה ואכתוב לך אשר הערותי על תשובת אדמ"ו חת"ס ז"ל שתשעשע בו ביום פורים הבע"ל ליהודים היתה אורה זו תורה אביך הנאמן.
<b>אודות</b> חלה שהורמה ונפנה בחזרה להעיסה כדת מה לעשות להתיר העיסה באכילה או בשאלה או להפריש ממק"א וחקרת בני נ"י לפלפל בדברי אחרונים בזה.
<b>מראשית</b> אגיד מה שעלה ברעיוני ראיתי לאדמ"ו ז"ל חת"ס סי' שי"ט שהביא בשם היעב"ץ שחידש בשם אביו ח"צ דאם נתערב בחזרה הוה דאורייתא דילפי' מקרא את מקדשי ממנו דאל"כ למה אמרי' פרק יוכ"פ מאכילין קנ קל תחילה טבל ותרומה מ"ד סבור תרומה חמורה ומאכילין טבל והקשה החכ"צ לפרוש ולהדר לבטלה הלא אין מבטלין איסור דרבנן ושיעור ק"א נמי דרבנן אלא ע"כ מן התורה הדרה לטבלא ואדמ"ו ז"ל העלה דיבש ביבש הוה דאורייתא מכח קו' שעה"מ מהל' מ"א איך אמרו לא אמרה תורה שלח לתקלה הא מן התורה בטל מרוב ומאי שלח לתקנה יש אלא ע"כ ביבש ביבש ביטול ברוב הוה ביטול איסור מדאורייתא יעו"ש.
<b>ואמרתי</b> ב"ה דביטול ברוב הוא אם נודע שאיסור נפל בהיתר שממנ"פ או שהמיעוט מחריב הרוב או הרוב מחריב המיעוט אז אמרה התורה אחרי רבים להטות כמו בסנהדרין שהרוב יאמרו זכאי ומיעוט מחייבים או מיעוט מזכים ורוב מחייבים אז הרוב מכריע המיעוט עיין רש"י חולין דף צ"ח אבל אם לא נודע מביטול האיסור בתוך ההיתר לשום אדם וגם אפשר להנות ולאכול הרוב בני ביטול מיעוט האיסור אז לא חידש התורה כח ביטול ברובו וא"כ אם ישלח הצפור החיה המשלח אותו כל זמן שראוהו אין לדבר בו ביטול וכאשר נעלם מעיניו אז כל הלוקח צפור יאמר מרובא קפריש הלא רוב עופות לא הווים צפור שנשלח מטהרת מצורע א"כ איך המיעוט מקלקל הרוב אפי' אם הצפור לא יתבטל ברוב עכ"פ מותר כל עוף מכח הרוב עופות המותרין ובאמת מי שבא לידו צפור הנשלח אוכל איסור ואיך ואמר התורה שלח לתקלה אלא ע"כ שמותר מצד עצמו דביטול ברוב אין כאן יען דכל הניצד תלי' מרובא קפריש אבל לעולם אפי' ביבש מין במינו בטל ודוק ובזה מיושב במקום שאין מכריזין אסור למכור טריפות יען דישראל יסמוך שקונה מרוב כשירים א"כ מי שיבוא לידו בשר טריפה הוא אוכל איסור באמת והוה תקלה ודוק.
<b>אך</b> אדמ"ו ז"ל חקר לו יהי' שביטול איסור הוא אסור מדאורייתא אעפ"כ נשאר קו' ח"צ שטוב לבעל האיסור שהוא איסור חמור טבל יעו"ש.
<b>ולדעתי</b> הדבר צריך התבוננות התורה אמרה אלה המצות אשר יעשה האדם וחי בהם ודרשי' ולא שימות בהם שמותר לעבור עבירה אם עי"כ יחי' את עצמו וא"כ אכילת טבל או תרומה מותר לאכול דהאכילה הוא האיסור ואותו האכילה מביא לו החיות אבל לבעל איסור בתוך היתר אם הוא אסור מדאורייתא אין פעולת העבירה גורם לו חיות דבשעה שעשה העבירה הוא קודם האכילה והגם שמרויח עי"ז שלא יעבור אח"כ בשעת האכילה עבירה חמורה אמרי' נהפוך הוא אם יאכל טבל להחיות נפשו אין זה עבירה דהלא כתוב וחי בהם שמותר וגם מצוה עליו לאכול אפי' איסור אבל עבירה של מבטל איסור אין בו קיום החיות וא"כ אפוא מי היתר לו לעשות עבירה קלה אין העבירה פועל לו חיות כלל א"כ אפי' החולה בעצמו אסור לבטל מעט תרומה ברוב כדי שלא יאכל טבל דאכילת טבל הותר או הודח נגד סכנת נפשו יען שבא לו באכילתו רפואתו וביטול האיסור הוא עבירה שלא הותר ולא הודח יען שאין בגוף הביטול רפואתו וכי תימא שיוצא בעבירה הקלה מעבירה חמורה ע"ז אמרי' מה לי איסור לאו או איסור כרת אם נוגע באיסור דאורייתא עיין רש"י יבמות דף קי"ט וק"ו כאן שעבירת ביטול לא הותרה ולא הודחה ועבירת אכילת טבל הותרה או הודחה כשם שלא אמרי' לאדם חטא בשביל שיזכה חבירך ה"ה לגבי עצמו אין אומרים לאדם חטא בשביל שתזכה דהא לא יהי' לו חטא אח"כ אם יאכל טבל ודוק.
<b>אמנם</b> דכירנא שלפני כמה שנים עמדתי משתומם על דברי ר"ן פרק יוכ"פ שחידש שמותר לשחוט לחולה בשבת דאכילת נבילה כמה פעמים שוה עם איסור סקילה של שחיטה דכמות כמה לאוין הוה כמו איכות עבירות סקילה יעו"ש והי' לפלא בעיני האכילת נבילות פעולות העבירות המה פועלים החיות החולה אבל גוף השחיטה שהוא העבירה אינה פועלת חיות החולה ומהכ"ת נתיר לשחוט כדי שלא יאכל נבילות הלא האכילות נבילה פועלים החיות והשחיטה אינה פועל החיות עכ"פ יש ראי' לאדמ"ו ז"ל ודו"ק.
<b>וכפי</b> הנזכר בזכרוני חדשתי אז דתורה אמרה אלה המצות אשר יעשה האדם וחי בהם כאשר יחלה נפש מישראל הותרה או הודחה לפניו כל תרי"ג מצוות רק נשאר שיעבור קל קל תחילה א"כ אין אנו דנין במה יבוא רפואתו אלא אנו הב"ד שוקלין איזה עבירה הוא חמורה ואיזה הוא קלה ואם אפשר להציל החיות בעבירה קלה לא הותר ולא הודח לפניו עבירה חמורה וא"כ נכון דברי ראשונים אם נשחט בשבת או להאכילו נבילות ולכך נקטו חכז"ל מאכילין לו הקל קל תחילה ולא נקטו אוכל הקל קל דהכל קאי על הב"ד ועיין תיו"ט פ"א דברכות מזכירין יציאת מצרים ולא קתני זוכרין יעו"ש וכן מזכירין גבורות גשמים שהשמש מזכיר מקודם עיין בספרי קול סופר וקצרתי רק ברמז ודל"ב.
<b>ואגב</b> אזכיר שנפלאת בעיני השגת אדמ"ו ז"ל על פרשת דרכים שתי' דאיירי שאין הבעלים בעיר שיוכל להפריש תרומה והתפלא מורי וז"ל אם אין הבעלים בעיר מי התיר לו לאכול את שלהם וע"כ דינא הכי שיכול להציל עצמו בממון חבירו רק שצריך לשלם ממון לבעלים ועיין לשון רש"י יומא פ"ג ע"ב בד"ה קפחי' וכו' א"כ רחמנא אקניה ליה והרי הוא בעלים ויכול להפריש תמה על עצמך לאכול יכול להפריש אינו יכול עכ"ל ודבריו נפלאים מה שאלה היא זו מי התיר לו לאכול את שלהם הלא הכי עבירת גניבה וגזילה גדולה מאכילת חזיר ונבילה כשם שפקוח נפש דוחה ל"ת דחזיר ונבילה כך דוחה פקוח נפש ל"ת דגניבה וגזילה ואעפ"כ המסוכן לא הוה בעלים ולא יוכל להפריש תרומה וא"כ מה תמה על עצמך יש לאכול יכול להפריש אינו יכול דפקוח נפש דוחה עבירת גזילה ולהפריש אינו יכול דעכ"פ האוכל לא הוה בעלים ומהכ"ת לומר שרחמנא אקניה ליה ממון חבירו נהפוך הוא רחמנא התיר לעבור על איסור גזל כמו שהתיר רחמנא חזיר ונבילה וצע"ג [ומה שמותר אדם להציל עצמו בממון חבירו הוא שלא ימצא בזה עון עכ"פ נשאר הדבר של חבירו רק הוא מציל עצמו בשל חבירו אבל מעולם לא שמענו שהקב"ה יפקיע מאדם את שלו ויזכהו חבירו.
<b>ואגב</b> אודיעך מה שכתבתי בגליון משניות שני פ"ה מתרומות מ"ה שהביא אדמ"ו ז"ל בד"ה ואנו מדתנן במתני' סאה תרומה שנפלה בפחות ממאה יש ראי' שלא נתערב בעיסתה בחזרה דאל"כ פשיטא דהוה בפחות ממאה דאפי' עין רע נוטל אחד משישים יעו"ש והערותי מדברי מ"ל פ"א מהל' מתנות עניים הל' ט"ו שהאריך בדברי ראב"ד מי שהרים בפחות ודעתו להשלים תרומתו מהני אפי' למעשר שיש לו שיעור מן התורה ק"ו לתרומה שאין לו שיעור מן התורה יעו"ש וכן העיר במהרי"ט בהל' בכורות בכל מתנות כהונה בפדיון הבן חוץ במחצית השקל כתב הרמב"ם שצריך ליתן השקל בפעם אחת יעו"ש א"כ משכחת שהי' כאן כרי אפי' מאתים סאה והוא הפריש סאה אחת על דעתו להפריש עוד ואח"כ חזרה הסאה ונפלה בחזרה למקומה והוצרך המשנה לומר דמיירי בנפלה לפחות ממאה ודו"ק.
<b>ומה</b> שהעיר אדמ"ו ז"ל שם דהך את מקדשו ממנו אי אפשר להיות איסור דאורייתא אם נפלה התרומה בחזרה דמן התורה חד בתרי בעל יעו"ש חקרתי אוני יען אם ישאל על היתרה אז חזר כל הכרי להיות טבל הן בחולין והן התרומה חוזרין להיות טבל בזה נא חידשה התורה חד בתרי בטל יען דהיתר אשר יהי' המבטל יוכל להיות כבטל שניהם יהי' טבלים בשלומא אם נפל איסור בהיתר שלא יוכל ההיתר להיות כאיסור אז האיסור בטל בהיתר כמו בסנהדרין מי ששכלו נוטה לזכות או לחיוב והרוב אצלו בדעתו אז המיעוט בטל כנגד הרוב אבל כאן הלא ע"י השאלה אין כאן רק שם איסור אחת ואיך יתבטל התרומה הלא אם ישאל ויתחרט על התרומה אין כאן היתר כלל בשלומא בנפלה תרומה לחולין אחר הגם שישאל על התרומה אז יהי' הביטול טבל בחולין ומה לי אם תרומה יתבטל בחולין או טבל נתבטל בחולין אבל בנפלה בחזרה אז בשאלה על הבעל אין כאן מבטל כלל בשלומא אם נפל תרומה בשאר חולין יהי' צריך שאלה על הבטל ושאלה על המבטל זה לא אמרי' דוגמא חד הואיל אמרי' תרי הואיל לא אמרי' בשני שעורים ועיין במנחות דף כ"ב נבילה בטילה בשחיטה ואין שחיטה בטילה בנבילה ודוק.
<b>וראיתי</b> שפלא בעיניך על סוף דברי אדמ"ו ז"ל שם בד"ה אלא שכתב וז"ל ועכ"פ עם הפרת הנדר יש להתיר בלי פקפוק משא"כ שלא במקומה לא הייתי מתיר אלא לצורך גדול עכ"ל ואתה בני נ"י אמרת איפכא מסתברא בנפלה למקומה חמור משלא במקומה עכ"ד לדעתי נכונים דברי אדמ"ו ז"ל דשלא במקומה אין כאן חרטה על עיקר הפרשת תרומה אלא יען שתרומה מפסיד לו ההיתר עיין בט"ז סי' שכ"ג ועיין תומים סי' ע"ג ס"ק ו'] שהעיר בזה לדינא אבל אם חזרה למקומה א"כ הדר לטבלא ובודאי אדעתא דהכי לא תרם תרומה שיצרך להפריש מיניה ביה ומהני השאלה אבל שלא במקומה דלא הדר לטבלא א"כ חשש אדמ"ו ז"ל על סברת הע"ז בכה"ג לא מהני שאלה ודוק ומפני טרדות קצרתי כי תל"י לפניך די ברמז בעלמא.
<b>סימן</b> <b>עז</b> ישאו הרים שלום וברכה לראש היושב על מדין המאור הגדול לממשלת התורה בוחן ובודק על גנזי מנהגי בני ישראל כבוד הרב ר' זאב וואלף הלוי נ"י ראזענבלי אב"ד דקהל יראים בק"ק פאוגראש יע"א.
<b>אחד"ש</b> אודיעהו כי שאלתו בא אלי בעת אשר הקפוני טרדות רבות והנחתי מכתבו עם שאר שאלות עד אשר יהי' לי פנאי וכעת תל"י הגעתי עד כה להשיב נו בקצירת אומר כפי אשר חנן לי אלקים בזה דברי הד"ש.
<b>שאלה</b> נתקבלתי פה פאגאראש אל כת ארטאדאקסען אשר התפרדו עצמם מכת החדשים אך מטעם המלך וקולטוס מיניסטער הבית החיים נשאר לכת החדשה ולכת אהרטאדקסען כמקדם והנה זה כמה שנים אשר הקימו להם החברא קדישה פה עגלה הנקרא טאטענוואגען אשר מיוחד להוצאות המת מביתו אל בית הקברות והחברא קדישא פה עשו להם מסחר מן עגלה זה מאיזה שנים והיינו שישכרו עגלה זה גם להוצאות מתים נכרים מביתם אל בית קבריהם גם לבית החולים שנקרא שפיטאל שכרו אותו ועגלה זה נשתמש למתים נכרים ולהוצאות מתים ישראלים וספק גדול בעיני אם זך וישר פעלם הנה זה גופא להוליך את המת מביתו אל בית הקברות בעגלה ע"י סוסים נא ידענו מאין בא היתר זה וכאשר שמענו גם במדינת הגר באיזה קהילות גדולות יש להם עגלה מיוחד להוצאות המתים ע"י סוסים ואין פוצה פה ואני קטן ודל לא אדע מאין צומח היתר זה הנה משמעות המשנה מי שמת נושאי המטה וחלופיהן וחלופי חלופיהן וכו' חזינן דהוצאת המת מביתו עד בהק"ב הי' ע"י אנשים ומשמע אפי' אם בית הקברות הי' רחוק מדתני וחלופיהן וחלופי חלופיהן והטעם נ' משום בזוי המת שלא יהי' משאות המת כשאר משאות חפצים על עגלה וסוסים וכן משמע מהירושלמי דהביא הטור יו"ד סי' שנ"ח הכתפים אסורים בנעילת הסנדל והרב"י הביא בזמנם הי' להם אנשים מיוחדים לשאת המטה וכן הוא לשון סתימת הרב רמ"א סעיף ג' דהמנהג לשאת המטה על כתפיהם ולא מצינו דהיו מיוחדים לשאת המטה וכן עגלה כדרך שאר משאות דהא יותר טוב שלא להתעכב מהמצוה דהא משום הכי הכתפים אסורים בנעילת הסנדל ואדרבה אי מותר הוצאות המטה של עגלה כשאר משאות למה להו לעקור ק"ש דאורייתא דפטורין הנושאי מטה אעכ"ח משום בזוי המת לא מכשירין להיות הוצאות המת כשאר משאות החפצים ומצאתי סעד גדול לדברינו דזה לשון הרמב"ם פ' י"ד הל' אבילות הלכה א' וז"ל מצות עשה של דבריהם וכו' להתעסק בכל צרכי הקבורה לשאת על הכתף וכו' ומצאתי נמי במסכת שמחות פ' י"ג המעביר עצמות בכלי וכתבי קודש ממקום למקום לא יניחם לא בקרון ולא בספינה ולא ע"ג בהמה ולא ישב עליהם ואם בשביל הניית עצמו או שיגנבו את המכס מותר ע"כ והטעם כמ"ש משום בזוי המת וכ"ש בהוצאות המת דיש קפידא ויש לנו נמי ראי' גדולה מתורתינו הקדושה ביעקב אבינו כתיב וישאו אותו בניו ארצה כנען אף דעלו עמו גם רכב וגם פרשים ואני קטן ודל לא אוכל לידע מאין בא היתר זה לאיזה קהילות להיות הוצאת המטה ע"ג עגלה המיוחד לזה ובפרט היכי דבית הקברות הוא קרוב למקום ואין פוצה פה.
<b>תשובה</b> הקשה לשאול ממני כי מעודי לא ראיתי בעיר מולדתי פ"ב כי אם עגלה אשר בו יותן ארון אחד שחור עם כסוי למעלה והמת ר"ל בתוכו חוץ כאשר מת אדמ"ו חת"ס ז"ל נסע העגלה ריקן וכל בני הקהלה נושאים אותו בהארון השחור וידע שעיר פ"ב היא עיר ואם בישראל ואשר אדמ"ו עם בית דינו ז"ל גאוני ארץ ושאר גדולי תורה עמודי יראה אז וכן מקדם היו עמודי עולם ארזי לבנון אדירי תורה אם נהגו בפ"ב לישא המת בעגלה בודאי אסור לי להרהר אחריהם וק"ו לשפוט עליו בדין ודת ח"ו רק פן ואולי נעשה בפ"ב ע"י גזירת שופטי העיר אז יש לחקור במקום שאין גזירה אם יש בו סרך איסור אם לאו וכן בעיר מונקאטש מוליכין המת ר"ל בתוך עגלה בלי ארון רק מונח המת באיזה עגלה ששוכרין ומכסה שחורה עליו ולא שמעתי שערער עליו אדם מעולם אך פן ואולי גם שם הי' ע"ו גזירת שופטי עור כי פעם אחד ביקש הבירגער מייסטער ממני שאצוה לעשות עגלה מיוחד למתים עם ארון שחור מיוחד לכך וערכתי לפניו טעמים (א) אין אדם מקדים פורעניות הוא חק גדול ליהודים המאמינים ואם אצוה על עגלה וימותו ח"ו אנשים ונשים וקטנים יותר מכפי ההרגל יעמדו ההמון עם וישרפו העגלה ויהי' נוקמים בגבאים אשר עשו העגלה עם הארון כמובן (ב) חק בישראל שהוא כפרת עונות אם הושלך בבזיון טרם בא בארץ ע"כ בחרו בעיר הזאת שכל האיש אשר מת יבוזו כאשר דיבר האדון שמוליכין המת כנבילה בשוקים (ג) ע"י עגלה למתים בא אח"כ שני מיני עגלות אחד לעשירים ואחד לעניים אשר אין להם ליורשים על הוצאות וחכז"ל (מו"ק כ"ז) הקפידו שלא יהי' הבדל בין מתים עשירים ובין מתים עניים כי קטן וגדול שם הוא שוה לא יוכר שוע לפני דל אמר איוב ונתרצה האדון לדברי ושתק.
<b>ועתה</b> אשים דברי על ראי' שהביא מיעקב אבינו שצוה לבניו שישאו אותו הגם שהי' להם שם גם רכב ופרשים והי' יכול להנשאות הלא הי' שם עגלות דכתיב וירא את העגלות אשר שלח יוסף וא"כ למה צוה שבניו ישאו והלא יכולי להוליכו על עגלה אלא בודאי שאין רשות להוליך מת בעגלה
<b>ונלע"ד</b> דיעקב צוה לשאת אותו פן יניחו על עגלה של פרעה אשר חקוקה צורת ע"ז ואעתיק דברי רבה פ' ויגש פ' צ"ד ע"פ וירא את העגלות וז"ל אותן עגלות ששלח פרעה לשאת אותו היתה ע"ז חקוקה עליהן עמד יהודא ושרפן למוד הוא השבט להיות שורף ע"ז ר"נ בשם ריב"ש אמר להן אם יאמין לכם הרי מוטב ואם לאו אתם אומרים לו בשעה שפרשתי ממך לא בפרשת עגלה ערופה הייתי עוסק הה"ד וירא את העגלות ותחי רוח יעקב עכ"ל עיין במתנות כהונה וזרע אברהם שם עכ"פ מבואר שהי' ע"ז חקוקה בעגלה וירא יעקב פן יוליכהו בעגלה של פרעה לכבודו עם שם ע"ז והקפיד שישאו אותו בניו בלבד על כתפיהם אבל באמת מותר לשאת מת בעגלה ודוק.
<b>גם</b> נ"ל לחדש דבר בעזה"י אדם גדול בתורה ויראה רישא דעמא אשר הוא גוף קדוש הוא נמשל לארון הקודש אשר הלוחות מונחים שם כן הוא האדם הגדול בענקים הוא נמשל כשני לוחות כחכז"ל ברכות מ"ז תשעה והוא מצטרפין ואמרו הני בבלאי טפשאי דקיימא מקמי ס"ת ולא קיימא מפני ת"ח כי ת"ח גדול אשר קיים זה מה שכתוב בזה הולך ארון מת עם ארון חי עולמים כחכז"ל תנחומא פ' בשלח על פסוק ויקח משה את עצמות יוסף וז"ל ארונו של יוסף מהלך עם הארון הקודש במדבר ואו"ה אומרים מה טיבם של שני ארונות אלו וישראל אומרים זה ארון המת וזה ארון חי העולמים והן אומרים וכי דרכו של מת מהלך עם ארון חי העולמים והם משיבים ואומרים להן המת המונח בארון קיים כל מה שכתוב בזה עכ"ל ועיין במדרש רבה פ' נשא פ' י"ב ע"פ ולבני קהת לא נתן וז"ל ר"י אומר מכאן נתעלם עיני דוד שלא נשאו הלוים את הארון אלא בעגלה חדשה שנאמר וירכיבו את ארון אלקים על העגלה חדשה ויחר לדוד על אשר פרץ ד' פרץ בעוזה אמר אחיתפל לדוד לא הי' ללמוד ממשה רבן שלא נשאו הלוים את הארון אלא בכתף שנאמר ולבני קהת לא נתן הרי דוד משלחן ומעלן בכתף שנאמר ויקרא דוד לצדוק ולאביתר הכהנים ולוים עכ"ל [ועיין בספרי פ' נשא ויקח משה את עצמות יוסף] וא"כ אפוא מי שהוא האדם הגדול בענקים שנאמר עליו קיים זה מה שכתוב בזה הגוף קדוש כזה הוא נמשל לארון הקודש אשר בכתף ישאו ולא על העגלה ולכן המובחר שבאבות כיעקב צוה על עצמו ורמז לדורות מי שהקים התורה והדת ינשא בכתף ולא יוליכו גופו הטהור בעגלה והבן ומזה למדו בעיר מולדתי לישא גדוליהם בכתף ולא בעגלה אבל המון עם ואפי' צדיקי עולם כולם יוליכו בעגלה כי המה אינם דומין לארון הקודש רק גדולי העיר.
<b>וראיתי</b> שמביא ראי' ממשנה א' פ"ג דברכות נושאי המטה וחלופיהן וחלופי חלופיהן פטורין נגלה דאפי' אם רחוק הבה"ק מביתו עד שצריכים חלופין וחלופי חלופיהן אעפ"כ הי' הכל ע"י בני אדם כי בעגלה הוא בזיון למת עכ"ד ועיין ברש"י ובברטנורא דנהפוך הוא שכן דרך שמתחלפין לפי שהכל רוצים לזכות במצוה כל אחד ואחד לעשות גמ"ח חסד של אמת ומה שהפליא למה לנו לבעל מצות ק"ש לנושאי המטה וחלופיהן הא יכולין לישא על עגלה לק"מ הלא הוא הדין תורה עוסק במצוה פטור ממצוה והסביר הרשב"א בחדושיו דף כ"ה בסוכה דכל הקרא בעינן להשמיע שמותר להתחיל במצוה קלה אעפ"י שעי"כ יתבטל אח"כ עי"ז מצוה חמורה יע"ש וא"כ כל הנושאין עוסקים במצוה ופטורין מק"ש ועיין בתיו"ט פ"ג מברכות משנה א' בד"ה ואת שאין המטה הצורך בהן שנתקשה שגם המה יהי' פטורין מכח מצות לוי' ותי' כיון שאין עוסקים אין להם טרדות יע"ש עכ"ל ודוק ועיין פ"י ממסכת שמחות היטב וז"ל הוציאו סבלי המטה ודוק ומה שאין מוציאין המת סמוך לק"ש היינו מטעם אפשר לקיים.
<b>אך</b> מה שהביא דברי רמב"ם פי"ד מהל' אבל הל' א' וז"ל מצות עשה של דבריהם לבקר חולים ולנחם אבלים ולהוציא המת ולהכניס הכלה ללות האורחים ולהעסק בכל צרכי קבורה לשאת על הכתף ולילך לפניו ולספוד ולחפור ולקבור עכ"ל זה משמע דצריך לישא על הכתף דווקא עכ"ל.
<b>לדעתי</b> מזה משמע דווקא משעה שעוסק בצרכי קבורה כאשר מביאים המת בבית הקברות ונקרא בית צדוק הדין משם ואילך יש מצוה לשאת בכתף ולילך לפניו לספוד לחפור ולקבור אבל מתחילה כתב סתם להוציא המת ולהכניס הכלה שמעבירין כלה מפני המת שם אין קפידא אבל משעה שמספידין ומתעסקין בקבורה יהי' נושאים בכתף וכן הוא מנהגן של ישראל ודוק.
<b>ויש</b> לי ראי' עכ"פ שבדרך רחוק מותר ליתן בעגלה דעיין במועד קטן דף כ"ה שאמרו כי נח נפשי' דרבה בר הונא ורב המנונא אסקינהו להתם כי מטו אגושרא קמו גמלי אמר להו האי טייעא מאי האי אמרו ליה רבנן קא עבדו יקריה אהדדי מר אמר מר נעול ברישא ומר אמר מר נעול ברישא אמר דינא הוא דרב"ה לעייל ברישא וכו' וכתב רש"י בד"ה קמו גמלי וז"ל עמדו הגמלים נושאי המטות במקומן עכ"ל א"כ מפורש יוצא שגמלים הי' נושאים ארונות של שני ת"ח ולא נשאו אותם בני אדם והרי גמלים נושאים משאות דכתוב בפ' וישב וגמלים נושאות נכאות וצרי ולט הולכים להוריד מצרימה ועיין רש"י שם ע"כ נגלה שהוליכו שני ת"ח שמתו ע"י גמלים שהי' מעולם הדרך לישא משאות כמו בזמנינו שדרך סוסים למשוך עגלה אשר שם משאות סחורה ודוק.
<b>סימן</b> <b>עח</b> אלקים יענה את שלום אהובי כבוד הרב המה"ג המפורסם בתורה וביראה כבוד הרב ר' יצחק גליק נ"י אבדק"ק ספ"ט יע"א.
<b>אחד"ש</b> היום קבלתי שאלתו בענין הזקן הנקבר במקום אשר קנתה אשה אחת להיות קברה אצל קבר בעלה ושלחתי קארטל שחפצי לדעת מה הי' גבאים דח"ק נ"י נתנו בידה שטר קנין או שטר ראי' ואח"כ נתתי ללבי גדול כבוד הבריות וחקרתי בעזה"י שאין רשאי לפנותו ולא אתרשל מלהודיע לו מיד.
<b>שאלה</b> שזקן איש ירא אלקים שבק חיים לנו ואמר הגבאי להניחו אצל קבר ידוע שמת זה שנתים וכן עשה השמש וכאשר ראו קרובים של הקבור שם מכבר שנחפש שם קבר להזקן ששבק חיים לנו כעת הרימו קולם הלא אשתו של המנוח קנתה בכסף מלא מקום הקבר לפני עצמה כאשר תמות תקבר אצל בעלה רק הי' סמוך לשבת ולא שמעו לקול הקרובים והניחו את הזקן בתוך הקבר אשר חפרו לפניו עכשיו צעקה האשה לפנותו הנקבר שמה כי היא אינה מוחלת על מקום ההוא אשר קנתה להיות נקבר לפניה ולא תתרצה אם בני הח"ק יצ"ו יחזירו לה מעותיה ונפשו בשאלתו אם מותר לפנותו להניחו בקבר סמוך לשם או לא והעיר כ"ת נ"י כאשר אי"ה אביא בעזה"י.
<b>תשובה</b> אשיב כפי אשר יאר ד' עיני בתורתו הקדושה והטהורה בילקוט ישעי' (ק' כ"ב) על פסוק לך נא אל הסוכן וז"ל הוא שהנביא מקנתרו ואומר לו מה לך פה גלואי בר גלואי איזה בית בנית כאן איזה עמוד העמדת כאן איזה מסמר קבעת כאן אמר ר' אליעזר צריך אדם שיהי' לו מסמר או יתד קבוע בבית הקברות כדי שיזכה ויקבר באותו מקום עכ"ל והמאמר פלא איזה תכלית בו עד שאמר ר"א שצריך אדם שיהי' לו מסמר או יתד קבוע בבית הקברות שאם יזכה יקבר באותו מקום הלא דבר הוא להבין זאת.
<b>ונלע"ד</b> לחקור בעזה"י הדבר ברור שכל הקרקע בבהק"ב הוה דופן למתים שיוקברו שמה ונאסר בהנאה כמבואר בש"ע יו"ד סי' שס"ח יע"ש וא"כ הקונה מקום קבר לא קנה שיחפור במקום ההוא לעשות שם דבר תשמיש כי קנה רק להיות קבור שם בתוך אותו מקום שבחר ואין להקונה שום הנאה בחייו ולא תפס בו שום קנין כלל כי רק הבטחה השיג מן הגבאים שכאשר ימות יעשו רצונו לקבור אותו שמה וממילא לא יעברו בני הח"ק נ"י על הבטחה דאם יעברו הלא גזלו ח"ו מעות הנ"ל אשר שילם האשה או האיש לחברא קדישא אבל לא נאמר שהמקום ההוא הוה קרקע שלו לעשות בו כאדם העושה בשלו הגבאים לקחו המעות בעבור הבטחה שביום פקודתו וקברו אותו שמה אבל מעולם לא מכרו לו או לה הקרקע לעשות במקום ההוא כאדם העושה בשלו ודוק.
<b>ונחזה</b> אנן אם הקונה מקום על קבר בבית הק"ב בעירו ונסע לדרך מרחק ומת שם הכי יוכלו יורשיו למכור מקום קברו לאיש אחר או אפי' שאחד מיורשין יחזיק בו לעצמו בודאי יאמרו הגבאים אנו הבטחנו רק אם הוא ימות במקומינו בעת פקודתו שנקברנו אותו שם במקום ההוא אבל לא מכרנו לו המקום ההוא לצמיתות הן להנאות ליורשיו או למכור אותו לאיש אחר כי מי אנחנו למכור חלק מבהק"ב להיות נחלת אדם אחר ואם הוא נאנס שמת למרחוק ולא בא לקבורה בעירו אונסו לא יחייב אותנו עיין ש"ך ח"מ סי' כ"א בשם ירושלמי והר"ן ודוק.
<b>ואוסף</b> עוד דאפי' הקונה מקום לקבר הוא בעצמו אם יחפץ למכור מחמת דחקו ועניות אם ירד מנכסיו הכי יוכל למכור המקום לאיש אחר אפי' אם הוא קרובו ומכירו אעפ"כ יאמרו הגבאים מי שמך לאיש ולאדון על הקרקע איך אתה תעשה בו סחורה אנו הבטחנו לך שנעשה רצונך שחפצת להקבר שם אבל הכי מכרנו לך קרקע להיות שלך למסחר וקנין ודוק.
<b>ולדעתי</b> נ"ל ברור מי שקנה מקום קבר לעצמו ומכר קברו לאיש אחר דלא מהני מכירתו ולא משום דהוה כאלו התנו הגבאים דלא ימכור לאחר ואם עבר ומכר הוה כאלו עבר על תנאי וממילא לא הי' לו מקום למכור דא"כ יהי' בטל קנינו כמבואר בלח"מ בפ"ג מהל' זכיה ומתנה ה"ו הגם דלא מהני מכירתו אבל עכ"פ הוא עבר ובטל כל המכר וע"ש בטוב טעם דבקנה קבר לא מכרו לו כלל מקום להיות קרקע שלו כי רק יש בטחון מח"ק שימלאו לו משאלתו שלא יקברו שמה איש אחר וכאשר ימות בעירו יקברהו אותו שם אבל מעולם לא מכרו לו והוא לא קנה ודוק.
<b>ואומר</b> אני אפי' אם נאמר שהקונה מקום קבר בחייו ודעתו שיהי' נקבר בתוך קרקע שלו כי כאשר מת ויורשיו נותנים לקנות לו קבר הוא נקבר בקרקע קרוביו דמיד שאדם מת אין לו כסף כמו שהערותי בשו"ת גבעת פנחס בשם הר"ן נדרים יע"ש א"כ אפשר דגם גבאי דח"ק מכוונין שברגע קודם יציאת נשמתו תהי' מקום ההוא לקנין ממש אבל עכ"פ קודם לזה בשעה שנותן כסף לא מוכרים לו המקום לצמיתות שלא יוכל למכור לאחרים ושלא יעשה שם שום תשמיש או לבקש להנות מפירות ועשבים שיצמחו שם א"כ הוה כאלו מכרו לו המקום שיחול הקנין ביום מיתתו אם ימות בעירם הגם שלא אמרו מעכשיו בכל זאת מהני עיין בסמ"ע ובש"ך ח"מ סי' קצ"א סעיף ד' דיש חיוב בהחזרת הממון יע"ש אבל עכ"פ קודם יום פקודתו של הקונה לא הוה המקום שלו וזה נכון בעזה"י.
<b>וגם</b> זאת דכלל גדול אין אדם פותח פיו לשטן שיקנה לעצמו מקום קבר אשר יובל בו לקבורה בשלומא בזמן המשנה וגם בזמן הגמ' שהי' מערות או שדה להיות לכל משפחה א"כ ע"כ הקדימו כמו בזמן הזה שבני עיר קונים שדה לעשות בו בית הקברות לכל בני עיר יען דמיתה בתוך רבים שכיח וגמירא דאין צבור מתים עיין תמורה דף ט"ו א"כ ההכרח לא יגונה שצריכין להזמין בבה"ק וגם לא הוה פותח פיו לשטן דהא לא נקנה ליחיד שנאמר אין מקדים אינש פרעניות לנפשיה אבל אדם יחיד יקנה מקום ידוע בבהק"ב המוכן להיות נקבר באותו מקום זה הוה בכלל דלא ופתח אדם פיו לשטן ולא יקדים פורעניות לנפשו והגם שחשקה נפשו להיות קבור אשה אצל בעלה או בן אצל אבותיו או שחפץ להיות קבור אצל צדיק וכדומה א"כ די שמשלם לחברא קדישא שיבטיחו לו שלא יתנו אותו מקום לשום אדם אחר וכאשר יהי' נשאר ריקם יתנו לו אז מקום הזאת אבל בודאי לא קנה המקום לצמיתות מהיום שנתן ממון לבני הח"ק וכי תימא שקנה לצמיתות ולא חש להקדים פורעניות שירא פן יקרה כאלה שישכחו גבאים דח"ק זה הוה מילתא דלא שכיח ולא אסיק אדעתיה לפתוח בעבור זה פיו לשטן ולהקדים פורעניות לנפשיה ודוק.
<b>ומעתה</b> נראה לי אחרי שהזקן ששבק חיים לנו הי' מבני הח"ק ולו בודאי יש חלק בבהק"ב של ספ"ט א"כ הוא קבר בתוך שלו כאשר בארתי בשו"ת גבעת פנחס והגם שהבטיחו הגבאים של הח"ק בעד המעות שנתנה האשה להניח אותה אצל בעלה שנקבר שם בודאי הי' החיוב על הח"ק שלא לקבור אדם אחר במקום הזה אבל כיון שעין בעין נראה שד' אנה לידם לצוות להמעסקים לקבור שם האיש הזקן א"כ הגבאים אנוסים שלא יוכלו לשמור הבטחתם ולא ימצא להם עון על זה ואם הגם שתוכל האשה לתבוע מעותיה כי אונס הגבאים לא תחייבה כסברת הש"ך ח"מ סי' כ"א וגם עיין תוס' כתובות דף מ"ז אדעתא דהכי לא קנה יע"ש ועיין במ"ל פ"ו מהל' זכיה ומתנה ועיין בט"ז ביו"ד סי' רל"ז בכל זאת חלליה וחלילה לפתוח קבר של הזקן כי הוא קבור בתוך שלו והאשה לא זכתה עדיין והגבאים אנוסים שלא יוכלו לשמור הבטחתם כנלענ"ד להלכה בעזה"י.
<b>וראיתי</b> למ"כ נ"י שהביא דברי ברכי יוסף סי' דמביא בשם מהר"י באסאן מי שנקבר בטעות בבית הקברות של חבירו מותר לפנותו וה"ה כאן לפנות הזקן אבל הטיב דברו אח"כ ששם הי' שכבר מת ואי אפשר לבעל המקח אבל כאן תל"י בני ח"ק קיימים טוב לבטל המקח ואח"כ חזר בו מעלתו נ"י אולי גם כאן עכ"פ בשעת קבורה נקבר הזקן באינו שלו וטוב לפנותו כדי שיהי' מונח בשלו עכ"ד ולדעתי מעולם לא קנתה המקום כיון שהאשה עומדת בחייה והזקן מונח בקברו בחלקו ואסור לפנותו משם ח"ו רק בני הח"ק יאמרו להאשה כי בלי דעת לעבור הבטחתינו נעשה זאת ולא יכולים לשמור הבטחתינו אשר הבטיחו לעשות לה נחת רוח ביום פקודתה אחרי שיהי' שלמו שנותיה לטובה ולשאול אותה אם מבקשת בעד המעות מקום קבר בשורה לפני קבר בעלה או מאחורי קבר בעלה מכוון נגד קברו המה מזומנים ליתן לה ויתקעו מיד יתד של עץ להיות לזכרון ואם לא תתרצה צריכים בני הח"ק להחזיר לה מעותיה וזה ברור לדינא בעזה"י.
<b>וכן</b> ראיתי בנעורי בפ"ב עיר מולדתי בבהק"ב הישן שאשה צדקת קנתה בחייה מקום לקבר והי' יתד גדול של עץ תקוע שם להזכיר ולקיים כדברי המדרש שאם יזכה יהי' קבור שם וכן ראוי ליכתב בפנקס הח"ק בספ"ט שאם יקנה איש או אשה מקום יהי' יתד גדול של עץ תקוע שם והי' ברצוני לפרש דברי המדרש שאדם בעצמו יתקע היתד שיהי' לאות שקנה ממש בחייו אותו מקום קרקע דהא עשה שימוש בו ובכה"ג מהני חזקה דהתחיל לחפור בארץ ויותר לא יוכל לעשות דוגמת סברת מוהר"ר בנימן הובא בט"ז ח"מ סי' קצ"ב סעיף ז' דמקום בהכנ"ס הוה קנין אם ישב שם רגעים דכל תשמיש המקום הוה בכך כמו הולך בש"ע יע"ש ויהי' לאות דח"ק מכר מיד קנין לצמיתות שאפי' אם בשוגג יקבר שם אדם אחר יהי' מותר לפנותו כנלענ"ד לחקור על מנהגן של ישראל מלפנים אבל בנידן הנ"ל דלא תקעה יתד במקום נאמן א"כ מעולם לא קנתה המקום בחייה כל זה אני כותב רק להערה אבל לדינא לא אסמוך על זה היתד לצוות לפנות מת שהי' מהח"ק סוף דבר והתעלמת כתיב זה זקן ואינו לפי כבודו לפתוח קברו ח"ו וחתימה מעין פתיחה ד' יאר עיני בתורתו הקדושה והטהורה תמיד שלא אכשל בדבר הלכה בעזה"י.
<b>ולדעתי</b> אם ח"ו הי' מפנים הזקן מקברו כי היא צועקת שקנתה מקום ההוא מיד לצמיתות בזה היתה פותח פיו לשטן על מיתה פתאומיות רק דבריה בטלים שלא קנתה קבר לעצמה א"כ תשיג שנותיה הקצובים שנות דור ודור כמובן.
<b>ואפי'</b> תאמר שהיא מן המחכים למות שקצתה בחייה והי' בדעתה לקנות קצין לצמיתות מיד לא מהני דהא הגבאים דח"ק לא ידעו זאת ולא הקנה לה הקרקע לצמיתות.
<b>סימן</b> <b>עט</b> אהובי בני הרהמה"ג ר' יעקב שלום נ"י סופר.
<b>אחרי</b> שאיזה לימודי ד' הרגישו בספרי מחנה חיים ח"ב באו"ח בסי' ל"ה שחסר דבר שנשכח אז מלדפוס תדפיס אותו הדבר פה סוף ספרי.
<b>גמרא</b> סוטה בדף י"ג ואי לא עסק ביה משה ישראל לא הוה מעסקי ביה והכתיב ואת עצמות יוסף אשר העלו בני ישראל ממצרים קברו בשכם ותו אי לא אתעסקו ביה ישראל בניו לא הוה מיתעסקו ביה והכתיב והי' לבני יוסף לנחלה אמרו הניחו לו כבודו במרובים יותר מבמעוטים ותו אמרו הניחו לו כבודו בגדולים יותר מקטנים עד כאן הגמי.
<b>הסוגיא</b> פלא בעיני אם יש זכות וקדימה לשבט אפרים ומנשה בני בניו של יוסף בעצמות אביהם הזקן א"כ הי' לגמ' להקשות מיד ואי לא עסק ביה משה בניו לא הוי מיעסקי ביה והכתיב והי' לבני יוסף לנחלה ותו הכתיב ואת עצמות יוסף אשר העלו בני ישראל אי לא איעסקו בני ישראל בניו לא הוו מיעסקי ביה והא כתיב ויהי' לבני יוסף לנחלה כל השני קו' יקשה הגמ' על בניו של יוסף ויתרץ אמרו כבודו בגדולים ותו אמרו כבודו במרובים יותר מבמיעוטים ויהי' התירוץ כסדר על שני הקו' אבל אם הקו' ראשונה הי' על הכלל ישראל איך עברו השבועה עיין רש"י שכתב וז"ל האיך הניחו ישראל למשה להתעסק בו לבדו ולא חשו על השבועה והי' לגמ' לתרץ אמרו הניחו בגדולים ואח"כ כאשר הקשה על בני יוסף למה הניחו את שאר העם להתעסק ביה הי' לגמ' לתרץ אמרו כבודו במרובים ולא במוטעים וצע"ג.
<b>ונלע"ד</b> לבאר בעזה"י דלכאורה יפלא בעיני איך יהי' זכות לבני יוסף בעצמות ראש משפחתם הגם שירושת ממון הוא כשלשלת עד שחוזר בקבר עד ראש האבות עיין פרק יש נוחלין ובפי' משניות אבל הלא עצמות המת אסורין בהנאה ואפי' בעצמות עכו"ם רוב השיטות סוברים שאסורים בהנאה עיין במ"ל בהל' אבל באריכות אבל עצמות האבות שיוצאים מכלל בן נח עיין בטו"א במס' חגיגה בוודאי אסורים בהנאה וא"כ מאי ירושה שייך לבני בני בנים של יוסף בעצמות אבי אבי אביהם ואם מחמת השבועה שקבלו השבטים שאמר יוסף פקד יפקוד אלקים אתכם והעליתם את עצמותי מזה אתכם א"כ הי' חיוב שבועה על כלל ישראל בכלל וא"כ איך יבואו בני יוסף למחות בבני ישראל מה יפם כוחם בעצמות יוסף מאי כח ירושה להם בעצמותיו וצע"ג.
<b>על</b> כן נראה לי בהבנת הגמרא שבעבור כן לא הקשה הגמ' מיד למה לא מיחו בני יוסף במשה כי אין להם זכות ירושה בעצמות יוסף רק הקשה איך יצא כלל ישראל מהשבועה עיין רש"י שכתב וז"ל כלומר האיך הניחו ישראל למשה להתעסק בו לבדו וכי לא חשו לשבועה ואם לא נתעסק בו משה לא הי' הם מתעסקים עכ"ל הכוונה הלא מוטל עליהם השבועה והגם דלא חשו מתחילה היינו יען שראו שנתעסק בו משה אבל אם לא הי' משה מתעסק בו בודאי הי' הם מתעסקים ולא הי' עוברים על השבועה ח"ו וא"כ הגם שהם שהתעסקו בכסף וזהב ומשה הי' זריז חכם לב יקח מצות אבל בודאי אם לא התעסק בו משה הי' הם מתעסקים בעצמות יוסף והכתיב את עצמות יוסף אשר העלו בני ישראל ממצרים קברו בשכם ואם לא הי' בדעתם להוציא את עצמות יוסף איך הכתוב אומר אשר העלו בני ישראל ממצרים בשלומא אם הי' במחשבתם וחשבו לעשות המצוה מעלה הכתוב עליהם כאלו עשאם וא"כ איך הניחו לעסוק למשה לבדו ולא חשו על השבועה.
<b>ואחר</b> זה הקשה הגמ' ותו אי לא עסקו בני ישראל בניו לא הי' מתעסקים והכתיב והי' לבני יוסף לנחלה הקו' קאי על בני משה למה לא מיחו בבני ישראל עיין רש"י כי אביהם זכה במצווה הזאת וזכו יורשים זכותו ובשלומא אי כל ישראל יצריכו ליתן מקום קבורה ובני משה לא הי' להם ליתן מקום קבורה א"כ כיון שלא יוכלו לגמור המצוה לבני ישראל בכלל יתנו מקום קבורה המה זוכים להעלות העצמות ולקבור אותם בקרקע אשר יבררו לפניו כי כשם המתחיל במצוה אומרים לו גמור כך מי שיגמר המצוה אומרים לו שיתחיל כחכז"ל על פסוק שלח נא ביד תשלח אבל כיון שבני יוסף הי' אוהבים ליתן לעצמות מקום קבורה א"כ הי' לבניו של משה למחות שלא ליטול מהם כלל ישראל המצוה כי יש בידם לגמור המצוה אשר זכו בירושה מאביהם (משה רבינו) ועל זה מתרץ הגמ' אמרו כבודו במרובים יותר מבמועטים בני משה יותרו להיות כבודו מכל ישראל ולא במעוטים המה בני משה ותו אמרו ישראל כבודו בגדולים יותר מבקטנים וא"כ כל ישראל מחלו רק לגבי משה כל זמן שהוא חי אבל כאשר מת משה לא יוכלו בניו לזכות בזכות אביהם כי בני ישראל מחוייבים לקיים השבועה ואפי' אין כבודו במרובים יותר מבמועטים עכ"פ כיון שליכא גדולים נשארו בחיוב שבועתם ודוק.
<b>ובזה</b> יובן הסדר הלא על קו' מי לא איעסקי ביה בני ישראל יש תירוץ דאמרו כבודו בגדולים ועל הקו' מי לא איעסקו ביה בניו יש תירוץ כבודו במרובים וא"כ למה לא תירץ מיד דישראל אמרו כבודו בגדולים ואח"כ יקשה הקו' השנייה ויתרץ שאמרו כבודו במרובים למה המתין לתרץ קו' ראשונה עד שתירץ קו' השנייה וגם מאי תיבות ותו אמרו הלא זה קאי על בני ישראל ולפמ"ש ניחא דבתירוץ אמרו כבודו בגדולים מתורץ גם קו' ראשונה דלא יוכלו בניו של משה לזכות במצות אביהם דגם כאשר זכה משה הי' עליהם חיוב שבועה רק אמרו כבודו בגדולים וכל זה רק כל זמן שמשה חי מחלו אבל כשמת משה נתחייבו בני ישראל לקיים שבועתם ודוק.
<b>ואין</b> לפרש שקו' הגמרא הי' על בני יוסף ומה שהערותי איזה זכות ירושה יש בעצמות אביהם הזקן שבעבור כן יהי' יוכלו למחות לכל ישראל שיש לומר דחיוב קבורה הוא בעצם בראש לקרובים ואם ליכא קרובים בא החיוב על כל ישראל שזה הוא בכלל מת מצוה עיין ברמב"ם בספר המצות שורש ראשון וברמב"ן שם שביאר זה מפורש שחיוב קבורה חל רק על הקרובים מתחילה יעו"ש וא"כ בני יוסף זכו בו בראשונה זה אינו דא"כ מאי מהני כבודו במרובים הכי בעבור זה יבטלו הם מצותם אלא פשיטא דזה הוא בקרובים אשר מתאבלים עליו ועיין בב"י ביו"ד סי' ת"ב אבל לא בדור רביעי אשר באו לארץ ישראל ועוד זה דווקא אם בא לקבור אותו ולא על נסיעת הדרך לזכות בטלטול העצמות גם א"כ לא הי' מהני כבודו בגדולים זה הוא נגד השבועה אבל מצות קרובים לא נתבטל בעבור כבודו בגדולים אלא פשיטא כיון שלא פעולת הקבורה לפניהם אין כאן מצות קבורה ודוק.
<b>סימן</b> <b>פ</b> שלום רב וכל ברכה והצלחה לראש בן אחי הצדיק המפורסם בשם טוב כבוד הרב הגאון ר' משה סופר נ"י אב"ד דק"ק סענדרא יע"א.
<b>אחד"ש</b> אודיעך כי הגיעני עב"ד מכתבך עם שני שאלות ואשוב על אחת מפני כבוד ונוגע לרבים ובקצירת אומר כי אני חלוש וטרוד מאד.
<b>שאלה</b> אודות האשה אשר עומדת בבית הטבילה ומשמרתה לראות אם הנשים טובלות כראוי ועכשיו נתעורר כי היא קורצזיכטיג והחכמת ששתי נשים יהי' בשעה שאשה טובלת עצמה והאשה תשגיח עליה והשתי נשים יעידו אם היא רואות היטב ובאו הנשים והעידו אם היא עומדת קרוב למקוה היא רואית היטב רק חקרת אם הנשים נאמנות על זה להעיד עליה שהיא רואית היטב ומי ניחוש אולי לא בדקו שפיר והבאת דברי רמ"א בסי' קכ"ז ודברי הש"ך סי' פ"ד ס"ק ל"ה ודברי פרמ"ג סי' תל"ז ואבוא על דבריך אי"ה בעזה"י.
<b>תשובה</b> טרם אדבר אבאר בעזה"י כי דבר גדול דבר הסדרי טהרה בסי' קצ"ח ס"ק א' הגם דמיעוט ומקפיד אינו חוצץ היינו אם עכ"פ אם הכל מכוסה במי המקוה אבל אם מיעוט מהגוף או מיעוט השערות אינם מכוסים במי המקוה מעכב כאלו לא טבל כלל ומסיים וז"ל דכתיב כל בשרו וגם דומי' דביאת שמשו בעינן וכ"ה ברמב"ם פ"א מהל' מקוואות ד"ז עכ"ל הכוונה דכתיב את כל בשרו הטפול לבשרו היינו השערות הווין כמו הגוף וכמו הגוף צריך לבוא כולו במים בבת אחת כך הטפול לבשרו צריך לבוא כולם בבת אחת ואם נשאר מיעוט הוה כאלו לא טבל כלל ודוק.
<b>ובזה</b> נפלאתי על טור אבן בחגיגה דף י"א בד"ה את כל בשרו שנתקשה למה לי קרא את כל בשרו תיפוק לי' דכתיב ובא השמש דיליף בת"כ דרחיצה בעי כולו כאחת ותי' להשמיע דאפי' ננס צריך ארבעים סאה ולא נימא שדי במים שכל גופו עולה בהן יע"ש ולדעתי יפלא הלא צריך קרא את בשרו להשמיעני שגם השערות כולם צריכות לבוא בבת אחת במים ולא ישאר מיעוט בחוץ ולא יהי' מועיל בשערות טבילה לחצאין כמו שלא מהני בבשרו ה"ה באת הטפול לבשרו אלו הן השערות ודוק.
<b>ומעתה</b> עיקר הטבילה הוה כאשר המי המקוה מכסים כל השערות [דאל"כ] לא הוה שם טבילה כלל ובעוה"ר בעת הזאת אשר גם הנשים הנקראים כשרות יש להם שערות ארוכות אשר בטבע השערות לשוט על פני המים ואם ליכא עדות האשה הרואית ומזהירה להאשה הטובלת לכוף ראשה ושערה במים הוה כאלו לא טבלה ח"ו כי הטובלת מהומה לביתה והעיקר הטבילה נבנה על האשה העומדת על גבה ואם היא קורצזיכטיג בנקל יצא מכשול והיא לא ידעה שחטאה כלל ואין לסמוך על חזקת כשרות וצדקת של האשה העומדת על הטבילה דהא לפי ראות עינה תאמינה בלבה שהי' טבילה הגונה כדת וכדין ודוק.
<b>והעיקר</b> העצה לתקן שהאשה הזאת צריכה לירד על המעלות היורדים למי המקוה ובידה יהי' הבדלה רחבה מכמה נרות ותעמוד שם עד שכופה האשה הטובלת ג' פעמים ותראה אם לא נשארו שערות על פני המים (כי קשה ליקח פרנסתה מידה) ואם תעבור פעם אחת מלירד על המעלות או שלא תדליק הבדלה הרחבה מנירות רבות אז תסולק מאומנתה הזאת ולהגיד לה שתדע שאם לא נטבלו כל השערות לא פועל הטבילה ועל נשמתה תרביץ עון הגדול כזה כנלענ"ד.
<b>וראיתי</b> במכתבך שכתבת לחוש שלא לסמוך על עדות הנשים וז"ל גם יש לומר יען דבדיקה זו אין מתירין עוד איסור רק שעי"ז יסובב איסור אולי לא עבדו כל כך עכ"ל דבר גדול דברת עיין בגיטין דף ס"ז אומר אמרו פסול דבורא אמרו מעשה לא עבדו ומפרש שם בתוס' בעדות עגונה מת בעלך הוה הדבר כמעשה שנגמר בכח עדות להיתר האשה אבל באמרם לכתוב גט וליתן לה אולי לא יהי' יע"ש וק"ו כאן שלא נגמר דבר בעדותם.
<b>אך</b> אחר העיון היטב כיון ששתי הנשים נתבררו מהב"ד שהם יגידו להב"ד אשר יראו בבית הטבילה אשר אי אפשר לברר ע"י אנשים רק ע"י נשים א"כ המה נאמנים כמו נאמנות החיה שזה כהן וזה ממזר עיין בא"ע סי' ד' סעיף ל"ב ובב"ש ועיין בשו"ת חכם צבי סי' ל"ח סברה ישרה לסמוך על עדות החיה אם נוגע לענין עריות או מכה אביו ואמו אז דייקא אבל לענין בן בכור בין הבנים לא דייקו כל כך יע"ש דפח"ח וא"כ כאן הנשים יודעת שעדותן נוגעת לענין חיוב כרת ועל כמה וכמה נשים אשר יש בכל בעילה איסור כרת הן לאנשים הבועלים והן לנשים הנבעלות בודאי דייקי שפיר ודוק (ועיין רא"ש סוף נדרים ועיין ר"ן פרק יוכ"פ].
<b>והערותי</b> במקו"א על הנב"י ח"ר א"ע סי' צ' בד"ה ובש"ע שמחדש הפי' גילוי מלתא יען שעדיין לא נעשה החליצה רק אחר העדות יהי' נעשה חליצה המתיר אותה יעו"ש ונפלא בעיני א"כ יהי' דומה לגיטין דף ס"ו דחיישי' אפי' בעדים כשרים ואנשים דלמא שכרתו ועיין תוס' שם ויש לי על דברי נב"י כמה השגות וחקרתי אז דבעדות אחוה דמיתנא נגמר עדות מיד שיהי' פסול לעד ויהי' אסור באשת המת אם מותרת לכל העולם כגון אם נשאר מן המת בנים אז אעפ"י שהב"ד יודעים שלא נשאר ממנו זרע א"כ נהפוך הוא שמותרת ליבם ואסורה בלי חליצה או יבום על כל העולם נאמן דבגוף העדות זה אחוה דמיתנא דהי' יכול להיות בהיפך ודוק.
<b>ואם</b> הנשים אשר מעידות לפני הב"ד יש להם עוד ווסת א"כ הכשר עדות על האשה המשרתת נוגע גם לעצמם אם הם יצטרכו טבילה א"כ מתוך שנאמנות על עצמם נאמנות גם על האחרות עיין דוגמא ברמב"ן ובפנ"י ריש גיטין.
<b>ויש</b> לי הערה בכל מקום אשר הב"ד מזמינים נשים לעדות לברר הדבר אשר הב"ד חפצו לדעת האמת אז יש סעד שבודאי לא ימעלו מעל בשליחותם כי יש חזקה שליח יעשה שליחתו אם יש בידו לעשות ה"ה בנשים בתורת שליחות יעידו אמת דברי החלוש מאד בעוה"ר הקסת הסופר ירעד תחת אצבעותי ד' ירחם עלי ויחזקני דודך הדש"ת. ברוך אתה ד' למדני חקיך אתה החילות להראות את עבדך את אמתך ואת חסדך מעשה ידיך אל תרף ממני להראני עוד נפלאות מתורתך שדבריך לא ימושו מפי ומפי זרעי ומפי זרע זרעי מעתה עד עולם חסדך וישעך תתן לי אמן. דברי הכורע בברוך אל אביו שבשמים וחותם באהבה רכה לאמרות ד' אמרות טהורות. הק' חיים בן לאבי אדמ"ו הצדיק מו"ה מרדכי אפרים סופר ז"ל. חידושי סוגיא דמאכילין אותו הקל הקל. **(נדפס בסוף ספר "קול סופר על ששה סדרי משנה (מונקאטש תרמ"ב).)**
<b>אמר</b> <b>המחבר</b>
<b>אחרי</b> שעשה ד' עמדי חסד לגמור את ספרי אמרתי לחבר עניו הקונטרס בהסוגיא אשר למדתי על שבת תשובה בשנה הזאת [תרמ"ב] ביומא פרק יוכ"פ מאכילין אותו קל קל תחינה רוב הדברים דרשתי בבהכ"נ ובחג הסוכות לפני דגל חבורת הלומדים ואין לפני זמן לברור ולברר מהם וחשבתי דרכי לדפוס כמו שכתובים לפני וסדרתי אותם על סדר אלפא ביתא וברוך הנותן ליעף כח הוא יעזרנו לתורה והעבודה אמן סלה.
<b>(</b><b>א</b><b>)</b> <b>נסתפקתי</b> בחולה שאומר הרופא אם יתחיל לאכול מליל יוכ"פ כל חצי שעה כזית אוכל וישתה חצי רביעית בין אכילה לאכילה יוכל להיות שלא יצרך לאכול ולשתות הרבה בפעם אחת בכל זאת אינו ברור שלא יצרך לאכול בצהרים הרבה רק אפשר שעל ידי שבא לחות בגופו פעם מאכילת כזית ופעם משתיית חצי רביעית שלא יעבור עליו רביעית שעה שלא יהנה הן מאכילה או משתיה יוכל להיות שלא יצרוך לאכול למחר הרבה בפעם אחת אבל אם יצום בליל יוכ"פ ויגבור החמימות ר"ל אז בודאי שיצרך לאכילה ולשתיה גדולה איזה דרך יובחר מי נימא טוב לעבור לאכול ולשתות חצי שיעור מאה פעמים ולא יתחיל להתענות כלל או נימא בהיפוך הוא יתחיל להתענות ואז כאשר יוחלש ויגיע לערך אם לא יאכל וישתה כדי שביעה יוכל להסתכן אז פקוח נפש ידחה ויאכל לשובע.
<b>ונלע"ד</b> דמסתבר שיתענה ויקיים מ"ע ועניתם כפי אשר תשיג ידו ואז כאשר יבוא שעת הסכנה ידחה פקוח נפש כי יש מצוה וחי בהם ולא שימות בהם ולא יוכל להתענות עוד ולא יהי' בכרת הגם שאוכל כשיעור כותבת ורביעית כי הוא אנוס על פי הדבור וחי בהם ולא שימות ע"כ צריך לאכול בע"כ אבל בליל יוכ"פ שאין לפניו סכנה אם לא יאכל ולא ישתה למה לו לעבור לאכול כחצי שיעור ולא מתחיל לקיים מ"ע של ועניתם את נפשותיכם דמי שאוכל ביוכ"פ תמיד כחצי שיעור לא מקיים מ"ע של ועניתם דוגמת סברת הרמב"ן באשתפך חמימא דמלין ואח"כ ידחה פקוח נפש את השבת ולא אמרי' לדחות מצות מילה כדי שלא יבוא בעולם פקוח נפש שדוחה שבת עיין ר"ן פרק ר"א דמילה וה"ה כאן הוא בר ישראל ומתחיל לקיים מ"ע של ועניתם את נפשותיכם ואם יבוא אח"כ סכנה וידחה פקוח נפש איסור אכילת כרת מה איכפת ליה ואפי' להרא"ה דסובר דלא מלין ומבטל מצות מילה שלא יחודש פקוח נפש יעו"ש בר"ן היינו שהוא נשאר שב ואל תעשה ולא ימול בידים במעשה מילה אשר יחדש פקוח נפש שמחלל שבת ואח"כ ע"י מעשיו בקו"ע אבל כאן שהוא מתענה והוה שב ואל תעשה ומקיים מ"ע של ועניתם ומה שיהי' אח"כ פקוח נפש לא גרם הוא בידים ודוק.
<b>אמנם</b> אחר העיון יש להשיב כאשר בא ליל עשירי בא על בר ישראל חיוב מ"ע להתענות מעת לעת מערב עד ערב ומי שאוכל כותבת ושותה רביעית יתחייב כרת והרופא אמר שהחולה הנ"ל לא יוכל לשמור העשה של ועניתם אחד משני פנים (א) שיאכל כל חצי רביעית שעה פחות משיעור אשר יתחייב עליו גם כרת (ב) שיאכל בכשיעור באמצע היום וא"כ אנו חוקרים כיון שבכל אופן לא יקיים העשה של ועניתם א"כ טוב לבחור אופן שלא יאכל באופן שיש עליו גם חיוב כרת דשם במילה הוא עוסק במצות מילה לקיים המצוה בשלימות ויגרום פקוח נפש שג"כ דוחה שבת אבל כאן לא יגמור בשלימות מ"ע של ועניתם וא"כ מה שפקוח נפש ידחה עשה של ועניתם מיד בהתחלת יוכ"פ ולא ידחה בסוף יוכ"פ ויגרם עוד שפקוח נפש ידחה העשה של ועניתם וגם כרת ודוק.
<b>ואוסף</b> נופך כיון דבחולה יש כלל מאכילין קל קל א"כ ביטול מצות עשה של ועניתם קל מעבירת כרת א"כ בדחיות העשה נוכל להצילו לא ניתן להצילו בחמור שהוא שיעור אכילת כרת א"כ לא נותן כלל לדחות אצלו איסור כרת דהא יש להצילו בקל בביטול מצות עשה ודוק.
<b>ואין</b> לומר כסברת הר"ן ביומא דכמה אכילות נבילה לא מקרי קל כנגד לשחוט בשבת לחולה א"כ מנ"ל דאכילת שיעור בפ"א הוה חמור כנגד כמה אכילות חצי שיעור זה אינו הר"ן מדייק דכמה איסורין לאו דנבילה לא הוה קל כנגד פ"א סקילה אבל ביטול מצות עשה בכמה אכילות חצי שיעור דליכא מלקות לא ודוק.
<b>ובזה</b> יובנו לי דברי הטור בסי' תרח"י שכתב וז"ל לא שנא עוברה שהריחה או חולה שמאכילים אותו אם מספיק להן שיתנו לו מעט מעט פחות מכשיעור בהפסק כדי שלא יצטרף ככותבת בכדי אכילת פרס נותן להם מעט מעט כדי להקל האיסור מעליהן אבל אם רואים שצריכין לכשיעור ביחד יתנו להן מיד עכ"ל והדבר פלא מאי אשמעי' בזה הא כתב אח"כ וז"ל ואפי' דבר איסור מאכילין אם אין כאן של היתר ואם יש כאן של שני מיני איסורין א' חמור וחבירו קל מאכילין אותו הקל תחילה עכ"ל א"כ אם צריך לדקדק לבחור אפי' איסור לאו כנגד איסור כרת או מיתה כמבואר בגמ' א"כ פשיטא ליתן חצי שיעור שהוא רק איסור ולא לאו ולא ליתן כשיעור שהוא בכרת וצע"ג ויותר פלא שהב"י העלה דברי רא"ש שלמד כן מדברי בעל הלכות שחידש זה מגמ' כריתות דף י"ג וחידש הרא"ש ביומא פרק יוכ"פ וז"ל ונראה שאף בחולה עושין כן כדי להקל מעליו איסור כרת ומלקות עכ"ל וז"ל הפלא ופלא הלא סברה היא למה לי גמ' ומה חידש הרא"ש שכתב ונראה לי הלא פשוט דחצי שיעור הוא קל כנגד שיעור.
<b>אך</b> הוא הדבר אשר דברתי דבעל הלכות למד מגמ' בכריתות דטוב ליתן חצי שיעור טובא מליתן פעם אחת כשיעור על כן טוב ליתן ביוכ"פ חצי שיעור טובא מלאכול כשיעור פ"א ולא אמרי' לאסור חצי שיעור מאה פעמים לא הוה קל כנגד חמור לאכול פ"א כשיעור וחידש הרא"ש דה"ה בכל איסורים טוב לאכול חצי שיעור כמה פעמים מלאכול פ"א איסור מלקות או כרת דדווקא כמה פעמים איסור לאו שוה כפעם אחד חיוב סקילה אבל כמה פעמים חצי שיעור הוה קל כנגד פ"א איסור לאו או מיתה וא"כ מה שכתב אח"כ מאכילין קל תחילה היינו איסור לאו כנגד איסור כרת וכאן דן על כמה פעמים חצי שיעור כנגד פ"א לאו או כרת הוה הלאו פ"א או כרת פ"א חמור כנגד קל ודוק.
<b>וכן</b> יובן לי לשון הרא"ש שכתב וז"ל עושין כך כדי להקל מעליו מאיסור כרת ומלקות לאיסור בלבד עכ"ל והוא תמוה מהו זה עושין כן כדי להקל מעליו הלא הוא בעצמו צריך לעשות דאם אפשר להציל באיסור קל לא הותר איסור חמור לפניו וא"כ מה זה שדיבר כאלו התחכמו לעשות כן.
<b>רק</b> לכאורה יש סברה להיפך למה לנו להקל בחצי שיעור איסור טרם שיגיע שעת סכנה לישב בשב ואל תעשה וכאשר יבוא סכנה מותר לו לאכול כשיעור דאז כתיב וחי בהם ולא שימות בהם ויאכל אפי' כמה להציל נפשו ממות ומי היתר לנו ליתן לו לאכול כמה חצי שעור איסור טרם שהגיע הסכנה ולא דמי למאכילין קל תחילה דשם כבר יש הסכנה ופקוח נפש דוחה א"כ דוחה האיסור הקל ולא החמור אבל כאן שלא הגיע לשעת סכנה מי אמר לנו להתיר אפי' איסור קל טרם שהגיע הסכנה וצע"ג והתחכם הרא"ש לאמור נראה לי שעושים כך להתיר חצי שיעורים קודם הזמן שהגיע הסכנה להקל מעליו שלא יצרך לעבור איסור כרת או לאו והבן.
<b>ומעתה</b> נ"ל לחדש דבר דכל זה אנו מתחכמים נגד חצי שיעור אבל אם יצרך לאכול קודם הסכנה איסור לאו כדי שלא יצרך לבוא אח"כ לאכול איסור כרת או מיתה לא נתיר לו קודם שהגיע הסכנה האיסור לאו דאמרי' כאשר יגיע הסכנה יהי' מותר אפי' איסור כרת או מיתה בעבור פקוח נפש אבל קודם הסכנה לא הותר לו איסור לאו דאמרי' מה לי איסור לאו ומה לי איסור כרת עיין יבמות דף קי"ט ולא נתחכם לעבור לאו עתה בעבור כרת אח"כ רק חצי שיעורין אנו מתירין ולא שיעור איסור קל במוקדם שלא הגיע עדיין הסכנה מה חזית דדם הלאו קל כנגד דם הכרת והוא דבר חדש בעיני בעזה"י.
<b>(</b><b>ב</b><b>)</b> <b>הרמב"ם</b> בפ"ב מש"ע הל' ט' כתב וז"ל וכן מי שאחזו בולמוס מאכילין אותו עד שיאירו עיניו ואפי' נבילות ושקצים מאכילין אותו מיד ואין משהין אותו עד שימצא דברים המותרים עכ"ל ונתקשה בנב"י ח"ר א"ח סי' ל"ו למה לא כתב כאן הדין מאכילין אותו הקל הקל תחילה ואם לא רצה לבאר כאן בהלכות יוכ"פ מה שנוהג בכל איסורין והמתין עד הל' מאכלות אסורות א"כ למה כתב כאן כלל אפי' נבילות ושקצים יעו"ש.
<b>ונלע"ד</b> לחקור בעזה"י בספר כפות תמרים הקשה הלא הפסק זה דן על יוכ"פ הי' די לשנות מאכילין אותו עד שיאירו עיניו ואנו ידענו אם לא נמצא דברים מותרין ניתן לו אפי' דברים אסורים והוא קו' גדולה.
<b>ונראה</b> בחולה מסוכן כל השנה אין בגוף אכילת החולה שום סרך איסור בפעולת אכילה שנהנה גרונו או מעיו מן דבר פעולת אכילה דגוף פעולת אכילה מותרת רק יש האיסור בגוף הדבר הנאכל שהמאכל הוא נבילה וטריפה או טבל ושביעית האיסור נקשר בחפץ הנאכל וא"כ הגם שפקוח נפש דוחה איסור אבל עכ"פ הוא דוחה רק איסור קל ולא האיסור החמור אם נמצא שיש להסיר הסכנה באיסור הקל א"כ מעולם לא הותר החמור כמובן ומסתבר אם אוכל בשאט נפש האיסור החמור חייב מלקות או כרת דהא לא הותר לו האיסור החמור דהא יכול להושיע לעצמו באיסור הקל והבן.
<b>אמנם</b> ביוכ"פ יש איסור כרת על פעולת אכילה על שנהנה גרונו ובני מעיו הנאת אכילה ובזה אין הבדל אם נהנה ממאכל היתר או ממאכל איסור הכרת בא על פעולת האכילה וא"כ אם התורה התירה לאכול מפני סכנת נפשות לעשות אכילה אשר אסורה באיסור כרת מה לי אם גם המאכל באיסור כרת הלא הותר באכילה זו איסור כרת מה לי חד כרת או תרי כריתות עיין יבמות דף ד' ע"ב הואיל והותר לצרעתו הותר לקריו יעו"ש ברש"י וא"כ אפי' אם יאכל איסור לאו יעשה באכילתו איסור כרת הוא גוף מעשה אכילתו א"כ ה"ה אם יש כרת מכח החפץ ואמרי' הואיל והותר כרת אחד באכילתו הותר שני כריתות במעשה אכילה דהלא אפי' אם יאכל איסור כרת ולא שייך בו דין הקל הקל תחילה בשלומא בחולה בשאר ימות השנה אם די לו באיסור לאו יהי' מותר לו איסור כרת או מיתה כלל אבל ביוכ"פ בכל אופן יהי' נדחה כרת מפני נפש מה לי חד כרת או שני כריתות.
<b>הן</b> בודאי אם לפנינו דברים היתרים הגם שהוא יעבור איסור כרת בגוף אכילתו לא ניתן לו איסור דעכ"פ הוא אוכל איסור וטוב ליתן לו היתר אבל אם צריך לאכול איסור אז מה לי אם האיסור הוא לאו או כרת או מיתה או איסור עשה עכ"פ יאכל דבר איסור ומה שאמרו חכז"ל אפי' איסור כרת מאי נ"מ הלא בכל אופן יעשה באכילתו איסור כרת והבן.
<b>ולפ"ז</b> בעוברה שהריחה צריכין לנסות אולי די לה בלי שתאכל שיעור כרת אבל באחזו בולמוס שצריך לאכול כשיעור אז ביוכ"פ מאכילין לו מיד אפי' נבילות ושקצים אם אין היתר לפנינו אבל אם צריך לאכול איסור לא נברר הקל הקל תחילה ולכן לא השמיע המשנה הדין ביוכ"פ דמאכילין לו הקל הקל תחילה אבל בברייתא תנו רבנן מי שאחזו בולמוס בשאר ימות השנה אז ליכא כרת באכילתו רק בחפץ המאכל יבוא הכרת אז מאכילין הקל הקל תחילה אולי לא צריך שיעבור איסור כרת וע"כ בהל' מאכלות אסורות העתיק הרמב"ם דין מאכילין הקל הקל תחילה אבל בש"ע ביוכ"פ לא כתב הרמב"ם כלום דהלא אפי' באכילת הקל יעבור איסור כרת ומה לי חד כרת או תרי כריתות וביאר רק אם יש היתר לפנינו בחרי' בהיתר אבל אין היתר לפנינו למה נבחר איזה איסור הוא קל הלא בכל אופן יש איסור כרת באכילתו והבן זה בעזה"י.
<b>ומעתה</b> פלא בעיני על הטור בא"ח סי' תרי"ח שכתב וז"ל ואם יש כאן שני מיני איסורין א' חמור מחבירו מאכילין אותו הקל תחילה עכ"ל ובש"ע סי' הנ"ל וז"ל ואם אין שם מאכל היתר מאכילין אותו מאכל איסור ואם יש כאן שני מיני איסורין אחד חמור מחבירו מאכילין אותו הקל תחילה עכ"ל והוא פלא מנ"ל דמדקדקים ביוכ"פ ליתן הקל תחילה הלא בכל אופן כיון שצריך לאכול כשיעור א"כ יש בו איסור כרת מה לי חד איסור כרת או תרי בשלומא ליתן לחולה ביוכ"פ פחות פחות מכשיעור שלא יבוא לעבור איסור כרת כלל למד הרא"ש ביומא פרק יוכ"פ מגמ' כריתות שנותנים פחות מכשיעור כדי שלא יבוא אח"כ לעבור שיעור שהוא כרת אבל מי שצריך לאכול כשיעור ביוכ"פ ויעבור באכילתו איסור כרת מה לי שהאוכל הוא איסור לאו או איסור כרת וצע"ג.
<b>ואוסף</b> להפליא הב"י הביא דברי רא"ש ביומא שכתב וז"ל ונראה דאף בחולה עושין כן להקל מעליו האיסור כרת ומלקות לאיסור בלבד עכ"ל משמע דדווקא ליתן פחות מכשיעור שלא יעבור לא כרת ולא מלקות רק איסור חצי שיעור יעבור זה ילפי' משם אבל אם יצרך לאכול כשיעור אז נא אמרי' ליתן לו לאיסור לאו להקל מעליו מאיסור כרת דכיון דאוכל כשיעור שיש עליו כרת באכילתו מה ני אם המאכל איסור לאו או איסור כרת או איסור עשה הכל שוה וצע"ג.
<b>(</b><b>ג</b><b>)</b> <b>נסתפקתי</b> אם ידענו דאיסור חמור בודאי יביא רפואה ועל איסור קל יש ספק אם ירפא אם מאכילין לו החמור או אעפ"כ מאכילין הקל תחילה וצ"ע. ונלע"ד לחקור בעזה"י בסוגי' דמאכילין לו הקל תחילה נתקשה בכפת תמרים מאי קמ"ל פשיטא דאם אפשר להאכיל איסור קל למה נאכלהו איסור חמור ותי' דקמ"ל אפי' אם די טבל בכזית ובנבילה צריך ב' זתים טוב להאכיל ב' נבילות ונא א' טבל דאין הולכים אחרי הכמות רק אחר האיכות יעו"ש דפח"ח.
<b>ונלע"ד</b> לחקור בעזה"י דאשמעי' אם יש ספק אם האיסור קל ורפא אותו והאיסור חמור בודאי יפעל הרפואה והי' בס"ד מהכ"ת ליתן מתחילה איסור קל דלמא נא יתרפא בו ויצרוך ליתן אח"כ גם החמור טוב ליתן מיד האיסור החמור קמ"ל דנהפוך הוא אנו נותנים לו האיסור קל דלמא יתרפא בו כי ספק פקוח נפש דוחה ג"כ האיסור וא"כ עדיין לא הותר לפניו האיסור החמור ואם אח"כ נראה שלא הועיל מן האיסור קל א"כ פקוח נפש דוחה האיסור החמור אבל עכשיו שיש ספק דאיסור הקל יסלק הסכנה עדיין לא הותר לפניו האיסור החמור והאיסור הקל נדחה אפי' מכח ספק רפואה והרמב"ם כתב פי"ד מהל' מאכלות אסורות הל' ט"ז וז"ל מאכילין אותו הקל תחילה אם האירו עיניו דיו ואם לאו מאכילין אותו החמור עכ"ל תיבת תחילה מורה שנתנו לו הקל על הספק אם יפעל דמיד אנו מסופקים אם לא יצרך ליתן אח"כ החמור והבן זה.
<b>ואוסף</b> נופך הלא ספק פקוח נפש ג"כ דוחה כל האיסור דתורה אמרה וחי בהם ודאי ולא יהי' נשאר ספק שימות עיין תוס' דף פ"ה וא"כ האיסור הקל מותר הגם שהוא ספק רפואה אעפ"כ מותר ליתן למסוכן מכח וחי בהם ובמקום איסור קל לא הותר החמור דהא יש כאן חזקת איסור שהחפץ האיסור הי' אסור לאדם הזה וספק אם צריך לו להתרפאות בו דווקא ונשאר בחזקת איסור אבל נגד איסור הקל הותרה התורה וחי בהם שמכח ספק רפואה הותר איסור והרי אדם חולה לפנינו וע"כ הודחה האיסור האחד ומקלינן איסור הקל כנלע"ד.
<b>ובזה</b> מיושב קו' כפ"ת מאי קמ"ל דמאכילין הקל תחילה פשיטא הוא אם די אם מאכילין לו איסור לא נותנים לו החמור יעו"ש ולפמ"ש השמיע בזה דין גדול דכל זמן שיש ספק שיהי' די להסיר הסכנה באיסור קל לא הותר לו החמור אבל אם בבטח די לו בחמור בכזית אחד ומן איסור הקל יצרך כמה זתים עושים בהיפוך נותנים לו כזית איסור חמור ואין נותנים לו שני זתים איסור קל כסברת הר"ן דרבוי לאוין שקול כנגד אחד מאיסור חמור ודוק.
<b>ואפשר</b> שהשמיע רבותא אם מונח לפניו כמה איסורין קלים וגם חמורים ורופא אמר שצריך לכל המונח לפנינו וא"כ ע"כ יאכל הקלים וגם החמורים הוה בס"ד שיש רשות ליתן לו מתחילה איזה שירצה קמ"ל דמאכילין לי הקל תחילה כי פקוח נפש מדחה רק האיסור אשר עסק בו ברפואה וכיון שיש לפניו שיעור שיוכל לאכול בפ"א איסור קל עדיין לא הותר לו האיסור חמור ורמז הקל תחילה והבן.
<b>ונראה</b> לי עוד דאשמעי' בזה אם הי' לפניו כמה מיני אסורי לאוין חזיר ונבילה ואבר מן החי וכדומה וגם חלב ובשר קדשים צריך להבחין רק בין איסור חמור ובין איסור קל להאכיל לו איסור לאו ולא כרת אבל אין צריך להבחין בין איסור לאו זה של נבילה ובין איסור לאו של חזיר כי שניהם רק איסור לאו וזה השמיע הרמב"ם במתק לשונו וז"ל מאכילין לו הקל הקל תחילה אבל אין לו להבחין אם אכל כזית נבילה יאכל עוד נבילה ולא ליתן חזיר או אבמה"ח דמה לי לאו זה או זה רק שלא ליתן לו החמור קודם הקל ולא מיבעי אם צריך לאכול הכל פשיטא דלא צריך ליתן קדימה באיסור אלא אפי' דלא צריך לאכול הכל בכל זה אין צריך לדקדק באיסורי לאוין ליתן מכל הבא בידו ודוק.
<b>(</b><b>ד</b><b>)</b> <b>הרמב"ם</b> פי"ד מהל' מ"א הל' י"ג וז"ל האוכל מאכל איסור לתאבון או מפני רעב חייב ואם הי' תועה במדבר ואין לו מה יאכל אלא דבר איסור הרי זה מותר מפני סכנת נפשות עכ"ל ופלא בעיני למה לא כתב הרמב"ם שאוכל הקל הקל תחילה כמו שכתב אח"כ במי שאחזו בולמוס בהל' י"ז וצע"ג עוד פלא בעיני שכתב וז"ל הר"ז מותר מפני סכנת נפשות עכ"ל הי' לו לכתוב הר"ז אוכל מפני סכנת נפשות דרק הודחה האיסור לגבי פקוח נפש ולא הותר ואיך כתב הר"ז מותר וצע"ג.
<b>ונלע"ד</b> בעזה"י לחקור בודאי מי שכבר הגיע עד שערי רעב ואם לא יאכל ימות שהוא תועה במדבר ואין לו לאכול דבר היתר א"כ כיון שאוכל בהכרח דכתיב וחי בהם ולא שימות בהם א"כ מה לי האונס על איסור לאו או איסור מיתה וכרת כחכז"ל מה לי איסור לאו או כרת דמי שעובר במזיד בשאט נפש החמיר הקב"ה בעונש בפנים שונים אבל מי שאנוס לאכול דכתיב אלה המצות אשר יעשה אותם האדם וחי בהם ויצרך לאכול איסור מה לי אם אוכל איסור לאו או כרת בכהאי גוונא בודאי הותרו איסורים לגבו ואוכל לקיים נפשו אפי' איסור חמור אבל אם עדיין לא הגיע סכנה רק הקב"ה מתיר אם יוכל להצמיח סכנת נפשות אם לא יאכל או לא יעשה לו רפואה ע"י אחרים או אפי' על ידי עצמו אז פקוח נפש להסתכל פן ואולי יצמיח סכנה אז הוה דוחה איסורים וצריך להסתכל ליתן הקל הקל תחילה ולכן בעוברה שהריחה או אחזו בולמוס יש חילוק ליתן הקל הקל תחילה דהלא אין הנפש מישראל מסוכן אבל לתועה במדבר ואין לו מה יאכל רק איסור אז הרי זה מותר מפני סכנת נפשות ולא מבדילין בין איסור קל ובין איסור חמור ובגמ' חקרו מניין שפקוח נפש דוחה שבת הוא כמו מפקחין על הקברים להסתכל אם לא ירגישו חיות כך מפקחין על הנפש פן ואולי יצמיח סכנה בעתיד ולא שאלו מניין שהצלת הנפש דוחה שבת דאונס רחמנא פטרי דהוה לא אפשר ולא קמכוין ולא נחשב למעשה איסור ובודאי הותרה ועיין בפנ"י בפסחים דף כ"ו דלמד מרמב"ם בסמיכות הלכות הגם דמתעסק בחלבים ועריות חייב אבל בלא אפשר ולא קמכווין הוה הנאה בע"כ פטור דפח"ח וא"כ כיון דאיכא סכנה ויש מצוה עליו וחי בהם ולא שימות בהם ומוכרח מפי ד' לאכול אפי' איסור להציל נפשו א"כ מה לי איסור חמור או איסור קל הא הוא אונס לאכול איסור על פי הדיבור אבל אם עדיין אין סכנה לפניו רק אם לא יאכל איסור יוכל לבוא לידי סכנה הגם שאפי' באופן זה מותר לעבור עבירה לפקח שלא יבוא בעולם סכנה אז עדיין אין עליו מצוה וחי בהם ולא שימות בהם דהא לא הגיע עד שערי מות ובודאי כל אדם יוכל להחמיר על עצמו שלא לעבור עבירה עד שסכנה בא עליו א"כ הגם שהודחו העבירות גם באופן זה אבל עכ"פ צריך לברר איזה איסור קל אשר יודח לפניו דהא ליכא עדיין הצלת הנפש ודוק וידעתי שצריך לעיין בעוברה שהריחה או אחזו בולמוס אם אין הסכנה מיד דלמא הוא מסוכן מיד ולא אם ימתין זמן אשר יבוא ויצמיח הסכנה עיין רש"י ורמב"ם וטור בלשונם ודוק ויש לעיין הרבה ביומא דף פ"ה ששאלו מניין לפקוח נפש שדוחה שבת ולמדו מכמה פסוקים ודרשות ולפמ"ש הלא יש נ"מ מצות מילה כבר בא במחתרת הסכנה כבר בא בכהן העובד הסכנה כבר בא דהא נדון למיתה וקשה מנ"ל לחלל שבת קודם שהגיע הסכנה ועיין בב"ח א"ח סי' תרי"ח באר היטיב והערותי [מחנה חיים מהד"ג או"ח סי' מ"ז] אם מותר מניקות לאכול בעבור ספק פקוח נפש אשר יוכל לצמוח לולד ודוק.
<b>(</b><b>ה</b><b>)</b> <b>נסתפקתי</b> בחולה שיש בו סכנה ואומר הרופא שצריך לרפואתו עשרה גרוגרות ואין לנו אלא חמשה מחוברם בעץ אם לחלל שבת בעבורו מי נימא דתורה אמרה וחי בהם ולא שימות בהם אם הרופא אמר שיוכל להתרפאות ע"י העבירה הזאת בקצירת גרוגרות ובאכילת חזיר ובשר הקדש באכילת טבל שביעית או תרומה ובאכילת יוכ"פ אז כיון שיש פתח תקוה להתרפאות אפי' אם הרפואה ספק עוברים כל עבירות בעבור חיות נפש מישראל חוץ מע"ז וג"ע ורציחה אבל בכה"ג אשר אמדוהו הרופאים שאי אפשר שיתרפא באיסור אשר לפנינו וע"כ ימות א"כ לא הותרו איסורים על חנם ובודאי אם יאמרו הרופאים שיחי' עי"כ חיי שעות בודאי מחללין עליו שבת ומאכילין איסור עיין בפי' המשניות יומא אבל אם הרופא אמדוהו שאי אפשר להיות עומד חי אם לא יאכל למשל עשרה זתים טבל או נבילה ואין לפנינו רק חמשה למה ניתן לו איסורים בלי הצלת הנפש או נימא נגד איש מסוכן לא נתנה התורה מצות ועבירות א"כ מותרים לו האיסורים אפי' לא ימצא בידו להציל עי"ז נפשו מרדת שחת אעפ"כ הותרו או הודחה כל העבירות שבעולם וצע"ג אך יש לפשוט מיומא דף פ"ה דשמואל עדיפא הא יש נ"מ בכה"ג דמן וחי לא יהי' מותר בכה"ג אבל אי ילפי' מן שבת מסורה בידכם יהי' גם בכה"ג מותר רק אין פנאי כעת לברר חקירה זאת ואי"ה עוד חזון למועד בעזה"י.
<b>(</b><b>ו</b><b>)</b> <b>ראיתי</b> ברא"ש יומא בשם מהר"ם שחקר למה שוחטין שהוא עשה ול"ת מוטב שיאכילו נבילה שאינו אלא בלאו עכ"ד והוא פלא בעיני הכי יקיים מ"ע ושמחתם בחגיכם בנבילה בודאי אין מקיים שמחה של מצוה באכילת נבילה ועוד הכי ידקדק באכילת בשר ביו"ט רק כדי שמקיים מ"ע ושמחת רק בבשר כשר ועוד נבילה לא הותר רק מכח דכתי' וחי בהם ולא שימות בהם ולא מצינו שהותרו איסורים בעבור קיום מ"ע ושמחת בחגיך דטוב להיות שב ואל תעשה ואל יקיים מ"ע משיעבור עבירה בקום ועשה אבל בחולה שיש בו סכנה שמחויב לקיים מ"ע וחי בהם ולא שימות ולא יוכל להיות שב ואל תעשה וחקרי' רק אי לדחות שבת או נבילה בקום ועשה א"כ יש פנים לומר טוב לעבור קו"ע בנבילה וקו"ע בשבת וצע"ג גם פלא מה שכתב מהר"ם וז"ל ועוד יאמר לע"א לנחור לו עופות דליכא אלא איסור דרבנן דאין שחיטה לעוף מן התורה עכ"ל הוא הפלא ופלא למה בחר שע"א ינחר עוף יקשה ועוד יאמר לנכרי לנחור לו בהמה אפי' אם אין לפניו נבילה מוכנת ועוד למה לא מקשה למה מתירין לשחוט ביו"ט יאכל נבילת עוף אם אין שחיטה לעוף מן התורה יוכל לאכול נבילת עוף שהיא מוכנת לפניו ולא ישחוט אפי' עוף ביו"ט ועוד מאי ראי' מיו"ט הלא אפי' אם יש לו בשר מאתמול יוכל לשחוט ביו"ט כיון דהבשר של הנשחט ביומו טוב יותר מהנשחט מאתמול וגם אם מצא הבהמה או העוף כחוש אשר שחט היום מותר לשחוט עוד שמינה ומניח הכחוש ואטו אם יש לפני החולה בשר כחוש כשר אשר יועיל לפקוח נפשו יהי' מותר לשחוט עוד שמינה מן הראשון ח"ו וא"כ מה דמיון יש לשוחט לפקוח נפש לשוחט ביו"ט לבריא ועוד ביו"ט יש סברה מתוך שהותר לצורך אם אין לו עוף ואין לו נכרי לנחור בודאי מותר לשחוט ה"ה מותר נמי שלא לצורך והלא זה הוה צורך קצת שלא יאכל נבילה אבל אטו בפקוח נפש אמרי' מתוך שהותר לפקוח נפש הותר אפי' בלי פקוח נפש וצע"ג ועוד אטו נאמר מי שאין לו בשר כשר יאכל בשר טריפה רק שלא צריך לשחוט ביו"ט שהוא עשה ול"ת.
<b>(</b><b>ז</b><b>)</b> <b>תנו</b> רבנן מי שאחזו בולמוס מאכילין אותו הקל הקל לכאורה פשיטא שלא ניתן החמור קודם שניתן הקל אולי די באיסור קל שוב מצאתי שכפ"ת דקדק כן ונ"ל דיש לדקדק למה אמרו מאכילין למה לא השמיע על האיש שאחזו בולמוס אוכל הקל הקל למה בחרו לומר מאכילין שאחרים נותנים לו הקל הקל.
<b>ונ"ל</b> בעזה"י לחקור בודאי אם החולה לוקח לאכול דבר איסור להציל נפשו אז בודאי צריך ליקח הקל הקל תחילה דהלא אצל האוכל אשר נהנה מהכ"ת יקח איסור מיתה או כרת אם יוכל להחיות נפשו באיסור לאו או עשה אם יש קל לא הודחה איסור חמור אבל המאכיל אשר כל איסורו שעובר על לפני עור לא תתן מכשול אז הי' ס"ד הכי גדול הלאו דלפני עור אם מטעה אותו באיסור מיתה וכרת או באיסור לאו וקשה הלא עשה שנתן מכשול לפני עור וא"כ יוכל ליתן לו איסור מיתה וכרת כמו איסור לאו ועשה קמ"ל דכאן שהוא חולה ואיסור קל הודחה לפניו וא"כ אינו עובר על לפני עור וא"כ צריך להאכיל לו הקל הקל הגם דחולה לא ידע מאומה ודוק.
<b>ואוסף</b> נופך דקשה לי למה נקטו טבל ונבילה שהוא איסור מיתה נגד איסור לאו ולא נקטו נבילה וטריפה נותנים לו טריפה שנבילה יש בו עשה עשה שאינו זבוח וגם לאו וטריפה הוה רק לאו וכן תחת טבל ושביעית ינקוט נבילה ושביעית דנבילה איסור לאו ושביעית רק איסור עשה וצע"ג ומצאתי שכפת תמרים הקשה קו' זו.
<b>ועלה</b> בדעתי דדווקא באיסור מיתה וכרת שבא על השוגג קרבן א"כ בודאי הנותן לחבירו מכשילו הגם שלא ידע חבירו מה הוא נותן לו דעכ"פ הוא חייב קרבן על שגגתו ובכה"ג אפי' כותי אינו חשיד להכשיל דהא עין בעין וראה שגם השוגג צריך כפרה א"כ הוא מכשילו בעון אבל באיסור עשה ואיסור לאו דליכא קרבן סובר הכותי אין אני מכשילו דהא האוכל לא ידע ולא ימצא לו עון ומיושב קו' מהרש"א בגיטין במצת כותי דעל חמץ שהוא כרת לא נחשד הכותי ועל לאו ועשה שם נחשד הכותי אבל אנן סוברים דגם בלאו מכשילין שצריך כפרה וקרבנות כל ישראל מכפר כנודע במסכת שבועות עכ"פ בחולה שיש בו סכנה שפקוח נפש דוחה א"כ ליכא מכשול לפני החולה ממילא אין לפני עור להנותן הערותי על ההבדל בין כרת ללאו אם נחשד הכותי בחדושי בעזה"י במקו"א והגם שקבלה בידינו שגם באיסור לאו שייך לפני עור היינו באיש בריא אבל בחולה שנותן לחולה לרפאות ומצוה קעביד לא שייך לומר שמכשיל לחבירו החולה דהא הוא שוגג ומוכרח לאכול איסור מה לי איסור זה או זה אבל באיסור מיתה וכרת דיש על שוגג חטאת הוה חמור בכח חטאת ולא יתן הבריא לחולה להיות שגג באיסור חטאת ובזה מיושב ששנה מאכילין ולא השמיע על החולה גופו שאוכל איסור ואכל קל קל תחלה וצע"ג רק לא מיבעי בחולה גופו שצריך לברור הקל אלא אם החולה לא ידע אם אוכל היתר או איסור אעפ"כ מאכילין לו בכה"ג דווקא ודוק וגם השמיע בלשון מאכילין במעוברת ובבולמוס דלא נימא הוא בעצמו מותר להציל עצמו באיסורין דכתוב וחי בהם דקאי על האדם בעצמו אבל מנ"ל לאחרים להטעותו קמ"ל מאכילין לו ולא צריך להודיעו כי לא ימצא עון בזה להנותן להאכיל.
<b>(</b><b>ח</b><b>)</b> <b>נסתפקתי</b> בבית חולאים ר"ל שיש הרבה מבני ישראל ר"ל הצריכים לאכול בשר עופות אשר נשחט באותו יום ואם ישחט עוף אחד יספיק כזית לכל אחד מעוף אחד אם מותר לשחוט בשבת או טוב ליתן בשר עוף נבילה אשר ינחור בשבת הנכרי מי נימא דדווקא אם חולה אחד צריך לזתים הרבה אז חידש הר"ן ביומא פרק יוכ"פ שטוב שישחט ישראל ויעבור עבירת סקילה פ"א שלא יצריך החולה לעבור כמה פעמים אכילת נבילה אבל בכה"ג שכל חולה צריך רק כזית א"כ טוב שיאכל כזית נבילת עוף או נימא כיון שעכ"פ יעבור לאו דנבילה כמה פעמים הגם דכל אחד מחולאים לא יעבור אלא פ"א לאו דנבילה עכ"פ יהי' עשרה מבני ישראל שיעברו הלאו טוב נשחוט לכולם עוף או בהמה אחת אשר יספיק לכולם וצע"ג.
<b>ונלע"ד</b> בעזה"י עיין בר"ן שחידש שטוב לשחוט לחולה הגם שהוא סקילה יען בנבילה עובר האוכלה על כל כזית כמו בנזיר שאומרים אל תשת אל תשת אבל בשחיטה לא עבר אלא בשעת שחיטה יעו"ש והרעישו בפר"ד ובכפ"ת נגדו א"כ פשיטא דנפריש תרומה ויאכל גם התרומה דלא עבר אלא על כזית אחת תרומה אבל בטבל עובר על כל כזית דאפי' כהן האוכל טבל חייב מיתה א"כ איסור טבל לא הוה רק משום שם תרומה שנכלל בה והוא קו' נפלאה.
<b>אמנם</b> לדעתי הבנת הר"ן בענין אחר כי הר"ן לא כתב שאיירי דהחולה צריך לבשר הרבה וגם פלא לאיזה תכלית הביא הר"ן המשנה במכות בנזיר שאומרים לו אל תשת הכי אין די בשכל לדעת שבכל כזית נבילה יש לאו דלא תאכל נבילה דשיעור אכילה בכזית.
<b>על</b> כן לבי אומר בהבנת הר"ן דנראה בשחיטת שבת הוה העבירה שנוטל החיות מן הבעל חי אין הבדל אם הוא בעל חי גדול או קטן אם שור גדול או עוף קטן לא משכחת שיהי' חייב במעשה נטילת הנפש בשחיטה רק איסור אחד הן אם מתקן בו עשר ככרים בשר או עשר ליטראות כי אין האיסור במה שנהנה הרבה או מעט אבל באכילת נבילה אם נוטל חתיכה גדולה לאכול ומתרים בזה חתיכה יש בו י' זתים ועל זה תלקה י' מלקות ואכלה חייב עשרה מלקות וכן מבואר בהרע"ב פ"ג דמכות משנה ז' אמרו לו אל תשת אל תשת והוא שותה חייב על כל אחת ואחת יעו"ש וה"ה בנבילה כיון שהגידו לו שיש באכילה הנ"ל ג' זתים חייב ג' מלקות וזה שחידש הר"ן לאו דנבילה לא נחשב קל גבי שבת דבשם נבילה יש במעשה אחת חיוב מלקות הרבה משא"כ בשבת דשם מעשה שחיטה אחת ליכא רק איסור אחד דלא משכחת להתרות בו שיעבור במעשה אחת כמה איסורים ודוק וא"כ ממילא בתרומה וטבל דמשכחת כמה התראות על מעשה אחת שאוכל חתיכה גדולה מטבל ותרומה ומתרים בו בעבור ג' מלקות הוה שווי' ומה לי אם החולה צריך לאכול כמה זתים הלא כמה שצריך לפקוח נפש הכל מותר דהא עוסק בפקוח נפש אין לנו להסתכל אלא על שם העבירה אם משכחת לבריא במעשה א' לאווין הרבה או רק לאו א' ודוק.
<b>ומיושב</b> קו' שעה"מ למה מטמא נזיר למת מצוה ולא כהן הגם שקדושת נזיר קל מקדושת כהן הלא נזיר שמטמא עצמו עובר על ד' לאוין יעו"ש ולפמ"ש מה לי שנדחה חד לאו או ד' לאווין למת מצוה הר"ן חקר שבנבילה משכחת לפי גודל אכילה לאווין הרבה ולפי קטנות אכילה לאווין מעוטין ובטומאת מת ונזיר לא משכחת הבדל אם אוחז מת גדול או קטן ודוק.
<b>ומעתה</b> נפשוט הספק כיון דמשכחת בנבילה חומר האיסור לחייב בהתראה אחת לבריא אמעשה אחת כמה מלקות א"כ אפי' כל חולה מעשרה חולים לא צריך אלא כזית אחד מותר לשחוט לפניהם שלא להאכילם מאיסור שיש בו חומרא לבריא לפי הכמות שנהנה כמה לאוין ודוק.
<b>(</b><b>ט</b><b>)</b> <b>נסתפקתי</b> בגר קטן אגב אמו שמבואר אם הגדיל יכול למחות כתובות דף י"א אם נחלה ויש לפנינו לרפאותו בחלב או בבשר מן החי איזה נחשב לקל מי נימא חלב חמור דיש עליו כרת ועל אבמה"ח הוה רק לאו או נימא הא אם הגדיל יכול למחות א"כ אין בו בחלב עבירה ובאמה"ח יש שאסור גם לבן נח א"כ הוה אבמה"ח חמור כנגד חלב ובפרט אם מוחה הא לא נאמרו שעורין לב"נ ואפי' קטן בר דעת חייב עיין רמב"ם הל' מלכים הלכך הי' טוב ליתן חלב מבשר מן החי או נימא הלא עפ"י רוב ישאר ישראל א"כ בשמה"ח קל כנגד חלב ולא אכחיד שיש לחקור לדון אם ב"נ מותר לרפאות עצמו באיסור מז' מצות שלו דכל הפסוקים אשר ילפי' ביומא דף פ"ה בישראל הם כתובים א"כ איפוא מנין ידענו שמותר לב"נ לעבור ז' מצות לרפאות עצמו שוב מצאתי לפרשת דרכים דרוש שני שחקר חקירה זאת והראה שאפשר בגלוי עריות וע"ז מותר לרפאות עצמו רק בשפיכת דמים יש סברה מאי חזית דדמא דידך סומק טפי יעו"ש עכ"פ בגר קטן שהטבילו ב"ד צריך עיון מה ליתן לו ודוק.
<b>(</b><b>י</b><b>)</b> <b>נסתפקתי</b> במי שנסתכן והחליטו רופאים שצריך לבעול אשה ובשו"ת פנ"י סי' מ"ה חקר דאיסור נדה אינו בכלל עריות שימות ואל יעבור כמו חייבי לאוין וחייבי עשה עיין בדבריו העמוקים שם אם צריך בכה"ג לחקור בקל קל תחילה שיבעל חייבי עשה שהם קודם לחיובי לאוין וחייבי לאוין קודם נדה פנוי' ואשתו נדה קודם פנוי' נדה דיש ג"כ לאו דקדשה [אך אם בכה"ג שבועל פנוי' להתרפאות יש לאו דקדשה או לא אינו ברור דהא אינו בועל לשם זנות אלא לרפואה להציל נפשו משחת וכן מצאתי להגאון בסדר המשנה פ"ה הל' ט' מיסה"ת והארכתי במקו"א בעזה"י] ובודאי הלא האשה עושה עבירה בבעילה ובכה"ג אין אומרים לאדם חטא בשביל שיזכה חבירו דהנאת בעילתו הוא רפואתו ואצלו הוה הבעילה כמו שמחללין שבת לשחוט או לבשל שיתענג בו החולה ה"ה כאן העבירה של בעילתו הוא המביא לו רפואתו דהוא יתרפא מהנאת בעילתו אבל מה שהיא נהנה שנבעלת אין מביא רפואתו א"כ היא חוטאת בעבורו אשר לו מביא רפואה לא תבעל לו ברצונה אבל החולה מותר לו לאנס אשה שתהי' היא אונס רחמנא פטרי' א"כ יש לחקור מי יבעול איזה נחשבת לקל ואיזה לחמור ודבר זה נראה הי' משו"ת פנ"י בהעלם עין לפי שעה שהתיר שהבעל יבעול אשתו נדה דעבירת נדה לא הוה בכלל עריות ופקוח נפש דוחה האיסור וקשה הא אשתו עוברת על כרת אשר לא גורם רפואתו ואולי גם הגאון הפנ"י מחשבתו שיאנס אותה ואז אצלה אונס רחמנא פטרי' ועיין כתובות דף ג' בתוס' ודוק בזה מאד [עי' ס' המקנה כלל נד פרע ג'.
<b>נראה</b> לי אם החולה צריך לרפואתו שיבטל מצות עשה ויש לפניו ביטול מצות עשה שאין בו כרת וביטול מצות עשה שיש בו כרת לא שייך נחקור בו מבטלין קל ולא החמור דבשלומא בלעבור עבירה בקו"ע שייך לומר דעבירה קלה הותרה ולא החמורה אבל בביטול מ"ע בשוא"ת אין הבדל בין מ"ע הקלה או החמורה דהחולה עוסק במצוה וחי בהם ולא שימות בהם והעוסק במצוה פטור מחמורה היכא דאי אפשר לקיים שניהם א"כ לא בא עליו חיוב קיום מצות עשה החמורה כמו שלא בא עליו חיוב מ"ע הקלה כנלע"ד ודוק.
<b>(</b><b>יא</b><b>)</b> <b>הר"ן</b> פרק יוכ"פ שנשאל הראב"ד אם לנחור תרנגולת ע"י עכו"ם או ישחט ישראל בעבור החולה המסוכן הלא טוב לנחור לו שאין בנבילה אלא איסור לאו ולא נשחט ונדחה שבת שיש בה איסור סקילה והשיב הראב"ד וז"ל שזה החולה איזה איסור עומד ומעכבו ודאי איסור שבת לא איסור נבילה תדע שאלו לא הי' שבת לא היינו מגישים לו נבילה כי אלא שחיטה וכיון שכן איסור העומד עליו ומעכבו הוא ששב היתר גמור לא איסור אחר ולפיכך אין מתירין לו איסור נבילה עכ"ל והר"ן נתקשה בהבנתו (א) אם נבילה מוכן נאמר אם לא הי' איסור נבילה מעכבו הי' אוכל אותה ולמה עומד לפניו איסור שבת יותר מאיסור נבילה (ב) אפי' הוא כן עכ"פ נבילה הוא לאו שהוא קל כנגד שחיטת שבת עכ"ד.
<b>ונלע"ד</b> בעזה"י להסביר דברי ראב"ד דשם נבילה הוא שם חפץ בשר שנתנבל שלא יצא החיות כפי אשר צוה ד' והוא אסור על כל בר ישראל כמו חלב שכל שם חלב הידוע נאסר מד' כך כל בשר נבילה נאסר אבל שם שחיטה הוא דבר המותר לישראל לעשות וגם הוא מצוה בקדשים מצוה מחויבת ובאכילת בשר חולין מצוה דרשות עי' פ"א מה' שחיטה ברמב"ם וראב"ד וכאשר בא שבת אין השם השחיטה השם של מלאכה בעצם רק יען דע"י השחיטה הוא פועל שנוטל הנפש מה לי שחיטה או נחירה עכ"פ שחיטה בעצמה אין שם האיסור עיין שבת דף ע"ה שוחט משום מאי חייב א"כ השם נבילה לא הותר מעולם לישראל אבל שם השחיטה מותר לישראל כל ימי חול וכאשר בא שבת נאסר וכאשר יעבור שבת הותר ועל כרחך בשם שחיטה ליכא איסור רק היום ביום שבת קודש אסור לישראל לעשות דבר המותר בעצם כל ימי חול כי השבת מעכבו שלא יוכל לעשות אבל נבילה הוא דבר אסור בעצמותו באכילה לבר ישראל תמיד מיום שנכנס לגדלות איכא לאו באכילתו כי הבשר בעצם ע"י הניבול נאסר.
<b>וכאשר</b> נחלה בר ישראל לא שייך לומר ששם נבילה מעכבתו מלאכול דשם נבילה הוא שם איסור אשר נקשר בשם ישראל שבר ישראל אסור לאכול נבילה בשר שלא נשחט ולא שייך לומר שם נבילה מעכבו אבל שם שחיטה דמותר לבר ישראל וגם הוא מצוה אצלו ומי מעכבו היום לא השם ישראל רק השם שבת מעכב היום הגם שהוא בר ישראל לא יכול לשחוט א"כ השבת מתנגד נגדו והבן.
<b>ומה</b> שהקשה הר"ן על הראב"ד דעכ"פ נבילה הוא קל ושבת הוא חמור נ"ל הלא מצינו בחולין דף ה' השתא בהמתן של צדיקים אין הקב"ה מביא תקלה על ידן והסביר בתוס' שם הגם דמצינו ר' ישמעאל קרא והטה הנר דמאכל איסור הוא תקלה שהקב"ה משמר לצדיקים אבל שבת היום הוא האיסור יעו"ש ופלא הגמ' מביא הדין של קל קל תחילה רק במאכלות אסורות טבל ושביעית טבל ונבילה טבל ותרומה וכדומה דבמאכלות אסורות אנו מסתכלין אם אפשר להציל הנפש במאכל איסור קל לא יותן מאכל איסור חמור אבל שבת כנגד נבילה ששבת איסור יום ונבילה איסור מאכל אין נחשב השבת חמור נגד נבילה וכן במתני' עוברה שהריחה נותנים קדשים או חזיר ולא ספרו שמוציאין בעבירה מרשות היחיד לרשות רבים כי גדול להשמיע שנותנים מאכל איסור מלהשמיע שמחללים שבת ודוק.
<b>ובזה</b> מיושב לי שלא השמיע אם אפשר בשבת להציל נפש באיסור לאו או עשה דשבת עוברים הקל ולא עבירה שיש בה סקילה כגון הבערה ומחמר וכדומה כי לא מחלקי' רק במאכל חמור כנגד מאכל קל בערך איסור מאכל חמור או קל ודוק.
<b>ולכך</b> פליגו אי תרומה חמורה דאי אפשר לתקן או טבל חמורה דאסור לכל דבכה"ג לא שייך שהמאכל פוגם בנפש דמותר התרומה לכהן והטבל אפשר לתקן איזה נחשב לחמור לאמור השתא בהמתן של צדיקים אין הקב"ה מביא תקלה דחמור של רפב"י לא חפץ לאכול שאינו מעושר הגם שאפשר בתיקון אבל בתרומה מותר לכהן א"כ איסורו לזר בא מחמת הגברא ודוק.
<b>(</b><b>יב</b><b>)</b> <b>נסתפקתי</b> אם מונח לפני חולה ספק איסור דאורייתא גם ודאי איסור דרבנן אי נימא מן התורה ספק איסור מותר אם לא הוה איתחזק איסור או איקבע איסור א"כ הוה רק איסור דרבנן ויוכל ליתן לחולה אפי' הספק איסור דאורייתא שהוא אסור רק מדרבנן כמו הודאי איסור דרבנן או נימא שצריך ליתן הודאי איסור דרבנן ולא הספק איסור דאורייתא או נימא בהיפוך אם כלפי שמיא שהספק איסור דאורייתא הוא חתיכת היתר לא אכל החולה איסור כלל ואם ואכל הודאי איסור דרבנן אכל עכ"פ איסור דבריהם וצע"ג.
<b>ונלע"ד</b> בודאי אם הספק דאורייתא הוא מאיסור שיש על הודאי כרת או מיתות ב"ד הגם כיון שלא אתחזיק ולא איקבע איסורא הספק מותר לאכול כיון שאם נודע אח"כ שהי' ודאי איסור חייב חטאת על השוגג א"כ נקרא חמור נגד קל שעל חתיכת איסור מדרבנן לא משכחת חטאת ועל הספק דאורייתא משכחת חטאת אם יתברר והוה חמור נגד קל ודוק.
<b>אלא</b> אפי' ספק דאורייתא מאיסור לאו דליכא חטאת אם יודע שהי' איסור ודאי מצער עצמו ולא נחשב הנאה אפי' אם אכל בשוגג ובודאי איסור דרבנן אם אכל בשוגג נחשב להנאה ועי' ש"ך יו"ד סי' קי"ט סקכ"ז בשם הסמ"ע וא"כ נחשב האיסור דרבנן קל כנגד הספק דאורייתא דהוה חמור בעצמותו ודוק.
<b>אך</b> אם יש לפניו ודאי דאורייתא כגון נבילה וספק חלב או טבל צריך התבוננות בודאי לשיטת הרמב"ם הוה ודאי נבילה חמור נגד ספק חלב או ספק טבל דודאי נבילה אסור מדאורייתא וספק חלב או טבל מותר מדאורייתא אבל לתוס' דסברי דספק אסור מדאורייתא באיסור דאורייתא מי נימא דבכל זאת הוה רק ספק איסור דהתורה אמרה שלא לעשות מעשה בספק איסור והוה עכ"פ איסור קל כנגד ודאי איסור דאורייתא או נימא כיון דספק דאורייתא לחומרא א"כ הוה ספק חלב וספק טבל חמור כנגד ודאי נבילה דהא גם ספק חלב וטבל אסורים מדין תורה וצע"ג.
<b>ונראה</b> כיון דעל נבילה איכא לאו ועל ספק חלב וטבל ליכא עכ"פ לאו ואם לוקין עליו אם אכל איש בריא א"כ מאכילין ספק חלב ולא ודאי נבילה כנלע"ד.
<b>שוב</b> מצאתי לפרמ"ג במשבצות זהב סי' שכ"ח בד"ה פשיטא שכתב וז"ל ספק תורה ודאי דרבנן מאכילין אותו הקל תחילה היינו ודאי דרבנן דאף אי נימא דספק מ"ה שריא מ"מ יש בו לתא ד"ת עכ"ל פלא שלא העיר על בדאורייתא ודאי קל וספק חמור ודוק.
<b>גם</b> צריך בירור אם מונח לפניו דבר שאסר על עצמו באכילה והנאה כנגד איסור עשה דאורייתא אי נימא כיון מה שאסור על עצמו יש היתר בשאלה הוה קל הגם דהוה לאו לא יחל דברו כנגד איסור שביעית דהוה איסור דליתא בשאלה.
<b>ולכאורה</b> יש לפשוט מגמ' הא תרומה איתא בשאלה וטבל ליכא בשאלה וא"כ למה לא יתנו לו תרומה דאיתא בשאלה אך משבשתא דאפי' שאל עליו יהי' עכ"פ טבל באותו שם איסור של טבל אשר אנו נותנים לו עכשיו אבל כאן באסר על עצמו בהנאה אם ישאל עליו יהי' היתר גמור ושביעית ישאר לעולם איסור ואפי' אם הלכה אוכלה כולה אין נשאלין עליה א"כ בגוף אכילתו פועל שאי אפשר בשאלה בכל זאת עכ"פ אותו שם שאסר על עצמו הוא קל דאיתא בשאלה עיין יבמות דף ה' ועוד נראה לי אפי' איירי הגמ' בתרומה ביד כהן שאי אפשר בשאלה עיין ש"ך ח"מ סי' רנ"ה רק יהי' נשאר קו' פרד"ר סי' י"ט יפריש מטבל תרומה א"כ דלא בא ליד כהן הוה תרומה קל דאיתא בשאלה וע"כ כמו שאמרתי א"כ שישאל יהי' הדר לטבלא ודוק.
<b>ואין</b> להשיב מה שאסר באכילה והנאה הוה עשה ול"ת ושביעית הוה רק איסור עשה דכל רבוי לאוין ועשה במעשה אכילה אחת לא הוה חמור נגד קל דעכ"פ אין כאן כ"א מעשה עבירה אחת ואין אנו חוקרים אם יש רבוי עונשין על מעשה עבירה אחת דהוה כמות אלא אנו חוקרים באיכות רבוי המעשים או איכות חומר כרת ומיתה שמורה על אכילת האיסור ודוק.
<b>(</b><b>יג</b><b>)</b> <b>בתוספתא</b> פיוכ"פ וז"ל מי שאחזו בולמוס מאכילין אותו הקל כיצד הי' לפניו טבל ושביעית מאכילין אותו שביעית טבל ונבילה מאכילין אותו נבילה נבילה ותרומה מאכילין אותו תרומה תרומה ושביעית מאכילין אותו שביעית עד שיאורו עיניו עכ"ל וקשה לי הלא עין בעין נראה דתרומה חמורה משביעית דהא נותנים לו שביעית ולא תרומה ונבילה חמורה מתרומה דהא נותנים לו תרומה ולא נבילה וטבל חמורה מנבילה דהא נותנים לו נבילה ולא טבל א"כ מאי השמיע לנו התוספתא דטבל ושביעית דנותנים לו שביעית כיון דנותנים נבילה ולא טבל ק"ו בן ק"ו דנותנים שביעית ולא טבל דהי' נותנים שביעית ולא תרומה ונותנים תרומה ולא נבילה ונותנים נבילה ולא טבל א"כ ידענו דנותנים שביעית ולא טבל וצע"ג ועוד איך ס"ד תרומה ולא נבילה הא תרומה עון מיתה ונבילה עון ל"ת כאשר הקשה בירושלמי ותי' כאן דאמר מאליהון קבלו את המעשרות אך בתוספתא קשה איך קתני מאכילין אותו נבילה ולא טבל הא נבילה דאורייתא וטבל דרבנן וע"כ בטבל דאורייתא וא"כ איך קתני תרומה ולא נבילה וצע"ג וכן הקשה הנב"י בא"ח ח"ר סי' ל"ו על הרמב"ם הל' מכ"א איך סתם מאכילין נבילות ולא טבל הא הרמב"ם פסק דתרומות ומעשרות בזמה"ז הוא דרבנן בפ"א מתרומות א"כ נבילה דאורייתא וטבל דרבנן וצע"ג.
<b>(</b><b>יד</b><b>)</b> <b>גמרא</b> טבל ותרומה הקשתי אם צריך החולה לאכול עשרים זתים א"כ עובר כ' פעמים האיסור ואם יפריש התרומה אוכל י"ט חולין וכזית אחד תרומה כמבואר וכ"ת דאזלי' בתר האיכות האיסור איזה איסור חמור ולא בתר הכמות הלא ברא"ש ובר"ן מבואר דהולכין בתר הכמות ושוחטין בשבת יען דיצרך החולה כמה זתים בשר ומצאתי הקו' בספר כפות תמרים.
<b>ונלע"ד</b> לחדש דבר בעזה"י דפקוח נפש אמרה תורה וחי בהם ולא שימות א"כ כאשר אבר וישראל בסכנה הותרו לו האסורין אשר צריך להציל חיותו א"כ מי שמסוכן וצריך בשר ויש כאן בעל חי מותר להמית אותו שיהי' לחולה בשר וכן מותר לו לאכול נבילה א"כ חקרי' איזה עבירה נדחה מפניו יש כלל עבירה קלה נדחית אם אפשר להצילו בו ולא נדחה עבירה חמורה וחקר הרא"ש והר"ן אם טוב לשחוט לו ליתן נבילה כמה פעמים ונשקול איזה נקרא עבירה חמורה נגד קלה אבל אם יש לפנינו טבל ואין בעולם לא חולין ולא תרומה מהכ"ת נפריש תרומה לחדש דבר חפץ של איסור כדי שלא יצרך לאכול כמה זתים בטבל הלא הטבל מונח לפניו כאשר נעשה מסוכן ואיסור תרומה אנו מחדשים אותו שיבוא בעולם שיאכל תרומה וימעט בטבל אנו אומרים בהיפך מאי חזית דדמך סומק טפי לחדש איסור ולעבור אותו כדי למעט באיסור טבל נהפוך הוא הטבל הוא בעולם ונדחה מפני חיי נפש ישראל ושם תרומה אנו בוראים אותו ומחדשים אותו כדי להקל מאיסור קל זה לא אמרי' ודוק.
<b>ולפ"ז</b> אם הי' טבל ותרומה איסורם שוה שחידש הכפ"ת דלכ"ע מפרישים תרומה שלא יאכל צ"ט זתים טבל יעו"ש ולדעתי נהפוך הוא אם תרומה וטבל שוה אסור לחדש איסור ולהדחות אותו מפני פקוח נפש דאין רשאי להברא איסור כי המסוכן פגע בטבל ונדחה מפניו אבל כיון דיש צד דטבל חמור או תרומה חמורה א"כ במקום שאפשר להמציא להציל הנפש באיסור קל לא נדחה החמור אך פליגי איזה שם הוא קל מ"ס תרומה חמור ומר סבר טבל חמור ודוק.
<b>והסברתי</b> בדברי רשב"א סוכה דדרשינן בלכתך בדרך דעוסק במצוה פטור ממצוה והקשה ממנ"פ אם אפשר לקיים שניהם באמת חייב בשניהם ואם א"א בשניהם מהכ"ת ישליך מצוה זה בעבור אחרת ותירץ דיודע אם ויתחיל כעת במצוה קלה לא יוכל אח"כ לעשות מצוה חמורה יהי' ס"ד שיניח המצוה קלה שלא יתבטל מחמורה קמ"ל אם עוסק במצוה פטור ממצוה א"כ לא בא עליו אח"כ החמורה יעו"ש דף כ"ה וה"ה כאן ברגע שבא פקוח נפש ופגע כנגד איסור טבל נדחה הטבל מפני מצוה וחי בהם ומהכ"ת יחוס על טבל ויברא איסור תרומה אשר לא פגע החולה בעת חליו ואפי' אם יהי' טבל חמור לא הי' מסתבר שיחדש כזית תרומה תחת כזית טבל לולא שפקוח נפש רק דוחה האיסור א"כ א"א להציל באיסור קל אסור לדחות איסור חמור וכיון דבידו להפריש לא הותר החמור אבל אם שווין לא אמרי' לברוא איסור חדש ודוק.
<b>אך</b> אם האכיל איסור הבריא בודאי פטור דאמרי' בהיפך מאי חזית שאיסור הזה לא נדחה מפני הסכנה הלא כתי' אלא המצות אשר יעשה אותם האדם וחי בהם כולם עומדי' להיות נדחים אצל פקוח נפש ועיין בסוף ספר נב"י ח"ר ליישב דברי רמב"ם שהשיג עליו הים של שלמה ודוק. (טו) בשעה"מ פי"ד מהל' מאכלות אסורות הקשה על הר"ן סוף יומא דמותר לשחוט בשבת לחולה הגם שהוא איסור סקילה כדי שלא יצרך לעבור כמה לאוין על אכילות נבילות והקשה הנ"ל מפ"א דנזיר יטמא נזיר ואל יטמא כהן שקדושת כהן קדושת עולם וקשה הא נזיר טהור שטמא עצמו עובר על ד' לאווין כמבואר ברמב"ם פ"ה מנזירות הלכה כ"א וקשה לו הגם שקדושת כהן קדושת עולם עכ"פ הוה רק לאו אחד כנגד נזיר שהוא ד' לאוין אם מתירין איסור סקילה בעבור הרבה לאוין ק"ו שמתירין איסור לאו בעבור ד' לאוין הגם שקדושות כהן חמורה והניח בצע"ג.
<b>ונלע"ד</b> דנבילה הוה אכילת כל זית נבילה מעשה עבירה בפני עצמו שאין אכילת כזית אחד יש לו שייכות באידך אבל בנזיר שמטמא עצמו הוה ד' לאוין במעשה אחת דלא משכחת נזיר טהור בלי שעובר במעשה זאת שטימא עצמו שלא יעבור ד' לאוין כמו אוכל צרעה לוקה שש ג"כ כמו אכילת איסורים שכל כזית וכזית הוה מעשה בפני עצמו ועבירה בפני עצמו ואסביר טעמא דמילתא בעזה"י.
<b>ואקדים</b> לבאר דברי הר"ן דחידש סברה הזאת דמתירין לשחוט ואל יאכל נבילות וצריך תבלין מנ"ל לילך בתר הכמות כפילות הלאו דלמא לילך בתר האיכות שאיסור סקילה חמור מאיסור מלקות.
<b>ונראה</b> לי ב"ה הלא כל איסורים שבתורה המה רק איסורי לאוין לא תאכל נבילה לא תאכל חלב לא יאכל קודש הוא הזר וכדומה לזה א"כ גוף העבירה שוה בכל שס"ה לא תעשה רק מי שעבר בשאט נפש אחת מכל אשר לא תעשנה ואשם וחייב עליו עונש אז הבדילה התורה על נבילה וטריפה בא מלקות ועל חלב בא כרת ויש שבא עליו ד' מיתות ב"ד א"כ כלל גדול לא ענוש הכתוב אלא א"כ הזהיר כח האיסור הוא לאו רק העונש יש ויש עונש קל או עונש חמור אבל בהתחלה לעבור עליו הכל רק לאו כי מראש טרם שעבר הוה הכל רק איסור לאו לא תאכל נבילה ולא תאכל חלב כמובן.
<b>ומעתה</b> חידש הר"ן כיון שאנו דנין שמותר לעבור עבירה מפני פקוח נפש דכתיב וחי בהם ולא שימות בהם וע"כ צריכין לעשות אחת מאשר לא תעשנה ואעפ"כ לא ימצא עון א"כ הלא כל איסורים רק איסורי לאו מה לי אם לעבור איסור לאו או איסור כרת הלא מתחילה המה כולם רק איסורי לאוין והתורה התירה לעבור בלאו להציל נפש א"כ המה כולם שווים וחידש הר"ן להסתכל אם הוא שוחט בשבת עובר רק לאו ואם יאכל נבילה יעבור הלאו כמה פעמים והגם מי ששחט בעבירה חייב סקילה היינו עונש על עבירות חילול שבת אבל לשחוט לחולה להציל נפשו נדחה לאו לא תעשה מלאכה ביום השבת כמו לא תאכל נבילה וא"כ למה יעבור כמה פעמים לא תאכל נבילה טוב לעבור פ"א לא תעשה מלאכה כי במקום סכנה לא יביא עונש בעולם על שעבר לאו של תורה א"כ אין עבירות חילול שבת חמור נגד עבירת לא תאכל נבילה.
<b>בזה</b> יובן הגם דהר"ן לא חידש רק דשבת לא נחשב חמור נגד נבילה ויהי' לכאורה רשות לשחוט או ליתן נבילה והמג"א בסי' שכ"ח ס"ק ט' העתיק דנבילה חמור יעו"ש ולפי מה שכתבתי ממילא נכון דנבילה חמור דצריך להדחות הלאו כ"פ ובשבת נדחה בהשחיטה הלאו רק פ"א ודוק.
<b>אך</b> כל זה בכל עבירות שיצרך לעבור הלאו כמה פעמים אז טוב לבחור לאו פ"א אבל בטומאת נזיר וכהן למת מצוה כיון דאינו עושה רק פעולה פ"א ברגע שמתחיל להתעסק במת מצוה נעשה כל הלאוין וכיון עבירות לא יטמא מותר למת מצוה ממילא אינו עובר על לא יחלל ולא תאחר או דתכלית איזה קדושה תהי' נדחית פ"א ואמרו שקדושת כהן קדושת עולם וקדושת נזיר אינו קדושת עולם טוב שיטמא קדושה שאינה עולמית אבל על הלאוין אין להסתכל דהכל כעשה בפ"א ומת מצוה דוחה לא יטמא והבן.
<b>ולכן</b> הגם שהרמב"ם בהל' שב"ע כותב שמאכילין אפי' נבילות ושקצים לא גילה שצריך להבחין שיש שקצים שחייבים עליו כמה לאוין כמבואר בגמ' במכות אוכל נמלה ועיין ברמב"ם סוף פ"ב מהל' מ"א כי במעשה אחד הגם שיש כמה לאוין הוה כאלו עליו לאו אחד ודוק.
<b>ולדעתי</b> אפי' חל יוכ"פ בשבת שיש סקילה וגם כרת בשחיטה אעפ"כ חד מעשה הוה ובנבילות יש כמה מעשה עבירות ודוק (ועיין במ"ל הל' מלוה ולוה פ"ד הל' ב' בד"ה ואני שחקר שטוב יהי' לעבור על השבועה מלעבור לא תשיך לפני עור שהמה שני אסורי דרבנן.
<b>(</b><b>טז</b><b>)</b> <b>ראיתי</b> בכפ"ת ובפרשת דרכים דרוש י"ט שנתקשו על הר"ן שמתיר לשחוט שהוא עבירה אחת מלהאכיל נבילה שכופל האיסור א"כ מאו חקרו בגמ' אם להאכיל טבל או תרומה טוב להפריש תרומה ויאכל רק כזית אחד תרומה הגם שתרומה חמורה עכ"פ אם יאכל טבל עושה איסור בכל כזית.
<b>נ"ל</b> לחקור בעזה"י אם נפריש תרומה א"כ זוכה בו מיד שבע כהנים עיין נדרים דף פ"ה אם נדר בהנאה דיטלו כהנים בע"כ דהוא ממונם א"כ יעבור בכל פרוטה ופרוטה שבתרומה איסור גזל וגם יעבור על איסור תרומה שלא קשור בממון דהא אפי' אם ירש ישראל תרומה מאבי אמו חייב מיתה באכילת התרומה א"כ יעבור איסור בגוף איכות שם תרומה וגם עובר על גזל בכל פרוטה הגם שמותר להציל בממון רבים היינו דהותר גזל בעבור פקוח נפש כמו שהותר נבילה א"כ אם יאכל טבל עושה איסור אחת כמה פעמים כמו באכילות נבילה כמה זתים ואח"כ יפריש תרומה עובר איסור תרומה בכזית ואיסור גזל בכל פרוטה ופרוטה א"כ אין איסור טבל חמור כנגד איסור תרומה וגם כפילת איסור גזל ודוק.
<b>ואגב</b> גררא אזכיר דנ"ל פשוט דהר"ן חידש דכפילות עבירות סקילה פ"א הוא דווקא הב"ד אשר יצריכו לדחות איסור מפני החולה וה"ה החולה בעצמו אשר יצרוך לדחה עבירה אחת בתורת מצוה וחי בהם ולא שימות בהם א"כ לא הי' חטא ועון ופשע על אותו עבירת עבירה אז חידש הר"ן מה לי לדחות עבירה חמורה פ"א או לדחות עבירה קלה כמה פעמים אבל מי שעובר בשאט נפש עבירה אשר יהי' נחשב לעון ופשע אז אפי' אלף עבירות לאוין לא שווים לעבירת כרת או מיתה דכלל גדול החשוד על הקל אינו חשוד על החמור ואפי' עבר העבירה הקל אלף פעמים אעפ"כ אינו חשוד לעבור עבירה חמורה אפי' פ"א וכן מי שעבר שני פעמים כרת מכניסין אותו לכיפה סנהדרין פ"א] אבל מי שעבר אלף פעמים לאו אחד אין מכניסין אותו לכיפה עיין ברמב"ם בפי' המשניות שם יען אם יהי' עבירה וחט ועון אז אורח חיים פן תפלס נעה מעגלותיה לא תדע.
<b>אך</b> מצאתי בספר מגן אבות דף י"ד על המשנה השוחט בשבת וביוכ"פ שחיטתו כשירה שכתב הגאון משמע דהי' לומר השחיטה אסורה וחקר דלא נאמר החשוד על החמור על איסור סקילה בשבת חשוד על הנבילה שהוא קל קמ"ל כסברת הר"ן ביומא פ' יוכ"פ דכמה אכילות כזית נבילה הוה כמו איסור שחיטה ולא שייך החשוד על החמור חשוד על הקל עכ"ד והוא פלא בעיני דלו יהי' שהם שווים כדעת הר"ן א"כ הוא חשוד עכ"פ על כיולא בו הוא אכילת כמה זיתי נבילות הוה כמו השחיטה ועוד לפמ"ש דאם עבירה נעשית בודאי לא שקלינן גוף איסורי לאוין נפ"א איסור סקילה או כרת ואזלינן אחר איכות העבירה חם חשוד נעבור עבירה חמורה אפי' פ"א בודאי אינו חש לעבור קלה אפי' אלף פעמים הר"ן חידש רק נעבור מעשה עבירה ונא יהי' בו עון שקול לעבור כמה עבירות קנות נגד פ"א עבירה חמורה ודוק.
<b>(</b><b>יז</b><b>)</b> <b>נסתפקתי</b> מי שאמדוהו הרופאים שצריך לאכול למשל ט' זיתים והי' מונחים לפניו ט' זיתים איסורי חלב ונבילה או טבל ונבילה אם צריכים בכה"ג ניתן לו הקל הקל מי נימא כיון שיצרך לאכול הכל מה לי שנותנים נו הקל או החמור בתחילה או נימא דגם בכה"ג נדחה איסור הקל תחינה ואח"כ החמור וצע"ג.
<b>ונראה</b> מסברא בעזה"י דמתחילה צריך לאכול איסור הקל ואח"כ האיסור החמור דכל איסור נדחה ברגע אשר אין להציל נפשו מרדת שחת אם לא שעובר עלה וא"כ האיסור קל נדחה מפניו מראשית ואח"כ אם לא שב הנפש אליו מתחיל הרגע שנדחה מפניו האיסור האחר וכל זמן שיש איסור קל לפניו לא נדחה החמור וק"נ.
<b>ואפשר</b> להביא ראי' מלשון ירושלמי פרק יוכ"פ הנ' ה' וז"ל תנו מאכילין לו את הכל בקל נבילה ותרומה מאכילין אותו מתרומה טבל ושביעית מאכילין אותו שביעית חלה וערלה צריכה אר"י קשיתה קומי ר' בא תרומה בעון מיתה נבילה בלא תעשה ואת אמר הכין כמאן דאמר מאליהון קבלו עליהן את המעשרות עכ"ל הכוונה תנו מאכילין לו את הכל בקל] אחרי שאמרו שאחזו בולמוס ואכל כל מה קדמוהי אמרו הגם שיצרך את הכל תני מאכילין לו הכל כל שמונח ובכל זאת דווקא בקל כל הקל נותן תחינה נבילה ותרומה מאכילין נו תרומה ואח"כ נבילה טבל ושביעית מאכילין לו שביעית חלה וערלה צריכה שזה איסור הנאה וזה איסור מיתה והקשה איך הוה תרומה קל נגד נבילה ומשני מעשרות קבלו מעצמם עליהם עכ"פ מבואר אפי' אם צריכים ליתן לו הכל כל האסורים המונחים לפניו בכל זאת נותנים מתחילה הקל ואח"כ החמור ודלא כקרבן העדה שכתב שם בד"ה בקל וז"ל מאכילים אותו תחילה בקל שבהן אולי ישיב נפשו בזה עכ"ל משמע אלו ידענו שיצרך לאכול הכל נותנים לו אפי' החמור מתחילה ולא ידעתי מנ"ל זה בלא"ה צריכין ליתן הקל ואח"כ החמור כי כל זמן שיש איסור קל לא הותר החמור ודוק.
<b>(</b><b>חי</b><b>)</b> <b>ראיתי</b> בכפ"ת שנתקשה במשנה מי שאחזו בולמוס מאכילין אותו אפי' דברים טמאים וקשה הא ביוכ"פ קאי לימא סתמא מאכילין אותו ופשיטא אם לא נמצא היתר שנותנים לו אפי' איסור וצע"ג עוד הקשה שכל המשנה משנה יתירה הלא תנן מקודם עוברה שהריחה מאכילין אותה וממילא ה"ה שנותנים באחזו בולמוס וצע"ג וקשה לי ת"ר עוברה שהריחה בשר קודש או בשר חזיר תוחבין לה כוש הרוטב וקשה פשיטא הא כלל גדול דנותנים קל קל תחילה א"כ פשיטא אם צריך לבחור איסור לאו נגד איסור כרת או מיתה ק"ו דצריך לבחור במיעוטא שלא יעבור אפי' לאו רק חצי שיעור וצע"ג עוד הקשה בכפת תמרים דר' ישמעאל למד פ"נ דוחה שבת ממחתרת עד שבא שמואל ודרש פ' וחי בהם והקשה הנ"ל הא בסנהדרין דף ע"ד רצה ר' ישמעאל אפי' להתיר ע"ז משום דכתיב וחי בהם ולא שימות בהם והגם דלא הודו בע"ז עכ"פ בשאר איסורים ידע ר"י וחי בהם ונע"ג עוד הקשה הנב"י ח"ר סי' נ"ו למה נא ביאר הרמב"ם בהל' שביתות עשור דין קל קנ תחינה והמתין עד הנ' מכ"ח נבחר דין זה וצע"ג עוד הקשה בכפות תמרים שהרמב"ם כתב נבילה וספיחי שביעית דרבנן מאכילין שביעית משמע הא שביעית דאורייתא מאכילין נבילה וקשה הא נבילה הוה נחו דהוה חמור כנגד שביעית דהוא רק עשה ונע"ג ועוד הקשה בכפ"ת מה השמיע בבריי' טבל ושביעית נותנים שביעית ולא אשמעי' אפי' נבילה ושביעית נותנים שביעית דהא טבל ונבילה נותנים נבילה שהוא לאו עכ"פ ק"ו טבל ושביעית דנותנים שביעית שהוא רק איסור עשה ונע"ג עוד הקשה לי למה נקטו בברייתא טבל ונבילה ולא נקטו חלב שהוא כרת עם חזיר שהוא לאו וגם חזיר עם שבועות ונע"ג עוד הקשה הפרטים למה לי היה להם לומר אם צריך להאכיל נותנים לו קל קל תחלה בכל שס"ה ל"ת מי צריך לפרטם או מי יוכל לפרטם הלא רבים הם וצע"ג.
<b>ונלע"ד</b> נחקור בעזה"י גדולה המחלוקת הפוסקים אי איסורים הותרה לגבי סכנות נפשות או רק נידחה ולדעתי אי הותרה נא אמרי' מאכילין הקל הקל תחילה אין מדקדקין איזה איסור הוא אוכל אבל בהודחה אז מאכילין קל קל תחינה ויש לחקור איזה הוה קל ואיזה חמור כאשר אבאר בעזה"י.
<b>ונ"ל</b> בעזה"י דיש אשר החולה צריך לאכול איסור להשיג רפואתו פנים בפנים שונים כאשר אבאר תל"י (א) מי שחלה והרופא אמר שצריך לאכול חלב כליות או שומן חזיר או בשר ארנבת או בשר חמור או דג טמא שבו בלבד יתרפא א"כ גוף האיסור הוא רפואתו ולא בהיתר כת וטעם האיסור ירפאהו (ב) מי שחלה והרופאה אמר שצריך לאכול בשר או שומן ואין הבדל אם בשר שור שמן או בשר חזיר שמן או בשר דג שמן בני הבדל אם טמא או טהור ונא נמצא לפניו רק בשר חזיר או בשר ארנבת או דג טמא גם כאן יתרפא החולה מכח וטעם חזיר וארנבת או דג טמא אבל לא הי' רפואתו תלי' בשם האיסור רק בשם הבשר אפי' הי' בשר טהור וכשר ודג הטהור הי' ג"כ משיג רפואתו אבל עכ"פ כאשר לא הי' נמצא לפניו כשר וטהור תרפא מבשר אסור הגם שהי' יוכל להיות מן המותר.
<b>ונחזה</b> אנן בעזה"י בפנים הראשון שרפואתו תלי' רק בדבר איסור דכל מאכלי היתר לא יהי' רפואתו א"כ בכה"ג אם לא יבטל האיסור צריך למות ועומד ציות ד' אשר אסר חלב וחזיר ודג טמא נגד חיות של ישראל אז אין דבר עומד בפני פקוח נפש והותר לגבי החולה האיסור דכתיב אלה המצות אשר יעשה אותם האדם וחי בהם אבל אם יצמיח מנתינת התורה מיתות ישראל לא צוה ד' לעשות אותם והותר לגבי פקוח נפש.
<b>ואוסף</b> עוד דתורה נתנה תרי"ג מצות ובתוכם שס"ה ל"ת אבל שס"ג ל"ת לא נתן ד' ובמקום של"ת אחת היא כנגד חיות ישראל הותרה כל הל"ת כולם אפי' אם הרופא אמר שצריך לאכול דווקא איסור או חלב כליות או שומן חזיר או דג טמא יוכל לאכול חלב כליות כמו בשר חזיר דהא הותרו כל האיסורין א"כ מה לי איסור חלב שהוא כרת או חזיר שהוא לאו הלא הותרו כל איסורים שעומדים נגד חיותו שחיות החולה תלוי' בעבירת איסורים ואין לך דבר שעומד נגד פקוח נפש מישראל כל האיסורים הותרו דהקב"ה לא נתן איסורים אשר המה יגרמו מיתות בר ישראל א"כ קל וחמור הותרו.
<b>אמנם</b> בפנים השני דרופא אומר דצריך לרפואתו בשר שמן מה לי שומן ממעיים או שומן כליות או מה לי בשר שרבוטא או בשר חזיר או בשר דג שמן מה לי דג טהור או דג טמא א"כ הי' יכול להיות עומד כל שס"ה ל"ת ואעפ"כ לא ימות אחד מבני ישראל רק יען שלא נמצא אותו שומן צריך לאכול חלב כליות ויען שלא נמצא בשר שרביטא צריך לאכול בשר חזיר ויען שלא נמצא דג טהור צריך לאכול עמא אבל הי' יוכל לבוא עכ"פ רפואתו הגם שס"ה ל"ת יעמדו א"כ אז הודחה האיסור ולא הותר דהא לא הי' הכרח שהאיסורים יהי' מתנגד נגד חיות בר ישראל ודוק.
<b>ובאופן</b> הזה שאין התנגדות במצות ד' ולא הותרו האיסורי' רק הודחו א"כ הודח רק קל קל אם יש די לדחות הקל לא הודח החמור במקום שיש לרפאותו בעבירה קלה הלא גם הקל רק הודח כמו עשה דוחה ל"ת מצות וחי בהם דוחה איסור כדי לרפאותו רק גדול מצות וחי בהם שדוחה גם ל"ת שיש בו כרת ומיתות ב"ד ואם יש לדחות ל"ת גרידא לא מדחי' החמור ודוק.
<b>ונחזי</b> אנן מי שאחזו בולמוס ביוכ"פ כל מה שיאכל הוא בחיוב כרת כמבואר ברמב"ם פי"ד מאכלות אסורות ויצרוך למות אם לא יעבור על הל"ת ועשה חיוב יוכ"פ א"כ הותר לו יוכ"פ והותרה לו אפי' שקצים ורמשים דתורה לא נתנה שס"ה ל"ת ורמזו במצוה דמאכילים אפי' שקצים ורמשים ובע"כ באכילה הנ"ל שעומד נגד פקוח נפש ולא צוה ד' לשמור כל עבירות אם יביא לו בו רפואה מה לי היתר ומה לי איסור ולא שייך בו דין הקל הקל תחילה ולכן לא כתבו הרמב"ם בה' שביתות עשור ודוק.
<b>וא"כ</b> איפוא אשה שהריחה בשר קדשים או בשר חזיר דהיא מסוכנת אם לא תאכל מן אשר הריחה חזיר או בשר קדשים הנ"ל א"כ הותר האיסור דאין לך דבר עומד מן שס"ה ל"ת אם יבוא עי"כ מיתת נפש מישראל רק אם די בטעימות כמ"ש אז אין גוף האיסור נגד מיתות ישראל אבל מי שאחזו בולמוס דצריך לאכול אבל אין רפואתו קשור באכילת איסור רק הוא במקום שלא ימצא ידו אכילת היתר א"כ הודחה האיסור כנגדו אז צריך ליתן הקל הקל תחילה וכתבו הרמב"ם בהל' מ"א ובעבור כן השמיט דין כוש ברוטב דאלו לא יהי' השס"ה ל"ת נגד סכנות בר ישראל אבל משעה שצריך לאכול אז אין מבדילין בין קל לחמור הותרו כל האסורים ולכן ר' ישמעאל רצה להתיר אפי' ע"ז או עריות אם העבירה קשור בהצלת נפש מישראל אבל ביומא פ"ה חקרו אי פקוח נפש דוחה שבת אם הצלת נפש אינו קשור בעבירה רק כעת לא ימצא מבוא לעשות בהיתר וצריך לפקוח נפש לחלל שבת ולומד מרוצח או משאר פסוקים שאם אירע שצריך לכך מותר לחלל עבודה ושבת ודרש שמואל וחי בהם ולא שימות בהם בכל ענין דעכ"פ הודחה שבת וכל עבירות וכן מילה גוף קיום מצות מילה תיקון גברא לא קשור בשבת].
<b>ונחקור</b> דלו יהי' שיוכל להתרפאות בבשר כשר עכ"פ עכשיו אין לפניו אלא נבילה הוא נתרפא מגוף האיסור מכח טעם בשר שאוכל אבל טבל דיוכל גם עכשיו להסיר שם טבל דשם טבל היא ברמב"ם בהל' מעשר [טב לא] שהוא טבול למעשר ולתרומה א"כ אם הוא אוכל הטבל לא נתרפא משם איסור דאם יתרום יהי' הגוף הדבר הותר א"כ יהי' נבילה חמור מטבל דבנבילה עכשיו הוה עצם הבשר איסור משא"כ בטבל רק איסור טבל במיתה ונבילה בלאו וכן טבל ושביעית תבואה שנתגדל בשביעית הוא קודש בעצם שנגדלה בשביעית עיין ספרי מן השדה הובא בכפ"ת אך טבל הוא איסור מיתה ושביעית עשה אבל נבילה ושביעית הא נבילה לא הוה איסור בעצם דהי' ראוי' לשחיטה לא הוה הויתו בכח איסור משא"כ שביעית הויתו באיסור ולכך כתב הרמב"ם נבילה וספיחי שביעית שהוא רק מדרבנן וא"כ נבילה קל משביעית וחמור מטבל רק יען שיש מיתה על טבל זה חומרו ולכך לא נקטו חלב וחזיר וכדומה שהמה בעצם איסורים ופשיטא חזיר ולא חלב ונקטו הפלוגתא בטבל ותרומה ששניהם לא הווין בתולדתם איסור רק נתהוה ע"י מעשה אדם שהביא הטבל דרך שער והרמו תרמו שקרא שם איסור ואין לדמות לא לנבילה שמעצמו נעשה איסור וק"ו שנא לדמות לחזיר וחלב שהם עצם איסור ודוק בקיצור כי הזמן בוגד בי ולא באתי אלא להרחיב גבולי תורה.
<b>ובזה</b> התחלתי לחקור על שו"ת רשב"א שהביא הב"י ביו"ד סוף סי' קל"ד שכתב וז"נ ועוד דאפי' תדין כל הקדחות כשעת סכנה אין אומרים שהותרו כל האסורים אצל חולה שיש בו סכנה שא"כ אפי' יש דברים מותרים ואסורים נאכיל אותו מן האסורים אלא דחוים הם אצלו וכל שאפשר להביא לו מן היתר אין נותנים מן האיסורים עכ"ל ודבריו נפלאים מהכ"ת ליתן איסור אם יש לפנינו היתר ולפמ"ש יש פנים בהלכה באופן שפקוח נפש ישראל תלוי רק באיסור א"כ הותרו לו כל איסורים אבל אי אמרי' רק הודחו אז אין נותנים נו רק קל שבאיסור אם אי אפשר להשיג היתר ובענין שעסק רשב"א ז"ל עדיין דבריו נפלאים ודוק.
<b>(</b><b>יט</b><b>)</b> <b>נסתפקתי</b> בחולה שיש בו סכנה שמותר להציל עצמו בממונו של חבירו ומכר הקצב להחולה בשר שפשיטא דצריך לשלם לו אם הי' בשר נבילה אם צריך לשלם כשוויה של בשר דמבואר ביו"ד אם מכר לחבירו נבילה צריך המוכר להחזיר הדמים כולו וביאר בש"ך סי' קי"ט בשם הסמ"ע דלא נחשב הנאה כלל אבל כאן דהי' מותר לחולה בשר נבילה א"כ מסתבר דצריך לשלם לו עכ"פ דמי בשר נבילה או נימא כיון שעכ"פ החולה מצער עצמו שהאכיל לו נבילה דאורייתא ואלו הי' יודע הי' ממאס וקץ בו עיין ברא"ש יומא ופטור ומסתברא דחייב לשלם דעכ"פ החולה לא יעשה עבירה נהפוך הוא שקיים מצות וחי בהם. נראה לי דשביעית וחדש מאכילין לו חדש דיש היתר לאיסורו והיתרו ממילא יבוא ושביעית אין לו היתר לאיסורו אפי' על ידי מעשה וק"ו נבילה וחדש דמאכילין לו חדש ולא נבילה אבל ודאי חדש וספק נבילה מאכילין לו ספק ולא ודאי חדש ואפשר אם נימא דאוקי על חזקת איסור עיין תוס' שבועות דף כ"ד מאכילין לו חדש ולא נבילה.
<b>(</b><b>כ</b><b>)</b> <b>נסתפקתי</b> באדם טריפה שאינו יוכל לחיות אם מחללים עליו השבת מי נימא דדווקא מי שיוכל לחיות רבות בימים אז אפי' בעבור חיי שעה מחללים שבת עיין רמב"ם פי' משניות דהא אפשר דהקב"ה יחייהו וישמור שבתות הרבה אבל אדם טריפה מאי לחלל עליו את השבת הא בודאי ימות ולא ישמור שבתות הרבה וצע"ג.
<b>ונ"ל</b> דעכ"פ יוכל לעשות מצות הרבה עד שימות וגם לפמ"ש היש"ש שמיעוט טריפות יוכל לחיות רבות בשנים א"כ אין הולכין בפקוח נפש אחרי רוב אלא חוששין שהוא מן המיעוט ומחללים עליו את השבת.
<b>ואוסף</b> עוד אפי' אם האיש הוא תינוק הנמצא בין רוב עכו"ם והוא ג"כ טריפה דיש שני רובות דלמא הוא עכו"ם מכח רוב וגם רוב טריפות ימותו מקץ י"ב חודש אעפ"כ מחללים עליו השבת דכתיב וחי בהם ודאי ועיין במה"ש סי' שכ"ח אי מחללים שבת ברובא ובחזקה ודוק.
<b>(</b><b>כא</b><b>)</b> <b>נסתפקתי</b> אם צריך ליתן לחולה דבר איסור ויש לפנינו דבר שאסור מן התורה ודבר שאסור מהלכה למשה מסיני אי נחשב דבר הלכה למשה מסיני קל כנגד דבר האסור מן התורה או נא.
<b>ונ"ל</b> דיש הבדל אי הלכה למשה מסיני יש לו שורש בתורה והלכה בא לבאר דברי הקב"ה אז האיסור שוה עם המפורש בתורה אבל אם כל האיסור הוא הלכה למשה מסיני אז נחשב כנגד דבר תורה כמו קל נגד החמור עיין בפר"ח יו"ד סי' כ"ט בשם הריב"ש והבן.
<b>נראה</b> לי אם צריך ליתן לחולה מתערובת מרק בשר נבילה או מתערובת חלב טמא צריך ליתן לחולה תערובת חלב טמא ברוב כשרה ולא תערובת מרק נבילה בביטול ברוב לפי מה שחידש הנב"י מהד"ת א"ח סי' ס"ו בד"ה ובגוף כיון שאין מלקות על חלב טמא כמבואר ברמב"ם בפ"ג מהל' מאכלות אסורות א"כ הטעם כעיקר לאו דאורייתא דילפי' ממשרת שיש לאו על האיסור משא"כ בטע"כ של חלב טמא יעי"ש א"כ הוה תערובת חלב טמא קל כנגד חמור ואפי' החלב בעצמו הוה קל כנגד מוהל נבילה.
<b>(</b><b>כב</b><b>)</b> <b>הנב"י</b> ח"ר א"ח סי' ל"ו התפלא בקו' גדולה על הרמב"ם שפסק בפי"ד מהל' מאכלות אסורות בחולה נבילה ותרומה נותנים נבלה והקשה הנב"י בגמ' קאי אי תרומות ומעשרות מן התורה אז הוה נבילה קל ותרומה חמור אבל מקדושת עזרא ואילך דפסק הרמב"ם בפ"א מתרומות ה' כ"ו דאינם מחויבים מן התורה א"כ נותנים תרומה ולא נבילה ואיך סתם הרמב"ם דבריו וצע"ג.
<b>ונלע"ד</b> לחדש בעזה"י ומפני קוצר הזמן אכתב רק רמז בביאת כל ישראל אז מחויב כל ישראל להפריש תרומות ומעשרות והוה מצוה מחויבת ומי שעובר הוה פושע ישראל כמו מי שלא מניח תפילין אבל בימי עזרא הגם שנתקדשה הארץ אבל לא הי' ביאת כל ישראל אז לא הוטל עליהם החיוב להפריש תרומה ומעשרות אלא הוה מצוה דרשות מי שחפץ להפריש חלק תרומה ומעשר עושה מצוה כמו מי שמעטף עצמו בטלית דמקיים מ"ע אבל אין מחויב להתעטף ה"ה כיון שלא באו כל ישראל לא"י לא הטיל התורה חיוב שצריך להפריש אבל אם הפריש] קיים מ"ע ואותו תרומה שהפריש הוה דאורייתא להתחייב עליה מיתה דהא היא בא מקדושת א"י שנתקדשה גם לעתיד ועיין בלשון הרמב"ם שכתב וז"ל ולפיכך לא חייבה אותה מן התורה עכ"ל עוד כתב וז"ל ויראה ני שהוא הדין במעשרות שאין חייב בזמן הזה אלא מדבריהם עכ"ל הרי שדייק שאין החיוב מן התורה אבל רשות הוא מן התורה וחכמים עשו אותו לחיוב ואין פנאי לעיין בסוגי' הש"ס לברר הדבר ורשמתי רק להערה וא"כ נכונים דברי הרמב"ם אם כבר הופרש התרומה הוה התרומה חמורה מן נבילה ודוק.
<b>ואוסף</b> נופך כי קדושת תרומה ומעשרות תלי' בשני דברים (א) קדושת הארץ שנתקדשה גורם קדושת תרומה וקדושת מעשר (ב) החיוב שצריכין להפריש ולקרוא שם תרומה ושם מעשר בא מקדושת בני ישראל ואמרה התורה כי תבאו אם כל ישראל באים ביאת כולכם פועל חיוב על כל איש ישראל לתרום ולעשר אבל בביאת מקצת לא הוטל עליהם חיוב גברא אבל אם בכל זאת מפריש וקורא שם תרומה ומעשר המה קדושים מדאורייתא דהא המה באים מקדושת הארץ שנתקדשה אפי' לעתיד והבן.
<b>ומיושב</b> קו' כ"מ בפ"א מהל' תרומות הל' כ"ה איך אמרו ביבמות דף פ"ב ר' יוחנן סובר כר"י והקשה מאי הוה דקידשה לעתיד לבוא הא עכ"פ לא הוה ביאת כולם וצע"ג יעו"ש שתי' דרמב"ם יש לו פי' חדש קדושה ראשונה זה אברהם קדושה שניה הוא יהושע.
<b>ולפמ"ש</b> ניחא אי קדושה שניה נתבטל ואין לארץ קדושה כלל אז אפי' הפריש ישראל תרומה מעשרות אין בתרומה ומעשר קדושה דאורייתא כלל רק איסור דרבנן תיקנו שיפרישו תרומה ומעשר אבל אי קדושה שניה קדושה לעתיד לבוא א"כ אין בפירות חסרון שנא יתקדשו בקדושת תרומה ומעשר אבל הקב"ה לא נתן חיוב להפריש תרומות ומעשרות רק אם כל ישראל יחנו יחדיו בארץ ישראל אבל בביאת בני ישראל לא הטיל החיוב שיפרישו תרומות ומעשרות אבל עכ"פ נשאר מצוה דרשות ומי שמפריש תופסין התרומה ומעשרות בקדושתן מדאורייתא ולכן אי סבר כר"י דקדשה לע"ל הגם דגברא לא מחויב להפריש רק דרבנן הטילו עליו החיוב להפריש כיון שעכ"פ הפריש הוה התרומה מדאורייתא וא"כ אסור לטומטום לאכול תרומה ודוק.
<b>ובזה</b> מיושבים כמה קו' שנתקשה המ"ל בפ"י מהל' תרומות הל' י"ז שהרמב"ם פוסק להחמיר בספק לאכול תרומה וקשה הא תרומה בזמן הזה מדרבנן ועוד דפסק כל המאכל בתרומה מאכיל בחזה ושוק ונתקשה הכ"מ הא פסק בפ"א כר"ל תרומה בזמן הזה דרבנן וכן הביא הג"ה במ"ל בשם ספר יום תרועה יעו"ש במ"נ כמה קו' מגמ' וכמה קו' מהל' קבועות ברמב"ם ולפמ"ש נכון אם כבר הפריש תרומה אז התרומה אסורה מדאורייתא ודוק.
<b>(</b><b>כג</b><b>)</b> <b>נסתפקתי</b> אם קטן חולה וצריך ליתן לו איסורין אי מאכילין לו ג"כ קל קל תחילה או נימא בשלומא בגדול צריך לדקדק ליתן לו הקל ולא החמור לא הותר לפניו החמור רק הקל דמכח אלה המצות אשר ועשה אותם האדם וחי בהם ולא שימות בהם א"כ כיון שיוכל להיות נשאר חי ע"י איסור קל לא הודחה לפניו החמור ואם החולה בעצמו נוטל החמור ענוש יענש בידי שמים דמי התיר לו לאכול חלב אם יוכל להציל עצמו בבשר נבילה אבל קטן שאינו בר עונש כלל דתורה לא דברה רק עם גדולים רק שאסור לגדול לספות בידים איסורים קטן אוכל נבילות הב"ד מצווין להפרישו וכאן שבכל אופן יצרך ליתן לו איסור מה לי שנותנים לו נבילה או חלב הלא אצלו כל איסורים שווין מה לי איסור קל או איסור חמור וצע"ג.
<b>ונ"ל</b> בעזה"י דהלא כל האיסורים המה רק ל"ת לא תאכל נבילה לא תאכל חלב רק מי שעובר מצות ד' יש הבדל בעונש נבילה הוא במלקות לבד ואפי' אכל אלף פעמים נבילה במזיד ואפי' בהתראה לא מכניסים אותו לכיפה אבל מי שאכל כמה פעמים חלב הגם שנלקה אם עבר ואכל מכניסים אותו לכיפה שכריסו נבקעת דכתיב תמותת רשע רעה עיין פ"ט סנהדרין ולכן גם בחולה מסוכן אין מאכילין חיוב כרת או חיוב מיתות ב"ד במקום שיש להאכילו איסור לאו שלא לאכלו דבר שענשו חמור אלו אכלו במזיד בבריאות אבל קטן שלא הטיל עליו הקב"ה עונש כלל רק אעפ"כ מצוה להפרישו מאכילת איסורים ובמקום שצריך לעבור אחד מן האיסורים מה לי איסור לאו או כרת הלא כל אסורים בל"ת ואמרו מה לי איסור לאו דנבילה או איסור לאו דחלב עכ"פ הגדול מספי ליה בידים איסור לפקוח נפש ולא עובר עבירה לפ"ע ודוק.
<b>אמנם</b> יש לעיין מגמ' סנהדרין דף נ"ה דבעי אם צריך תקלה וגם קלון או די בקלון בלי תקלה ורצה לפשוט מבהמה שבא על קטנה דנהרגת הגם שאין תקלה רק קלון ומשני כיון דמזידה תקלה ג"כ יש רק רחמנא חס עליה ועל הבהמה נא חס רחמנא יעו"ש משמע דאכילת קטן במזיד נחשב תקנה רק רחמנא חס על עונש שלא תענש וא"כ כיון שהחולה אוכל ברצון האיסור יהי' נדון בו על קל וחמור ודוק.
<b>אך</b> משבשתא דא בשלומא אם הקטן או קטנה עוברים עבירה בשאט נפש לעבור פי ד' אז במזיד נחשב לתקנה אבל בחולה מסוכן שצריך לאכול לרפואתו אז בודאי בקטן וקטנה ליכא שם תקלה כלל וא"כ מה לי איסור לאו או חיסור כרת הלא צריך נעבור פי ד' הל"ת על פי ד' שצוה לאכול איסורים א"כ ליכא תקלה כלל והבן.
<b>(</b><b>כד</b><b>)</b> <b>ראיתי</b> בפרשת דרכים סי' י"ט קו' גדולה אפי' אי תרומה חמורה למה נותנים לו טבל יפרוש תרומה ואח"כ יבטל התרומה בחולין למה יתן לו הרבה זתים טבל הלא יוכל לעשות ביטול שהוא איסור קל מה שמבטל איסור.
<b>ונ"ל</b> דתורה אמרה אחרי רבים להטות אם המיעוט יחלש כח לרוב א"כ אי לא יתבטל המיעוט נמצא ממילא נא הוחלש כח הרוב אז הי' אנו נוטים אחרי רבים אבל כאן אפי' לא יתבטל האיסור אפי' הכי נהי' נותנים הכל לחולה דהודח או הותר האיסור נגד פקוח נפש ישראל א"כ ליכא כאן כח ביטול דהא אפי' אם נא יתבטל יהי' שרי לחולה וכ"ת דאצל בריא דהוה מחליש יהי' בטל אז אמרי' נגד בריא אין מבטלין איסור לכתחילה ולנגד החולה ליכא ביטול דהא יאכל בהיתר אפי' אם התרומה לא יתבטל הגם שדבר זה צריך התבוננות לא מנעתי להעיר עליו בפרט אם אמרי' הותרו איסורים לגבי פקוח נפש א"כ היתר בהיתר לא בטל ועיין במג"א סי' ש"י ס"ק א' וקצרתי ברמז מעט והבן.
<b>והי'</b> קשה לי למה לא מפריש תרומה ממצות טבל ויתן לו ביחד חולין עם תרומה א"כ בשעת אכילה כל כזית יהי' מעורב תרומה וטבל עם חולין ויאכלם ביחד ויהי' אסורין מבטלין זה את זה בשעת אכילה עיין זבחים דף ע"ח פיגול ונותר ועמא מבטלין זא"ז ועיין בתוס' שם ולפמ"ש בחולה שיש בו סכנה ליכא כח ביטול.
<b>ומה</b> שהקשה הפר"ד הלא חטה אחת פוטרת את הכרי א"כ יפרוש מעט ויהי' חצי שיעור וצע"ג.
<b>נלע"ד</b> דזה דווקא אם יוכל לפרוש כשיעור אז כל ראוי' לבילה להפריש שיעור נתינה עיין בנב"י מהד"ת ביו"ד סי' ק"י אין בילה מעכב אבל כאן שאין ראוי' להפריש כשיעור דהא יש כאן חולה הצריך לכל הטבל ולהפריש כשיעור ולהאכילו אסור דהא תרומה חמורה א"כ לא מהני הפרשת חטה אחת ודוק ויש לפקפק דהא בעצמו ראוי להפריש כשיעור רק בעבור שיש חולה אסור להפריש כשיעור זה לא נקרא אין ראוי' לבילה ועי' שג"א הל' ק"ש וקצרתי מאד.
<b>(</b><b>כה</b><b>)</b> <b>נסתפקתי</b> בחולה שמאכילין לו עפ"י הדין הקל הקל אם עבר ואכל החמור אם חייב מלקות או בהתראה מיתה אי נימא כיון שמונח לפניו נבילה אסור לו תרומה או טבל ואם עבר ואכל חייב עליו או נימא כיון שנתרפא הסכנה ע"ו אכילה הנ"ל הגם שהי' איסור חמור עכ"פ לא חייב מלקות או מיתה.
<b>ונלע"ד</b> דפטור דהנה התורה גילה אלה המצות אשר יעשה אותם האדם וחי בהם ולא שימות בהם שכל המצות נתונות רק אם אדם יכול לחיות בהם אבל אם יעמדו המצות נגד החיות אז לא יבקש ד' שאדם ישמור המצות והנה כל הדברים אשר ראוים שיתרפא החולה בהם כולם יעמדו נגד החיות שנו דלולא שתורה אסרתן הי' אוכל לאיזה שירצה להתרפא בו וממילא כולם הותרו נגד החיות שנו רק מסברא אמרי' למה יעבור על החמור יעבור על הקל והחמור יעמוד בתקפו כמו בב' מצות אשר באים לאדם ונא יוכל נקיים שניהם בוחר בחמור שבהם ויעבור מצוה הקל ועיין בח"ח סי' תמ"ד ביעור חמץ ומילה יעו"ש או תדיר ומקודש כנגד שאינו תדיר ואינו מקודש עיין זבחים צ"א ובסוף הנ' חנוכה בט"ז שאם עבר ועשה מצוה הקל או האינו תדיר ואינו מקודש לא נקרא פושע ישראל ועובר על הדת כן הוא באופן זה שאם אכל החמור אינו נענש עניו דשם עבר על החמור ואנו רוצים להענישו אמרי' מה לי איסור לאו מה לי איסור כרת הלא הכל הותר נגדו והגם אמת שהי' ראוי לבחור בקל בכ"ז אינו חייב על החמור ודוק.
<b>(</b><b>כו</b><b>)</b> <b>יש</b> לי חקירה אי בב"נ הוה ג"כ הדין מאכילין נו אחד לחבירו או הוא בעצמו קל קל תחילה בפקוח נפש הגם שאזהרה הוא מיתתן היינו במזיד אבל אם הוא עושה להציל חיותו בודאי מותר לו להציל נפשו בכל איסורים דהא הוא אינו מצווה אפי' על קידוש השם עיין רמב"ם בהל' יסה"ת ואברהם אמר ואין יראת אלקים במקום הזה והרגוני על דבר אשתי] אם יהרג על דבר אשתו אין בזה יראת אלקים ואמר אחותי היא עיין בעקידה שם ומי איכא מידי דלישראל שרי להציל נפשו בעבירה ולב"נ אסור וכתיב אלה המצות אשר יעשה אותם האדם וחי בהם והלא אפי' ב"נ נקרא האדם עיין פ"ד דסנהדרין דילפי' מפסוק זה אפי' עכו"ם עוסק בתורה הרי הוא ככהן גדול בשבע מצות שנו יעו"ש ובתוס' בב"ק בשם ר"ת הבדל בין אדם ובין האדם והגם שלא ניתן שיעורין לב"נ היינו ג"כ במזיד אז בכל שהוא אחשבי' וחייב עליו אבל בפקוח נפש בודאי יש הבדלים והי' לגמ' ביומא לאמור נ"מ אי ילפי' בשאר פסוקים לא אמרי' בב"נ פקו"נ דוחה ואי ילפי' מן אלה המצות אשר ועשה אותם האדם וחי בהם אז אפי' בב"נ פקו"נ דוחה ועיין בפרשת דרכים בג' דרשות ראשונות.
<b>(</b><b>כז</b><b>)</b> <b>עי'</b> בזרע אברהם פ' נח מה שמחלל שבת בעד חבירו הוא בכלל אין אומרים לאדם חטא בשביל שיזכה חבירו כך הוא ראובן מחלל שבת בעבור ששמעון חבירו ישמור שבתות הרבה יעו"ש ואני הארכתי בשו"ת דכל המחלל נעשה שליח לחולה ולא שייך לומר אשלד"ע דנהפוך הוא אם יש שליחות לא יהי' עבירה והוא סברה ישרה.
<b>(</b><b>כח</b><b>)</b> <b>הנה</b> ראיתי בכפת תמרים שנתקשה מסוגי' זו דאשה שהריחה בשר קודש דנותנים לה ורש"י פ"ה מאבות כתב שלא הפילה אשה מריח בשר קודש דאלו התאוה לא הי' נותנים לה בשר קודש לאכול וקשה הא מבואר דאנו נותנים לה ותי' לחלק בין בשר קודש חלק הכהנים ובין בשר קודש של מזבח שסומכים הכהנים בבשר מזבח על הנס יעו"ש.
<b>ונ"ל</b> דכאן עוברה שהריחה שניכר עוברה אחר ג' חדשים אשר ניכר הולד א"כ סכנת הולד דוחה אפי' בשר מזבח אבל שם באבות לא שנה לא הפילה אשה מעוברת אלא לא הפילה אשה היינו שבאמת היתה מעוברת ועבר מ' יום מטבילתה אבל לא ניכר עוברה לא הי' נותנים לה לאכול דלא הוחזקה עדיין למעוברת שיהי' סכנה לולד והי' דנים הכהנים שאשה עצמה מתאות לאכול ולא הי' נותנים לה ודוק ותל"י מצאתי שם בתוס' חדשים. חדשים גם ישנים דודי צפנתי לך ברוך הנותן ליעף כח הק' חיים סופר
<b>חידושי</b> <b>סוגיא</b> <b>דריחא</b> <b>מילתא</b> <b>**(</b>ח"ת ב' סוגיות אלו הם מעצם כתי"ק של רבינו המחבר זצ"ל
<b>)** (</b>א
<b>)</b> <b>הרמב"ם</b> פט"ו מה' מ"א הל' ל"ג וז"ל אין צולין בשר שחוטה עם בשר נבלה או בהמה טמאה בתנור אחד, ואעפ"י שאינן נוגעין זה בזה, ואם צלאן הר"ז מותר, ואפילו היתה האסורה שמנה הרבה והמותרת רזה, שהריח אינו אוסר ואינו אוסר אלא טעמו של איסור עכ"ל.
<b>והנה</b> יש לדקדק בדבריו הקדושים א) מה שכתב ואעפ"י שאין נוגעין זה בזה הוא כשפת יתר, דפשיטא דאסור לצלות איסור והיתר ביחד אם נוגעין זה בזה, דאפי' אם נגעו אסור בדיעבד כדי קליפה או נטילה, אפי' אם שניהם כחושים, וא"כ אין שייך לומר אעפ"י, דמשמע לא מיבעיא בנוגעין בודאי אין צולין, אלא אפי' בלא נוגעין אין צולין, והא רחוקים זה מזה, דבנוגעין אסור בדיעבד, ובלא נוגעין מותר בדיעבד.
<b>ב</b><b>)</b> <b>הלא</b> בנוגעין אסור מטעם דבולעת טעם איסור בהיתר ובלא נוגעים ליכא טעם רק ריח וא"כ אין הנגיעה מעין הנידון שעוסק בהלכה זאת, שאין צולין מטעם דפסק דגם לוי מודה דריחא מילתא לאסור לכתחילה.
<b>ג</b><b>)</b> <b>שכתב</b> ואם צלאן הר"ז מותר, משמע ע"כ בכל גוונא כמו ברישא דאין צולין דאסור בכל גוונא, בין נוגעין ובין לא נוגעין, ה"ה בדיעבד מותר בין נגעו ובין לא נגעו, וזה אי אפשר דבנוגעין בודאי אסור כמבואר בגמ' בפרק ג"ה ובש"ע סי' ק"ה.
<b>ד</b><b>)</b> <b>שכתב</b> אפי' היתה האסורה שמנה הרבה והמותרת רזה, שהריח אינו אוסר אלא טעמו של איסור עכ"ל, הוא פלא, הלא די שיכתוב שהריח אינו אוסר, למה לו להרמב"ם להזכיר שטעמו של איסור אוסר הלא אין כאן מקומו להזכיר טעם כעיקר אוסר.
<b>והנלע"ד</b> ליישב בעה"י, דפלתי סי' ק"ח סק"ה חידש בפי' דברי התוס' ע"ז דף ס"ו שכתבו דבתנור גדול מותר לאפות בלבד שלא יהי' נוגעין זה בזה עכ"ל, ונתקשה הגאון דמה קמ"ל, הא אם נוגעין אסור כדי נטילה כמבואר בסי' ק"ה, ותי' דבר חדש דאם נוגעין אלים כוחם, ששואבים ריח איסור, ואוסר אפי' בתנור גדול, ששואב ריח ביותר ואוסר כולו, והביא ראי' מדברי התוס' ריש כיצד צולין דאסור לצלות עם חזה ושוק דאסור לזרים וקשה דלמא בכחוש ולא אוסר רק כדי נטילה, ויתן גם הכדי נטילה לכהן, א"ו פשיטא דאוסר כולו מחמת ריח ודוק.
<b>ונ"ל</b> דזה דוקא אי אמרינן דריחא מותר בדיעבד, דהוה רק משהו מכח חולשתו, אז אפשר בבליעה וריח אסור כולו, ואפי' אי אמרת ריחא לאו מילתא, אבל עם כח בליעה ביחד אז חזק כח ריח ואוסר כולו.
<b>אמנם</b> הרמב"ם סובר דבר חדש במאי דפליגי רב ולוי, כ"ע מודו דריח הבא ע"ו צלי אש שבא ריח מחמת שמנונית ורוטב אותו ריח אסור בפני עצמו דהוה כל היוצא מן האיסור אסור, כי פליגי אם הריח אוסר כשבא בתערובות.
<b>והנה</b> מצינו דהגם דגילתה התורה הטמאים לאסור צירן ורוטבן, בכל זה צריך קרא לטעם כעיקר, ופי' הריטב"א דציר כל זמן שהוא בפני עצמו אסור, אבל אם נתערב בהיתר הי' מסברא שיהי' מותר לכן צריך קרא על טעם כעיקר יעו"ש ועי' בחות דעת סי' צ"ח שהאריך.
<b>ולפי"ז</b> סובר הרמב"ם דריח הוא דבר איסור אם נתהוה ע"י הממש של איסור, ואסור כשהוא בפני עצמו, אבל אם בא בתערובות אז אינו אוסר ההיתר, אפי' אם יהי' חזק שבא מחמת שבלע החתיכה שמנונית איסור, אעפ"כ אין לנו לדון אלא על השמנונית, ואם יש בחתיכה ס' נתבטל הבליעה, אפי' אם נרגש ריח חזק של האיסור, דתורה לא גילתה רק שטע"כ אוסר, אבל לא גילתה שריח אוסר תערובות היתר, דרב סובר ריחא מילתא לאסור גם להיתר, ולוי סובר אפי' גדי ודבר אחר שהוא חזיר ששמן הרבה, אין בריח כח לאסור, רק בפת ושומן או פת עם דגים שנצלו, דעכשיו שניהם היתר, עדיין הוה כאלו הריח עומד לפני עצמו ואסור, דהא אין לנו לדון שריח יהי' אוסר, דהכל היתר עדיין אז הריח חשוב איסור.
<b>ועתה</b> ברוך ד' בא נא וראה שרמז הרמב"ם, לכתחילה אסור לצלות בשר שחוטה עם בשר נבילה ואעפ"י שאין נוגעין זה בזה, שיצמח ריח מזה ע"י בלוע, ואם צלאן הר"ז מותר אפי' אם נוגעין זה בזה, ואפילו האסורה שמן והמותרת רזה אם יש ששים לבטל, אין הריח הבא מחמת הבלועה אוסר, הגם שהי' ג"כ ריח פיטום, וביאר הטעם שהריח אינו אוסר הגם שריח איסור אסור בפני עצמו, אבל אינו אוסר להיתר אפי' אם בא בצירוף בליעה, דאין אוסר להיתר אלא טעמו של איסור, שם חידשה התורה טע"כ לאסור ההיתר ע"י טעם, אבל ע"י ריח ליכא היתר שנאסר אפי' ע"י פיטום וע"י בלוע כנלע"ד.
<b>וראי'</b> לזה דהנה הפלתי בסק"ו התקשה על התויו"ט שכתב שר"ע מברטנורא כתב בתרומות הטעם דפת אסור משום ריחא מילתא ובמכשירין כתב הטעם ששואב גוף היין. והקשה שהוא פלא דא"כ איך רצה הגמ' להוכיח דריחא מילתא הא ריח אינו מכשיר, וע"כ דפליגא אי שואב גוף היין, וא"כ אינו שייך לריחא מילתא, ותי' משום בתרומה המעט בטל ברוב וע"כ דאסור משום ריח יעו"ש, וקשה הא כיון דאיכא בלוע אז לכ"ע ריח אוסר אפי' כולו, כמו במצה וחמץ שנוגעים אפי' בתנור גדול, וא"כ אין ראי' על ריחא מילתא אם אין שם בלוע, וע"כ דגם בזה אין ריח אוסר ודוק. ומש"כ הלח"מ פ"ט הכ"ג בפי' דברי הרמב"ם מפני ששואבות היינו ששואבות הרבה והוה טפי מריחא הוא פלא דמפורש בפי' המשניות להר"מ בתרומות פ"י מ"ג ששואב גוף היין.
<b>אך</b> הלשון שאמרו בפסחים דף ע"ו מ"ט ריחא בעלמא הוא וריחא לאו מילתא היא, ולכאורה חלילה כשפת יתר הוא, הי' לקצר ולומר מ"ט ריחא לאו מילתא היא, וצע"ג. אמנם נכון אם הי' כאן בליעה וגם ריח אז גם ריח חזק הוה מילתא, אבל כיון שהוא רק ריח בעלמא בלא בלוע אז ריחא לאו מילתא ודוק.
<b>(</b><b>ב</b><b>)</b> <b>עלה</b> בדעתי הערה חדשה בתוס' ע"ז דף ס"ו ע"ב ד"ה אביי דחדשו דאביו סובר דריחא מילתא היא והוה כשותה ורבא פליג דריחא לאו מילתא היא דהריח נכנס ומזיקו יע"ש, והקושיות רבו מאוד מאוד.
<b>ונ"ל</b> להסביר בודאי ריח אין בו ממש וגרע מטעם כעיקר, רק עכ"פ יש בו הנאת גרון, א"כ במזיד יהי' אסור מצד אחשבי', דהא לר"ש דאמר כל שהוא למלקות הסביר הריטב"א שהוא מצד אחשבי', ורבנן דפליגי ס"ל דנהפוך הוא, מדיכול לאכול יותר ואוכל רק חצי שיעור הוא האות דאינו רוצה להחשיב אותו, דאוכל כ"ש יען שהוא קל באיסורו, וא"כ סובר אביי אם מריח בפיו שיבוא הנאת יי"נ בפיו הוה כשותה, ורבא סובר דלא הוה כשותה רק מכח אחשבי' יען דנהנה דרך פיו והנאת גרון, אבל אם מזיקו איך נאמר דאחשבי' הלא מריח רק כדי להבחין היין, אם ישתה מהיין אינו מזיקו, והריח מהחביות הולכים בפיו ומזיקו, הרי שסובל היזק בגופו שלא לשתות, והגם שאעפ"כ נהנה, רבה ההפסד על הריוח, ובע"ז כתיב לא ידבק בידך מאומה כמבואר בחולין דף ח' ע"א דמותר בכה"ג.
<b>ואפשר</b> לומר הא אמרנו לעיל דאם אינו מזיק, אז ריחא מילתא הוה כשותה מכח אחשבי', היינו אם נהנה בעין אז מחשיב אותו, אבל אם הוא בתערובות אז לא שייך אחשבי', דהוא רוצה להנות מההיתר שבתערובותו ובזה מיושב קו' מהרש"א מאי הקשה רבא לאביי מכמון. וקשה תקשה לנפשי' הא ריח הוה כשותה, אע"כ דמקלי קלי א"כ גם לאביי לא קשה וצע"ג.
<b>ולפי</b> מש"כ דכמון הוא בתערובות א"כ לא שייך אחשבי', וריח בפני עצמו לא הוה כשתי' רק אם הוא כשותה מכח אחשבי' אז מותר בבת תיהא דמזיקו, אבל לאביי דסובר אעפ"י שמזיקו הבת תיהא אסור, וע"כ דהוה כשותה ממש, דלא מהני להתיר הא דמזיקו אם ריח אסור מכח טעם כעיקר עיין פלתי סי' ק"ח סק"ו יעו"ש, א"כ שפיר הקשה דלא יהני גם התערובות להתירו מאיסור ריח כמון של תרומה ודוק.
<b>(</b><b>ג</b><b>)</b> <b>עוד</b> עלה בדעתי חקירה הגם אם נתבטל מין בשאינו מינו בשישים, הגם שמריח עוד ריח האיסור, דהוא מותר וריחא לאו מילתא כאשר העיר בפלתי בס"ק ז', ונ"ל דשאני התם דנתערב ממש או ציר דהוה טעם כעיקר, א"כ כאן דלא מרגישים בחיך טעם האיסור, ונתבטל גוף האיסור א"כ הריח הוה מדבר המותר, ולא שייך לאסור בעבור הריח דהוא כבר היתר, אבל אם לא נתערב ממש או טעם כעיקר רק ריח איסור בא בתוך ההיתר, א"כ אם ריחא מילתא ונחשב לאיסור, אז אפילו באינו מינו אסור, דהא אין ממש שיתבטל, והריח ניכר ונרגש, ואיך יתבטל הריח הנרגש בממש, בשלומא אם בא ריח גדי או ריח טלה אמרינן דריח בטל בשאינו מינו, דריח עם ריח הוה כמו בממש, אבל ריח בממש אי אפשר להתבטל ומיושב קו' מהרש"א אם אביי ידע ללוי אם נתערב הריח מותר, ורק בבת תיהא אסר אביי, א"כ מאי פריך רבא על אביי מכמון שהוא בתערובות יעו"ש.
<b>ולפי"ז</b> ניחא דשאני בבשר נבלה כחוש ובשר שחוטה שמן או אפי' נבלה שמן ובשר שחוטה כחוש דמפטמי אהדדי, א"כ שניהם מולידים ריח ויתבטל הריח של איסור בתוך הריח של היתר, וריחא לאו מילתא ונתבטל, הפיטום והביטול באים כאחד, כאשר יפטם הנבילה גם השחוטה תתן ריחה, ומבטל לריח הנבלה, אבל כמון בפת דהוה ביטול ריח בממש, בזה אין בטל, ואם ריחא מילתא יהי' הפת אסור ומשני אביי דמקלי קלי איסורא, וריח הנשאר מן האיסור הנשרף, אין בו איסור יען דמקלש קליש ודוק.
<b>(</b><b>ד</b><b>)</b> <b>ירושלמי</b> פ"י מתרומות וז"ל מהו לצלות משני שפודין אחד של בשר שחוטה ואחד של בשר נבילה בתנור אחד, ר' ירמי' בשם רב אסור ושמואל בשם לוי מותר, פליגא מתני' על רב אין צולין שני פסחים בתנור אחד מפני התערובות, לא אמרו אלא מפני התערובות הא שלא מפני התערובות לא עכ"ל.
<b>ולכאורה</b> יש להקשות מאי קו' דלמא טעמא דרב דאמר אין צולין בשני שפודין בתנור אחד משום תערובות גופין, כמו דאין צולין שני פסחים מפני תערובות גופן, אבל על ריח לא חשש כלל, ונהפוך הוא לוי מתיר ואינו חושש על תערובות גופין, וקשיא ללוי, והירושלמי הקשה על רב וצע"ג.
<b>ועלה</b> בדעתי מדנקט שחוטה עם נבילה, דמשמע משום דהוה מין במינו אוסר רב, הא שחוטה עם טמאה מותר, ובשלומא אי הטעם משום ריחא מילתא אתי שפיר, דבמין במינו אזיל רב לשיטתו דהוה במשהו. אבל מין בשאינו מינו מתיר באמת, דלא שייך אין מבטלין איסור לכתחילה, דאין כוונתו לבטל, ועיין במחצית השקל סי' תמ"ז סק"ד אבל אי מפני התערובות גופין אוסר רב לינקוט שחוטה עם טמאה, דהא תערובות גופין שייך אפי' במין שאינו מינו כגדי וטלה כמבואר בתוספתא ודוק.
<b>אך</b> עדיין קשה למה חושש לוי בשני פסחים לאסור מפני תערובות גופין, ובשחוטה עם נבילה מתיר לכתחילה ולא חשש על תערובות גופין, ופלא גדול.
<b>ונלע"ד</b> דלוי סובר בשלומא בפסחים דשניהם היתר בעצם רק דבאכילה נתהוה איסור, אז חיישינן דלא ישמרו הבעלים להקפיד, הגם דבשעת אכילה יתהוה איסור דנמצא דנאכל שלא למנויו, אבל עכ"פ הוה היתר בהיתר, וחיישינן דלמא לא יזהרו, אבל אנבילה ושחוטה כל ישראל בחזקת כשרות לשמור מאוד שלא יתחלף לו נבילה בשחוטה, דוגמא לזה דגזרינן בבב"ח שלא לאכול עם מכיריו על שולחן אחד, וגוי עם ישראל מותרין לאכול בשולחן אחד, יען שבשר בחלב האי לחודא שרי, ועיין ביו"ד סי' פ"ח ובסי' רכ"א בנדר הנאה מחבירו ועיין בש"ך סי' פ"ח, ועיין רשב"א בת"ה דרצה לומר בשני פסחים ריחא אין אסור לכתחילה יען דששניהם היתר ומכ"ש דחיישינן לשמא יתחלפו יען דשניהם היתר בעצמם ודוק.
<b>ולולא</b> דמסתפינא אמרתי דירושלמי לא פליג אש"ס דילן דלוי מתיר רק בדיעבד, וגם בירושלמי לא הוזכר התוספתא מן גדי וטלה, וגם יתר דקדוקים, אמרתי, דירושלמי חקר אם ריח כלי אסור לכתחילה עכ"פ או לא, וחקרו מהו לצלות שפוד של נבילה ושפוד של שחוטה בתנור אחד זה אחר זה, אבל לא חקרו אם מותר לצלות שניהם כאחד ורב אוסר לכתחילה ריח של כלי, ולוי מתיר ריח של כלי אפי' לכתחילה, והקשה דשם תנן שאסור לצלות שני פסחים בתנור אחד מפני התערובות שמא יתחלפו זה עם זה, אבל מחמת ריח שיש בתנור לא אסרו כלל וקשה לרב. (ההמשך חסר בכת"י וחבל על דאבדין).
<b>חידושי</b> <b>סוגיא</b> <b>דחצי</b> <b>שיעור</b> <b>(</b><b>שנת</b> <b>תרמ"ה</b> <b>אלול</b><b>)</b><b>.</b> <b>הרמב"ם</b> פ"ב מה' שביתת עשור הל' ג' וז"ל אכל או שתה פחות משיעור זה אינו חייב כרת אע"פ שהוא אסור מן התורה בחצי שיעור אין חייבין כרת אלא על כשיעור עכ"ל, והדבר פלא אם יהי' הדין שיש על חצי שיעור כרת, ח"כ הוה החצי שיעור שיעור גמור, שחיוב עונש מגלה מה שהוא שיעור ואם יש כרת אפילו על חצי זית, א"כ חצי זית הוא השיעור. כמו בחלב ונבילה וטריפה יען שיש מלקות על כזית, הוה חצי זית חצי שיעור, אבל אם יהי' מלקות על חצי זית, א"כ הוה חצי שיעור שיעור שלם וה"ה כאן אם יש כרת על חצי כותבת הוה חצי כותבת שיעור שלם, וא"כ איך כתב הרמב"ם אעפ"י שהוא אסור מן התורה בחצי שיעור אין חייבין כרת אלא על כשיעור, הלוא אם יהי' כרת אפילו על חצי כותבת, א"כ לא הי' חייב על חצי שיעור, אלא על כל השיעור והי' להרמב"ם לומר דיש כרת על כשיעור, אבל חצי שיעור אסור עכ"פ מן התורה, ולא להשמיענו חידוש אפי' שחצי שיעור אסור מן התורה, אין חייבין עליו כרת.
<b>ונלע"ד</b> לתרץ דבכל איסורין כגון נבילה וטריפה חזיר או חלב, דהמה איסורי חפץ והתורה אסרה לאכול חפצים של מאכלים אלו, ונתנה בהם שיעורים בכזית, ולא משכחת בחצי שיעור החיוב מלקות או כרת כי כך גזרה התורה השיעור באכילה היינו כזית איסור, אבל ביוה"כ שגוף האוכל היתר, ובקשה התורה עינוי, והנפש אשר לא תעונה ונכרתה, ותלי' בישוב הדעת וצריך ככותבת שהוא קרוב שני זיתים כמבואר ברמב"ם שם הל' א', וא"כ הי' מסברה אם אכל חצי שיעור בשוגג ואכל אחר כך חצי שיעור במזיד, יהי' חייב כרת, דחצי שיעור האחרון פועל יתובא דעתא, א"כ על פעולת אכילה שפועלת ישוב הדעת יהי' מחיוב כרת, רק אם חצי שיעור מותר לו מן התורה א"כ לא נפק היתובא דעתא באיסור, אבל משום שהוא אסור לאכול אפי' חצי שיעור, והתחיל בעבירה אז בחצי שיעור שגומר ישוב הדעת, יהי' חיוב כרת דהא עשה ישוב הדעת בחצי שיעור האחרון, וחידש הרמב"ם שדין תורה צריך לישוב דעתו ע"י פעולת כל השיעור באיסור, וכאן הגם שבא ישוב הדעת בפעולת חצי שיעור שנתיישב דעתו, עכ"פ הוא בא גם ע"י צירוף חצי שיעור הראשון שאכל בשוגג, או ע"י שהי' חולה, ע"כ לא בא כל הישוב הדעת באיסור ופטור מכרת, שצריך לבוא כל הישוב הדעת בפעולת עבירה ודו"ק.
<b>ואוסיף</b> בשלומא לר"ל דחצי שיעור מותר מן התורה וא"כ מותר לאכול חצי שיעור לכתחילה, א"כ לא ס"ד שיהי' חייב כרת, הגם שפעל יתובא דעתא, כיון דמעשה אכילה הי' פעולת היתר ליכא עונש כלל וכדאיתא בפנ"י פסחים דף כ"ה דבלי פעולת עבירה ליכא חיוב דכתיב ונכרתו הנפשות העושות יעו"ש, אבל לר"י דחצי שיעור אסור מן התורה, א"כ הוה בכל אופן אכילת חצי שיעור פעולת עבירה, ואז פעולת עבירה פעל יתובא דעתא ע"י איסור, ולכן חידש לנו הרמב"ם דאעפ"כ ליכא עונש כרת על חצי שיעור אלא על שיעור שלם.
<b>אעתיק</b> מש"כ בגליון ברוך טעם בשער הכולל בד"ה והשתא, כתב על דברי הרא"ש ביוכ"פ דף י"ב התירה לעוברה וכו' וכתב בנדון הנ"ל וז"ל נראה מדבריו בחולה מסוכן ביוה"כ שדי לו באכילת פחות פחות מכשיעור תוך כא"פ, אם עבר ואכל כל השיעור בזא"ז תוך כא"פ חייב כרת ומלקות, דהא לצורך הצלת הסכנה הי' די לו באכילת פחות פחות, ועד"ז גם בשאר איסורים שצריך לחולה שיש בו סכנה לאכול מדברים האסורים, ודי לו בפחות מכשיעור, אם עבר ואכל כזית בכא"פ רביע עליו חיוב הלאו שעבר שלא לצורך עכ"ל, וכתבתי על הגליון וז"ל בחידושי חקרתי זה וחלקתי כיון דחצי שיעור הותר לו לפקוח נפש, א"כ אי אפשר לצרף ללקות עליו אם אכל עוד עד כזית בכא"פ, דהחצי שיעור אכל בהיתר ואיך יתחייב על חצי שיעור אחרון, בשלומא אם אכל כזית בפ"א אפשר לומר הלא הי' לו די בחצי זית כדי שפקוח נפש ידחה האיסור וכיון שלקח כזית לא התחיל להיות הודחה, אבל מה שנאכל אח"כ בתוך כא"פ ליכא לצרף למה שכבר הותר ודו"ק.
<b>חידושים</b> <b>במס'</b> <b>קידושין</b> <b>וגיטין</b> <b>**(</b>ח"ת אלו הם מימי עלומיו של רבינו המחבר זצ"ל, מה שכתב לאחיו הגאון ר' יעקב שלו' סופר זצ"ל, עיין בריש ספר קן סופר.)**
<b>הנה</b> הפני יהושע בהקדמתו לסדר נשים הקשה קו' עצומה על שיטת רש"י וקידושין מ"ג ע"א) דס"ל דקטנה שאין לה דעת לשמור גיטה אינה מתגרשת אפילו ע"י אביה, והקשה דאמרי' בגמרא (סנהדרין ס"ט) אין אשה יכולה לילד עד י"ב שנה, והקשה מגמ' הא שלמה לתמני' נולד, ומשני שאני בת שבע וכו', וקשה הא ילד הי' לדוד מבת שבע קודם שלמה, ואם נולד שלמה לתמניא הרי דוד נשא לבת שבע כשהיא בת שש, שני שנים לשני עיבורים, ואמרי' דוד לא חטא כל היוצא למלחמת בית דוד גט כריתות כותב לאשתו והיתה מגורשת, ומסתמא הי' דוד ממתין ג' חדשים לימי הבחנה, וא"כ הי' דוד נושא אותה לשש וג' חדשים, א"כ היתה בשעת גירושין בת חמש שנה פירוש לפני פעוטות דעונת הפעוטות כבת שש אבל מקודם אינה יכולה להתגרש, ואיך היתה בת שבע מגורשת, בשלומא לשיטת ר"ת דאם אינה יכולה לשמור את גיטה יכולה להתגרש ע"י אביי, אפשר לומר דאביה הי' מקבל את גיטה, אבל לשיטת רש"י דאם אינה יכולה לשמור את גיטה אינה יכולה להתגרש אפי' ע"י אביה קשה איך היתה מגורשת.
<b>נראה</b> לי דהנה בגיטין (י"ח ע"א) איתא פלוגתת רב ושמואל מאימתי מונין לגט רב אמר משעת נתינה ושמואל אמר משעת כתובה ת"כ דרב השולח גט לאשתו ונשתהה שליח בדרך כו' ת"כ דשמואל המשליש גט לאשתו ואמר אל תתנהו לה אלא לאחר ג' חדשים אינה צריכה להמתין ג' חדשים והלכתא משעת כתיבה, לפי"ז י"ל מה שהוא מקשה הוא התירוץ, לעולם דוד הי' נושא אותה לשש ונתגרשה קודם שש ובכה"ג שכתב לה גט ואמר אל תתנהו לה אלא לאחר ג' חדשים, ולאחר ג' חדשים היתה בת שש, ואין צריך להמתין ג' חדשים דמונין משעת כתיבה וביום שיכולה להתגרש אז הי' דוד נושא אותה, ומיושב קושיתו.
<b>קידושין</b> מ"ד ע"ב בעי מיני' רבא מר"נ נערה מהו שתעשה שליח לקבל גיטה מיד בעלה כיד אביה דמיא או כחצר אביה דמיא, א"ל אין עושה שליח, איתיבי' קטנה שאמרה התקבל לי גיטי אינו גט עד שיגיע גט לידה, הא נערה הר"ז גט ומשני חסורי מחסרא וכו' לכאורה תמוה מאוד הא רבא הי' בעל האיבעיא אם יכולה לעשות שליח או לא, ואח"כ כי קא משני אינה יכולה לעשות שליח לקבלה, והקשה עליו ממשנתינו בגיטין משמע שיכולה לעשות שליח לקבלה ואם רבא הוי ידע מאותה משנה, למה לא איפשיטא לי' ממתניתין, דמסתמא הי' הוא המקשה דהא ר"נ א"ל לרבא אין עושה שליח וע"ז איתביה משמע דרבא הקשה לר"נ.
<b>ונראה</b> לי דהנה במתניתין בגיטין תנן נערה המאורסה היא ואבי' מקבלין את גיטה וכו' והנה ממתניתין לא ידעינן אם דוקא נערה ולא קטנה או ה"ה לקטנה והא דנקט נערה להודיעך כחו דר"י, וגם אינו מבואר אם נערה יכולה לעשות שליח לקבלה או לא, והנה י"ל דאם נערה יכולה לעשות שליח לקבלה יהי' קטנה במדרגה שיכולה לקבל גיטה, אבל אם נערה אינה יכולה לעשות שליח לקבלה הוי קטנה במדרגה שאינה יכולה לקבל גט, ורבא הוי מסופק בשניהם אם נערה יכולה לעשות שליח לקבלה וקטנה יכולה לקבל בעצמה, או נערה אינה יכולה לעשות שליח לקבלה וקטנה אינה יכולה לקבל, והשתא רבא לא הי' יכול לפשוט ממתניתין דאיכא למימר דהתנא איירי מדעת אביה ולא יכולה הקטנה לקבל גט ונערה לעשות שליח לקבלה, והוא הי' מסופק בשניהם היכא דלא הי' מדעת אביה ולא הי' יכול לפשוט, אבל השתא דקאמר ר' נחמן אינה יכולה לעשות שליח לקבלה ולא מחלק בין מדעת אביה ובין שלא מדעת אביה משמע דלא משכחת שיכולה לעשות שליח לקבלה וקשה שפיר ממתניתין אפילו אם איירי התם מדעת אביה ומשני לעולם מדעת אביה נמי לא מהני והתם מיירי שאין לה אב ומשום הכי יכולה לקבל אבל לעולם מדעת אביה נמי לא.
<b>גיטין</b> ס"ד ע"ב תוס' ד"ה שאני שתופי מבואות דרבנן משמע דר' יהודא ור"ח פליגי וכו' וא"ת הא זכי' מטעם שליחות וכו' לכאורה לא הבנתי למה לא כתבו התוס' כאן וא"ת הקושיא לר"י דהא קו' זו לא קשה אלא לרב יהודא דסבר דזוכה לאחרים קשה הא זכי' לאחרים מטעם שליחות, אבל לר"ח דסבר זוכה לעצמו ואין זוכה לאחרים לא קשה קו' זו, ולמה לא כתבו התוס' כאן תיקשי לי' לר"י כמו שכתבו לקמן וא"ת תיקשי לי' לר"י מאיש זוכה ואין קטן זוכה וכו', ואי ממילא ידעינן דקו' זו לא קשה אלא לר"י, למה כתבו תוס' לקמן תיקשי לי' לר"י וצ"ע, ויותר קשה לי דלקמן כתבו התוס' תיקשי לי' לר"י מאיש זוכה ואין קטן זוכה, דקו' זו קשה אפי' לר"ח דסבר לעצמו יש לו זכי' והתם קתני איש זוכה ואין קטן זוכה משמע אפי' לעצמו וקשה אפי' לר"ח, אע"פ שפירש"י בקידושין איש זוכה ואין קטן זוכה לאחרים, היינו בדאית לי' שותפות בגוי', ומה שייך לומר אין זוכה לעצמו הא בהמה גופי' שלו, ע"כ פירש"י אין זוכה לאחרים, אבל לעולם מה שאין שלו אין יכול לזכות אפי' לעצמו, ונמצא ד' התוס' הפוכין דלעיל משמע דקשה אפי' לר"ח ולעולם לא קשה אלא לר"י, וכאן כתבו תוס' תיקשי לי' לר"י וקשה אפי' לר"ח וצ"ע.
<b>ונ"ל</b> דחד קושיא היא בירך חברתא, דלכאורה קשה מפני מה לא הקשו תוס' מקודם מאיש זוכה וכו' אבל י"ל דידע דהתם לא הוי דעת אחרת מקנה אותם, לפיכך הקשו תוס' מקודם מאתם גם אתם, ומשני דאין למעט קטן מתרומה אלא מילתא דליתא בדנפשי', והוה ס"ל לתוס' דהשתא חזר מסברא ראשונה דדעת אחרת מקנה אותם אלא תלוי רק באיתא בדנפשי' או לא וקשה שפיר מאיש זוכה ואין קטן זוכה, דקטן איתא בדנפשי' בפסח דהא ממנין עליו בקרבן פסח, ומשני התם לא הוה דעת אחרת מקנה אותם, דשנים בעינן דעת אחרת מקנה אותן וגם דאיתא בדנפשי', אבל התם לא הוי דעת אחרת מקנה אותן, לפי"ז מיושב הכל על נכון, דלעולם קו' זו מאתם גם אתם קשה דוקא לר"י, ואין צ"ל תיקשי לי' לר"י דממילא ידעינן וכי תימא מפני מה קאמרו התוס' לקמן תיקשי לר"י, י"ל דהתוס' הוכרחו לומר כן דלכאורה קשה קו' זו אפי' לר"ח אלא י"ל דידע דהתם לא הוי דעת אחרת מקנה אותן, אלא מפני שקו' ראשונה מאתם גם אתם לא הי' קשה אלא לר"י וצריך לומר לדידי' חילוק היכא דאיתא בדנפשי' או לא, וקשה קו' זו, אבל לר"ח לא קשה קו' ראשונה ממילא הוי ידע דהתם לא הוי דעת אחרת מקנה אותן, אבל משום ריהטא קשה קו' זו אפי' לר"ח, ע"כ צריך תוס' לומר דקו' זו לא הוי אלא לר"י.