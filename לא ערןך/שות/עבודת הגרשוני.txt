<h1>עבודת הגרשוני</h1>
רבי גרשון בן יצחק אשכנזי
<big>שאלה</big> <big>א</big> ברך לקחתי וברך אשיב לשואל כענין וכהלכה משיב דברים נכוחים ערבים כעולת מחים אלקים ואנשים משמחים כפתורים ופרחים ה"ה אהו' הרב הגדול המופלא והמופלג כל סתום ונעלם מברר ומלבן כשלג נ"י ע"י פ"ה ר"מ ואב"ד הגאון כמהורר ליב נרו לא יכבה. מחול ימים ירבה ולכל העומדים צפופים ומסתופפים בצילו צל החכמה שלום. עד בלי ירח אחר דרישת פריסת השלום באתי הלום לגלות את אזניו שג"י הצהירים אשר כוננו ידיו אמונה יום פלוני האירו אל מול עבר פני יום פלוני:
<b>והנה</b> מה דבדק לן מר בענין מעשה שהיה וז"ל לאה היתה משרתת בבית ראובן והרה לזנונים וקודם שנתפרס' שהרתה נשתדכת למשרת א' שהיה ג"כ משרת בבית ראובן ואח"כ נתפרס' הדבר שהיא מעוברת ואחר ילדה בת. ושניהם היא והמשרת מודים שממנו נתעברה והנה השאלה אם יש להתירה להינשא לו תוך כ"ד חודש להולד אף שאין כאן כ"כ חששא דלמעכר חלבא וקטלא לי' ברעב מאחר שהוא מודה שממנו נתעברה גם בלא"ה קצת פוסקים מקילין במזנה וכו' אבל כאן יש חששא אחרת כששניהם מודים יוכל לצאת מזה חשש איסור דאורייתא לענין חליצה אם נתירה לו להינשא תוך כ"ד חודש משום חששא דכשם שזינתה עם זה כך זינתה עם אחרים כמו שנבאר בסמוך בעז"ה להרבה פוסקים וכו' עכ"ל השואל:
<b>תשובה</b> הנה אהו' באשר נפשי יודעת מאוד שהוד מעלתו איננו צריך לא לגמרא ולא לסברא דידי וכל רז לא אניס לי' וכל יקר ראו עיניו עיני פקוחים ומה דבדק לן מר זאת לא זאת כי אם ענוותונותו לתקוע את עצמי לדבר הלכה שאינה פסוקה. בכן הי' מן הראוי להחזיר ההתר"ה והשמוע"ה לסינ"י ועוקר הרים אשר לו משפט המלוכה:
<b>אמנם</b> באשר שאין מסרבין לגדול זחלתי ואירא להשיב פניו פני להבה ריקם. ע"כ אען ואומר כאשר יורני מן השמים אמנם בקצרה כי אין הזמן מסכים עמדי כלל כעת ודבר המל"ך נחוץ גזר עלי אומר בל תאחר וזה החלי בעז"ה חילי והנה מכ"ת צידד והראה פנים לכל צד כמראה האופן בכל האוכלים הן לאיסור הן להיתר בנה וסתר עד שכמעט לא הניח לנו מקום להתגדר בו מ"מ אענה את חלקי המגיע לי כפול בענין השאלה. אם יש שהתירה להינשא לו תוך כ"ד חודש אם לאו אבל אם ולד זה פוטרה מן החליצה או לא כעת לא נכניס ראשינו לדבר מזה רק נניח במוחלט שאיננו פוטר מן החליצה כדעת הרמב"ם וסייעתו:
<b>והנה</b> אבן נתפס במושלם דברי מהררי"ו בתשו' סי' ע"ג לכאורה אין מקום לשאלותינו כי שפתיו ברור מללו שאפילו אם נשאת לו כבר מפרישין אותם מכ"ש שאין להינשא לו לכתחלה. אמנם לאחר שנרבה בחבילות דקדוקים ופקפוקי' על דברי מהררי"ו נעמוד על תוכן דבריו דא"ח וממנו תצא ההוראה להיתר בנ"ד והוא זה שיש לדקדק במ"ש וז"ל וכיון דהכי הוא שאינו פוטר אותה לעלמא בלא חליצה אין להקל עליה שלא להפרישה ממנו דאתי לידי תקלה דיאמרו קמו רבנן במילת' שהוא בנו ודאי ויתירוה לעלמא בלא חליצה וכה"ג איתא בפרק ד' אחין אספק גירושי' כו' אם אתה אומר חולצת מתייבמת דיאמרו קמו רבנן במילתא דגיטא מעליא הוא וכו' עכ"ל דמהררי"ו ואני עני בדעת לא אוכל להבין דבריו מכמה טעמים ופקפוקים חדא משטחי דבריו שכתב וכיון דהכי הוא וכו' אין להקל עליה וכו' משמע לולי החששא דאתי לידי תקלה היינו מקילין שלא להפרישה משום דאפשר לומר שתקנת' דרבנן שלא ישא אדם מינקת חבירו וכו' לא נתקנה אלא בוודאי מינקת חבירו אבל לא במקום ספק משום כשם שזינתה וכו' וא"כ הוא למה ניחוש שיאמרו קמו רבנן וכו' הלא אעפ"י שלא קמו רבנן במילת' שהוא בנו ודאי אלא שהוא ספק מ"מ דינא הכי שלא להפרישם מפני הספק בשלמא התם בפרק ד' אחין יש לחוש שיאמרו קמו רבנן וכו' משום דקשיא להו למה חולצת ונפסלת לכהונה בכדי הלא היא בחזקת מותרת לעלמא ומספק אתה בא לאוסרה. אלא ודאי קמו רבנן במילתא וכו' אבל בנדון של מהררי"ו שאין מקום לומר קמו רבנן כיון שדינא הכי שאין להפרישם מפני הספק כמו שכתבנו חדא ועוד קאמינא שאין הנדון של מהררי"ו דומה לראיה כעוכלא לדנא לכאורה כי התם בפרק ד' אחין החששא קרובה מאד אם תאמר חולצת מתייבמת כי בראשונה מצות יבום קודם אבל בנ"ד יש כמה ספק ספיקות ספק שמא היא תמות ברישא את"ל הוא ימות ברישא שמא יניח אחריו זרע של קיימא אחר מלבד זה הולד את"ל שלא יניח אחריו זש"ק אחר שמא זה הולד ימות ברישא וא"כ מנ"ל לחוש חששות רחוקת כל כך ולכאורה מוכח בדברי מהררי"ו עצמו שאין לנו לחוש לחששות רחוקת כ"כ דיש לדקדק למה נקט התקלה קלה שתצא בלא חליצה שאינו אלא לאו דלא תהי' אשת המת חוצה למה לא נקט תקלה חמורה שמא תלדה לו בן אחר ודאי וימות א' מהם בלא זש"ק ואחיו מן האם ייבם אותה (עיין בפ' החולץ דף מ"ב ע"א) ויפגע באיסור אשת אח מן האם שהוא בכרת אלא ע"כ שלא רצה לנקוט חששא זו משום שהוא רחוקה ביותר א"כ אף אנו נאמר מנ"ל לדמות חששא דידיה שהיא רחוקה לחששא אם חולצת מתייבמת שהיא קרובה. מיהו יש לחלק ביניהם ודו"ק.
<b>ועוד</b> בו שלישי' יש להקשות על דברי מהררי"ו ממה שכתב הרמב"ם בפ"ח מהל' תרומות וז"ל. מי שנישאת לכהן שוטה או שאנס אותה או שפיתה אותה כהן וילדה אוכלת בתרומה בשביל בנה ואף על פי שהדבר ספק הואיל ובלא קדושין היא שמא מאחר נתעברה הרי הולד בחזקת זה שבא עלי' וכו' עכ"ל ואם איתא כדברי מהררי"ו שיש לחוש לתקלה שיאמרו קמו רבנן וכו' ויתרוה לעלמא בלא חליצה א"כ למה תאכל בתרומה הלא יש לחוש לתקלה שיתירוה לעלמא בלא חליצה שיאמרו כיון שאוכלת בתרומה ודאי קמו רבנן וכו' באמת כבר נתחבטו האחרונים בדבר הרמב"ם מה ראה כאן לפסוק לקולא ולענין חליצה פסק לחומרא ומ"ו חמי זקיני בב"ח סי' קנ"ו יישב דבריו שבתרומה דרבנן פוסק הרמב"ם לקולא ולענין חליצה דאורייתא פסק לחומרא ע"ש שהאריך (ויש לדקדק בדבריו אבל אין הזמן מסכים כעת) ולפי דבריו פשיטא קשה למה התירו לה לאכול בתרומה דרבנן ולא חששו לתקלה כמו שכתב מהררי"ו. ועל ארבע אשיב ואומר ניזל בתר איפכא ונאמר אם נפרישם יש לחוש לתקלה שיאמרו קמו רבנן במילת' דלאו מיניה הוא ויתירו אותו הולד בקרובי בעל השני ובאמת אסורים לו כמו שכתב הרמב"ם בפ' ט"ו מהל' איסורי ביאה וה"ה הסכים עמו ע"ש וכדי להסיר כל התלונת ועקשות פה מן דברי מהררי"ו נ"ל ע"ד לומר שדעתו כדעת הריב"ש שכתב בתשו' סי' מ"א אעפ"י שנודע שראובן בא עליה אם אין ראובן מודה שהולד ממנו אינו חייב לזון הולד כי י"ל כשם שזינתה עם זה כך וכו' כמ"ש בפ' אלמנה לכה"ג לחד לישנא ואין להוציא ממון מספק אעפ"י שהיא נאמנות להכשיר הולד אבל אם מודה שהולד ממנו מחוייב במזונתיו ע"ש כי האריך ועיין בתשוב' הגאוני' סי' ט"ז וא"כ הוא שפיר יש לחוש בנ"ז של מהררי"ו שיאמרו קמו רבנן וכו' דהא בעל השני לא אמר שהוא יודע שהולד ממנו אלא אמר שבא עליה וא"כ אינו חייב במזונות של אותו ולד כמו שכתבנו ואם אינו חייב במזונות של אותו ולד יש לחוש שמא תתעכר החלב וימות ברעב ולמה לא הפרישם רבנן אלא ודאי קמו רבנן במלתא דבנו ודאי הוא וחייב במזונתיו וע"כ ליכא למיחש שמא תתעכר החלב וכו' וממילא יפטרוה בלא חליצה כן יאמרו. ואין להם לומר שמא הודה הבעל השני שהולד ממנו וחייב במזונת כי הודאת ב"ד כמאה עדים דמי לענין ממון אבל לא לענין חליצה. (אבל באמת זולת חששא זו לא היינו מפרישן אותו כי י"ל שתקנת דרבנן שלא ישא אדם מינקת חבירו היינו דוקא ודאי מינקת חבירו אבל לא בספק כמו בנ"ד אעפ"י שאינו חייב במזונת הולד) וכיון דעיקר הדין שלא היינו מפרישן אותם הוא מדת הדין רפיא כי באמת עיקר הטעם שמא תתעכר החלב שייך הכא כיון שאינו חייב במזונת אלא מפני הספק אין מוציאין אותה ע"כ יש לחוש לתקלה אפי' לחששא רחוקה ועפ"ד אלו נחו שקטו כל הקושיו' שהקשתי קצתן ברווחא וקצתן בדוחקא ואין מפרשי' למיבן מדעתו כללא דמילתא הפסק שפסק מהררי"ו נכונה על יסוד זה דכיון שאין הבעל השני חייב במזונת של הולד אעפ"י שהודה שבא עליה ע"כ יש לחוש לתקלה שיאמרו קמו רבנן וכו' א"כ ממילא כשהבעל מודה שהולד ממנו (כגון אם אמר שהוא רגיל תמיד אצלה ותתנהג עמה כאיש עם אשתו וכיוצא בזה) הוה הודאת ב"ד כמאה עדים דמי וחייב במזונת של הולד וכן פסק בש"ע ס"ס ע"א וא"כ אין לחוש לתקלה ואין להפרישם כלל ואפי' לכתחלה נמי משיאין אותה ומסייעין לכך משום מצוה דהיינו במקום שיש לחוש אם ימתין כ"ד חודש שילך לו ולא ישוב עוד כי מצוה הוא שיכניסנה כמו שכתוב מהרי"ק שורש קכ"ט ע"ש וממילא אין לחוש לתקלה שיאמרו קמו רבנן במילת' וכו' כי לא חיישי' לתקלה אלא דוקא כשאינו חייב במזונת כנ"ל דאז יש מקום לחלוק ולומר קמו רבנן וכו' אבל לא במקום אחר.
<b>איברא</b> איתא בתשובת הרשב"א הובא בב"י סי' י"ג וז"ל מסתבר' אחר שיצאה בגט צריכה להמתין ג' חדשים שהרי קטנה שהשיאה אחי' ואמה הכל יודעים שיכולה למאן ואפ"ה כל שיוצאה בגט צריכה להמתין וכ"ש זו שיצא עליה קול והצרכת אותה גט יאמרו קמו רבנן בקדושין וקדושין מעלי' הוה ואפ"ה לא אצרכוה לאמתוני וכו' נמצאת מצריכה כרוז וכו' וכההיא ד"פ החולץ עכ"ל ונראה לכאורה שכוונתו של הרשב"א הוא שיש לחוש לשמא יאמרו קמו רבנן וכו' אע"פ שמן הדין לא היה צריך לאשהוי אבל לעד"נ אין משם ראי' כלל חדא דשאני התם דהו' חששא קרובה מאד ועוד שהרשב"א לא עשה סבר' זו כי אם סניף לעיקר הדין ולעשות ממנה כ"ש ק"ל ועוד ג' חדשים של הבחנה עדיפא מחש' מעוברת חבירו כמ"ש ב"פ החולץ:
<b>כללא</b> דמילת' שלע"ד נראה שבנ"ד מותרת להינש' לו תוך כ"ד חודש וליכא למיחוש למידי כיון שהוא מודה שהולד ממנו כאשר בא בשאלה שהיא והוא מודים שממנו נתעברה וכן משמע מתשובת הרא"ש כלל י"ז ס"ז הובא בב"י בס"ס ע"א בקצרה ובסי' פ"ב בארוכה וז"ל רחל היתה מעוברת מראובן אח"כ קדש' וילד' בן כו' ע"ש שהאריך משמע שהיא מותרת להינשא לו כשהוא מודה שהולד ממנו (אם לא נאמר שקידשה ונשאה באיסור אבל זה אינו במשמעות) הגם שאין להביא ראי' מן הרא"ש שהוא אזיל לשיטתי' דס"ל שאין חוששין כלל כשם שזינתה כמו שכתב בכלל ל"ב סי"ו הובא בס"ס ג' בהג"ה ש"ע וז"ל. כהן שבא על פנויי' אלמנה וילדה ממנו בן מהו לכהונה והשיב נ"ל שהוא כשר לכהונה וכו' ואין לומר מדאפקרה נפשה לגבי' בועל אפקרה נמי נפשה לגבי' עלמא דלית הלכת' כאביי דאמר בשילהי אלמנה לכ"ג מגו דאפקרה נפשה כו' ע"ש. הרי קמן שהרא"ש לא חייש כלל לומר מדאפקרה גבי' דבועל כו' ודלא כמו שעלה על דעת מכ"ת שי"ל שגם הרא"ש מודה לדברי מהררי"ו) מ"מ לפ"ד בנדון ההוא בסי' י"ז אין אנו צריכין לכך כי בלא"ה א"ש דכיון שהודה שהולד ממנו וק"ל והואיל ואת' לידן תשובת הרא"ש הנ"ל נדייק בה למה הביאה מה"ר רמ"א בהגהותיו ס"ס ג' וז"ל כהן שבא על הפנויי' ומודה שהוא בנו הבן ההוא כהן לכל דבר ולא חיישינן שמא הפקירה נפשה לאחרים עכ"ל דמשמע כאן שהוא פוסק כדעת הרא"ש אפילו בשאינה מיוחדת לו ולקמן בסי' קנ"ו ס"ט לא הביא דעת הרא"ש אלא דעת המ"מ שס"ל שבמיוחדת לו דוקא לא חיישינן לומר כשם וכו' ונלע"ד ליישב ע"פ מ"ש לעיל בשם מ"ו ח"ז בב"ח שלענין תרומה דרבנן פסק הרמב"ם לקולא ותרומה בזמן הזה דרבנן כמ"ש הרמב"ם בפ"א מהל' תרומת הכי נמי י"ל שמ"ש מהרמא"י הרי הוא כהן לכל דבר היינו כל דבר שהוא מדרבנן (ועיין בלבוש) וזכיתי עוד לדברי' הרבה בדינים אלו רק שאין הזמן מכיל כעת וכללא דמילתא בהא סלקי ובהא נחתי שענ"ד נוטה להקל בנ"ד ולהשיאה לכתחילה באשר שיש לחוש שתתפרד החבילה ולא ישוב אליו עוד ויבטל המצוה המוטלת עליו להכניסה כמ"ש מהררי"ק בשורש כ"ט אמנם בתנאי כפול אם דעתו דמר הרמה מסכמת עמדי בשריותא דא הן מטעמי דידי או מטעם אחר אבל אם אין דעתו מסכמת בטלה דעתי ואם דעתו מסכמת רק שלבו נוקפו קצת הלא יוכל מכ"ת לשאול עוד את פי מורי' אנשי השם אשר בארץ המה רק בקשתי שמכ"ת יודיעני אם דעתו מסכמת עמדי אם לאו ואם יהי' לו איזה פקפוקים עלי ועל דברי יודיעני אם אוכל לעשות סניגורי' לדברי ע"פ האמת והיושר מוטב ואם לאו אודה ולא אבוש לומר הדרני בי כי כן דרכי תמיד לקבל האמת ממי שאמרו מכ"ש ממכ"ת שדעתו רמה ובזה אצא ואומר שלום מאלהי הצבאות אחר כתיבתי כל הנ"ל ראיתי בתשובו' חמי הגאון מהרר"מ ז"ל שנכתב בפשיטו' בסי' ק"ד שאין לחוש מדאפקרה נפשה לגבי האי אפקרה נפשה נמי לגבי האחרינ' והביא ראיות מן תשובת הרא"ש שהבאתי לעיל ולא הרגיש שמהררי"ו לית ליה להאי סברא אע"פ שהזכיר תשו' זו של מהררי"ו לעיל בסי' נ"ה ואפשר ליישב דבריו כמו שכתבתי שיש חילק בין הודה שהולד ממנו ובין הודה שבא עליה אבל באשר שהביא ראיה מתשו' הרא"ש לא משמע הכי וצ"ע נ"ל גרשון אשכנז.
<b>שאלה</b> <b>ב</b> למען ציון המצוין בהלכה שמורה וערוכה ה"ה הרב הגדול המובהק במהור"ר אפרים כהנא רבא יכהן פאר נר"ו. לא אחשה ואחוה דעתי הקלושה בענין החרם אשר גזר אומר הזקן הרב המובהק מהר"רף נר"ו בק"ק אובין שטאט וז"ל עכ"פ ראה ראיתי שאין טוב להם לקבל איזה רב אף שהוא הגון וכו' ויש לו בקהלה קרובים וצדדים כי אז יעשן אף המריבה יותר ויותר ואינו דומה שמיעה לראי' כו' ויש לחוש שלא יעמדו מתוך הקהלה איזה אנשים בגובה אפם וכו' מי אדון לנו למחות לנו לקבל רב שיש לו קרוב בקהל. ולומר כאשר דברו לדוד הננו עצמך ובשרך וכו' בכן יצאתי בגזירה שוה בחרם כו' להיות בשב ואל תעשה שלא יעלה על לב שום אדם לתת דעתם בקבלת הרב לקבל איזה קרוב שיש לו צדדי' בקהלה כו' עכ"ל החרם:
<b>והנה</b> איזה שנים שעברו קבלו הקהל הנ"ל הרב המובהק הנ"ל והי' רחוק לכל בני הקהלה ולאחר מכאן נעשה קרוב ע"י התחתנות דהיינו שבנו של הרב הנ"ל נשא אשה שיש לה קרובים בקהלה והנה כהיום הזה בא איש א' והרעיש העולם באמרו שהקהל נלכדים במצודת החרם של מהר"רף הנ"ל והנה אשתקד בין כסא לעשור צעקת הרב המובהק הנ"ל בא אלי:
<b>תשובה</b> בהיות שהימים ההם נזכרים ונעשים לחשוב עם קונהו חשבון של מצוה ע"כ לא יכלתי להשיב בארוכה רק מפני הכבוד השבתי לו בראשי פרקים והנה באמת מאז ועד עתה לא שקטנו וצרות רבות סבבונו בעו"ה וכל המאוחר קשה מהראשונים ואחרון הכביד שיצא הגזירה מן השמים ואנו טרודים מאד מאד ולבי וראשי בל עמי לכוין דעתי בכתב מ"מ לאהבת האמת והשלום ולכבוד הרב המובהק נר"ו אוציא מן הכח אל הפועל לברר דברי הראשונים בתוס' באור (תשובה זו נאבד רק מתוך תשובה זו האחרונה מבואר הטיב הראשונה) ואעבור עליהם ראשון ראשון וזה יצא ראשונה ושם נאמר שלדעתי הקלושה נראה אף גם אם נתקבל הרב הנ"ל באסור דהיינו שהיה לו אז בשעת הקבלה קרובים בקהלה מ"מ אין מקום לדחות הרב ולהורידו מגדולתו באשר שהלשון שלא יעלה על לב שום אדם לתת דעתו בקבלת הרב לקבל איזה קרוב שיש לו צדדי' בקהלה וכן בכל לשון החרם לא נזכר כי אם לשון קבלה ובשום מקום לא נזכר שלא יחזיקו רב שיש לו קרוב משמע שהחרם לא חל כי אם על הקבלה. ואם כבר עברו וקבלו איזה רב שיש לו קרוב עברו על החרם וצריכין התרה על מה שעברו. ודבר זה דומה ממש למ"ש הרשב"ץ הובא בב"י ס' ר"ח וז"ל על ראובן שנשבע שלא ישא אשה תוך ג' שנים ועבר ונשא אם אמר לשון שמשמעו שלא יעשה נישואין עמה ה"ל כנשבע על הככר וכו' אבל אם לשון שמשמעו שלא תהיה אשתו כו' עכ"ל ודבר זה דומה ממש לנ"ד והנה לא נעלם מעיני מ"ש הרשב"ץ בעצמו ובכבודו הובא בב"י בסי' רי"ח בעסק מי שנשב' שלא יעשה יין למכור וכו' ויש לו עכשיו קצת יין העשוי כבר קודם שנשבע כתב שנראה שאסור למכרו אע"פ שלא נשבע אלא שלא יעשה יין למכור וזה עשוי כבר משום דאזלינן בתר כוונת הנודר וכו' (הגם שדבריו האלו תמוהין ואין הנדון דומה לראי') וצריכין אנו ליישב דבריו כי היכא דלא יסתרי להדדי והוא זה מ"ש בענין ראובן שנשבע שלא ישא אשה תוך ג' שנים וכו' מיירי באופן שאין אנו יכולין לכוין דעת הנודר מה היה כוונתו ע"כ אנו הולכי' אחר משמעות הלשון משא"כ בענין עשיית היין למכור אנו יודעים כוונת הנודר ע"כ אנו הולכים אחר הכוונה וא"כ בנ"ד נמי שאנו יודעים כוונת הנודר יש לנו לומר שהכל בכלל בין הקבלה בין להחזיק הרב אחר הקבלה מ"מ אני אומר מזכאי אני במקומי שאין להוריד הרב מקדושתו רק צריכין התרה על מה שעברו ע"י ג' הדיוטת שעוקרים הנדר מעיקרו ולא שייך לומר שינהגו אסור בימים שנהגו היתר או לפחות שלשים יום כי לא נאמרו דברי' הללו אלא למי שעובר במזיד אבל אם לא בשוגג ובנ"ד אף היה הקבלה באסור מ"מ ניכרי' דברי אמת ששוגגין היו שלא זכרו בשעת קבלת הרב שמהרר"ף גזר חרם (או היו שוגגין בענין אחר כמבואר להבא) שכמה דינים יסדו חז"ל על לא שביק אינש התירא וקאכיל אסורא ואם היו זוכרים החרם היה יכולי' להתירם ע"פ רוב הקהל אלא ודאי שכחו החרם א"כ עברו בשוגג על החרם וגבי שוגג לא אמרי' שצריך לנהוג אסור אלא מתירין אותו מיד וראי' לדבר שאנו תולין לומר שמא שכחו מהא דאיתא בב"י סי' ע"ה על שמעון שנשבע ליתן מזכרת כל נכסיו לגבאי מס ולא הביא במזכרת חוב פלוני וכתב דשמא שכחו. והנה באמת לא נעלם מעיני תשובת הרשב"א הובא בב"י סי' ל"ד על א' שהעידו עליו שעבר על שבועתו וכו' עד וטען שוגג הייתי אינו נאמן להכשיר עצמו לומר שוגג הייתי ושכחתי אך אין הראי' דומה לנדון והמשכיל יבין את זאת מעצמו ואינו מהצורך להאריך כי אדרבא משלילת לשונו ג"כ מוכח שם ששכחה הוי שוגג וא"ל מאן לימא לן דשכחה הוה שוגג דלמא שכחה הוה מזיד גבי אדם כדאמרי' גבי שומרי' כל לא ידענא פשיעות הוא. הא ליתא דהא אית' בפ' כיצד הרגל אמר רבא היתה אבן מונחת לו בתוך חיקו והכיר בה ושכח לענין נזק חייב לענין ד' דברים פטור ופירש"י לענין ד' דברים פטור אע"פ דהכיר בה הוה שכחה שגגה ולא פשיעה הרי קמן ששכחה הוה שגגה. ויש לחלק בין שומר שאמר לא ידעתי אנה הנחתיו ובין שארי שכחות וק"ל:
<b>כללא</b> דמילת' שלכאורה נראה פשוט שאין להוריד הרב מקדושתא רק הקהל צריכין התרה על מה שעברו ונעקר הנדר מעיקרו וממילא יכולי' להחזיק הרב כל משך זמן שקבלו אותו ואין הקהל צריך לנהוג אסור כלל כי נכרים דברי אמת ששוגגי' היו ששכחו החרם של מהרר"ף אבל לבי מהסס לומר שכחה גבי הרבה בני אדם שהם במעמד א' דהוה שוגג (ולא דמי לנדון של הרשב"א שהי' יחיד) וראי' לדבר מהא דאי' בפ"ק דשבת משלשלין את הפסח וכו' ומפרש בגמ' מ"מ בני חבורה זריזין הם ופירש"י זריזין הן ומדכרי אהדדי וכן בפ' חבית אבל עשרה בני אדם וכו' מביאי' בידם ופירש"י הואיל מרובין הן מדכרי אהדדי שמעינן מני' שגבי רבי' שעושין דבר א' בפ"א לא חיישינן שישכחו כולם ודאי אם רבים יעשו דבר א' זא"ז איכא למיחש לשכחת כל א' וא' בפני עצמו אבל לא כשיעשו דבר א' בפ"א (ובסבר' זו הנכונה לע"ד אזדא לה תמיהת הט"ז על מהררש"ל בי"ד סי' ק"י ע"ש) באופן אם היה קבלת הרב באסור היה לבי מהסס אם לא יצטרכו הקהל לנהוג אסור כימי' שנהגו היתר או לפחות שלשים יום אבל בהיות שקבלת הרב הנ"ל היה בהיתר נראה לע"ד פשוט שאין צריכין הקהל אפי' להתרה כלל. והנה לכאורה נראה אעפ"י שנתקבל הרב בהיתר מ"מ כיון שאחר כך נעשה קרוב אסורא דחרם מהר"ף רביע עלי' וראי' לדבר מהא דאית' בפ"ק דב"ב מחיצת הכרם שנפרצה וכו' נתייאש ולא גדרה קידש כו' ע"כ אעג"ב דכתיב בקרא לא תזרע כלאי' מ"מ אסרינן ג"כ הקיום א"כ נימא נמי הכא אעג"ב שהחרם הי' שלא לקבל רב שיש לו קורבא וצדדים מ"מ לא יקיימו רב שיש לו קורבא. אבל כד מעיין שפיר נ"ל ע"ד שאין משם ראי' כלל ואדרבה משם ראי' להיפך דאי' בפ"ק דמ"ק תניא שדך לא תזרע כלאים אין לי אלא זורע מקיים מניין ת"ל כלאים שדך לא ע"כ (ועיין בפירש"י) הרי קמן טעמ' דכתב רחמנא כלאים באופן דדרשינן שדך לא אבל אי לא כתוב הכי לא הוה משמעות אסור הקיום מאסור זריעה וא"ת נילף מינה כיון דגלי רחמנא גבי כלאי זרעים שהקיום אסור כמו הזריעה אעפ"י שהזרי' היתה בהיתר כגון שהיה מחיצה מפסקת בינהם הה"נ בכל ענין נאמר כך אבל ז"א דהא גבי כלאים יש לנו ג"כ קרא יתיר' לדרוש כן מדה לל ותבואתו וכתב ותבואת הכרם אלא לרבות כרם בלא זריעת כלאים דהיינו המקיים כלאים דקדש כמ"ש הלבוש סי' רצ"ז ס"ד ע"ש א"כ אית לן שני כתובים ושני כתובים אין מלמדים ואפי' למ"ד שני כתובי' מלמדים יבא כתוב השלישי והוא זה דדרשינא לא תעשה לך פסל א"ל אלא ל"ת העשוי כבר מנין שלא יקיים ת"ל לא יהי' לך. הרי יש לנו ג' כתובים שבאי' ללמד ולהורות שהקיום אסור כמו העשיה ולכ"ע ג' פסוקים אין מלמדים אבל מ"מ לא מלאני לבי לסמוך על זה באשר שאין דבר זה מפורש בש"ס הגם שבעל צדה לדרך כותב כיוצא בזה בפ' בא בענין מה שחולק על הריב"ש במ"ש שאין פודין הבכור ע"י שליח. ע"י אומדים אמנם לעד"נ אעיקרא דדינא פירכא שאין להכניס בחרם של מהרר"ף אלא מה שאין הלשון סותר הכוונה אבל במקום שהלשון סותר הכוונה אין לנו לילך אחר הכוונה כמ"ש מהררי"ט ולא נעלם מעיני שמהרר"ך חולק עליו ואין בידי להכריע בין שני הרים גדולים וביותר במקום שהאחרונים הביאו דבריהם ולא הכריעו מכל מקום לפי עניות דעתי נראה שרוב הראיות שהביא יש לסתרם באמת הבנין כי כל מה שהביא מתם היינו היכא שאנו מוצאי' איזה תקנה כתובה אנו אומדים המתקני' שגם לזה נתכוונו אעפ"י שלא מפורש בלשון התקנה אבל כשאנו יודעים שלא נתקן רק מה שכתב בלשון התקנה או מה שמבואר בנדר בזה לא אמרינן שאנו הולכים אחר אומדנ' מ"מ אני מבטל דעתי בזה רק לעד"נ שבנ"ד גם מהררר"ך מודה באשר הלשון החרם משמע מלכתחלה ועד סוף שלא כיון כי אם שלא לקבל רב שיש לו קורבא אבל לא מי שנתקבל בהיתר שהרי כתוב להיות בשב ואל תעשה ואין נכלל בלשון שב ואל תעשה שאם נתקבל שלא יקיימו אותו נ"ל גרשון אשכנזי:
<b>שאלה</b> <b>ג</b> נדרשתי באשר שאלוני לחוות דעי מרחוק בענין מעשה שהיה כך היה ראובן שמעון לוי ויהודא נשתתפו יחד בעסק משא ומתן א' באופן ששמעון ולוי יסעו למדינה אחרת וליקח שם סחורה ידוע ולהביאה למדינה זו ולוי ויהודא לא הטילו לכיס כלום רק ראובן הטיל לכיס סך גדול ושמעון הטיל ג"כ לכיס סך אבל לא היה מגיע אפי' לחלק רביעי' מן כל הסך שהטיל ראובן ושמעון ולוי ויהודה הקימו שטר עליהם בא"ה איך אמת הוא שיש תחת ידם ורשותם סך ידוע השייכים לראובן ושמעון שקבלו מידם לידם במעות מזומנים והרי סך הנ"ל בידם בתורת עיסקא למחצית שכר ולמחצית הפסד לצורך קניית סחורה ידוע במדינת אחרת והחצי ריוח יהיה לראובן ושמעון וחצי ריוח יהיה ללוי ויהודא (אכן א' ר"ט יקחו לוי ויהודא בראש שכר טרחתם וכן להפסד חו' ובאותו השטר נאמר וז"ל גם ראובן ושמעון עשו ק"ס באותו מעמד להלוות ללוי ויהודא סך הנ"ל כנ"ל עד גמר משא ומתן הנ"ל דהיינו עד בואם לביתם וכמ' לוי ויהוד' שעבדו כל נכסיהם באופן המועיל לראובן ושמעון על חצי אחריות של סך הנ"ל. זה הוא תורף השטר הנ"ל רק במלות מתחלפות ולאחר שבאו לוי ויהודא לביתם והביאו סחורות הנ"ל תבע ראובן את שמעון שישלם לו מה שהניח הוא בשותפות יותר מן חצי סך הכל כי כן היה תנאי ביניהם שיטילו ראובן ושמעון שוה בשוה חלק בחלק ושמעון טעון שאינו מחויב לשלם רק חלקו שהוא חלק רביעית ועל רביעית השני מעולם לא נתחייב להטיל לכיס רק נעשה ערב על אחריות הדרך עד שיבואו לביתם ואח"כ יתן כל א' וא' מארבעת' חלקו חלק רביעית והאריכו למעניתם. ופסקו הדייני' ששמעון מחויב לישבע ש"ד שכדבריו כן הוא שלא היה ערב רק על אחריות הדרך עד שיבואו לביתם ואח"כ יתן כל א' חלקו חלק רביעית ושמעון קיים הפסק ונשבע כנ"ל ואח"כ העידו עדי השטר הנ"ל אחר האיום ז"ל כו'
<b>והנה</b> ראובן הנ"ל מרנן אחר שמעון שהוא פסול לעדות ולשבועה שנשבע לשקר ע"פ הגדת עדים הנ"ל ועל זה נשאלתי אם שמעון פסול לעדות ולשבועה אם לאו:
<b>תשובה</b> הנה על ענין עסקי ממון לא נשאלתי ואין רצוני לתקוע את עצמי לדבר הלכ' זו בלתי ידיעת שני הצדדי' רק לענין מה שנוגע בכשרותו של שמעון חלקי אען ואומר ששמעון מקדושתו וכשרותו לא יצא ומי שמרנן אחריו עתיד ליתן את הדין וזה החלי בעזרת ה' חילי שאין ממש בהגדת עדות האלו כיון שהיה שלא בפני ב"עד כי כבר פסקו רוב הפוסקים שאפי' בדיעבד אין פוסקי' ע"פ עדים שהעידו שלא בפני בע"ד ולא כדעת ראבי' ורא"בן שפסקו שבדיעבד דנין על פיהם ואפי' לפי דעתם שדנין ע"פ בדיעבד היינו דוקא בדיני ממונות אבל לא בענין לפסול איש ולהוציאו מחזקת כשרות וכל זה מבואר באר היטב ביש"ש בפ' הגוזל בתרא ובתשובת מהרש"ל סי' י"א וכ"ח ע"ש גם שם מבואר שפסק שאין העדי' יכולין לחזור ולהעיד משום דה"ל כאלו נוגעי' בעדותן ע"ש כללא דמילת' לדברי מהרש"ל שדברי עדים האלו לא מעלין ולא מורידן ליגרע כחו וכשרותו של שמעון הנ"ל אמנם באשר שאין דברי מהרש"ל מוכרחי' גם מתוך דברי תשובותו הנ"ל נראה שעדין יש לבעל דין לחלוק עוד י"ל כיון שגביית העדות שייכי' ג"כ לענין ממון כעדי ממון דמיא וכמו שאמרינן לענין דרישות עיין בב"י סי' ל' ע"כ גם אנחנו נאמר אף אם נאמר שעדותן שנגבה שלא בפני הבע"ד מועיל אפי' בענין לפסול א' מ"מ נראה לע"ד שאין די באר בעדיות האלו לפסול את שמעון מטעם שעד א' אמר וז"ל איך הב ניט אנדרשט פר שטנדין אלז ראובן אונ' שמעון זאל איטלכר החצי מעות אויז ליגן כו' דז איך זאל זאגין זייא בפירוש גרעט גווארין קאן איך ניט איטלכיז ווארט בהלטין אבר איך הב עז ניט אנדרשט פר שטנדין עכ"ל ונלע"ד שאין שמעון נפסל ע"פ עדותו כי יוכל לומר מה לי ולהבנתך אתה הבנת כן אבל לא הי' כך כוונתי רק כוונתי הי' שאין אני ערב רק עבור אחריות עד שיבואו לביתם ואח"כ יתן כל א' וא' חלקו וראי' לדבר שיוכל אדם לתרץ דבורו נגד הבנת השומעים ממה שכתב הרשב"א בתשו' והב"י מביאה בי"ד ס"ס רכ"ח וז"ל נ"ל הדברים ברורים שכל שנדר ובא ואמר ע"ד כן נדרתי נאמן ואע"פ שהוציא בפיו הנדר סתם ואפי' תלה הנדר לאחר מכאן בדברים שהיתה כוונת השומעים בהפך מה שאומר עכ"ל ע"ש הרי קמן שיוכל אדם לתרץ דבורו הפך כוונת השומעים וא"ל לעולם אמרינן כל מה שמבינים השומעים ה"ל כאילו פירוש בהדיא ואינו יכול לפרש דבריו להפך הבנת השומעים והא דאמרינן גבי נדרים שיוכל לפרש דבריו הפך הבנת השומעים היינו טעמ' משום דגבי נדרים בעינן פיו ולבו שוים מה שא"כ בענין אחר דזה אינ' דהא דק"ל גבי נדרי אונסי' דלא הוה נדר היינו דוקא כשהוציא בפיו דבר שאינו בפירוש נגד מה שבלבו אבל כשהוציא בפיו דבר שהוא בפ' נגד מה שבלבו הוה נדר ואם הוה מה שכיוונו השומעים כאלו אמר בפי' אותו הכוונה אין לנו לקבל מה שפי' הנודר הפך דעת השומעי' אלא עכ"ל כיון שאיכא לפרש דבריו הפך דעת השומעים שומעין לו ולא הוה כאילו אמר בפי' הבנת השומעים ה"ה נמי בנ"ד שומעין לו לשמעון לפרש דבריו הפך דעת השומע הוא העד הא' שאמר שהוא הבין ששמעון מחויב להניח חצי המעות:
<b>והנה</b> לא נעלם מעיני מ"ש הריב"ש בסי' קצ"ה (הובא בש"ע י"ד סי' רי"ח ס"א) וז"ל ולא דמי לההיא דתנן בפ' הנודר מן הירק טען והזיע והיה ריחו קשה ואמר צמר ופשתן עולה עלי מותר לכסות ואסור להפשיל לאחוריו כו' וכן ההוא דפ' קונם יין הי' מסרבין בו לישא את בת אחותו ואמר קונם שהיא נהנית לי מותרת להנות שלא נתכוון אלא לשם אישות וכן היה מסרב בחבירו לאכול אצלו ואמר קונם לביתך שאני נכנס טיפת צונן שאני טועם מותר לכנוס לביתו ולטעום לו שלא נתכוין אלא לשם אכילה ושתי' כו' ועוד דכל הני הוה בנדרי' שנודר אדם בינו לבין עצמו והולכין אחר כוונתיו משום דבעינן פיו ולבו שוין אבל מי שנותן מתנה לחבירו כל שלשון המתנה כולל הולכין אחריו עכ"ל א"כ משמע שמה שאדם מתחייב נגד חבירו הולכין אחר מה שהלשון כולל וה"ה בנ"ד נמי י"ל שיש לנו לילך אחר הלשון שהוא כולל יותר כן משמע לכאורה אבל כד מעיינן שפיר בדברי הריב"ש נראה שעד כאן לא קאמר הריב"ש שיש לילך אחר הלשון שהוא כולל אלא כמו בנ"ד שבלשון המתנה לא היה ספק כלל אלא שהקהל רצו לבטל הלשון ולילך אחר אומדנא דלא מוכח כמו שאזלינן בתר אומדנא גבי טיפת צונן שאני טועם וכיוצא בזה ומבטלין הלשון לגמרי על זה כתב שאזלינן בתר הלשון הכולל יותר כיון שהוא מתחייב נגד חבירו אבל אם הלשון סובל פי' אחר אע"פ שלפי כוונת השומעים הוא להיפך מ"מ אזלינן בתר פירושו של הנותן או המתחייב וכלל גדול בדין המוציא מחבירו ע"ה (וכ"כ הט"ז בסי' רי"ח ע"ש) ואין לומר ע"כ לא אמרינן המע"ה אלא היכא שהנותן והמתחייב מפרשין דבריהם באופן שהלשון סובלות פירושן כמו שסובל הפירוש מה שפי' התובע אבל כשהלשון סובל יותר הפי' של התובע מן הפי' שפי' הנותן יש לנו לילך אחר הפי' של התובע אע"פ שהוא המוציא וא"כ בנ"ד שהפי' שפי' ראובן הוא יותר מקובל לפי דעת השומעים א"כ יש לנו לילך אחר פירושו של התובע שהוא ראובן זה אינו דמבואר במהרי"ק שורש ז' ענף א' דאמרינן יד בעל השטר על התחתונה אפי' היכא שהלשון משמע כדברי בעל השטר (והיינו טעמא דהמע"ה ע"ש) שמעינן מיניה שהנתבע יוכל לפרש דבריו אע"פ שהלשון יותר נוטה לדברי התובע לפי דעת השומעים:
<b>והנה</b> לא נעלם מעיני מ"ש הרשב"א בתשובה הובא בב"י סי' מ"ב מחו' ה' וז"ל כלל גדול אמרו המע"ה ולפיכך כל מוציא שטר ידו על התחתונה ופעמי' שיד בעל השטר על העליונה בזמן שהלשון שאומר כולל לפי דעת השומעים ולפיכך מי שכתב סתם על דעת משמעות השומעים הוא בוטח שאילולי כך ה"ל לפרש כיון שהוא יודע שסתמן של דברים משמע בהפך כוונתו וכאותו שאמרו בפ' חזקת הבתים ההוא דא"ל לחברי' ארעא דבר סיסין מזבנינ' לך הואי ההוא ארעא דמקרי דבר סיסין ואסיקנא כיון דכ"ע קרי דבר סיסין עלה דידי' רמיא לגלויי דלאו בר סיסין כו' ותנן בפ' ג"פ זוזין דאינון כו' מיהו מהמטבע שהוא יוצא שם הוא נותן לו אע"פ שלא פירש לו דסתמא דמילת' דאות' מטבע שהוא יוצא שם מחייב עצמו ואין אומרים בכי הא דיד בעל השטר על התחתונה וכדאמרינן באתר' דלא מסגי פריטי דכספא כו' עכ"ל הרי קמן שאנו הולכין אחר דעת השומעים ואין הלוה יוכל לפרש לשון השטר היפך דעת השומעים כן משמע לכאורה אבל במעט עיון נראה שאינו דומ' לנ"ד ואלו ואלו דברי אלהי' חיי' והיינו דוק' בכה"ג שהבי' הרשב"א ראיי' מהם כגון ההיא דבר סיסין דכ"ע קרו לההוא שדה דבר סיסין אם הי' בדעתו שלא למכור לו אותו השדה ה"ל לפרש וכן בההיא אתרא דלא מסגי פריטי דכספא כלל אם היה דעתו אפריטי דכספא ה"ל לפרש אבל אם אין הדבר מוכרע כל כך ודאי יש לשמוע להנתבע לפרש דבריו אע"פ שהשומעים לא הבינו כמו שפי' הוא ונראה לע"ד להביא עוד ראי' נכונה מהא דאיתא בפ' המניח פתח בכד וסיים בחביות כו' אר"פ היינו כד היינו חביות למאי נ"מ למקח וממכר כו' (ושי' רש"י שביד המוכר לתת לו איזה שירצה ואפי' התנה עמו חביות שהיא גדולה נותן כד שהיא קטנה) ה"ד אלימא באתרא דלא קרי לכדא חביתא ולחביתא כדא הא לא קרי להו לא צריכא דרובא קרו לכדא כדא ולחביתא חביתא ומיעוטא קרו לחביתא כדא ולכדא חביתא מ"ד זיל בתר רובא קמ"ל דאין הולכין בממון אחר הרוב הרי מפורש באתרא דלא קרי כלל לחביתא כדא אע"פ שהמוכר מוחזק אינו יכול ליתן לו כד ולומר שלכך כוונתו כמו שקורין באתרא אוחרא כיון שבאתרא הדא לא קרי לי' הכי. אבל לענ"ד משם ראי' דלא אמרי' הכי אלא דוקא היכא שרוצה לפרש היפך כל דעת הבנת השומעים אבל אם אינו מוכרח כל כך שכל השומעים יבינו הפך כוונתו בזה לא אמרינן ה"ל לפרש דהא כשרובא קורין לחביתא חביתא ולכדא כדא ומיעוטא קורין לכדא חביתא מסתמא הבנת השומעים יותר נוטה שמכר לו חביות שמשמעו גדולה (כמו שמשמע מדברי רש"י ודו"ק) ממה שנאמ' שיבינו השומעים כדא אפ"ה אמרינן המוציא מחבירו עליו הראי' והוא מה שרצינו. ואף שהעדים רוצים להעידו פעם שנית ולפרש מה שסתמו בפעם א' שלא בפני בע"ד לחובת שמעון נ"ל ברור שאינם נאמנים אף שלא נעלם מעיני מה שהביא הב"י סי' ך"ח בשם ר' מנחם הארוך וז"ל וכתב עוד דכיון שהיו נוהגין להשביע העדי' אם לא כיוונו עדותן הראשונ' והאחרונ' בטל' ממ"נ עברו על השבוע' ואי לא מסתפינא בעי' למימר דעדות אחרונה קיימת והביא ראי' מההיא דשבועו' העדות דבסמוך (היינו מה שאמרינן התם השביע עליהם חוץ לב"ד ובאו לב"ד והודו פטורים) וטעמא הואיל והעידו חוץ לב"ד לא דייקו עדותן עכ"ל הרי לפנינו שס"ל לר"מ הארוך שיוכל העד לחזור ולהעד בענין אחר ממה שהעיד בראשונה שלא בפני ב"ד אבל לע"ד נראה שאין ראייתו מוכרחת שיש לחלק בין שלא בב"ד ובין שלא בפני בע"ד דהא שלא בפני בע"ד אם מתרצה אותו הבע"ד שלא נמצא שם לקבל עליו העדות הוה עדות קיימת ואינם יכולין לחזור ולהגיד כאשר נבאר להבא ופשיטא מה שהוגד שלא בפני הב"ד לא הוה עדות כלל ועוד יש לחלוק כמה חלוקים וק"ל חדא ועוד קאמרינן שמה שאמרינן שם בב"י השביע עליהם חוץ לב"ד שיכולין לחזור ולהעיד בב"ד חדוש הוא ואין לנו בו אלא חדושו דהא הרמב"ם כתב בפ"ט מהל' שבועו' וז"ל כל מקום שאמרנו פטור משבועו' עדות אבל חייב בשבועו' בטוי והוא שנשבע או ענה אמן אם השביעו אחר שהרי נשבע על שקר אבל המחויב בשבועו' העדות אע"פ שהוא נשבע על שקר ואע"פ שהוא מזיד אינו חייב משום שבועו' בטוי אלא משום שבועו' עדות בלבד שהרי הכתוב הוציא שבועו' העדות מכלל שבועו' בטוי לחייב המזיד בו כשוגג בקרבן אבל לא במלקות שנא' לאחת מהנה וכו' עכ"ל משמע להדי' מדבריו האלו שפטור העד מן המלקות כיון שהוא חייב בקרבן משום שבועות העדות וכתיב לאחת מהנה הא אם אינו חייב קרבן משום שבועו' עדות כגון שהשביע עליהם חוץ לב"ד ובפני ב"ד הודו והעידו חייב מלקות כי אין זה ממועט מן לאחת מהנה וקשה א"כ הוא שהוא חייב מלקות משום שבועות ביטוי במזיד חוץ לב"ד איך נקבל ממנו עדות ארבעים בכתפי' וכשר בתמי' (הן אמת שדברי הרמב"ם צריכין יישוב הדעת במ"ש בענין זה ודברי הכ"מ אינם מספיקים לע"ד רק עת לקצר) אלא על כרחינו לומר חדוש הוא וא"כ נאמר אין לנו בו אלא חדושו בלבד ואין ללמוד ממנו העדת עדים שלא בפני בע"ד שאין זה ממש כמו חוץ לב"ד ולע"נד שמשום טעם זה לא החליט ר' מנחם הארוך הדין שיהיה עדותן האחרונה קיימת רק כתב אי לא מסתפינא כו' כללא דמלתא שנראה לע"ד עד שהעיד שלא בפני בע"ד אינו יוכל לחזור ולסתור עדותו הראשון אם העיד בראשונה ע"פ החרם או ע"פ השבועה ואין ללמוד הדבר מהא דאמרינן אם השביעם חוץ לב"ד כו' כי יש לחלק כמו שכתבנו הן אמת שראיתי להרב הגדול ר' אלי' חיים שכתב בתשובה ס"ס ך"ט וז"ל ולענין העד שהעיד תחלה שלא בפני בע"ד בענין א' ואח"כ העיד בפני בע"ד בענין אחר מתחילת דינו של ר' מנח' בתשוב' שהביא הב"י אין ראי' דלא מיירי התם אלא לומר דלא חשיב נוגע בעדותו בעדות השניי' כשכיון עדותו אע"פ שנשבע תחלה ועדין לא ידענו כשלא כיון העדות אם עדותו השניה עדות או אינה עדות אבל מכלל שאר דברי התשוב' שם כן נראה וכן הוא ודאי מכח הסברא וכן יש בתשו' הר"ן שהאריך לפרש בעדות אשה שאמר תחלה בענין א' ואח"כ בענין אחר שאינו יוכל לחזור ולהגיד כו' שכיון שאין בודקין עדי נשים בדרישה וחקירה כבר נגמרה עדותן וממנה אתה למד שכל עדות שלא נעשה כדינה דלא חשיב חוזר ומגיד עכ"ל ע"ש עוד כי האריך יותר. הרי שתפס בפשיטות שיוכל העד לשנות ממה שהעיד שלא בפני בע"ד:
<b>והנה</b> מה דפשיטא ליה מבעי' לי טובא כמו שכתבתי מטעם שכתבתי לעיל אך באשר שרב גדול ומפורסם הוא אבטל דעתי הקלושה מפני דעתו הרמה מ"מ גבי נ"ד גם הוא מודה שאינו יוכל לחזור ולהעיד חובתו של כמ' שמעון הנ"ל יותר ממה שהעיד בראשונה אם כמ' שמעון יאמר שהוא מרוצה בקבלת עדות זה אע"פ שלא הי' בפניו וזכין לאדם שלא בפניו כי כן כתב הרב הגדול הנ"ל להדיא בסי' ק"ג וז"ל והורה המורה שיכול לחזור ולהגיד נלע"ד אפי' נודע לו שעדות שהועד שלא בפני בע"ד חוזר ומגיד היינו דוקא כשהבעל דין שלא נמצא שם אינו חפץ בעדות ראשון אבל אם הוא אומר אע"פ שלא נמצאתי שם אותו עדות מקובל עלי נראה לע"ד שעדות הראשון עדות שלא אמרו אין מקבלין וכו' אלא לתועלת המתחייב בעדות אבל הזוכה בעדות מקבלין שלא בפניו כו' עכ"ל:
<b>כללא</b> דמילתא אם כמ' שמעון הנ"ל אומר שאותו עדות שהוגבה שלא בפניו מקובל עליו אין העד יוכל לחזור ולהעיד בענין אחר ממה שהעיד כבר. ואין כמ'' ראובן יוכל לומר מאחר שהעד העיד קצת חובתי אני רוצה שיחזור ויעיד בפני חדא שהוא קיבל מתחלה העדי' ע"י שלוחו ועוד כיון שהוא רוצה להוציא מכמ' שמעון יוכל כמר שמעון לגבות עדות שלא בפני כמ' ראובן לפטור את עצמו כמבואר בר"ן פ' אלמנה ניזונת הובא בש"ע סי' כ"ח סי"ח:
<b>ועדיין</b> יש לבע"ד לחלוק ולומר שיבא כמ' ראובן עצמו ויעיד על כמ' שמעון שנשבע לשקר ונצרף כמר ראובן עם העד לפסול כמ' שמעון הנ"ל אבל גם זה אינו שמהרש"ל פסק שאין לצרף הבע"ד עם עד א' לפסול הבעל דין שכנגדו עיין פ' הגוזל עצים סי' מ"ז שהאריך שם וכן פסק מ"ו חמי זקני בב"ח סי' ל"ד ואם יאמר האומר הלא כמ' שמעון הנ"ל מוכחש מכח השטר שכתוב בו וז"ל גם האלופים כמ' ראובן וכמ' שמעון הנ"ל עשו ק"ס בפנינו ח"מ באותו מעמד הנ"ל להלוות סך הנ"ל עד גמר משא ומתן כו' הרי משמעו' לשון השטר הוא שכל א' מהם ילוה החצי (ובלתי ספק שמלשון זה הבין העד שכמ' שמעון התחייב את עצמו להוציא סך חצי המעות אם לא פי' בפירוש) גם זה הבל יפצה פיהו וכבר ראו הדייני' האלופים אשר ישבו על מדין בין כמ' ראובן וכמ' שמעון שאין מוכרח מן לשון השטר כלום כי השטר נכתב בין שני הכתות דהיינו בין כמ' ראובן וכמ' שמעון צד הא' ובין כמ' לוי וכמ' יהודא צד השני אבל אפשר שבין כמ' ראובן וכמ' שמעון הי' תנאי שכמ' שמעון יטיל לכיס חלק א' וכמ' ראובן ג' חלקי' על כן פסקו שבועה על כמ' שמעון הגם שב"ד בתר ב"ד לא דייקי מ"מ אביא ראיה לדבריהם שפסקו כהלכה. מתשובת הרשב"א הובא בש"ע סי' ע"ז ס"י וז"ל איש ואשתו שלוו מא' היא חייבת לפרוע החצי מכתובת' כו' ואם הבעל או יורשיו פרעו כל החוב חוזרים ונפרעים ממנה החצי ואם הבעל קיים והיא טוענת אתה לקחת כל המעו' אלא שאני נכנסתי עמך בשטר אינה נאמנות אלא במיגו דפרעתיך כו' עכ"ל:
<b>הרי</b> קמן שבמקום מגו נאמן לומר שאינו חייב כלל לאותו שטר אלא שנכנס ערב עבורו וה"ה שיוכל לומר אין אני חייב והחצי אלא חלק רביעי' ועל רביעי' נעשיתי ערב כמו שטוען כמ' שמעון הנ"ל ופשיטא שהיה נאמן לומר פרעתי לך החצי כיון שלא היה לכמ' ראובן התקבלתי מן כמ' לוי וכמ' יהודא וכיון שנאמן לומר פרעתי נאמן נמי לומר שמתחלה לא נתחייב להניח כי אם חלק רביעית ואפי' אם היה לו לכמ' ראובן התקבלתי והיה שטר חוב ממש רבו הדיעות שנאמן לומר פרעתי מכ"ש בנ"ד שהוא נאמן לומר שהוא נתן לכמ' ראובן סך חצי המעות וגדולה מזו אמרו נרא' לע"ד אפי' אם אין לו לכמ' שמעון הנ"ל שום מיגו כגון שאינו נאמן לומר פרעתי ממילא אינו נאמן נמי לומר שהוא אינו מחויב להטיל לכיס כי אם סך הרביעית מ"מ נראה לע"ד פשוט וברור שאין כמ' שמעון נפסל ע"י כך (ומה שנוגע לענין ממון כבר כתבנו שאין אנו באנו לדון על כך) וראיה לדברינו ממה שכתב ר' יהודא בן הר"אש הובא בב"י סי' ל"ז מחודש ז' וז"ל:
<b>אם</b> היתה השבועה כתובה בשטר ולא היה כתוב בו שלא יוכל לטעון שפרע והיה אומר שפרע וקיים שבועתו אע"פ שלא היינו יכולין לפסלו מחמת השבועה דשמא פרע מ"מ צריך לפרוע השטר עכ"ל וכיוצא בזה כתב הרמב"ם בפ"ב מהל' טוען ונטען וז"ל תבעו שיש לו חוב אצלו ואמר כן היה ופרעתיך כו' ונשבע ואח"כ באו עדי הקנין או הוציא שטר ונתקיים הרי זה משלם ואינו חשוד שהרי לא העידו העדים שלא פרעו ולא אמר הנתבע להד"ם וכן כל כיוצא בזה עכ"ל הרי מבואר אע"פ שמחויב לשלם ואין אנו מאמינים לו במה שאומר שפרע מ"מ לא נעשה חשוד הה"נ בנ"ד אף אם לא היה לכמ' שמעון הנ"ל מגו באופן שאין אנו מאמינים לו במה שאומר שהוא אינו חייב אלא חלק רביעית מ"מ אינו חשוד משום זה כי שמא אומר אמת וזה פשוט הוא:
<b>כללא</b> דמילתא שלע"ד נראה פשוט וברור שהנעלה כמ' שמעון הנ"ל לא יצא מחזקת כשרותו ע"פ העדת העדים הנ"ל והעד אינו יוכל ורשאי לחזור ולהעיד חובתו של כמ' שמעון יותר מן מה שהעיד כבר ואין הנעלה כמ' ראובן יוכל להצטרף עם עד הא' הנ"ל גם אינו נעשה חשוד על פי לשון השטר כאשר כל פרט ופרט מבואר בטעמו ונימוקו בכן כל מי שרוצה לפסול ח"ו לכמ' שמעון הנ"ל מכאן ולהבא במומו פוסל ועתיד ליתן את הדין דין אמת לענוש אותו בעונש הראוי לו כמי שרוצה להטיל מום ולפסול אדם כשר בישראל מה שנראה לע"ד ברור כתבתי וה' אלהי הצבאות יצילנו משגיאות ויראנו מתורתו נפלאות כ"ד הטרוד גרשון אשכנזי אולף
<b>שאלה</b> <b>ד</b> נדרשתי לאשר שאלוני לחוות דעי מרחוק בענין מעשה שהיה כך היה ראובן היה דר במקום פלוני הלך למקום אחר למדינה אחרת לסחורה ודעתו הי' לחזור לביתו ואסתייע מילתא שראובן הנ"ל נפל במחלוקת עם איזה אנשים שם במדינה ההוא ונסע מן המקום ההוא אבל לא חזר לביתו ונשתקע שמ' ועד היום ועד בכלל לא נודע מה הי' לו אם הוא עדיין בחיים חיותו או הלך לעולמו וראובן כשיצא מביתו היה ביתו מלא כל טוב כי היה עתיר נכסין ואשתו שלטה נושאת ונותנת וראובן הנ"ל היה לו ג' בנים שם הא' שמעון ושם הב' לוי ושם ג' יהודא ושמעון היה גדול כשיצא אביו מביתו ולוי ויהודא הי' עדיין קטני' ואיזה שנים אחר שיצא מביתו מתה אשתו של ראובן ושמעון בנה הגדול לקח כל נכסי אביו תחת ידו ורשותו בלי רשות ב"ד או פרנסי המדינ' ולוי ויהודא היו עדיין קטנים בעת ההיא ולאחר שנתגדל לוי ועמד קצת על דעתו דיבר על לב אחיו שמעון האיך קאי מילתא מחמת נכסי אבינו והשיב לו כשיגיע זמן שתעשה שידוך ותקשר עם בת גילך אזי אדע כדת מה לעשות וכאשר שהנער נער הספיק את עצמו בתשובה זו ולאחר שנתגדל יותר חזר ודיבר על לב אחיו שמעון שיתן לו חלקו מן נכסי אביו ושמעון דחה אותו בדברים מדחי אל דחי והרע לו מאד אך לא הי'סיפק בידו לדבר אתו קשות באשר שהיה מאוכלי שלחנו של אחיו שמעון גם לא היה בידו לכוף ולנגוש אותו ע"י שום ב"ד כי לא היה לו שום קרוב או גואל שיעמוד בעזרו והוא בעצמו לא היה מסוגל לכך ולא בינת אדם לו ויהי אח"כ כשחלף זמן ועידן מת אבי אמם של האחים שמעון וכו' ונפל לירושתם סך ג' מאות ר"ט וחמשים ר"ט חזר לוי והפציר באחיו שמעון ליתן לו חלקו מה שמגיע לו וע"פ רבוי דברים והפצרות אמר שמעון ללוי אחיו תהיה בטוח שאלו ג' מאות ר"ט וחמשים יהיו לך למשמרת אם מה' יצא הדבר שתעשה שידוך עם בת גילך אזי סך הנ"ל נתונה לך עבור חלקך מה שמגיע לך מנכסי אבינו והנער הי' כמחריש ויהי היום בא השדכן א' אל הנער לוי ושידך לו בתולה אחת באופן אם יתן שמעון ללוי אחיו נדוניא הגונה עבור ירושתו מעזבון אביו והבתולה ישרה בעיני לוי ונפשו חשקה בה דיבר לוי על לב שמעון אחיו מלאו ימי ומתי אעשה גם אנכי לביתי תן לי מה שמגיע לי ושמעון דחה אותו מדחי אל דחי עד לבסוף אמר שמעון ללוי אחיו בזאת נאות לשדך אותך עם הבתולה הנ"ל ולהפריז לך בהתנאי' ס"ך ש"ן ר"ט אבל אתה תתן לי ש"ח על סך מאה ר"ט שתשלם לי אחר החתונה ולוי צעק ככרוכי' מה אתה עושה לי הלא אתה יודע בעצמך שסך ש"ן ר"ט איננו חלק עשירית מן מה שמגיע לי מן עזבון אבי ואתה מבקש עוד ממני ש"ח על סך ק' ר"ט ושמעון השיב אותו מלא דבר אם לא תתרצה בזה תדע נאמנה שאעכב השידו' הנ"ל שלא יבא לידי גמר ובאשר שלוי ידע שיש לאל ידו לשמעון לעכב השידוך הנ"ל אמר לשמעון אחיו בזה הלשון בל"א ברודר אלש וואז איך דא טוא בין איך גצוונגן אונ' גדרונגין דען איך בין אין דיינר הנט אוך מוז אלש טאן דען ווען דער יעניג יזעלט ווישן דוא מוך בגערשט אום דיא ירושה צו ברענגין אזו הנדלט ער ניט מיט מור וויילן אביר איך בפינד אז דער שידוך הגון פר מיך איז אזו וויל איך אין ניט לאזין אויז הענדין גין צווינגצט מיך איך זולכש בעל כרחי מוז און גין גצוואנגין אייד איז גאט לייד דיא גרוס נוט בוויגט מיך דער צו אלז אוך לע"ע מוז שווייגן אונ' דז בווילגן עכ"ל בל"א וזלגו עיניו דמעה כאשר אמר כך לשמעון אחיו בכן הלך שמעון ולקח עמו שני אנשים והוליך לוי אחיו עמו ברחוב א' בקרן זוויות במקום שאין ב"י עוברים שם. ועשה לוי ק"ס על המאה ר"ט בכא"ה גם עשה ק"ס והודה שנעשה פשרה ביניהם באופן שאין לו עוד שום תביע' על שמעון אחיו מעזבון אביו והכל בא"ה ולוי לא היה לו ידיעה שיש לו למסור מודעי גם היה מתירא שיוודע הדבר לאבי הבתולה הנ"ל והנה זמן מה אחר החתונה בא שמעון לתבוע המאה ר"ט מן אחיו לוי כמשמעות הש"ח שבידו העשוי בכא"ה בביטול מודעות כו' ולוי משיב אנוס הייתי ע"פ הדברים הנ"ל. ועתה יורינו רבינו הדין עם מי זה הוא תורף דברי השאלה רק במלות מתחלפות:
<b>תשובה</b> הנה באמת אגיד שניכרים דברי אמת שהשואל הוא לו בעצמו או גברא דאתא מחמתיה כי העלים תשובתו של שמעון מה הוא אומר אם מודה לדברי לוי או מכחישו במקצת הדברים הן בכמות העזבון או במעשה שהיה ואם כן הוא שלוי הוא השואל אין נכון להשיב לו כלום כמו שכתבו הראשונים והאחרונים קבעו מסמרת שאין להשיב בד"מ לאו מן הצדדים מטעמי' נימוקים אשר מבוארים בדבריהם הנאמרים באמת וא' מהם הוא שמא מתוך התשובה ילמדו לטעון שקר חדא ועוד קאמינא שבאמת ותמי' איננו אוכל להשיב מאומה כל זמן שנעלם ממני טענות שמעון מה הוא אומר אמנם כדי שלא להוציא נייר חלק להשואל אמרתי להשיב לו במקצת ואצמצם הדבור עד שלע"ד לא יוכלו ללמוד ממנו לשקר והוא זה שלע"ד נראה שעכ"פ הפשר דבר שעשה לוי עם שמעון הוא בטל ומבוטל מעיקרו ואין בו ממש. כאשר שבא בשאלה שנשתקע שמו של ראובן ולא נודע מה היה לו אם הוא בחיים או לעולמו. אם כן נותנת לו חזקת חיים ואם נותנים לראובן חזקת חיים אין ממש בפשר הנ"ל בין שנדמה פשרה זו כמכר או כמחילה מ"מ אין בה ממש כי ה"ל כמי שאמר מה שאירש מאבא מכור לך או נתון לך או מחול לך שאין בדברים אלו ממש כמבואר בפוסקי' עיין בח"מ סי' רי"א ובש"ע שם ואפי' אם נאמר מאחר שמבואר בפשר הנ"ל שמפרט והולך שאין לו עוד שום זכות על אחיו מחמת עזבון אביו וירושה הן בית הן שדה כסף וזהב בדיל כלי עץ נחשת וברזל יהיה מה שיהיה גם לרבות שאין לו תביעה על הספרים מאחיו שמעון והחובות והמזומנים שהיה לכמ' שמעון הנ"ל מעזבון הנ"ל אין לכמ' לוי עוד שום תביעה כו' עכ' הוה ליה כאלו אמר זו שאירש מאבא מכור לך ולדעת ר"ת מי שאומר שדה זו שאירש מאבא מכור לך קנה כיון שירושה ממילא קאתי ובירר המכר לא חשבינן ליה כדבר שב"ל כולי האי מ"מ בנ"ד שעדיין אין אנו יודעים אם אביהם חי הוא או מת ממילא הוה הנכסי' בחזקת אביה' ואינם ביד שמעון אלא כקרוב שירד לנכסי שבוי כמו שנתבאר וא"כ מוטל על הב"ד להוציאם מידו
<b>ומפתח</b> דברינו יאירו שהנכסים שהניח ראובן במקומו ובביתו יש להם דין נכסי שבוי אע"פ שיצא לדעת מ"מ כיון שיצא ע"ד לחזור ולשוב לביתו אע"פ דאיכא למימר שמ' אח"כ לבשתו רוח אחרת והלך משם למקום רחוק על מנת להשתקע שם ולא לחזור ולשוב לביתו וא"כ הוא ה"ל לצוות על ביתו ע"פ כתבו. או ע"פ שלוחו ומדלא עשה כן י"ל שיש לנכסיו דין נכסי רטושי' מ"מ נלע"ד דליכא למימר הכי מן הסתם כיון שיצא מביתו ע"ד לחזור איכא למימר שהסיבה שלא חזר לביתו שאירע לו איזה אונס שנשבה או סיבה אחרת שהלך משם למקום אחר ודעתו לחזור משם לביתו ואח"כ גבה טורא בינו ובין ביתו באופן שלא היה סיפק בידו לצוות על ביתו על נכסיו ע"פ שלוחו או ע"פ כתבו וכן משמע לי ממה שכתב הב"י בסי' רפ"ה סי"א בשם ר"י בן הרא"ש וז"ל כתב הר"י בן הרא"ש שנשאל על יודא שהלך למצור ולא נודע אם נהרג או נשבה מהו למנות אפטרופס על נכסיו והשיב אעפ"י שבפ' נערה אמרינן מי שנשתטה כו' ומ"ש מהא דתניא מי שהלך למ"ה ב"ד זנין אשתו ולא בניו ובנותיו כו' ופרקינן לא שאני לן בין יוצא לדעת ליוצא שלא לדעת כו' ויודא זה יצא לדעת כו' וי"ל דהבריית' לא דיבר' אלא בהולך דרך רחוקה ומקום הסכנה ואין השיירות מצויות כו' ודרך ההולך דרך רחוקה כ"כ לתקן ענייניו ולצוות לביתו אבל זה שהלך במקום שהשיירות הולכות ובאות בכל יום אין דרך לצוות לביתו כשיוצא לדרך כזה כו' עכ"ל ע"ש משמע להדיא שלא חיישינן דילמא הלך משם לדעתו למקום רחוק שישתקע שמו שם וה"ל לצוות לביתו ע"י השיירות ההולכות ובאות בכל יום ע"פ כתבו ומדלא עשה כן ה"ל כנכסי רטושים אלא וודאי כיון שתחלת יציאתו היתה ע"מ להחזיר לא חיישינן לחששא זו והוא הדין בנ"ד ומכ"ש שהבית שירשו מאז הוה ליה דין נכסי שבוי ועיין בתשו' אלשיך סי' ל"ח שכתב ג"כ כך וכיון שזכינו לדין שיש לנכסים של ראובן האלו דין נכסי נטושים ושבוי יש לנו לברר הדין של נכסי נטושים ושבוי איך יתנהגו בהן הב"ד:
<b>והנה</b> לפי משורת הדין הי' מוטל על הב"ד אשר הי' בימים ההם לפקח על הנכסים ולהעמיד ביד נאמן ואמוד כל המטלטל' אפי' קרו' אם הוא אמוד ונאמן כי במטלטלי אין חילוק בין קרוב לרחוק ועיין בב"ח סי' רפ"ה סעיף י"ד ואם היה בהם קרקעות שאין צריכין עבודה כגון חצרות ובתים וחנות העומדים להשכיר דינם ג"כ כמטלטלי' לענין זה ואם הם קרקעות שצריכין עבודה היה להם להוריד קרוב הראוי לירש להנכסים וכללי ופרטי דיני' הללו מבוארים בט"חמ ובש"ע סי' רפ"ה יע"ש ובנ"ד כאשר בא בשאלה לא נעשה כן ודאי הוא א' מן ב' סיבות או שלא הי' ב"ד קבוע באותו זמן באותו מקום או שלא היה סיפק ביד הב"ד להעמיד משפטי הדת על תילה וא"כ הוא כהיום הזה אם יש ב"ד וסיפק בידם לעשות כדת של תורה מוטל עליהם לעשות כנ"ל ואין לב"ד להניחם הנכסים ביד הקרוב לעשות בהם כבשלו ולכלותם כיון שלא נשמע שמת ראובן וודאי אם שמעו בו שמת ראובן אזי שורת הדין שאין מוציאין הנכסים מיד הקרוב אפי' מחזיק בהם כבשלו לפי מקצת פירושי' הנאמרים על דברי הרמ"בם מ"ש בפ"ח מהל' נחלות שבוי שנשבה ושמעו שמת כו' אבל כשלא שמעו בו שמת כל אפי שוין שמוציאין הנכסים מיד הקרוב ואין מניחין אותו להחזיק בהן כבשלו וא"כ הוא שמוטל על הב"ד להוציא הנכסים מיד הקרוב ודאי בנ"ד מצד הדין אין לבניו של ראובן שום זכות בעולם בהנכסים כלל כ"ז שלא שמעו שמת ראובן אע"פ שהב"ד עדיין לא הוציאו אותן מיד שמעון המחזיק בהם מ"מ כיון שמצד הדין עומדים להוציא' מידו אין לו ולא לאחיו זכות בהן. וכיון שזכינו לדין שאין להבני' זכות בהנכסי' ממילא ממוצא דבר נשמע שאין ממש בפשר דבר הנ"ל שעשו שמעון ולוי בין שנדמה הפשר ההוא למכירה או למחילה דהא מבואר נגלה דק"ל שאין אדם מקנה דבר שלא בא לרשותו וכשם שאין אדם מקנה דבר שלא בא לרשותו כך אינו יוכל למחול דשלב"ל כמ"ש הר"ן בתשו' הביא בהגה' ש"ע ח"ה סי' ר"ט ס"ז ע"ש בסמ"ע וא"כ הפשר בטל מעיקר' ואין לומר מאחר שכתוב בפשרה וז"ל ואין לכמ' לוי על אחיו שמעון שום עוד תביעה מחמת עזבון וירושה של אבותיהם הן מחמת הבית או כסף וזהב כלי עץ ונחשת ובדיל ברזל יהיה מה שיהיה כו' ספרים כו' וכל החובות ומזומנים עכ"ל כו' מדפרט כל הני פרטים ה"ל כאלו אמר שדה זו שאני אירש מאבא מכור לך דקנה כמ"ש בסי' רי"א בשם ר"ת דלא דמו דהתם כיון שבירר מקחו וירושה ממילא קאתי לא חשבינן לי' כולי האי דבר שלא בא לעולם משא"כ כאן כאשר הבאתי כבר למעלה כן נ"ל גרשון אשכנזי.
<b>שאלה</b> <b>ה</b> אבי אבי רכב ישראל אשר לו כל חמדת ישראל יודע מה פעל אל ה"ה הגאון המופלג בתורה כמשה מפי הגבורה כ"ש כמהור"ר גרשון יצ"ו:
<b>אחרי</b> הקידה והשתחוי' נגד רום הדרת כ"ת הנה באתי במגלת ספר כתוב אליו ונא אל יהיה לטורח כי תורה היא וללמוד אני צריך כי זה תקופת ימים לי אשר בא לפני נדון זה ראובן ואשתו נתנו במתנה לשמעון חתנם דירת חצי ביתם על ט"ו שנים לשנה מת ראובן והוצרכו אלמנה ובנה למכור חצי ביתם כי היה חצי ממנו ממושכן לאחר ואילולי פדהו היתה נחלטת לו ועי"ז מכרו חצי של אותו בית סתם לשמעון חתנם הנ"ל לחלוטין ואח"כ נשדכה האלמנה לבן גילה והתרצה חתנה להלוות לה על חצי השניי' (שניתן לה בכתובתה) מעות נדונית' לדור בו בנכיית' כמשמעו' השטר שהוקם ע"ז ואחר כך נפלה קטטה בינה ובין חתנה והדר ממה שהתרצו להלוו' לה וכאשר ביקשה למשכן אותו לאחר מחה בידה בטענה שחציו נתן לו לדירה וחצי' השני קנוי לו לחלוטין. השיבה אין לך בבית הזה אלא החצי ואותו שקנוי לך לדירה היא קנויי' לך גם הגוף וחצי האחר שלי היא ורשות בידי לעשו' בו מה שלבי חפץ וזה לא עלה על לבך מעולם רק עתה מחמת הקטט נתעוררת' לזה עכ"ל וע"פ הדברים הללו פסקתי שהדין עם האלמנה שאין לו זכות בחצי האחרת דאמרינן שאותו החצי הקנויי' לו לדירה היא נמכרת לו הגוף כיון שנמכר לו סתם ואני בעניי עדיין על משמרתי אעמוד להיותו כדין וכהלכ' אכן מפני ששמעתי לאמר דבר מאחרי שאדוני הראה פנים בהלכה זו נגד פסקי על זאת נאלמתי דומי' החשתי מטוב לאמר מה זאת עשה לי אלהים אבל זאת אשיב אל לבי ע"כ אוחיל אולי יש תקוה כי אגלה אזני אדוני דברים כהווייתן בכלל ובפרט ומאיזה טעם דנתי כך ולטעום דברי אלו אולי אמצא חן ויישר דרכי ואם שגיתי אתי תלין משוגתי ויורה יורה לי אדוני דרך אלך בה לא אטה ימין ושמאל ממנו ולא אבוש מלחזור בי:
<b>בתחלה</b> ממה דאית' בש"ע בסי' רי"ד האומר לחבירו בית אני מוכר לך נותן לו עליי' ואפי' א"ל בית בבתי אני מוכר לך דהאי לישנא משמע מעולה שבבתים וא"י ליתן לו עליי' מיהו נותן לו הפחות ואע"פ שכתוב בשטרו שתהא ידו על העליונה ונימא בכל לשון מסופק יד בעל השטר על העליונה הלא זהו דוקא בדאיכא תרי לישני דסתרי אהדדי או ל' א' מסופק פירושו אבל באומר בית סתם אני מוכר לך שיכול ליתן לו הפחות אינו מכח ספק אלא מפני שהו' הפחו' שבמשמעות ובזה אין ידו על העליונה כדאי' בב"י סי' מ"ב ואי תפס מטלטלי וכו' קאי לכל מ"ש לעיל דיד בעל השטר על התחתונה וכו' וסיום דבריו ומ"מ שטר שכתוב בו דינרים סתם שאין גובה בו אלא שנים אם תפס יותר בעדי' מוציאין מידו וה"ט כי סתם דינרי' הפחות משמע שנים ואינו מכח ספק ולעולם אזלינן בתר פחות משמעותו וכן מוכח נמי מדאמרי' שלהי מנחות האומר אח' מכבשי הקדש א' משורי הקדש הקטן שבה הקדש אר"נ א' רבא ל"ש אלא דאמר א' משורי הקדש אבל אמר שור בשורי הקדש הגדול שבהם הקדש תור בתוראי קאמר איני והא ר' חייא א"ר הונא משמי' דעולא האומר לחבירו בית בבתי אני מוכר לך מראהו עליי' לאו משום דגרוע לוקח קאמרת שאני לוקח דאמרינן יד בעל השטר על התחתונה פי' לאפוקי הקדש דידו על העליונה לכך כשאמר בית בביתי הגדול הקדש ואפ"ה ברישא כשאמר בית אפי' אצל הקדש הקטן שבהם הקדש ועו' הדירה ניתנה לו במתנה אחר הנשואים בלי אחריות וקודם לכן היתה החצי ממושכן לאחר באופן שאם לא יפדו אותו לזמנו שתהא נחלט לו ואח"כ נמכר לו החצי וע"כ צריכין אנו לומר או אותו המשועבד לדירה נמכר לו או אותו הממושכן לאחר ומי מפיס שנאמר יותר שאותו הממושכן נמכר לו ממה שנאמר שאותו המשועבד לו נמכר לו ואת"ל שהממושכן נמכר לו נוכל ג"כ לומר שהממושכן ניתן לו בתחילה לדיר' וא"ת שהממושכן ניתן לו לדירה והאחר נמכר לו הרי כיון שפד' היורש אח"כ הוה כאלו גבהו למי שנתמשכן לו וחזר ולקחו ממנו כדאי' בסי' ק"ז ס"י אעפ"י דאי' בסי' רי"ח האומר לחבירו חצי שדה אני מוכר לך משמנין ביניהן שאני התם דגריעותא בא לו מצד השד' עצמו ונשאר כך עולמי עד ולכך מפרשין דמי חצי השדה אבל כאן שאין הגריעת' מצד עצמו רק מכח שטר הדירה וזה אינו כ"א לזמן ואם אינו לנו אלא שטר מכירה לבד אין לפרש כי אם חצי הבית ואיך יעלה על הדעת שמחמת שטר שכירות הקדום נפרש תיבת חצי באופן אחר וגם לא נשאר זה כ"א לזמן נמצא היום תפרש תיבות חצי כך ולמחר תפרשהו בענין אחר ואעפ"י שכתוב בשטר המכירה לדור בו ולפי מ"ש עתה אינו קנה. רק הגוף בהדירה קנויי' לו כבר י"ל דצריך לו לאחר כלו' הזמן הדירה ומעכשיו שכתוב שם אינו מוכרח דקאי דווקא ע"ז ג"כ ועו' מוכח משטר שכתוב שם וחצי האחר שייר לעצמה הרי בהדיא שחצי אחד לא נמכר לו כלל ואם תמצא לומר דמפני שכתוב בתחלה שמכרה האלמנה ובנה לכך צריך אח"כ לומ' שלעצמה שייר לאפוקי בנה א"כ קשה מה צורך לכתוב זכו' האלמנה נגד בנה בשטר זה אלא ודאי נכתוב לזכותה נגד חתנה ואפי' את"ל שנגד בנה ג"כ נכתוב אפ"ה נוכל לומר שנכתוב ג"כ נגד חתנה וטובי' השני' מן האחד ועו' מנ"ל לפרש כאן ולדקדק כלל לישנ' דלדור בו דהרי ע"כ צ"ל דמה שקנו סתם אפשר לפרש בע"א כדלעי' והסופר לא הי' לו לכתוב זה כאן אם לא שפירשו אותו בפירוש ובאמת לא פירשו אותו רק הסופר כ"כ מפני שראה בכל שטרי מכירה כך ואע"פ שנכתב כאלו לא נכת' כדאי' בסי' ע"א סי"ד שטר שיש בו נאמנו' ומנהג המקו' שהרב' כותבין נאמנו' בלא המלכת בעלים לשופר' דשטרא והלוה טוען כי בלא רשותו נכתב וכו'. ואפי' אם אחר קנה מהם חצי בית סתם יוכלו לומר אותו חצי המשועבד לדירה נמכר לך והשוכר נשאר בתוכו עד כלו' זמנו בחנם כיון שהוא כאלו הקדים לו שכרו כדאי' בירושלמי פ' מקום שנהגו הביאו ב"י סי' שי"ב המשכיר בית לחברו ועמד והקדישו ה"ז דר בתוכו חנם עד כלו' זמן שכירתו והרא"ש פ' השואל מביא ראי' ממנו שגם לענין מכר הדין כך כ"ש בנ"ד זה שהוא עצמו קנאו שנוכל לומ' אותו המשועבד לך נמכר לך ועליו לפרש שנוסף על מה שקנה לו לדירה קנה לו גם לחלוטין וגם אין לו עליו מחמת שהוא כאילו הקדים לו שכרו דהרי מירושלמי נשמע שדר בתוכו חנם אם רוצה לדור בו מחמת הדיר' הקנויי לו כבר וידע שהיה שעבוד זה על הבית נמצא אין לו לתבוע מחמת הקניי' שקנה כמו שכותב נכסיו לבנו לאחר מותו ומכר הבן שאם ידע ולקחה שהן מכורין לאחר מות האב ואין לו לתבוע כלו' מחמת שהאב דר בו עדיין כי זה לא מכר לו ועו' הרי אחר המכירה התרצה להלוות לה על חצי האחר לדור בו בנכיית' ולפי טענתו לא היה צריך לזה. ועו' אחר המכירה נחלט לה חצי הבית בפרעון כתובתה לעשות בו מה שלבה חפץ והיא לא מחה על זה ובזה אסיים הפעם נא אל יהיה לטורח בעיני אדוני מלהראות לי פניו המאירות בג' וד' שורות ויזכה לקבל פני' הרואו' ואינם נראות כה דברי הקטן אברהם בר משה שליטא.
<b>תשובה</b> ברוך אברם לאל עליון קונה שמים וארץ החדשה ע"י התורה שניתנה לו למורשה כברזל אדם קשה ה"ה האלוף התורני המופל' עושה פלא ביה מזון לכולא דיין מצויין כהר"ר אברהם יצו':
<b>אהו'</b> ידידי וידיד עליון אין הזמן מסכי' עמדי לארוג מליצות ולדבר צחות כי עמוס התלאות אנכי אך ורק באתי להשיבו מפני הכבוד שלא להשיב שליחו ריקם אכן בקצרה והנה ע"ד שמכ"ת אלי כותב שמעשה בא לידו ראובן ואשתו נתנו לחתנם שמעון במתנה דירה חצי ביתם על משך ט"ו שנים כו' ומ"כת פסק שהדין עם האלמנה שאין לשמעון חתנה זכות בחצי האחרת שאותו החצי הקניי' לו לדירה היא נמכרת לו הגוף כיון שנמכר לו סתם ומכ"ת שמע מאחורי הפרגוד שהראיתי פנים בהלכה שלא כדברי מכ"ת ע"כ כתב אלי מכ"ת טעמו ונימוקו עמו מאיזה טעם דן וזיכה להאלמנה ושיחר פני לגלות לו טפח אם יישרו דבריו בעיני אם לאו ומאיזה טעם הנה אהו' אודיע למכ"ת שזה כמו ד' שבועות נשאלתי על נדון זה רק קצת העלם דבר היה בהשאלה כאשר אכתוב לקמן והשבתי מלא דבר שהדין עם שמעון ואעפ"י שאין זה דרכי להשיב מענה בד"מ אם לא שידוע לי שהשואל הוא דיין בדבר כמ"ש האחרונים בתשובותיהן מ"מ כאשר ראיתי שהגאון המפורסם ר"מ ואב"ד דק"ק ורנקפורט השיב בענין זה יצאתי בעקבותיו ובאשר שבכלל דברי דברי מכ"ת ושוברו עמו אציג לפניו מה שהשבתי לשואל אעפ"י שאין זה ממש העתק מהם כי בהיות שהשואל נחוץ לדרכו לא נתן לי זמן להעתיק דברי וז"ל:
<b>הנה</b> לכאורה נראה שהדין עם האלמנ' ויכולה לומר לחתנה שמעון לא מכרתי לך אלא חצי הבית שהיה מכור לך כבר לדירה אבל חצי השני לא מכרתי לך כלל וראי' לדבר מ"ש בטור ח"מ ס"ס רי"ד וז"ל האומר לחבירו בית אני מוכר לך יכול ליתן לו עלי' שהעליי' בכלל בית עכ"ל ומכ"ש שיוכל ליתן לו בית הפחות שבבתי' שהרי אם אמר לו בית בבתי אני מוכר לך שאינו יכול ליתן לו עליי' יוכל ליתן הפחות שבבתיו כמ"ש הטור שם מכ"ש כשאמר לו בית אני מוכר לך שיוכל ליתן לו עליי' מכ"ש שיוכל ליתן בית הפחות שבבתיו וטעמ' דמילת' מפורש בשילהי מנחות משום דאמרינן יד בעל השטר על התחתונה א"כ אף אנו נאמר בנ"ד שיש לפנינו שני חצאי בית חצי א' טוב שאין עליו שעבוד דירה וחצי א' פחות שיש עליו שעבוד דירה יוכל המוכר לומר החצי הגרוע לך מכרתי דהיינו החצי שהיה לך עליו שעבוד דירה על משך ט"ו שנים כן נראה לכאורה אבל במעט עיון נראה שאין הנדון דומה לראיי' כלל דע"כ לא קאמרינן התם שנותן לו הפחות שבבתים אלא משום כי בית קטן נמי איקרי בית כמו בית גדול וה"ה נמי אם היה לפנינו שני חצאי בתים מחולקי' ידועי' ואמר לו חצי בית אני מוכר לך יוכל ליתן לו הפחות שבחצאי הבתי' כי מה לי שני בתים או שני חצאי בתי' אבל בנ"ד אינו כן אלא אמר לו אני מוכר לך החצי מן ביתי אין במשמעו' זה כי אם החצי מכל הבית ואינו יוכל ליתן החצי הגרוע והפחו' וראי' לדברינו ממה דאי' בס"פ בית כור דף ק"ז ע"ב והטור מביאו בסי' רי"ח האומ' לחברו חצי שדה אני מוכר לך משמנין ביניהן ונוטל חצי שדהו וכו' וא"ר חייא בר אבא לוקח נוטל כחוש שבו א"ל ר"ח ב"א לר"י והא אנן משמנין ביניהן תנן אלא לדמי ה"נ לדמי עכ"ל ופ' רשב"ם לוקח נוטל כחוש יד הלוקח על התחתונה לפיכך נותן לו המוכר ללוקח המקום הגרוע כו' ומיהו לגמרי לא יפסיד הלוקח השומן כי התם דהתם שמא הכחוש של כהן הוא הילכך כיון דלא מצי מייתי ראיי' מפסיד אבל הכא ודאי מכר לו כל חצי שדהו והדב' ידוע דכל החצי מכר ומן הדין היה לו ליטול חצי היפה וחצי הכחוש אלא משום דמצי א"ל דמי חצי השדה מכרתי לך הילכך ידו על התחתונה ליטול מן הכחוש בשוה חצי השדה עכ"ל הרי קמן כשאמר חצי שדה אני מוכר לך אינו יוכל ורשאי ליתן לו החצי הגרוע שאינו שוה כחצי דמי השדה אלא נותן לו מן הגרוע חלק גדול שהוא שוה כחלק קטן מן הטוב והמובחר ה"ה נמי בנ"ד כשאמר לו חצי מן ביתי אני מוכר לך אינו יוכל ליתן לו חצי הגרוע שאינו שוה כחצי דמי כל הבית כי מה לי בית ומה לי שדה זה נ"ל ראי' ברורה שאין המוכר יוכל לומר לא מכרתי לך כ"א החצי הגרוע שמכור לך כבר לדירה אמנם לפי דברינו אלו היה נראה לפסוק שללוקח יהיה זכות להשתמש משך ט"ו שני' בג' חלקי הבית ולא יותר דהיינו בחצי הבית מצד זכותו שהיה לו כבר לדור ט"ו שנים ובחלק רביעי מצד קניינו כי קנה מחמותו חצי זכות' וחצי זכות' הוא לדור ברביעי' הבית ולאחר ט"ו שנים יש לו חצי הבית לחלוטין כאילו מכרה האשה חצי ביתה לאחר היינו אומרים שמכרה לו חצי דמי שווי' של כל הבית ואע"ג שכתב הר"ן בפ' יש נוחלין אמתני' מכר האב מכורין עד שימות הבן וז"ל אמר המחבר מכר האב' מכורין עד שימות הבן פי' אם ירצה לוקח שאם אינו רוצה חוזר בו ומבטל המקח כיון דזבין לי' סתם גוף ופירי משמע לי' וא"כ אלו מכרה החצי בית לאחר סתם היתה מוכרחת ליתן לו כל החצי בית לדור בו מיד כי סתם גוף ופירי משמע היינו היכא דלא ידע הלוק' שהגוף מכו'כבר אבל אם ידע הלוק שהגוף מכו' צרי' לקיי' המקח ואין לו כ"א הפירו' עד שימו' הבן וכ"כ הר"ן בהדי' שאין זה מקח טעו' כיון שהכי' בה שאינו שלו ועוד דסת' מוכ' זכותו מוכ' ע"ש וכיון שבנ"ד ידע הלוק' שחצי הבי' משועבד לעצמו לדירה מסתמ' לא מכר' האש' כ"א חצי זכותה כמו אם מכרה כל הבית לא מכרה אלא זכותה ה"ה בחצי ביתה לא מכרה אלא חצי זכותה באופן שאין ללוקח וכו' כ"א בג' חלקי' בית דיר' אבל כד נעיין שפיר לאו הכי הוא כי ודאי התם גבי מכר האב כו' כשידע הלוקח שאין למוכר כי אם הפירו' מסתמא לא מכר לו יותר כי אין אדם מוכר מה שאין לו. אבל גבי נ"ד שיוכל להיות שמכר ללוקח בסתם גוף ופירות דהיינו חצי הבית שהיה נשאר לו גוף ופירות למה לנו לומר שמכירה זו בסתם לא הי' כסתם מכירה אחרת כ"א על הגוף מהיום ועל הפירות לאחר ט"ו שנים:
<b>ונפשי</b> יודעת מאד שיש לפקפק קצת על דברינו אלו ואין הזמן מסכים להראות פנים בכל צד כמראה האופן ע"כ נאמר שמלשון השטר משמע להדיא שמכרה האשה לחתנה שמעון החצי בית שהיה לה לדור בה וז"ל ומעתה ומעכשיו יש לשמעון לדור בו ולהשכיר ולהשכין כו' עכ"ל הרי משמע שמחמת קניי' זו זכה שמעון לדור בהחצי הבית ואם נאמר שכוונת האשה היתה על החצי בית שמשועבד לו כבר לדירה א"כ אין שמעון זוכה לדור בו מעכשיו בקניי' זו אלא דר בו מעכשיו מחמת זכותו הקודם ולא נעלם מעיני שיש לפרש לשון השטר בדוחק באופן שאין בו הכרח כל כך שכוונת האשה היתה על חצי בית דשייך לה לדירה מ"מ מפשט לשון השטר אין להבין כ"א כמ"ש כי מי שלא ראה או ידע זכותו של שמעון בדירה ט"ו שני' א"א לפרש לשון השטר בע"א כ"א שהוא זוכה לדור בחצי הבית מחמת קנייה זו וא"כ יש לפרש לנו לשון השטר ולדון בו לפי דעת השומעים אפי' ליפוי כח בעל השטר כמ"ש הרשב"א ורמ"א הביא בסי' ע"ב ס"י בהגה וב"י מביא עוד תשובה אחרת להרשב"א מחס"ה וז"ל כל היכא שמשמעותו ניכר לב"ד מתוך הכתב שהוא כן דנין אותו אפי' ליפוי כח של בעל השטר כו' עכ"ל משמע להדי' מדבריו שאין לפרש לשון השטר אלא כפי משמעותו שניכר לב"ד מתוך הכתב.
<b>והנה</b> לא נעלם מעיני מ"ש הב"י בשם הר"ן בסי' רמ"ח ס"ט וז"ל ועוד כתב ז"ל וכדי שלא ישתבש כו' שכן כותבין למכור ולמשכן ולעשות כל חפצת נפשם ואין צורך כ"א לשופרי דשטרא בעלמ' עכ"ל הרי משמע מ"ש בשטרות למכור ולהשכין כו' אינו אלא לשופרא דשטרי האמת כן הוא שאין ללמוד מזה הלשון כלל היינו היכא שבאמת דברי' אלו קנוי' לו מחמת קניי' זו אף אם לא פי' להדיא כן בהא אמרי' שאינו אלא שופרא דשטרא אבל כשכתוב בשטר מה שקנוי לו כבר מחמת קניי' אחרת לא אמרינן בזה שכתוב כן לשופר' דשטרא ואע"ג שמסתבר' הוא בלא שום ראי' כלל שאין לומר שכולל בשטר דברים אחרים שקנויים לו כבר משום קניי' אחרת מ"מ נביא דמות ראיי' לזה ממ"ש הב"י בסי' רי"ד מחס"ג כתב הרשב"א בתשובה מה שטען ראובן על השנות השטר מלת לעולם פעמיים דלטפוי מילת' אתי כו' שלא אמרו אלא במה שהו' מעצמו משוייר כו' עכ"ל הרי קמן להדיא דבר שהוא שלו בלוא"ה וחזר והזכירו בשטר ניתק להדרש משא"כ לישנ' יתירא אחרת וק"ל.
<b>והנה</b> באמת לכאורה היה נראה להוכיח מתוך לשון השטר שהדין עם האל' שכתב בהשטר וחצי בית השניי' שיירה לעצמה לגבות ממנו כתובתה כו' והוא לישנא יתירה ויש לנו לומר לטפויי קאתי ששיירה אותו חצי בית לעצמה כמו שהיה שלה מאז ומקדם כמ"ש גבי ע"מ שדיוטא עליונה שלו כו' אבל באמת המעיין בלשון השטר יראה שאין זה לישנא יתירה שבתחלת השטר כתוב שהאשה ובנה מכרו חצי בית הנ"ל וא"כ היה משמע שחצי השנית משויר להאש' ובנה והאמת אינו כן שהחצי השנית משויר להאשה לבד לגביית כתובתה לכך הוצרך לכתבו בשטר ואין כאן ייתור לשון כלל והאריכות בזה אינו אלא לישנ' יתירא ושפת יתר כללא דמילת' לפי ע"ד נראה שהדין עם שמעון ויש לו זכות בהבית לדור בו משך ט"ו שנים בכל הבית ולאחר ט"ו שנים יזכה במקחו בחצי בית לבד. זה הוא מה שהשבתי כבר ואפשר קצת התחלפות חסר או יתור כי אין העתק בידי והנה עיני רום מכ"ת לנוכח יביטו שבכלל דברי דברי מכ"ת ושוברן עמהן ואין אני רואה בדברי מכ"ת שום סתירה לדברי ואומר אני מזכה אני במקומי שהדין עם שמעון מ"מ אין אני אומר קבלו דעתי שהם רשאי ולא אני ואין אני אומר שמכ"ת טעה בדבר המשנה ח"ו או בשיקול הדעת דהיינו שסוגיא דעלמא אזלי דלא כוותי' כי נדון זה חדוש הוא והסכמו' בו רבות ואין הדעות שוות רק אני אומר אם היה בא מעשה לפני הייתי מזכה לשמעון מטעמים הנ"ל ומ"ש מכ"ת שיש להאלמנה איזה זכו' מחמת שהב"ד החליטו לה חצי בית השני על זה אינני משיב למכ"ת כלו' עד שאני רואה העתק מן החלטה ואזי אעיין בה אם יש לה זכו' בה כן נ"ל גרשון אשכנזי אולף.
<b>שאלה</b> <b>ו</b> נדרשתי לאשר שאלונו לחוות דעי מרחוק בענין מעשה שהיה כך היה ראובן ושמעון היה ביניהם כמה הפשרות ונעשה ביניהם פשר דבר בק"ס ובחרם חמור והטילו כמה פרטי דברים על ראובן שיקיימם וכן על שמעון וא' מן הפרטי שהטילו על שמעון הוא שלא יתעסק במקום א' ידוע עם מין סחורה א' ידוע ושמעון קיבל עליו פרט זה בפרטות בחרם ובשבועה ואת זה לעומת זה התחייב ראובן את עצמו ליתן לשמעון סך ממון ידוע לזמן ידוע וראובן לא נתן לשמעון סך ממון הידוע לזמן הידוע גם לא קיים שארי פרטי דברים שהיו מוטלים עליו לקיים ומפני אלמותו של ראובן לא היה לאל ידו של שמעון לכופו שיקיים הפרטים ההם וכאשר ראה שמעון כן עלה על רוחו שאין שורת הדין נותן שיהיה הוא אסור בכבלי חבלי החרם והשבועה וראובן יעשה מה שלבו חפץ ומעולם לא קיבל חרם ולא נשבע אדעתא דהכי וממילא כיון שראובן לא קיים מה שהיה לו לקיים הותר הרצועה אין כאן חרם ואין כאן שבועה והלך והתעסק במקו' הידוע עם הסחור' שלא היה לו להתעסק בה במקו' ההוא הידוע וכאשר נודע הדבר לראובן העביר קול במחנה וברחובות יתן קולו קול ענות איך ששמעון מעל בחרם ועבר על השבועה זה הוא תורף המעשה שהיה לפי דברי השואל וביקש מאתי לחוות דעי אם נלכד שמעון במצודת החרם ונכשל בעונש שבועה או לאו
<b>תשובה</b> בהיות שנראי' הדברים שיש בשאלה זו נ"מ זכות וחובה של ראובן ושמעון לענין דיני ממונות משכתי ידי כצנועים ולא רציתי לומר בזה לא אסור ולא היתר אך ורק נאמן עלי השואל והוא בחזקת חבר שאינו מוציא מתחת ידו דבר שאינו מתוקן ענה ואמר לי מה שמגיע לענין ממון בטוב יתפשרו ראובן ושמעון רק חלק גבוה אין בידם לוותר ושמעון ירא לנפשו פן אשם אשם נפשו ע"כ שאלתו בא אלי להורות לו דרך הישר אשר יעשה ויהיה נקי נגד אלקים ואדם ע"כ אמרתי אין דוחין נפ"ש וכגון זו שומעין לו להשיבו כהוגן וטרם אענה אני אומר שיש פנים מסבירות שהדין עם שמעון והיה לו רשות שלא יקיים מה שאסר על נפשו באשר שראובן ג"כ לא קיים פרטי דברי' שהיה לו לקיים גם יש פנים של זעם ששמעון עשה לא כדין אעפ"י שראובן לא קיים מה שהי' לו לקיים רק בזה אין רצוני לתקוע את עצמי כי זה הוא ממש מה שמגיע לראובן ושמעון רק שנניח למונח קיים אם אין הדין עם שמעון ובאמת עדיין הוא אסור בכבלי השבועה וחרם אם נאמר ששמעון עבר על השבועה והחרם ואת עונו ישא כי עבר על לא תשא או נאמר שאין עליו עונש כי רחמנא פטרי לאונס ושמעון לבי' אנסו וקאמר מותר הוא אונס וע"ז יטיפו מילי בעזרת ה' חילי אמנם בקצרה כמר מדלי ואומר:
<b>איתא</b> בהרא"ש פ' זה בורר וז"ל הנהו קבוראי דקבור מתא בי"ט ראשון שמתינהו רב פפא ופסלינהו סבר רב הונא בריה דרב יהושע לאכשורניהו א"ל ר"פ והא רשעים נינהו סבר מצוה קא עבדי והא משמתי' ליה וא"ה עבדי זימנא אחריתי אלמא במזיד קעבדי סברי כפרה עבד לן רבנו במה שמנדין אותן לכפר להם על מה שעשו מלאכ' בי"ט ולעול' מצו' היא וזו היא גירס' הריף וגירס' הספרי' שמתינהו ר"פ ופסלינהו ואכשירנהו ר"ה בריה דרב יהושע ולהך גירס' הילכת' כרב הונא דעבד עובדא ואכשירנהו אבל לרב אלפס דגרס סבר רב הונא הילכת' כר"פ ומסתברא כגירס' הספרים דאין לפסלו כיון שאנו יכולין למצוא להם טענה של זכות כדחזינן לעיל בגזלנין וחמסנין דמתחלה לא פסלום כל זמן שיוכלו למצוא להם צד זכות עכ"ל הרי קמן שס"ל להרא"ש שאין לפסול שום אדם כ"ז שיכולין למצוא טענה של זכות וסברת הרא"ש היא עיקר כמ"ש הב"י והאריך להביא ראיי' וכתב שאפשר לומר גם לגירסת הרי"ף הילכתא כרב הונא וכ"כ הריב"ש להדי' בסי' שי"א וז"ל גם מה שכתב שאינו עבריין על השבועה דלביה אנסיה דסבר דנתינתו ליד הדיין הוה נתינה כהנהו שכתב הרמב"ם בפ' י"ב מה"ל עדות יש לבעל דין לחלוק ולומר דל"ד להנהו כמו שכתבת דאין לתלות בלבי' אנסיה אלא במה שרוב עולם טועין כההיא דאמרי' בפ"ק דמציע' לא תחמוד לאינשי בלא דמי משמע להו מיהו ההיא דהנהו קבוראי בפ' ז"ב אין נראה שרוב העולם יטעו בזה אלא כיון שאפשר לתלות תולין כמ"ש הרמב"ם ז"ל שאם עושה מלאכה בשבת צריך להודיעו שהיום שבת שמא שוכח היא ואע"פ שאין רוב עולם טועין בזה אבל כיון שהשכחה מצויי' אפשר שזה שוכח היא ומההיא דהנהו קבוראי וכן מההיא דלא תחמוד לאינשי בלא דמי משמע להו. יצא לו להר"מ ז"ל דין ההוא עכ"ל (ועיין תשו' מהר"מ לובלין סי' נ"ח בסופו) הרי שגם הריב"ש ס"ל כסברת הרא"ש דכל היכא דאיכ' לתלות תלינן והוכיח שכן גם דעת הרמב"ם א"כ אף אנו נאמר כן בנ"ד ותלינן שלבי' אנסיה וסבר כיון דראובן לא קיים מה שהיה מוטל עליו לקיים הותר הרצועה של החרם והשבוע' ולא נשוויי' מזיד לפסלו לעדות ולשבועה.
<b>ואם</b> אמר יאמר האומ' הלא עדיין יש על שמעון נדנד פסול לפי דעת הרי"ף כפי מ"ש הרא"ש בשמו. ובהיו' ששמעון רוצה לצאת ידי שמים לכל הספיקות לזה אען ואומר שאם שמעון יודע האמת שלביה אנסיה אין בו עון אשמה והוא יוצא ידי שמים ומה שכתב הרא"ש שלפי גירסת הרי"ף הילכתא כרב פפא שפסלינהו ה"ט שאין אנו מלמדין עליהם זכות לומר שלבייהו אנסייהו אבל אם הם יודעים בנפשייהו שליבייהו אנסייהו כבר הם יוצאי' ידי שמים ואין בה' עון אשמה. ואין לומר אע"ג שאנו מאמיני' להם שלבייהו אנסייהו שרוב עולם טועין בזה מ"מ פסולים הם מדרבנן כי מאחר שנחשב לו כהיתר גמור בלי פקפוק אין כאן פסול לגמרי ופשוט הוא.
<b>ועוד</b> נלע"ד שאפי' לפי דעת הרא"ש שדעת הרי"ף לפסוק כר"פ שפסלינהו (ואם פסלינהו ודאי מדאורייתא פסלינהו שהרי רב פפא לא ס"ל לומר סברי כפרה עביד להו רבנן אלא ס"ל מזידין הם ולהכי קאמר והא רשעים נינהו ולא חש למה שהשיב לו רב הונא סברי כפרה עביד לן רבנן וממילא פסולין הם מדאוריית' וכמ"ש הב"י ודלא כמ"ש מוח"ז בב"ח ליישב דעת רי"ו) מ"מ י"ל שבנ"ד אליב' דכ"ע אין לפסלו שי"ל לביה אנסיה כיון דליכא הוכחה נגד זה והכי משמע לענ"ד התם גבי הנהו קבוראי דשמתינהו והדרי עבדי ס"ל לרב פפא הנהו רשעים נינהו דכיון דשמתינהו ואפ"ה הדרי עבדי זימנא אחריתא לית לן למימר תו סברי מצוה קא עבדי דאיכ' הוכחה טובא שיודעין דאיכא איסורא וא"ה הדרי עבדי אבל בפעם הראשון לא פסלן ר"פ שגם הוא סבר כל זמן שנוכל למצוא להם צד זכות וליכא הוכחה כנגד זה לא פסלינן להו ונלע"ד שמוכרחין לחלק בהכי דאל"כ קשה אליבא דר"פ מ"ש נדון זה מההיא דלעיל דגזלנין וחמסנין דמתחלה לא פסלים וה"ט כיון שמצאו להם צד זכות ומ"ש הנהו קבוראי שלא דנין אותם ר"פ לכף זכות (וכמ"ש באמת הרא"ש שמטעם זה מסתברא ליה גי' הספרים) אלא ודאי ר"פ ס"ל שהנהו קבוראי כיון ששנו באולתם אחר ששמתינהו גרע טפי ואין לדונם עוד לכף זכות הגם שיש לדחות ראיי' הרא"ש בע"א מ"מ מ"ש הוא נכון ועיין תשובה רא"ן חיים ס"ס ל" נ"ל גרשון אשכנזי:
<b>שאלה</b> <b>ז</b> נדרשתי לאשר שאלוני ראובן התחייב את עצמו בקנין בשבועה ליתן לשמעון איזה סחורה ידוע' לזמן מוגבל ובקנס סך מה והשליש ש"ח עליו דלא כאסמכתא באם שיעבור ראובן ולא יקיים כנ"ל שיתן השליש הש"ח לשמעון בלי שום פקפוק בעולם והנה חלף עבר הזמן המוגבל וראובן לא קיי' את התקשרות ועכשיו בא שמעון ומבקש מן השליש שיתן לו הש"ח שהושלש בידו כי ראובן לא קיים התקשרותו וראובן משיב שאין לו ליתן כלום אף שלא עבד את התקשרותו כיון ששמעון לא תבע ממנו הסחורה ביום המוגבל ע"כ תורף דבריהם ועתה יורנו רבינו. מאור עינינו עטרת ראשינו. הדין עם מי:
<b>תשובה</b> לכאורה נראה שהדין תלוי בפלוגתא דרבוות' ולכאור' היה נראה להביא ראיה שהדין עם שמעון דאי' בפ' המקבל דף קי"א ת"ר לא תלין פעולת שכיר יכול אפי' לא תבעו ת"ל אתך לדעתך עכ"ל א"כ יש לדקדק טעמא דכתב רחמנא אתך הא לאו הכי אמרי' שהב"ה מחויב ליתן להפועל שכר פעולתו אעפ"י שלא תבעו ה"נ בנ"ד מחויב הוא ליתן לו את סחורתו אע"פ שלא תבעו לו וא"ל אדרבא נלמד מהכא שאינו חייב ליתן לו כ"ז שלא תבעו דומיא דשכר שכי' שגילה רחמנא שאינו עובר כל זמן שלא תבעו ואפי' כ"ש הוא אם אמר רחמנ' ששכר שכיר אשר אליו הוא נושא את נפשו אינו חייב ליתן לו עד שתבעו כ"ש שאר חיובי' שהרי מצינו כמה פעמים ששכר שכיר חמי' טפי משאר חיובין שהרי עובר בה' לאוין וא' עשה מה שלא מצינו בשארי חיובין ואית' נמי בקידושין דף ט"ו מ"ט דת"ק דאמר מוכר עצמו אין מעניקין לו מיעט רחמנא גבי מכרוהו ב"ד העניק תעניק לו לו ולא למוכר עצמו כו' אמאי לא שכיר קריא רחמנא כו' אלא לו ולא לב"ח מדס"ל בעלמא כר"נ דתניא מנין לנושה בחבירו מנה וחבירו בחבירו מנין שמוציאין מזה ונותנין לזה ת"ל ונתן לאשר אשם לו כו' אתא לו לאפוקי ואידך בעלמא נמי לא ס"ל כר"נ עכ"ל הגמרא. ותוס' האריכו אי הלכתא כר"נ או לאו ולבסוף כתבו בשם ה"ר נתנאל לגבי מלוה כ"ע אית להו דר"נ והכי נפרש לעיל אליבא דר"מ אלא לו ולא לבע"ח משום דס"ל בעלמא כר"נ בשאר שכירות שמוציאין מזה ונותנין לזה את' לו ואפקי' פירוש שאינו משלם הענקה לבע"ח ואידך בעלמא נמי פי' בשאר שכירות לא ק"ל כר"נ משום דטרח בגופו אבל בע"ח כ"ע אי' להו דר"נ עכ"ל הרי מבואר לך שיש חילוק בין שארי חובות ובין שכר שכיר כיון שאליו הוא נושא את נפשו וטרח בגופו ונראה דכן יש לדקדק בדברי הרמב"ם דס"ל פי' דר' נתנאל שהרי כתב בהלכות מלוה כר"נ ופ"ג מהל' עבדים פסק מוכר עצמו אין מעניקין לו שהם ב' הפכים בנושא א' כי כיון שפסק כר"נ א"כ איצטרך לו לאפוקי בע"ח ולא למעוטי מוכר עצמו מהענקה אלא עכ"ל שהרמב"ם ס"ל כפי' ר' נתנאל שבב"ח כ"ע אית להו דר"נ אלא שפלוגתא היא בשכירות דעלמא וא"כ כיון שהרמב"ם פוסק שמוכר עצמו אין מעניקין לו א"כ איצטרך לו למעוטי מוכר עצמו א"כ מוכרח שבשכירו' דעלמא לית לי' דר"נ כיון שטרח בנפשו הרי לפניך שגם דעת הרמב"ם שיש לחלק בין חוב דעלמא לשכר שכיר. הגם שלא נפלאה היא מעיני דלא קי"ל כוותיה דר' נתנאל כמ"ש הטור ח"מ סי' פ"ו והש"ע שם משום דס"ל דמקרא מלא דבר הכתוב ונתן לאשר אשם לו. מ"מ הסברה נכונה שלא לגרוע כח שכר שכיר משאר חיובי' א"כ משמע שגם בנדון דידן אינו חייב ליתן לו עד שיתבענו אבל לאו מילתא דמוכח הוא כי איכא למימר שגם בשכר שכיר חייב ליתן לו אע"פ שלא תבעו ומה שמיעטה רחמנא מאתך היינו שאינו עובר בבל תלין אבל מ"מ מצד חיוב כשאר חוב דעלמא חייב ליתן לו אע"פ שלא תבעו וכן נראה לכאור' כי מנ"ל למעוטי יותר עד שנאמר שהקרא עוקר הה"א לגמרי דילמא לא אתי קרא למעוטי אלא שלא לעבור אבל תלין וגו' אבל כד מעייני' שפיר איכא למשמע מההיא ברייתא אדרבה שאין אדם חייב ליתן לחבירו אא"כ תובעו שהרי ממשמעות אתך לדעתך דייקינן לאפוקי אם לא תבעו משמע שאם לא תבעו הוה נמי מדעת הפועל וכמ"ש רש"י לדעתך ולא מדעתו וא"כ הוא שאם לא תבעו הוה כאילו גילה דעתו שאינו מבקש שכירותו ממילא אין לחלק בין לאו דבל תלין ובין שאר חיובים ועל כולם איננו עובר אם לא תבעו חבירו וכן כתב רבינו אשר בתשו' כלל ח' סי' ו' הובא בטור ח"מ סי' ע"ג ראובן שנשבע לשלם לחבירו לזמן פלוני ועבר הזמן ולא פרעו כי לא תבעו חבירו וכתב שראובן לא עבר על שבועתו כיון שלא תבעו חבירו. ונראה לע"ד ה"ה נמי בנ"ד וכ"ש הוא שלא עבר ראובן על התקשרותו כיון שלא תבעו שמעון שימסור לו סחורתו אמנם לפי מה שכתבתי שאם לא תבעו הוה ג"כ מדעתו של אותו שלא תבעו ממילא משמע ששמעון הנ"ל מחויב לקבל הסחורה אף לאחר זמן המוגבל נ"ל גרשון אשכנזי.
<b>שאלה</b> <b>ח</b> אלמנה שנתנה מאה ר"ט לראובן בהלוואה ועשה לה שטר עליהם בכא"ה כו' ואחר מותה יהיו הק' ר"ט במתנה גמורה לראובן כו' ואחר פטירתה באו יורשי בעלה ותובעים הק' ר"ט הנ"ל מאחר שמעולם לא נשבעת על כתובת' נשאר הכל בחזקת בעלה ואין ממש במתנתה כו'.
<b>תשובה</b> נלע"ד ברור אם אין היורשים יכולים לברר בירור גמור שהק' ר"ט הנ"ל באים מעזבון מורישם אזי זכה ראובן במתנתו ומקור דין זה הוא בפ' חזקת הבתים דף נ"ב אמר שמואל מודה לי אבא כו' ופרטיו מבוארים בתשובת הרשב"א והריב"ש ות"ה ובשארי תשובות מן האחרונים ונלאיתי להעתיקם באורך שלא לצורך. כי הכל צפוי וידוע למר והש"ך בח"מ סי' ס"ב האריך בזה. נ"ל גרשון אשכנזי:
<b>שאלה</b> <b>ט</b> בענין בת שבגרה בחיי אביה שלדעת הרמב"ם לא איבדה פרנסתה ולדעת ר"י (והרא"ש הסכים לסברתו) איבדה פרנסתה כמבואר בטור סי' קי"ג (ונסתפק מר אם האחים יכולים לומר קים לן כר"י והרא"ש ולפשוט לאחותם הרגל ותשב עד שתלבין ראשה חפוי:
<b>תשובה</b> נלע"ד שאין האחים יכולים לומר קים לן כדעת ר"י והרא"ש כיון דבזמן הזה לא משיאין בנותיהם קודם שתיבגר אפי' עתירי נכסי ולאחר הבגרות כשיזדמן להם זיוג הגון משיאין בנותיהם בכבוד כל א' וא' כפי יכולתו ודאי אמדינן דעת האב דלא ניחא לי' שתשב בתו עד שתלבין ראשה עלובה וגלמודה. ודמי' האי מילת' להא שכתבו התוס' בפ' נערה (ד"ף נ"א. והובא בש"ע ס"ג דפרנסה בזמן הזה נגבית מן המטלטלי' משום דאנן סהדי שכל בני אדם רגילים להשיא בנותיהם מן מטלטלי וחשיב כמו אמידניה שפסק רבא כר"י' עכ"ל התוס' שלפנינו) ובתשו' ר"מ מינץ סי' מ"ז העתיק לשון התוס' וז"ל דבזמן הזה רגילים. להשיא כו' ודילג התיבות שכל בני אדם ואח"כ העתיק מן ס' אגודה שכתב בשם ר"י ממש כלשון התוס' שס"ל להתוספות שמגבים ממטלטלי' משום דהוה כאמידני' היינו משום דס"ל להתוספו' כאלו הגאונים דס"ל שאמדינן גם להוסיף על עישור נכסי' אבל להגאוני' דס"ל שלא אמדינן להוסיף אלא לגרוע לא מגבינן ממטלטלי' וה"ה דלא מגבינן לבת שבגרה בחיי אביה משום אומדנ' שאין לך הוספה גדולה מזו. אבל זה אינו שהרי הרא"ש כתב שדעת התוספו' נוטה שאין להוסיף על עישור נכסי משום אומד דעת האב אלא עכ"ל דוקא אומד דעת האב לבד לא מהני להוסיף על עישור אבל אומד גדול שרגילים הכל לעשות הולכים אחריו אעפ"י שהוא יותר מן הוספ' אחרת וק"ל והנה באמ' בעיק' פלוגת' שבין הרמב"ם והר"י והרא"ש אם לדין יש תשובה להשיב ולדחות ראייותיו של הר"י והרא"ש בטוב טעם ודעת אעפ"י שאני רואה נגעי עצמי שאינני בהשג יד לכנוס ראשי כראש צפור דרור בין הרים גדולי' להכריע ביניהם מ"מ הרשות נתונה ליישב דברי הרמב"ם ולדחות מעליו הראיות שמביאים המתנגדים לדעתו דעת קדושים אך ורק באשר שאין הזמן מסכים עמדי גם מכ"ת איננו חפץ רק לגלות דעתי בקצור נמרץ ע'"כ קצרתי:
<b>כללא</b> דמילת' שלענ"ד הלכה למעשה כאשר כתבתי דהיינו אם דעתו הרמה מסכמת עמדי וה' החונן לאדם דעת ומזמה יחננו ויראנו מתורתו נפלאו' ויצילנו משגיאות גרשון אשכנזי.
<b>שאלה</b> <b>י</b> נדרשתי לאשר שאלוני לחוות דעי מרחוק בענין מעשה שהיה כך היה לאה אשת יעקב נפל' למשכב בחולי דבר ב"מ ותקפה עלי' חלי' עד שהגיעה לשערי מות ונדרה נדר גדול לשמים שאם תעמוד מחליה תתן אלף זהובי' לעניי ירושלים ויעקב בעלה כששמע הנדר שנדרה לאה אשתו התרצה לדברי' ולקיים נדרה ואחר שחלפו ועברו איזה ימים שלח הרופא נאמן רפואה שלימה להאשה הנ"ל ועמדה האשה מחלי' וחזרה לאיתנה הראשון והגבאים דירושלים חוזרי' ומבקשים שהבעל לא ישנה מוצא שפתיו ויתן סך אלף זהובים הנ"ל לעניי א"י ויעקב הבעל משיב מענה פיו ולבו לא היו שוין בדבר הזה כי לא התרצה עצמו לדברי אשתו כי אם להפיס דעתה שלא תטרוף אבל מעולם לא היה בדעתו ולא עלה על לבו לקיים הנדר וכאן הבן שואל כענין אם הבעל יעקב מחויב לקיים מה שהתרצה אם לאו זהו תורף השאלה רק במלות מתחלפות.
<b>תשובה</b> הנה האמת אגיד ולא אכחד שעלה בדעתי שלא לתקוע את עצמי לדבר הלכה זו באשר שדיני נדרים תקיפי טובא ומה גם שלא מזגתי ריש' אבי סדיא עד שהפכתי בזכו' דעניי וחפשתי חיפוש אחר חיפוש ולא עלתה בידי ע"כ אמרתי ידי אל יהא בהם אך ורק לרוב הפצרו' השואל לא יכולתי להוציאו בנייר חלק ולדחותו ובאשר שאני מוכרח לגלו' דעתי הקלושה בזכותו דיעקב הבעל אהדר ודל בריבו לא אהדר. ואומר שאין הבעל מחויב לקיים הנדר. כי מבואר נגלה הוא מ"ש מה"ררמאי בסי' רל"ב סי"ז בהגה וז"ל מי שנדר לחולה איזה דבר אם נעשה זה משום הפצרת החולה שלא תיטרף דעתו עליו הוה כנדר אונס עכ"ל הרי קמן שנ"ד נקרא אונס ואין הבעל מחויב לקיים הרצוי כי האדם בשבועה כתיב והנה עלה בדעתי לזכות העניי' ולומר שאין הנדון דומה לראיי' כי מ"ש רמ"א שאם נעשה ע"י הפצרת החולה הוה כנדר אונס היינו דוקא היכא דמוכחי'מילתא טוב' שלא נדר ברצון כגון שהנודר מסר מודעא או הוכחה אחרת (ובאמת תשובת הרמב"ן סי' רע"ג שהיא ג"כ מקור דין זה מעשה שהיה שהנודר מסר מודעא קודם שנדר לחולה ע"ש) אבל היכא שאינו מוכח כל כך שלא נדר ברצון הטוב כמו בנ"ד איכא למימר לאו מפי הבעל אנו חיים להאמינו כי איכא למיחש דילמ' בשעת הרצוי היה פיו ולבו שוין לקיימו רק אחר מכאן לבשתו רוח אחרת לומר שלא היה פיו ולבו שווי' לטוב' אבל אין אנו מאמיני' לו וצריך לקיים נדרו ואין לדחו' ולומ' שבע"כ מהר"רמאי איירי שהנודר לא מסר מודעי דאי איירי שהנוד' מסר מודעי ל"ל לומ' דהוה כנדר אונס תיפק לי' שהמודעי מבטל הנדר אע"פ שא"כ אונס כיון שגילה דעתו שאינו חפץ בנדר וביטלו מקודם (וכן באמת יש להקשות בתשו' הרמב"ן הנ"ל) כי זה אינו שעכ"פ צריכין אנו לומר שהנדר לא בטל אלא מחמת האונס אע"פ שמסר מודעא אין כח בהמודעא לבד בלי אונס לבטל הנדר כמ"ש מהרי"ק להדי' בשורש קס"ו ענף ב' ע"ש כי האריך והביא ראיו' נכונות לדבריו וא"כ י"ל שאין הנדון דומה לראיי' ואהבת זכות העניי' הביאני לחלק בכך לפום ריהטא. אבל מה אעשה אוהב אני את האמת יותר מן הכל ואינני אוכל להתעלם מן מוצא מקור הדין. והוא תשו' הרש"בא הובא בב"י בסי' רכ"ח וז"ל הב"י אותו תשובה שכתבתי לעיל בשם הרמב"ן סי' רע"ג היא בתשו' הרשב"א. וחזר ונשאל עליה והשיב אפי' לא מסר מודעי כו' ולא עוד אפי' לא הכרנו באונסו כלל אלא שהוא אומר עכשיו שהיה אנוס באותו שעה אונס גמור נאמן כו' דאל"כ לא נפתח לאדם אלא בפתחי' שיש להם עדים ושאנו מכירין בהם שהוא כן כו' וכתב עוד נ"ל הדברים ברורי' שכל שנדר ובא ואמר ע"ד כן נדרתי נאמן אע"פי שהוציא מפיו הנדר סתם ואפילו תלה לאחר מכאן בדברים שהיתה כוונת השומעים בהפך ממה שאומר ואפי' הי' השומעים חושבי' ומכירין בו שהיה נודר מדעת ומרצון בלי שום אונס וכל מס' נדרים תעיד ע"ז וע"כ אמרו סתם נדרים להחמיר ופירושו להקל כו' עכ"ל ע"ש כי האריך והביא ראיות נכונות. וכ"כ ג"כ הרש"בץ בתשוב' הובא בב"י סי' רל"ב וז"ל ואפי' לא הודיע כן לעדים מותר ואפי' לא הכירו באנסו דכשם שהוא נאמן לומר אדעת' דהכי לא נדרתי והחכם מפר לו אע"פ שנדר סתם כו' עכ"ל הרי לפנינו שני עדים נאמנים שמללו
<b>תשובה</b> הנה לכאורה נראה שהדין עם בן יודא נכד יעקב במה שטוען שדודיו ראובן ש"ל יתנו לו חלקו המגיע לו מן החובות בע"פ על נכרים לפי שאינם נקנין אפי' במתנת ש"מ. וראיה לדבר הא דאי' במרדכי בפ' מי שמת בשם אבי אסף על מה דאי' התם ש"מ שאמר הלוואתי לפלוני הלוואתו לפלוני וז"ל קבלתי ממורי מהרר"א ממיץ דה"מ בהלוואת של ישראל אבל בהקפאו' של גוים לא סמכי דעתי' ולא קני אפי' במתנת ש"מ וקרוב הדבר בעיני אפי' יש לגוי משכון ביד ישראל דה"ל כמו הקפה דאין ישראל קונה משכון מן הגוי כדאי' בפ' כל שעה עכ"ל ומהר"ם פדווה בתשוב' ס"ס נ"ו הביא דברי המרדכי הנ"ל ע"ש הרי לפנינו מבואר שאין חובות בע"פ על נכרי' נקני' אפי' במתנת ש"מ כמו שטען נכד יעקוב הנ"ל:
<b>והנה</b> לא נעלם מעיני שהרב הגדול הב"י שדא נרגא בדברי המרדכי הנ"ל בסי' רנ"ג וז"ל ואיני יודע מה איכפת לן אי סמכה דעתיה דמקבל אי לא מ"מ דברי ש"מ ככתובים וכמסורי' דמי וכן נ"ל שהוא דעת הפוסקים שסתמו דבריהם ולא חלקו בין הלוואה דישראל להלוואה דנכרי עכ"ל וע"פ הדברים האלו השמיט דברי המרדכי בש"ע שם. הרי שלפי דעת הב"י לא צדקו דברי בן יודא הנ"ל במה שטען שחובו' על נכרי בע"פ אין נקנין אפי' במתנת ש"מ.
<b>ולע"ד</b> נראה שדברי הב"י נכונים מאוד אע"פ שמהרר"מאי ומוח"ז פירשו דברי המרדכי כל א' וא' לפי דעתו הרחבה (כמו שיבא פירושם) לא ישרו פירושיהם בעיניו עיני פקיחי וחזי בה תיוהא כאשר אבאר ואחר אחרון אני בא מה שכתב מוח"ז בב"ח לפרש דברי המרדכי ונתן טעם לשבח שאין חובות על גוי' בע"פ נקנין אפי' במתנת ש"מ משום דלית' בבריא במעמד שלשתן לפי דעת ר"ת וכל דלית' בבריא לית' בש"מ איברא שדבריו נאמנו מאד ע"פ הדין לפי דעת ר"ת. אבל לשון המרדכי קשה להלמו לפי פירושו וכבר הרגיש הוא בעצמו שאין הלשון מתיישב ע"פ פירושו כ"א בדוחק ע"ש חדא ועוד קאמינ' שבהגהו' מיימוני פ"י מהל' זכי' מביא ג"כ דברי האביאסף הנ"ל רק במלות מתחלפת וז"ל אבל בהקפאו' של עכו"ם אשר פיהם דבר שוא כו' עכ"ל והנה יראה כל מעיין בתחילת עיונו שאין לשון זה סובל פירושו של מוח"ז כי לפי פירושו אין הדבר תלוי אלא במאי דאין בנכרי דין מעמד שלשתן (וטעמ' דמילת' שאין לנכרי דין מ"ש מבואר בפוסקי') אבל מ"ש אשר פיהם דיבר שוא אין עניינו לכאן לפי פירושו וק"ל.
<b>ומה</b> שכתב מהר"רמאי ופי' מ"ש המרדכי לא סמכא דעתי' ר"ל לא סמכ' דעתי' דנותן שיפרע לו הגוי וכיון דלא סמכי' דעתי' דנותן לא למתנה גמורה קא מכוון. נלע"ד שזה הוא קשה בד"מ כי נראה פשוט דליכ' למימר שלא סמכי' דעתי' וגרוע הוא נ"ד מאלו אמר ש"מ אם יהיה כך וכך אני נותן לך כל נכסי כי ודאי כל דאי אסמכת' היא ואיכא למימר לא סמכה אבל בנ"ד שלא תלה מתנתו בשום דבר רק שאנו אומרים שלא סמכה דעת הנותן על כן לא גמר ומקני מ"מ אין סברא לומר שיהי' נדון זה גרוע מאסמכתא גמורה. וכיון דבמתנת ש"מ לית בה משום אסמכת' גמורה כדמוכח מדברי הרי"ף ור"י הלוי שפירשו מתני' דאם ילדה אשתו זכר כו' דלא איירי אלא בש"מ דדבריו ככתובים וכמסורים דמי כו' ועוד דהא אסמכת' היא אם ילדה כו' (עיין בטור סי' רנ"ג סמ"ב) הרי מוכח דניח' להו להרי"ף ולר"י הלוי אם מתני' איירי בש"מ והיינו משום דליתא בש"מ משום אסמכתא כלל מכ"ש וק"ו שאין לנו לחוש ולומר בנ"ד שלא סמכה דעתיה ולא למתנ' גמורה קא מכוון וקל גם מ"ש מהר"רמאי דמ"ש המרדכי לא סמכי' דעתי' ר"ל דעתיה דנותן נראה שפשטן של דבריו לא משמע כן. דאם כך היתה כוונתו ה"ל לפרש ולומר לא סמכ' דעתי' דנותן ולא קנה המקבל ומדסתם ולא פירש משמע מה שאמר ולא סמכה ולא קני בחדא מחתא מחתינהו ותרוייהו מתפרשין על המקבל וכמו שהבין הב"י. וק"ל:
<b>כללא</b> דמילתא שפירושיהם של מהר"רמאי ומוח"ז בב"ח דחוקים ויפה עשה הרב ב"י שהניח דברי המרדכי בתימא והשמיט' בש"ע.
<b>ומ"מ</b> באשר ששלשה מטיבי צעד ה"ה מהר"ם פדוו' ומהר"רמאי ומוח"ז קיימו וקבלו דברי המרדכי הנ"ל אין לזוז מדבריהם ואין לנו לרחק מה שהם קרבו. וממילא לכאורה רווחא דשמעתת' שהדין עם בן יודא נכד יעקב בענין חובות על גוים בע"פ כן נראה לכאורה.
<b>אבל</b> כד מעיינן שפיר נראה שאין האחי' הנ"ל מחויבים ליתן לבן אחיהם כלום מכמה טעמים חדא כיון שכבר שמטו וגבו החובות אין מוציאין מידם דאי' בפ' מי שמת (קמ"ח ע"א) ש"מ שאמר הלוואתי לפלוני כו' רב אחא בריה דרב איקא אמר הלוואה איתא בבריא וכדרב הונא א"ר מנה לי בידך תנהו לפלוני במעמד שלשתן קנה ע"כ הרי לפנינו שדברי ש"מ הוה כמו מעמד שלשתן א"כ בהקפו' של נכרים ה"ל נמי דברי ש"מ כמעמד שלשתן. רק שאינו מועיל מעמד שלשתן גבי נכרי ואי' בת"ה סי' שי"ג דאפי' מידי דאין הקנין נתפס עליו אם זכה וקיבל כבר אותו ענין תו לא הדר ולא מפקינן מיניה כו' ע"ש.
<b>וכתב</b> מהר"רמאי בס"ס קכ"ו (ע"פ הת"ה הנ"ל) וז"ל ובכל ענין אם כבר נתן הגוי מה שבידו לישראל המקבל אין מוציאין מידו וכן בכל מקום שאין הקנין נתפס בו כו' ע"כ א"כ זכינו לדין אע"פ שאין דין מעמד שלשתן בגוי מ"מ אם קיבל המקבל מן הנכרי מה שבידו אין מוציאין מידו ממילא גבי נ"ד במתנת ש"מ דה"ל כמעמד שלשתן יש לנו ג"כ לומר אי שמיט ואכל לא מוציאין מידו וכל זה אפי' לא ידע המזכה ומחל כמפורש שם בת"ה דלענין שאין מוציאין מידו אין חילוק בין ידע ללא ידע ע"ש מכ"ש בנ"ד שכבר ידע נכד יעקב שדודיו אחי אביו שמטו ואכלו לפני כמה שנים וראיתי שהרב מהר"רשך השיג על מהר"רמאי בסי' ס"ו סי"ז ואין דבריו מוכרחים כלל להוציא דברי הת"ה מפשוטן ומה שהביא ראי' מסי' ר"ב אין הנדון דומה לראיי' כלל דהתם הוה ספיק' דדינא לכן לא מהני תפיסה משא"כ בנ"ד שהוה התפיסה מצד הדין עיי' בסמ"ע סי' ר"ט ס"ק י"ב ועיין בתשו' רמ"א סי' של"א בהדיא דלא כמהר"רשך הנ"ל.
<b>כללא</b> דמילתא שלענ"ד שבנ"ד כיון שכבר שמטו ואכלו אין מוציאין מידם ואפי' מהרש"ך מודה בנ"ד כיון שידע ומחיל וק"ל וכן משמע לי מן מ"ש במרדכי בפ' מי שמת בענין שמכר האפטרופוס חובות לראובן כ"ש מר"מ מוויצבורג דאם הגיע הריבית ליד הקונה זכה בו ואין בו משום ריבית וראייתו מפ' הריבית אר"נ ומודינא דאי שמיט ואכיל כו' ע"ש וכן באגודה שם:
<b>ועוד</b> נראה לרווח' דמילת' שבנ"ד אפי' עדיין לא הוציאוהו ג' אחים הנ"ל החובות הנ"ל:
<b>מ"מ</b> אינם חייבים ליתן כלום לבן אחיהם אפי' לפי דעת המרדכי הנ"ל שאנו מפרשים דברי המרדכי כמ"ש מהר"ר מאיר או שאנו מפרשים דבריו כמ"ש מוח"ז בב"ח. והוא זה לפי פירוש מהר"ר מאי' שכתב טעמא דמילת' כיון שהנותן לא סמכא דעתיה שיפרע לו הגוי לאו למתנה גמורה קא מכוון. י"ל עד כאן לא קאמר המרדכי כן אלא ש"מ שנתן חוב על גוי בע"פ לאיש אחד שאינו בנו ולא מקרבי דעתיה לגבי אבל אם נתן חוב זה לבניו דמקרבי דעתיה לגביי' אמרי' ודאי גמר ומקנה וראי' לדבר דהא ק"ל המזכה לעובר של אחרים לא קנה והמזכה לעובר דידיה גמר ומקני משום דדעתיה מקרבי לגבי בנו כמו שכתב בגמר' ובפוסקים:
<b>ולע"ד</b> הדברים ק"ו מה התם שהבן אינו עדין בעולם רק הוא עובר במעי אמו ולמקצת הפוסקים אפי' אם הוא תוך מ' יום אמרי' שקרבי דעתיה לגבי' וגמר ומקנה כ"ש שיש לנו לומר גבי בניו הגדולי' שמקרבי דעתי' לגבייהו וגמר ומקני להו ולא אמרינן שלא נתכוון לשם מתנה גמורה וק"ל.
<b>כללא</b> דמילת' שלעד"נ שעד כאן לא קאמר אביאסף שאנו אומרים שלא נתכוון לשם מתנה גמורה אלא גבי אחר אבל לא לגבי בניו זהו לפי פירושו של מה"ר מאיר. ולפי פירושו של מוח"ז נראה ג"כ שהאביאסף מודה בנ"ד שזכו הבנים בחובות נכרים בע"פ. דאי' התם אמר רבא אר"נ ש"מ שאמר ידור פלוני בבית זה יאכל פירות דקל זה לא אמר כלום כו' למימרא דסבר ר"נ מילתא דאית' בבריא אית' בש"מ ומילתא דליתא בבריא ליתא בש"מ והא אמר ר"נ ש"מ שאמר תנו הלוואתי לפלוני הלוואתו לפלוני. ואע"ג דליתא בבריא ר"פ אמר הואיל ויורש יורשה ר"א בריה דרב איקא א' הלוואה איתא בבריא וכדרב הונא עד כאן לשונו:
<b>הרי</b> לפנינו לפי דברי ר"פ כל מה שהיורש יורשה איתא נמי בש"מ ומסתברא טעמ' דר"פ משום דמתנת ש"מ כירושה שווי' רבנן (וכפ' הרא"ש בתשוב' כלל פ"ג סי' ד' ש"מ שאמר הלוואתי לפלוני אע"פ שאינו מועיל בבריא מועיל בש"מ הועיל ויורש יורשה ע"ש ואין להקשות מעובדא דר"ע חסידא לפי מ"ש שפירשו קצת מפרשי' כי לפ"ד יש לחלק בין לשון ירושה ללשון מתנה ודו"ק) ע"כ י"ל כל מה דאית' בירושה איתה במתנת ש"מ. א"כ בנ"ד דאית' נמי בירושה יש לנו לומר דאית' במתנת ש"מ. וכן משמע בהגהת ש"ע בח"ה ס"ס רע"ו ממ"ש שאין היורשים יורשים דברים שאין בהם ממש שס"ל כרב פפא ודו"ק.
<b>איברא</b> שהר"ן כתב (הובא בב"י סי' רנ"ג סמ"ב) וז"ל ומיהו טעמא דר"פ לא סליק אלא היינו טעמא משום דבברייתא איתא וכדר"ה דאמר מנה לי בידך תנהו לפלוני במעמד שלשתן קנה הילכך אויר דליתא בבריא בשום ענין כו' עכ"ל הרי שכתב להדיא דלא סליק מילתא דר"פ מ"מ נראה שהר"ן מודה בנידון דידן דאי' לר"פ די"ל ע"כ לא מסתבר' לר"ן מילתא דר"פ אלא במתנת ש"מ לאיש אחד שאינו ראוי לירשו. אע"פ ששווינהו רבנן כירושה מ"מ מדאוריתא ליתא כלל ע"כ אין לנו לומר כל מה דאית' בירושה אית' במתנת ש"מ אבל המחלק נכסיו על פיו לבניו או למי שראוי לירשו שהוא מן התורה ונחלה דאורייתא מיקרי דילפינן לה מביום הנחילו את בניו כדאי' בפ' יש נוחלין דף ק"ל ודאי צדקו דברי ר"פ שיש לנו לומר כל מה דאית' בירושה אית' במתנת ש"מ וק"ל:
<b>ועדיין</b> יש לב"ד לחלוק לומר דילמא עד כאן לא קאמרינן שהתורה נתנה רשות לאב להנחיל את בניו כמו שירצה ויהיה לזה כל דין ירושה אלא כשאומר הש"מ בלשון ירושה או סתם אזי מפרשינן דבריו שלשם ירושה קא מכוון אבל כשאמר הש"מ בפי' שהוא נותן במתנה גמורה למי שראוי לירשו אזי אין לומר שיהיה למתנה זו דין ירושה. וכן כתבו באמת קצת הפוסקים.
<b>אבל</b> לעד"נ כיון שהרמב"ם והגאונים ור"א ופוסקים הרבה לאין מספר כולם ס"ל שכל לשון מתנה ליורש הרי היא כלשון ירושה. נקטינן כוותייהו. וכן פסק מוח"ז בסי' רמ"ח ודברי ריבות בתשו' סי' קכ"ד ע"ש הן אמת שרמא"י הביא בסי' רי"ג ס"ו דברי הפוסקים דס"ל אם פירש בהדיא שנותן לו במתנה אפילו ראוי לירשו אינו אלא לשון מתנה. משמע דהכי ס"ל אף גם דכתב על סי' רמ"ח סא"ב ושם הביא הש"ע דעת הרמב"ם דס"ל כל לשון מתנה גבי ראוי לירשו הרי הוא כלשון ירושה מ"מ משמע שידי פלוגת' לא יצא בו וס"ל למהר"ר מאיר שהוא ספיקא דדינא. ואם למהר"ר מאיר מספקא לי' אין לנו להכריע אם לא בראיות ברורות:
<b>מ"מ</b> נראה שבנ"ד כ"ע מודו שלשון מתנה בפי' לא מיגרע גרע כח דמקבל כי ע"כ לא אמרי מקצת הפוסקים שאם אמר בפי' לשון מתנה אפילו ראוי לירשו ה"ל מתנה אלא אמר אחריך לפלוני אז יש לנו לומר מסתמא דעתו היה ליתן דוקא בתורת מתנה ולא משום ירושה וה"ל כאלו אמר בפי' ולא משום ירושה דאל"כ אלא נאמר שכוונתו היה ליתן לו בתורת ירושה א"כ בטלו דבריו מה שאמר ואחריך לפלוני כי ירושה אין לה הפסק והרמב"ם ס"ל כל זמן שלא פי' בפירוש שלא מחמת ירושה הוא נותן אנו מחשבין המתנה בירושה אבל בנ"ד אמר אחריך כ"ע מודו אעפ"י שאמר בפי' לשון מתנה אנו מחשבין לשונו כאילו אמר לשון ירושה וק"ל:
<b>חדא</b> ועוד קאמינא שבנ"ד כ"ע מודים שאנו דנין בו דין ירושה אעפ"י שכתוב בהצוואה לשון מתנה גמורה כמה פעמים כיון שמצינו שכתוב בזה הלשון אמנם מחויבים יורשי אחרי ג' בנים הנ"ל כו' הרי גילה דעתו להדיא שאע"פ שנתן להם כל אשר לו במתנה מ"מ מידי יורשי' לא יצאו והא דאמר לשון מתנה גמורה לייפות כחם הוא דאמר וק"ל:
<b>כללא</b> דמילתא שלעד"נ שאליבא דכ"ע אין מוציאין כלום מן השלשה אחים הנ"ל אפילו לא שמטו ואכלו ומכ"ש כאשר ששמטו ואכלו:
<b>וא"כ</b> הדין בחובות בע"פ כ"ש בחובות בשטר דשייך בהו כל הני טעמא הנ"ל אבל באמת בחובות בשטר אין אנו צריכין לה"ט כי בלא"ה אין זכות לנכד יעקב בחובות ההם אפי' לפי דעת האביאסף והנה לפי הפי' שפי' מוח"ז בדברי האביאסף שהטעם הוא שהקפאות של נכרי' אינם נקנין במתנת ש"מ הוא משום דליתא בבריא דאין קנין הקפאות אלא ע"י מעמד שלשתן ובגוי' ליתא דין דמ"ש לכן ג"כ אינו במתנת ש"מ א"כ חובות בשטר על גוים דאית' בבריא ע"י קני לך איהו וכל שעבודא דאית בי' כמו דאי' בבעל התרומות ובתשובה ר"ב אשכנזי' סי' ל"ה וביתר הפוסקים כמו טובא פשיטא דנקנין ג"כ במתנות ש"מ וכן הוא להדיא בתשובה מהרי"ל סי' ע"ט בסופו וז"ל לא מבעיא למאי דכתיבנא לעיל בשם אגודה דאינהו נמי נקנית בכתיבה ומסירה א"כ מצוה מחמת מיתה נמי שייך בהו כמו שכתב ראבי"ה פרק מי שמת הואיל ונקנית א"ק כו' ע"ש וז"ל בתחלת התשו' אבל מה שכתבה דהוה כתבי' ושטרות שעלו בערכאות כהא זכתה כי כן כתב באגודה דמייתי דברי אביאסף ודברי מהרר"א שאין אדם יוכל להקנות כו' ודברי מהר"ר מנחם אי שמיט כו' כתב וז"ל ונראה לי חובות על חותמות ומוסר להם החותם וכותב לו קני איהו וכל שיעבודיה דאית בה נראה דקני עכ"ל וכן נ"ל דמשמע בלשון מהרר"מ דפ' הספינה כו' אלמא נקנית כשל ישראל כמו שפסק הכהן הגדול בעל האגודה ובתראה הוא ובעל הוראות. עכ"ל (עיין בפנים כי לשונו צריך קצת תיקון) הרי לפנינו ברור שלפי פירושו של מוח"ז פשוט ששט"ח על גוים נקנים במתנות ש"מ בלי פקפוק נ"ל גרשון אשכנזי:
<b>שאלה</b> <b>יב</b> ילמדינו רבינו אשה אחת שמת בעלה זה כמו שנה ומחצה ולא היתה תחתיו כ"א שני חדשי' ולא הניח אחריו זרע קיימא ולו שני אחים הגדול הוא במדינות פולין והולך מישיבה לישיבה כדרך הבחורים והקטן ממנו וגדול הוא בשנים הוא פה במדינה זו ואחר גודל דרישה וחקירה נודע שהגדול היה למד בקיץ דאשתקד בק"ק טישוויץ וא' מבני משפחה הגיד בשמו שכתב לו באם שהיבמה ישלישי סך רב אזי יבא לחלוץ ובין דא לדא הלך משם ואינו ידוע להיכן הלך ושאלו ובקשו ממני בני משפחתה לעיין בשריותא דאתת' העלובה. שכולה וגלמודה. מבעלה ובנים לסדר החליצה להיבם קטן שהוא פה והקטן רוצה לחלוץ ובידיה שטר התחייבות מאלו שני אחים לחלוץ אותה בחנם ובאתי למשאל אולפנ' ועל פיו אצא ועל פיו אבא כי כל הפורש ממנו כפורש מן החיים. ומ"מ אגלה דעתי אף כי קלושה וחלושה היא ואין אני כמחליט רק כמאמיר ואיני מאמיר
<b>הנה</b> מקור דין זה אית' בהחולץ דף ל"ט תלה בקטן עד שיגדיל ובגדול עד שיבא ממדינת הים אין שומעי' לו וכו'. נקט התנא לשון מדינת הים ולא נקט סתם תולה בגדול שאינו כאן אלא דוקא מ"ה דלא שכיח הוא דאין שומעי' לו. והכי מוכח מתוס' וגמ' ריש פ"ק דגיטן בד"ה ממדינת הים וכו' וז"ל הא דלא נקט המביא גט מח"ל כדקתני בגמ' וכו' משום דבח"ל הוי משמע כל ח"ל אפי' רקם וחגר להכי נקט ממד"ה דמשמע רחוק כמו האשה וכו' לפ"ז נקט התנא לשון מד"ה דומי' דמדינת הים שהוא רחוק דלא שכיח. ומוכח מסוגיא דהתם דף ו' איתמר בבל רב אמר כא"י לגיטין ושמואל אומר כח"ל ומסיק התם דתרווייהו ס"ל לדרבא שהטעם שצ"ל בפני נכתב וב"נ לפי שאין עדים מצויים לקיימו אלא דפליגי רב ס"ל דבבל כיון דאיכא מתיבת' מישכח שכיחי ושמואל ס"ל דמתיבתא בגירסייהו טרידי ומבואר התם דבבל רחוק הוא. דפריך מהא דאמר רב בבל כא"י לגיטין מהא דאמר עכו כצפון וכו' אבל בבל דמרחק' לא ומשני לבר מבבל הרי מבואר דבבל רחוק הוא ואפ"ה כא"י דיינינן לה ואין צ"ל ב"נ וב"נ משום דאיכא מתיבתא מישכח שכיחי אלמא דאינו תלוי בריחוק הדרך לחוד שהרי בבל רחוק הוא ואפ"ה לא דיינינן כמד"ה אלא ע"כ דבשכיחא תלי' מילתא. וה"ה נמי מדינה שאינה במדינת הים אלא דלא שכיח דינה כמ"ה אעפ"י שאינו רחוק. ומוכח נמי מסוגיא דהתם ריש פ"ק דקאמר מ"ט רבה אמר לפי שאין בקיאן לשמה רבא אמר לפי שאין עדים מצויים לקיימו וכו' ומסיק התם רבה אי' לי' דרבא פירש"י דממדינה למדינה בא"י היכא דקפדי' ולא שכיח צריך למימר כו' אלא מאי בינייהו א"ב באותו מדינה במדינת הים רבה לא מצריך רבא מצריך. הרי מבואר בהדיא דהכל תלוי בדשכיח ולא שכיח. בדשכיח אע"פ שהוא רחוק לא מיקרי מד"ה ובדלא שכיח אע"פ שהוא קרוב דין מד"ה יש לו לפ"ז במתניתא נקט התנא תלה בגדול עד שיבא ממד"ה דהיינו לא שכיח כמד"ה. ונדון דידן שכיח מיקרי שהשיירות מצויית ולא קפדי וביותר כי אחד מבני משפחתו הגיד בשם יבם הגדול אם יתן לו סך רב יבא לחלוץ ואע"פ שאינה מחויבת לילך אחריו כי מקומו אינה קבוע ונודד ממקום למקום כמבואר בסי' קס"ו בשם נ"י מ"מ אין לכאורה היתר להקטן לחלוץ וצריכה להמתין על הגדול. אבל מלשון הרמב"ם והטור לא משמע הכי דהרמב"ם כתב וכן אם היה הגדול בעיר אחרת וכו' אין שומעין לו. ובטור א"ה סי' קס"א מייתי וכן אם היה הגדול במדינה אחרת אין הקטן ממנו בשנים שהוא כאן יכול לומר על אחי המצוה המתינו לו עד שיבא הרי לא נקטי כלשון המשנה ובאמת בדוכתי' טובא מייתי הרמב"ם והטור לישנא דמדינת הים וכאן נקטי לשון מדינה ועיר אחרת אלא משמע להו מאי דנקט התנא מד"ה לאו דוקא ה"ה מדינה אחרת והתנא קרי ח"ל מד"ה כפיר"שי ריש פ"ק דגיטין. ונקט מד"ה לארויי דתלה בריחוק הדרך דהוא מקום רחוק ולא משום דלא שכיח. וכ"כ הב"ח וז"ל דנקטי מדינה אחרת הוי רחוק כמו מד"ה. ויש להוכיח נמי מגמר' דהחולץ דאמרי' שהויי מצוה לא משהינן. ואי תנא התנא מד"ה משום דהוא לא שכיח ולא יבא הל"ל הטעם שלא תעגנה. וכ"כ נ"י שם בהחולץ שהויי מצוה ולא תעגנה אלא הטעם דתני מד"ה לאו דוקא וה"ה מדינה אחרת ובריחוק הדרך תלי' מילתא אע"פ שבודאי יבא שהויי מצוה מיהא איכה לכך אין שומעים לו. ואם יאמר האומר אי בריחוק הדרך תלי' מילתא ה"ל לתנא לפרש דבריו איזה מיקרי קרוב ואיזה מיקרי רחוק כדמפרש בדוכתא טובא במסכת אהלות ובכתובות דף ך' התלוליות כו' ובגיטין דף ע"ח זרק קרוב לו וכו' ובנדה דף י"ד נמצא על שלה וכו' אלא מוכח הטעם בדלא שכיח תליא מילתא. הא ליתא אדרבה בדין זה אינו צריך התנא לפרש דבכל דוכתי. דמפרשי איזה מיקרי קרוב ואיזה מיקרי רחוק הכל לפי עניינו ולא שוי' המה הריחוק בכולן וכן הקירוב אבל הכא טעמ' דמתניתא כדמסקינן בגמ' משום שהויי מצוה ומיד הוי שהויי מצוה ואין זמן לריחוק זה לכך לא רצה התנא לפרש שיעור הריחוק כי שהיי' מועטת נמי הוי שהיי' ויש להביא ראי' ממה שמביא הב"י בטור י"ד סי' רס"ח דאית' בהחולץ ת"ר גר שבא להתגייר וכו' קיבל מלין אותו מיד וממתיני' עד שיתרפא ואח"כ מטבילין אותו מ"ט שהויי מצוה לא משהינן וכו' ומביא הב"י וז"ל ועל מה שהצריך הטפת דם ברית ביום שמיני יש לתמוה דהיכן מצינו בגר שיצטרך יום שמיני אדרבה אמרי' קיבל מלין אותו מיד משום דשהויי מצוה לא משהינן וצ"ע ע"כ והניח הב"י קושיא זו בצ"ע תו איתא שם בב"י וז"ל:
<b>כתב</b> ההמגי"ד בפ' י"ד מהל' אסורי ביאה שדקדקו קצת מפרשים למה אין מטבילין אותן מיד קודם שימול משום דשהויי מצוה לא משהינן ע"כ ומצינו דהמילה נתרפא ביום הרביעי לפ"ז אי לא חיישינן לשהויי מצוה אף לשהויי מועטת למה הניח הב"י קושיותו בצ"ע.
<b>וגם</b> מאי מקשי' המפרשים זהו לא מיקרי שהויי על ח' ימים או על ד' ימים אלא תלמודא דידן מקרי שהויי מצוה אפי' שהיי' מועטת ואפילו על יום א' נמי יש להביא ראי' דמקרי שהויי מצוה מתשובת ת"ה שנשאל על פדיון הבן שחל יום ל"א ביום השבת אי לפדותו קודם יום א' כי היכי שלא יבא לידי שהויי שהוא מבן חדש תפדה והשהיי' הוא שם רק יום אחד ובקושי התיר כמו שהאריך שם:
<b>ומלישנא</b> דמתניתין נמי מוכח הטעם דנקט התנא מד"ה משום ריחוק הדרך כמד"ה ולא משום דלא שכיח דתנא בקטן עד שיגדיל ובגדול עד וכו' בחד בבא הרי קטן עד שיגדיל זהו שכיח בודאי יגדיל ובגדול עד וכו' ממד"ה זהו לא שכיח אלא להכי תנא בחד בבא דכמו שזה בודאי יגדיל הגדול בודאי יבא ממד"ה ומ"מ אין שומעין כי שהויי מצוה הוא ונקטי הרמב"ם והטור עיר ומדינה אחרת לארויי דמיד הוי שהויי מצוה ואי נקטי מד"ה הוי משמע דוקא רחוק מאד כמו מד"ה ממילא גבי נ"ד ודאי רחוק הוא.
<b>ואם</b> יאמר האומר דזה לא מיקרי רחוק דאיתא בתשובה מהר"ם סי' קי"ז דאין נקרא חלוק ארצות אלא שאותן שנפרדו בלשונם דאם תאמר שלעזי"י וריינו"ס פרנקי'ן מיקרי חלוקות ארצות א"כ איך יתכן שא"י היתה ת' פרסה על ת' פרסה ולא היה בו רק ג' ארצות ע"כ.
<b>והב"ח</b> בטור א"ה סי' קס"א כתב בהדיא נמי דמדנ"ה לאו דוקא אלא לכל מקום רחוק קרי מד"ה וז"ל ולפי שלא נמצא גבול לריחוק זה נקט מדינה אחרת דהיינו דחלוקים בלשונם הוי ליה מקום רחוק וכו' ואשכחן וכו' לעיל ריש סי' ע"ה עכ"ל והתם מייתי תשובה . מהר"ם:
<b>לפ"ז</b> <b>נ"ד</b> פולין ומערהרין אינם חלוקים בלשונם ולא הוי מקום רחוק הא נמי ליתא נ"ד אינו דומה לדין מהר"ם:
<b>ובאמת</b> תמי' על הב"ח שמדמה זה לזה דתשו' מהר"ם קאי אדין אשה שאין מוציאין אותה ממדינה למדינה דאית לה קפידא שאינה רגילה בלשונם והטעם הוא שעולית עמו וכו' אף שהוא קרוב מאד מיקרי רחוק כי היא חוששת שאינה רגילה בלשונם אבל גבי יבום הטעם הוא משום שהויי מצוה מה לי בחלוק לשונם וזה שנה ומחצה שזקוקה היא ואין לך שהויי מצוה גדול מזה והיבמה אינה מחויבת לילך אחריו כאשר כתבתי וחוץ מזה יש נמי לצדד להיתר דבמתנית' מיירי בתולה בגדול פירש"י לומר המתינו לו שהוא גדול ממני שמא ייבם אותך והכי מוכח בגמרא דעיקור מצוה הוא יבום ע"כ ומ"מ אין שומעי' מכ"ש נ"ד שהקטן רוצה לחלוץ ובזמנינו שאין היבום נוהג אין לך שהויי מצוה גדול מזה והכי מוכח נמי מתשובת ר"א בן חיים בסי' ע"ח דמייתי טעם ברמב"ם דנקט מדינה אחרת נמי לא משהינן וז"ל:
<b>מצאתי</b> למהר"ר איסרלן ז"ל שכתב בא' מתשובתו דבר חדש לא ראיתיו לאחד מן הפוסקים כלל וז"ל דדוקא בדראוי להסתפק שמא תעבור המצוה אז לא משהינן לי' אבל כשאין ראוי להסתפק לא ותדע דאמאי נקט תנא ובגדול עד שיבא ממ"ה ליתני עד שיבא ממדינה למדינה בא"י דלא משהינ' אלא דוקא נקט בקטן עד שיגדיל ובגדול עד שיבא ממד"ה דלא משהינן משום דשמא ימות הקטן והגדול לא יבא לעולם ממד"ה ותעבור המצוה לכך לא משהינן אבל ממדינה למדינה שקרוב הדבר שיבא משהינן וכו' ואע"פ שמדברי הרמב"ם ז"ל נראה שהוא חלוק בדבר זה שכתב מהרר"י ז"ל שכתב תלה בגדול שהוא בעיר אחרת אין שומעין לו שנראה כל שהוא בעיר אחרת בעלמא אע"פ שאינו במד"ה אמרינן שהויי מצוה לא משהינן מ"מ אפי' לדבריו יש לחלק ולומר דע"כ לא אמרי' אלא התם משום דאין המצוה ודאי' דכיון דההוא אח שבעיר אחרת ליתא קמן דנשיילי' אם רוצה לייבם אלא שאחיו תולה בו שאפשר שייבם כשיבא ועדיין אפשר שאפי' אחר שיבא לא ירצה ליבם וכן הקטן וכו' ובכל כה"ג לא משהינן מספיקא וכן נראה קצת ג"כ מדברי מהר"ם וכו' אבל היכא דאיתא קמן דלא מספק' ביבום אפשר דמשהינן וכו' ע"כ לפ"ז לא משהינן אלא דוקא שידעינן בודאי שייבם אבל משום חליצה לא משהינן ובדין זה קטן וגדול שווי':
<b>ומלשון</b> הריב"ש בסי' תק"ט נמי משמע הכי שכתב וז"ל ומה שכתבו הקהל לכוף לחליצה וכו' וידעו אם יש בו ממש ראוי לכוף על החליצה דשהויי מצוה לא משהינן אפי' לקטן במקום גדול כדאי' בפ' החולץ וכו' ע"כ והאידנא דאין היבום נוהג והשהייה הוא להשהות על הגדול לאו משום יבום הוא אלא משום חליצה הוא וכבר הוכחנו דקטן וגדול שווים בזה ויותר מזה דבמתני' איירי שהקטן אינו רוצה לחלוץ ונ"ד הקטן רוצה לחלוץ ואף אם נאמר דתני התנא מד"ה משמע כמ"דה דלא שכיח ונדון דידן שכיח מיקרי וביותר כי לפי דברי בני משפחתו שמבקש לפייסו בזוזי מ"מ יש להביא ראיה שזה מקרי לא שכיח ממה שמביא מהרמ"א בש"ע טא"ח סי' קפ"ג היכא דהיין ביוקר אף אם שכיח ומצוי הוא מקרי אינו מצוי והוי שכר חמר מדינה ע"ש לפ"ז יוקר מיקרי לא שכיח והיבם מבקש סך רב נמי לא שכיח מקרי אף כי ראי' חלושה היא מ"מ כיון שהעלובה נ"ד יושבת בדודה שכולה גלמודה ועדיין היא ילדה והיתר בכל דהו בכן יחוה דעתו הרמה מורינו ורבינו כ"ד גיסו הק' אריה יודא ליב בלא"א הרב מדינה מהר"ר מנחם מענדל ז"ל ה"ה חונה פה ק"ק טריבטש לע"ע.
<b>תשובה</b> ארי"ה דבי עילאי טוב רואי ליה קראי ותנאי ה"ה אהו' ידידי גיסי הרב הגדול המופלא עושה פלא נ"י ע"ה פ"ה ר"מ ואב"ד כמהר"ר ליב נרו לא יכבה מחול ימים ירבה אהו' גיסי אין הזמן מסכים עמדי להאריך כי עמוס התלאו' אני רק באתי לבשר שלום ולגלו' את אזניך שביום אתמול כי עבר כמו ג' שעות בלילה האירו אל מול עבר פני ג"י הצהירי' ומאירים במילי דאוריית' שאלת חכם ותשובת' בצדו שמת והנה אהו' מרוב הטרדה אינני אוכל לטייל ולעייל בפוסקים כל צרכי מכל מקום אמרתי שלא להושיב פניך פני אריה ריקם ומצוה שבאה לידי לא אחמיצנה ומה שיעלה בזכרוני לפניך אערכנה והנה אהו ידידי קריתי ושניתי דברי קדשך וחזיתי בהם תיוהות הרבה לע"ד ואין רצוני וכוונתי להעריך אתך משפט ורק דרך העברה ובכלל דברי תראה אפס קציהו מה שאין דעתי נוחה בדבריך וזהו החלי בעזרת ה' חילי בזה לשון השאלה ילמדנו רבינו אשה אחת שמת בעלה זה כמו שנה ומחצה ולא הניח אחריו ז"ק ולו שני אחים הגדול הוא במדינו' פולין והולך מישיבה לישיבה כדרך הבחורים והקטן ממנו וגדול הוא בשנים הוא במדינה זו ואחר גודל דרישה וחקירה נודע שהגדול למד בישיבה בק"ק טישוויץ בקיץ דאשתקד וא' מבני משפחתו הגיד בשמו שכתב לו אם תשליש לו היבמה סך ממון רב אזי יבא לחלוץ לה ובין דא לדא הלך לו ואין ידוע מקומו איה וכאן הבן שואל כענין אם יחליץ האח הקטן כי הוא רוצה לחלוץ עכ"ל השאלה
<b>הנה</b> לכאורה היה נראה שאין שורת הדין נותן שיחלוץ הקטן כיון שאין הגדול ממאן במצוה אע"פ שהוא רוצה ממון הרבה כמו שהגיד א' בשמו מ"מ משמעות לשונו הוא שמבקש שכר פסיעות מהתם להכא מה שאינו מחויב ע"פ דין ודת תורתינו הקדושה שהיבמ' תלך אחר היבם אבל אם היבמה תלך אחריו יחליץ לה בחנם וא"כ הוא חוזר הדין מצוה בגדול. אפי' לחליצה כמו שכתב הטור להדיא אם שניהם אינם רוצים לייבם אלא לחלוץ חליצת הגדול עדיפא וכן פסקו יתר הפוסקים וא"כ הוא שמצוה בגדול יש לנו להדר אחר הגדול אם אין שהוי מצוה בכך כמו שיש להדר אחר הגדול לייבם כי אין חילוק כלל לענין זה בין חליצה ליבום (גם הריב"ש ור"א בן חיים ס"ל כן למעיין בהם) והכי מוכח בגמ' דללישנא בתרא הקשה ר"ש תלה בגדול כו' ואי ס"ד בחליצה גדול עדיפא אמאי אין שומעין לו כו'.
<b>הרי</b> קמן להדיא אי לא הוה שהויי מצוה הוה מנטרין עד שיבוא הגדול ויחלוץ ופשוט הוא א"כ בנ"ד אם אין אנו מחשבין אותו לשהויי מצוה דלא משהינן אין להקטן לחלוץ. אמנם על דא אנו צריכין לדין אם נ"ד שהוי מצוה נקרא אם לאו. והנה לכאורה נראה שאין נ"ד נקרא שהויי מצוה דלא משהינן דלא נקרא שהויי מצו' דלא משהינן אלא היכא דאיכא להסתפק שתעבור המצוה כגון בקטן עד שיגדיל ובגדול עד שיבא ממד"ה דאיכא למיחש שמא ימות הקטן או לא יבא הגדול ממדינת הים אבל ממדינה למדינה שקרוב הדבר שיבא משהינן ודבר זה מבואר באר היטב בת"ה סי' ל"ה ע"ש.
<b>הן</b> אמת שנראה מלשון הרמב"ם והטור דלית להו סברא זו כי במתני' נקט מדינת הים והם נקטו במדינה אחרת במקום שנקט התנא מד"ה וזאת לא זאת כי אם דס"ל דשהויי מצוה לא משהינן כלל אפי' ממדינה למדינה אחרת אעפ"י שאינם רחוקים זו מזו כלל רק זריזי' מקדימין למצוה. ולע"ד נראה לפי סברתם להביא קצת ראי' לסברא זו שהרי התנא נקט סתם תלה בקטן עד שיגדיל אין שומעין לו מי לא מצי איירי נמי אם הקטן הוא בן י"ג שנה חסר יום א' והגדול תולה בו דאין שומעין לו להמתין אפי' יום א' ממילא שמעינן ששהויי מצוה לא משהינן כלל אפי' יום א'. מ"מ באשר מי לנו גדול ממהר"א אשר מימיו אנו שותין ואחר פסקיו אנו נגררי' בכל מקום והוא היה בקי וידע דברי הרמב"ם והטור טפי מינן ואפ"ה כתב מה שכתב אליו תשמעון ובאמת טעמו ונימוקו עמו. דהלא אשכחן כמה מצות (ובפרטות מאחר שגיל' דעתו שהוא רוצה לקיים המצוה אין לנו לחטוף ממנו מצוה דרמי' עלוי' ואפשר שאפי' במקום שיש לחוש קצת שתעבור המצוה יש לנו להמתין דזה עדיף טפי ממ"ש בגמ' הנ"ל כי התם אין לנו גילוי דעת מה דעתו של האח הגדול שבמד"ה ע"כ במקום שיש לחוש שתעבו' אפשר שלא ממתין אבל בנ"ד יש גילוי הדעת שהגדול רוצה לקיים המצוה ממתיני' ליה) דמאחרים כדי לעשותן כתיקנן ובהדור כמ"ש הוא בעצמו ובכבודו בס"ס רס"ט ע"ש בענין אם חל יום ל' בשבת אימתי פודין הבכור א"כ למה לא משהינן ג"כ מצוה זו עד שיגדיל הקטן או עד שיבא הגדול ממד"ה אלא ע"כ שאני התם דאיכא לאסתפק שמא תעבור המצוה וא"כ מוכרחים אנו לומר מ"ש הרמב"ם והטור במדינה אחרת אין כוונתם למדינה אחרת דמקרבא טובא וליכא למיחש שתעבור המצוה כי קרוב הדבר שיבא אלא כוונתם למדינה אחרת דמרחקא דיש להסתפק שתעבור המצוה.
<b>כללא</b> דמילת' שלע"ד נראה אם היה היבם במקום ידוע אעפ"י שרחוק קצת לא היה דעתי נוטה שיחלוץ הקטן רק היה מוטל על היבמ' שתלך אחר הגדול או תפייסנו בריצוי כסף שיבוא אחריה
<b>אמנם</b> באשר שבא בשאלה שלא נודע איה מקומו של היבם הגדול וביותר שכעת איכא קצת חירום במדינות פולין ובודאי יש לחוש שתעבור המצוה ע"כ לית דין צריך בשש שהקטן רשאי לחלוץ והמצוה מוטלת עליו ושומר מצוה לא ידע דבר רע ואין להקשות על סברת בעל ת"ה מההיא דאית' בת"כ בפסוק אם לא תשיג ידו גו' ר' יהודא אומר חביבה מצוה בשעתה שמיד הוא מביא עשירית האיפה ואין ממתיני' לו עד שיעשיר ויביא כשבה או שעירה ר"א אומר חמ"ב שמיד בערכין מביא סלע ואין ממתיני' לו עד שיעשיר ויביא ב' סלעים ר"ש אומר חביבה מצוה בשעתה שהקטר חלבים כשרים כל הלילה ודוחין את השבת בשעתן ואין ממתיני' להן שיקרבו עד מוצאי שבת עכ"ל הרי קמן שאין ממתינין ומאחרין מצוה כדי לעשותה יותר כתקונה ובהדור כי זה ודאי אינו קשיא כלל כי אליבא דר"י ור"א יש לחלוק הא דאין ממתינין עד שיעשיר משום דעשירות לא שכיח כדאמרי' חברך כו' התעשר אל תאשר לכן לא חפצי התורה להמתין משא"כ במלתא דשכיח יש לנו להמתין כדי לקיים המצוה יותר כתיקונה ובהדור. ומן הראי' שמביא ר"ש ג"כ ל"ק מידי משום דגבי הקטר חלבים אם ימתין עד מ"ש אין המצוה מצד עצמה יותר משובח כי מה לי הקטרה ביו' או בלילה אע"פ שיש קצת נראה כחילול שבת כשמקטיר ביום השבת משא"כ במוצאי שבת מ"מ המצוה אינה משובחת בלילה יותר מן היום משא"כ בנדון של הת"ה וק"ל נ"ל גרשון אשכנזי:
<b>שאלה</b> <b>יג</b> ברך לקחתי וברך אשיב לשואל ומשיב כענין מענין לענין באותו ענין בנגלה ובנסתר בונה וסותר סתירת זקנים בנין ה"ה אהו' ידידי החכם השלם בשכל הנקנה כקנין ידו בכל חכמה ומדע טבעית תכונית מספר ומנין בר אבהן ובר אוריין שמו נודע בשערים ומצויין כבוד שמו כמהר"ר טעביל רופא מומחא נר"ו אהו' ידידי אין הזמן הבוגד מסכים עמדי לארוג מליצות ותוארים כראוי לאיש כמוהו ירבו לשם ולתהלה במקום אחד תורה וגדולה רק מטובו קאמינא יש בו מדעת קונו שאין חפץ בתוארים רבים ע"כ מלאני לבי לבא בקצרה ולגלות את אזניו שביום ערב שבת קודש העבר בשעה שאין הלבלר יוצא בקולמסו האירו אל מול עבר פני ג"י הצהירים מגלה עפה עבה וארוכה ערוכה ושמורה ומה מאוד חביב' עלי דברי דודים והייתי משתעשע בהם וקראתי לשבת עונג וברכתי ברכת הנהנין וכהיום יום א' אמרתי להשיב לו מפני הכבוד על מה שבדק לן מר אי שרי לישראל ליתן בהמתו לנכרי לנחרה. כדי שלא תתקלקל עורה או אם יש בו איסורא והנה כל יקר ראו עיניו עיני פקיחי מה שכתבו האחרונים בזה מהם לאיסורא ומהם להיתרא. ופלפל בחכמה ועל פי הגמרא מצא לכת המתירים סתירה וחיצים ירה כמעט שלא הניח לנו מקום להתגדר בו כחוט השערה מ"מ כדי להפיס דעתו ורצונו דמר אענה גם אני את חלקי אשר חלק לי ממעל מי שמודד מים בשעל ואקצר ואעל
<b>תשובה</b> טרם אענה. מה שנראה לע"ד לדינא אתווכח בדברי קדשו בתוכחת מגולה ואהבה מסותרת ואען ואומר שאין בכל דבריו ראי' מספיק ומופת חותך לאיסור וזה יצא ראשונה מכ"ת כתב וז"ל ודעתי חוכך בזה להחמיר כי מה שמביא ראיה שצריך לדם אינו משמע לרפואה כו' מחילה מכבודו דמלתא דפשיטא הוא דמיירי דוקא לצורך פיקוח נפש כו' עכ"ל ואני תמה פה קדוש יאמר דבר זה הלא בריש פרק השוחט מפרש הגמרא שהברייתא מיירי בצריך לדם חיה ללכא (פי' לצבע עור אדום) ואיך יאמר מכ"ת שפשוט הוא שהברייתא מיירי שצריך להדם לפיקוח נפש אם לא שנאמר שדעת מכ"ת לפרש מה שאמרינן שצריך הדם ללכא ואותו העור אדום צריך לפיקוח נפש וזה הוא דוחק גדול ואין במשמעות הגמרא כלל ולדעתי אל זה כיון הדרישה במ"ש ודוחק לומר שמיירי שצריך הדם בשביל רפואה דוקא שמותר דא"כ ה"ל לפרש דלרפואה מיירי עכ"ל שר"ל שדוחק לומר שהלכא הוא צריך לרפואה (ולשון בשביל רפואה משמע כן קצת) דא"כ ה"ל לפרש תו כתב מכ"ת וז"ל אבל להתיר לכתחילה משום ריוח מועט לנחור ולעבור על צער ב"ח שהוא דאוריית' חלילה כו' עכ"ל ולענ"ד דצער ב"ח לא שייך אלא בב"ח בחיים חיותו כגון רובץ תחת משאו או לחסום שור בדישו או לעקר ב"ח וכיוצא בזה אבל מי שנוחר את הבהמה במקום שיוכל לשחטה אין בזה משום צער ב"ח וכי הבהמה אחינו הוא לברור לה מיתה יפה וראי' לדבר מהא דאית' בפ"ק דחולין גבי כודניית' דר' שאמר ר' לר' פנחס בן יאיר עקרנא להו (פי' מנשר פרסותיהן) איכא צער ב"ח קטלינ' להו. איכא בל תשחית כו' עכ"ל ואי אמרת שגם במיתה שייך צער ב"ח קשה מה אמר ר' לר"פ קטלינ' להו הא כבר השיב לו שאסור משום צב"ח אלא ודאי צב"ח לא שייך אלא לב"ח בחיים כנ"ל ועוד נלע"ד להביא ראיה ממה דאית' בריש פרק השוחט אמר רב כהנא מנין להשחיטה מן הצואר שנאמר ושחט ממקום ששח וכו' ואימא מאזנו בעינן דם הנפש וליכא ואימא דקרע ואזיל עד דם הנפש כו' עכ"ל ואי אמרת שמשום צב"ח אנו מצווים לברור לבהמה מיתה יפה מה עלה על דעת המקשן להקשות ואימא מאזנו וקורע ואזיל עד דם הנפש שהוא צב"ח פשיטא שיש לנו לומר שהשחיט' היא מן הצואר כדי שלא יהי' צב"ח והיא מיתה יפה אלא ודאי אין אנו מצווין לברור מיתה יפה לבהמה וכן משמע נמי ממ"ש התוס' בפ' הנשרפין דף פ' (בד"ה בשור שלא נגמור דינו דף ע"ט ע"ב) וז"ל תדע לר' יהודא אמאי כונסין אותו לכיפה ועביד צב"ח כו' אדרבא לערפינהו בקופץ ולקברינהו כו' עכ"ל ע"ש משמע להדיא אי ממית השור בקופץ לית ביה משום צב"ח הגם שיש לפר' דברי התוס' אבל האמת יעשה דרכו שכוונתם כמ"ש וכן משמע לי נמי ממ"ש מהרר"ש בים ש"ש ב"ק פרק הגוזל בתרא סי' ל"ז וז"ל ותוס' פי' (דף קט"ו ע"ב) דאפי' לבהמה טמאה נמי אסור משום בל תשחית מכאן יראה מי שיש לו כלב בביתו שמזיקו ומפסיד המאכל בביתו אפי' אינו נושך שיכול ליתן לו סם המות ואינו עובר על צב"ח עכ"ל ועיין במ"ש מ"וחז בב"ח בסי' ק"ו בענין זה הנה יש לי הרהורי דברים על מוח"ז ועל רש"ל בזה ממ"ש לעיל גבי כודניית' דר' ואין כאן מקום להאריך ועיי' בכתבי מהרא"י סי' ק"ה ובש"ע א"ה ספ"ו תו כתב מכ"ת ובר מן דין יש להקשות על בעל הדרישה כו' שכל מה שאדם עושה כדי להרויח הוה כמו אכילה כבודו במקומו מונח שהוא סותר כמה משניות במסכת שביעית דהתורה היתירה לאכילה דוקא ולא לסחורה מדכתיב לאכלה שמעינן דלאו חדא מלתא היא עכ"ל ואני גברא קא חזינא תיובתא לא קא חזינא שבעל הדריש' לא כללא שבכל התורה כולה הוה מה שאדם עושה להרויח כמו אכילה רק הוא לומר שלענין זה הוה הרוחה כמו אכילה וסברא נכונה הוא אם ניתן רשות להמית בהמ' לקיום מין האנושי על ידי אכילת הבשר או כדי לקיום מין האנושי ע"י מה שמרויח ע"י כן. ואין לחלק ולומר שירויח ע"י עסק אחר כי אין אדם יודע במה ישתכר אבל גבי שביעית אסרה התורה הסחורה כדי להראות שאין לבעל השדה או האילן רשות בו יותר מלאדם אחר כידוע. וממקומו הוא מוכרע שהרי גם גבי שביעית מותר המכירה לצורך האכילה ולמכור בשוק דוקא אסור כמו שכתבו התוס' בע"ז פרק השוכר את הפועל דף ס"ב ע"א ד"ה נמצא כו' ע"ש עוד יש לאלוה מילין בזה אך באשר שאין נ"מ כ"כ בנ"ד קצרתי תו כתב מכ"ת וז"ל דהרי בשר תאוה לא הותר עד שבא הכתוב להתיר להם כו' עכ"ל ואנכי לא ידעתי למה נקט מר בידו שיטת ר' ישמעאל והניח שיטת ר"ע שס"ל שמעולם לא נאסר להם בשר תאוה והלכה כמותו כמ"ש הרמב"ם בפ"ד מהלכת שחיטה) וקרא דכתיב בכל אות נפשך תאכל בשר לאו לאלויי היתר בבשר תאוה הוא דאתי אלא לדרשא דר"א בפ' גיד הנשה לימדך תורה דרך ארץ שלא יאכל בשר אלא לתאבון ואולי שלזה נתכוון מכ"ת אבל לשונו לא משמע כן תו כתב כ"ת וז"ל וכן יש להוכיח דר' חייא איירי דוקא דיעבד מהא דאמרי' בפ"ק דע"ז עיקור שיש בה טריפה אסור ופיר"שי שאסור לגרום טריפות בידים לבהמה ור' דימי אמר טרוף א"ל לר' חייא כדי שיפטור מכיסוי אלא ודאי דהתם מיירי דיעבד ואע"ג דגבי עוקרין על המלכי' איכ' נמי לב"ח כבר תירצו התוס' שאני כבוד המלך כו' עכ"ל אומר אני אי קושיא היא פירוקא דמר לאו פירוקא הוא דסוף סוף אם מותר לעשות הבהמה טרפה משום הפסד ממון הקל מכ"ש שיהא מותר לעשותה טרפה משום כבוד הרבים אלא עכ"ל לפי דעתו שיש לחלק ולומר דוקא כדי להציל ממונו מותר לעשות הב"ח טרפה כי א"א לו להציל בענין אחר אבל גבי כבוד המלך לא התירו לעשות טרפה כ"א עקרה מן הארכובה ולמטה מקיים ג"כ כבוד המלך וא"כ אין הוכחה דמר הוכחה כלל דא"ל לעולם שרי לעשות בהמה טרפה כדי להרויח ממון כמשמעות פשטא דגמ' דקאמר דצריך לדם ללכא והא דאמרינן גבי שורפין על המלכי' מן הארכוב' ולמעלה אסור היינו משום דאיכא לקיים כבוד המלך ע"י עקירה מן הארכובה ולמטה ע"כ אסור לעשותה טרפה בכדי וגם רש"י מודה בזה כללא דמלתא שלע"דנ שאין לנו שום ראיה מכרעת לאסור הנחירה אם הוא עושה כדי שישתכר ע"י הנחירה יותר מעל ידי שחיט' וכיון שאין לנו ראיה לאסור אין לנו לעקם ולפרש מ"ש בגמ' חיה וצריך לי' לדמיה ללכא ר"ל שהעור אדום צריך לפיקוח נפש אלא יש לנו לפרש הגמרא כפשטא שצריך ללכא להשתכר בו ודברי מהררו"ך והמ"ב נכונים בזה אמנם אם שרי אח"כ למכור הבשר ולית בי' משום אסור לעשות סחורה בנבילות וטריפו' או אם אית בי' משום איסורא דאין עושין סחורה וכו' דא ודאי צריך פנים והנה לענ"דן שיש לחלק בדבר בין אם משתכר ע"י הנחירה יותר מע"י השחיטה אף אם ישליך הנבילה לכלבים ובין אם לא ישתכר ע"י נחירה יותר מע"י השחיטה כי אם דוקא ע"י שימכור גם הנבילה ואם יצא שכרו בהפסדו אם לא ימכור הנבילה נלע"ד שאסור לו למכור הנבילה כי נראה שבא לדחות האיסור של אין עושין סחורה כו' בידים והוי כמי שמכוין מלאכתו במועד שמאבדין אותה משא"כ אם משתכר ע"י הנחירה יותר מע"י השחיטה אף אם ישליך הנבילה לכלבים נלע"ד שיוכל למכור הנבילה כיון שיש לו היתר לנחור הבהמה כדי שישתכר בעור או בדבר אחר אף אם ישליך הנבילה לכלבים א"כ הנבילה בהיתר בא לידו והוי לי' כאלו נזדמן לו נבילה שמותר למכרה והוי כאלו צד טמאים עם טהורים שמותר למכרם (ועיין בפרישה) ולכאורה יש להביא ראיה לדברינו מהא שכתב הרא"ש בפ"ק דחולין ובעל תרומת הדשן סי' רפ"א מביאו שיש לנו נ"מ דהאי איבעי' דבעי ר' ירמיה אברי בשר נחירה שהכניסו בני ישראל לארץ מהו לענין שאם אסר את עצמו בא' מהמינין מזמן ידוע ואילך וכשהגיע אותו הזמן היה לו מאותו המין והיה אוכל והולך אם מותר לאכול מה שנתותר בידו והעלה בעל ת"ה כיון שהוי תיקו אזלינן לחומרא באיסור דאוריית' ולקולא באיסור' דרבנן והעלו האחרוני' שדברי ת"ה עיקר וגם הרשב"ץ מסכים לזה ודלא כרמ"א בהג"ה סי' רי"ח א"כ י"ל ג"כ בנ"ד כיון שבהיתר בא לידו הנבילה יש לו למכרו כי האיסור של אין עושין סחורה בנבילות וטריפו' אינו אלא מדרבנן וקרא דיהיו אינו אלא אסמכת' בעלמא כמ"ש הת"ה בסי' ר' ע"ש כן נראה לכאורה אמנם יש לדחות באשר שבתוס' פ"ב דפסחים משמע שאסור מן התורה לעשות סחורה בנבילות וטריפות ועיין בת"יט פ"ז דשביעית גם יש לחלק ולומר דדוקא בדינים שהביא הת"ה בא לידו מה שהוא איסור היום בזמן שהיה האיסור בעצמו היתר גמור ולא הי' לו לעלות על דעתו שיבא לידי איסור משא"כ בנ"ד דהוי כאלו נתכוון לדחות האיסור של אין עושין סחורה כו' בידים וק"ל ונלע"ד שיש להביא ראייה נכונה שיש לחלק בכה"ג והיא זו שכתב בעל המאור (והריב"ש מביא דבריו בסי' י"ז י"ח טעם למה שאמרו אין צרין על עיירות של גוים אלא ג' ימים קודם לשבת משום דג"י קמי שבתא שבתא מקרי ונראה כמתנה לדחות את השבת מפני שאין לך דבר שעומד בפני פיקוח נפש וה"ה להפריש במדברו' וכל מקום סכנה שעתיד לחלל בו את השבת ע"כ וכתב הריב"ש ולפ"ז כל שיוצא מן היישוב בשיירא למדבר ביום א' או ב' או ג' מותר לפי שאלו הג' ימים מן השבוע מתייחסי' לשבת העבר כו' ונקראי' בתר שבתא ואין לו להמנע מלצאת מחמת השב' הבא' שאז אם יהי לו סכנה ויצטרך לחללו את השבת מפני פיקוח נפש מותר הוא ואין כאן איסור ביוצא מן הישוב למדבר כיוצא ביום ד' וה' וע"ש לפי שג' ימים אלו נקראים קמי שבתא וא"כ נראה כנכנס בכוונה למקום הסכנה כדי שיחלל בו את השבת עכ"ל אף אנו נאמר בנ"ד אם יצא שכרו בהפסדו אם לא ימכור הבשר נראה כאלו בא לנחור הבהמה כדי לעבור על האיסור של אין עושין סחורה כו' משא"כ אם אף בלא מכירת הנבילה לא יצא שכרו בהפסדו ונוחר בהיתר אינו נראה כאלו בא לדחות האיסור של אין עושין סחורה כו' בידים ע"כ שרי לנחור ולמכור הבהמה ג"כ ולענד"ן שהוא חילק נכון וישר וראיתי מ"ש בעל טורי זהב על שאלה הנ"ל בסי' קי"ז וז"ל ואי משום שאין עושין סחורה בנבילות וטריפות גם כן אין שייך כאן כיון שבהיתר עושין אותה נבילה ה"ל אח"כ כאלו נזדמנה לו נבילה בתוך ביתו כיון שעושה בתחילה בהיתר בשביל הנאה שלו אין אח"כ שום איסור דלא אסרו חכמים אלא במכוון לעשות מעיקרא באיסור כגון לצוד מינים טמאים משא"כ כאן. וכיוצא בזה בפרק הי' קורא אמר רב לא יתחיל ואם התחיל יגמור אמר אביי אנן מתחילין כיון דמתחלי במערבא וכיון דאתחלינן מגמור נמי גמרינן והיינו כיון שהתחיל בהיתר אע"ג שבשעת התחלה יודע שיגמור ה"נ כן הוא אך בהג"ה שם כתוב דהא שהתירו בגמ' לנחור ולעקור כדי לצבוע הצמר היינו שישליך הבשר אח"כ משום שאין עושין סחורה כו' והוא טעות לפע"ד דא"כ היה ל"ל בגמ' שישליך הבשר לכלבים ותו דא"כ ה"ל לאסור ג"כ הנחירה אלא פשוט כל שעושה בתחילה בהיתר שצריך לדם או לעור הוה הבשר אח"כ כאלו נזדמנה לו נבילה ומותר למכרה לגוים אבל מי שאינו יודע הלכות שחיטה ורוצה למכור בשר לגוים ורוצה לשחוט באיסור זה ודאי אסור שמתחילה עושה נביל' בשביל מכירת הנבילה לחוד ולא בשביל דבר היתר עכ"ל והעתקתי כל דבריו באריכות כי אני סובר שאין ספר זה בידי מכ"ת כיון שלא הזכירו והנה לענד"נ שאין ממש בכל ראיותיו לא בצייד"ן ולא בראי' אחרונה כי מה שהביא ראי' מפ' הי' קורא נלע"ד ששגה ברואה והבין מ"ש רב לא יתחיל ר"ל אסור להתחיל כדי שלא יבא לגמור והגמר הוא איסורא כיון שלילה לאו זמן ציצית הוא וא"כ הביא שפיר ראי' מהא דאמר אביי אנן מתחילין כו' אבל אין הבנתו אמיתית כי אין איסור כלל לא בהתחלה ולא בגמר ומ"ש רב לא יתחיל ר"ל אין צריך להתחיל וכן פירש"י בהדיא ואם התחיל צריך לגמור וא"כ נפל ראייתו בבירא. וראי' אחרונה מה שהביא דא"כ שאסור למכור הבשר ה"ל לומר בגמרא שישליך הבשר נראה לעינים שראי' קלישא ומקופי' ולא מקבעי' היא זו כי יש לומר שהגמ' סמכה על משנה שלימה ששנינו אין עושין סחורה בנבילות וטריפו' כו' ובזה נסתלקה השגתו מן ההגה שבמ"ב ולדידי בלאו הכי אין ראיה מן הגמ' כי בגמ' י"ל שמיירי שמשתכר ע"י הנחירה בדם יותר מדמי הבשר ולא מוכחה מלתא שרוצה לדחות האיסור של אין עושין סחורה ע"כ מותר לו למכור הבשר אבל אם יצא שכרו בהפסדו אם לא ע"י מכירת הנבילה אסור לו למכור הנבילה ואפשר לומר שגם הט"ז ס"ל החילק שחלקנו אבל לא משמע כן מדבריו מתחלה ועד סופו כללא דמלתא שנלע"ד אם ישתכר ע"י הנחירה או עקירה יותר מדמי הבשר אזי יוכל לנחר או לעקר גם למכור הנבילה ואם לא ישתכר ע"י הנחירה אם לא שימכור הנבילה אסור לו למכור הנבילה וממילא ימנע ולא ינחור בכדי ולרש"י איסורא נמי איכא כמ"ש לעיל זה נ"ל להלכה למעשה אבל מ"מ זה לי יותר מעשרים שנה שלא רציתי להתיר למי שיבוא לשאול אף אם ישתכר בנחירה יותר מדמי הבשר כיון שיצא מפה קדוש מ"ו ח"ז זצ"ל לאיסור בב"ח שלו בא"ח סי' תקנ"א ע"פ פירש"י אבל לא מחיתי במי שנהג היתר כי משום מה יש למחות בנוהגי היתר אי משום שאסור לעשות בהמה בריאה טריפה כמו שפרש"י ולפי הבנתו של מוח"ז אסור אפילו משתכר בכך הלא התו' דחו פירש"י בשתי ידים ולא מצאנו לו חבר בדבר זה הגם שלכאורה גם הרמב"ם ס"ל כן שכתב בסוף הל' אבלות וז"ל מלך שמת עוקרין סוס שהיה רוכב עליו ועגלה מושכת בקרון שהיה יושב בו מנשר פרסותיה מן הארכובה ולמטה מקום שאין עושה אותה טריפה עכ"ל משמע מדקאמר עוקרין סוס כו' ולא קאמר נמי מנשר פרסותיו מן הארכובה ולמטה כמ"ש גבי עגלה מושכת בקרון משמע שס"ל שאסור לעשות בהמה טהורה טרפה בידים כמו שפירש"י מ"מ יש לפ' דברי הרמב"ם שבמקום שהוא משתכר מותר לעשותה טרפה כמ"ש לעיל לפירש"י ועוד נלפע"ד שיש לישב דברי הרמב"ם שס"ל שאין אסור לעשו' בהמה טהורה טרפה אלא משום בל תשחית וגם הסוס שרכב עליו מנשר פרסותיו מן הארכובה ולמטה דוקא והא דנקט סתם עוקרין משום דבגמ' סתם עוקרין על המלכי' ומפרשינן סוס שרכב עליו ומ"ש בעגלה שמושכת מן הארכובה ולמטה כו' היינו משום שבגמ' מפרשינן הברייתא דקתני עיקור שיש בו טרפה אסור בעגל' שמושכת בקרון לכן נקט נמי לישנא דגמ' כדרכו תמיד אבל לענין דינא שניהם שוין כמו לדעת התוס' אלא שלדעת התוס' א' בהמה טהורה וא' בהמה טמאה מותר לעקרה מן הארכובה ולמעלה והא דקתני בבריית' עקיר' שיש בו טרפה אסורה היינו לאכילה ולדיוקא אבל לא בהנאה ולדעת הרמב"ם א' בהמה טהורה וא' בהמה טמאה אסור לעקור מן הארכוב' ולמעלה משום בל תשחית כי ס"ל להרמב"ם בזה כדעת התוס' שהבהמה מותרת בהנאה ולא כמו שס"ל לרש"י שהבהמה אסורה בהנאה ואין להקשות לפ"ז מאי דייק בגמ' ובהמה טהורה לא והתניא עיקר שיש בו טרפה אסור ושאין בה טרפה כו' ואיזה עיקר כו' הלא גם בבהמה טמאה דינא הכי וכמו שהקשו בתוס' י"ל דדיוקא הוא מדנקט הגמ' לשון טרפה ואין טרפה משמע שבבהמה טהורה איירי דאי בבהמה טמאה איירי הוה ליה למימר בקצרה מנשר פרסותיו מן הארכובה ולמטה. ולא מלמעלה אלא מדנקט לשון טרפ' ואין טרפה משמע לי' להמקשן שבבהמה טהורה איירי וזה נ"ל ע"ד נכון לדעת הרמ"בם כללא דמילתא שי"ל שלדעת הרמב"ם אין איסור לעשות בהמה טהורה טרפה אלא משום ב"ת ממילא היכא דלא שייך ב"ת ליכא איסורא שלא לעשותה טרפ' א"כ י"ל שגם לפי דעת מוח"ז בפירש"י הוה אסור לגרום טרפה בבהמ'". טהורה כלל אפי' במקום שמשתכר מ"מ י"ל שלדעת הרמב"ם אינו כן רק שהוא מפרש הרמב"ם כמו שפירשנו אבל דעת רש"י א"א לפר' כן שרש"י כתב אלמא מדאסר לטורפה בבהמה טהורה עסקינן וכו' עוד נלע"ד ראי' שמותר לנחור בהמה דאית' בפ"ק דחולין תניא כי ירחק ממך המקום וזבחת מבקרך ומצאנך ר"ע אומר לא בא הכתוב אלא לאסור להם בשר נחירה שבתחילה הותר להם בשר נחירה כו' עכ"ל ע' פרש"י ואם איתא שנחירה אסור הוי ל"ל לא בא הכתוב אלא לאסור להם הנחיר' ובשר נחיר' ואע"פ שי"ל שממילא שמעינן אם אסור בשר נחיר' אסור ג"כ לנחור זה אינו כי לא מוכרח כל כך וכיוצא בזה איתא בריב"ש סי' ע"ב וז"ל שאלת אם כופלין הודו האחרון שבהלל כי יש נוהגין שלא לכופלו רק ביום שיש בו לולב מפני הנענועים תשובה אשר אמרת לכפול הודו האחרון כדין אמרת אפי' במקום שאין נטילת לולב שאם היה הכפל בשביל הנענוע כשאמרו במשנה היכן מנענעים בהודו כו' היה להם לפרש שיכפלו וינענעו עכ"ל הרי ממש כנ"ד כן נ"ל גרשון אשכנזי.
<b>שאלה</b> <b>יד</b> על אשר הייתם נושאים ונותנים לפני בעובדא דהוה בעלת הבית שהביאה לביתה בשר וחלב ושומן ובקשה מאשה אחרת מגרת ביתה שתעשה הבשר והשומן בהכשר בהדחה ומליחה לקדירה והיא עשתה כן ואחר כך מצאה בעלת הבית מונח בכלי הבשר והשומן וגם החלב ושאלה להאשה ההיא על החלב אם נמלח החלב עם הבשר והשומן והשיבה שאינו יודעת ואומרת שלא היתה יודעת כלל שיש כאן חלב והוא מסופקת אם נמלח הכל כל מה שמונח בכלי או לא מה דינו:
<b>תשובה</b> נראה לכאורה להקל בזה מטעם די"ל כאן נמצא וכאן היה ולא נמלח החלב עם השומן אלא שלאח"כ הניחו החלב על השומן דכ"הג מקילין אפי' בפסח לענין חמץ ומטעם זה נמצא בתשובת מהר"ם מלובלין סי' ע"ה בגרעין שיבולת שועל שמצאו בכרוב כבוש בפסח שהיה מקיל הרבה עיין שם ה"ה נמי כאן יש להקל ולומר שלא נמלחו יחד אלא אחר שמלחו הבשר והשומן והדיחו הניחו החלב על הבשר והשומן ולא דמי לדגים טהורים מלוחים דאית בהו שמנונית ומונחים עם דגים טמאים מלוחים דספיקא לחומרא כהובא בש"ע מי"ד בהג"ה סי' פ"ג סוף סעי' ה' כיון שהוא ספק דאורייתא הוא הדין כאן לא דמי דהתם אנו רואים ריעותא לפנינו שהם מלוחים אלא שאנו מסתפקים אם נמלחו יחד או לא הוי ספיק' דאורייתא ולחומרא אבל כאן שאין אנו רואין שום ריעותא לפנינו מהמליחה רק שמונח החלב עם הבשר והשומן אפשר שיש להקל ולומר שאחר המליחה הונח שם. אמנם אחר עיונא קצת נראה דלא דמי דהתם שאני משום דמיירי התם בדבר שיוכל לתלות ולומר שמעצמו נפל חמץ לתוכו וקודם לכן לא נראה שום ריעותא לפנינו מחמץ שנמצא אח"כ התם הוא דיש להקל ולומר כאן נמצא וכאן היה אע"ג דלא זזה מתחת ידה אותו המאכל שנמצא החמץ בתוכו ולא ראה מידי שנפל לתוכו מ"מ אחזוקי ריעותא לא מחזקינן ואמרינן דודאי מה שלא ראתה הנפילה מפני שלא היתה רמיא עליה להשגיחו על זה אבל בנדון דידן שבעלת הבית הביאה לביתה בפ"א יחד בשר ושומן וחלב והיה האיסור חלב מוחזק בפנינו ואשה האחרת שהיתה מדיחה ומולחת הבשר ושומן לא היתה יודעת שיש לפניה חלב שתהא נזהרת ממנו וגם אינ' אומרת שהניח' שום דבר מונח ממה שהיה לפניה שלא מלחה ומעצמו א"א שתפול החלב לכלי שמונח בתוכו הבשר והשומן אם לא ע"י אדם שהיה מניח את החלב לתוכו ואין שום אדם לפנינו שיגיד שהוא הניח החלב לתוך הכלי הזה ודאי שיש להסתפק שהאש' שהיתה מולחת הבשר והשומן מלחה גם החלב עם השומן ולא אסקה אדעתה שיש חלב לפניה ולא שמה על לבה להבחין כמה היה וע"כ איננה יודעת אם נמלחה עמו או לאו וכיון דאין ששים בבשר ובשומן נגד החלב יש לאסור הכל הבשר והשומן דקי"ל דמליחה צריך ששים:
<b>והנה</b> בענין זה שההיתר היה בשר ושומן והאיסור היה החלב ודאי דאסור הוא משום דהוי ספיקא דאוריית' דבשר וחלב מיקרי שני מינין כמבואר בטי"ד סי' צ"ח ובב"י שם בשם מ"כ וכו' ומין בשאינו מינו מן התורה צריך ס' והכי קי"ל כמבואר בי"ד סי' צ"ח דהרי אלו הוה ידעינן בודאי שנמלח החלב עם הבשר היה אסור מן התורה כיון דליכא ס' נגד החלב השתא דהוי ספק אי נמלח עמו או לאו הוי ספק דאורית' ואזלינן לחומרא. ולא שייך כאן למימר רואין את שאינו מינו כאלו אינו וכו' דלא אמרינן רואין וכו' אלא בנשפך ולא כשהוא לפנינו כמבואר כך בהדיא בסימן צ"ח כל זה נ"ל פשוט וברור:
<b>אבל</b> היכא דלא היה לפנינו אלא השומן לחוד ונמצא החלב עליו ואירע כך כדלעיל שיש להסתפק שנמלח החלב עם השומן ואין ששים בשומן נגד החלב נראה לומר דבכה"ג מיקרי ספק דרבנן ואית לן למיזל לקולא משום דחלב ושומן מיקרי מין אחד וקי"ל מין במינו בטל ברוב מן התורה אלא שרבנן הוצרכו ששים וא"כ השתא דמספקא לן אי נמלח החלב עמו או לא נמלח לא הוה אלא ספק דרבנן כיון דשומן היה הרוב והוא מותר מן התורה דבטל ברוב והרי אין כאן אלא ספק דרבנן שהצריכו ששים ואזלינן לקולא:
<b>ואע"ג</b> דלא משמע כן מתשובת הרא"ש הביאו הטי"ד סימן ס"ו בצים הטרופי' בקערה וכו' ושם בב"י מבואר יותר וז"ל בצים הטרופי' בקערה ונמצא קורט דם על חלמון של א' מהם ולקחה האשה החלמון שהיה ק"ד עליו וזרקתו אם המותר מותר אם לאו:
<b>תשובה</b> יראה לי כל בצים הטרופי' בקערה אינו ניכר אם היה הדם על החלמון או על החלבון שמא הי' חוץ לקשר דשדא תיכלא בכולא וספיקא דאוריית' לחומרא ואפי' כשלקחה החלמון החלבון שהוא דק וצלול נתערב ונשאר בקערה ונעשה הכל אסור עכ"ל הרי מבואר כיון דלדידי' דם בצים דאוריי' מקרי האי ספק דלא ידעינן אם היה הדם במקום האוסרו או לאו ספיקא דאוריי' אע"ג דמין במינו הוא ומן התורה בטל ברוב אפ"ה אזלינן לחומרא ה"ה נמי בנ"ד דמסתפקים אם נמלח החלב עם השומן או לא יש לנו לאסור אעפ"י שמן התורה בטל ברוב דמ"ש מביצה דהתם נמי מסתפקים אם יש כאן איסור או לאו. והיינו אם הדם הוא במקום האוסרו או לא ואפי' אי הוה במקום האוסרו היה בטל ברוב מן התורה ואפ"ה פסק הרא"ש דאזלינן לחומרא וה"ה נמי בנ"ד. הא לאו מלתא דדוקא התם בדם ביצים אזלינן לחומרא משום דהתם הספק הוא אי היה הדם במקום האוסרו ולא תלי בהאי תערובת ואלו היה בפני עצמו הי' אסור משום דהוי לדידי' ספיקא דאורית' לכך אוסר תערובתו בשאר בצים ולא מהני אח"כ בטולו ברוב דזה פשוט הוא שספק איסור דאורייתא שנתערב חד בתרי אע"פ שמן התורה בטל ברוב מ"מ מדרבנן הוא אסור עד ששים אבל בנ"ד עיקר הספק הוא בתערובת אם נמלח עמו או לאו ואפשר דלא נמלח כלל מהני בטולו ברוב דמותר הוא מן התורה ולא הוי אלא ספק דרבנן וכן משמע מהא דכתב הטי"ד בסי' קי"א מספר ת"ה וז"ל הי' ההית' רבה על האיסור כדי שיתבטל בתוכו מדברי תורה תולין להקל כיצד שתי קדירות א' של בשר שחיט' וא' של בשר נביל' ונפל חתיכ' נבילה לתוך א' מהם אם ההיתר שבקדירות רבה קצת על חתיכות הנבילה תולין להקל לפי שדבר תורה מין במינו בטל ברוב אלא שחכמים הצריכו ס' וכיון שאינו אלא דרבנן מקילינן עכ"ל. הרי מבואר היכא שהספק הוא בגוף התערובת אם נתערב או לא כמו בנ"ד כיון דמן התורה מין במינו בטל ברוב מיחשב ספיקא דרבנן ותלינן להקל. וא"ל דטעמא אחרינא איכא התם והיינו משום שיש לפנינו עוד קדירה א' של בשר נבילה דהיא אסורה בלאו הכי וההיתר נשאר בהיתרו לכך מהני התם אם ההיתר רבה על האיסור ועושין מזה ספיקא דרבנן אבל אם לא היה לפנינו עוד קדירה של נבילה שהיינו יכולים לתלות בה לא היינו תולין להקל אעפ"י שההיתר היה רבה על האיסור הא ליתא דודאי אי לא אתחזק איסורא כלל כגון שאין לפנינו אלא קדירה אחת וספק אי נפל לתוכו איסור אי לאו דאזלינן לקולא דטפי יש להחמיר בשתי קדירות ואיסר נפל בודאי ואין אנו יודעים באיזה נפל מבקדירה א' ואין אנו יודעים אי נפל כלל האיסור להתם דלא אתחזק איסורא כלל ודאי דיש להקל טפי וכן מבואר בהדיא מדברי הרשב"א שהביא הטור התם בסי' קי"א שכתוב וז"ל וכן הדין אי לא היה כאן אלא קדירה א' של בשר שחיטה ונפל בה א' מאלו שתי חתיכות ואין ידוע איזה נפל אנן תלינן של היתר נפל וכו' עכ"ל והיינו אם הוא איסור דרבנן תולין להקל אפי' בשאין ההיתר רבה על האיסור ואם הוא איסור דאורייתא תולין להקל אם ההיתר רבה על האיסור אע"ג דבודאי נפל א' מהם לתוכו מ"מ כיון דספק הוא מעיקרא אי נפל איסורא לתוכו סגי, אי בטיל ברוב ה"ה נמי בנ"ד ולא דמי להא דכתב הטור בסמוך וז"ל היו כאן שתי קדירות של היתר ולפניהם שתי חתיכות אח' של היתר וא' של איסור ונפלה אחד לתוך זו ואחד לתוך זו שתיהם אסורות עכ"ל הרי אף על פי שבכל האחת יש היתר רוב על האיסור ומן התורה בטל ברוב אפ"ה לא אזלינן להקל ולומר על כל קדירה בפני עצמה כיון שהוא ספק אי נפל לתוכו האיסו' או לא ואפי' אי נפל לתוכו האיסו' הרי ההיתר רבה עליו ויהא מותר אלא אזלינן לחומרא ושתיהם אסורות. התם שאני כיון ששתי הקדירות של היתר הם וצריך אתה לאסור א' מהם בודאי כיון שנפל בודאי איסור לתוך א' מהם והי מנייהו מפקית (וכדתניא בנדה דף נ"ח שתי נשים שנתעסקו בציפור א' ואין בו אלא כסלע דם ונמצא כסלע על בגד של זו וכסלע על בגד של זו שתיהן טמאות משום דאיכא סלע יתירא ופרש"י ומאי חזית דתלית לי' להך סלע יתירא דטמ' בהך תליא בהך הלכך שתיהן טמאות כו' עכ"ל) אבל היכא דאין צריכין לאסור מידי כמו בנדון דידן שרי נ"ל גרשון אשכנזי:
<b>שאלה</b> <b>טו</b> לדזיו לי' כבר בתיה. דמיא עלי כאריה. ארבא במסתריא. גלי רזיא. בקי וחריף כחסיא חורפי' ליה מחליא. מאיר כאספקלריא ה"ה אהובי ידידי הרב המופלא הגדול מגדול ומעוז כיכין ובועז עה"י פ"ה ר"מ ואב"ד כמהור"ר ליב נר"ו לא יכבה מחול ימים ירבה. ולכל העומדים צפופים ומסתופפי' בצילו צל החכמה שלום עד בלי ירח. אהו' ידידי מרוב הטרדות. חבילות ואגודות אשר הקפוני כתרוני כצנה אינני אוכל לכוין דעתי בכתב אשורית ולשון עברית רק עתה באתי לידע ולהודיעו שג"י הצהירי' האירו אל מול עבר פני מגלה עפה עבה וארוכה שמורה וערוכה תחלת' ד"ת והחתימה מעין הפתיחה בענין טבח א' אשר לא טוב עשה בעמיו ויצא מכשילה מתחת ידו ידי עשו שמכר בשר שלא הודח ולא נמלח יותר משלשה ימים אחר השחיט' ולא הגיד להקוני' שלא יבשלו הבשר ההוא ולא יאכלו אותו כי אם צלי אש ושאלתו שאלת חכם מה דינו של טבח זה אם יש להעבירו מאומנתו אם לאו ואם יש להכשיר הכלים שנתבשל בהם בשר שניקח מן הטבח הזה למפרע זהו תורף שאלתו דמר ומכ"ת בקי בהטי' לכל צד וצד ואינו צריך לא לגמר' ולא לסברא דידי רק ענותנותו תרבני לשאול ממנו:
<b>תשובה</b> האמת אגיד ולא אכחד שאין הזמן מסכים עמדי לעיין בפוסקי' ולפלפל בחכמה כראוי וכדרכי כל הימים ת"ל ב"ה להשיב לשואלי דבר ולא חצי דבר ע"כ היה מן הראוי למשוך את ידי מלהשיבו רק מפני כבודו דמר אמרתי להשיב בין הפרקים על ראשון ראשון אמנם בקצרה:
<b>והנה</b> על דבר הטבח אם יש להעבירו מאומנתו לכאורה היה נראה שיש להעבירו וראי' לדבר מהא דאי' בפ"ק דחולין דף י"ח האי טבחא דלא סר סכינא קמי חכם משמתין לי' ורב' אמר מעברינן לי' ומכרזינן אבישרא דטרפה הוא ולא פליגי כאן כשנמצא סכינו יפה כאן כשלא נמצא סכינו יפה כו' ואי' נמי בפ' גיד הנשה אתמר טבח שנמצא אחריו חלב ר"י אמר בכשעורה ור"י אמר בכזית אמר רב פפא ולא פליגי כאן להלקותו כאן לעברו וכו' עכ"ל הרי קמן מי שמוציא מתחת ידו דבר איסור מעברינן לי' וכן פסקו הפוסקים א"כ גם בנ"ד שהוציא הטבח דבר איסור מתחת ידו יש להעבירו כן נראה לכאורה וכן משמע למכ"ת אבל האמת יעשה דרכו שמצד הדין אין להעביר טבח זה מאומנתו רק מלמדין אותו ומזהירין אותו שלא יזלזל באיסורא כיון שהאיסור שהוציא מתחת ידו אינו אלא איסורא דרבנן וע"כ לא פסקו הפוסקים להעבירו מי שמוציא מתחת ידו דבר איסור אלא באיסור' דאוריית' אבל לא באיסורא דרבנן וראי' לדבר מהא שכתוב הרמב"ם בפ"ז מהל' מ"א הובא בטי"ד ס"ס ס"ד וז"ל טבח שנמצא אחריו חוט או קרום מלמדין אותו ומזהירין שלא יזלזל באיסורי' אבל אם נמצא אחריו חלב אם הוא כשעורה מעבירין אותו כו' עכ"ל הרי לפנינו שהרמב"ם מחלק בין חלב שהוא איסור דאורייתא לבין החוטים והקרומי' שאין אסורין אלא מדרבנן א"כ מכ"ש בנ"ד שאין איסורו אלא חומרת הגאוני' וחומרא יתירא הוא כמ"ש הריב"ש בסי' פ"ז שאין כאן מקום להעביר הטבח רק מלמדין אותו ומזהירין אותו שלא יזלזל עוד באיסורים. ועדיין יש לבע"ד מקום לחלוק ולומר עד כאן לא כתב הרמב"ם שיש לחלק בין איסור דאוריית' ובין איסור דרבנן אלא בטבח שמנקר בשר לאחרים אבל המנקר בשר לעצמו ומוכר לאחרי' אפשר לומר שגם באיסר דרבנן מעבירין אותו וכיוצא בזה אמרינן ומחלקינן לענין חזרה לכשרו' גם מ"ו ח"ז בב"ח סי' קי"ט ס"ז מחלק ג"כ בענין אחר בין אם הוא מוכר בשר שלעצמו ובין מוכר בשר של אחרי' כן יש מקום לחלוק אבל במעט עיון נראה שאין לחלק בכך בנ"ד שהרי הרב המגיד כתב שהרמב"ם למד דין זה מהא דאמרינן בגמר' טבח שנמצא אחריו חלב כו' ולא אמרינן טבח שנמצא אחריו קרומים או חוטין כו' ש"מ דוקא גבי חלב גמור מעבירין אותו ולא גבי חוטין וקרומין וידוע הוא שסתם טבח המוזכר בגמ' הוא המוכר בשר של עצמו ש"מ שאפי' מוכר בשר של עצמו ונמצא אחריו חוטין או קרומין אין מעבירין אותו וכן כתב הב"י בהדי' ס"ס ס"ד וז"ל כתוב בת"ה כל טבח המנקר בשר ומוכר בשר לאחרי' בחזקת מנוקר ונמצא אחריו חלב אפילו כשעורה מעבירין אותו מיד כו' עכ"ל ונראה מדבריו שאם אינו מוכר בשר אלא שבעלי הבשר נותני' לו בשר לנקר אין מחמירין עליו כל כך עכ"ל ב"י הרי מפורש לפנינו שהוא מפרש מ"ש טבח שנמצא אחריו חלב כו' מיירי בטבח שמנקר בשר ומוכר לאחרים ואפ"ה למד הרמב"ם דקדוק נכון דוקא חלב ולא חוטין וקרומין דכיון שהם איסור דרבנן אין להחמיר בהם כ"כ וכן כתב מהרש"ל בים של שלמה פרק גיד הנשה סי' ט"ז ע"ש כללא דמילתא לעניות ד"ן שמצד הדין אין להעביר הטבח הנ"ל מאומנתו אמנם אם מכ"ת בקעה מצא ורוצה לגדר' הרשו' בידו כדאמרי' ב"ד מכין ועונשין שלא מן הדין ולא לעבור על ד"ת אלא לעשות סייג לתורה.
<b>וע"ד</b> שמתוך כתלי כתבו ניכר שדעת מכ"ת נוטה שצריכי' להכשיר הכלים למפרע הנה באמת דין זה מי שמוכר בשר נבילה או טרפה במזיד בחזקת בשר כשר שיש להכשיר הכלים אין זה מוסכם כי מהררש"ל כתב ביש"ש פרק ג"ה סט"ז בשם מהרר"ם מ"צ שאין להכשיר הכלים למפרע ודעת המצריכי' הכשר כלים למפרע הוא תמוה לע"ד למה לא נאמר כל ישראל בחזקת כשרות הם עד שנודע שהוא חשוד ואז חושדין אותו מכאן ולהבא ולא למפרע כדאמרי' גבי פסולי עדות מחמת עבירה שפוסלין אותו מכאן ולהבא ולא למפרע והא דקי"ל כאביי דס"ל עד זומם למפרע הוא נפסל היינו למפרע משעה שהעיד עדות שקר בב"ד אבל לפסלו למפרע עד שלא העיד בב"ד ולפסול כל העדיו' שהעיד מעולם ליכא למ"ד והיינו טעמא שמוקמינן גברא אחזקתי' חזקת כשרות ואמרינן השתא הוא דאתרע וא"כ למה לא נאמר כן ג"כ מי שנמצא אחריו חלב או שמוכר בשר טרפה במזיד אוקי גברא אחזקתו חזקת כשרות והשתא הוא דאתרע ואין להביא ראיה ממ"ש מהר"רמאי בסי' א' ס"א בהג"ה אם לא נטל קבלה מעולם כל מה ששחט הוא טרפה גם כל הכלים שבשלו בהם מה ששחט צריכין הכשר כי אין הנדון דומה לראיה כי התם היינו טעמא משום שמעולם לא הי' לו חזקה שיודע הלכות שחיטה ואפשר שסבר היה שיודע הל' שחיטה ובאמת לא ידע ואי משום שרוב מצויין אצל שחיטה מומחין ורוב עדיף מחזקה כמ"ש התוס' בפ"ק דחולין (דף י"א ד"ה מנא ה"מ כו') הני מילי רוב גמור אבל האי רוב דמא"ש מומחין הם הוא רוב גרוע כמ"ש רמא"י בד"מ סי' פ"א (הובא בש"ך ס"א ס"ק ח' ע"ש) כיון שרוב בני אדם אינם מומחין לכן לא מקרי חזקה זו מחמת רוב כו' כמ"ש ע"ש וכיון שאין כאן חזקה שידע הלכות שחיטה וגם למזיד לא שוינין לי' כי קרוב הדבר שסבור שידע ולא ידע לכן אמרינן שצריכי' להכשיר הכלים למפרע אבל מי שמוכ' בשר טרפה או נבילה בחזקת כשר במזיד שודאי ידע שהוא אסור גמור אית לן למימר אוקי גברא אחזקתי' אע"ג דאתרע חזקתי' אמרי' השת' הוא דאתרע ודבר זה צריך פנים בכמה שטות בפ"ק דחולין בענין השוחט ונמצא הסכין פגום ובפ"ק דנדה גם בתשובת הרשב"א בכמה דוכתא ובתשובת מהר"ם מינץ סי' צ"ה שנסתפק שם בענין מי ששמע שמועה ואינו יודע אם קרובה או רחוקה אי אמרינן העמד חי על חזקתי' והשתא הוא דמת אם לאו והדברים עתיקין ועמוקי' וארוכי' וכבר כתבתי ע"ז בארוכה רק שלעניו' דעתי נראה שאינו נוגע בנ"ד לכן אקצר כי בנ"ד נראה פשוט שאין כאן מקום כלל לומר שצריכים להכשיר הכלים למפרע כי כל הבשר שמכר טבח זה מעולם אינו אלא ספק נשתהה ג"י בלא הדחה ומליחה א"כ אפי' הי' בשר זה לפנינו בעין הוי שרינן לי' למיכלי' דרך בשול ע"י מליחה כמ"ש רמא"י בסי' ס"ט סעי' י"ג מכ"ש שאין לעלות על הדעת שצריכים להכשיר הכלים שנתבשל בהם בשר שהוא ספק נשתהה ספק לא נשתהה שהיא ספיקא דרבנן ולהקל וגדולה מזו היה נראה לי אפי' הוה ספק זה ספק דאורייתא אין צריכין להכשיר הכלים כי על כל בשר שלקחו ממנו יש לומר שהיה תוך ג"י לשחיטתו כי יש להעמיד הבהמה בחזקת חיים אע"פ שהשור שחוט לפנינו י"ל השתא הוא דאשחט ודבר זה נוגע ג"כ בפלפול הנ"ל ואין כאן מקום להאריך כיון שאין בו צריך לנ"ד שאינו אפי' אסור דרבנן כנ"ל אמנם עדיין יש לבעל דין מקום לחלוק ולומר שצריכי' להכשיר הכלים למפרע משום דאיכא למימר כשם שהוא חשוד למכור בשר שאשתהי ג"י בלא שטוף במים שהוא איסור שאין רבים מקילין בו כן הוא חשוד למכור נבילות וטרפות אע"פ שהם איסורי דאוריי' וחמורים מזה האסור וא"כ יש לחוש שמא מכר בשר טרפה באומרו שהוא דשחוטה ונתבשל בהכלים של הקונה ממנו לכן צריכין הכשר למפרע הנה באמת מ"ו ח"ז כתב בב"ח סי' קי"ט מי שחשוד לאכול דברים שאין רבים מקילין בו הוי חשוד לכל התורה כולה ולמד כן ממ"ש הרשב"א בתה"א הובא בב"י ס"ס ס"ה ובסי' קי"ט וז"ל ה"י כתב הרשב"א בת"ה שמי שהוא חשוד לאכול דברים שאין הרבי' רגילי' להקל בהם שאף הוא חשוד להחליף ולא אמרו שאין חשודין להחליף אלא במי שהיא חשוד לאכול דברי' האסורים שרבים רגילין בהם כדמאי לע"ה וכגבינה של גוים אבל אם הוא חשוד לאיסורים שאין הרבים רגילים להקל בהם הרי הוא כגוי ואין מפקידין בידו דבר האסור מן התורה אלא בשני חותמות כו' עכ"ל ומשמע ליה למוח"ז שכשם שהוא חשוד על החילוף כן הוא חשוד על שאר עבירות ואיסורים ונלע"ד שלא כיון יפה במחילה מכבודו שהרי ק"ל משומד לערלות לא הוי משומד על שחיטה אע"ג דמשומד לערלות ודאי אין רבים מקילין בו אפ"ה לא הוי חשוד על השחיטה ועוד ממקומו הוא מוכרע שלא אמרינן חשוד לדבר א' חשוד לדבר אחר אע"פי שהדבר שהוא חשוד עליו הוא דבר שאין רבים מקילין בו שהרי הרשב"א כתב במשמרת הבית דף קי"ח ע"ב וז"ל וכן אם הוא חשוד בדבר כגון לנבילות וכיוצא בהם אין מפקידין בידו אותו דבר כו' עכ"ל מדקאמר אין מפקידין בידו אותו דבר משמע הא דבר אחר מפקידין בידו ואם אית' דס"ל להרשב"א החשוד על דבר שאין הרבים מקילין בו הוי חשוד אכל התורה כולה א"כ אין להפקיד בידו שום דבר בעולם אלא ודאי האמת יעשה דרכו שהחשוד לדבר א' לא הוי חשוד לדבר אחר זולת מחלל שבת בפרהסיא ועע"ז כן נ"ל גרשון אשכנזי
<b>שאלה</b> <b>טז</b> באשמורת הבוקר תזכו לאור יקר וכולו אומר כבוד בהיכליכם לבקר לגדולתכם אין חקר ה"ה האלופי' היקרים המסובלים מנהיגים ומנהלים כהר"ר יעקב ט"ה יצ"ו וכהר"ר יצחק ט"ה יצ"ו וכלא"וש עד בלי ירח תו אהו' מרוב הטרדות חבילות ואגודים אשר הקפוני כתרוני אינני אוכל להאריך למעניתי כראוי רק באתי לידע ולהודיע למכ"ת שג"י הצהירים האירו אל מול עבר פני ביום אתמול כי עבר בדבר השאלה שאלת חכם אשר שאלתם בענין השוחט ששחט בהמה בשני מקומות ושהה בין שחיטה ראשונה לשחיטה ב' כשיעור שהיי' הנה האמת אגיד ולא אכחד שלכאורה הדין עמכם שנוהגין להטריף הבהמה משום חשש שמא נגע בשחיטה ראשונה בוושט ועשה נקב כ"ש והאידנא אין אנו בקיאין לבדיקת הושט אם לא במקום ידוע ודבר כזה לא מקרי מקום ידוע איידי דגמיד ופשיט כמ"ש מקצת הפוסקים אבל זאת לדעת אחרי שהשוחט אומר ברי שלא נגע אפי' בקרום שעל הסימנים שקורין פלי"ם מכ"ש שלא נגע בסימנים וגם העידו עדים שלא יצא דם במקום הסימנים אעפ"י שהשוחט לא אמר ברי שלא יצא משם הלא נתן טעם לדבריו שמרוב הבהלה לא ראה ולא ידע אם יצא דם אם לא וא"כ הוא שלא יצא דם והשוחט אומר ברי שלא פגע ולא נגע בסימנים יש לסמוך עליו כמו שפסק מהר"ר שבתי כהן בספרו ש"ך אשר רוב הרבנים אשר אין בידיהם ספרים לעיין פוסקים אחריו והוא כתב אם חתך כל העור ולא יצא דם והשוחט אומר ברי שלא נגע בסימנים שסומכין עליו להכשיר וכן פסק הב"י בי"ד סי' כ"ג ע"ש וכן פסק מהררש"ל ביש"ש הן אמת שמוח"ז בב"ח שלו החמיר לאסור אפי' אמר השוחט ברי כי לא סומכין עליו אם לא אומר שתפס בסימנים ויודע בבירור שלא נגע בהם בסכין מ"מ כדאי הוא הב"י ומהררש"ל לסמוך עליהם אפי' לכתחילה בשעת הדחק משום הפסד מרובה מכ"ש שאין לתפוס על המורה שפסק כמותם ואין לאסור הבהמה משום שבמקום שהבשר עגול דהיינו שלא במקום הסימנים היה נחתך כל העור וגם יצא משם דם ואין לתפוס על המורה שהכשיר כי טעמו ונימוקו עמו ששם אין לחוש לנקיבת הוושט כלל אע"פ שיש מקום לומר ולהטריף משום חשש ממסמס קועי' דמא כמו שכתבו גבי מריטת נוצות ויצא דם אע"פ שאין שם חשש נקיבת הוושט אבל אין משם ראי' כי גם גבי מריטת הנוצות מקילינן במקום הפסד כמ"ש הב"ח ומהררש"ל ועוד דהתם הוי הדם במקום הסימני' יש לגזור משום ממסמס קועי' דמא אבל לבר ממקום הסימני' אין לגזור כלל כללא דמלתא בהא סליקנא ובהא נחיתנא שאין לתפוס על המורה להיתר אעפ"י שאפשר שאם היה בא הנדון הזה לפני מורה אחר היה מחמיר מ"מ אין להרהר אחר המתיר נ"ל גרשון אשכנזי:
<b>שאלה</b> <b>יז</b> אהו' בני ידידי חביבי יניק וחכים מש"ה שפיר קאמר' קל וחומר סביר וגמיר האלוף התורני כהרר משה נר"ו עתה באתי לקרוא לשלו' ולגלות את אזניך שג"י הצהירי' אשר כונית משרים יום ו' במדבר האירו אל מול עבר פני יו' ב' שלח ומה מאד הגדלת השמחה כשמחה בקציר לכתבה א"א כי היריעה תקצר כי זה קרוב לחצי שנה שלא ראיתי מכם שום אות או תמונה תשובה על כל כתבי ואין עונה ואין כסף והנה מילי בעלמא אכתוב לך בנייר בפני עצמו כדי שלא לערב דברי חול עם דברי קדושה וכן אני נוהג עם כל אדם ונכון הוא מכמה טעמי' והנה בכתבך אם היית כותב ד"ת בנייר בפני עצמו הייתי יוכל ליתנו לקרות לכל הלומדים ובאשר שערבת הדברים הייתי מוכרח לקרות לפניהם וד"ל בכן אהובי בני מכאן והלאה ממני תראה וכן תעשה וע"ד מה שכתבת בענין מעשה שהיה שהובא לפניכם תרנגלות שמינה ולא היה לה מרה למראות העין וקודם שטעמתם במקום המרה אם יש שם מרירות נאבדה הכבד.
<b>תשובה</b> קריתי ושניתי ושלשתי את דבריך הנעימים המיוסדי' על סברות ישרות ודרך הלימוד ומה מאוד ערבי' עלי כעולת מחים ואם חכם בני ישמח לבי גם אני והנה לדינא אען ואומר אם היו דברי הש"ך מיוסדי' על אדני האמת ודאי יפה כוונת ודין אמת דנת אבל לענד"ן במחילה מכבודו של הש"ך לא כיון יפה והחוש יכחישו כי אני מורה ובא קרוב לארבעי' שנה ובאו לפני כמה פעמים כבדות שלא נראה בהם המרה וצויתי לטעמם ועל הרוב לא נטעם בהם טעם המרה גם קושיתו שהקשה על היתר הטעומה מעיקר' לית' ממיל' אם היסוד נופל אין לבנים קיום וקודם שאבאר סתירת דברי הש"כ אתלה כיפי לדברך שיפה דברת שיש להכשיר התרנגול אשר בא בשאלה ואביא ראי' לדבריך אית' בפרק א"ט (דף מ"ח ע"ב) האי מחטא דאשתכח בחיתוכ' דריאה אייתנ' לקמיה דר' אמי סבר לאכשור' אתיבי' ר' ירמי' כו' הדר שדרוה לקמי' דר"א וטרפה א"ל והא רבנן מכשרי א"ל הן הכשירו שיודעין מאיזה טעם הכשירו אנן מאיזה טעם נכשיר דלמא אי הוי ריאה קמן מנקבי כולו טעמא דליתא הא איתא ולא מנקבי כשרה והאמר רב נחמן האי סמפונא דריאה דאינקב טרפה האי ניקב לחבירו איתמר כו' ופירש"י לחבירו איתמר אצל פיצול כו' והא דלא אמרינן דלמא אינקב לחברי' דאחזוק ריעותא דלא מחזקינן אי לא אתחזק כגון היכא דלית' לריאה קמן דע"כ חזקה היא זו שרוב הנבלעי' אין נבלעי' אלא דרך הושט ומשם לא יצאת' לתוך הריאה בלא נקיבת דקין וריאה עכ"ל הרי משמע דוקא כה"ג שרוב הנבלעי' אין נבלעי' אלא דרך הושט הוא דהוה ריעות' הא אלו הוה מחצה על מחצה. דהיינו ששכיח לבלוע דרך הקנה כמו דרך הושט לא היינו מחזקינן ריעות' וא"כ בנ"ד לפ"ד הש"ך) דרוב כבידות שאין המרה נראת מבחוץ נבלעת לפנים ונרגש בהם טעם מרה ע"י טעימ' פשיטא דלא מחזיקינן ריעות' ולהטריפ' אלא אפי' לפי דברי התוס' שהקשו על פיר"שי והוכיחו שאין זה חששא כלל גבי ריאה כי הקנה סמוך לושט אלא החששא הוא שמא ניקבה הריאה ואלו היתה שלמה היה נראה הנקב לפיכך טרפ' ר' אמי (זה הוא כוונת התוס' ועיין בהרא"ש) הרי לכאורה משמע שלפי דעת התוס' חוששין לשמא ניקב אעפ"י שאין רוב המחטין הנמצאי' בריאה נוקבין לחוץ מ"מ בנ"ד שהוה הרוב להכשיר (לפ"ד הש"ך גם התוס' מודים שלא מחזקינן ריעותא ומוכרחין אנו לומר כן לע"ד דהא יש להקשות לפ"ד התוס' למה באמת לא חיישינן דילמא אינקב לחברי' כקושיי' רש"י אלא נלע"ד גם לדעת התוס' לאו כללא הוא דבכל מקום אמרינן חיישינן אלא לפ"ד ג"כ לא חיישינן אלא במקום שיש יותר סברא לאיסור מלהיתר אבל במקום שיש יותר סבר' להיתר מלאיסור ודאי לא חיישינן ואפי' במקום ששני הצדדים צד האיסור וההיתר שוים אזלינן לקולא עיין מ"ש מ"ו אביך זקן זקנך בב"ח סי' כ"ט והאריך בזו נ"ל אביך גרשון אשכנזי.
<b>שאלה</b> <b>חי</b> למי כל חמדת ישראל חמדה גנוזה. עטרת תפארת הרבנים אב שבחכמים הוא אבי חוזה. צפנת פענח ומפשר תעלומו' סתרי וסודי רזה ה"ה אמ"ו אשר כל אליו כל לו תהלה דומי' כי קט מהכיל היריעה הוא ניהו ראש לכל המורים והורים הר המורי'. שממנו יצא הוראה בכל העולם בפילפולא רבא ועל עומקא ובורי' כבן עזאי בשוקי טבריא מרא דארעא ומרא דשמעתת' הגאון המופלג נ"י ע"ה פ"ה אב"ד ור"מ המאור הגדול כמו"הרר גרשון נרו יאיר ולהעלו' תמיד עד איש צמח ועתידות יגיד. ועד עמוד הכהן לאורים ותומים ככה יהי' לעולמי עולמים. עם כל המסתופפים בצל צילו צל צח וזך חיו יחיו ה' עליהם א"ס
<b>הנה</b> קודם כל דברי שרי לי מרי אשר לא אוכל לבא כעת במליצת והרצאת דברים רכים ונעימים בנעימות הלשון לשום כבוד לשמו הגדול והאדיר כאשר מן הראוי את כבודו להתפאר. כי סהדי במרומים וקמי שמיא גליא אשר באיזה דברים פרטים טרידנא טובא ומה גם קצת בטרדת הזמן ומהכרח ליתן את פני פנאי שלי לאיזה לימודי' אשר לי הקטן צ"ע הרבה כעת אמנם באשר כיו' אתמול כי יעבור מדי חדש בחדשו בחידוש הלבנ' הנה בביתי האיר והבריק השחר כאור נוג' לו אור גדול מהמאו' הגדול המושל ביום ובליל כשני המאורו' הגדולי' אשר שניהם יחד אתו כלולים בדבריו וברקיו אשר יאירו תבל ומלוא' האירו מול עבר פני בכבוד אומר כולו ובפרטות אשר האליף הותיק גיסי כה"ר ויבש נר"ו שלח בכתב ידו. להודעני אשר יפעת הדרת כבודו פונה עצמו מכל עסקיו עסקי מצוה ותורה למען השיב לי תחילה (שאלה ראשונה של מהר"ר אהרן בעל שאלה זו וגם תשובה של הרב המחבר נאבד אך בשאלה זו שנית ובתשובת הרב המחבר שנית יובן הראשונה הכל באר הטיב) בכן עלץ לבי בקרבי אמרתי האח ששתי כעל כל הון בו ובתורתו ולכן מפני היראה והכבוד מגזירת קל וחומר הנה אשיב אומר ובאשר ביום ב' העבר בחפזי שלחתי איזה דברים פשוטים אשר העליתי בנדון ההוא ליד גיסי האלוף הנ"ל ומסתמא הוא מסרן ליד הגדולה. תפארת כבודו אם עיניו עיני הרואה ראו גם ראו וקראו אותה יהדרנ' נא לגיסי שי' כי באמונה ידענא אשר אין לי העתק ממנה כי כתבתי רק לעצמי כאשר באמת חזותא מוכיח עלה ומוכח מתוכה אשר בכמה דוכתי לא היה הלשון מספיק די שבח והלל לפי התרוממת גדולתו כאשר מן הראוי לכתוב לנוכח מול פני המנורה פני כבודו הרב. גם מסתמא יש מקום להשיג הנה בסוף כתבתי והעליתי אשר יראה להתיר להשתדל עבורו כמו שמותר לרפאות משום איבה יש קצת מקום לפקפק בזה. דממ"נ אם יקדש ש"ש א"כ בלאו הכי מצוה להצילו. ואם לא יקדש ש"ש לא שייך שום איבה גם לא בארתי שם כל הצורך למה אשר דנתי אותו בספק גמור אם דעתו לחזור כלל ולשוב דהלא עכ"פ היה אומר שרצונו למות יהודי וכו'. אמנם עפ"י דברים ניכרים שאמרו היה מבורר דלא הו' אפשר למיקם עלי' והיה באמת ספק גדול אם מגמתו לחזור ולשוב כלל. ולכן לא התרתי עם לא ע"י טעמים אחרים וכמדומה לי שכן הצעתי הדברים בהשאלה רק הנה ראיתי מן הדרת יקרת תשובתו הרמה והנשאה אשר כבודו הבין ג"כ כאלו ודאי הי' מגמתו לחזור ולשוב בזה יש לראות אשר שגגה יוצאת מתחת קולמסו בהשאלה. ואיך שיהי' הנה אחרי המחילה בהיות כן אשר הבין שודאי מגמתו וכו' לא היה צריך להביא ראיה מהך דקידושין דשמא הרהר בתשובה ולפע"ד היה אפשר לומר דשאני התם לענין קידושין חיישינן לכל מילי לחומרא מספק והנה באמת סברא זו דשמא עשה תשובה נכונה וברורה כשמש אפילו לענין אחר דהא במומר שנהרג בידי גוים י"א שאומרי' עליו קדיש וכתב בתשובה חד טעמא דאמרינן כשראה שנהרג שמא עשה תשובה בדעתו אבל מ"מ כל אפי שווי' דלא אלימא סברא זו למישרי לכתחלה במומר להכעיס או לע"ז לפדותו מן השבי דכולא איתנהו ביה אפילו הריגה משום האי טעמא דשמא יעשה תשובה קודם שיהרג. והנה אין להאריך בזה עוד באשר כל עצמה וכל עיקרה מהשאלה לא היתה וגם מאי דהוה הוה. ואטרוחי בכדי לא בעינא רק עתה באתי להשיב על אשר ראיתי בדברי קדשו כתוב עלי כמתמיה ותמהון נקטה נפשו נפש הרמה והנשאה על אשר לא מחיתי בבן מאזוש ז"ל מלאמר קדיש הנני מודיע כי בליל א' פ' וירא אמרו אליו לאמר קדיש ואני מחיתי בו באשר שאז עדיין לא נתייאשו אפילו מלבקש ושוב לא היה בן מאזוש בב"ה עד ליל ש"ק ובשעת התפלה בא ר' ליפמן ואמר שבאו ערלים מזבאריק ואמרו שראו אשר היהודים מזבאריק קברו את היהודי ההרוג באותו פעם באמת לא מחיתי בו אבל לא מטעמא דברירא לי ומפשט פשיטא דאיתת' שריא רק באשר אף לפי סברת מהרמ"א בא"ע לא מצינו בהדי' שאסו' לומר קדיש רק להספיד ולהלביש שחורים ואף גם זאת משמע לפום ריהטא דקאי דוקא על האשה והיינו טעמא דחיישינן לתקלה דהיא סברה בנפשה דשריא למינסבא גם מה שכתב שם וכן שלא יתן הב"ד בכתב וכו' קאי נמי על האש' ולכן אף שלענין אבילו' הבנים נמי לא נהגו אבילות כל זמן שהאשה אינה מותרת וכמשמעות לשון העיטור בשם תשובת הרי"ף דקאי נמי על הבנים מ"מ כיון שהעיטור גופא לא כתב אלא לשון ומסתברא ולא כתב איסורא לכן נראה לי שדי בזה להחמי' על הבנים מלנהוג האבילות אבל הקדיש יאמרו. ובפרט פה עירינו ת"ל אשר אין פרץ ולא הי' אבל אחר ומשום דכל עיקר טעמא דהא מילתא שיש למחות משום דאיכא למיחש לתקלה משום דהיא סברה בנפשה וכו' אמנם לענין קדיש איכא נמי טעמא אחרינא משום מעשה דר"ע מחייבינן לומר קדיש אפי' היום שמת בו אביו או אמו דליכא שם אבילות כלל ולכן לא רציתי למחות בו ובפרט בעיר אחרת שלא בפני האשה ומה גם שהוא יתום גם כן מצד אמו דליכא קפידא כלל ועוד יש קצת ראי' לזה דהקדיש לא שייך באבילות מהא דלעיל מומר שנהרג בידי גוים אין מתאבלין עליו כן משמע לפסק הלכה מהג"ה רמ"א (אע"פ שהבעל ש"כ השיג שם) ומ"מ אומרים עליו קדיש וכנ"ל ואע"פ שאין ראיה לדבר זכר לדבר יש כאן שהקדיש אינו שייך בהאבילות. ולכן אף שהיה מקום לחוש משום חומרא דא"א מ"מ מאחר שהקדיש הוא תועלת גדול לנשמת המת נראה לפע"ד להקל בזה מאחר שלא נמצא במפורש ולולי מסתפינא הוה אמינא שיש כאן מקום לומר דלפעמים מחויבים הבנים לנהוג אבילות אף שאין האשה עדין מותרת להנשא דהרי זה לשון העיטור תשובה מי שנטבע במים שאין לו סוף וכו' עד ואין הבנים יורדים לנחלה והרי הן כנכסי שבוי' וכיון דבחזקת קיימי' הן מסתברא דלא נהגי אבילות ע"כ נשמע מזה דסברא זו דלא נהגו אבילות נמשך מן זה הדין שכתב כבר ואין הבנים יורדי' לנחלה וכיון דבחזקת קיימי' הן מסתברא דלא נהגי אבילות אבל פשיטא כל היכא דהבנים יורדי' לנחלה פשיט' דנהגי אבילות ובהיות כן הרי כתב להדיא הרמב"ם בפ"ד מהלכות נחלות וז"ל אם היה לו סימנים בגופו והכירו אותו. בכל אלו הדברים וכיוצא בהן אם אבד זכרו אחר כך יורדי' לנחלה בעדות זה אע"פ שאין משיאין את אשתו שאני אומר שלא החמירו בדברים אלו אלא מפני איסור כרת עכ"ל ומסתמא סבר הרמב"ם ג"כ מה שכתוב העיטור בשם הרי"ף ומ"מ כתב בדברים האלו וכיוצא בהן יורדים לנחלה אע"פ שאין משיאין את אשתו ומכ"ש דנהגי אבילות. אלא ודאי דהעיטור גופא לא מיירי אלא כל היכא שאשתו אסורא אליבא דכל הפוסקים. או רובם ככולם לא משום חומרא דאיסור כרת דאז אין יורדי' לנחלה א"כ מסתברא נמי דלא נהגי אבילות. אבל כל היכא דאנן מחמירין עליה משום חומרא דא"א דאז יורדים לנחלה מכ"ש דנהגי אבילות. וכדמוכח מהרמב"ם בדברים אלו וכיוצא בהם וכו' ואפשר לומר דלהכי סתם הש"ע וכן הרב הגאון מהר"מאי בהל' אבילות ושם בא"ע כתב סברתו ובשם הריב"ם שלא תלביש האשה שחורים וכו'. אף על גב דאיכא למימר נמי משום דשם דוכתא דאיסור אישות ונקט האשה וה"ה הבנים מ"מ איכא למימר נמי כמו שכתבתי דלאו מילתא פסיקא הוא אפילו לדברי העיטור למימר דכל היכא שאין משיאין את האשה דלא ינהגו הבנים אבילות. וכדמוכח מהר"מבם הנ"ל אלא דוקא היכא שאשתו אסורה באופן שאין יורדי' ג"כ לנחלה אבל היכא שיורדי' לנחלה פשיטא דינהגו אבילות לכן סתמו בדבריהם בהלכות אבילות והניחו הדבר בזה מאימתי מונין משנתייאשו מלבקש משא"כ בא"ע בהלכות אישות לענין האשה שלא תלבש שחורים וכו' מחמרינן בכל גווני אפילו כל היכא דאין משיאין אותה משום חומר איסור כרת מ"מ לא תלביש שחורים וכו' דלגבה מחמרינין טפי וחיישינן לקילקולא דסברה בנפש' וכו' כן אפשר לומר לפע"ד הקלושה ודלא כמ"ש הבעל ש"כ ואת אשר תו עיררני תפא"רת עטרת כבודו לכתוב בשריותא דהאי איתתא את הנראה לפע"ד הקלושה וחלושה הנה ידעתי גם ידעתי אשר כל התלמוד והפוסקים ראשוני' ואחרונים עם כל התשובות ישנות וגם חדשות אשר רבו כמו רבו כולם כאחד בדעת חדריו ימלאו המצאו ימצאו בדעת קדושי' פה קדוש יאמר לו ואגב חריפתא דיליה הוא זורה ובורר ומרקד מברר ומלבן כל עקוד ונוקד ואין זה אשר עררני כי אם לרוב גודל מדת הענווה כי רבה וכי היכא דלמטיי' בדיק לי מרא דארע' לחוות את דעתי הקלושה וחלושה והנני הזעיר זעיר שם זעיר שם צעיר לימים אנכי. יודע אני את מך ערכי וחלש כחי למנוע את עצמי ולחשוך מן הדין. ולהיות מיראי הוראה ובפרט בחומרא דא"א. ומה גם אשר באמת ובאמונה עדיין לא דרשתי וחקרתי אצל הקוברים שהי' מתעסקים עמו לשמוע עדותן את אשר בפיהם כי לא נחיתנא לכך ומנעתי את עצמי מזה בתחלה לעמוד מן הצד אך אמנם כאשר לע"ע הוד תפארת כבודו כתב לי ג"כ לחקור ולדרוש אם יש כאן איזה ידיעה אשר לא נודע שמה ולפי הנשמע שהיה ערל מל"ת ששמע מן הרצחני' אשר הודו שכן עשו. בכן אחקור אחר זה על ידי מוקדם האפשרי וגם אצל הקוברים שהיו מתעסקים עמו אחקור על הכל ואת אשר אחר כך יוריני מן השמים להכין על זה בעניי. אכתוב ואציג נא לפני יקר תפארת גדולתו דרך גבר בעלמא כנושא ונותן בדבר הלכה. והוא בתפארת כבודו יראנו נפלאות מתורתו לפסוק להלכה כאשר אתו סדור' שמורה וערוכה. והנה לקצר אני צריך לרוב טרדות אשר אני כעת רק תפלה לה' להרבו' שלומים וחיים ארוכים ברוכים ומבורכים כשמש לו זורחי'. ומלכא חיי לעלמא הדין ודאתי ברכה תילי תילין וסגי חדוות' כ"ע הק' נאמנה אהבת' בכל עת ובכל שעה לשרת אליו בקודש הנמוך והדום רגלו אהרן ווירמייזא חוני פה ק"ק טריד.
<b>תשובה</b> באשמורת הבקר יזכו לאור יקר כולו אומר כבוד בהיכלו לבקר. ה"ה אהו' ידידי הרב המופלג הרים עוקר וזה בזה טוחנן טוביינא דחכימא ורבנן יפוצו מעיינותיו כנחלי ארנן נ"י ע"ה פ"ה ר"מ ואב"ד כמוהר"ר אהרן נר"ו אהו' מרוב התלאות והטרדת חבלי הבלי הזמן הבוגד ולא בא גד אינני אוכל להאריך ולסדר כל כאשר עם לבבי הנשבר לטייל ארוכו' וקצרות עמו בהלכה כי תשובתו הרמה האירה הבריקה אל מול עבר פני מגילה עפה עבה וארוכה ערוכה ושמורה כתובה אחור ופנים ומראה פנים לכל צד ואופן כמראה האופן ומכ"ת הראה נפלאות בדקות זכות עיונו ושכלו שכל הנבדל פלפלא חריפא כצנון וחרדל משתעי בלשון חכמה לשון חכמים מעשיר עני ודל ומה מאוד אני חדי בפלפוליה לספור חדל אך ורק לית כתי"בה דלא רמי תיגר"א באיזה מקומן שנראה לע"ד דברי מכ"ת ניראי' ונדחי' מניה ובי' או ממקום אחר סמוך או מופלג ועלה בדעתי לערוך מערכה מול מערכה ולווכח בהלכה ואת והב בסופה מני ומניה תסתיים שמעתת' וכבר התחלתי בזו המלאכה ורציתי לשלוח הכתב ע"י האלוף כהר"ר מרדכי כ"ץ רק נטרפה לי השעה באותו פעם כפעם בפעם ולא יכולתי לגמור המלאכה אשר עלי שעדיין לא נחתי ושקטתי כי אנכי נכון לטרחא נפישא ולאגרא קלילא ואמרתי לכ"תר זעיר עד אשר יבואו יומי דפגרי קצת ימי חנוכה אך ורק באשר שמכ"ת חזר ושלח אלי מגילה קטנה ככף נחת מעין הראשונה גם ראיתי מ"ש מכ"ת לגיסו התורני מוהרו"ך נר"ו לבאר דבריו הראשונים מה שכתב לי בענין אמירת קדיש וכיון דכל כי האי טרחה טרח מר אמרתי אם לא אשיב לו לא דבר ולא חצי דבר פן יעלה טינא בלבו לב חכם שאין אני משגיח בדבריו ושמתי אותו אחר הדלת והמזוזה ומשנה ממקומה זזה ע"כ אמרתי יעבור עלי מה ארוצה ואשיב מפני הכבוד אמנם בקצרה ואחרון אחרון אני בא ואען ואומר שתמיהתי במקומה עומדת למה לא מיחה מכ"ת בבנו של מייזוש שלא לומר קדיש כיון שעדיין לא מבורר אם איתתי' שריא להתנסבא לכל גבר כו' כי כבר פשט המנהג מנהג ותיקון בכל ב"ד ישראל למחות מלומר קדיש עד שמבורר היתרא דאיתתא כי קדיש הוה דומי' דהשכבה שמיחה הרב ב"י מלאמרה וחדא טעמא לתרוויהו שיש לחוש לתקלא שהאשה תביא עדים לפני ב"ד אחר ותביא ראיה לדבריה מן ההשכבה או מן אמירת קדיש כיון שכבר המנהג שלא לומר קדיש בשביל מיתי כ"י כי אם מי שאין לו אב ואם (ולא כמו שעלה על דעת מכ"ת מתחלה שטעמא דמילתא שהאשה בעצמה תיסברא שהיא שריא למינסבא) ומה שיצא מכ"ת חוץ למכוון זאת לא זאת כי אם שלא מצא מוצא מקור הדין בריב"ש. כי המ"מ הוא טעות וצ"ל סי' תק"ח יע"ש וימצאנו ומה שכתב מכ"ת והאריך למעניתו שהאבילות תלוי בירידת נחלה ורצה להוכיח כן מדברי בעל העיטור והרמב"ם במחילה מכבודו אין דבריו נכונים כלל מראש ועד סוף כי מ"ש מכ"ת וז"ל ואפשר לומר דלהכי סתם הש"ע והגאון מהרמא"י בהלכות אבילות ושם באה"ע כתב סברתו והריב"ש שלא תלביש אשה שחורים כו' מכל מקום איכ' למימר נמי כמו שכתבתי דלאו מילתא דספיקא הוא אפילו לדברי העיטור למימר דכל היכא שאין משיאין את האשה שלא ינהגו אבילות וכדמוכח מהרמב"ם הנ"ל אלא דוקא היכא שאשתו אסורה באופן שאין יורדים ג"כ לנחלה אבל היכא שיורדי' לנחלה פשיטא שינהגו אבילות לכן סתמו הדברים בה"א כו' משא"כ באה"ע בהלכות אישות לענין האשה כו' עכ"ל ואני אומר אין דנין אפשר משאי אפשר כי אי אפשר לומר כן כל היכא שיורדים לנחלה פשיטא דנוהגים אבילות דא"כ קשה למה כתב בש"ע מי שטבע במים שיש להם סוף כו' הלא אפילו במים שאין להם סוף ינהגו אבילות כיון שיורדים לנחלה כמ"ש בח"מ בסימן רפ"ד ובאופן המבואר שם ועוד יש הרבה להשיב על דבריו וכמדומה לי שמכ"ת הרגיש בעצמו שאין דבריו הראשונים עולים כהוגן לכן בכתבו השני שכתב לגיסו היפך פניו של זעם והשיג על בעל הש"ך אבל דבריו הראשונים מצד הלשון ומצד הענין אינם סובלת מה שרצה לפרשה בכתב השני גם נגד הש"ך במחילה מכבודו לא דיבר נכונה כי הדבר ברור שלפי דעת בעל העיטור אין שום מקום שאין משיאין אשתו והיורשים יורדים לנחלה כי תלוי זה בזה ודלא. כהרמ"בם לכן כתב בעל העיטור ומסתברא כו' אבל הרמב"ם לא בירר דבריו לענין אבילות אם תלוי בירידת נחלה או במשיאין את אשתו ומסתבר' מילתא שהאבילות תלוי במשיאין את אשתו כי מצינו שמתאבלים ע"פ ע"א כמו שמתירין אשה ע"פ ע"א אף על פי שאין יורדים לנחלה על פי ע"א ואין לומר דילמא תלוי נמי בירידת הנחלה ונאמר אם משיאין את האשה אף על פי שאין יורדי' לנחלה מתאבלין ואם יורדים לנחלה אף על פי שאין משיאין האשה מתאבלין גם כן כי אין זה סברא להחמיר כל כך לאבילות דרבנן והוא חומרא דאתי לידי קולא כמ"ש הרא"ש ממילא צדקו דברי הש"ך כמ"ש שהאבילות תלוי בהיתר נישואי האשה. אמנם במ"ש וכן כתב באה"ע סי' י"ז ס"ה דאשתו אסורה להספיד כו' משמע מדבריו שהבין שהתם והכא חדא טעמא הוא ובחדא מחתא מחתינהו וז"א דכאן מיירי לענין אבילות דעלמא והתם הוה טעמא משום שיש לחוש לתקלה ולא משום אבילות כי אין בלבישות שחורים או השכבה דין אבילות כלל כללא דמילתא שדברי מכ"ת תמוהין גם מ"ש מכ"ת וז"ל בכתבו שכתב לגיסו גם מחמת אבילות ידעתי גם כן מ"ש הב"י שיש למחות כו' מ"מ נראה דהתם מיירי שעל הב"ד מוטל שהמה לא יצוו לומר השכבה משום דחיישינן לתקלה דיאמרו כיון שהב"ד יניחו לומר השכבה כו' נראה שדברי מכ"ת סותרי' אלו את אלו כי מתחיל בציווי ומסיים בהנחה ובאמת הכל הולך אחר החיתום שיש לחוש לתקלה אם יניחו הב"ד ולא ימחו וכן הוא לשון הב"י וגם אני מוחה מלומר השכבה כו' וא"כ מה לי כשלא ימחו לומר השכבה שיש לחוש לתקלה מה לי אם לא ימחו שלא יתאבלו כי גם באבילות יש לחוש לתקלה ויותר יש לחוש לתקלה ע"י אבילות מע"י השכבה כי אבילות הוא חומרא דאתא לידי קולא כמ"ש ממילא יאמרו אם לא הי' מבורר שמת לא הי' הב"ד מניחי' להתאבל משא"כ בהשכבה וק"ל כללא דמילתא כל זמן שאין משיאין האשה אין מתאבלין מצד הדין ומשום שיש לחוש לתקלה יש למחות לומר השכבה משום תקלה וכן מוחין לומר קדיש משום תקלה וקדיש והשכבה שוין לענין זה אע"פי שמשמע שבתוך ההשכבה שמתפללין בעד נשמתו מזכירין שמו מה שאין כן בקדיש שאין מזכירים שמו מ"מ סתמו כמפורש ע"פ מנהגינו הנ"ל וק"ל ופשוט הוא וכן נוהגי' בכל מקום שראיתי ול"ה ולישועתו קויתי שיציליני משגיאות ולא יצא דבר שאינו מתוקן מתחת ידי הוראתי ובמטותי מיני דמר שאל ישית לבו על גמגום לשוני ורועי כתבי כתב הנשתוין כי הנ"חץ השיאני גם אם מהירת הקולמס פלטה ח"ו דבר מה שלא דרך כבודו בזה יסלח לי מכ"ת ואל ידין שוגג כמזיד וש"ש:
<b>אחר</b> כתיבתי הנ"ל אשתהי עוד פה אתנו מוביל כתבי דנא אמרתי לעורר מכ"ת על איזה פרטי הירהורי דברי שיש לי על תשובתו הא' בראשי פרקי' וזה יצא ראשונה מכ"ת הסכי' עם הפרישה במ"ש בחד זימנא להכעיס לא מיקרי משומד ואין איסור להחיותו ולבי לא כן יחשב כי לע"דנ שאפי' בפ"א להכעיס מקרי משומד ואסור להחייתו וראיה לדבר מהא דאית' בפ' א"מ מיתיבי אכל פרעוש א' או יתוש א' הרי זה משומד והא הכא דלהכעיס הוא וקתני משומד התם בעי למיטעם טעמא דאיסורא עכ"ל ואם איתא שיש לחלק בלהכעיס בין פ"א להרבה פעמים מה מקשה המקשן למה לא משני התרצן ל"ק הא דקאמר להכעיס מין היינו כשעשה כן כמה פעמים הא דקאמר אכל פרעוש א' או יתוש א' כו' היינו כשלא אכל אלא פ"א ועיין בתוס' שם ד"ה התם כו' אלא ודאי בלהכעיס אם מברר דברי' שהוא עושה להכעיס אין חילוק בין פ"א להרבה פעמים והא דמחלקים תוספו' בפ"ק דחולין בין פ"א להרבה פעמים היינו דוקא לענין ע"ז או חילול שבת בפרהסיא ולתיאבון אבל לא להכעיס וגם שם אין דברי תוספות מוסכמים ועיין מר ביש"ש ובתשו' מהרי"ק שורש ק"י ואין להביא ראיה מן מ"ש הרמב"ם בפ"ג מהל' תשובה שכתב המשומד לעבירה אחת זה שהחזיק עצמו לעשות עביר' בזדון ונתפרסם בה והורגל בה וכו' והוא שיעשה להכעיס ע"כ משמע דלא הוה משומד להכעיס אלא א"כ הורגל בה כו' כי לעד"נ שהרמב"ם לא כת' משומ' לא הוה אלא כשהורג' בה ונתפרסם בה אלא לענין שיהיה בכלל אלו שיורדין ולא עולי' דחמיר עונשיה טפי אבל לא לענין מורידין ולא מעלין והדבר מוכרח לומר כן לענין אפיקורס שכתב הרמב"ם שהם שלשה וכו' ולא מנה מ"ש בפ' חלק אפיקורס זה המבזה ת"ח אלא ע"כ לומר שדעת הרמב"ם שיש חילוק בין אין להם חלק לעה"ב ובין יורדי' ולא עולים ובאמת יש ב' מינ' אפקורסי' א' שאין לו חלק לעה"ב ומין א' שיורדים ולא עולים ונכרת' והברייתא בפ"ק דר"ה מיירי במין הא' האומר שאי' שם נבואה כו' לפיכך עונשם חמור שיורדי' כו' ובפ' חלק איירי במין הא' שאין חמור כ"כ לפיכך עונשם שאין להם חלק לעה"ב אבל אין עונשם חמור כ"כ שיורדים ולא עולים וכ"כ להדיא הל"מ יע"ש אם יש אתו הל"מ. ה"ה לענין המשומדי' להכעיס יש חילוק זה לענין שיורדים ולא עולים צריך להיות מורגל ומפורסם בכך אבל לענין מורידין ולא מעלין בפ"א סגי:
<b>ועפ"ז</b> שכתבנו שמשומד להכעיס נקרא בפ"א ישבתי דיבור תו' בפ"ק דחולין דף ז' ע"ב ד"ה אלא מומר לאותו דבר ולתיאבון דאי להכעי' פשיט' דפסול שהו' מעט הכמו' ורב האיכו' כי קשה מה אתו התוס' לאשמעי' אבל עפ"ז א"ש כי היה מקום לדחות הסייעת' דרבא ולומר מ"ש בבריית' ואפי' ישראל מומר כו' היינו מומר להכעי' שעבר פעם א' להכעי' (ונק' מומר בפ"א) וכיון שלא עבר כי אם פ"א לכן אמרינן שחיטתו כשרה אבל מומר לתיאבון לא נקר' מומר בפ"א כ"א שעש' כן הרבה פעמי' י"ל שאין שחיטתו כשרה כי נעשה לו כהיתר ואין ק לא שבק היתרא ע"כ. כתבו התוס' דאי להכעיס כו' ודו"ק נ"ל גרשון אשכנזי.
<b>שאלה</b> <b>יט</b> נדרשתי לאשר שאלוני לחוות דעי מרחוק בענין גובה מס בטברי' וז"ל השאלה ראובן היה גובה מסים ועולי' כמה שנים בעיר טבריא והיה המוציא והמביא של הקהל טבריא ואחר כך נתגלגל הדבר שראובן נתגרש ממושל העיר מן המקום ההוא והקהל בקשו חשבון מראובן אחר יציאתו מן העיר וראובן הביא פנקס אחד כתב בו יציאתו וקבלתו. ונמצא איזה פרטי הוצאו' באיזה דפים כתובי' באמצע ובסופי שיטות דהיינו פרט הוצאה הכתובה בשיטה שלפניה נכנסות בשיטה שניה קצת ובאותו חלק של שיטה שני' נמצא כתוב פרטי הוצאה בפני עצמו. גם הסך הכל הנרשם למטה בכל שולי הדפין הוא מכוון לאותן הכתובים באותו דף בראשי השיטות. חוץ מאותן הוצאות הכתובים באמצע ובסופי השיטו' הנ"ל והנה ראובן תובע מהקהל כמה מאות המגיעי' לו על פי הפנקס ההוא והקהל השיבו מאחר שנראים הדברים שראובן זייף אותן הוצאות הכתובים באמצע השיטות גם הסך הכל מוכיח על זה ממילא אזדא נאמנותו ואבד חזקתו ולא די שלא ניתן לו מה שמבקש הוא מהם רק אפילו הקהל תבעו ממנו סך רב כי המה אומרים שקבל יותר ממה שהביא בקבלתו כי מאחר שנראים הדברים שזייף איזה הוצאו' בפנקס ממילא הוחזק כפרן והרשו' להם לתבוע ממנו כפי רצונם והנראה להם עוד תבעו הקהל מראובן נתינות מכמה שנים שהוא חייב להם ועל נתינות טענו שהמה מוחזקים להוציא ממנו אותן נתינות כדין הקהל נגד היחיד גם תבעו מראובן סך רב לשלם חלקו באותן החובות שחייבי' המה הקהל לאחרי' וראובן ישלם חלקו לאותן החובות על פי ערכו שהיה לו בהיותו אצלם קודם שהענ' וראובן הישב על ראשון על אותן הוצאות שכתובים באמצע השיטות היה הסיבה שהפנקס היה סגור בחדר הקהל ולפעמים הוציא הוצאות והמה אותן הכתובים באמצע השיטו' בעת שלא היה מזומן אצלו הפנקס ועל ידי כן הי' מוכרח לרשום אותן הוצאות בנייר אחד ואחר כך בעת ביאתו לחדר הקהל היו נכתבי' אותן הוצאת בפנקס שלא בזמנו ושלא כסדרן באיזה מקום שהיה נמצא חלק בפנקס ועל נתינות השיב ראובן שכבר הביא אותן נתינות שחייב הוא בקבלתו וחשבונו צדק ואין להם מוחזקת נגדו ומחמת הפרעון חלקו בהחובות שחייבי' הקהל לאחרים השיב ראובן ליתן חלקו כפי השגתו עתה וההזיקו' שלו הוא ידוע לכל. עוד טענו הקהל שראבון עבר על תקנתם שלא יעשה שום גובה מס דבר כי אם גילה לחבירו שנתמנה אצלו והוא עשה הכל כרצונו. בלי ידיעת חבירו תחלה וסוף ומאחר שעבר על תקנתם אין לו עוד נאמנות נגדם וראובן השיב להד"ם שלא עשה כלום נגד תקנתם זהו תורף ותמצית דברי הצדדים בכן יורינו מה דינו של ראובן עם הקהל על פי טענתם.
<b>תשובה</b> בהיות שהזמן גורם לרהוט ברשותא דמצות סוכה וד' מינים וחביבה מצוה בשעתא ע"כ אינני אוכל להאריך ולהראות פנים לכל צד ואופן כמראה האופן כדרכי להשיב לשואלי מלא דבר ולא חצי דבר גם לומר זיל האידנא ותא לאחר זמן למחר אינני רשאי משום בל תאחר ע"כ אביא בקצרה ואשיב כאשר החונן לאדם דעת אותי יורה וזה החלי בעזרת ה' חילי וזה יצא ראשונה נבאר מה דינו של גובה מסים שביררו אותו הקהל לענין נאמנות:
<b>ונלע"ד</b> שהוא נאמן בלא שבועה ואפילו חשבון אינו צריך כמ"ש מהר"יו בתשוב' סי' קע"ג גבי פרנס שנתמנה על פי הציבור מדעתם שאין צריך ליתן חשבון כיון דהימניהו עלייהו וכן פסק בסי' קכ"ד לענין בעלי הודאות שנאמנין אפילו בלא ק"ח והטעם שהקהל האמינו להם ע"ש ה"ה נמי גובה מסים שנתמנה ע"פ הציבור מדעתם נאמן
<b>ונלע"ד</b> שנאמן בלא שבועה אפילו להוציא מן הקהל אם דרך הגובה להלוות מכיסו דהא מהרי"ו בסימן קע"ג מביא ראיה לדבריו שאין הפרנס מחויב לעשות חשבון מן הא דאמרינן בפ"ק דב"ב ת"ר אין מחשבין עם ג"צ כו' וג"צ נאמן בלא שבועה אפילו להוצי' מן הקהל כדאיתא במרדכי שם וז"ל הא הימוני מהימנא פסק ר"מ דהגבאי שאמר בעודו גבאי כך וכך הלויתי לתוך כיס של צדקה נאמן בלא שבועה כיון דכך הוא דרך הגביאים שהם מלוים לתוך כיס של צדקה כו' ע"ש כן הוא במרדכי שבידי אבל מהרי"ו בתשו' סי' קכ"ד הנ"ל מעתיק לשון מהר"מ שג"צ נאמנים אף לאחר שסילקו כו'. א"כ משמע שהפרנס נאמן אפי' להוציא מן הקהל בלא שבועה אם דרך הפרנס להלוות לכיס הקהל וה"ה נמי גובה מסים כיוצא בו נאמן והוא מבואר אמנם לכאורה אין טעם מבורר למה יהא הפרנס או ג"צ נאמן להוציא בלא שבועה מ"ש משארי מוציאין הוצאות ברשות דאמרינן משתבע האי דידע ולא נעלם מעיני מ"ש הבעל התרומת בשער כ"ט תשו' ר"י בן פלאט לרבינו זרחי' הלוי והאריך למעניתו וחילק כמה חלוקים מ"ש חנוני על פנקסו ושלוחין דפטרינן להו היכא דליתנהו דמכחשי אהדדי ומ"ש מוציא הוצאות על נכסי אשתו ומכיר כליו כו' דמשתבעי' ונוטלין. אמנם המדקדק בחילוקיה' לא ימצא אחד מהם ששייך גבי ג"צ או פרנס. ונלע"ד טעמא דמילתא שחששו אם צריכין שבועה ממנעו ולא עבדו כמ"ש גבי אפטרופס שמינהו אבי יתומים לכן האמינום בלא שבועה:
<b>אמנם</b> בנ"ד שאיתרע קצת חזקתו של הגובה מסי' ע"י פנקסו כמבואר בשאלה צריכין אנו למידין אם אבד נאמנותו אם לאו. והנה אם לא נמצא ריעות' רק שבקצת השיטין נמצא בסוף השיט' נייר חלק ובקצתן נמצא בסוף השיטה כתוב הוצאות אחרת נלע"ד שלא היינו מגרעין חזקתו ונאמנתו של הגובה מסי' בשביל זה אע"פ שהיה מוטל על הדיין לדקדק היטב ולבדוק עד מקום שידו מגעת ואם יש מן הצורך לכוף את הגובה כדי שיודה יעשה כדאי' בפ' ג"פ (דף קס"ז) ההיא שטרא דהוה כתוב ביה מנת ראובן ושמעון אחי אזל וכתב ביה וי"ו ושויה ואחי והוה להו אחא דשמיה אחי אתא לקמיה דאביי א"ל מ"ט דחיק ליה עלמא להאי וי"ו כולי האי כפתיה ואודי עכ"ל. שמעי' מהכא היכא שנמצא דוחקא. או רווחא בשטרא כופין את בעל השטר כדי שיודה ולדעת הטור אפי' לא טען הלוה או המוכר אנן טענינן לי' ולדעת הרמ"ה דס"ל שלא טענינן ליה אלא ליתמי וללקוחות מ"מ אי איהו טעין צריך הדיין לבדוק ולכוף כדי שיודה א"כ גם בנ"ד שאין השיטות שוות צריך הדיין לבדוק כנ"ל. מ"מ משם ראיה אם עשה הדיין את שלו מה דאית ליה לעשות ולא הודה בעל השטר לא פסלי' לשטרא וכן כתב ה"י לשם להדיא וז"ל ש"מ אותיות דחוקת או רווחות שאינן מקויימי' כשרות א"כ אף אנו נאמר אם לא היה ריעות' בפנקס הגובה רק שבמקצת השורות נמצא נייר חלק בסוף השיטה ובקצתן נמצא כתוב בסוף השיטה הוצאות אחרת היה מוטל על הדיין לבדוק עד שידו מגעת כדי שיודה בעל הפנקס ואם לא יודה לא איתרע חזקתו דבעל הפנקס כמו שלא איתרע השטר בעובדא דאביי ונלע"ד דכ"ש הוא אם גבי עובדא דאביי לא פסלינן לשטרא אם לא יודה בעל השטר מכ"ש בנ"ד שאין לאבד חזקתו דבעל הפנקס אם לא יודה אחר החקירה דהא התם גבי עובדא דאביי היה סברא גדולה למיפסל לשטר' ולומר ודאי זייפיה דהא אין העדים רשאין לחתום השטר עד שידקדקו בכל אותיותיו כמ"ש הטור בסי' מ"ב. א"כ י"ל נעמיד העדים על חזקתך ודאי דקדקו דהא חזקה מעליות' היא שהרי ע"פ חזקה זו מכשרינן שטרא שנמצא כתוב בו תלתין בסוף השיטה ולא חיישינן דילמא הוא כתוב תלת בסוף השיטה ובע"ה זייף וכתב תלתין דודאי דקדקו העדים ואפי' הכי אמרי' אם לאחר החקירה והבדיקה לא יודה בעל השטר לא פסלינן לשטרא מכ"ש בנ"ד דליתא להאי סברא שודאי דקדק מכ"ש שאין לנו לפסול פנקסו של הגובה ולאבד חזקתו חדא ועוד קאמינ' שנ"ד עדיף טפי מההיא דאביי דהתם גבי אביי הוה המוכר טוען ודאי שלא מכר לו כ"כ וכמ"ש מו"ח בב"ח שלו (ועיין בפוסקי') משא"כ בנ"ד שאין הקהל טוענין ודאי שלא הוציא הגובה אותן ההוצאות אלא משום שאותן ההוצאות אינן כתובי' בדרא דשארי הוצאות ממילא זכינו לדין אם בעובדא דאביי לא פסלינן לשטרא אם לא יודה בעל השטר מכ"ש בנ"ד שאין לפסול הפנקס ולגרע חזקתו של הגובה אם אינו מודה לאחר החקירה ואדרבא נותן אמתלא לדבריו למה יש שינוי בין השיטות כמבואר' בהשאלה כן נראה לכאורה:
<b>אמנם</b> אחר העיון קצת נראה שאין הנדון דומה לראיה כלל שיש לחלק חלוק"א דרבן בשלמא התם גבי עובדא דאביי דה"ל להלוקח שטר מקוים בידו אין לנו לפסלו משום דוחקא או רווחא דאותיות משא"כ בנ"ד דלית ליה להגובה שטר כלל רק חיליה ותוקפיה הוא משום שהקהל ביררו אותו להיותו גובה ומסתמא הימנוהו אותו עלייהו א"כ י"ל אלו היה יודעים הקהל דאיתיילד בי' ריעות' בפנקס לא ביררו אותו להיותו נאמן אע"פ שהוא מתרץ ונותן אמתלא למה נשתנו כתיבת הקבלות זו מזו מ"מ מידי ריעות' לא נפק כי ודאי שערי תרוצים לא ננעלו אמנם הלב יודע אם לעקל כו' ובפרטות מה שנמצא בפנקס סך הכל של הדפים מכוין לההוצאת שנכתבו כסדרן הוא ריעותא גדול וק"ל. ע"כ יש לנו לומר אנן סהדי שאדעת' דהכי לא ביררו ולא הימנוהו אותו הקהל עליהם. ונלע"ד שהא מילת' דמי' למ"ש הטור בסי' ע"א סכ"ג בשם תשובת רבינו קלונימוס וז"ל שטר שיש בו נאמנות ונמצ' המלוה כפרן בדבר א' וע"י עדים לא מהני לי' הנאמנות כו'. אע"ג דקי"ל הוחזק כפרן לאותו ממון לא הוחזק לממון אחר אפי' הכי בהא בטל לנאמנותי' שהאמין הלוה להמלוה ולא שקיל מיניה אלא בשבועה עכ"ל וטעמא דמילתא משום שאמרינן אנן סהדי אלו היה ידע הלוה שיהא המלוה מוחזק כפרן לא הוה יהיב לי' נאמנות:
א"כ גם בנ"ד יש לנו לומר אלו היה יודעים הקהל שיתרע חזקתי' דההוא גובה על ידי פנקסו כנ"ל. לא היה מבררין אותו שיהא גובה ושיהא נאמן:
<b>והנה</b> לא נעלם מעיני שיש מקום לבעל דין לחלוק ולומר ע"כ לא קאמ' מהרר"ק שבטל הנאמנות שהאמין הלוה להמלוה אלא היכא שהוחזק המלוה כפרן על ידי עדים והכי דייק לישניה. אבל כשלא הוחזק כפרן על פי עדים אלא שאנו חושבין ומחזיקין אותו לכפרן ומזייף על ידי פנקסו משום שאין ההוצאות נכתבים כסדרן אפשר לומר שאין הנאמנות שהאמינו אותו הקהל בטל על ידי כך
<b>אבל</b> לענ"ד מה שנקט רבינו קלונימוס ועל ידי עדים לאו דוקא נקט עדים. ומוכרחים אנו לומר של"ד נקט עדים אלא אפי' אם הוחזק המלוה כפרן על ידי דבר מה שאנו מחזיקין אותו לכפרן מסתייע לבטל הנאמנות שנתן לו הלוה. דהא הב"י מביא תשובת אשכנזית שכתבה גם כן הדין של ר"ק ומביא ראיה מדאמרינן גבי אלו יוצאת שלא בכתובה העוברת על דת משה. כו' כגון דאמרה פלוני חכם טיהר לי את הדם ואישתכח שיקרא והא הכא מדאוריית' מהימנא וכיון דמשקרא תו לא מהימנא ומפסדת כתובתה הכי נמי לא מהימנא כו' עכ"ל והנה באמת לכאור' על פי ראיה זו משמע דוקא אם הוחזק המלוה כפרן על ידי עדים אז בטל הנאמנות שלא אבל לא בע"א. דהא גבי אשה היוצאת שלא בכתובה איירי נמי שהוכחשה עפ"י עדים כמ"ש התוס' והרא"ש ע"פ הירושלמי שהאשה נאמנית להכחיש הבעל או החכם אם אין עדים מכחישין אותה. מ"מ נלע"ד אם הוחזק המלוה לכפרן על ידי דבר שאנו מחזיקין אותו לכפרן נמי בטל נאמנות דידיה אעפ"י שלא הוחזק על ידי עדים וראיה לדברינו מהא דאית' התם עוד אוקמית' אחריתא על מה שמקשה הגמר' משמשתו נדה היכי דמי. אי ידע ליפרש כו' כגון שהוחזקה נדה בשכונותיה כו' גם אוקמית' דא הילכתא היא כמ"ש הפוסקים וקשה לפי אוקמית' זו למה הפסידה נאמנותיה וכתובת' ע"י שהוחזקה נדה בשכונותיה הלא מה שהוחזקה נדה אינו עדיף כמו עדים שמעידין עליה. וכן כתב רש"י להדיא בפ"י יוחסין (דף פ"ז ע"א) וז"ל הגמרא מלקי' על החזקו' כרב יהודא דאמר ר"י הוחזקה נדה בשכונותיה בעלה לוקה עליה משום נדה כו' ופירש"י מלקין על החזקות על דבר שאנו מחזיקין כן ואפי' אין עדות בדבר נשמע מזה שהחזקה אינו חשוב כ"כ כמו עדים ולמה אבדה האשה נאמנותה (ועיין במהרי"ק שורש פ"ז ותמצא מה שהעמיק והעלה אבני פז בענין זה) אלא עכ"ל שאבדה האשה נאמנותה על ידי דבר מה שאנו מחזיקין אותה לשקרנית אע"פ שאין עדות בדבר הה"נ בענין נאמנות שהאמין הלוה להמלוה בטל ע"י דבר מה שאנו מחזיקין שהוא כן אעפ"י שאין עדים בדבר והוא מה שרצינו. א"כ בנ"ד נמי נאמר שבטל הנאמנותו שהאמינו הקהל אותו ע"י מה שאנו מחזיקין שהוא כן שזייף לכתוב הוצאות אשר בדה מלבו. ולא נעלם מעיני שעדיין יש מקום לבעל דין לחלוק ולומר שאין האומדנות בנ"ד עדיפי שיתבטל הנאמנות של הגובה על ידם ואינו דומה להוחזקה נדה בשכונותיה שמבטל נאמנותה של האשה שהוחזקה נדה הוא חזקה מעליא. אף אתה אמור לו אף אם יהיה כדבריו שהנאמנות שהאמין הלוה להמלוה לא יתבטל אלא ע"י חזקה מעליא מ"מ בנ"ד יש לומר שיתבטל הנאמנות על ידי דבר מה שאנו מחזיקין בו שהוא כן. בשלמא גבי נאמנות שהאמין הלוה למלוה י"ל שלא יתבטל כי אם ע"י חזקה מעליא כי הלוה מקיים במלוה תומת ישרי' תנחם כמ"ש בריש המפקיד אבל בנ"ד דליתא האי סברא של תומת ישרים גו' אנו מאמדין דעת' של הקהל אלו היה יודעים שום שמץ דבר בהגובה לא ביררו אותו להיותו נאמן:
<b>כללא</b> דמילתא נלע"ד שאין הגובה מסים הנ"ל גובה כלום מן הקהל אפי' בשבועה כי אנן סהדי אלו היה הקהל יודעים שום דבר שקר בהגובה הנ"ל לא היו מאמינים לו:
<b>והנה</b> לכאורה משמע מתשובת אשכנזי' הנ"ל שאין אומרין שיאבד נאמנותו לענין שלא יגבה אפי' בשבועה שהרי הב"י כתב וז"ל והביא ראיה מדאמרינן גבי אלו יוצאת שלא בכתובה כו'. והא הכא מדאורייתא מהימנא וכיון דמשקר' תו לא מהימנא ומפסדת כתובתה ה"נ לא מהימן וכ"ת היכא ילפינן ממונא מאיסורא כתובה נמי ממונא ועוד התם מפסדא לכתובה לגמרי הכא גבי בשבועה עכ"ל. משמע אם לא יוכל המלוה לגבות בשבוע' כגון שהאמין הלוה למלוה בפני עדים על מלוה שבע"פ לא אמרינן תו לא מהמנינן ליה. וכן הבין בעל ג"ת בשער ך"ו ח"ב לאחר שהביא תשובת האשכנזית הנ"ל כתב וז"ל מאי דקאמר הכא גבי בשבועה תינח אי איכא שטרא דנשבע ונוטל אבל אי הוה מלוה על פה והאמינו בפני עדים מאי איכא למימר דהא אפי' בשבוע' לא גבי כשהלוה אומר פרעתי אלא דאכתי א"ל דהתם מפסדא לכתובת' לגמרי בהחלט בלא שום תקנה והכא לכל הפחות מיחייב הלוה היסת ואולי טוען שקר וכשיחייבוהו שבועה ישלם עכ"ל. והנה לפי דברי הג"ת בנ"ד נמי אמרינן תו לא מהימן אע"פ שאינו יוכל לגבות כלל אפילו בשבוע' כיון שאינו מפסיד בהחלט כיון שהקהל חייבים לישבע על טענות ודאי ולקבל חרם בטענות שמא אמרינן מאן לימא לן דמשתבעו או יקבלו בחרם דילמא ישלמו אבל אין דברי בעל ג"ת נהירין לי כלל כי לפי סברתו שהקשה תינח אי איכא שטרא כו' מי הגיד לו באמת שאמרינן תו לא מהימן היכא שאינו גובה אפי' בשבועה ומפסיד לגמרי אע"פ שדוחק הוא לחלק ולומר שבמלוה בשטר אזדא ליה נאמנותו שהאמין לוה למלוה לגמרי ובמלוה ע"פ לא אזדא ליה הנאמנות מ"מ מנ"ל לבג"ת להקשות אבל האמת יעשה דרכו שמ"ש תשובת אשכנזית ועוד התם מפסדת כו' אין כוונתו לומר ועוד יש תירוץ אחר על מה שהקשה היכא ילפינן ממונא מאיסורא דהא במ"ש התם מפסדת כו' לא מיתרצא קושיא זו כלל אלא הכי פרושו וכ"ת היכא ילפינן ממונא מאיסורא כתובה נמי ממונא הוא וילפינן שפיר ממון מממונא ועוד ילפינן ליה נ"ד גבי מלוה בשטר דמיירי ביה מהר"ק מק"ו מהא דהאשה יוצאות כו' דהא התם מפסדת לגמרי כו' ונאמנות דמלוה ע"פ אף שליכא למילף מן האשה מכח כ"ש מ"מ ילפינן ליה מיני' במה מצינו מה גבי אשה שיוצאו' כו' אמרינן כיון דמשקרא תו לא מהימנא ומפסדת כתובתה ה"ה נמי נאמנות גבי מלוה ע"פ אמרינן כיון דמשקר תו לא מהימן ומפסיד לגמרי כנלע"ד פשוט כוונת התשובה הנ"ל כללא דמילתא נלע"ד שכל ההוצאות שנמצאות כתובות בפנקס שלא כסדרן פשיטא שאינן עולות לחשבון כלל וגדולה מזה נלע"ד אף גם אם המצא ימצא ע"פ החשבון של ההוצאות שנכתבין בפנקס כסדרן (מלבד ההוצאות שנכתבו שלא כסדרן) עולות יתירות על הקבלות באופן שמגיע להגובה סך מה מן הקהל מ"מ אין הגובה מוציא מן הקהל כלום מכמה טעמים חדא דאנן סהדי למפרע אילו ידעו הקהל שלבסוף ימצא בו שמץ דבר רע לא היו ממנין אותו מתחילה להיות גובה ממילא למפרע לא הוה מוציא ברשות דנימא כל היכא דהאי ידע כו' אע"ג דלענין פסול במקום אחר לא פסלינן למפרע מ"מ לענין זה לבטל נאמנותו למפרע אמרינן שפיר אנן סהדי וכו' ולא היה מוציא ברשות מעולם חדא ועוד קאמינא שבנ"ד יש לומר אע"פ שבאותו פעם שכתב בפנקס הוצאות שבדה מלבו כבר היו חייבים לו הקהל מכח ההוצאות שהיו מרובים מן הקבלות עד אותו הפעם מ"מ יש לחוש שלאחר מכאן קיבל כמה קבלות ולא כתבם בפנקס באופן שע"פ חשבון צדק וישר הקהל לא נשארו חייבים לו כלום. והנה בענין הוחזק כפרן לממון זה לא הוחזק לממון אחר יש לי דברים הרבה ובפרט במ"ש הש"ך בסי' ע"ט ס"ק ט"ו להשיג על דברי הרשב"א מ"ש בתשובה סימן תתק"ה נלע"ד שלא כיון הש"ך יפה ודברי הרשב"א שרירין וקיימין אליבא דכ"ע ואין כאן מקום להאריך כן נ"ל גרשון אשכנזי:
<b>שאלה</b> <b>כ</b> נדרשתי לאשר שאלוני שאלות חכם ומבין מדעתו דעת קדושים ימצא לחוות דעי מרחוק. בענין מעשה שהיה כך היה. במקום שאין הנשים יכולות לטבול בתחילת הלילה כדת של תורה מחמת שמקום הטבילה הוא חוץ לעיר ודלתות העיר ננעלות מיד בתחלת הלילה ע"כ הנשים טובלות ביום ח' בעוד היום גדול כמו שתיקן רב אדא בנרש משום אריותא ורב יהודא בפומבדית' משום צינה וכו' ובהיות שהמקום ההוא שהנשים טובלות ביום הוא בפומבי ופרהסי' ושכיחי בי' רבים. ודמי' קצת לנמל. ע"כ שאלה אשה חכמה וצנועה כאשה תקועה אם אין טוב לה יותר לטבול ביום הז' סמוך לחשיכה באופן שתבא ביתה משחשיכה מאשר תטבול ביום הח' במקום דשכיחי בי' רבי' והחכם השיב אמריו אמרי נועם בטוב דעת וטעם שטוב לה יותר שתטבול ביום הז' סמוך לחשיכה באופן שתבא לביתה משחשיכה מאשר תטבול ביום הח' בעוד היום גדול במקום דשכיחי בי' רבים. והאשה החכמה הנ"ל עשתה מעשה ע"פ הוראת החכם הנ"ל. והנה רבים קמו וריננו אחר החכם הנ"ל שלא הורה טוב כאלו התיר לטבול במקוה שחסר קורטב. והחכם הנ"ל שיחר פני אפי זוטרא לחוות לו דעתי הקלושה מה שנראה לי בנדון הזה אם לאסור אם להיתר ובצדה שם תשובתו טעמו ונמוקו הרבה והפציר והעתי' בראיות ארוכות וערוכות בונה וסותר:
<b>תשובה</b> הנה באמת אין הזמן מסכים עמדי כלל לטייל בפרדס:
ארוכות וקצרות לפלפל בדברי החכם וראיותיו כראוי לכל משיב לחכם כמוהו ירבה ע"כ היה מן הראוי להטמין ידי עד עת מצוא שעת הכושר להשיב באריכות רק מטובו קאמינא להשיב לו מפני הכבוד אף בקצרה מה שנראה לע"ד על פי הדין ודת של תורה וזה החלי. בעזרת ה' חילי. צורי וגואלי. ואען ואומר להיתר שאלה זו צריכין אנו לבאר דעתו של ר"ת שכתב שאין צריך להחמיר כ"כ ולהמתין עד שתחשך רק שתטבול סמוך לחשיכה ותבא לביתה משתחשך (הובא בפוסקים) אם דעתו שאפילו ביום הז' אין להחמיר כ"כ וטעמו ונימוקו עמו דכיון שלא תבא לביתה עד שתחשך תו ליכא למיחש למידי לא לדר"ש שתבא לידי ספק ולא לסרך בתה ודמי' להא דאי' במהרי"ל שהכלות הטובלת בשעת נשואין יכולין לטבול מבע"י מאחר דאינן באות אצל החתן עד הלילה. (ומה שכתוב מהר"ר ש"ך בזה במחילה מכבודו שגה ברואה ולא ראה מ"ש בהגהות ש"ד דף פ"ו ע"ב בשם מהרי"ל ע"ש) או אם דעתו של ר"ת במ"ש שאין להחמיר כ"כ להמתין עד שתחש' אלא דוקא ביום הח' אבל ביום הז' הוא מודה לרשב"ם שאין להאשה לטבול עד שהוא ודאי לילה (ונלע"ד שאין דעת הפוסקי' שוה בזה ויעברון לפנינו כבני מרון א' לא' למצוא חשבון). והנה ראיתי בש"ד סי' ך' שכתב וז"ל יכולה אשה לטבול סמוך לשקיעת החמה קודם שתחשך דליכא למיחש לדר"ש הואיל ומחשיך לבא כו' ע"ש הרי מבואר דס"ל שאפילו ביום השביעי אין להחמיר להמתין עד שתחשך (ממש והחכם המורה הביא ג"כ בתשובתו דברי הש"ד.) מ"מ צריכין אנו למודעי מה דעת ר"ת בזה. והנה התוספות כתבו בפ' התינוקת בד"ה משום סרך בתה וז"ל ומיהו אומר ר"ת שאין קפידא רק כשתשיב לביתה יהי' לילה ואין צריך שתצא מביתה בלילה דשוב לא תבא לידי ספק ליכא למיחש אם תטבול היא ביום סמוך לחשיכה תטבול בתה בעוד היום גדול דמרגשת הבת בכך שתטבול סמוך לחשיכה כאמה עכ"ל:
<b>והנה</b> מלת ליכא בלי הגה' אין לו הבנה ונלע"ד שצ"ל וליכא למיחש כו' וה"פ שר"ת תרתי קאמר שיכולה לטבול ביום הז' סמוך לחשיכה דכיון כשתשיב לביתה הוא לילה שוב לא תבא לידי ספק. וגם ליכא למיחש לסרך בתה שתטעה ותסבור שאמה טבלה בעוד היום גדול דמרגשת הבת בכך כו' וא"כ הוא כוונת ר"ת הרי מבואר שר"ת ס"ל כדעת הש"ד הנ"ל שאפילו בז' אין להחמיר ולהמתין עד שתחשך ממש:
<b>והנה</b> ראיתי שמו"ח ז"ל בב"ח שלו העתיק דברי התו' והגיה דליכא למיחש כו' ולפי הגהתו ה"פ שר"ת חדא קאמר דשוב לא תבא לידי ספק ר"ל הבת לא תבא לידי ספק דליכא למיחש כו' ולפ"ז לא הוה מוכח שר"ת מקיל גם ביום ז'. אבל לע"ד אין לשון התו' מוכיחים כן דא"כ הל"ל בקצרה דשוב ליכא למיחש כו' ובאמת כן הוא לשון הרא"ש) ועוד דשוב לא תבא משמע שקאי אההי' דלעיל מיניה. ואין צריך שתצא בלילה דהיינו האשה הטובלת א"צ שתצא בלילה ועלה קאי שלא תבא לידי ספק ולא קאי אהבת שלא נזכרה עדין חדא ועוד קאמינא אף לפי הגהתו של מו"ח ז"ל מוכח שפיר שר"ת ס"ל שגם ביום הז' אין להחמיר ולהמתין עד שתחשך שהרי כתב שמרגשת הבת שתטבול סמוך לחשיכה כאמה ר"ל לפי הגהתו אף אם תטעה הבת ותסבור שאמת טבלה בז' מ"מ תרגיש שתטבול גם היא בז' כאמה סמוך לחשיכה. וא'"כ משמע אם תטבול בז' סמוך לחשיכה שפיר עבדית:
<b>כללא</b> דמלתא שלעד"נ שמוכח מתוך דברי התו' שר"ת ס"ל שאפי' בז' אין להחמיר להמתין עד הלילה וכש"ד הנ"ל:
<b>והנה</b> הסמ"ג (במ"לת קי"א דף קל"ח ע"ב) כתב וז"ל ר"ש היה מצריך ללכת לטבול אחר חשיכה ור"ת לא היה מצריך רק כשתשוב מן הטבילה יהי' חשיכה כו' לעד"נ שאין בדבריו הכרעה כלל דאיכא למימר שכוונתו היא שר"ש הי' מצריך ללכת כו' בין בז' בין בח' ור"ת לא הי' מצריך כו' בין בז' בין בח' או א"ל שר"ת לא פליג אלא בח' ולא בז' גם בדברי המרדכי אין בהן הכרעה שכתב בשבועו' (סי' אלף ס"ד) וז"ל ורשב"ם הי' מצריך לטבול אחר חשיכה ור"ת לא הי' מצריך רק כשתשוב תהיה חשיכה ולשון זה יש לפרש כמו שפרשנו לשון הסמ"ג באופן שאין כאן הכרעה מזו דעתו של ר"ת בז' וכיון שזכינו לדין שבתו' מוכח להדי' שדעת ר"ת שאין להחמיר אפי' בז' יש לנו ללמוד הסתום מן המפורש. ולומר שגם הסמ"ג והמרדכי ס"ל כן בדעת ר"ת גם משמע מלשונם שהביאו דברי ר"ת באחרונה שס"ל שהלכתא כר"ת ולא כרשב"ם וכמו שכתוב מוח"ז ז"ל ע"ש. וא"כ הוא שדעת ר"ת שאין להחמיר אפי' בז' אפילו שלא במקום אונס פשיטא ופשיטה שיפה הורה החכם הנ"ל במקום אונס כך היה מקום לומר לכאור'. אמנם באשר שמשמ' מטור י"ד סי' קצ"ז. שר"ת לא הקיל כ"א בח' ולא בז' וכ"כ רי"ו להדי' בנתיב ך"ו ח"ב דף רכ"א ע"ד) וז"ל רשב"ם כתב בח' כו' ור"ת כתב כו' ומ"מ בת' לדברי כולם לא תטבול עד הלילה עכ"ל א"כ יש לנו לומר להיפך כיון שבטור וברבינו ירוחם מפורש להדי' שר"ת לא הקיל כ"א בח' ולא בז'. אע"פ שהוכחנו מדברי התו' להיפך מ"מ יש לנו ללמוד הסתום מן המפורש ולומר שגם דעת המרדכי והסמ"ג ס"ל שר"ת לא הקיל כ"א בח' ולא בז'. וכן משמע שמהרש"ל ומהרר"א שטיין בביאוריהם לסמ"ג וז"ל מהררש"ל (דף פ"ג ע"ד) אי' בי"ד להדי' דלא פליגי אלא ביום ח' ולא ביום ז' אפילו האידנא כו' וז"ל מוהר"אש בביאוריו הא דפליגי ר"ת ורשב"ם דוקא ביום ח' אבל ביום ז' כ"ע מוד' שלא תטבול עד שיהי' ודאי לילה. (וכ"כ בהדי' בטור י"ד סי' קצ"ז) עכ"ל וכיון שכל הני גאונים ס"ל שדעת ר"ת שאין להקל בז' כ"א בח'. א"כ יש מקום לבע"ד לחלוק על החכם הנ"ל ולומר כמו ביום הז' בעצם היום אין להקל אפי' במקו' סכנה ואונס ה"ה נמי בשביעי סמוך לחשיכה אין להקל אפילו במקום סכנה ואונס.
<b>אמנם</b> אחר העיון מצאתי און לדברי החכם המורה שאין להחמיר כ"כ במקום אונס והוא זה כי צריכין אנו למודעי לפ"ד הטור ורי"ו שכ"ע מודים שאין להקל שתטבול האשה בז' סמוך לחשיכה למה מחמירין כ"כ הלא כשלא תבא לביתה עד שתחשך תו ליכא למיחש לדר"ש שתבא לידי ספק ואין לומר הטעם הוא שהשוו חכמים גזירתן ולא פלוג דא"כ גם בכלות לא היה לנו להקל משום לא פלוג:
(הגם שיש לחלק ביניהם קצת) אלא נ"ל ע"ד טעמא דמלתא שהחמירו כ"כ בז' אפי' במקום שאין לחוש שתב' לידי תקלה היינו משום סרך בתה שהבת לא תרגיש שטבלה סמוך לחשיכה ממש. אלא תסבור שטבלה אמ' בעצם היום כמ"ש הטור בשם רשב"ם אפי' בשמיני ואפי' ר"ת דלית לי' חששא זו ביום הח' היינו משום דהוה חששא רחוקה שתטעה הבת שני טעיות א' שתסבור שהוא יום ז' ובאמת הוא יום ח'. ב' שלא תרגיש שאמה טבלה סמוך לחשיכה. אבל בז' שהוא חששא קרובה שלא תרגיש הבת שאמה טבלה סמוך לחשיכה גם ר"ת מודה שיש לחוש ולהחמיר שלא תטבול אפילו סמוך לחשיכה ולא תבא לביתה עד שתחשך משום סרך בתה שלא תטעה הבת ולא תרגיש באמה שטבלה סמוך לחשיכה.
<b>ובזה</b> א"ש מ"ש במהרי"ל בהל' טבילה וז"ל כשטובלות ביום ז' כו' משום סרך בתה כו' עכ"ל שלכאורה תמוה מה ענין סרך בתה ביום הז' כי סרך בתה האמור בתלמוד נאמר ביום הח' שתטעה הבת ותסבור שהוא יום הז'. אבל לפ"ד א"ש וק"ל באמת נראה שיש ט"ס במהרי"ל. ויש להגיה שצ"ל כאלו הית' נדה דאורייתא כו' מ"מ גם מ"ש הוא נכון:
<b>כללא</b> דמלתא הא שר"ת מודה שאין לטבול בשביעי אפי' סמוך לחשיכה ולא תבא לביתה עד שתחשך היינו טעמא משום סרך בתה שלא תרגיש באמה שטבלה סמוך לחשיכה. וא"כ הוא שטעם החומרא הוא משום סרך בתה א"כ אין לנו להחמיר במקום אונס אפי' בז' אע"פ שהו' חששה קרובה דליכא אלא חדא טעות מ"מ אין אנו חוששין לה. כמו שאין אנו חוששין ביום השמיני בעוד היום גדול לסרך בתה במקום דאיכא אונס אע"פ שהוא ג"כ חששא קרובה דליכא אלא טעות אחד. וא"כ הוא הרי מלתא אמורה שיפה הורה החכם הנ"ל:
<b>ועדיין</b> יש לבעל דין לחלוק ולומר דלמא עד כאן לא אמרינן שאין אנו חוששין לסרך בת' במקום אונס היינו היכא שהאונס מתמיד והוה כגון אבולאי וגנבי וצינה דאם באנו לחוש לסרך בתה תיבטל לעולם ולא תהו ברא' כתיב ע"כ יכולה לטבול בשמיני בעוד היום גדול במקום אונס אבל כמו בנדון דידן שאם תמתין לילה א' עד ליל ט' סמוך לחשיכה יצאה מן חששא קרובה לחששא רחוקה יש לומר שיש לה לבטל עונה אחת ותמתין ליל ט' סמוך לחשיכה:
<b>אבל</b> <b>זה</b> אינו לפי ע"ד כי נראה שמשום סרך בתה אין לבטל אפי' עונה א' כגון אם א"א לאשה שתטבול בליל ח' ובליל ט' מחמת איזה סיבה מה שהיא. אבל אפשר לה לטבול ביום ח' או בליל יו"ד נלע"ד שתטבול ביום ח' ולא תיחוש לסרך בתה. ולא תבטל עונה א' כי ביטל עונה א' מקרי ג"כ אונס וראי' לדבר מהא שכתב הטור בסי' קצ"ט אם חל ליל טבילתה במ"ש שהוא י"ט רוחצת וחופפת בע"ש ומרחקת חפיפתה מטבילתה ולא אמרינן שתדחה טבילתה עד ליל א' וגדולה מזו אפי' חל טבילתה בליל שבת וביום ה' ו' הוא י"ט חופפת ביום ד' ולא אמרינן שתדחה טבילתה עד ליל מ"ש שתוכל לחפוף במ"ש או תמתין עד ליל א' ותחפוף ביום ותטבול בלילה כראוי אלא ודאי לא תבטל אפי' לילה א' משום חומרא שאין להרחיק חפיפה מטבילה ומיקרי לא אפשר ה"ה הכי נמי שאין לבטל עונה א' משום חומרא דסרך בתה ולעד"נ שיותר יש לחוש לחומרא שלא תרחיק חפיפתה מטבילתה מאשר שיש לחוש לסרך בתה שהיא חששא רחוקה מאד שמא תטעה הבת ושלא תיבעל ושמא תרא' בו ביום וק"ל
<b>והנה</b> לא נעלם מעיני מה שכתב הרא"ש בסוף נדה שלדעת רש"י אם חל ליל טבילתה במ"ש שהוא י"ט מוטב שתדחה טבילת' ולא תרחיק חפיפתה מטבילתה מע"ש למ"ש א"כ י"ל בנ"ד ג"כ שתדחה טבילתה אבל באמת כבר נדחה דעה זו. ואפי' הטור בנו של הרא"ש לא הביאו. וטעמו ונמוקו עמו כמבואר בב"י ובב"ח ע"ש:
<b>ועוד</b> נלע"ד שאפי' לפי דעה זו שכתב הרא"ש שמוטב שתדחה טבילתה. מ"מ בנ"ד מוד' שאין לדחות טבילתה ולבטל אפי' לילה א' שאין חששא דסרך בתה חמורה וקרובה כמו החומרא והחששא של הרחקת חופפתה מטבילת' כמ"ש לעיל וא"כ הוא שזכינו לדין שאין מבטלין אפי' עונה אחת משום סרך בתה האמור בתלמוד דהיינו ביום ח' בעוד היום גדול הה"נ שאין מבטלין אפי' עונה א' משום סרך בתה ביום ז' סמוך לחשיכה והוא מה שרצינו:
<b>כל</b> <b>זה</b> נלע"ד ברור ללמד זכות על החכם המור' להקל שאין להרהר אחר הוראתו ולשוי' טועה ח"ו אבל מ"מ אם חכם אחר מצא בקעה ורוצה לגדור שלא יבואו לידי תקלה ח"ו וימחה שלא יטבלו הנשים בז' כלל אפי' סמוך לחשיכה ובמקום אונס תבא עליו ברכה ויש לו על מה שיסמוך כי מהררש"ל כתב בביאוריו לסמ"ג (דף פ"ג) אחר שכתב ואי' בי"ד כו' כמו שהעתקתי לעיל. כתב וז"ל ומהרי"ל כתב שאפי' בדיעבד ראוי להחמיר עכ"ל ומפשטן של דברים משמע שס"ל למהרר"של שמהרי"ל כ"כ אפי' אם טבל' סמוך לחשיכ' (אעפ"י שאין זה מוכרח במהרי"ל גם דברי מהררש"ל י"ל בע"א..) ( יראה להחמיר וא"כ הוא שס"ל למהרי"ל שאם טבלה ביום ז' סמוך לחשיכה יראה להחמיר שתחזור ותטבול ממילא מוכח ג"כ שאפי' במקום אונס אין להתיר לכתחילה דאי שרי לכתחילה במקו' אונס לא היה מן הראוי להחמיר בדיעבד כמ"ש הרשב"א ורי"ו לענין אם טבלה ביום ח' שלא במקום אונס עלתה לה טבילה כיון שבמקום אונס שרי לכתחילה ועיין בב"ח סי' קצ"ז ס"ה מ"ש בזה. הגם שיש לי עליו הרהורי דברי' במה שכתב באותו סעיף ומ"מ מ"ש בענין הנ"ל הוא אמת נכון ע"ש
<b>כללא</b> דמלתא שנלע"ד שהחכם שהורה להיתר יש לו עמודים כיכין ובועז לסמוך עליה' אמנם מי שרוצה להחמיר לעצמו ולאחרינא הרשות בידו ואין להרהר אחריו ואם הוא במקום שיש לחוש לתקלה נקרא קדוש ותע"ב מבריכה העליונה ויזכה לברכת מי מנה כנ"ל גרשון אשכנזי.
<b>שאלה</b> <b>כא</b> ברך לקחתי וברך אשיב. לשואל כענין ומשיב. דברי' נכוחים. אלהים ואנשים משמחים. ה"ה אהובי הרב הנעים והנערב אורו מזהיר ממזרח למערב. טב הוא לישראל מכלי קרב כ"ש מהר"ר דוד טעבל רופא מומחה נר"ו ולא"לש עד בלי ירח.
<b>אהובי</b> ידידי וידיד עליון אין אתי לחדש דבר מעת' רק לבשר שלום ולגלות את אזניו שג"י אשר כוננו אצבעותיו ומעשה ידיו האירו אל מול עבר פני והנה ע"ד מה דבדק לן מר במילתא דפשיטא בעסק אשה שהפילה זאת לא זאת כי אם במקום גדולתו ענותנותו רצה לתקוע את עצמי לדבר הלכה למעשה ואיננו צריך לא לגמרא ולא לסברא דידי אעפ"כ לעשות רצונו
<b>תשובה</b> משנה שלימה שנינו המפלת ליום ארבעי' אינה חוששת לולד ומשמעות הפוסקים הוא אפי' ניכר צורת הולד אם הוא זכר או נקבה מ"מ אינה טמאה לידה א"כ פשיטא בנ"ד שאין כאן צורת ולד כלל שאינה טמאה לידה. ומה שכתב כת"ר שצוה לשרותו במים כ"ד שעות ולראות אם נמוח אם לאו במחילה לא ידעתי שרייה זו למה כי לא נאמר בגמ' תטיל למים אם נמוחו טמאה אלא אם הפילה כמין קליפה כמין שערה כו' שהספק הוא אם הם דם וטמאה או ברי' בפני עצמה וטהורה התם יש סי' זה אם נמוחו הוו דם ואם לא נמוחו הוו ברי' בפני עצמה. אבל לענין לידה אין חילוק בין נמוחו או לא נמוחו. ואם הי' רצונו דמר לבדקו לענין לידה ה"ל לחתכו ולפלחו לראות אם יש בו עצם אז אם יש בו עצם הוא ולד ואם אין בו עצם לא הוה ולד כמבואר בגמ'. אבל באמת אין זה כ"א לאחר מ' אבל תוך מ' ויום מ' בכלל אין חוששין לולד כלל. ממילא זכינו לדין שבנ"ד אין לחוש לולד כלל והוא פשוט. ובאשר שהוא פשוט אחשבה שלא בדק לן מר בדבר זה כ"א לדעת דעתי הקלושה אם יש לחשוב הארבעים יום מן יום שירד' לטהר את עצמה לבעלה כי הטור כתב וז"ל אין האשה טמאה לידה עד שיגמר צורת הולד ואין צורתו נגמרת אלא למ"א לזכר כו'. לפיכך אם יודעת בבירור שהפילה תוך הזמן הזה טהורה מטומאת לידה עכ"ל ונסתפק מר אם זה מה שראתה נדה קודם שירדה לטהר את עצמה הוא בירור גמור שלא נתעברה מקודם לכן דאם נתעברה שוב לא תראה נדה ממילא מוכח שולד זה עדיין איננו בן מ' יום או אם נאמר אף גם שהאמ' הוא שאשה מעוברת דמי' מסתלקין ואין שכיח שתחזיר ותראה לאחר שקבלה הריון מ"מ אין זה בירור שיש לסמוך עליו לענין איסור כרת. ואם כן הוא ספיקא דמר צריכין אנו לדקדק בלשונות הפוסקי' רש"י פי' במתניתין הפילה ליום ארבעים לטבילתה עכ"ל משמע שאנו חושבי' מיום טבילתה הסמוכה ולא חוששין שנתעברה מקודם לכן אע"פ שבא עלי' בעלה מקודם וכן משמע מלשון הרמבם בפ"י מהל' א"ב שכתב וז"ל הפילה יום מ"א אחר התשמיש כו' משמע אחר התשמיש הסמוך שלא ראתה אחריו נדה וק"ל ונל"עד שיצא להם דין זה מהא דאמרינן התם במס' נדה (דף כ"ה ע"ב) וז"ל ההוא שפירא דאתאי לקמ' דמר שמואל אמר הא בר ארבעין וחד יומא. וחשיב מיומא דאזלא לטבילה עד ההוא יומא ולא הוה אלא ארבעים יומין אמר לי' האי בנדתה בעל כפתי' ואודי' עד כאן לשונו. משמע שמר שמואל ס"ל שאין לחוש שמא נתעברה ואח"כ ראתה דאי ס"ל למר שמואל שיש לחוש להכי למה החליט הדבר לומר האי בנדתה בעל דלמא האמת אתו דהא בר ארבעין וחד יומא הוא וטמאה לידה דודאי לאו תוך מ' יום הוא שהוכר בו שנגמרה צורתו ומ"מ אפשר שנתעברה קודם לכן ע"י תשמיש קודם שראתה נדה אלא אין חוששין שתתעבר ותראה אח"כ כי מיד שתקבל ההריון נסתלקו דמי'. ואם הוציאו הדין מההוא מעשה יש לשדות בו נרגא דלמא לעולם אין זה בירור גמור דאיכא למיחש שנתעברה מקודם לכן ואח"כ ראתה והא דאמר מר שמואל האי בנדתה בעל היינו משום דשמואל רב גוברי' והכיר שהולד הי' בדיוק בר מ"א יום לא פחות ולא יותר לכן החליט שבנדתה בעל וק"ל. ואל תתמ' ותאמר איך אפשר להבחין כ"כ כי כן משמע שם בנדה (דף ל' ע"ב) במה שאמר אביי בסימניהון שוים ע"ש בפיר' רש"י וכ"ש מר שמואל דרב גוברי' כמ"ש בגמ' אבל אנן דלא בקיאינן כולי האי אין לנו לסמוך לחשוב מיום הטבילה. ולכאורה יש להביא ראי' שאין זה בירור גמור שלא נתעברה מקודם כיון שראתה נדה מהא דאי' התם (דף ל' ע"ב) וז"ל א"ל לר' ישמעאל מעש' בקליאופטר' מלכה אלכסנדרוס שנתחייבו שפחותי' הריגה למלכו' ובדקן ומצאן זה וזה למ"א יום וכו' ומאי ראי' מן השוטים אימר נקיבה קדים ואיעבור ארבעין יומין קמי זכר. ורבנן סמא דנפצה אשקינהו כו' ור"י איכא גופא דלא מקבל סמא כו'. עכ"ל. וקשה מאי מקשה המקשן. או למה לא תירץ לו התרצן דאיירי כגון שקודם שמכרה המלכה השפחות לתשמיש ראו נדה ממילא ליכא למיחש דלמא נתעברה הנקיבה קודם הזכ' ארבעין יומין ואהאי תירוצא לא הוה ליה לר' ישמעאל להשיב מה שהשיב. אלא ע"כ לומר שאין לסמוך ולומר כיון שחזרה וראתה ודאי לא קבל' הריון מקודם כן נ"ל לכאורה ראי' ברורה שאין לסמוך ולומר ודאי לא נתעברה מקודם כיון שאח"כ ראתה:
<b>אבל</b> בתר העיון אין מכאן ראי' כלל כי א"ל שהש"ס לא רצה לאוקמי המעשה של קליאופטרא בענין שהמלכה מסרה השפחות לתשמיש סמוך אחר שראו נדה דאז אין לחוש שמא נתעברה הנקבה מקודם. דא"כ הי' מוכרח לומר שרבי ישמעאל ס"ל שלא כך הי' מעשה ויחלקו ר"י ורבנן במציאת וזהו דוחק גדול. לכן משני כגון דאשקינהו סמא דנפצא אליבא דרבנן ור"י ס"ל ג"כ שכך הי' המעשה. אלא שס"ל איכא גופא דלא מקבל סמא:
<b>כללא</b> דמלתא כיון דרש"י והרמב"ם ס"ל שמחשבין מ' יום מן יום הטבילה וכן משמע מההי' עובדא דמר שמואל. ומן ההיא עובדא דקליאופטר' ליכא פירכא אין לנו לזוז מדברי רש"י והרמב"ם ויש לסמוך ולומר שאם היתה מעוברת לא היתה רואה דם אח"כ וספיקא הנ"ל נפשט אמנם נלע"ד אם שמשה עם בעלה ואח"כ מצאה כתם וטבלה אח"כ אין לסמוך ולחשוב מיום טבילתה כי כתמים מדרבנן ואפשר שבא ממקום אחר אף גם שבא ממנו לא מוכ' מלתא כ"כ לומר אלו נתעברה כבר לא מצאה כתם ולסמוך ע"ז במקום איסור כרת ועדיין דבר זה צריך לי תלמוד ואין הזמן מסכים עמדי כעת לעיין כל צרכי ויספיקו דברי אלה המעטים להשיב על שאלתו שאלת חכם ומבין מדעתו דעת קדושים ימצא ובזה אצא. ואשתחוה אפיה ארצה מול פני האדון אשר יפוצו מעיינותיו חוצה. מעינות החכמה במרוצה נא' הטרוד מאד גרשון אשכנזי:
<b>שאלה</b> <b>כב</b> בענין האשה שאינה יכולה להיטהר לבעלה כמה שנים של צער מחמת שבכל זמן שהיא בודקת את עצמה מצאת על העד קרטין קטנים כמו טיפין של זבוב אדומים ומובלעים בבגד ובדוחק שהעין שולטות בהן בין בימי עיבורה או ימי מניקתה וביני ביני אעפ"י שיש לה ווסת קבוע כשאר כל הנשים ואין לה שום צער ולא כאב לא חלי ולא מרגשת שום דבר לתלות בו אך מקרוב עלה לה קצת צער בגבה נגד הכליות זהו תורף השאלה:
<b>תשובה</b> הנה מכת"ר פרק ממנו עול ההוראה ושדי' עלי באמת קשה עלי מאד להורות בזה הלכה למעשה מחמת חומרות האיסור שהוא בכרת רחמנא ליצלן הן מצד שלא נמצא הדבר הזה בפוסקי' רק כיוצא בו וצריכין אנו לדמות ענין לענין ויש לחוש לדמיון כוזב ח"ו אעפי"כ משום כבודו דמר שלא להשיב פניו פני ארי' ריקם גם נכמרו שערי רחמי על האשה האומללה ע"כ נזדקקתי לעיי' בזה:
<b>והנה</b> חזרתי על כל צדי צדדים ולא מצאתי מזור ותרופ' וצרי להאשה האומללה הזאת לכאורה. כי אין לה במה לתלות קלקולה אע"פ שהרגישה קצת כאב בגבה נגד הכליות. מאן לימא לן שהכאב בכליות מוליד טופין האלו ואדרבא שאלתי להרופא מומחה ואמר לי שלדעתו אין לקרטין וטופין האלו שייכות כלל עם הכליות ובפרט באשר הם באים בפני עצמם ולא עם השתן ונראים הדברים שכדברי הרופא כן הוא שהרי הורגלה זמן רב למצוא טיפין כאלו עד שלא הרגישה כאב כלל. ממילא אין לאשה הזאת לתלות בכאב הכליות אף אם היתה מרגש' כאב גדול מכ"ש שהיא אינה מרגשת כ"א קצת כאב כמו שבא בשאל' שאין לה לתלות בכאב הכליות.
<b>אמנם</b> הרופא אמר לי אני מחצתי מצד א' באמרי שאין לה לתלות טיפי' האלו בכאב הכליו' ואני ארפא מצד א' שאני אומר שגם מן המקור א"א לבא קרטין וטיפין כאלו ובפרט בשעת עיבורה אלא לפי דעתו הוא שהטיפין האלו הם באים מן הצדדים שיש שם גידי' דקי' כחוט השערה הרבה מאד ולפעמים כשהאשה מרובה בדמים גידין קטנים דקים האלו מושפעים ומלאים דם הרבה. וכאשר האשה בודקת את עצמה בעד ודוחקת בגידין האלו אזי הם נפתחי' ומוציאין טיפין האלו. ואם כדברי הרופ' כן הוא הי' לנו פתח פתוח להתיר האש' הנ"ל לבעלה.
<b>אמנם</b> מירב חילי' לסמוך אדברי רופא להקל. הלא ידוע מה דאי' בפר' המפלת (דף כ"ב ע"ב) אר"א בר' צדוק שני מעשים העלה אבא מטבעין ליבנה. מעשה באשה שהית' מפלת כמין קליפות אדומו' ובאו ושאלו את אבא ואבא שאל לחכמים וחכמים שאלו לרופאי' ואמרו להם אשה זו מכה יש לה במעיה שממנה מפלת כמין קליפות תטיל למים אם נמוחו טמאה ושוב מעשה באשה אחת שהיתה מפלת כמין שערות אדומות ובאה ושאלה את אבא ואבא כו' ואמרו להם שומא יש לה בתוך מעי' שממנה מפלת כמין שערות אדומו' תטיל למים אם נמוחו טמאה כו' עכ"ל. והקשה הרא"ש להרשב"א כיון שאנו ק"ל אם הדם בא מחמת המכה האשה טהורה א"כ למה אמרי' כאן אם נומחו טמאה. הלא הרופאים אמרו מכה יש לה במעי' כו' (עיין בתשובו' הראש כלל ב' סי' ח"י.):
<b>ולהיתר</b> קושי' זו צריכין אנו לומר שפירושו דמלתא הוא כמ"ש מהרר"מ מלובלין בתשובה סי' קי"א. וז"ל פירושא דמלתא כך הוא הרופאים אמרו שאין הקליפות ההם דם רק הם ברי' בפני עצמן קליפות המכה ושערו' של שומא ואמרו חכמים תטיל למים כדי לבחון דברי הרופאים לדעת אם כדבריהם כן הוא כו' ולכך אמרו אם נמוחו טמאה דלא תלינן להו שהן קליפות המכה או שערות השומא ואינן דם רק אמרינן שהם דם נדה גמור רק שנתייבש ואין לה שום מכה במעי' ואין הענין כמו שאמרו הרופאים כו' ע"ש עוד כי האריך:
הרי קמן מבואר נגלה לפי פי' זה שחכמים ז"ל לא רצו לסמוך אדברי רופאים עד שבחנו דבריהם.
<b>איברא</b> שיש לדחות ולומר לעולם אנו סומכי' אדברי הרופאי' להקל היינו היכא דליכא להבחין אם דבריהם הם אמתיים אם לאו ומה שלא רצו חכמינו ז"ל לסמוך אדברי הרופאים לפי שהיו יכולין להבחין אם דבריהם אמתיים אם לא ולכאור' נלע"ד שכן הוא דעת הב"י במ"ש בסי' קנ"א לאחר שהביא תשו' הר"ן כתב וז"ל ול"נ דבלאו הני טעמי שרי' איתתא דבהדי' תניא בפר' המפלת שאר"א ב"ץ ב' דברים העל' אבא כו' וטעמן של הרופאים בזה משום שאין דרך לאש' להפיל כמין קליפות אדומות או כמין שערות אדומות לפיכך אמרו שאין ספק שממכ' או שומא שבמעיה הן באין ואע"פי שאינה מרגשת במכה או בשומא שבתוך מעי' אין חוששין לה בהא נמי כיון שידוע לרופאים שאין דרך חצץ אדום להולד בחדר אלא בכליות תולין בכך ואין חוששין לה עכ"ל:
<b>והקושי'</b> מפרסמת ונגלה האיך רוצה הב"י ללמוד היתר לסמוך אדברי הרופא בנדון של הר"ן מההוא ברייתא דלעיל הלא התם לא התירו ע"פ הרופאים כ"א אחר שהטילו למים אם דברי הרופאים אמתיי' ובדין של הר"ן לא שייך הבחנה כי החצץ האדום שדרכו להוולד בכליות נעשה ג"כ דם אחר שריי' מע"ל. וביותר שעיקר השאלה בנדון של הר"ן היה א"א מה שהאש' מצאה מראה אודם כאלו נהפך השתן לדם בסופו דם הוא שבא מן המקור. או נאמר שזה בא שמי רגליה האדימו מחום הכליות כדעת הרופאים כמבואר שם בהשאל' וכן משמע מן התשובה במ"ש ונדון שלפנינו הרי הוא בנמצא כו' ע"ש א"כ לפי שאין כאן מקום להבחין אם דברי הרופ' אמתיים אין לנו ללמוד ממעשה דרופא' שבגמרא ששם הי' הבחנה. אלא ע"כ לומר שדעת הב"י הוא שודאי יש לנו לסמוך אדברי הרופ' היכא דליכא למיקם עלה דמילתא אבל התם אפשר למיקם עלה דמלתא ע"י הטלת מים לא רצו חכמים לסמוך עליהם. (גם י"ל שהב"י מפרש מה שאמרו בגמר' תטיל למים כו' היינו שהרופאי' בעצמ' אמרו כן שהם בעצמ' היו מסופקים וק'"ל):
<b>כללא</b> דמלתא שלפי דברינו אלו הי' לנו לסמוך אדברי הרופא שאמר שאי אפשר שהטיפין האלו יבואו מן המקור מ"מ לא מפני שאנו מדמי' ניעבד עובדא:
<b>עוד</b> יש לסייע למי שיבא לטהר מהא דאי' בפסקי מהררא"י סי' מ"ז וז"ל עוד כתוב במרדכי ההיא ברייתא הרואה דם מחמת תשמיש דתנו בה ואם יש לה ווסת תולה בווסתה פי' אם יש לה ווסת זמן קבוע שהי' רואה תולה בווסתה שיכולה לומר שהדם שהי' רואה טהור הוא דעדין לא הגיע ווסתה ותולה במכתה כו' אלמא דס"ל דאין אורח בא אלא בזמנו מהני דתולין במכ' מה שאין תולה בלא זה כו' ע"ש אף לנו יש לומר אע"פי שלא הי' לנו לסמוך אדברי הרופא במ"ש שאין הטיפין אלו באין מן המקור אם אין לאשה ווסת קבוע מ"מ אם יש לה ווסת קבוע מהני דאין אורח בא אלא בזמנו לסמוך אדברי הרופא וכל זה הוא אפילו לפי המפרשים שמפרשים דעת המרדכי שתרתי בעינן שיש לה מכה כל דהוא ויש לה ווסת קבוע. ומכ"ש לפי דעת המפרשים דברי המרדכי שסמכינן דאורח בזמנו בא אפילו באין לה מכה כלל ועיין באחרונים דעת ב' הפירושי' ופרט במ"ש מוח"ז בב"ח סי' קפ"ז ס"ד:
<b>כללא</b> דמלתא הבא לטהר אשה הנ"ל יש לסייע לו בסיוע שיש בה ממש אעפ"כ לא מלאני לבי לב הנשבר על משענת קנה רצוץ להתירה א"ל שיסכי' בהיתרה מכ"תר שהוא מרא דאתר' עם עוד בעל הוראה אשר הוא מוסמך להוראה כדי שנמטי לכל א' שיבא מכשורא כן נ"ל גרשון אשכנזי
<b>שאלה</b> <b>כג</b> צפרא טבא למרא טבא. ה"ה אהו' הגאון הנפלא בהפלא ופלא נ"י פ"ה ע"ה כמהו"רר גרשון אב"ד ור"מ דק"ק מיץ נר"ו. לא עת עתה לארוג בשירות ותשבחות אך מאחר שעובדא בא לידי הגם שהדברים בעצם אינם עמוקים כ"כ מ"מ אחרי שלאו בכל יומא מתרחיש ניסא שגברא רבא כמוהו בא לטירותינו. בכן נפשי חשקה לשמוע תשובתו הרמתה. וגופא דעובד' באשה אחת שמצאה כתם בחלוקה א' למעלה מחגורה וא' למטה מחגורה והדין פשוט בסי' ק"ץ בטור ובש"ע כשיודע' שלא נזדקר' טהורה שכמו שהעליון בא מעלמא כך בא התחתון אבל באמת אשה זו מסופקת באם שנזדקרה כי אמרה שהוריד' מתיבה על הארץ ואינה יודעת באם שזה גורם כי ספק אצלה באם שהורידה בחזקה או בנחת. ועיינתי בגמ' במסכת נדה דף נ"ז איתא התם אמר מר על בשרה ספק טמא ספק טהור טמא על חלוקה טהור ופריך ה"ד אי מחגור' ולמטה על חלוקה אמאי טהור אי מחגור' ולמעלה על בשרה אמאי טמא ומשני א"א מחגור' ולמטה כגון שעברה בשוק של טבחים על בשרה מגופה אתאי דאי מעלמ' על חלוקה מיבעי לי' אשתכוחי'. על חלוקה מעלמ' אתא. דאי מגופ' על בשרה מיבעי לי' אשתכוחי' וא"א מחגורה ולמעלה כגון דאיזדקרה. על בשרה מגופה אתאי דאי מעלמ' על חלוקה מיבעי לי' אשתכוחי'. על חלוקה מעלמא אתאי דאי מגופה על בשרה מיבעי אשתכוחי'. ותכף בראותי גמרא זו היה כקושי' בעיני לפי הטור והש"ע היה להגמרא לשנות כך דאיירי שמצאה כתם למעלה וכתם למט' ובעל בשרה טמא דלא תלינן תחתון בעליון משום דאי מעלמא על חלוקה מיבעי לי' אשתכוחי' ובעל חלוקה תלינן תחתון בעליון דאי מגופה על בשרה מיבעי לי' לאשתכוחי':
<b>אבל</b> באמת התיישבתי בעצמי שאין נראה לגמרא לסברא. דזה הסברא דעל חלוקה דמעלמא אתא דמהני להכריע באם שתלינן תחתון בעליון או לאו בשלמ' בגמר' שפיר דיש עוד סברא לקול' דעברה בשוק של טבחים ואז הוי שני קולות דנמצא על חלוקה ועברה בשוק של טבחים אבל לפי תירוצו הוי רק קולא אחת ואז אין סברא דקול' דעל חלוקה לבד מהני להכריע באם שתחתון כעליון או לאו אם לא דקושיית' הי' דלשני גם בסבר' דשוק של טבחים אבל זה אינה קושי' כלל כי למה לגמרא לשנות באריכו' דאיירי בב' כתמים למעלה ולמטה והוכרח לומר סברא דשוק של טבחים אדרבה כשאמרינן סברא דשוק של טבחי' מתרץ הגמרא בקיצור דאיירי אפילו בכת' א'. והנה בראותי א"א השני בגמרא ע"כ צ"ל כפשוטו פשט בגמ' ל"ל לגמרא לשנות דאיירי דאיזדקר' ליתרץ כפשו' בין שנמצא על בשרה או על חלוקה כלמעלה מחגורה אלא צ"ל דאי לא מיירי דאזדקר' אז אפי' בנמצא על בשר' אמרינן דמעלמ' אתא ואז צ"ל הפשט והלא זה הסבר' דמעלמא לחוד לא מהני כדלעיל אלא מוכרח דלעיל לא מהני לחוד משום שיש צד חומר' דמצא' למטה מחגורה לכן מצרכינן ב' קולות אבל בא"א השני דמצאה למעל' מחגורה ואי לאו דאזדקרה לא מצרכינן עוד קולות ובאמת כך הוא הפשט בר"שי דפירש דאיזדקרה זקפה בעצמה לאחורי' ואעג"ב דעברה בשוק של טבחים טמאה דאי מעלמ' אתא על חלוקה מיבעי לאשתכוחי' עכ"ל והנה קשה מנ"ל לרש"י זה האע"ג אלא רש"י קשה ג"כ קושייתי כשאיירי בזקפה ואז הוי דין של מעלה מחגורה כדין של מט' מחגורה מכח החומר' דאיזדקרה ואז קש' לרש"י דקולא של מעלמא אתא לחוד לא מהני כדלעיל לכן פי' ואע"ג דעברה בשוק של טבחים וכו' כי אז נגד החומר' של דאיזדקרה הם ב' קולות דעל חלוקה ודעבר' בשוק של טבחים ולכן מיושב דלא הם ג' קולות דעל חלוקה. ודעבר' בשוק. ולמעל' מחגורה כי באם שאיזדקרה הוה כלמטה מחגורה וא"כ המה רק ב' קולות ובאם שלא נזדקרה אז לא מצרכינן שום קולא כי מהיכי תיתי לומר שהדם מלמטה בא למעלה כך מוכח הפשט בגמרא אף שיש איזה סברות דחוזר הנה והנה מ"מ בזה לא שייך. וא"כ הדרא קושיא ראשונה לדוכתי' בא"א השני לא ליתרץ כלום מאיזדקרה רק שמצאה כתם למעלה מחגור' ולמטה ואז למעלה ודאי טהורה כי לא איזדקרא רק מחמת שמצאה כתם למט' מחגורה וכשמצאה למט' על חלוקה תלינן בעליון וכשעל בשרה לא תלינן בעליון מאי יש להשיב דצריכין ב' קולות הלא גם עתה מצריכין ב' קולות כדפרש"י דאיירי ג"כ שעברה בשוק של טבחי' אלא דצ"ל דגם בזה לא תלינן כי בשלמא למעלה מחגורה ובלא איזדקר' אז א"א לומר דבא הכתם מלמטה אבל בלמטה מחגורה לא אמרינן דתלינן בעליון ואז ק' על הטור וב"י דסברי דתלינן והלא הם לא הזכירו בדין זה מב' קולות בשלמא בלאו דברי דלעיל ה"א כשלא תלינן לעליון אז מצרכינן ב' קולות. אבל כשתלינן לעליון זה הוי ב' קולות קולא א' דעל חלוקה דמעלמא אתא. וקולא ב' דתלינן כמו שהו' כתם העליון כן התחתון אבל השתא הוכחנו דאף בדתלינן לעליון או לאו צריכין ב' קולות. וא"כ ק' מנ"ל לטוש"ע אף כשלא איזדקרה לומר דתלינן בעליון אף שלמעלה טהור דודאי דמעלמא אתא מ"מ למטה כשמצא' כתם למטה מצרכינן ב' קולות והם לא הזכירו כלום בדין זה משוק של טבחי' והעיקר שהגמ' בעצמו כשמצאה כתם למעלה מחגורה. ואיזדקרה זאת הוא מוכרח שדינו הוה כמצאה למטה מחגורה ובמצאה למטה מחגורה כשיש ב' קולות הוי די וטהורה כגון על חלוקה ובעבר' בשוק של טבחים א"כ לא לימא כלל מאיזדקר' רק שמצא' למעל' מחגור' ולמטה מחגורה וכשמצא על חלוקה תלינן בעליון דאז הוי ב' קולו' כי עכשיו נמי איירי משוק של טבחים
<b>הגם</b> שיש לצדד בדברי הטור וש"ע בעצמם מאלו הסברות דשוק של טבחים. כי לעיל בסוף זה מזכיר מאלו סברות דשוק של טבחים. גם יש לצדד מכח הגמרא דדף של אח"כ (דף נ"ט) שמביא הברייתא דהיו עלי' טיפי דמים למטה ולמעלה ופירשו שמה התו' הפשט באותו ברייתא כך וא"כ הי' ק' תנינא ולכן מתרץ הגמרא כך אבל יש לפלפל בזה דלאו תנינא הוא כי כוונת הברייתא רק למצא שלשה ספיקות באשה כדאי' בהדי' וכוונת הברייתא השני' דלתלות עליון עד כגריס כדפירשו תו' שמה ובודאי יש להמצי' סברות כהנה וכהנה בתוך סוגי' זו אבל לא אטריח למכ"תר בעת הזאת.
<b>והנה</b> בנדון דידן האשה מסופקת באם שזקפה עצמה לאחורי' ובלשון הגמ' הי' משמע מלשון כגון דאיזדקר' שודאי איזדקר' אבל כשמסופק' אז יכול להיות דתלינן. אבל בלשון הטור וש"ע משמע שיודעת שלא איזדקרה וא"כ צ"ל בפירוש שיודעת שלא איזדקרה וכל זמן שמסופקת טמאה וכך באמת נ"ל למעשה לכן יודיעני ג"כ תשובתו הרמתה. ודי בזה לע"ע. והיה זה שלום מאדון העולם לגיזרת ספיר ויהלום כ"ד אהו' אשר נפשי קשורה בנפשו. ישעי' הלוי הורוויץ
<b>תשובה</b> בירך לקחתי ובירך אשיב לשואל כענין ומשיב דברים נכוחים ערבים כעולות מחים. ה"ה הרב הגדול הגאון מה"רר ישעי' סג"ל נר"ו לא יכבה. אהובי ידידי ע"ד מה שבדק לן מר לחוות דעתי הקלושה בענין אשה א' שמצאה בחלוקה ב' כתמים א' למעלה מחגורה וא' למטה מחגורה והיא מסופקת אם נזדקרה אם לאו. אם תולין תחתון בעליון אם לאו. זה הוא תורף המעשה שהיה ומכת"ר האריך ופלפל בחכמה בסוגי' דגמ' פ' הרואה כתם ומה מאד חשקה נפשי לטייל אתו עמו בפלפולא בארוכות אך ורק כעת הוא מהנמנע באשר שעין עיוני משוטט ומטייף למרחוק לפלס דרכי ולהשיב רגלי למחוז חפצי לחיים ולשלום. ע"כ יהי' דברי אלה מועטים. ולענין עיקרא דדינא נלע"ד לפסוק כמשמעות לשון הטור דדוקא אם יודעת שלא נזדקרה אזי תלינן תחתו' בעליון ואמרינן כשם שהעליון בא ממקום אחר. כך התחתון בא ממקום אחר כיון שבכתם העליון לית בי' ספיקא כלל שבא מעלמא אמרינן כשם כו' משא"כ אם אינה יודעת שלא נזדקרה אזי יש גם בכתם העליו' ספיקא קצת אז לא אמרינן כשם כו' דאיכא למיחש שמא נזדקרה ולאו אדעת' אע"ג דלענין שאם מצאה כתם למעלה מאותו מקום טהור' ואם נזדקר' טמאה פירשו הרשב"א והטור דוקא כשהיא יודעה שנזדקר' אז אמרינן שהיא טמאה אבל מן הסתם אינה חוששת שמא נזדקרה וזה הוא ששנינו הרואה כתם כו' שלא כנגד בית תורפה טהורה דמשמע מן הסתם מ"מ לענין זה לתלות תחתון בעליון ולומר כשם שהעליון בא מעלמא כו' צריכין שיודע' בודאי שלא קפצה כיון שמצינו דם למטה במקום שהיינו מטמאין אותה אם לא נמצא דם למעלה אין מטהרין אותה אלא במקום דלי' ספיקא כלל שהעליון בא מעלמא. משא"כ כשנמצא דם למעלה לא חיישינן מן הסתם דלמא קפצה וק"ל.
<b>כללא</b> דמלתא שלע"ד כשאנו רוצים לומר כשם שהעליון כו' צריכין שתדע האשה שלא נזדקרה.
<b>אמנם</b> פירושו של נזדקרה מפורש בטו' וברמ"בם היינו כשקפצה כגדי ורגלי' למעלה ולפי משמעות דברי מכת"ר האשה בנ"ד איננה מסופקת בקפיצה כזו ולענין הקושי' שהקשה מכת"ר וכל פלפולו סובב עליה דהיינו שלפ"ד הטור והש"ע הוה לי' לתלמודא להעמיד הברייתא של ג' ספיקו' כו' כגון שמצאה כתם למעלה מחגורה ולמטה מחגורה וכשנמצא על בשרה טמאה ולא אמרינן כשם כו' משום דאם אי' דמעלמ' אתא כו'. זהו תורף קושייתו. ולע"ד נראה שהתלמודא נדה מאוקימתא זו משום דמשנה שלימה שנינו שלא כנגד בית התורפה טהורה והיינו טעמא משום שאם אומרים שמעלמא אתא ואין אנו משגיחין במה שיש לומר אם איתא דמעלמא אתא על חלוקה כו' דאיכא לדחות ולומר דמבין רגליה ניתז (עיין בב"י מה שכתב בשם הרשב"א ע"ש.)
<b>אם</b> כן גם כשתמצא למעלה ולמטה יש לנו לומר כשם שהעליון מעלמא אתא והא דלא נמצא על חלוק' היינו משום דאמרינן שמבין רגלי' ניתז כך התחתון מעלמא אתא והא דלא נמצא על חלוקה משום דאמרינן שמבין רגלי' ניתז. נ"ל גרשון אשכנזי.
<b>שאלה</b> <b>כד</b> רב כהנ"א מסייעין לו סייעת' דשמיא לאוקמי גרסא ולחדודי יגע ומצא סמיא כבן עזאי בשוקא דטברי' עתיק מליא ולא קיש קיש קריא. ספו לי' מן אלי'. אתכליי' בלי עליא. ה"ה הרב הגדול המופלא והמופלג נ"י פ"ה ע"ה ר"מ ואב"ד כמהר"ר יודא יכהן פאר נר"ו. אהו' ידידי אין אתי לחדש דבר רק לבשר שלום ולגלות את אזניו שג"י אשר כוננו ידיו אמונה יו' פלוני האירו אל מול עבר פני יום פלוני ונתמלא ביתי אורה מן המגילה תחלתה ד"ת והחתימה מעין הפתיחה. והיא כלולה ב' שאלות שאלת חכם ותשובתו בצדה שם שם לו חק ומשפט וכל יקר ראו עיניו עיני פקיחי רק במקום גדולתו ענותנותו השליך יהבו עלי להורות הלכה למעשה אשר הוא קשה עלי באשר ניירי נייר מחוק ויש לחוש לזיופ' בנקל סברות שלא אליבא דהילכת' ח"ו ע"כ היה מן הראוי שלא לתקוע את עצמי לדבר הלכה. אך ורק משום חביבותו דמר חיבת קודש לא יכולתי להוציאו בנייר חלק ואשיב לו מפני הכבוד אמנם בקצרה. וזה יצא ראשונה מ"ש מר וז"ל עד אחד מעדי הגט שמו יוסף התחיל לחתום וכתב אות יו"ד משמו ודילג אות וי"ו והתחיל לכתוב אות סמ"ך וכתב חצי עיגול מן הסמך כו' וציוהו עליו לכתוב באותה הרחקה שבראש השיטה) אות יו"ד ומן היו"ד אשר כתב כבר יעשה וי"ו ויגמור הסמ"ך ויכתוב פ' פשוטה וגמר את חתימתו והנה קצת היו מפקפקי' על הגט מחמת ב' דברים) א' דה"ל כאלו נכתב הגט שלא כסדר. וב' כיון שהרחיק העד כמלא יו"ד מן השרטוש שבצד ימין ומכ"ת דחה דברי המפקפקי' בא"מת הבנין שאין בדבריהם ממש אי משום שלא כסדרן הלא אפי' בגט אינו פוסל שלא כסדרן והביא ראיה לדבריו מהא דתנינן אין כותבין במחובר כתבו הטופס במחובר ותלשו וכתבו התורף בתלוש כו' כשר
<b>תשובה</b> הנה אהו' ודאי לכאור' ראייתו נכונה וכן יש לי להביא ראי' בכיוצא בזה מן המשנה הכותב טופסי גיטין צריך שיניח כו'. (פרק כל הגט דכ"ו ע"א) אבל עדין יש לבעל דין מקום לחלוק ולומר ודאי אם הקדים הטופס לתורף אין קפידא אם התורף עצמו נכתב כסדר אבל אם התורף עצמו נכת' שלא כסד' י"ל שהגט פסול (וחתימ' העדי' דינן כתורף) ממילא אזדי להו ראיותינו אבל מ"מ הדין אם מכ"ת שאין לפקפק בגט מחמ' שנכתב שלא כסדר אפי' התורף ואין אנו צריכי' לשו' ראי' כלל דמהי תיתי לומר שיהא הגט נכתב דוקא כסדר וכי עדיף גט מס"ת וס"ת אינה צריכה שתיכתב כסדר דוקא ולא מצינו שהקפידה התורה על כתיבת כסדר כי אם בתפילין ומזוזת דכתיב בהו והיו כדאי' במכילת' משא"כ בס"ת מכ"ש שאין להקפיד בגט ודמיא האי מילת' למ"ש התוס' בפ' המביא (דף כ' ע"ב) ד"ה לא צריכא דמעור' כו' וז"ל מכאן מדקדק ריב"ם דא"צ בגט שתהא כל אות ואות מוקפת גויל מד' רוחותי' ור"י אמר שאין מכאן ראיה כו' מ"מ נראה לר"י דא"צ ראי' להכשיר דדוקא בס"ת תו"מ בעינן שיהיו האותיו' מוקפת גויל משום דכתיב בהו וכתבתם כתיבה תמה אבל בגט ליכא קפידא דאפי' ספר ודיו לא בעינן בגט דספר דכתב בגט לסיפו' דברים הוא דאתא עכ"ל וע"ש באר"י שהאריך יותר. הרי כתבו התוס' דאין צריך ראי' להכשיר כיון שאין לנו ראי' בגט שצריך שיהיה האות מוקפת גויל אף אנו נאמר שאין צריך ראי' להכשיר הגט שנכתב שלא כסדר כיון שאין לנו ראי' לפסלו וק"ל אע"פ שיש שפוסלין בגט אם אינו מוקף גויל לאו משום כתיבה תמה פסלין לי' אלא מטעם דלא מקרי אות עיין בת"ה סי' ר"ל ורל"ו כללא דמלת' שאין אנו להביא ראי' כלל ועל המוציא לעז עליו להביא ראי' מכל מקום כדי לסתום פיו אביא ראיה מהא שכתבו הפוסקי' שאם קיים בגט מה שכתו' ב"ח אפי' התורף הגט כשר רק שאין אנו נוהגי' לקיים בגט היינו מצד המנהג אבל מצד הדין הגט כשר ואם צריכים אנו בגט כתיבה כסדר ה"ל פסול מן הדין וק"ל:
<b>וע"ד</b> הפקפוק השני שמפקפקי' משום שהעד הרחיק מן השרטוט בצד ימין מלא אות יו"ד יפה למד מכ"ת ק"ו מהא שאם חתם העד השני תחלה והוא ק"ו שאין עליו תשובה ע"כ אין רצוני להביא עוד ראי' כללא דמלת' כל המפקפק בגט הנ"ל אינו אלא טועה ושתיקותו יחוסו.
<b>וע"ד</b> מ"ש מכ"ת וז"ל ראובן יש לו פרה שלא ביכרה והגיע זמנה לילד ביו' ש"ק כו' אי אית לה תקנה במתנה ליתן אותה לגוי במתנה או לאו משום מראית העין דאחזי כמקח וממכר כי היכא דאסור להשאיל כליו לגוי כו' אהו' ידידי מתוך כתלי כתבו ניכר שהוא מפרש איסור השאלה בשבת הוא משום דמחזי כמקח וממכר. וממילא גם מתנה יש לאסור מהאי טעמא ל"ש אם החפץ הוא עדין ביד ישראל או אם הוא כבר ביד הנכרי. אבל לעד"נ דז"א דאיסור השאלה לנכרי בשבת הוא מפני מראית העין היינו הרואי' יסברו שהחפץ עדין הוא שייך להישראל והישראל ציוהו להוציאו לצרכו. וכן פירשו כל המפרשי' (ועיין בסמ"ג דף י"ט סוף ע"ב) וא"כ הוא יש לחלק אם החפץ הוא עדין ביד ישראל אסור לו לישראל ליתנו במתנה לנכרי אם יוציאנו לחוץ מרשות ישראל מה שאין כן אם החפץ הוא כבר ברשות הנכרי שרי לישראל ליתנו לנכרי במתנה ולא חיישינן משום איסור מקח וממכר דמתנה לא דמי למקח וממכר כיון דמיהב יהיב משקול לא שקיל משא"כ במקח וממכר איברא היה מקום לומר אע"פ שמותר לישראל ליתן מתנה לישראל חבירו בשבת. ולא דמיא למקח וממכר מ"מ לנכרי יהא אסור ליתן לו מתנה בשבת משום דהא ק"ל שאסור ליתן מתנה לנכרי אפי' בחול משום לא תחנם אם לא לנכרי שמכירו דלא הוה מתנה רק כמכר שנכרי המכירו כבר עשה לו חטיב' מול חטיבה או יעשה לו עוד. וא"כ יש מקום לומר שבשבת יהא אסור משום מקח וממכר מ"מ קושטא דמלת' לא דמי' מתנה למקח וממכר כיון שבשעת מתנה לא מקבל מידי גם איננו מזכיר מה שקיבל ממנו כבר או יקבל עוד רק לשון מתנה. גם מה שעשה לו הנכרי חטיב' או יעשה אינו דבר מסוי' וקצוב כמו מ"ו. לכן מתנה שרי וכן משמע לי בתוס' פ' הדר (דף ס"ו ע"א) ד"ה יפה עשית' השני שכתבו וז"ל יפה עשיתם ששכרתם לא דמי למקח וממכר ליאסר בשב' דלא הוה אלא כמתנה בעלמא כו' וכן אית' במרדכי ריש פ' הדר ע"ש כללא דמלתא שמתנ' לנכרי מותר בשבת ולא דמי למקח וממכר ומותר ליתן הפרה לנכרי בשבת אם הבהמה עומדת ברשות הנכרי:
מ"מ לבי מהסס טובא להפקיע קדושת בכור על ידי מתנה לנכרי כיון שלא אשתמיט שום פוסק להזכיר תיקון זה רק הזכירו מכירה לנכרי כמ"ש ג"כ מכ"ת. ואין לומר שלא הזכירו נתינה להנכרי כיון דאית ביה איסורא כמ"ש לעיל. דה"ל למתני אם עביד מהני כמו שנקט התנא והמוכר לו אעפ"י שאינו רשאי כו' אם לא שנאמר באמת גבי איסור מתנה קנסוהו יותר מבאיסו' מכירת בהמה גסה לנכרי ודוחק הוא. ונלע"ד ליתן טוב טעם למה נדו חכמינו ז"ל מן תקון מתנה ובחרו במכירה לפי שבמתנה יש לחוש יותר לתקלה מבמכיר' דאית' בריש בכורות (דף ג' ע"ב) ר"מ בר רחל הויא להוא ההוא חיותא אקני לאודנייהו לנכרי ואסר להו בגיזה ועבוד' ויהיב להו לכהני וכלאי חיותא דרב מרי כו' אב"א רב מרי בר רחל ידע לאקנויי קנין גמור (פי' רשי ליטול מעות מן הנכרי כו') וחזי לי' אנשי אחרינ' ואזל ועבד וסברי ר"מ בר רחל מילתא בעלמא הוא דעביד ואתי בה לידי תקלה ע"כ.
<b>הרי</b> קמן דכלאי חיותא דר"מ ב"ר משום דטעו בהו אנשי וסברי מלת' בעלמא הוא דעביד ע"כ לא רצו לתקן הקלקול ע"י מתנה כי במתנה ודאי יש לטעות ולומר מלתא בעלמא הוא דעביד אבל במכירה ונתינות מעו' אין לטעות כל כך וק"ל. ולענין מה שנסתפק מר אם מועיל לפרה זו אם מפקיר אותה בשבת הפקר גמור לכל מר כדאית לי' כו' הנה אהו' ידידי ודאי יוכל אדם להפקר דבר מה בשבת וראי' לדבר דאית' בפ' מפנין דף (קכ"ז ע"ב) וז"ל דמאי הא לא חזי לי' כיון דאי בעי מפקיר נכסי' והוה לי' עני כו' גם יוכל אדם לזכו' מן ההפקר בשבת כדאית' בפ' כ"כ (דף ק"כ). וז"ל חשבון מאי עבידתי' מהפקירא קזכו כו' ע"ש בפי"רשי. מ"מ נראה לע"ד שאין להפקיע קדושות בכור ע"י הפקר כי הטעם שכתבתי לעיל שאין להפקיע ע"י מתנ' שייך נמי גבי הפקר והוא הדין והוא הטעם וביותר שייך הטעם גבי הפקר מבמתנה כי הפקר לית לי' קלא כמ"ש מ"ו ח"ז בב"ח ס"ס רמ"ו ע"ש ועוד יש לחוש גבי הפק' לערמה שיאמר שהפקיר אע"פי שלא הפקיר כדחיישינן לענין חמץ לאחר פסח כדאי' בירושלמי הובא בא"ח סי' תמ"ח ע"ש והלשון משמע וכן מוכח שם בירושלמי אע"פי שביטלו באמת גזרו רבנן ואסרוהו שמא יערים משא"כ במכיר' ומתנ' (אם לא במקו' דאיכ' קצת הוכחה שמערי' עיין במ"ב סי' נ"ט בסוף) והיינו טעמא משום דהפקר לית ליה קלא יוכל יותר לשקר כמ"ש. משא"כ מכירה ומתנה כללא דמלתא נלע"ד שאין מתנה והפקר מפקיעין קדושת בכור מדרבנן אבל מדאורייתא ודאי מפקיעין לכן במקום שאינו יוכל למכרו טוב ליתן הפרה במתנה או להפקירה כדי שלא יבא לידי תקלה דאורייתא אבל מ"מ ינהוג בהולד קדושת בכור לענין איסור גיזה ועבודה כמו שעשה רב מרי בר רחל כנ"ל זה מה שנלע"ד ועוד יש לדקדק דקדוקי' בענין זה ובפרט בפירוש הירושלמי הנ"ל גם יש לדקדק במה שהנכרי חצירו קונה לו הלא חצירו משום שליחות קונה לו ואנן ק"ל אין שליחות לנכרי והארכתי בזה בתשוב' אח' ואין כאן מקומו גם מפני טורח הכתיבה צריך אני לקצר נ"ל גרשון אשכנזי:
<b>שאלה</b> <b>כו</b> יפה נוף משוש כל הארץ הר ציון המצויין בהלכה הר חמד עומד לנס עמים שביב אשו נגה אור יקר הולך שבעתיים כאור שבעת הימים. עפעפי שחר עפעפיו יבחינו ויחזו מפעלות פלאות חזון נפרץ עוד לימי'. ה"ה אהובי אדוני מ"ו מאור הגולה מוציא לאור תעלומות חכמה כמים מכסים לימי'. עיני כל ישראל אליו ידרשון כמשפט אורים ותומים ע"ה פ"ה נ"י כמהרר יהושע נר"ו לא יכבה מחול ימים ירבה. וכל המסתופפים בצלו צל החכמה והמדע שלו' וי"ר.
<b>מה</b> חיי כי אאריך לספר שבח יקר תפארת גדולתו חצי גיבור בעל לשון שנוני' כלים ולא העלה בידו טפה מני ים ע"כ זמותי יד לפה אשיב מפני הכבוד. מה אני ומה כחי תולעת ולא איש ולא בינת אדם לי ולא אכלתי פתא דחוטי מן יומאי כי אייח"ל חולין הוא לדפק ולשקוד בדלתי ושערי החכמ' המדע אשר לא כדת אך ורק הערוני רעיוני ועל משכבי סליקו קום לך נרדם למה לך להתמהמה עד בו"ש תורה היא וללמוד אתה צריך שאל מה שיש לך לשאול ע"כ אחת אשאל אותו אבקש ידבר נא עבדיך דבר ואל יחר אף אדוני רק ענותנותו תרביני ומשפטי צדקו יורני:
<b>מעשה</b> שהיה כך הי' ראובן היה לו בית תחתיי' שניים ושלישי' ועוד יש לו באותו החצר בית פנימי של עץ עומד בסוף חצירו ונכנסי' לתוכו דרך כבש בחצר ועוד יש לו דרך א' למעלה בשטח הראשון ע"י קרקף ולמטה תחת בית הפנימי העומד בסוף החצר בנויים ב' דירים א' קטן וא' גדול וראובן מכר שטח התחתון לשמעון (וז"ל השטר איך שמכרתי לו שטח התחתון בביתי וכו' וזה אשר מכרתי לו כו') ופורט כל דבר שמכר לו לשמעון ולא הזכיר בפרטו' אלו שום דיר (וז"ל השטר גם המרתף הקטן וכו'. ושאר בנינים הבנוים בחצר ובתי חיצונות עד בית של עץ. והמדרג' העומד' בחצר שהולכין לבית הפנימי של עץ אותו בית הפנימי של עץ לא מכרתי לו רק נשארו לי ברשותי ובחזקתי כבראשונה וכן המרתף כו' נשאר ג"כ לי בחזקתי הראשונה רק כל ימי המשכנת' כו' והדיר הגדול שבחצר העומד תחת בית הפנימי לצד פלוני נשאר גם כן בחזקתי מתהום ארע' עד רום רקיע כמו שהוא עתה) ולאחר מכירה זו מכר ראובן כל זכותו ללוי ושמעון היה מחזיק בדיר הקטן הנ"ל בתורת משכנת' ועתה בכלות שני המשכנת' נתעצמו בדין שמעון ולוי:
<b>טענה</b> <b>א'</b> לוי אמר אחוי לי זכותך שיש לך על דיר זה כי לא נמכר לך כיון שמפורש בשטר כל מה שנמכר לך כל חדר וחדר בשמו ולא נזכר שום דיר אם כן מוכח שלא נמכר לך שום דיר ומה שהחזקת בו עד עתה הוא מכח משכנת' כמפורש בפנקס דמתא ועדיין לא כלו ימי המשכנת'
<b>טענה</b> <b>ב'</b> של לוי שמפורש בשטר המכירה שמכר לו עד בית הפנימי ולא עד בכלל והדיר הנ"ל הוא למטה מבית הפנימי הנ"ל א"כ מוכח מתוך השטר שלא נמכר לו הדיר ואף אם תאמר שבכלל שאר בניני' הבנוי' בחצר הוא ג"כ הדיר הנ"ל זה אינו כי זה הוא שטר ושוברו בצדו. שכתוב ושאר בנינים עד בית הפנימי והדיר הוא למטה מבית הפנימי ומ"ש שאר בנינים מי יודע אם לא היו שם בנינים בשעת המכירה ובאמת כהיום עומדים עוד שאר בנינים בחצר ואף גם אם לא היה שם שום בנין אחר אע"פ כן אין סברא לומר שדעתו היה על הדירי' ואף אם היה מתחלה דעתו על הדירים הרי הדר ביה וכת' עד בית הפנימי ובכלל זה אין דיר במשמע שהוא עומד תחת בית הפנימי ע"כ תורף טענות לוי:
<b>א'</b> שמעון השיב שקנה גם הדיר הקטן הנ"ל. והכי מוכח לשון השטר בכמה דוכתי' חדא שכתוב בשטר והדיר הגדול כו' נשאר ג"כ בחזקתי הראשונה כו' משמע דוקא דדיר הגדול שייר לעצמו ולא דיר הקטן דא"כ היה לו לפרש ששייר לעצמו ג"כ דיר הקטן:
<b>ב'</b> דכתוב בשטר ושאר בנינים הבנוים בחצר ואין שום בנין בחצר א"כ ע"כ צריך אתה לומר שכוונת המוכר היה על דיר הנ"ל:
<b>ג'</b> ועוד זה שלישית הוסיף שמעון מדילי' וטוען שדיר הקטן בכלל המצרי' שמצר לו ע"כ תורף טענות שמעון:
<b>תשובה</b> לע"ד היה עולה על רוחי לא להלכה ולא למעשה רק דרך משא ומתן בעלמא שאין בטענות שמעון ממש והנני אבוא בקצרה ואשיב על ראשון ראשון ועל אחרון אחרון רק שנקדים ובפתח דברינו נאיר שבלשון השטר אמרינן עד ולא עד בכלל:
<b>טענה</b> <b>א</b> מה שטוען שמעון שקנה גם את הדיר הקטן והכי מוכח לישנא דשטרא מאחר שכתוב בשטר שהדיר הגדול שייר לעצמו משמע הא דיר הקטן מכר ואני אומר שלא מחכמה שאל על זאת הלא אמרינן בפ' המוכר את הבית (דף ע' ע"א) בעו מיני' רב אחא בר הונא מרב ששת חוץ מחרוב פלוני מהו חוץ מסדן פלוני מהו אותו חרוב הוא דלא קנה הא שאר חרובין קנה או דילמא אפי' שאר חרובין נמי לא קנה ואפשיט אבעי' אפי' שאר חרובין נמי לא קנה תדע דאלו אמר לי' שדה מכור' לך חוץ משדה פלוני ההיא הוא דלא קנה הא אחרנייתא קנה אלא לא קנה ה"נ לא קנה הרי לך לפניך שאעפ"י שפרט א' מן הדברים שאינם בכלל המכיר' לא הפסיד זכותו בזה שנאמר ששאר הדברים שלא פרט מכר אף שבל"ה לא היו מכורים ויש לבעל דין לחלוק ולומר כי רש"בם פי' הטעם לפי שאמרינן אלא אי איכא מלתא לטפויי בהאי חוץ כגון דרך מטפינן ליה משמע דוקא היכא דאיכא למימר להכי פרט חרוב זה משום דרך אבל אם היה מפורש בשטר ששייר לעצמו דרך שא"א לומר כן לטפויי קאתי לא אמרינן הכי אלא אמרינן אותו חרוב שייר ולא האחרי' ובנדון דידן מפורש הדרך א"כ א"א לומר לטפויי קאתי זה אינו חדא דמשמעות הלשון שכתב הרשב"ם כגון דרך משמע לאו דוקא דרך ה"ה אם יש לומר מידי אחריני אמרינן הכי והכא נמי בנדון דידן אפשר לומר לטפויי קאתי שאם רוצה לחלוק הדיר הגדול לכמה דירים ולפתוח פתחים בחצר הרשות בידו כמ"ש שמעון והלשון משמע זה כמו שמשמע ששייר לעצמו הדרך שהרי הטעם הוא כמ"ש הסמ"ע (סי' רי"ד ס"ק י"ב) שאם שייר לעצמו דבר שלא היה צריך לו להתנות הוה משמעו כאלו אמר נשאר ברשותי כמו שהיה מתחלה ומתחלה היה יכול לילך לשם הכא נמי השתא לאחר מכירת הבית ואם כן הכי נמי משמע ששייר לעצמו הדיר כמו שהיה מתחלה בחזקתו שהיה יכול לחלקו לכמה חלקים אעג"ב דאיכא למימר שגם לזה לא היה צריך לשייר הדיר הגדול כי בלא"ה יוכל לחלקו לכמה חלקים ולפתוח פתחים אעג"ב דאמרינן שאין אדם יוכל לפתוח פתח לחצר חבירו אע"פי שלא בנה בנין חדש אלא שהוא בנוי כבר (כמו שכתב בעל הסמ"ע בסי' קנ"ד) לפי שמרבה עליהם את הדרך היינו דוקא כגון בית ועליה שיש לו הלוך ותשמיש תדיר משא"כ בדיר שאין תשמישו תדיר כ"כ (וכן חילק שם בעל הס"מע חילוק כעין זה בס"ק ז' ע"ש) א"כ הדרא קושי' לדוכתי' למה לו לשייר הדיר הגדול הלא דבר הוא שאני התם דאמרינן שמביא בני אדם מן השוק שאין תשמישן תדיר ואפשר שבכל שנה לא יבא שם שום אדם כי אין להם דבר ידוע וקבוע שם אבל כעין נדון דידן שהדיר הוא ידוע וקבוע לא היה יכול לפתוח פתח חדש אף שאין תשמישו תדיר כ"כ כמו בתשמיש הבית וכן מדויק הלשון בעל הס"מע שכתב דשאני התם שהיה לו הילוך תדיר וכו' מן הבית הקבוע ועומד וכו' ואף אם אין זה דיוק בדברי בעל הסמ"ע וחלוק שחלקתי בין נדון דידן למ"ש בעל הסמ"ע אין זה חלוק אמתי אלא כמ"ש פשטא דלישנא וא"כ אין לנו לומר שום דבר לטפויי אעפ"י כן יש לנו לומר שלהכי פי' דיר הגדול בשיור כי היכי דלא ליזל אתו עמו בדינא ודיינא בדיר זה כמ"ש שם הרש"בם אליבא דרבנן וגם בסוף דבריו סיים שם הרש"בם וז"ל ומיהו היכא דליכא לטפויי שום דבר אין לנו לומר כיון דליכא לטפויי לגרועי קא מתכוין דדי לנו אם אינו מטפי ומרויח בשיורו אלא שיפסיד בתמיה עכ"ל הרי ברור אף אם אין לנו לומר לטפויי מ"מ לא אמרינן לאגרועי כתב וא"ל דכל זה אינו אלא אליבא דינא דגמרא דיד בעל השטר על התחתונה לפיכך ביותר שיכולין למצוא זכות למוכר מחפשינן חפוש גדול אבל עכשיו שאנו כותבין בכל השטרו' דלא כאסמכת' ודלא כטופסי דשטרי בכל דבר המסופק יד בעל השטר על העליונה זה אינו שהרי הרשב"ם כתב גבי ארעא ודיקלי אי אית ליה דיקלי יהיב ליה תרי דיקלי וכו' וכתב הרשב"ם על גירסא זו ולא נהירא דאילו אמר ליה האי ארעא מזבננא לך קנה הכל אפי' הדקלי' וכשהוסיף לפרש ארעא ודיקלא יפסיד הלוקח אדרבא כ"ש שייפה כחו וכו' הרי משמע מדבריו שאף על הלוקח אמרינן כן שמה שהוסיף הוא ליפוי כח ולא לגרוע כחו וכ"פ מהררמ"אי בסי' רי"ו בהג"ה א"כ אף אם נאמר שהמוכר הוא כהיום כמו שהיה בעל השטר היכא דכתבו דלא כאסמכת' מ"מ לא הפסיד כלום במה שהוסיף לשייר את הדיר הגדול בנדון דידן כמ"ש הרשב"ם שהבאתי וכן משמע בפ' יש נוחלין גם במקומו אינו חסר כלום מאחר שאמרינן ששייר לעצמו הדרך ובלאו לשון השטר היה הכל מכור א"כ הוא רוצה לזכות מכח השטר ונקרא הוא בעל השטר אעג"ב דמוחזק הוא כמ"ש מהרי"ק בשורש ב'. טענה שנייה שטוען שמעון אין אני רואה בה ממש שטוען כיון שכתב בשטר ושאר בניינים הבנוים בחצר ואין שם שום בנין בחצר על כרחך צריכין אנו לומר שכוונתם היה על הדיר הקטן זה אין לו טעם מאחר שכתוב שוברו בצדו עד בית של עץ ודמיא להא דאמרינן ארעא בדקלי' אני מוכר לך אם אין שם דקלים הוה מקח טעות. ופירושו של מקח טעות הוא שם אף אם ירצה הלוקח ליקח דקלים במקום אחר והמוכר אינו רוצה הוה המקח מקח טעות ואינו יכול הלוקח לכוף את המוכר ליקח לו במקום אחר דקלי' כמ"ש לענין האונאה (סי' רכ"ז כל זמן שהלוקח יוכל לחזור בו ה"ה נמי המוכר יוכל לחזור כיון שלא נגמר המקח וכל זה איירי אפי' אם הלוקח רוצה לקיים המקח כמו שהוא באונאתו ומכ"ש אם ירצה הלוקח שיחזור לו אונאתו שהמוכר יוכל לחזור בו ע"ש ובאמת כל זה אין לו ענין לנדון דידן שהלוקח ידע וראה שאין שום בנין בחצר ובהכי ליכא למימר אפי' מקח טעות כמ"ש בסי' רי"ח בש"ע סעיף י"ו שהלוקח שדה והלוקח יודע אותה ואת מצריה וכבר הורגל בה אפי' אמר יש במדתה מאתי' ולא נמצא אלא ק"ן הגיעתו שהרי ידע וקבל ומה שאמר לו חשבון ר' כלומר שהיא שוה כמו אחרת שמדתה ר' ופי' רש"בם אע"פ שאינה טובה משד' אחר אע"פ כן להשביח את מקחו אמר כן והסכי' עמו הטור שכתב והכי מסתברא ע"ש א"כ בנדון דידן שהלוקח ידע שאין שם בנינים בחצר סבר וקבל וידע שהמוכר להשביח את מקחו אמר כן א"ל שנחלוק בין אמיר' לכתיבה ומנין לנו חלוק זה אשר איננו מפורש.
<b>וטענה</b> שלישי' ממילא אינה כלום כיון שהוכחנו שאין במשמעות המקח שום דיר א"כ אינו מהני מה שמצר לו מצרים כי אמרינן מצרים הרחיב אע"ג דכי כת' לי' ולא שייר וכו' לא אמרינן מצרים הרחיב ה"מ היכא דאיכא דקרי להו וכו' אבל היכי דכולי עלמ' לא קרו כו' לא מהני ולא שייר כמו שכתב הרא"ש מלתא בטעמא שלא שייר לא קאי אלא מה שהוא בכלל המקח ולא על מה שאינו בכלל המקח ונדון דידן דומה למה שכולי עלמא לא קרי להו וכו'. נמצא שאין בדבר שמעון כלום ובאשר שפשוט הוא קצרתי גרשון אשכנזי
<b>שאלה</b> <b>כז</b> נדרשתי לאשר שאלוני. עדני עצני יושב בשב' תחכומני. הגאון הגדו' בחכמ' ובמנין. שואל ומשיב כענין בונה וסותר סתירת זקנים בנין. ותשובתו בצדה שם שם לו חוק ומשפט צדק ואיננו צריך לא לגמרא ולא לסברא דידי ולא להסכמתי כי מר הו' רב"ה ורב יוס"ף דעת ומזימו' וכל יקר ראו עיניו עיני פקיחי רק במקום גדולתו ענתונתו תרבני לתקוע את עצמי להלכה ולמעשה בכן היה מן הראוי להחזיק השמוע"ה לסי'ני ועוקר הרים. ה"ה רב"ה ורב יוסף אמנם באשר שמתוך כתלי כתבו ניכר שמלבד ענותנותו יש אתו עמו טעמו ונימוקו למה שאיננו חותך הדין לאמתו ובאשר חיבתו חיבת קודש ואהבתו עלי דחקני לבטל רצוני מפני רצונו רצון יראיו לחוות מה שנראה לע"ד להלכ' ולמעשה והמלמד לאדם דעת וחכמה ותחבולה. יאיר עיני ויצילני ממכשלה וזה החלי. בעזרת ה' חילי. צורי וגואלי. אען ואומר שזה עשרים ושתים שנה שנשאלתי שאלה כיוצא בזה והשבתי כאשר עיניו עיני פקיח' לנוכח יביטו ויראו בנייר בפני עצמו הלז שכוונתי לדעתו הנקי' דעת קדושי' כמעט בכל הפרטי' והכללי' חדא שלא אמרינן דהוה עדי כיעור וקלא דלא פסיק אלא היכא שהקול יוצא ממקום אחר ולא משום עדותן של עדי כיעור.
<b>כללא</b> דמילתא מ"ש בתשובתי אשר השבתי זה עשרים ושתים שנה ומצאתי בדברי קדשו שגם הוא כיון כן להלכה יש לסמוך עליהם בלי פקפוק. אמנם באשר שיש לכאורה לחלק בין נ"ד ובין הנדון שהשבתי עליו אז בהיות איתן מושבי בגן עדן מקדם בעיר ואם בישראל בק"ק ניקלשפורג. ע"כ עדין צריכים אנו למודעי שגם בנדון דידן הדין אמת שהאשה הנטענת לא הפסידה כתובתה ולא נאסרת לבעלה. וזה יצא ראשונה שבנדון ההוא כתבתי שאפי' לדעת מ"ו חמי זקני שס"ל שיש לחוש לדעת השאלתות כי דבריהם דברי קבלה הם ואין להקל נגדם מ"מ אין לחוש בנ"ד ההוא באשר שהי' לה בנים מן האיש אשר היתה יושבת תחתיו בשעה שיצא עליה הקול והלעז ובאו עדי הכיעור וא"כ הוא שתליתי ההיתר באשר שהיה לה בנים מן הבעל א"כ יש לבעל דין מקום לחלוק ולומר דוקא כשיש לה בנים מן אותו האיש שיושבת תחתיו בשעת שיצא הקול ובאו עידי כיעור אזי חוששין שלא יוציאו לעז ממזרות על הבנים ההם אבל בנ"ד שאין להאשה בנים מן הבעל אשר היא יושבת תחתיו כעת יש לומר שאין חוששין שיוציאו לעז על הבנים שהיו לה מן בעלה הראשון אשר כבר הלך לעולמו. אבל לעד"נ שזה אינו שאין לחלק כלל בין יש לה בנים מן בעלה שכבר מת ובין יש לה בנים מן האיש אשר היא יושבת תחתיו בשעת שיצא הקול דזיל בתר טעמא למה אנו חוששין שיאמרו שבניה ממזרים אפילו הבנים שהיו לה כמה שנים קודם ללעז כמשמע מסתימות הפוסקים אלא אנו חוששין שיאמרו כשם שזינתה עכשיו כן זינתה מקוד' כמה שנים וכן כתב בעל הדריש' להדיא. אע"פ שיש לומר עכשיו בשעת הלעז זינתה מחמת איזה סיבה הן מצד הבעל או מצ' הבועל או מצד עצמה ואותה סיבה לא היתה מקודם לכן. מ"מ חיישינן כיון שנותן מקום ללעז ילעיזו אפי' לשעבר זמן מרובה ה"ה ילעיזו נמי מבעל זה לבעל אחר וק"ל על כן יש לחוש ג"כ ללעז הבנים שהיה לה מן בעלה הראשון כי העולם יתפיסו במושלם כשם שזינתה עכשיו כן זינתה מקודם לכן אפי' תחת בעל אחר:
<b>איברא</b> מתוך תשובת הרא"ש כלל ל"ב סי' י"א במה שכת' שסברת רש"י מסתבר יותר מסברת הרי"ף בענין שפירש הרי"ף שיש לה בנים ר"ל מן הנחשד משמע דלית ליה להרא"ש לומר כשם שזינתה עם בעל זה כך זינתה עם בעל אחר ע"ש מ"מ ממקו' שבאנו נראה שכסברת הרי"ף כן הוא והרא"ש איננו חולק עליו רק שכתב שפרש"י מסתבר יותר. וכן ממה שכתב הטור אם יש לה בנים מבעלה אין כוונתו לומר מן בעלה זה שיושבת תחתיו אלא ר"ל לאפוקי מן הנטען כפי' הרי"ף וק"ל ממילא זכינו לדין שגם בנ"ד אין לחוש לדעת השאלתות כיון שיש לה בנים עכ"פ כי השאלתות לא החמיר אלא במקום שאין לה בנים כלל אבל לא במקום שיש לה בנים. עוד יש לבע"ד מקום לחלוק ולומר שנ"ד גרע טפי ויש בו להחמיר ולא להקל מאחר שאין האשה מכחשת את העדים בודאי רק היא גופה מסופקת אם היה אצלה במטה אם לאו שהרי אמרה פן ואולי היה שוכב אצל הבתולות ואח"כ הלך לשכוב במטה שלה וגדולה מזו נראה מתוך דבריה שהיא גופה מסופקת אם בא עליה אם לאו שהרי אמרה איך הוא אפשר שבא עליה הרי בדקה בסדינה כו' והנה הוכחה זו אין מופת חותך אלא לעצמה לפי דעתה שראתה הסדין ולא לאחרים א"כ משמע אם לא היה לה הוכחה זו היתה מסופקת בעצמה אם בא עליה אם לא וא"כ יש להחמיר בנ"ד ולומר ע"כ לא מקילינן בקול בלא עדי כיעור או בעדי כיעור בלא קול אלא כשהאשה צווחת שלא פעלה און בודאי אבל כשהיא בעצמה מסופקת אם פעלה און אם לאו אין להקל כלל כן יש לחלק לכאורה (עיין בב"י סי' קט"ו מ"ש ליישב דברי הטור מ"ש שם סי' קט"ו עם מ"ש בסי' קע"ח) אבל במעט עיון נראה שאין כאן בית מיחש כלל כי ספקא דידה הוה כאלו אומרת ודאי לא פעלה און ואין לאסרה על בעלה כי ספקא דידה הוא אם בא אצלה או עליה כשהיתה ישנה אבל בהקיץ ברור מללה שלא בא אצלה למטה מכ"ש שלא בא עליה בהקיץ. וא"כ הוא הוה כאלו אמרה ודאי טהורה אני לבעלי כי אף גם אם בא עליה כשהיא ישנה מותרת לבעלה ישראל כי אנוסה היא. איברא אם היה כאן שני עדים שראו שנבעלה אבל אינם יודעים אם היתה ישנה או לא והיא טוענת שישנה היתה אינה נאמנת ועיין בהרמב"ם פ"א מהלכו' נערה ובהשגת הראב"ד שם ובמהרי"ק שורש קכ"ט (ועיין בתשו' ר"ד זימרא סי' רט"ו שמחלק לענין זריקת גט שביום מסתמא נעורה ובלילה מסתמא ישנה ע"ש) מ"מ בנ"ד נאמנת ופשיטא לענין זה שאומרת שלא ידעה אם הי' אצלה במטה אם לאו ודאי נאמנת כי אין זה רחוק כ"כ ואפשר היא שבא לשכוב במטתה והיא לא הרגישה וזכר לדבר רות ובועז וא"כ אין כאן עידי כיעור כלל כי אין העדים מעידים שבהקיץ הניחה את הנחשד לשכוב אצלה ואין לאסור אשה על בעלה ע"י עידי כיעור אפי' לדעת המחמירים אלא כשמעידים שהאשה עשתה דבר מכוער ביותר כמ"ש בתשובתי בשם מהרר"ם מלובלין וכן משמע מלשון הרמב"ם בפ' כ"ד מהל' אישות וז"ל כיצד היא יוצאת משום ש"ר כגון שהיה שם עדים שעשתה דבר מכוער ביותר כו' אבל כשאין עדים שהאשה עשתה דבר מכוער אע"פ שהוא עשה מה שעשה אין לאסרה כלל ממילא אין לאסו' האשה בנ"ד וזה פשוט וגדולה מזו נלע"ד אף אם אמרה היא שבא עליה כשהיתה ישנה ולא הרגישה כלל רק שמצאה טיפות זרע בסדין וע"י כך אומרת שבא עליה נמי נאמנת לומר שלא הרגישה שבא עליה במגו שהיתה יכולה לומר שלא בא עליה כלל כיון שאין העדים מעידים שבא עליה מכ"ש שנאמנת בנ"ד לומר שלא בא עליה כלל כיון שלא הרגישה כלל והרוב מסייעתה אע"פ שנראה מתוך דבריה שהיא עצמה מסתפקת היינו משום שאין מן הנמנע שיבא עליה ולא תרגיש כי אפשר הוא אע"פ שאינו שכיח ומצוי שיבעול בעל אשה כשהיא ישנה ולא תרגיש כלל מ"מ אפשר הוא ע"כ היא כמסתפקת בדבר. ועדיין יש לבעל דין מקום לומר אם באו עדים שראו אותו שוכב אצלה במטתה ה"ל כאלו מעידין שבא עליה כי אין אפטרופס לעריות כמ"ש התוס' בפ"ק דכתוב' דף י"ג ע"א ד"ה ואין אוסרים על היחוד כו' ואין נאמנ' לומר לא נבעלתי ע"ש וא"כ יש לומר כשם שאם אמרו העדים שראוי שנבעלה אינה נאמנת לומר שכשהיתה ישנה נבעלה ונאנסה הה"נ כשהעדים מעידים ששכב אצלה במטתה אינה נאמנת לומר שלא נבעלה או שנבעלה בלא הרגישה. אבל זה אינו דשאני התם שאיירי שהלכו שניהם יחד לבית הסתר לעשות עבירה ודאי אמרינן אין אפטרופס כו' ונבעלה לרצונה והוציאו מחשבתן הרעה אל הפועל אבל בנ"ד שהיא לא נכנסה עמו לבית הסתר אלא הוא בא אליה ואפשר שלא מדעתה בא אליה ע"כ אין לומר אין אפטרופס כו' ונבעלת לדעתה כללא דמילת' שלעד"נ שהאשה נאמנת בנ"ד לומר שהיתה ישנה כיון שאין שום עד מכחישה ובזה מצלת את עצמה מכל עורר וטוען ואפי' לפי דעת המחמיר ביותר הוא המרדכי לפי הגירס' שלפנינו) דס"ל שאם הבעל מאמין לע"א שמעיד על דבר מכוער ביותר כבי תרי אוסרין אותה על בעלה. מ"מ בנ"ד ליכא למיחש כלל דע"כ לא קאמר המרדכי שאסרינן אותה עליו אלא כשהעד מעיד עליה דבר מכוער ביותר מש"אכ בנ"ד כמ"ש לעיל. (מלבד שכבר מחו לדעת זו במאה עוכלא ושיבשו נוסחא זו וקצתן מן האחרוני' השיאו דעתו לדבר אחר כמבואר בהאחרונים כללא דמילת' נלע"ד להלכה ולמעשה שאשה זו מותרת לבעלה ואינו יוכל להוציאה בע"כ מכ"ש שלא איבדה כתובתה אפי' אם יעידו העדים הדברים כאשר באו בשאלה בפני האשה והבעל והבועל מכ"ש כל זמן שלא העיד בפני הבע"ד כמ"ש הגאונים בתשובותיהם גם אני הקטן חידשתי דברים בענין זה בתשוב' אחת והכרעתי שאפי' בדיעבד לא הוה עדות שלא בפניו עדות כלל:
<b>אמנם</b> נלע"ד שמוטל על המורה לחקור העדים כי באולי יעידו ויגידו דבר ברור יותר אע"פי שכבוד אלקי' הסתר דבר ה"מ אם לא נתפרסם הרינון והלעז ולפני התגלע הריב אבל לא כשנתפרסם הלעז והרינון כ"כ וכן כתב מהרי"ק להדיא. ואם העדים הכשרי' לא יגידו אלא כמו שבא' בשאלה אזי אומר אני בטח שאשה זו מותרת לבעלה בלי פקפוק אף אם יש לפקפק באיזה דבר מן הדברים אשר כתבנו לרווחא דמילתא. מ"מ יש לנו כמה וכמה גאונים דס"ל שאין אשה נאסרת על בעלה אלא ע"י עדי טומאה ממש או ע"י קינוי וסתירה וכדאי הם לסמוך עליהם להלכה ולמעשה כן נלפ"ד אמנם באשר שהגאון מהר"ראי בכתביו סי' רכ"ב כתב בענין זה וז"ל מ"מ אל תסמוך על דברי להורות כלל אלא א"כ מהר"רא הורה ג"כ להתיר כו'. ותסכים גם אתה עמנו ותשתדל אתה ג"כ שיסכימו עוד בעלי הוראו' כו' אבל אם מהר"רא לא יורה להתיר יהיו דברי דלעיל בטלי' אע"גב דאית לן ראיות ברורו' להתיר מ"מ כיון דלעלמא לא גמירא דינא איתחזק באיסורא וחיישינן דלימא לן וכו' עכ"ל ואחריו נמשך הגאון מהר"מאי והגאונים אשר בצירופו הטהור בסי' י"ב לאחר שהביא דברי מהררא"י הנ"ל כתב וז"ל וכן מצינו בהרבה תשובות מהר"מ שכתוב אם לא יסכימו רבותיו עמו יהיו דבריו בטלי' לכן גם אנחנו החתומי' לא נסמוך אדעתינו להתירה לבעל' אם לא יסכימו עמנו שני תופסי ישיבות משתי עיירות ואם יסכימו עמנו נצרף עמהם לעשות מעש' עכ"ל ואם גדולי עולם הראשוני' לגבי דידן לא רצו לסמוך על דעתם אם לא ע"י צירוף מכ"ש אני הצעיר מך ודל שאין לי לסמוך על דעתי הקלושה אם לא יסכים רום מכ"ת בשריות'דההיא איתת' הוא ברא' ואחריו עוד שני בעלי הוראו' תופסי ישיב' בב' קהלו'ואת אשר ירצ' רום מכ"ת יבחור והוא הקדו' והנה באמ'לפי ערך של הגאונים הנ"ל היה לנו לצרף אלינו עוד הסכמות של כמה רבנים אך ורק באשר שהגאונים הנ"ל עצמם הם לנו למחסה ועוז להתיר האשה הנ"ל לבעלה אך משום חששא פן ואולי יש לחלק בין נ"ד לנדון שלהם אנו צריכין להסכמות אחרים די לנו בהסכמת ב' תופסי ישיבה עמנו ועל פיהם ופינו נעשה הלכה למעשה. ומי שאומר ועושה יצילנו משגיאו' ויורני מתורתו נפלאו' ויעש' עמנו לטוב' אות כנ"ל גרשון אשכנזי. זה התשובה שהשבתי זה עשרים ושתים שנה באריכות ג"כ מענייני עדי כיעור:
<b>שאלה</b> <b>כח</b> ברוך אבר"ם לאל עליון קונה שמי' וארץ החדשה בין אצל לאצל טעני' מיני' מאה גמלי דריש' כברזל אדם קשה נ"י ע"ה פ"ה ר"מ ואב"ד כמה"רר אברם נרו אהובי ידידי מודע למכ"ת ליהוי שג"י הצהירים האירו אל מול עבר פני שבוע העבר ומכ"ת שיחר פני וביקש ממני להשיב אותו מלא דבר על שאלתו שאלת חכם ששאל מאתי בזמן הקיץ העבר בענין אשה אחת ופרסמה הכות"ב יצא עליה קול מזנה בעיר ע"י עדי כיעור וכאשר אעתיק לשונם א' וא' להבא) והאשה כופרות בכל ואומרות לא פעלתי און. ועכ"ז נתרצית אם בעלה יתן לה כתובתה תקבל גט כריתות ממנו. והנה לפני איזה ימים מת הבעל ועדיין לא נתן לה גט זהו תורף המעשה ועתה מסתפק מכ"ת כמה ספיקות א' אם אבדה כתובת' ע"פ העדות הנ"ל ב' מספקא לי' למר אף אם איננה בכלל אותן שיוצא' שלא בכתוב' מ"מ לא תגבה כתובתה דתקנתא דרבנן הוא שהאשה לא תגב' כתובת' אלא בשבועה והיא נקראת חשודה כדאיתא בא"ע סי' צ"ו ממילא לא תגבה כתוב' ועוד מספקא ליה אף אם אינה נקראת חשודה ונשבעת אם נגלגל עליה שלא זנתה או יחלוקו היא והיתומים את הכתובה כדאי' בח"מ סי' צ"ב בהגה' וכו' זה הוא תורף שאלתו דמר אשר שאל ממני לחוות דעתי הקלושה:
<b>תשובה</b> הנה באמת סבר הייתי שכבר נפסק הדין ע"פ מכ"ת שהוא גמיר וסבור ומה גם שגליתי למכ"ת דעתי הקלוש' בע"פ בהיותו אתי עמי במחיצתי והביא לי שאלתו רשום בכתב אמת וע"כ מאז ועד עתה לא שמתי עיון עיוני על חקירה זו ובהיות שעמוס התלאות אני וטרידנא טובא כידוע למכ"ת. ע"כ אינני אוכל כעת לעיין בפוסקים ראשונים ואחרונים אשר האריכו בתשובותיהן בענין זה מאד גם מורי חמי בב"ח האריך למעניתו והדברי' עתיקי' וארוכי' ע"כ אציג לפני מכ"ת מה שרשמתי להשיב למכ"ת אז בשעת השאלה וזה החלי בעזר' ה' חילי אל מחוללי:
<b>נלע"ד</b> הקלושה בנ"ד אם עדיין הבעל קיים לא היינו מוציאין האשה הנ"ל ממנו כאשר נבאר מלתא בטעמא והנה לפי דעת הגאונים בתראי מהררש"ל בתשוב' סי' ל"ג ומוה"רמ מלובלין סי' פ' שפסקו שאין אשה נאסר' על בעל' אלא ע"י קינוי וסתיר' ולא ע"י עדי כיעור וקלא דלא פסק ומפרשינן הסוגי' דפ"ב דיבמות הפלוגתא דר' ורב לענין הנטען פשיט' לית דין ולית דיין שאשה זו מותרת לבעלה ואם בא להוציא' היה צריך ליתן לה כתובת' אלא גם לפי דעת הגאוני' מהרר"מאי בתשו' סי' י"ד ומוח"ז בב"ח דס"ל שיש לחוש לדעת השאלתות כי דבריהן דברי קבלה ואין להקל נגדם מ"מ בנ"ד נלע"ד שכ"ע מודי' שלא נאסרה על בעלה כיון שהקול יצא ע"פ עדי כיעור אין כאן קול כלל (כמו שכתב מהרש"ל בתשובה הנ"ל) וגם יש לה בנים מן הבעל ועיין בתשו' הנ"ל ותמצא דברי מבוארי' איבר' שמוח"ז מביא דעת מהר"רשל שסביר' ליה אליב' דר"ת לאחר החזרה שאפי' יש לו בני' מוציאין אותה מן הבעל ע"י עדי כיעו' בלא קול מ"מ הוא חולק ודבריו נראי' עיקור איך שיהיה הן אליב' דמהרש"ל הן אליבא דמוח"ז איתת' דא אין מוציאין כי מהר"רשל לא חש כלל לדברי השאלתו' ור"ת דאזיל לשטיתי' אחר החזרה ומוח"ז אע"ג שחש לדברי השאלתות מ"מ ס"ל שגם השאלת' לא אמרו שאש' נאסרת על בעלה ע"י עדי כיעור אלא היכא דלית לה בני' אבל היכא דאית לה בנים אין מוציאין ממילא רווח' שמעת' שאליב' דכ"ע אתת' דא שרי' לבעלה אם לא שנאמ' שננקוט חומרא דמהררש"ל בפירוש דשאלתות וחומרא דב"ח לחוש לדעת השאלתות ע"פ פירושו דמהררש"ל דודאי כולי האי לא מחמרינן חדא ועוד קאמינ' אין כאן עדי כיעור כלל כאשר נבאר וזה יצא ראשונה העד א' שהעיד שהוא בעצמו וקלונו עשה אתה עמה דברי' מכוערי' אין זה עד כיעור כיון שאמר שלא בא לכלל מעשה כי נראה לע"ד מה שאנו אוסרי' ע"י עדי כיעור זאת לא זאת כי אם משו' דאמרינן ודאי נעשה עבירה וכן מוכיח לשון הרמב"ם שכתוב וז"ל בפ' כ"ד מהל' אישות כיצד היא יוצאות משום ש"ר כגון שהיו שם עדי' שעשתה דבר מכוער ביותר שהדברים מראין שהיתה שם עביר' כו' וראו רוכל יוצא ונכנסו מיד בשעת יציאתו ומצאו אותה עומדת מעל המטה וכו' הרי משמע שהטעם שהי' יוצאות היינו משום שהדברים מראין שהיתה שם עבירה אבל בנ"ד שהעד שאמר שעשה עמה הדברי' מכוערי' הוא אומר שלא בא לכלל מעשה א"כ נאמר שהפה שאסר וכו' ואין לומר כיון שהפקירה את עצמה כל כך גבי זה יש לחוש שהפקירה את עצמה ג"כ לגבי אחר ובא לידי מעשה כי חששא זו לא מצינו ולא משמע כן מדברי הרמב"ם הנ"ל ועוד טעמא אחרינא שאין לחוש לעדותו של זה שאין אדם משים את עצמו לרשע וכמו שנבאר אי"ה. הרי לפנינו שאין לחוש לזה שאמר שהוא היה משתגע עמה ומשמשה בכל גופה ומה שהעיד' אשה אחרת שהיתה דרה עמה בביתה שפעם אחד אחר חתנותה של האשה הנ"ל באה באקראי לחדר בית החורף וראתה שהאשה הנ"ל שוכבות על הספסל והאיש היה עומד אצלה בקרוב ממש וכיון שראה שבאתה האשה לתוך החדר קפץ בחפזון ובבהלה ממקום שעמד שם למקום אחר גם עדות זה אף אם היה עד כשר אינו עדות כיעור להוציא אשה מבעלה כי אין דברי' אלו מראין שכבר זינת' ועברה עביר' ועדי כיעור להוציא אשה מבעל' היינו שמראין הדברי' שכבר עברה עבירה כגון שנמצא רוק למעלה מן הכילה וכיוצא בזה אבל זה שעמד אצלה בקרוב אין דברי' אלו מראין שעברו עבירה בפרט שהיו במקום החורף שבני אדם יוצאים ונכנסי' שם ולא היה סגור במסגרת כלל וגדול' מזה כתב גאון א' הובא בתשובו' רמ"א סימן י"ד. וז"ל אם ע"א מעיד שראה אותן עומדים בפתח פתוחה לרחוב העיר באישון לילה ואפילה שאינו דומה לכיעור המוזכר בדברי הרמב"ם כי כששניהן יוצאי' ממקו' אפל שאין רגל אדם מצוי שם ניכרי' הדברי' שהיתה שם עבירה כי לולא זה למה נכנסו למקום אפל אבל במקום שרגל אדם מצוי שם אפילו באישון לילה ואפילה א"ל ודאי היתה שם עבירה כי מירתת אולי יעבור שם אדם לפניהם כגון העומדי' בחצות לילה ללמוד או לחשוב חשבונות או המאחרי' על היין או א' מבני הבית יעיר משנתו ויצא לחוץ ודאי מרתת ולא עברו עבירה. דאל"כ אמאי אנו מתירין להתייחד אשה א' עם ב' אנשים בחדר ליחוש אולי יפול תרדמה וכו' אלא ודאי מרתת אולי יעירו משנתם ויגולה קלונם כו' עכ"ל הרי קמן במקום שרואין אפי' ע"י הדחק לא חישינן לקלקול מכ"ש בנ"ד שהיו בחדר שבני אדם נכנסי' ויוצאי' שם תדיר שאין לחוש לקלקול ולא הוה עדות של כיעור כלל להוציא אשה מבעלה על עדות זה. ועוד טעם אחר שאין זה עדות של כיעור כיון שלא ראתה האשה הנ"ל שום דבר מכוער. מן האשה כי מה ששכבה על הספסל אין זה דבר של כיעור וממשמעות דברי מהרר"מ בתשוב' סי' פ' משמע שצריכה לראות גם מן האשה דבר של כיעור ע"ש. וע"ד העדות שהעידה המשרתת שהיתה רגילה לשכוב בחדר אח' עם גבירתה האשה הנ"ל מחמת בניה הקטנים פעם א' הקיצה משנתה בחצות הלילה וראתה לאור הלבנה שהוא עומד בלא לבוש רק בכתונת אצל המטה שגבירתה שוכבת עליו וצעקה המשרתת עליו מי הביאך הלום ונבהל להשיב שהלך חשכה וטעה ורצה לילך לחוץ ובא לכאן שלא בכוונה כו' נראה לע"ד שגם עדות זה אפי' היה עד כשר אינו עדות של כיעור כי לפי דברי הגאון שהבאתי דבריו לעיל פשיט' שאין לחוש לקלקול כיון שהאשה המשרתת שכבה גם כן באותו החדר ודאי מרתתו (והנה באמת בנקל יש לחלק בין נדון של הגאון הנ"ל ובין נ"ד כי נ"ד הוא מכוער יותר שהתיצב בלא לבוש) מ"מ הסבר' במקומה עומדת שמרתתו וגם לפי דברי מהרר"מ שהבאתי לעיל צריך לראות גם ממנה דבר מכוער ובעדות זה לא הוזכר שום דבר כיעור מן האשה. ועוד בה שלישי' שאפשר שתירוצו תירץ אויב הוא אמת ואע"גב שסיגף את עצמו לאחר מכאן בטבילות ובתעני' אין זה ראי' שקלקל עם האשה זו כי מי יודע מה היה לו שעבר עליו רוח טהרה או אפשר לומר שבאמת חישב לעשות מלאכתו מלאכת מחשבת און ולא עשה והכי דייק לשון העדות שעמד לפני המטה משמע שעדיין לא שכב שם וע"ד שבעל תשובה א' התודה על חטאיו והודה שהיה משרת אצל אשה הנ"ל ונכשל עמה ובא אליה וכו' גם בעדותו אין ממש משום דהלכה רווחת בישראל אין אדם משים את עצמו לרשע ואי משום דאמרינן פלגינן דיבורא הלא כבר פסק הרשב"א בתשו' סי' אל"ף רל"ו שאין אומרי' פלגינן דיבור' אלא כשאמר פלונית זינתה עמדי אזי פלגינן ואמרינן פלוני'זינתה הוא אמת ומה שמסיי' עמדי הוא שקר רק זנתה עם איש אחר אבל אם אמר קלקלתי עם פלונית או כיוצא בזה לא פליגינן דיבור' ודברי טעם הם עכ"ל והובא בסמ"ע סי' ל"ד וא"כ בלשונת האלו שהעד המעיד הב"ת לית לן למימר פ"ד כלל
<b>ועוד</b> נלע"ד שאין לחוש לכל העדיות שהוגבו שלא בפני האשה ובלא דרישה וחקירה וכבר האריך מהרש"ל בתשוב' ושארי גאוני' שלענין עדות אשה בעינן בפניה דוקא ומה שרצה מכ"ת לחלק מסברת הכרס כיון שהודה דרך חרטה ותשוב' יש להאמינו שודאי אומר אמת לא נהירא לי כלל לע"ד אלא מעתה נאמר שהוא לבדו יהא נאמן כבי תרי שודאי אומר אמת אלא מא"ל ע"פ שני' יקום דבר אמרה תורה ה"נ והועד בבעליו אמרה תורה. הן אמת שסבר' זו כתבו התוס' בפ"ק דמציעא ד"ג ע"ב ד"ה מה וכו' לענין אין אדם משים את עצמו רשע אבל לענין זה אין לחלק כלל ומה שרצה מעכ"ת להוכיח סברתו מתוך דברי הרש"בא דאין צריך להעיד בפניה דא"לכ ה"ל להרש"בא לאשמעינן רבותא טפי וכו' תמיהני על מכ"ת שאין זה דרך הלימוד כלל שה"ל להרשב"א לפרש כי הוא השיב על השאלה שנשאל עליה ומעשה שהיה כך היה ואין לדקדק ממנו שום דיוק. ומה שרצה מעכ"ת לחלק ולומר כיון שלא היתה כוונה להעיד על אשה זו אינה צריך להעיד בפניה ורצה להסתייע ממ"ש הרא"ש בשם הרא"בד בספ"ק דמכות במחילה מכבודו בהפך הוא כיון שלא בא להעיד גרע טפי ולא הוה עדות כלל וכן משמע התם ממקום שבא מכ"ת להסתייע ע"ש ודוק. כללא דמלתא שנלע"ד שאין שום א' מן העדיות הנ"ל אשר יאמר עליו שהוא כדאי להוציא ע"פ אשה מבעלה וא"כ אין לומר שאבדה כתובתה ע"פ כי הא בהא תליא:
<b>וע"ד</b> הספק שנסתפק מכ"ת אם תוכל לישבע מחמת שהיא חשודה ע"פ העדיות הנ"ל וקלא דלא פסיק אשר יצא עליה. כיון שזכינו לדין שאין ממש בעדיות הנ"ל אין להסתפק כלל כי מהררמא"י פסק להדיא כהרא"ש שאין לפסול לעדות ולשבועה ע"פ חשדא ואין חשדא זו גרע משאר חשדא ובפרט באשר שמשמע מתוך לשון השאלה שהקול יצא ע"פ עדיות הנ"ל ואין קול כזה הוה קול כמ"ש מהררש"ל בתשוב' שבעינן שהקול יהא בלא עדי כיעור אבל אם הקול ע"פ עדיות לא יחשב לקלא ומכ"ש בנ"ד שאין ממש בעדות אין ממש בקלא. כללא דמילת' שלעד"נ שאשה זו לא הפסיד' כלום משארי נשים הכשרות ונשבעת על כתובתה ואפשר היה לצדד וליפות כחה שתטול בלא שבועה כיון שבעלה נתן עיניו לגרשה כמו שבא בשאלה. אבל אינני חפץ לטפל בזה ולחפש בזכותה נגד יתומים קטנים וע"ד שמעכ"ת מסתפק אם תשבע האשה ע"י גלגול שלא זנתה תחת בעלה באמת יש לפלפל בזה כי דינ' ג"ש תקיפי טוב' כי מהרו"ך ומוח"ז בב"ח סי' צ"ד מחולקי' בפי' דברי התו' בפ' השואל ואין הזמן מסכים כעת להאריך בזה והדברים עתיקים אמנם לפי משמעות השאלה לא תשיג האשה בכתובתה יותר ממאה זהו' ובלתי ספק שהיא הכניסה לו סך כזה. א"כ אין נפקא מינ' גם בזה בכל שאלתו דמר כי אף גם שזנתה ודאי לא אבדה מה שהכניסה לו אע"פ שאינו בעין מ"מ כיון שהוא אכל אותן מחוייב לשלמ' כמבואר בפוסק' לכן קצרתי כעת. וע"ד איזה פרטי דברים שראיתי תיוהא בדברי מכ"ת כגון מ"ש מכ"ת שיש לחלקו כמו שכתב בח"מ סי' צ"ב במחילה שגה ברואה כי לא נזכר שם יחלוקו כי אם בשבועה דאוריית' ולא נקיט שטר'. ונ"ד אינו דומה אלא למאי דאית' שם סי"ב החשוד על השבועה ומוציא שטר על היתומי' וכו' והוא אינו יכול לשבע יפסיד גם מה שרוצה מכ"ת לחלק שיש להחמיר ולא ליתן לאשה הנ"ל שבועה כי בלא"ה שבועה זו קלה בעיני נשים ונסתייע לסברא זו מהא דכתב הריב"ש הובא בא"ע סי' צ"ו אלמנה שנשבעת על כתובת' יכולים היתומי' להחרים על כל מי שיודע שהפקידה האלמנה כלום. וב"חמ סי' צ"ב הביא בש"ע בשם הרשב"א מי שמבקש להחרי' בב"ה על מי שיודע שזה עבר שבועה השואל כן ראוי לנזיפה אלא ע"כ יש לחלק בין שארי שבועות לשבועו' אלמנה במחילה אין זה חלוקא דרבנן. כי הדברי' ברורי' שיש חלוק גדול בין אם מכריזין מי שיודע שראובן חשוד שהוא בזיון מאד ובין מי שיודע אם האלמנה הפקידה כלום וכו' וק"ל עוד יש לפרש דברי הריב"ש שהאפטרופס טען ודאי שיש עדי' דאז גם הרשב"א מודה. אבל לפי מ"ש מוח"ז שצריך להביאם לב"ד דלא אתי שפיר כי מדברי ריב"ש לא משמע כן והנה אין עת להאריך עד אשר נזכ' ונחי' ונראה פנים בפנים ואז פא"פ נדבר בו אי"ה ובזה אצא ואומר שלום מ"ה צבאו'. והוא יצילנו משגיאו' וישים עמנו לטובה אות ויראינו מתורתו נפלאות כן נ"ל גרשון אשכנזי:
<b>שאלה</b> <b>כט</b> <b>כלב</b> בן יפצ"ה פיהו בשער יפתח בדורו עתיר נכסי עתיר פומבי אוצר בלום ובלום אוצרו. הטוב מטיב מברכין ברכת הנהנין מאורו. ה"ה אהובי הרב הגדול מעוז ומגדול. פורח עליו עוף נשרף בקי וחריף נ"י ע"ה פ"ה ואב"ד כמה"רר כלב פייבל נר"ו ולא יכבה מחול ימים ירבה. אהובי ידידי באתי להודיע ולידע למכ"ת שג"י הצהירי' האירו אל מול עבר פני ביום אתמול כי עבר לעת ערב ומה מאד חביבין עלי דברי דודי' כי טובי' מיין עסיס ורמוני' וע"ד מה שביקש מכ"ת ממני לחוות דעי מרחוק בענין מעשה שהיה כך היה אווז פטומא ושמנה שנצלה ונצמק ויפה לה בכלי שקורין ברא"ט בע"קין ונמצא בתוכה הלב דבוק. והאווז היתה שלימה ולא חסר ממנה כי אם הראש והרגלי' והכנפיי' סמוכי' לגוף אם יש לומר בזה אין לך עוף שאין בו ששי' נגד הלב או לא אמרינן כן אלא כשלא חסר מן העוף רק הראש והרגלים ולא הכנפי' שהרי מהררמא"י לא כתב בהגה' שיש להקל כי אם בחסרון הראש והרגלים וחזיתן לדעתי' שנוטה להקל גם בזה אף גם אם העוף כבר נאכל וליכא למיקם עלה דמלתא רק שידוע לו בבירור וראתה אותה קוד' שהיה שלם כנ"ל ונסתייע מכ"ת מתשובת ר"י מינ"ץ שדעת שפתיו ברור מללו שמנהג להקל גם בזה ורוצה מכ"ת לדעת כיצד אני מורה:
<b>תשובה</b> הנה אהו' ידידי מה אומר ראה זה דבר חידוש הלא הכל גלוי וידוע לפני דמר ומבואר בהאחרוני' רק שלא יאמר מכ"ת שלא חששתי להשיבו ח"ו אמרתי להשיב מפני הכבוד אמנם בקצרה ולא אאריך כדרכי להשיב לשואלי דבר לצדד ולהראות פנים לכל צד באשר שאין הזמן מסכי' עמדי ומה גם שאין הנושא סובל באשר שאין לו שורש ועיקר בתלמוד הנה באמת הדין עם מכ"ת שכ"כ מהרר"י מינן ואין להרהר אחר מידותיו של המורה כן. כי יש לסמוך על אילן גדול ולתלות בו אמנם דרך הוראתי כן אני מורה אם יבא העוף לפני עם הלב ואוכל לשפוט למראה עיני שהוא ס' נגד הלב אע"פ בחסר מן העוף חלק גדול אני מכשירו כי אין זה מן הנמנע שיהיה ג' רביעי' מן העוף או פחות ס' נגד הלב ויותר. ולכן דקדק מהר"מאי בלשונו הצח וזך וכתב ואם אין שלם וליכ' ס' וכו' משמע שאינו מוכח שאם אין העוף שלם דליכ' ס' יכול להיות שאין העוף שלם ואפ"ה יש בו ס' לכן הוצרך לומר ואם אין העוף שלם וליכא ס' וכו' וק"ל. אבל אם אין העוף והלב לפני אין אני מכשירו אם לא שהעוף שלם ולא חסר ממנו כי אם הראש והצוואר והרגלים אבל כשחסר ממנו עוד שום מה אינני מכשירו ואין אני סומך על תשובו' ר"י מינץ מכמה טעמי' חדא באשר שמה"רמאי גם או"ה הזכירו בהכשר שלו אם חסר מן העוף הראש והרגליי' ולא יותר הגם שאפשר שאורח' דמלת' נקטו כי בתרנגולי' אין דרך להסיר מהן הכנפי' מ"מ אינני סומך על זה כי יש לנו לקרב הדעות שלא יהיה ביניהם פלוגתא רחוקה כי מה שמהרי"ל ס"ל שצריך שיהיה העוף שלם עם הראש והרגליים מסתייע שנאמר שמהר"מאי מתיר בלא הראש והרגלים ולא יותר. חדא ועוד קאמינ' שכל ראיותיו של הגאון מהר"י מינץ במחילה אינם מוכרחי' כאשר עיני המעיין לנוכח יביטו בהבטה ראשונה הן אמת שראיותיו לענין זה נכונים שגם אם אין העוף שלם בלי שום חסרון מ"מ נקרא שלם אבל כמה יחסר ממנו ויהא נקרא עדיין שלם אינו מוכרח. וביותר שעיקור היסוד שבנין נשען עליו הוא מ"ש המעשה שבא לפני מה"רק הזקן ראש של אווז שלא נפתח ונתבשל בשהוא שלם כו' ועינינו לנוכח יביטו שהב"י בסי' ס"ח השיג על הוראתו של מה"רק והת"ח סי' צ"א הסכי' עם הב"י באשר שחצי שיעור דאוריית' ולא ניחא להו בישובו של מה"רי מינץ וא"כ הוא כשל עוזר וכו' ואם היסוד נופל אין לסמוך על הבנין. אמנם אם יש עוד איזה צד היתר כגון שנתמלא העוף אני מקיל אע"פ שבלא"ה אין אנו מצטרפין המולייתא כמ"ש הפוסקים אבל באשר שגם זה הוא חומרא ע"כ אני מקיל וכמ"ש מהר"וך בי"ד בפרישה ע"ש. וע"ד מה שרוצה מכ"ת לסמוך על מה שהיה עסקן בדברי' ושקל במאזני צדק ומצא שהאווז כזה היתה יותר מצ"ח נגד הלב במחילה מכבודו אין זה ראי' כלל שאין כל הלבבות שוות הגע את עצמך מה לו להרא"ש ולרא"ביה לקבלתם שאין עוף שאין בו ס' נגד לבו הרי ידיהן לא היו אסורי' לשקול במאזני צדק כמה אווזי' ותרנגולים נגד לבם וגם הם יביטו ויראו בעיני פקיחא שלהם שיש בעוף ס' נגד לבו אלא האמת יעשה דרכו שאין לסמוך על הנסיון לדבר בפרטו' לעשות ממנו כלל אם לא מחמת הקבלה והקבלה הוא אף אם אנו רואין למראה עינינו שהלב גדול והוא יותר מחלק ס' בכל העוף מ"מ הקבלה שאין טעם הדם שבו חלק ששי' מן העוף וכמ"ש לענין תולעת בפירי ועיי' בת"ה בסי' קע"ב. גם מ"ש הט"ז שיש להתיר אפילו נקלף העור אין אני סומך עליו כלל כי סברתו קלושה ודקה לדחות בה דברי מהרש"ל המפורשים שאין להקל אם הופשטה העור. גם הט"ז בעצמו הביא דבריו (בסי' ע"ב ס"ק ו') ולא השיג עליו כלל וקרוב:
בעיני שגם הט"ז מסכים עם מהר"של ומ"ש בס"ק ט' ונ"ל עוד דגם בלא עור יש להקל כו' היינו אם יש עוד איזה צד היתר ודבר זה נלמד מעניינו שסמוך לו הביא דברי הפרישה שכתב שיש להקל אם יש עוד איזה צד היתר וע"ז כתב ונ"ל עוד וכו':
<b>כללא</b> דמלתא אני מורה ובא אם העוף חסר והלב שלם בא לפני אני שופט למראה עיני אם יש ספק בעוף אם לאו ואם אין לפני העוף והלב שאוכל לשפוט למראה עיני אם יש ס' בעוף נגד הלב והעיקר חסר יותר מן הראש והרגלי' או הופשט העור אין אני מיקל כי אם שיש עוד איזה צד היתר. מ"מ אין אני אומר קבלו דעתי והמקיל כדברי מה"רי מינץ לא הפסיד ובפרטות במקום הפסד מרובה או בערב שבת לכבוד השבת כנ"ל גרשון אשכנזי:
<b>שאלה</b> <b>ל</b> ברך לקחתי וברך אשיבנו לשואל כענין ומשיב דברי' נכוחי' ערבי' כעול' מחים ה"ה הרב הגדול המופלא כמה"רר אפרים יכהן פאר נרי':
מה דבדק לן מר במעשה שהיה כך היה איש אחד קנה במקולין של נכרי שלשי' ליטראות בשר כשר והנכרי נתן לו חצי ליטר' בשר נבילה להכרעה ואח"כ נמלח הבשר הכל ביחד והנה למראית העין אין ששי' בבשר כשר אעפ"י שהוא ס' במשקל והמין שואל אי אזלינן בתר המשקל או בתר מראות העין.
<b>תשובה</b> הנה דבר זה הוא דבר כללי בענין שיעור הוראות ששי' כיצד משערינן אם במשקל אם במדידה דהיינו שממלאין כלי מלא מים ומכניסין את האסור לתוכו וכנגד המי' היוצאי' ע"י הכנסת האסור משערינן ס' בהיתר ומכ"ת האריך למעניתו והרא' פנים מסבירות לכל צד כמראה האופן וכמעט שלא הניח מקום להתגדר בו אעפ"כ אענה גם אני את חלקי להפיק רצון מכ"ת והנה באמת לכאורה דבר זה מבואר במרדכי ס"פ ג"ה והב"י הביאו בסי' צ"ח וז"ל היאך משערינן ששי' נגד כל הכלי האסור ממלאים כלי גדול מלא מים ומכניסין כלי האסור תוך אותו כלי והמים היוצאים הוא שיעלה דופני הקדירה וישער בהיתר נגד אותן המים עכ"ל ב"י וכ"כ האגודה בפ' ג"ה וא"כ הרי מלתא אמורה שמשערינן על ידי מדידה כנ"ל.
<b>אמנם</b> אפשר לשדות בו נרגא ולומר דוקא התם גבי כלי שא"א לומר שנשקל הכלי ונצטרך ששי' נגד כל המשקל הלא הכלי חרס או מתכת אינו אסור מצד עצמו אלא מה שבלוע בו אסור ולא ידעינן כמה בלע ואין סברא לומר שאותו האסור יהא לו המשקל של המתכת או של חרס אלא אנו רואין כאלו כל דופני הכלי הם חלב ממש וכיצד אפשר לשער זה במשקל לכן משערינן במדידה כנ"ל אבל במקום שאפשר לשקול האסור בעצמו ודאי אנו הולכין אחר המשקל בין לקולא בין לחומרא ולכאורה היה חלוק זה מוכרע דאל"כ קשה למה כתב ראב"י והרוק"ח דין זה גבי כלים ולא כתבו כן גבי שארי דיני' אסו' שנפל לתוך היתר שמצריכין ס' כיצד משערינן אלא ודאי במקום שיש לשקול האסור וההיתר אין שאלה כיצד משערינן אבל היכא שהאסור בלוע דא"א לשקול התם צריך לפרש אבל באמת אין כאן הכרעה כלל דאפשר לומר דה"ה בכל שיעורי ששי' משערינן כה"ג והא דלא כתב כן ראב"י והרוק"ח בכל שיעורי ס' היינו משום דבשאר שיעורי ס' הוא פשוט אבל גבי כלים דאית בי' חלל הוצרך לומר כיצד יעשה שימלא הכלי מים וכו' ממילא אין ראי' מדברי הרא"בי והרוקח הנ"ל כלל אמנם לע"ד הדבר פשוט שמשערינן במדידה מהא שכתב הר"ן בפג"ה והובא בב"י ס"ס צ"ח וז"ל כתב הר"ן בפ' ג"ה בשם הרא"ה כשמשערינן ברוטב משערינן לכזית ביצה ומחצה של רוטב שכן שעורו אם יקרוש יעמיד על כזית והוא ז"ל כתב שאין דבריו נראה לו כיון שאמרו בגמרא משערינן ברוטב סתמא משמע כמות שהוא משערינן אותו וכדברי הר"ן כתב הרשב"א ז"ל שם בשם בעל העיטור עכ"ל ב"י ועיין בר"ן שכתב מלתא בטעמא וז"ל שכך שיערי חז"ל שאין לך שנותן טעם יותר מששי' אפי' ברוטב דאל"כ היינו צריכין לחוש ולתת הדבר לשיעור לעיין באיסור זה אם הוא עב או דק הרי קמן שאין משערינן במשקל לפי דעת הר"ן והרש"בא דהא החוש מעיד שכזית רוטב לא יהא משקל כמשקל כזית קרוש אלא ודאי אנן לא אזלינן בתר המשקל בין לקולא בין לחומרא וזה נלע"ד ראיה שאין אחריה תשובה.
<b>ועוד</b> נלע"ד להביא ראיה מהא דאיתא בפג"ה (דף צ"ז ע"ב) אר"ח כשמשערינן משערין ברוטב ובקיפה ובחתיכות ובקדרה א"ד בקדרה עצמה וא"ד במה שבלעה הקדר' ורש"י מפרש בקדרה היינו חרסי הקדרה (כמ"ש המפרשי' משמי') ואם באנו לומר שניזל בתר המשקל א"כ אם יהא הקדר' משל מתכת שמשקלו כבד כששי' זית' והכלי מחזיק מדה אחד רוטב שמשקלה ג"כ ששי' זתים א"כ נפל שם ב' זיתי' אסור הכל שרי ואם יש כלי אחר שגדול ממש כמו זה הכלי ובכל דבר דומה לו רק שהוא ממתכת אחר שאינו כבד כ"כ ונפל לתוכו ב' זתי' של אסור יהיה אסור וזה ודאי דבר שאין לו שחר וכי מפני שהמתכת מצד טבעו כבד יותר יבלע יותר בשלמא גבי בשר וכיוצא בו שיש לו טעם אפשר לומר משקל ליטר יש לו טעם לנגד משקל א' מששי' בליטר' אע"פ שלמראות עין הוא גדול יותר בא' בששי' של ההיתר אבל קדרה שאין לו טעם מצד עצמו א"א לומר אלא שהוא בולע יותר מצד שהוא כבד יותר במשקל ודאי זה אינו אעפ"י שלא פסקינן כא"ד זה גם התו' מפרשי' בע"א מ"מ אין סבר' לומר שיחלקו כיצד אנו משערינן במדה או במשקל:
<b>ועתה</b> באתי למיקם עלה דמלת' במה שהביא מכ"ת ראיות באמת ומה שרצה להביא ראיות להיפך ואשיב על ראשון כו' ולא לסתור דבריו רק דרך פלפולא בעלמא והנה מ"ש מכ"ת להביא ראיה דאזלינן בתר משקל ממשנה פ"ד דתרומות המונה הרי זה משובח והמודד הרי זה משובח והשוקל הרי זה משובח משלשתן תמהני מה ענין מעשר לבטל אסור שהוא בנותן טעם כי ודאי לענין המעשר לכוין המעשר בצמצום ולא יוסיף ולא יגרע אין משובח כמו השוקל וכן לבטל האיסור בהיתר בששי' אם האסור וההיתר שוים ממש כגון חמץ ומצה ודאי השוקל משובח וכמו שכתב בענין מצה כפולה בע"פ אחר חצות אבל לענין ביטול בששי' בדבר שאינם שווים יש לומר שאין משגיחין בכף מאזנים כלל. הנה באמת מכ"ת אחר רוב פלפולו גם הוא שדי ביה נרגא שאין להביא ממנו ראיה אבל תמהני איך עלה על דעתו שיהא ה"א להביא ראי' משם הלא אין הנדון דומה לראי' כעוכלא לדנא מן הטעם שכתבתי.
<b>ותו</b> <b>כתב</b> מכ"ת והביא ראיה לאידך גיסא שאין משגיחין במשקל וז"ל וראי' מגמר' דחולן דף צ"ד אר' אשי ואמר רב כהנא הוה איבעי' לן כי משערינן בדידיה משערינן או במאי דנפיק מיניה כו' ופשט דבדידיה משערינן דאי במאי דנפיק מיניה מנא ידעינן וכתב הר"אש פשיטא דבשאר איסורים משערינן בדידיה וטעמא דמלת' כתב המרדכי פג"ה חיישינן דלמא נפק כולה אף שחתיכות האיסור שלימה שמא בלע מן ההיתר ומן הספק אזלינן לחומרא ואם אית' דבנ"ד אם חתיכה האסור גדול בכמות נגד ההיתר עד שלא יהיה בהיתר ששי' נגד האסור ואם באנו למשקל יהיה בהיתר ששי' נגד האיסור כי האיסור גדול בכמות וקטן באיכות המשקל. א"כ למה פשיט' ליה דבשאר איסורים דבדיד' משערינן דהיינו מה שתפלוט החתיכה ע"י מדידת מים והיינו לחומר' הלא אף אם בדידי' משערינן יהי' קולא דהיינו כמו בנ"ד דמשערינן בדידי' שהולכין אחר המשקל אף שאין ששי' במדידה לפי שהחתיכה גדול א"כ אם היינו משערינן במאי דנפיק מיני' דלמא פולטות יותר מה שתעלה המשקל כמו שאנו רואין בחוש שהיא גדולה בכמות וכו' עכ"ל מכ"ת רק קצת במלות מתחלפות תמה אני מאד על מכ"ת בדברים האלו ואמינ' כד ניי' ושכב רב כתב דברי' כאלו שיש לחוש דלמא פולטות יותר מה שתעלה המשקל א"כ החלק יהיה גדול מן הכל וזה הוא א' מן הנמעות והדבר מבואר בעצמו שהאיבעי' היא אם בדידי' משערינן בכל החתיכה כמו שהוא לפנינו או במאי דנפק מיני' דהיינו שנשער באומד יפה כמה פלט החתיכה למחצה או לשליש או לרביעי א"כ אף אנו נאמר במאי דנפיק מיני' משערינן לפי המשקל וק"ל וקשה איך אפשר שיהא מה דנפיק מיניה יותר מן החתיכה כולו:
<b>לאחר</b> שבאה תשובתי אל הרב הנזכר חזר וכתב לי והודה ולא בוש שאין דבריו נכונים בזה גם כתב לי וז"ל ואשר הביא רום מעכ"ת ראי' לדין הנ"ל מהא דכתב הר"ן משם הרא"ה וע"פ דחיית דברי הר"ן דמשערינן ברוטב סתמא והחוש מעיד שבכזית קרוש כו' יפה כתב מעכ"ת וראיה זו ראויה למי שאמרה אך כאשר כתב רום מכ"ת בין לקולא בין לחומרא יש לדקדק מכל מקום מנא ליה דלא אזלינן בתר משקל לקולא וכו' רק באשר שתלה לי רום מכ"ת חד מרגניתא אוסיף קצת להביא ראיה לדבריו ממתניתין דפ' כל הבשר (דף ק"ח ע"א) מהא דטיפת חלב שנפלה על החתיכה כו' משערינן בס' ואם אין ס' בחתיכה נגד החלב אסור והלא חתיכת הבשר הוא קרוש וכזית חלב הוא דוגמת רוטב ואפ"ה צריך ס' זתי' בחתיכת בשר נגד זית חלב ואם אין שם ס' זתים אסור הלא החוש מעיד שכזית בשר הוא יותר כבד במשקל מכזית חלב שהוא דוגמת רוטב ואין צריך ס' זתים במשקל מן החתיכה אלא ודאי שהמשקל אינו מעלה ומוריד עכ"ל ובמחילה מכבודו מרגנית' דלית בי' טימא כלל אשכח מר הלא לשון המשנה כך הוא טפת חלב שנפלה על החתיכה אם יש בנותן טעם באותו חתיכה אסור עכ"ל וכיון דסתם התנא וכתב אם יש בנותן טעם וכו' אין הכרעה במאי משערינן אם יש בנותן טעם אם במדה או במשקל ואם בתרווייהו יחד דהיינו שנוכל לומר הן אם משערינן אותו הטפה ע"פ המשקל לא הוה ס' בבשר הן שמשערינן אותו ע"פ המדה אין בו ס' ובזה אזדה והלכה לה ג"כ הראי' ראשונה שהביא מכ"ת להוכיח שאזלינן בתר מדידה ולא בתר המשקל מהא דכתב הטור בסי' צ"ח קדירה שיש בה נ"ט זיתים של היתר ונפלו בה ב' זיתים א' של חלב וא' של דם כ"א מצטרף עם הנ"ט לבטל חבירו וזה הוא פשוט שמשקל זית חלב ומשקל זית דם אין משקלו שוה והחוש יעיד על זה ואפ"ה כל אחד וא' מצטרף עם הנ"ט זיתים לבטל את חבירו וכו' ע"ש ואין מזה ראיה כלל כי איכא למימר דהכי קאמר הטור אם יש בקדרה נ"ט זיתים רוטב של היתר דהיינו ששקלו הרוטב נגד הזיתי' ומצא שהרוטב הוא משקל נ"ט זיתים ואחר כך נפל לתוכו משקל זית א' של דם ומשקל זית א' של חלב אזי מצטרף כל אחד ואחד לבטל את חבירו אבל לא איירי הטור שנפל בתוכו זית חלב או דם בכמות וק"ל.
<b>אבל</b> באמת אין אנו צריכין למקו' אחר כי במקומו הוא מוכרח בהר"ן הן מצד הלשון הן מצד הטעם דהא כתב הטעם דאל"כ היינו צריכין לחוש לתת הדבר לשיעורין ולעיין באיסור והיתר אם הוא עב או דק עכ"ל ואם נאמר שלקולא אזלינן גם בתר המשקל א"כ כשבא השאלה לפני החכם מתחלה צריך לעיין אם האיסור וההיתר הוא עב או דק ואם כיוון יפה אם הוא עב או דק ולפי אותו האומד אין בו ס' צריך לחזור ולעיין בכף המאזני' אם לפי המשקל אין בו ס' או אם יש בו ס' א"כ נתת הדבר לשיעורין אלא ודאי אין משגיחין בכף מאזנים כל עיקור בין לקולא בין לחומרא גם מצד הלשון מוכח כן שהרי אמ"ר חנינא כשמשערינן משערינן ברוטב ובקופה וכו' משמע הא אם משערינן ברוטב כמו שהיא וכו' (לפי משמעת הר"ן) ולא הוה ס' אסרינן ליה ולא משגיחין אח"כ במשקל כלל. ויפה כתבתי שזה הוא ראיה שאין עליו תשובה כלל. וידוע למר שמה שכתבתי בכתבי הראשון כתבתי בנחיצה רבה מחמת רוב עסקי המדינה המוטלים עלי גם להפיק רצון התלמידים המחודדי' וזאת היתה הסיבה האמיתיי' שלא השבתי לו מאומה על מה שהקשה מכ"ת על העור בס"ס צ"ח והנה אחר שסלקתי מעלי רוב הטרדות חזרתי ועיינתי בכתבו דמר במה שהקש' מכ"ת על הטו'למה פסק כר"ל דאמ' הפגול והנותר והטמא שבללן זה בזה ואכלן פטור הלא מסקינן בגמ' שם פ' התערוב' דע"ט ופליג אדר"א דאמר ר"א אין איסורן מבטלין זה אחר זה כו' ואחר העיון נלע"ד דהטור הי' גרסתו א"ר יוחנן הפגול והנותר כו' וכן איתא בב"י אמר ר' יוחנן וכו' וכן מסיים הב"י ולא כר' יוחנן (ודלא כנראה מדברי הכ"מ בהל' פסולי המקדשים פי"ח שהיה גרסתו אמר רב פפא גם לא נראה מלשון רש"י שהיה גרסתו אמר ריש לקיש) או היה גרסתו כנראה מתשובת הראש כלל ך' סי' ב' שהיה גרסתו רי"בל לכן פסק הטור כהאי מימרי' דהא ק"ל הילכת' כרי"בל בכל מקום כדאית' בספר תנאי' ואמוראי' כאשר כתבו התוספ' בחולין פ' ג"ה דצ"ד ע"א ד"ה אמר רבא ואם הגרסא נכונה ר' יוחנן כמשמעות הב"י פשיטא שהלכה כר"י נגד ר"א שהיה תלמידו והסמ"ג במצוה ל"ת סי' קל"ח דף ג' ע"א הביא ג"כ הגירסא אמר ריש לקיש הפגול והנותר וכו' ומשמע שהוא פוסק כן עיין בביאורי מה"ררשל על הסמ"ג דף צ"ז ע"א ודוק ואין להקשות למה לא הביא הטור דעת הרמב"ם שפוסק כר"א בהל' פ"ה פי"ח כי אין זה קושי' כי באמת לא ה"ל להטור להביא דין זה כלל כי לא נ"מ מזה אלא לענין מלקות אם אכלן אין לוקין עליו אבל לענין אכילה ליכא מאן דפליג שהוא אסור באכילה ואין דרכו של הטור להביא דיני מלקות ועונשין ולא כתבו אלא משום דמיני' גמרינן שני דיני' הראשוני' דנפקא לן מינייהו טובא מכ"ש בתשו' הרא"ש כלל כ' ס' ב' לכן לא הביא דעת הרמב"ם שס"ל שלוקין עליו וא"ת מכ"ש ה"ל להטור להביא דעת הרמב"ם דכיון דפליג אמוצא מקור הדין מסתמא פליג נמי אהתולדה שמסתעף ממנו זה אינו כי לענ"ד פשוט שאף ר"א דפליג אדין זה דהפגול והנותר וכו' מודה בשני דיני' ראשוני' ולא פליג ואמר אין איסורין מבטלין זא"ז אלא כגון שיש עדיין בנותן טעם בשאינו מינו או בכדי נתינת טעם במין במינו אבל כשנתערב דרך משל כזית א' של פיגול בששי' זתי' של נותר והותרו בו משום פגול ודאי אינו לוקה שהרי לא טעם טעם פגול וכן משמע מן הראי' שמביא ר"א מהא דאמר הילל היה כורך וכו' כי ודאי אין המרור מבטל טעם המצה לגמרי אלא מכחיש כח הטעם. אבל אם הוא מרור כל כך או מצה כ"כ עד שא' מבטל חבירו לגמרי עד שאינו טועם טעם מרור או מצה כלל פשיט' בהא לא אמר הילל אין המצו' מבטלות זו את זו. א"כ הה"נ כשהאסורי' מבטלין זה את זה לגמרי עד שאין בא' מהן טעם של חבירו כלל ודאי הוה ביטול ואין לוקין. ממילא זכינו לדין. שגם הרמב"ם אע"פ שהוא פוסק כר"א דאין איסורן מבטלין זה את זה מ"מ מודה בשני דיני' הראשונים על כן לא הביא דעת הרמב"ם כלל. כי אין בין הרמב"ם והטור אלא לענין מלקות ואין כוונת הטור להביא דיני מלקות וק"ל כנ"ל גרשון אשכנזי.
<b>שאלה</b> <b>לא</b> נדרשתי לאשר שאלוני לחוות דעי הקלוש' בענין מעש' שהיה כך הי' שלוי בר אברהם חייב סך עצום לשמעון בן יצחק על פי הפסק בז"בלא וזבל"א. והנה שמעון הי' רודף את לוי עד חרמה לשל' לו סך הנ"ל וחזרו וירדו לדין לפני הב"ד המרוצ'לשניה' והקימו קומפרמיס בת"כ בפ"מ לאשר ולקיים וכל אשר יצאו מפיהם יעשו. והנה יצא מפי הב"ד שלוי ישבע שבועה הנ"ל וכן עשה ועכשיו בא לוי לעורר מדנים דיני דינים ומורה היתר לעצמו להנקה מאלתו מחמת שמסר מודע' קודם שנשבע. ועתה יורנו וילמדינו רבינו אם יש ממש בדברי לוי להפטר מעונש השבועה מחמת המסירת מודעא אם לאו ואם הוא ראוי לעונש שמקלו יגיד לו על שהקיל בעונש שבועה חמורה כזה זהו תורף השאלה
<b>תשובה</b> איבר' שאין כעת צאת לטייל בהווית אביי ורבא ובפוסקי' ישני' וגם חדשי' רק בדברי כבושים וכל איש ישראל יבא הביתה לחשוב חשבונות עם קוני"הו ובמסתרים תבכה נפשי מאימת יום הדין הנורא המשמש ובא לקראתינו לשלום מ"מ לאפרושא מדבר חמור וקשה לא אחשה אמנם בקצרה ותן לחכם ויחכם עוד ומדעתו יעשה פרושה.
<b>והנה</b> לע"ד נראה פשוט לוי צלול במים אדירים והעלה בידו חרס מחרסי האדמה ובוקא סריקי. ומאל' לא יהא נקי כתיב חנ"קי ושתי תשובות בדבר שלוי אינינו יוכל ורשאי לעורר עוד מדנים דיני דיני' חדא שמתוך לשון השאלה משמע שלוי לא מסר מודעה על הקומפרמיס רק על השבועה שנשבע א"כ איך יעלה על דעתו לעורר מדנים ולעבור על פסק של דייני' אחרים אשר קיים וקיבל עליו בת"ב בפ"מ לאשר ולקיים כל מה שיצא מפי הדיינים בלי שום אונס והכרח כלל רק מרצונו הטוב ואפי' היה בקצת אנוס בקבלת הדיינים מ"מ מחויב לאשר ולקיים פסק הדייני' כמבואר בתשובו' הרשב"א הובא בב"י סי' רל"ב בי"ד ובש"ע סי' י"ח ע"ש מכ"ש וק"ו אם לא היה אונס כלל בקבלת הדייני' כמו בנ"ד שמחוייב לאשר ולקיים פסק הדיינים בלי פקפוק הרי שלוי איננו יוכל להתגלע ריב ולעורר מדנים מחמת הת"כ בפ"מ אשר תקע ונקש באמרי פיו:
<b>חדא</b> ועו' קאמינא שאינו יוכל לעורר עוד מדני' מחמת השבועה החמורה אשר נשבע ואסר איסר על נפשו ואין כח בהמודעי לבטל השבועה ודבר זה מבואר באר היטב במהרי"ק שורש קס"ו בראיו' ברורות ע"ש וגדולה מזו כתב הרב הגדול ר' אהרן ששון בתשו' סי' פ"ו שאפי' אם היה לוי אנוס בשבועתו אונס ממון וגם מסר מודעא מ"מ מחוייב לקיים שבועתו ע"ש דבריו בטעם לשבח. הן אמת שלא נעלם מעיני מ"ש הרב הגדול המפורס' מהרר"מ מלובלין בתשובו' סי"א שהוא חוכך להקל אם יש מסירת מודעא עם אונס ממון מ"מ נראה לענ"ד דברי הרא"ש נכוני' וטעמו ונימוקו עמו ודברי מהר"מ דחוקי' כאשר יראה המעיין במעט עיון ולא יהא אלא פלוגת' דרבוות' יש לנו לילך לחומרא באיסור שבועה דאוריית' וביותר שאפשר שגם מהר"מ מודה בנ"ד באשר שנשבע על ביטול המודעי ופסל כל עידי מודעות והכי דייקא דברי מהר"ם למעיין שם. ואין כאן מקום להאריך שלא לצורך באשר שבנ"ד לא היה כאן אונס ממון כי לא מקרי אונס ממון אלא הפסד מכיסו ולא מניעת הטובה כמבואר במהרי"ק שורש הנ"ל:
<b>כללא</b> דמלתא שלע"ד פשוט וברור שלוי עומד בקום קבל וקיים כל מה שיצא מפי הב"ד ולא יערער ולא יהרהר אחריהן הן מצד הת"כ בפ"מ אשר תקע הן מצד השבועה החמורה אשר נשבע אשר כל שומעיה תצלנה שתי אזניו ותסמר שערות ראשו ויאחזנו פלצות ואם היתר לעצמו יורה שלא כדת של תורה לעבור על א' מפרטי השבועה מרב' ועד זעיר' ליקום בארור ההיא גברא ונקה לא ינקה הוא ומשפחתו ודבר שאין אש ומים מכלין ש"ש מכלה (זו מב"ד שלמעל') גם ענוש יענש מב"ד של מטה כאיש אשר יחטא. ויאונה אליו רעה לפסלו לעדות ולשבועה וכל מי על דבר ה' חרד. ממנו יהא נבדל ונפרד. ובכל זה אין אנו משיגין גבול דת ודין של השררה יר"ה כל זה נראה בעיני פשוט וברור. ומה גם שאין הזמ' מסכים להאריך לכן לא הקפתי בהלכות ובראיות ואם המצא ימצא מי שיפקפק ויהסס בדברינו אלו יש לנו פה להשיב ומצח להרי' ראש לברר וללבן הכל כשמש בראיות ברורות למבין דבר בקל נ"ל גרשון אשכנזי.
<b>שאלה</b> <b>לב</b> ברך לקחתי וברך אשיב לשואל כענין ומשיב דברי' נכוחים. חוצד בחקל תפוחים ה"ה אהובי האלוף התורני עדני עצני כהר"ר איצק נר"ו ולכאש"ל שלום עד בלי ירח אהובי ידידי דברי קדשו י"ג הצהירים האירו אל מול עבר פני יום ה' העבר והיו לי לנחת. והנה ע"ד שאלתו שאלת חכם האמת אגיד אם לא את פני מכ"ת אני נושא לא הייתי מזדקק להשיב לו אע"פ שהוא דיין בדבר באשר שאין דיין יחידי כ"א בורר לא' מן הצדדים ועדיין יש לחוש שלא להשיב כי אם לשני הבוררים יחד. אבל מאחר שמכ"ת מוחזק אצלי שאיננו מן כת הטועי' בדברי רש"י ח"ו ע"כ אמרתי להשיב לו מפני הכבוד. אמנם בדרך קצרה כי אין הזמן מסכים עמדי מכל צד להאריך בראיו' ולהראות פנים לכל צד כמראה האופן כדרכי להשיב לשואלי דבר. ומה גם שאין הנושא סובל כל כך והנני אשיב על ראשון ראשון ועל אחרון אחרון. ע"ד שהא' מן הג' ב"ב שמקרוב באו בפעם א' סבר שהסגן בחודש השלישי שייך לו משורת הדין באשר שחביריו שניהם קשישו מיניה
<b>תשובה</b> נלע"ד שאין הדין עמו באשר שהסגן בחודש השלישי הוא תשרי והסגן בחודש תשרי הוא משובח כידוע היה ודאי הזקן יוכל לומר לא יקירייכו בעינא ולא זילותייכו בעינא רק אהיה כא' מכם ונטיל גורל מי יעלה ראשון לסגן ומי אחרון באשר שעדיין לא נהגו לילך אחר הזקנה אע"פ שלפי מ"ש הגאון ר"ד ן' זמרא בתשו' סי' י"ג שיש לאדם לבחור במצוה ראשונה שפגע בה ולא ישגיח במה שהמצוה הבאה אחריה היא משובחת יותר שאין אתה יודע מתן שכר של מצות א"כ י"ל שהסגן הראשון שייך להזקן והוא כבודו אע"פ שהג' הוא משובח. מ"מ נלע"ד שבעל ת"ה ל"ל האי סברא בסי' ל"ה לענין קדוש הלבנה שאע"פ שאמרינן שהויי מצוה לא משהינן אפי' לעשותו מן המובחר ה"מ היכא דאיכא למיחש שמא תיבטל המצוה ע"י שהויי כגון קידוש הלבנה אם ימתין עד מ"ש יש לחוש שמא יהיה מעונן ב' או ג' לילות עד שיעבור הזמן אבל כשמ"ש הוא ז' או ח' בחודש אזי אף גם אם יהיה ב' או ג' או ד' לילות מעונן עדין יש זמן לברך עד סוף ליל ט"ו בכה"ג יפה להמתין עד ליל מ"ש ע"ש שהביא ראיות נכונות. א"כ לפי דעת ת"ה הסגן השלישי הוא עדיף ואם היו רוצין להדר להזקן ה"ל להניח לו סגן השלישי ממילא לא יפה כיון אותו הב"ב שהחליט שהסגן הא' הוא שייך להזקן וגדולה מזו נראה לע"ד אם היה הזקן בוחר ליקח סגן בחודש השלישי שהוא משובח יותר בשביל שהוא תשרי לא היו הב' האחרים מחוייבים להניח לו הסגן מאחר שהוא משובח יותר וחילי מהא דאית' בפ' הניזקין דף נ"ט ע"ב וז"ל תנא דבי ר"י וקדשתו לכל דבר שבקדושה לפתוח ראשון ולברך ראשון וליטול מנה יפה ראשון. (ופ"י רש"י ליטול מנה יפה ראשון אם בא לחלוק עם ישראל ולאחר שחלקו בשוה אומר לו ברור וטול איזה שתרצה עכ"ל) הרי מבואר שאם היה לפנינו שני חלקים נפרדים שאינה שוים שהא' הוא משובח יותר אין הישראל מחוייב ליתן להכהן המובחר והמשובח אע"פ שהתורה הקפידה הרבה לקדשו ואם לכהן אין לו זכות זה לבחור חלק המובחר אע"פ שהתורה הקפידה מאד בכבודו להקדישו מכ"ש זקן שלא מצינו שהקפיד' התור' כ"כ כי אם בקימה והידור וכן מוכח יותר מדברי התוספו' והרא"ש עיין שם.
<b>כללא</b> דמלתא ששורת הדין היה שהג' ב"ב אשר באו כא' היו להם להפיל גורל מי א' ומי ב' ומי ג' כן היה דינם מתחלה ולאחר שעברו ב' חדשים ועדיין לא הטילו גורל היה שורת הדין שיטילו גורל מי שיזכה בחודש השלישי דהיינו אותו ב"ב שגילה דעתו שאינו מוחל חודש השלישי הוא עכ"פ תוך הגורל. אבל אם יטיל גורל עם שני חביריו שבאו עמו כא' או עם ב"ב א' מן הקודמים שמגיע לו הסגן ע"פ סידורם בהא יש לפקפק ובהיות מה שעבר אין ואין לנו נ"מ בזה כיון שזכינו לדין שעכ"פ לא שום א' מן כולם היה יוכל לזכות בסגן בחודש השלישי כי אם ע"י גורל. ממילא אותו ב"ב מן הקודמי' שהחזיק בסגן ואותו ב"ב מן המאוחרי' שרצה להחזיק בסגן בלא גורל שניהם כא' לא טוב עשו להחזיק במחלוקת
<b>ומעתה</b> נבא לבאר על מי מוטל לשלם הקנס מה שנתנו להשררה יר"ה. ונלע"ד ברור ופשוט שאותן ב"ב שהלכו ואכלו קורצ' בי שררה יר"ה הם מחוייבים לשלם מה שהזיקו דהיינו הקנס בלי פקפוק אע"פ שאין אני נותן עליהם דין מוסרי' כי מוטעין היו שהיו סוברי' מצוה קעבדו כדי למנוע שלא יבואו לידי מחלוקת או היו סבורים שמותר להם למיעבד דינא לנפשייהו אפי' ע"י השררה מ"מ מחוייבי' לשלם מה שהזיקו כי אדם מועד לעולם ועיין ביש"ש פ' המניח סי' ז':
<b>וע"ד</b> השאלה השנייה אם יוכל לקרוא פעם הכל לוים ופעם מקצת לוים ומקצת ישראלים. נלע"ד שודאי יוכל לקרא כולם לוים והוא יותר נכון מלקרא קצתן לוים ומקצתם ישראלים עיין במ"ש מוח"ז בב"ח שלו סי' קל"ה והאריך אבל מ"מ אין למחות ביד מי שקורא מקצת לוים ומקצת ישראלים כי יש להם על מי שיסמכו ולא שייך בזה לא תתגודדו וק"ל א"כ יוכל ורשאי א' לקרא בכל פעם כאוות נפשו:
<b>ועל</b> <b>דבר</b> השאלה השלישי נלע"ד פשוט מצד הדין שאין הב"ב הבא לאחר המעשה מחויב ליתן כלום אם לא באותו שעה כשבא לדור שם היה עדין חמת השררה בערה בו ויש לחוש שאם לא יפייסו אותו בריצוי כסף שיצא קצף על כל היהודים הדרים במקום ההוא ועיין בתשו' משפטי שמואל סי' צ"ט שהאריך שם ופילפל בחכמה בתשו' מהר"יק סי' א' וסי' קפ"ב כן נלע"ד שהוא שורת הדין אבל כמדומה לי שהמנהג בכל מקום מי שבא לדור בקהלה מחויב לשלם לפי ערכו גם החיובים שחייבים הקהל מימי קדם ולעומת זה יש להם חלק בכל חזקות הקהלה ב"ה ובית הקברות וס"ת וכיוצא בהן נ"ל גרשון אשכנזי.
<b>שאלה</b> <b>לג</b> בני ק"ק אחת אשר מנהגם מימי עולם ומשנים קדמניות מדי שנה בשנה המה בוררים שלשה אנשים כשרים אשר ישומו ויעריכו לכל בני הקהלה כמה יתן כל אחד ואחד למס ועולים לפי ראות עיניהם וע"פ השבועה חמור' שיעריכו כל א' וא' לפי אומד דעתם ועוד זאת להם שיוסיפו עוד א' על השלשה אנשים הנ"ל וזאת משפט' באם שיהיה א' מהשלשה אנשים המבוררים הנ"ל פסול דאורייתא לא' מבני הקהלה אזי יצא אותו הקרוב ויכניס האחר תחתיו ויעריכו אותו קרוב השני' הנותרים עם הנכנס כן מנהגם ומשפטם מימי עולם והנה בהיות שבמנהגם נהגו ואירע במקרה והזדמן שא' מג' מבוררים הוא משותף עם אחד מיוחד מבני הקהלה במשא ובמתן כמעט בכל עסקיהם רק שחלוקים הם בעיסתם שכל אחד ואחד מוציא הוצאות משלו כפי מסת ידו ואוות נפשו והנה נשאל נשאלתי מאת פני האלופים היקרים ראשי וטובי הקהל יצ"ו אם הדין עמהם שיפסלו השותף האחד לערוך ולאמוד את שותפו השני מחמת שהוא אוהבו ורעהו אם לאו ע"פ דת ודין תורתינו הקדושה שניתנו לנו מורשה
<b>תשובה</b> לכאורה נראה שהקהל יצ"ו יכולים לפסלו שותף הא' מלערוך את חבירו ושותפו עמו במשא ומתן מק"ו אם פסול הוא להעריך פסולו מחמת קורבה מכ"ש שהוא פסול להעריך את רעהו ורגיל עמו במשא ומתן והראי' מהא דאמרינן בפ' הכותב (דף פ"ה) גבי ההוא דאמר נכסי לטובי' כו' אבעי' להו א' שכן וא' קרוב מאי ת"ש טוב שכן קרוב מאח רחוק וכתב הרא"ש ז"ל בפסקיו וז"ל והא דאמרינן דשכן קודם לא בעי למימר שכינו הדר אצלו דכמה אנשים דרים זה אצל זה ואין להם שייכות יחד אלא שכן היינו שהוא חבירו ורגיל עמו במשא ומתן ע"ז אמר הפסוק טוב שכן קרוב מאח רחוק עכ"ל הרי לפנינו שדעתו של אדם מקרבה יותר לרעהו אשר דבק לו מאח ואין לדחו' ולומר דהתם איירי בקרוב שאינו קרוב לו כ"כ עד שיהא פסול לו לדון על כן שכן קרוב טוב ממנו אבל קרוב שהוא פסול לדון מחמת קורבה הוא טוב משכן קרוב ז"א מלבד מה שלישנא דקרא לאו הכי דייקא דכתיב טוב שכן קרוב מאח רחוק משמע אפי' מאח ממש הוא יותר טוב ואף אם נאמר שאח ל"ד אח ממש רק הוא לשון קרוב כמו כי אנשים אחים אנחנו אשר פירושו קרובים כמו שפירש רש"י בחומש (הגם שדוחק הוא) מ"מ אי אפשר לומר כן פשיט' לפי דעת הטור שאינו מחלק כלל בין קרוב לקרוב רק כל קרוב במשמע בין ראוי ליורשו בין אין ראוי ליורשו ודאי אין לחלק ג"כ חלוק זה (הגם שאין דברי הטור מובני' לי בזה כי גם דעת הי"א הכי ס"ל אלא הי"א מיירי כשהוא ראוי ליורשו ראוי דייקא אבל באמת אינו יורשו ממש כי יש גואל קרוב ממנו בכה"ג קאמר שהוא קודם לשכן כיון שקרוב לו כ"כ עד שראוי ליורשו יש לו קירוב הדעת אתו יותר ממה שיש לו קירוב הדעת עם השכן קרוב אבל בשאין קרוב יותר ממנו ודאי גם הי"א מודים שלאו לההוא טוביה קמכוין ולא דעתו עליו כיון שבלא"ה ראוי ליורשו כן נלע"ד ברור בלישנא דהי"א אלא שאין כאן מקום להאריך:
<b>אלא</b> אפי' לפי דעת הי"א אשר הטור מביאו בסי' רנ"ג סמ"ו אשר חילק בין קרוב לקרוב דהייני בין קרוב הראוי ליורשו לקרוב שאינו ראוי ליורשו א"א לחלק בין קרוב שכשר לדון לו לקרוב שאינו ראוי לדונו כי הי"א אינו מחלק אלא בין ראוי ליורשו לאינו ראוי ליורשו אבל לא עלה על דעתם לחלק בין ראוי לדון או לאו ממילא לפי הנראה יש כאן ראיה ברורה ששותף א' פסול לדון חבירו ששותף עמו במשא ומתן אבל כד מעיינין שפיר אין כאן ראיה כלל פשיטא לפי מה שהבין הרב ב"י דברי הטור שתרתי בעינן שכן אצלו בבתים וגם רעהו שרגיל עמו במשא ומתן אזי הוא טוב מאח רחוק אבל בחד מינייהו לא פשיטא שאין מכאן ראיה לנדון דידן אלא אף לפי פי' האמיתי בדברי הטור שאינו צריך לתרתי אלא חדא קאמר כמו שפירש הב"ח ומה"רוך את דברי הטור והוא מוסכם עם דברי הרא"ש מ"מ אין כאן ראיה לנדון דידן כי אפשר לומר לעולם לענין קירוב הדעת לאמוד דעתו למי שירצה ליתן מתנה ודאי יותר קרוב דעתו לשכן הרגיל עמו במשא ומתן אבל מ"מ לענין פסול לדינא אין למידין ממנו כי טעמא דפסול לדון לא משום קירוב הוא אלא גזירת המלך כדאית' בפ' מי שמת (דף קנ"ט) גבי פסול להעיד דאל"כ משה ואהרן יהיו רשאים לדון לקרוביהם ממילא אין ללמוד שיהא אדם פסול לדון לרעהו מק"ו של קרובו כי קרובו שפסול לו הוא גזירת המלך כאמור ואף ממקומו מוכרח לומר כן דאם לא כן יש להקשות על מה שאמר ת"ח וקרוב ת"ח קודם א"כ נאמר שמכ"ש שיהא פסול לדון לת"ח מק"ו ואם כן כ"ע יהי' פסולים לדון לת"ח שהוא דבר שאין לו שחר כלל אלא ודאי אין ללמוד לפסול לדינא מק"ו דקרוב כי קרוב הוא גזירת המלך כנ"ל הגם שיש לדחות ולומר מה שאמרי' ת"ח קודם לאו משום קירוב הדעת הוא אלא הטעם הוא כמו שפירש רש"י לשם מסתמ' אדם מצדיק מעשיו לזכות בשעת מיתה דאמר מר כל הנביאי' לא נתנבאו אלא למי שמהנה ת"ח מנכסיו ע"כ וטעם זה א"א לומר שיהא פסול לדון לת"ח בשביל זה כי בשלו הוא רשאי ואינו רשאי בשל חבירו משא"כ מה שאמרינן שכן וקרוב שכן קודם אין לו טעם אחר כי אם מחמת קירוב הדעת ממיל'יש ללמוד ק"ו שפסול לדון מ"מ האמת יעשה דרכו שאין ללמוד ק"ו כזה משום דמ"ש שקרוב פסול לדון לאו משום קירוב הדעת הוא אלא גזירת המלך כאמור באופן שאין כאן ראי' לנדון דידן אף שנאמר שהוא ממש דומה לדין כדאמרי' בפ' קמא דב"ב ת"ר קופה של צדקה נגבות בשנים ומתחלקת בשלשה כדיני ממונות תמחוי נגבית בג' ומתחלקת בג' שגבי' וחלוקה שוי' עכ"ל ופירשו המפרשי' זולת רש"י ז"ל לפי שתמחוי הוא דבר שאינו קצוב וצריכין לעיין על כל א' וא' כמה יתן הרי מבואר שכל דבר שצריך עיון כמה יתן כל א' וא' דיני ממונות הוא והוא ממש נדון דידן מ"מ אין כאן ראיה כמ"ש ועו' היה נראה להבי' ראי' ששותף א' פסול לדון לשותף חבירו מהא דאמרי' פ' זה בורר (דכ"ז ע"ב) במתניתי' איז' אוהב זה שושבינו שונא כל שלא דבר עמו ג' ימים מתוך איבה א"ל לא נחשדו ישראל על כך ע"כ ת"ר והוא לא אויב לו יעידנו ולא מבקש רעתו ידיננו אשכחן שונא אוהב מנ"ל כו' אלא סברא הוא אויב מאי טעמא משום דמרחק דעתו אוהב נמי מקרבה דעתיה ורבנן האי לא אויב לו ולא מבקש רעתו מאי דרשי בי' חד לדיין (פי' רש"י דבדיין מודה רבנן ששונא לא ידון דלא מצי חזי ליה זכותיה) ואידך כדתני אמר ר' יוסי בר' יהודא והוא לא אויב לו גו' מכאן ששני ת"ח השונאי' זה את זה שאין יושבין בדין כא' עכ"ל ופסקו כל הפוסקים כרבנן הרי לפנינו שאוהב פסול לדון לחבירו ד"ת וכבר אמרנו שנדון דידן דומה לדין א"כ מילתא דא אמורה ששותף א' לא יערוך לשותף השני הרגיל עמו במשא ומתן תמיד וא"ל דוקא שושבין הוא דמקרי אוהב ולא חבירו ורעהו זה אינו שהרי הטור כתב בסי' ז' אין הדיין יוכל לדון את אוהבו שהו' חבירו הרגיל אצלו ומכ"ש לפי דעת הרמב"ם שמשווה מידותיו שכתב אסור לדון למי שהוא אוהבו אע"פ שהוא אינו שושבינו ולא רעהו כנפשו הרי לפנינו ששושבינו לאו דוקא אלא ר"ל מי שהוא אוהבו ואפשר שלרבות' נקט שושבינו אע"פ שאינו אוהבו כ"כ רק הוא שושבינו לפי שעה ומצפה לתשלום גמול שיחזור ויעשה לו או לבניו שושבינו' מ"מ הוא פסול להעיד לר"י ולדון אליבא דרבנן ומכ"ש רעהו ואוהבו כנפשו ואין לחלק ולומר עד כאן לא מודו רבנן אלא ששונא פסול לדון כדמשמע קרא והוא לא אויב לו אבל לעולם הוא מותר לדון את אוהבו וטעמא רבה יש לחלק בין אויב לאוהב כי לאויבו הוא פסול לדון כי מפני ריחוק דעתו יחייבנו ואין היזק בזה לאחר זולת שונאו ואדרב' הוא מזכה לאדם אחר שאינו לא אוהבו ולא שונאו משא"כ משנאמ' שיה' פסול לדון לאוהבו כי מחמ' קירוב דעתו יזכנו ויחייב מכח זה לאיש אחר אשר לא אויב לו מעולם זה אין סברא שתהא אהבה מקלקלת השורה כ"כ לעשות תרתי לריעות' משא"כ אף אם השנאה מקלקלת השורה אין כאן אלא חדא לריעות' שהוא מחייב את שונאו. ולעד"נ שסברא נכונה הוא זה ואפשר שלזה כיון רש"י באומרו דבדיין מודו רבנן דשונא לא ידון וכו' ע"כ ולא נקט מודו רבנן ששונא ואוהב לא ידונו וכן במתניתין פירש רש"י שרבנן מודו בשונא ולא נקט אוהב אעפ"י שר"י לית לי' האי חילוק כלל שמשווה מידותיו בין אוהב בין שונא לא יעידו ולא ידונו מ"מ אפשר לומר שחכמים לא יודו כי אם בשונא שלא ידון אבל לא באוהב זה אינו שהרי כל הפוסקי' פסקו דל"ש אויב ול"ש אוהב פסולי' הם לדון וא' מהם לא נעדר הרמב"ם והרא"ש והטור וכל האחרוני' ואף רש"י אפשר לפרש דס"ל דאין חילק בין אוהב לשונא ומה שנקט רש"י דשונא לא ידין לאו למידק מיני' לאפוקי אוהב אלא נקט שונא לישנא דקרא לפי שהפסוק מיירי בשונא דכתיב והוא לא אויב לו וכו':
<b>כללא</b> דמלתא דמוכח שפיר שאוהב פסל לדון דבר תורה ואוהב הוא אוהבו ורעהו ומסתמא אין רעהו יותר ממי שהוא רגיל עמו במשא מתן והוא מה שרצינו. אבל כד מעיינין שפיר ליתא כי מוכרחי' אנו לומר שאוהב ושונא אינם פסולי לדון אלא מדבריהם והכתוב לא אויב וגו' אינו אלא אסמכתא בעלמא והוא זה פשיטא לפי דעת הרמ"בם דס"ל ל"ש שושבינו ואוהבו כנפשו ל"ש אוהבו אשר אין אהוב לו כ"כ אלא דרחים ליה במקצת לעולם הוא אסור לו לדונו לכתחלה אבל בדיעבד דינו דין כמו שדקדק הרב ב"י בדקדוק נכון בדברי הרמב"ם שלא כתב אלא אסור לו לדון ולא כתב אם דנו אין דיניהם דין גם לא כתב לשון פסול אלא לשון אסור משמע דוקא לכתחילה אבל לא בדיעבד ממילא פשיטי' מוכרחי' אנו לומר שאין אסור בדבר אלא מדבריה' נ"ל גרשון אשכנזי:
<b>שאלה</b> <b>לד</b> נדרשתי לאשר שאלוני לחוות דעי מרחוק בענין מעשה שהיה כך היה ראובן הכהן נשתדך עם שמעון דהיינו בן ראובן ישא בתו של שמעון וכתבו תנאים וקצבו קנס שיתן צד העובר לצד המקיים כנהוג ולאחר איזה ימי' בא בחור א' לפני הב"ד שבאותה העיר ושיחר פניהם שיקבלו עדות שיש לו שהוא קידש את בת שמעון הבתולה הנ"ל והב"ד נתוועדו במותב תלתא והבחור הביא שני עדי' ולאחר הדרישה והחקירה והאיום והגיזום בחרם ובשבועה העידו השני עדי' כל א' וא' בפני עצמו וכיונו עדותן שהבחור הנ"ל קידש לפניהם הבתולה הנ"ל בטבעת של זהב ואמר לה הרי את מקודשת לי בטבעת זו והי קבלתו ממנו ברצון ויהי כשמעו שמעון את הדבר הזמין את הבחור ושני עדים הנ"ל לפני ב"ד באותה העיר (כי יש שם שני ב"ד) וכאשר באו העדי' לפני ב"ד השני ענו ואמרו מבודים היינו וכל מה. שהעדנו בב"ד הראשון שקר ענינו בשביל הנאת ממון שנתן לנו הבחור ואנו מבקשים ומחלים פני הב"ד שיסדרו לנו תשובה שלימה על המעשה הרע שעשינו והעדנו שקר עוד באו שני עדי' והעידו על א' משני עדי' הנ"ל שראוהו אוכל בשר חזיר זמן רב קודם שהעיד עדות הנ"ל והעד הודה ולא בוש ואמר אמת הוא שאכל בשר חזיר ומבקש ג"כ תשובה על זאת. עוד באו עדים והעידו שהבחור הנ"ל היה מהדר לשכור עדי' שיעידו שהוא קידש הבתולה בת שמעון הנ"ל וע"פ הדברי' האלה התירו הב"ד השני את הבתולה הנ"ל להתנסבא לכל גבר וכו' וכדי לעשות חיזוק לדבריהם הכריזו בחיל בב"ה ע"י שמש דמתא וגזרו בחרם ששום אדם בעולם לא יזכיר עוד שום דבר מן הקדושין הנ"ל כי אין בהם ממש והבתולה הנ"ל מותרת כנ"ל. והב"ד שקבלו העדות בראשונה עומדי' על עמדם ואומרי' שהבתולה הנ"ל היא בחזקת מקודשת ע"פ מה שהעידו העדי' לפניהם. ועוד ב"ד חשוב אחר באו אחריהם ומלאו את דבריהם והסכימו עמהם ונתנו טעם לשבח שיש לחוש למה שהעידו בראשונה אע"פ שהיה שלא בפני בע"ד וכדי לפרסם את הדבר ולאפרושי מאיסורא חקקו דבריהם בעט ברזל ועופרת בק"ק אמשטרד' ולאחר הדברים האלה ראובן ושמעון מדייני' זה עם זה מחמת הקנס המבואר בהתנאים דהיינו ראובן רוצה לבטל השידוך באמרו שהוא חושש למה שהעידו העדים בראשונה ע"פ מה שכתבו וחקקו שני ב"ד הנ"ל שהבתולה הנ"ל היא בחזקת מקודשת וצריכה גט מראשון ולגרש ראשון ולכנוס שני אי אפשר באשר שהשני הוא כהן ממילא הוא פטור מן הקנס עוד טען ראובן טענה אחרת שהוא רוצה לבטל השידוכין באשר ששמעון נעשה בורח מחמת ממון רב וגרם היזק ליהודי' ובמקום ההוא יחשב חרפה גדולה מאד. בכן פשיט' ליה שאיננו חייב ליתן קנס לשמעון אלא אף זו הוא מבקש הקנס הקצוב מן שמעון כי הוא גורם הפירוד ושמעון טוען אדרבה הוא מבקש הקנס מן ראובן כי הוא נותן אצבע בין שיניו להפריד בין הדביקי' בלא דבר כי מה שהוא חושש לקידושין שהעידו העדי' הלא כבר נתבטלו כנ"ל ואי משום שנעשה בורח מה איכפת ליה הרי יתן לבתו כל מה דפסק אנפשיה בלי שום גרעון כסף או שוה כסף הן הן תורף דברי השאלה רק במלות מתחלפות.
<b>תשובה</b> נראה מדברי השואל שעיקר שאלתו הוא לידע בענין הקנס הדין עם מי ולא נעלם מעיני ונפשי יודעת מאד מ"ש הגאונים ראשונים ואחרונים שאין להשיב בד"מ לא' מן הצדדים וטעמם ונימוקם מפורש ושום שכל בתשובותיהם ומחוייבים אנו לילך בעקבותיהם הנודעים ולא להשיב אך ורק באשר שיש בדבר הזה שייכו' אפרושי מאיסורא אמרתי לא אמנע ואשיב כאשר יורוני מן השמים אמנם בקצרה ואען ואומר אף גם אם הדין עם הב"ד השני מ"מ אין לנו לכוף לראובן ליתן קנס כי יש לו לומר קים לי כרא"בן וסייעתו דס"ל עדות שנגבה בדיעבד שלא בפני בע"ד דנין על פיהם. והסכימו עמו כמה גאונים. איברא שהגאון מהר"של ביש"ש ובתשובותיו סי' י"א פסק דלא כרא"בן. גם אני הקטן כתבתי בתשובה אחת כענין זה הרבה ודחיתי דברי הי"א שהביא המרדכי ע"פ תלמוד ערוך בפ' ג"ה דף צ"ח ע"ב לענין ביטול בס' או במאה דילפינן מזרוע בשלה ותמהתי על מה"רשל ששבק תלמוד ערוך והביא ראי' מן פיר"שי בפ' ב"ה ואין כאן מקום להאריך מ"מ יוכל ראובן לומר קים לי כראב"ן וסייעתו וכ"כ הגאון מהר"רם פאדווה בתשובה סי' ע"ג וז"ל מה חזית לומר קים לי כריב"א יותר מראב"ן ע"ש ועוד יוכל ראובן לומר קים לי כר"י דס"ל בנדון כזה שאע"פ שאין האשה צריכה גט מן הדין מ"מ צריכה גט להסיר הלעז דאית' במרדכי ר"פ א' ד"מ וז"ל נשאל לר"י על א' שהטעה להעיד עדות שקר והשביעם בטעות להעיד מה שיאמר ואמר להם להעיד שקידש אשה אחת ולבסוף חזר בו א' מן העדי' והשיב ר"י להצריך גט להסיר הלעז ולולא כן לא היתה מזוקקת לכך כי מן הדין יש לפוטרה בלא גט וכו' וכל זמן שלא נחקרה עדותן יכולין לומר מבודים היינו כו' ע"ש ועיין בריב"ש סי' רס"ו ובמשאת בנימין סי' ק"ו מ"ש בענין מבטלים קלא ובענין אמתלא עם הקול ותמצא שק"ל כזה הוא ק"ל טוב. ועדין יש לבעל דן לחלוק ולומר שאין לחוש לקידושין כי עד א' מן העדים נמצא פסול מחמת עבירה ואין כאן כי אם ע"א גם י"ל עדותן בטלה לגמר' ממילא הבתולה מותרת בלא גט. אבל זה אינו כי לדברי ר"י הנ"ל ושארי פוסקים צריכה גט מפני הלעז ומה גם שיוכל ראובן לומר קים לי כדעת הגאון מהר"רי מינ"ץ שחושש דילמא הרהר בתשוב' ודלא כדעת מהר"רם פאדווה כי מהררמ"אי הביא ב' הדעות בסי' מ"ב אע"פ שיש לומר שלא פליגי מהרר"י מינץ ור"מ פדוו' כי לפעמים חוששין שמא עשו תשוב' ולפעמים אין חוששין וכ"כ בעל חלקת מחוקק מ"מ מהר"רמאי תפס בפשיטות שפליגי ממילא יוכל ראובן לומר קים לי כר"י מינץ כללא דמלתא שלעד"נ שאין לחייב כלל לראובן שיתן קנס לשמעון כי יוכל לפטור את עצמו ע"י טענות קים לי. ויש עוד כמה צדדים לפטור את ראובן מן הקנס רק לקצר אני צריך. ומטעם קים לי יש לפטור גם אם שמעון מן הקנס כי גם הוא יוכל לומר ק"ל כאידך רבוות' דפטרי הבתולה בלא גט אף גם זאת אם היא ודאי מקודשת מה פשעו וחטאתו שנחייב אותו הקנס אם לא שנבוא עליו לחייבו קנס משום שנעשה בורח אבל אין זה סברא כלל גם לענין הקנס יוכל שמעון לפטור את עצמו ולומר גם אני חושש להעדים שהעידו בראשונה ממילא נתבטלו השדוכין ומשום הקדושין אין מקום כלל לחייבו קנס כאמור הגם שיש לחלק בין ק"ל דראובן שהוא לענין ממון גרידא משא"כ ק"ל דשמעון דשייך בי' איסורא ועוד יש בו כמה חילוקים מ"מ מלת' דפשיטא הוא יותר מביע' בכותחא שאין לחייב שמעון קנס משום קידושין הנ"ל אף אם היה קידושין גמורי' בלי שום פקפוק:
<b>ועדיין</b> יש לב"עד מקום לחלוק ולומר שאין ממש בקידושין כיון דאיכ' עדי' שהבחור היה מהדר לשכור עדי' שיעידו שהוא קידוש הבתולה הנ"ל אבל ז"א מכמה טעמי' חדא דכבר איפסקא הלכת' בפ"ק דמכות כר"י דאמר אם הוא הוחזק כ"ע מי הוחזקו ועיין בתשובו' רי"ט חלק אה"ע סי' מ' שהאריך בזה חדא ועוד קאמינא מידי קלא לא נפקי כמ"ש לעיל ולא דמי למ"ש הרא"ש בתשוב' כלל ל"ה סי' ד' דשם לא הוי קול מתחלה כמו שהאריך שם בכמה ריעות' שהיה בנדון ההוא
<b>והנה</b> בעיקר הענין נפשי נבהלה מאד שראיתי שהתורה נעשית כשתי תורת בעו"ה ואין לנו פה להשיב להמלעיגים ולפי דעתי הב"ד הראשון הם שלחו להב"ד השני שיתוועדו יחד וליש' וליתן בענין זה ולא השגיחו בהם מה מאד אני תמה על הב"ד השני מה ראו על ככה אף אם נאמר אגמרייהו סמכי מ"מ לא יפו עשו (ועיין ביש"ש פ' א"ט סי' ח' שהאריך בזה) ולבי בוער וסוער על כבוד התורה שבטלה אבל באשר שאני לא נקרא' לכך וגם אני מכיר את מך ערכי שאינני בהשג יד להכניס ראשי כצפור דרור בין הרים גדולים המרקדי' כאילי בשן ע"כ אניח קנאה זו לגדולי הדור ואני לא אשיב כי אם על שנשאלתי וכבר כתבתי למעלה שגם זה אין צריך חשש בדבר שראובן תובע קנס מן שמעון שאין לחייב את שמעון שום דבר כי אף אם היו עדי' נאמני' שנתקדשה בתו לאחר בלי פקפוק מ"מ הוא לא פעל ועשה שום דבר לחייבו קנס מכ"ש באשר שיש לפקפק בקידושין הנ"ל והדבר תלוי בפלוגת' הפוסקי' הנ"ל ויוכל לומר ממ"נ אם קידושי בתו הוי קידושין מעליות' אין לחייבו קנס ואם קידושי בתו לא הוי קדושין מכ"ש שאין לחייבו קנס וזה פשוט
<b>גם</b> <b>ע"ד</b> טענת ראובן שמבקש קנס מן שמעון עבור שנעשה בורח מחמת ממון רב ובמקום ההוא יחשב לחרפה גדולה מאד כבר כתבתי שגם בזה לא דבר נכונה כי אין טעם זה מספיק כי אם לפטור עצמו מקנס אבל לחייב את שמעון בקנס זה לא מצינו וק"ל חדא ועוד קאמינא שאין לחייב אותו דהלא כבר אמרנו לעיל שאם הקידושין הם קידושי מעליות' אין לחייב את שמעון ליתן קנס כי הוא לא פעל עולה א"כ יוכל שמעון לפטור את עצמו מן הקנס בטענת ק"ל כהני פוסקי' דאליבייהו הוי הקידושין קידושין מעליות' וממילא אף אם עשה שמעון איזה פעולה שהוא גורם להפריד אין לחייבו כיון שכבר מפורדי' ועומדי' הם מחמת הקידושין וק"ל. אבל אין שמעון צריך לטענ' ק"ל דבלא"ה אין לחייבו כמ"ש כבר ואת"ל שיש מקו' לחלוק אם אין שמעון צריך לפטור את עצמו מטעם ק"ל א"כ חזר וניער תביעתו על ראובן ליתן קנס ואין לפטור את עצמו בטענת ק"ל כנ"ל כי יוכל שמעון לטעון שאין ממש בקידושי' הנ"ל כיון דאיכ' עדי' שהבחור מהדר לשכור עדי' שיעידו שהוא קידש את הבתול' אבל ז"א מכמה טעמים חדא כבר איפסק הלכת' בפ"ק דמכות כר"י דאמר אם זו הוחזקה כל ישראל מי הוחזקה ועוד קאמינא ס"ס אין להתיר הבתולה הנ"ל בלא גט מפני הלעז כמו שמצינו וכתבנו לעיל והנה לא נעלם מעיני מה שכתב הרא"ש בתשו' כלל ל"ה סי' ד' וז"ל ועוד שכבר נמצא שקרן שהשכיר עדים ועדים שהבי' הכחישו אותו ואשתכח דאסהדי שקרא קמהדר ואפי' היה מביא אח"כ עוד עדים היה צריך לדקדק אחריהם בכל מיני דרישה וחקירה גם שיהיו ב' אנשי' שלא יצא עליהם שם רע מעולם וכו' עכ"ל והנה משמע מלשונו אם יצא שם רע על העדי' והוא היה מהדר אחר עדי' שקרים אין משגיחין בעדי' שהביא עוד. ולכאורה הוא סתירה לדברינו אבל המעיין שם יראה לנוכח שבנדון של הרא"ש לא היה שם קול מש"אכ בנדון דידן וק"ל כנ"ל גרשון אשכנזי.
<b>שאלה</b> <b>לה</b> מפתח דברינו יאיר ה' עינינו מה דינה של ריב' שבאה בטענה שהבעל ישען על ביתו וכו' ואיננה תובעת כתובתה והבעל מכחישה אם היא נאמנת או לא. ואם היא נאמנת וכופין אותו להוציא אם כופין אותו במילי או בשוטי'.
<b>תשובה</b> הנה לענין נאמנו' הסכימו האחרונים אם אינה תובעת כתובתה היא נאמנת אמנם בענין הכפי' אם כופי' אותו במילי או בשוטי' דבר זה תלוי בפלוגת' דרבוות' אם נאמר שבכל ענין שאמרו חכמי' יוציא ויתן כתובה פי' יוציא ע"י כפיה בשוטי' או נאמר שכיון שלא אמרו חז"ל בפי' כופין אין כופין אותו בשוטי' רק במילי והנה רש"י והר"יף והרמב"ם כמו שכתב ה"ה בשמו ס"ל בכל מקום שאמרו יוציא ויתן כתובה כופין אותו בשוטי' ור"ח וסייעתו ס"ל שאין כופין אותו אלא במילי והדברים ארוכי' בתו' ר"פ המדיר והר"אש פ' הבא על יבמתו האריך מאד ומסקנתו כיון דפליגי רבוות' ראוי להחמיר שלא לכוף בשוטי' דלא הוה גט מעושה וכ"כ הטור בשמו בסי' קנ"ד והנה יש ליישב בדברי הרא"ש אם כוונתו להחליט דברי ר"ח וסייעתו לענין אם בדיעבד שכפו בשוטי' כמו שאמרו יוצי' ויתן כתובה ונשאת ע"פ אותו הגט אם נאמר תצא שהגט הוה גט מעושה שלא כדין ואינו גט או כוונתו לומר שראוי להחמיר אבל אם כבר נשאת לא תצא וכן במקום עגון תנשא אפילו לכתחילה ולעד"נ שלשון וראוי להחמיר מורה על חומרא בעלמא. דהיינו דוקא לכתחילה או אף גם שנתגרשה כבר ובקל תוכל להשיג גט אחר אזי יש להחמיר ולא תנשא ע"י גט זה אבל אם כבר נשאת לא תצא או אפי' לא נשאת והוא במקו' עגון אין להחמיר וכדאי הם הר"יף ורש"י והרמ"בם לסמוך עליה' גם ר"י בעל תוס' מסכי' לדבריה' לפחות כמו בנ"ד שמתנהג עם האשה שלא כדין. ולע"ד זה הוא דעת הב"י שכתב בש"ע דעת רי"ף ורש"י והרמ"בם בסתם ודעת ר"ח כתב בלשון י"א ומסורת הוא בידינו כל מקום שכתב הב"י בש"ע שלו דעת הא' ודעת הב' בשם י"א דעה ראשונה היא עיקר ממילא תפס כאן דעת רי"ף ורש"י והרמב"ם עיקר וזאת לא זאת כי אם שס"ל שזה הוא כוונת הר"אש כמ"ש וראוי להחמיר ולעד"נ שגם הר"ן ס"ל כן שה"רן כתב בסוף גיטין על מתני' גט מעושה כו' וז"ל בישראל כשר כשכופין אותו בדין כהנך דאמרינן בהו יוציא עכ"ל וקשה דהכא משמע שכל מקום שאמרו יוציא כייפינן לי' והוא בעצמו וכבודו כתב בס"פ המדיר כדעת ר"ח שאין כופין בשוטי' רק באותו שאמרו רז"ל בפי' כופין אלא ודאי שדעת הר"ן שלכתחילה יש לחוש לדברי ר"ת אבל במתני' דהמגרש קתני כשר משמע בדיעבד אבל לכתחלה אין מעושין ואין זה כי אם אלו שאמרו בהם חכמים יוציא אבל אלו שאמרו חז"ל בהדי' כופין פשיטא שהוא כשר שהרי מצוה על כל ב"ד ובכל זמן לכוף אותו ממילא בנ"ד שהי' חשש עגון יפה עשה המורה שכייף ליה לבעל. אבל לבי מהסס בדבר מאוד שמשמעות הרי"בש והאחרוני' הוא שדברי ר"ח עיקר ואם כפו בשוטי' מי שלא אמרו בו חכמי' בפי' כופין כגון נשען וכו' הוה גט מעושה שלא כדין. אמנם לע"ד נראה אע"פי שהיא נאמנת מדרב הונא מ"מ לא האמינו לה חכמים שעל פי דבריה נכוף אותו בשוטי' רק אומרי' לו שחכמים חייבוהו לגרש ואם אינו מגרש מותר לקרותו עבריי' אבל כשהבעל מודה שא"י להזדקק עמה כ"ע מודי שכופין אותו בשוטי' כי מום גדול הוא זה יותר מבעל פוליפוס וחביריו השנוי במשנה ס"פ המדיר וכ"כ הריצ"בא הובא בתשוב' מיימוני פ"ט מהלכות אישות שהאריך שם בענין טענת א"י ולבסוף כתב לענין תו' וז"ל. מיהו לענין תו' אין לי ללמוד מפי' ר"ח ולדמותו הדין שא"י לבעול לבאה מחמת טענה כי לכאורה לא שייך למימר הכא אדעת' דהכי לא אוסיפות וכו' דהא מידע הוה ידע שנשאת לכתחלה לכך ועדיף טובא מבעל פוליפוס דיוציא ויתן כתובה כדאי' בתו' והי' סובר ר' יעקב דאפי' תו' יש לה כו' עכ"ל הרי שכתב הריצב"א להדיא היכא שהבעל מודה שא"י לבעול הוה גרע טפי מבעל פוליפוס וא"כ כיון שבעל פוליפוס כופין אותו בשוטי' כ"ש א"י וכן מצאתי בתשוב' ר"מ דפוס קרימוני סי' ק"ן ונראה כאלו היא תשובה של רב האי גאון וז"ל תשובה לא' שא"י לזקק אם אשתו נראה דק"ל כרשב"ג מום זה גדול מבעל פוליפוס הוא דהתם דאשה בכל דהוא ניחא לה כופין כ"ש במום זה דאפי' כל דהו ליכא ומתחלה נשאת לשם כך כדתני במכילת' מקרא שארה כסות' ועונה ואפי' אגרת מרד לא שייך הכא וכו' עכ"ל. הרי לפנינו שכתב להדיא שמום גדול הוא זה יותר משארי מומין וא"כ כופין אותו בשוטי' אברא שלכאורה נראה שאין ראיה מתשוב' זה דנראה שהגאון בעל תשובה זו תלה פסקו במאי דק"ל בכל מומין גדולי' כרשב"ג וכופין אותו בשוטי' ומום א"י היא גדולה מאותן מומין כגון נסמית עינו ע"כ כופין אותו בשוטי' אבל אנן דלא ק"ל כרשב"ג כמו שפסק הרי"ף והרמב"ם והר"אש ויתר הפוסקי' כרבנן שאין כופין אפי' במומין גדולי' א"כ יש לומר נמי שבמום א"י ג"כ אין כופין מ"מ נראה דמאי שתלה פסקו במאי דק"ל הלכה כרבן שמעון בן גמליאל אין כוונתו הוא אלו לא קיימא לן כרבן שמעון בן גמליאל אין כופין אותו. דודאי מום א"י הוא מום יותר גדולה מבעל פוליפוס כדמסיק בטעמ' שכאן אפי' כל דהו ליכא ומתחלה ניסת לשם כך. ומ"ש כיון דק"ל כרשב"ג קושטא דמלת' קאמר לפי דעתו אבל אין תלה בזה ונכון לומר כן כדי שלא נרבה במחלוקת ולומר שהר"יצבא ס"ל שהוא מום יותר מבעל פוליפוס והגאון הנ"ל ס"ל שהוא פחות מבעל פוליפוס כללא דמילתא שלעד"נ אף גם שאנן ס"ל שאין הלכה כרשב"ג מ"מ במום א"י כופין אותו להוציא שאין לנו מום גדול מזה ומ"ש מקצת הפוסקים שאין כופין אותו להוציא בטענת א"י היינו כשאין הבעל מודה אעפ"י שהיא נאמנת מדרב המנונא מ"מ אינו מן הדין לכוף אותו בשוטי' כיון שהוא מכחישה וצווח שמום אין בו. והנה לא נעלם מעיני מ"ש הר"שבא בסי' קל"ט במיוחסת שאין כופין בטענת א"י וז"ל ובטענת א"י כלל לשמש נאמנת וכופין אותו לגרש' אבל וכו' אין כופין וכו' אפי' בטענת א"י ודע שאמ"תי במקום שהיא נאמנת ורוצה להתגרש אמרינן לה למה אתה רוצה להתגרש ומה לך לבנים כו' ואין האשה מצווה וכו' ואם היא טוענת אע"פ כן היא רוצה להתגרש לפי שהכל יודעין כלה למה נכנסת לחופה אין משגיחין לדבריה כמו שמוכח בפ' אעפ"י גבי כותבין אגרא מרד על ארוסה ואם טוענת אף על פי כן רוצה אני לבנים כדי שיסייעוני לימי הזקנה כו' שומעין לה הרי לפי הראי' שמביא משמע שאפי' אם הבעל , מודה מ"מ אין משגיחין לדבריה.
<b>אבל</b> לע"דנ שאינו כן דודאי אם הבעל מודה שא"י כופין אותו לגרשו והא דאין כותבין אגרת מרד לארוסה אע"פי שאנו יודעין דהוא מונע ממנה תשמיש שאני התם דודאי התם אינו אלא כמו ספק כיון שבידו לקיים מצות עונה אלא שהוא פושע נגדה אין זה אלא כמו ספק דאיכ' למימר היום או למחר יתפייס ולא יפשע עוד משא"כ בא"י אעפ"י שאפשר שיש תקוה שיתרפא הלזה תעגנה על כרחך כופין אותו וכן משמע במהרי"ק שורש ק"ח וז"ל דפשיטא לענין ממון יש כח ביד חכמים שהרי הפקרם הפקר אעג"ב דלענין איסור א"א החמור אין כח ביד חכמים לכופו מאחר שאין אלא פושע בעלמא כו' עכ"ל והוא בעצמו וכבודו כתב בשורש ק"ג שכופין אותו להוציא בטענת א"י ומשמע שכוונתו שכופין אותו בשוטי' אלא ודאי ס"ל כמ"ש שיש לחלק בין לפושע ובן לא"י שאין לו תקוה כ"כ ועו' נלע"ד שבנ"ד יש לכופו אותו בשוטי' אף אם נאמר שבמקום אחר אין כופין אותו בטענת א"י מאחר שכבר נתקשר בשידוכים ויצא הקול שהוא בעל מום הנ"ל ורצו לנתק הקישור והוא התחייב בעצמו כמבואר לעיל ודאי אדעת' דהתחייב' דידיה נכנסה עמה לחופה ואם לא יתקיים ההתחייבות הוה כמו קידושי' טעות וכענין זה כתב הרא"ה בסי' ק"ח שהבי' שם דברי הרי"טבא שס"ל שאין כופין אותו לחלוץ אע"פ שנשבע היבם לחלוץ וכתב וז"ל הן אמת שיש הפרש לפי דעתי בין נדון הרב ז"ל לנ"ד שבנדון הרב ז"ל נראה שלא היתה השבועה בזמן הנשואין רק אחר מיתת האח אבל בנ"ד שהית' השבועה בשעת הנשואין הנה הוא ראוי לעונש גדול שהרי הטעה אותן וכמעט נראה שהיא קידושין על תנאי והי' ראוי לכפי' אבל מה נעשה שהרי כל רבותינו כו' כולם הרחיקו הכפי' כו' עכ"ל הרי שכתב שיש לכופו משום דהוי קידושין על תנאי אע"פ ששדא ביה נרגא שרבותינו הרחיקו הכפי' היינו דוקא בנדון שלהם אבל נ"ד עדיף מיני' טובא כי באמת בנדון שלהם יש לתמוה איך עלה על דעתו שיהא נראין כקידושין על תנאי הלא תלמוד ערוך הוא בסוף הגוזל קמא וז"ל אלא מעת' יבמה שנפלה לפני מוכה שחין תיפוק בלא חליצ' דאדעתה דהכי לא קידש עצמה התם אנן סהדי דמינח ניחא לה בכל דהו כר"ל דאר"ל טב למיתב טן דו כו' ופירש"י דמינח ניח' להו להתקדש לראשון שהוא שלם על ספק זה שאם ימות תזקק לאחיו עכ"ל ממילא אזדא לי' סברתו של רא"ה גבי נ"ז אבל בנ"ד שהוא מום בבעל גופא ומה גם שבמום זו אפי' כל דהו ליכא כמ"ש לעיל בשם גאון א' ודאי שנרא' כקידושי טעות ויש לכופו ואפי' לדעת התוס' שחלקו בין אדם שקנה מחבירו שום דבר ונתקלקל ובין קידושין וכו' מ"מ בנ"ד גם דעת הבעל היה כדעת האשה כי כן התחייב את עצמו וכו' וק"ל:
<b>אברא</b> שיש לחלק בין הנדון של מהררא"ה ובין נדון דידן דהתם נשבע היבם בשעת החופה ה"ל ע"כ כקידושי טעות אבל בנ"ד שבשעת החופה לא הזכירו כלום מן המתחייבות שהוקם ביניהן איכא למימר שמחלה הכל ודמי' הא מלתא להא דאמרינן לענין ממון ג' דברים א' אינו צריך אפי' גילוי דעת כי אומדנ' הוא וקצת דברים צריכין גילוי דעת בשעת מעשה וקצתן צריכין תנאי כפול וכן כתבו התוס' והרא"ש והטור ועיין בתשוב' ר"מ אלשיך סי' ק"ח שהאריך בזה מ"מ נלע"ד שבמקו' התקשרו וההתחייבו' כמו בנ"ד אין צריכין להזכיר בשעת מעשה כי מהי תיתי שתמחול ההתחייבו' וההתקשו' וכן אי' בפרק המדיר דע"ג ע"א אמר אביי לא תימא טעמא דרב כיון שכנסה סתם אחולי מחלה לתנאי' אלא טעמא דרב לפי שאין אדם עושה בעילתו זנו' וע"כ בנ"ד דליכא למימר האי טעמא ודאי לא מחלה ההתקשרותה אלא היה תנאי גמור ומהאי טעמ' ליכא נמי למימר אין תנאי בנישואין ואין תנאי בחופה אפי' מאן דאית לי' כן בעלמ' כיון שאין כאן ביאה ועיקר ההתחייבו' וההתקשרות נעשה אם לא הי' כאן ביאה וק"ל כללא דמלת' בנ"ד סברתו של רא"ה סברא אלימת' היא שיש לכופו בשוטי' כי דומה הוא לקידושי טעות בלי ספק. הן אמת שלא נעלם מעיני מ"ש בתשוב' מיימוני (ריש סדר נשי') הובא בש"ע סי' מ"ב שאין הולכין בענין קידושין אחר אומדנ' והוכחו' מוכיחו' שלא כוונה לשם קידושין וז"ל ואע"ג דא"ל אנן סהדי דלא נתכוונה אלא להתלוצץ וכל כה"ג אזלינן בתר מחשבה כגון גבי מכרחת וכר"ש בן מנסי' הכותב כל נכסי' לאח' וכו' וכיוצא בזה רבו' בתלמוד דאזלינן בתר אומדנ' גבי קידושין נשים חומר' דא"א לא נסמוך על אומדן דעת ליכא אומדן דעת דמוכח כיון דאיכא נמי למימר איתת' בכל דהוא ניחא להו כו' עכ"ל הרי דס"ל למהר"מ שלענין קידושין ליכא למיזל בתר אומדנ' מ"מ בנ"ד יש לנו למיזל בתר אומדנ' דזיל בתר טעמא דלא אזלינן בתר אומדנ' משום דאתת' בכל דהו ניח' לי' וגבי נ"ד אפי' כל דהוא נמי ליכא כמ"ש לעיל. ועוד בנ"ד ליכא למימר כל דהו ניחא להו שהרי הקפידה ויצאה להפרד ממנה עד שנתחייב ונתקשר נגדה:
<b>כללא</b> דמלתא שלעד"נ שהיה מן הדין לכוף לאיש הנ"ל בשוטי' מק"ו מבעל פוליפוס חדא ועוד קאמינא כיון שנתקשר נגדה כנ"ל דמי' לקדושין טעות ויש לכופו בשוטים ועוד בה שלישי' כיון שהרויח ממון ע"י הגט ודאי גמר ומגרש וכמ"ש הרשב"א בתשוב' והא דכתב הריב"ש בתשובה בסי' קכ"ז אין דמי' לאשה נלע"ד דוקא אם האשה מחויבת להיות יושבת תחתיו ולנהוג עמו כל מיני אישות ואם ממאנת יש עליה דין מורדת בהא איכא למימר אין דמי' לאשה אבל במקום שאין לכוף אותו להיות עמה ואין לה דין מורדות כמ"ש הרמ"בם ושארי פוסקים בהא א"ל אגב אונס' וזוזי גמר ומגרש והנה לא נעלם מעיני מ"ש הריב"ש בתשובה הנ"ל שמי שהתחייב עצמו בקנס אלף דינרין אם לא יגרש וחישב זה שהוא דומה לגט מעושה ואין זה כמקבל מעות רק כמי שניצל מן ההפסד נלע"ד שאין הנדון דומה לראי' דשאני התם כיון שמתחלה תלה הקנס בנתינת הגט ואין הדבר תלוי אלא בו אם ירצה ליתן גט ניצל מן הממון נראה להדיא שמגרש כדי להציל עצמו מן ההפסד משא"כ כשחל עליו חוב ממקום אחר שאינו ניצל מן החוב אע"פ שירצה ליתן גט והוא צריך לדעת האשה שתתרצה לוותר החוב כולו או מקצתו והאשה ויתר' לו אם יגרש' בהא א"ל אגב אונסא וזוזי ודאי גמר ומקני' וק"ל.
<b>אמנם</b> עדיין יש לפקפק בנ"ד שמתוך כותלי השאלה נראה קצת שהעישוי הי' ע"י נכרי' וידוע גט מעושה ע"י עכו"ם אפי' כדין הגט פסול אבל זה אינו דע"כ לא אמרינן כן אלא במקום שאין שם ממון אבל לא במקום שיש שם ממון דזיל בתר טעמא שהתוס' כתב בפ' חזקת הבתים שאין לנו לומר שאגב אונס' גמר ומגרש אעפ"י שהעשוי הוא שלא כדין כי אין עישוי לגוי' אשר תשים לפניהם כתיב ולא לפני כותי' אלא במקום שאין שם מעות אבל במקום מעות הוה הרצון משום ממון בצירוף שהוא כדין:
גרשון אשכנזי:
<b>שאלה</b> <b>לו</b> מעשה שהיה כך היה תלמיד ותיק א' היה לי שמו המעול' במהר"ר יואל ממדינת אוקרייני שבא מפליטת חרב למדינת מעררין לק"ק העלישויא ואשתו נשבית בין הקדריים ועדים באו שנשתמדה מחמת אונס ובהיות שתלמיד ותיק הנ"ל היה צנוע ומעלי ולמדן מופלג חריף ובקי ומקשה מתני ומסיק נתן עיניו בו אחד מיוחד מן הנדיבים ורוצה לדבק בו ולהשיאו בתו וליתן לו נדוני' הגונה רק שהיה לבו מהסס אם הוא מותר לישא אשה אחרת מחמת חרם רגמ"ה והנה הגאון מוהרר"ד סג"ל בעל ט"ז עבר דרך ק"ק העלישוי' ושאלו ממנו אם התלמוד הנ"ל רשאי ליקח אחרת אם לאו והשיב שרשאי ליקח אשה אחרת ואינו צריך לזכות גט לאשתו הראשונה ע"י אחר ולא נתן טעם לדבריו רק השיב לשואל בע"פ כמו שמשיב החכם לשואלי הוראה שכתב בקצרה שמהרר"י הנ"ל מותר לישא אשה אחרת ואינו צריך לזכות גט לאשתו הראשונה ע"י אחר ועפ"ז סמך הנדיב הנ"ל ונשתדך עם התלמיד הנ"ל ולאחר המעשה היו איזה רבנים מהרהרין אחר הוראת הגאון מוהר"רד הנ"ל ולבם יחשב שלא הורה טב לא זו בלבד שאינו יוכל לישא אחרת אם לא שיזכה גט לאשתו הראשונ' ע"י אחר משום חרם רגמ"ה אלא אף גם זאת שאינה יכול לזכות לה גט ע"י אחר בע"כ ובהיות שהתלמיד הותיק הקדוש והטהור מה"רר יואל הנ"ל הוא א' מיוחד מתלמידי ושקד על דלתי ישיבתי אמרתי לא אמזוג רישא אבי' סדי' עד דקא מהפכינא בזכות' ויגעתי ומצאתי לעד"נ שעכ"פ יוכל ורשאי לזכות לה גט לאשתו הראשונה ע"י אחר אע"פ שאין לו לשלם כתובתה:
וזהו החלי בעזרת ה':
<b>תשובה</b> הן אמת שאין אשה שהמירה דתה בשעת הזעם והרג רב נאסרת על בעלה ולא חיישינן שמא נתרצית כמבוא' בש"ע סי' ז' סי"א מ"מ נל"עד שיוכל הבעל לגרשה שלא מדעתה בע"כ וחילי דידי מהא דכתב הרא"ש בתשובה כלל ל"ב ד"ה אעפ"י שלא נאסרה על בעלה (כאשר האריך שם בטעמא של דבר) מ"מ עוברת על דת היא ומהר"ר מא"י הביא דבריו בקיצור בסי' קט"ו ס"ג וא"כ הוא שעוברת על דת אף שהמירה באונס ממילא מלתא אמור' דמתגרשת בע"כ ואיננה יוכל לעכב על ידו ואין בזה משום חרם רגמ"ה כמבואר במרדכי ריש פרק המדיר ובתשובת הרשב"א סי' תקנ"ז (הובא בש"ע סי' קט"ו ס"ד בהגהה') בקצרה ואמת נכון הדבר שלא הפסידה כתובת' כמבואר שם בתשוב' הרא"ש כיון שלא התרה בה מ"מ אין חיוב כתובתה מעכבת אותו לגרשה בע"כ במקום שיוכל לזכות לה גט לאשתו ראשונה ולישא אשה אחרת אף על פי שאינו בהשג יד להשלים לה כתובתה ומה שהתיר הגאון מהרר"ד סג"ל לישא אשה אחרת בלי זיכוי גט לאשתו הראשונה נלע"ד שטעמו ונימוקו עמו דס"ל שודאי בכה"ג לא תיקן הגאון רגמ"ה שלא ליקח ב' נשים רק שמנהג אישטרייך הוא ליתן לה גט קודם שישא אשה אחרת כמ"ש מהררא"י בפסקיו סי' מ"ד וסי' רנ"ו וכיון שבמדינות מערהרין וגם במדינות פולין אין שם מנהג ידוע ממילא מחמת ספק מנהג לא הוצרך לזכות גט לאשתו הראשונה והצעתי דברי הנ"ל לפני הגאון מורי חמי רב המדינה מהו"רר מענדיל נר"ו כי הוא היה ראש המדברים על הגאון מה"רר דוד הנ"ל והשיב לי וז"ל.
<b>הנה</b> כלל דברי מכ"ת הם שאעפ"י שהמירה מאונס נקראת עוברת על דת וכיון שנקראת עוברת על דת מתגרשת בע"כ והא ליתא דלא נקראת עוברת על דת כשהמירה מאונס לא לענין להפסיד כתובתה ולא לענין לגרש שלא מדעתה בע"כ אעפ"י שבאמת היא עובר' על דת כשהמירה שתנצל מן המיתה שלא היה לה לעשות כן מ"מ לא נקראת עוברת על דת שדברה בה חז"ל הן לענין הפסד כתובתה הן לענין גירושין בע"כ כיון שמיד לאחר אונס חזרה בה דזה מבואר דלא נקראה עוברת על דת שתפסיד כתובתה לאחר התראה או שתתגרש בע"כ אפי' בלא התראה כמבואר בש"ע סימ' קט"ו ס"ד בהגהה' אלא דוקא באשה שרגילה בכך שמאכילתו שאינו מעושר וכו' ולא בכה"ג שנפלה בפעם אחת בשעת הזעם והרג רב אע"פי שעשתה עבירה חמורה שבחמורה לית לן בה כיון שמאונס עשתה כן וע"י תשובה קלה תתכפר לה דאי לא תימא הכי אלא תהא נקראת עוברת על דת אפי' בפעם ראשונה שהיא עוברת על דת השנוי' במשנה לענין שתתגרש בע"כ אפי' בלא התראה לא הנחת בת לאברהם אבינו שיושבת תחת בעלה אלא ע"כ ברגילה בכך מיירי התם. וכן הוא מבואר בתשוב' הרשב"א סי' תק"עא והובא בסי' קמ"ו ס"ד בהג"הה קצרה בין הדבקי'
<b>ומה</b> שנתלה מכ"ת בתשובת הרא"ש כלל ל"ב ד"ח שכתב על אשה שהמירה מאונס שנקראת עוברת על דת וכו' אגב חורפי' לא דק מכ"ת שפיר כי גם דברי הרא"ש מכוונים כן דה"ק האמת כן הוא שהיא עוברת על דת שהרי המירה והיתה צריכה ליהרג ולא לעבור מ"מ אין לה דין עוברת על דת כי הנה כתב וז"ל ויש שרוצין לומר שיש להן דין עוברת ע"ד להפסיד כתובתה ואמת הדבר כי עוברת על דת וכו' מ"מ נראה לי דלא הפסיד' כתובתה וכו' פי' דבריו אע"ג דבאמת עברה על דת מ"מ אין לה דין עובר' על דת שדיבר' בה חכמים ז"ל אף על גב דבסוף התשוב' כתב וז"ל שלא הפסיד כתובתה מפני שלא התרה בה וכו' משמע מלשון זה דיש לה דין עוברת על דת אלא לפי שלא התרו בה לכך לא הפסידה כתובתה ממילא נשמע דתתגרש בע"כ דהרי לענין גירושין בע"כ לא צריכה התראה כמבואר בסי' קט"ו הא ליתא דלא כתב הרא"ש כן לתלות הטעם בלא התרה בה אלא היכא דעשאה כן פעמים הרבה ורגילה בכך דאותה נקראת שפיר עובר' על דת לכך הוצרך לתלות הטעם בלא התרה בה ובאמת אותה יכולין לגרש בע"כ אפי' בלא התראה אבל בלא עשתה כן אלא פעם אחת אע"פ שעברה על עביר' חמור' בהמיר' דתה כיון שלא עשת' כן אלא בשעת הזעם והרג רב אונס גדול ומפורסם ומיד שעבר האונס חזרה לדתה ודאי שאין הבעל יכול לגרשה בע"כ ושלא מדעתה יעיין מכ"ת בתשובת הרא"ש שפי' וימצ' כי כן הוא ואם יהי' למ"כת להשיב על זה ישיב ואם יהי' דבריו נכונים אקבלם.
<b>תו</b> <b>כתב</b> מכ"ת כהתנצל על הגאון מהר"ר דוד סג"ל על שהתיר לישא אחרת בלא שיה' מזכה גט לראשונה ע"י אחר מפני שמבואר בת"ה ומהריטב"א הביאו שהדבר תלוי במנהג ואפשר שבמדינה זאת המנהג היא לישא אחרת בלא שיהא מזכה גט לראשונה עכ"ל מכ"ת גם פה שגה מכ"ת ברואה כי הנה התם בת"ה בפסקיו סי' ר"פ מבואר בהדיא שמנהג איס"טרייך ואגפי' שצריך לגרש ראשונה ע"י אחר ואנו פה בקהלות כולם אגפי' איסטרייך הם ואפי' בכל מלכות פולין לית עיקר ושורש לזה לומר שהמנהג היא להתיר לישא אחרת בלא שיגרש לראשונה ע"י אחר ואם יש בידו קבלה שהמנהג כן היה לו לבאר בפסק הקצר שלו על כן אומר אני כי במרוצה כתב כן ולא שם על לבו לעיין בפוסקים וזה אשר השבתי לו להעמיד דברי הראשונים ומה שיש לדקדק בדבריו.
<b>אהו'</b> אדוני מורי חמי הגאון נר"ו ג"י הצהירים האירו אל מול עבר פני ומה מאד חביבין עלי דבריו דברי דודים המחודדי' על אדני פז ואמת והשכל מיוסדי' ומטובו קאמינ' להשתעשע בהם לא לחלוק עליהם רק דרך פלפולא בעלמא וזה יצא ראשונה מכ"ת כתב וז"ל דהרי לענין גירושין בע"כ לא צריכה התראה כמבואר בסי' קט"ו ס"ד בהגה' וכו'. ולענ"ד ממוצא מקור ההגה' בסעיף ד' אין הכרעה שלענין לגרשה בע"כ אינה צריכה התראה מ"מ אינני רוצה לפלפל באשר שהדין אמת כמבואר בת"ה סי' רמ"ב שלענין שתהא נקראת עוברת על דת אינה צריכה התראה (וממילא מצוה לגרשה) וכן כתב מהרר"מ פדווא בפשיטות בסי' י"ג:
<b>הן</b> <b>אמת</b> שיש לי הרהורי דברי' על מה שכתב הגאון מהרר"מ פדווא וז"ל ובזה אל יטעה אדם לומר הלא בדין עוברת על דת הוזכר שצריכה התראה וזהו דוקא אם רוצה להפסידה כתובתה וכו' אבל פשיטא שמצוה לגרשה אף כי לא התרה בה ויתן כתובה וכ"כ הטור א"ע בהדיא בסי' קט"ו שאף אחר שנשבע שלא עברה על התראתו שאין כופין אותו להוציא אך מצוה לו להוציאה עכ"ל ולע"ד נראה שאין מדברי הטור ראי' לענין זה אם ודאי לא התרה בה כי הטור איירי שיש עדים שהתרה בה על התראתו או כשהתרה בה שלא בעדים ועברה אבל מ"מ הוא יודע האמת שהתרה בה ועברה על כן יש מצוה לגרשה. אבל אם באמת לא התרה בה אפשר לומר שאין מצוה לגרשה דדלמא אם יתרה בה לא תשוב לכסלה ולאולתה עוד ותחת גערה במבינה. וזהו מה שנתקשה לי בדברי הגאון בדברי מהר"מ פדווא מ"מ הדין דין אמת שענין מצוה לגרשה לא תלה בהתראה כלל.
<b>הן</b> <b>אמת</b> שנרא' מדברי הרמב"ם שהוא מפרש האיבעי' בפ' הארוס' אם עוברת על דת מותר לקיימה אם לאו היינו בהתרה בה שכתב בפ' כ"ד מהל' אישות וז"ל עוברת על דת משה או על דת יהודית וכן זו שעשתה דבר מכוער אין כופין את הבעל להוציא אלא אם רצה לא יוציא ואע"פ שלא הוציא' אין לה כתובה כו' ונ"ל משמע שאיירי בתר התראה דאי קודם התראה לא הפסידה כתובתה מכל מקום נוכל לומר שגם קודם התראה מיבעיא ליה ואף אם נאמר שפשיט' לי' שקודם התרא' רשאי לקיימה מ"מ מצוה מיהא איכא לגרשה
<b>כללא</b> דמלתא עוברת על דת מצוה לגרשה אע"פ שלא התרה בה וכיון דאיכא מצוה ליכא למיחש לחרם רגמ"ה כי במקום מצוה לא גזר כיון שעברה על דת אע"פ שאנוסה היתה כמו שכתב הרא"ש בתשוב' הנ"ל ומה שרום מכ"ת שדא בי' נרגא וכתב שתשוב' הרא"ש מיירי שנקראת עוברת על דת לענין זה דאם עברה כמה פעמים ורגילה בכך אזי יכול לגרשה בע"כ אע"פ שלא התרה בה אבל אם לא רגילה בכך אין לה דין עוברת על דת כלל.
<b>הן</b> <b>אמת</b> שלע"דנ שהוא דוחק גדול לומר שכוונת הרא"ש הוא שאם המירה פעם אחת באונס לא נקראת עוברת ע"ד שתהא רגיל' להמיר באונס גם לשונו אינו מורה כך כוונתו דזה הוא דבר דלא שכיח כלל. הן אמת שהרש"בא כת' בתשוב' סי' ת"ק ע"א ומהרמ"י מביא דבריו בסי' קט"ו ס"ד דהיינו שהב"י כתב סתם או שטווה בשוק ומראה זרועותיה לבני אדם ומהררמ"י הוסיף ורגילה בכך ומשמע לי' למכ"ת שה"ה נמי בכל עוברות ע"ד אין לה דין עוברת על דת אם לא שרגילה בכך. והנה לכאורה היה אפשר לחלק בין עוברות ע"ד יהודי' ובין עוברות ע"ד משה. אבל האמת יעשה דרכו שאין הראי' שמביא הרשב"א משמע כן שכתב וזהו ששנינן יוצאה וראשה פרועה כו' משמע שאין לחלק בין דת משה לדת יהודית לענין זה דהא גבי דת משה שנינו ג"כ מאכילתו שאינו מעושר וכו' שהוא לשון הוו' מדלא נקט שהאכילתו כו' לשון עבר) מ"מ נלע"ד שגם הרשב"א לא כתב כן שצריכה להיות רגילה בכך אלא לענין הפסד כתובתה אבל לענין מצוה לגרשה ודאי אינה צריכה להיות רגילה בכך. רק אם האכילתו דבר אסור בזדון לבה במרד ובמעל ודאי רשעה נקראת ומצוה להוציאה מביתו כי יש לחוש שתכשילנו עוד ואף אם נאמר שדעת הרש"בא שלכל ענין איננה נקראת עוברת ע"ד מ"מ נלע"ד שאין דבריו מוסכמים מן שארי פוסקים וגם אי' בתשובת הרשב"א סי' תת"סד וז"ל ומה שכתבת דומי' דמשמשתו נדה משמשות נדה נמי לא בעינן להתרות בשעת עבירה אלא כשעוברת פעם אחת שוב מתרין בה בעדים הזהרי שלא תעבורי עוד ואם תעבורי עוד תפסדי כתובתך כו' הרי קמן שכת' גם אם עוברת פ"א אם תעבור עוד הפסידה כתובת' ואיננה צריכה להיות רגילה בכך ונרא' לע"ד אם מ"ש אם עוברת פ"א שוב מתרין בה כו' לאו דוקא אם עברה בודאי פעם א' אלא אף גם אם עדיין לא עברה רק שהבעל חושש שתעבור ומתרה בה ואחר כך עוברת תצא שלא בכתובה והא דנקט כשהיא עוברת פ"א אורחא דמלתא נקט וכן נלע"ד מבואר בתשובה הרא"ש סוף כלל ל"ב וז"ל:
<b>שאלה</b> ראובן השביע לאשתו שבוע' התורה שלא תדבר לפלוני ופלוני ולא תכנס עמהן בבית אחד אם עברה על שום דבר משבועה זו הפסידה כתובתה תשובה כו' מיהו אע"פ שאינה נאסרת על קינוי וסתירה ודבור מ"מ עוברת ע"ד היא כיון שנשבעה שלא לדבר עמו ועברה על שבועת' ודברה עמו ויוצאת שלא בכתוב' דלא גרעה מנודרת ואינה מקיימת ומ"ש שהפסידה כתובתה היינו דוקא שהתרה בה תחלה אם תעברי על שבועתך תפסידי כתובתך כו' עכ"ל הרי קמן דההיא איתתא לא עברה כי אם פעם אחת והתרה בה קודם שעברה אעפ"כ נקראת עוברת ע"ד ואבדה כתובתה אע"פ שאיננה רגילה בכך גם בש"ע ס"ס קט"ו העתיק הב"י תשובה זו ומהררמ"אי לא הגיה עליו כלום משמע שהכי ס"ל ע"כ והמזכה אומר מזכה אני במקומי שלענין מצוה לגרשה אין אנו צריכין שתהיה רגילה בכך רק אם האשה האכילה לבעלה דבר איסור בזדון לבה רשעה נקראת ומצוה להוציאה מביתו וכן אם נשתמדה פעם א' נקראת רשעה אע"פ שהיה באונס וכ"כ הרש"בא בתשובה סי' אלף רל"ז בסופו לענין מי שבא על א"א באונס מ"מ רשע הוא משום דה"ל ליהרג ואל יעבור ע"ש וה"ה באשה רשעה נקראת ועליה נאמר שמצוה להוציאה מביתו וק"ל נ"ל גרשון אשכנזי.
<b>שאלה</b> <b>לז</b> נשאלתי שאלה אודות בתולה אחת יתומה בלי אב ואמה ואחותה של היתומה הלכה לבית טטריאות או קרקסיאות והכינו שם סעודה והזמינו לשם בחור א' בן י"ז שנים בן יחיד לאביו ולאמו ואביו ואמו אהבו כידוע והבתולה הנ"ל וקרוביה פיתוהו להבחור הנ"ל שיקדש את הבתולה ההיא אח"כ עמדו שניהם לכסא המשפט הוא צעק ככרוכי' באמרו שלא קדשיהו והיא צווחת ואומרת שקיבלה ממנו הטבעת לשם קידושין וגם הביא' עד א' שמעיד כדבריה שנתן לה טבעת א' ועד השני לא הביאה ועל כל אלה צווח הוא באמרו נתתי לה טבעת אבל לא לשם קידושין כדבריה וגם הבחור טען שהיה כופין אותו ליתן לה טבעת. ואחר כך יצא הדבר מכסא המשפט שמחויב לכנס אותה או לפטור אותה בגט גירושין ובכן רוצה הבחור לגרש אותה בע"כ באומרו שאינה רוצה לכנס אותה מחמת שכבר יצא עליה קלא בישא את אשר לא ניתן לכתוב וכדבריו כן הוא ע"כ השאלה יורינו מורינו דעתו בנדון הזה:
<b>תשובה</b> מיראה אני בדבר קל. קל וחומר בדבר חמור ואני אניח הדברים לגדולי הדור אשר עליהם יאמר חכמה וזקנה יש כאן אך ורק להפצרת השואל אמרתי להשיב מפני הכבוד והנה על דבר הב"ד שנזרקה מפיהן שהוא מחויב לכנסה או לפטור אותה בגט פטורי' הרהורי דברים יש לי עליהם מכמה טעמים נימוקים הן מצד שמלשון השאלה משמע שאותו העד שהביאה לא אמר שנתן לה טבעת לשם קידושין הן מצד הכפי' אם אמת הוא כמו שבא בשאלה שהיו כופין אותו ליתן לה הטבעת אין כאן קידושין כלל אע"פי שאנו פוסקין איש שאנסוהו לקדש קידושיו קידושין מספק כמ"ש בש"ע סי' מ"ב וכן הסכים מורי חמי זקני בב"ח שלו מ"מ אפשר לומר היינו דוקא כשהאיש יוכל להפקיע את עצמו ממנה בע"כ אבל בזמן הזה שגם האיש אינו יוכל להפקיע את עצמו ממנה בלתי רצונה ודעתה משום חרם רגמ"ה לא הוי קידושין ועיין בהרב המגיד ריש פ"ד מהל' אישות שכתב דטעמו של הרמב"ם שס"ל האיש שאנסוהו עד שקידש הוי קידושיו קידושין היינו טעמא משום שיכול לגרשה בע"כ משמע שבזמן הזה שאין הבעל יוכל לגרשה בע"כ את האשה גם הרמ"בם מודה לדברי הר"יף והעיטור דסבירא להו כשם שאין האשה מתקדשת בע"כ כך האיש שאנסוהו לקדש אין קדושיו קדושין ועדין הדבר צריך עיון אע"פ שסברא נכונה היא:
<b>אמנם</b> ב"ד בתר ב"ד לא דייקא וגם משמעו' השואל הוא שעיקר שאלתו היא אם יוכל לגרשה בע"כ ואל זה אשיב כיד ה' הטובה עלי וכאשר יורוני מן השמים. והנה נראה פשוט אם יש להנער אמתלא מספקת מחמת הקלא בישא שיש בה ממש ולא אויבי' אפקוהו אזי יש לו רשות לגרשה בע"כ אע"פ שהיה ממש בקידושין וכבר פסק הגאון מהרי"ק בשורש ק"א שתקנת הגאון לא שייכ' כלל בארוס' אלא דוקא בנשואה אבל היכא שלא נשאה מי יכריחנו לכתוב לה כתובה בעל כרחה ולהתחיי' לה בשאר' כסותה ועונה אם לא תמצא חן בעיניו דבר פשוט הוא דלא כפינן לי' לכנוס כו' עכ"ל הרי קמן שלא תיקן הגאון כלום גבי ארוסה ועדיין יש לבע"ד מקום לחלוק ולומר שמהרי"ק לא כתב רק שאין כופין אותו לכנוס אבל לא התיר לגרשה בע"כ דלמא דעתו לומר שאין כופין אותו לכנוס ואין כופין אותה לקבל גט ומלבד שאין דברי מהרי"ק מוכיחין כן מראש ועד סוף למעיין שם בהבטה ראשונה) יש לנו עו' לסתום פיו של החולק ממקום אחר שכתב מהרי"ק בשורש ס"ג ענף ה' וז"ל אמנם על אודות האיש אשר התנה עם ארוסתו ואביה ליתן לו נדוני' ועכשיו פושטין לו הרגל הנרא' בעיני נכון שיעמידם לפני טובי עירו או עירה ואם יסכימו טובי העיר שהיו מעוות' אותו יבקש אז מאתם שיכתבו הדברים לפני מורה צדק והם יעיינו בדבר וגם יעיינו להתיר לו לגרשה בע"כ או לישא אחרת דמאחר שיעשה הדבר ע"פ ראשי הקהל לא יבא כ"כ לידי קלות ראש עכ"ל. הרי קמן שהתיר לגרש בע"כ אפי' מחמת סיבת ממון שאינו של יושר עאכ"ו שהרשות בידו לגרשה בע"כ מחמת סבת קלא בישא שלא ירצה להשחית את נחלתו והנה לא נעלם מעיני מ"ש הגאון מורי חמי זקני בב"ח סי' א' שקבל מרבותיו שאין להתיר לישא אשה אחרת אלא בהסכמ' מאה רבנים ומשמע מדבריו שקאי אכל מה שכתב מהררמא"י בהגה' שם דהיינו כגון שנשתטית או שהוא מן הדין לגרשה וכו' וא"כ יש לומר ג"כ בנ"ד דבעי מאה רבנים. מ"מ נראה לע"ד שדוקא היכא שהוא מן הדין להוציא' אבל לא מן החיוב. אבל היכא שהוא מן החיוב להוציאה בזה לא קיבל הגאון כלום. ואם כן אם קלא בישא הנ"ל הוא מן הדברים המכוערים שמצוה לגרשה פשיט' שלא בעינן ק' רבנים ואף אם אין קלא בישא הנ"ל כל כך מן החיוב לגרש' מ"מ נראה לע"ד שכל זה לא כ' הגאון אלא אם בא לישא אחרת אזי לא יקח כ"א בהסכמת ק' רבנים אבל לענין לגרש בע"כ לא בעינן כולי האי וחילוק זה כתב להדיא הגאון מהר"ם פדווא סי' ר"ג ע"ש ויש סברא נכונה לחלק ביניהם. כל זה לפי עניות דעתי נראה להלכה דהיינו שראשי טובי עירו או עירה יראו הענין אם הקלא בישא הנ"ל הוא כדאי לחוש לו ויראו לעשות פשר דבר לפייסה את המקודשת בריצוי כסף לפי ראות עיניהם שתקבל הגט מרצונה הטוב' ואם לא תתרצה בכך כבר מילתא אמורה לגרשה בע"כ אבל למעשה רב כיון שהוא דבר חדש שלא ראיתי ולא קבלתי מרבותי על כן אין אני אומר קבלו דעתי עד שיסכימו שני גדולי בעלי הוראה ורבנים מפורסמי' ואזי אעשה דברי סניף לדבריהם הנאמרים באמת וצדק אבל כל זמן שלא יסכימו ב' רבנים מפורסמי' כנ"ל אזי דברי כדברי חלומות שלא מעלין ולא מורידין:
אחר כמה שנים לכתיבתי זאת מצאתי תשו' ר"י לבית לוי סי' קכ"ג שדיבר ג"כ מענין כזה ובכלל דבריו דברי זולת שלכאורה נראה שלא ראה תשו' מהרי"ק שורש ס"ג הנ"ל נ"ל גרשון אשכנזי:
<b>שאלה</b> <b>לח</b> אלפא לשמן שמן תורק שמו מפארי' אותו בדאוריית' בעיקר טעמו. לשבח בדורותיו כר"י נימוקו עמו ה"ה אהו' אדוני מ"ו מאורי חמי הגאון הגדול המפורסם עשיר בדעת כר"א בן חרסום. נ"י ע"ה פ"ה ר"מ ואב"ד הישראלי. אוני ועוצם חילי כמהר"ר מענדל נר"ו לא יכבה מחול ימים ירבה. ולכל העומדים צפופי' ומסתופפים בצלו צל הרים והמעלו' שלום עד בלי ירח:
<b>הנה</b> אהו' אדוני אין הזמן מסכים עמדי להאריך ולארוג מליצת ותוארי' כראוי רק עתה באתי כדי שאילת שלום תלמיד לרב גוברא ולכל הנלוי' אליו כי באלה חפצתי מאלפי זהב וכסף נבחר וביותר שארכו לי הימים שלא ראיתי מרום מע"כת שום אות או תמונה נפשי צמאה כמהה ומשתוקקו' לשמוע אל הרינה בריאותיו ושלוותו כי ישגא. תו אהו' אדוני עתה באתי לידע ולהודיע שזה חלף עבר כמשלש חדשים שג"י רום מכ"ת האירו אל מול עבר פני מגלה עפה מנופה עבה וערוכה בכל היא בענין הגט שנשתלח ממדינת אשכנז ומצאתי בו כמה גמגומי' ותורף דברי מכ"ת שההרשא' פסולה ואין השליח יוכל ורשאי לגרש בגט זה שהרי עדי ההרשא' מכחישין אותו ואומרי'שלא על גט זה שבידו נעשה שליח רק על גט אחר חתום בעדי' אחרי' ואף אם נאמר שהעדי' הי' מעמי הארץ ולא היו מבינים שמה שכתוב בההרשאה ועדיו החתומים בו כו' שקאי על הגט רק היו סבורים שקאי על ההרשאה הגם שאין לו חבור וקשור כלל וא"כ הוא שהיו מביני' מ"ש ועדיו כו' קאי על ההרשאה אין עדי ההרשאה מכחישין את השליח. מ"מ הגט פסול משו' דמוכח שהמסדרי' היו ע"ה ולא בני תורה כלל. (זהו ודאי כוונת רום מע"כת אע"פ שמלשונו לא משמע כן קצת) ורום מכ"ת בטוב טעם ודעת למבין נקל הביא ראי' לדבריו מתשוב' ר"א מזרחי שהובא בב"י בס"ס קמ"א:
<b>תשובה</b> עניתי ואמרתי ונומיתי להשליח כאשר בדברי קדשו כתוב לאמר שאין לגרש כלל בגט זה ואני פי מלך אשמור ולא אדקדק בו יותר והשליח השיב אותי מלא דבר שהוא רוצה להביא כתוב וחתום שהעדי' בעצמם יתנו עדיהן ויצדקו יגידו ויאמרו אמת שטעו ונתחלף להם שמות עדי ההרשאה בשמות עדי הגט. ודחיתי אותו שילך אל רום מכ"ת כי ממנו תצא תורה והוראה לכל ישראל. וכאשר באו הדברים אל העני' האומללה היושבת גלמודה גמולה מבעלה זמן רב והיא רכה בשנים באה אלי ונתנה עלי בקולה קול ענות בכי ונהי ודחיתי אותה ג"כ מצד זה וחזרה ובאה מצד אחר עד שנכמרו רחמי עליה ולא יכולתי להתאפק ולגלות את אזני רום מע"כת עוד הפעם בהיות שידוע למכ"ת שסבור הייתי שהשליח בעצמו עם הגט וההרשאה שבידו יבא אל חצרות קדשו ועיניו עיני פקיחא לנוכח יביטו ויראו הגמגומי' שבהם ע"כ לא כתבתי למע"כת כי אם דרך כלל ההרשאה עלתה כולה קמשוני' בענייני' שונים משונים לא ראיתי כהנה לרוע. ובאשר שהשליח מעל מחמת איזה סבה ולא בא בעצמו אל רום מע"כת וגם לא שלח לו הגט וההרשאה ע"כ באתי לידע ולהודיע לרום מעכ"ת שאין ההרשאה מקוימת כלל רק היא חתומה בעדים שאינם ידועי' ניכרי' לנו כלל. וא"כ הוא יש לנו לומר קלקלתה היא תקנתו של הגט כי מ"ש רום מכ"ת לפסול הגט משום שמוכח שמסדרי הגט היו מעמי הארץ. זאת לא זאת כי אם שמכ"ת הי' סובר שההרשא' היא מקוימת ע"י מסדרי הגט כנהוג. אבל באשר שאין ההרשאה מקוימת אין כאן מקום לומר שהמסדרים היו ע"ה אעג"ב שלא טוב עשו ששינו המנהג שנהגו כל מסדרי גיטין לקיים ההרשאה בח"י מ"מ אין לנו להשוותן בשביל זה לעמא דארעא. כי מי יודע מחמת איזה טעם וסיבה שלא קיימוה כאשר באמת השליח נותן אמתלאו' למה לא נתקיים ההרשאה כנהוג:
<b>וגדולה</b> מזו היה נראה לענ"ד הקלושה לומר שאף אם היתה מקיוימת ע"י מסדרי הגט כנהוג ונמצא בה כמה שיבושים וגמגומי' עד שנראה מתוכה שע"ה כתבוה וחתמוה. מ"מ אין לנו לתלות חסרון ידיעה במסדרי הגט כי יש לנו לומר רוב המצויין אצל גיטין בקיאים ומומחי' הם ומה שלא הרגישו בהגמגומים שבהרשאה היינו משום שלא קראוה כלל או קראוה בהעברה בעלמא שלא בדקדוק הלא תלמוד ערוך הוא בידינו בפ' ב' דייני גזירות אין העדים חותמים אלא א"כ קראוהו. אבל הדיינים חותמים אע"פי שלא קראוהו. וכן פסקו הפוסקים. ומ"ש בתשו' הריב"ש סי' שפ"ח ושפ"ט ובב"י בשם מהר"ר א"מ וכן ביתר הפוסקי' שפסלו גיטין משום שהמסדרי' היו ע"ה אין משם ראי' כי הם מיירי בענין שמוכח שהמסדרי' היו ע"ה מש"אכ בנ"ד כנלע"ד הקלושה אבל בנ"ד אין אנו צריכין לזה כיון שאין ההרשאה מקוימת ואף גם זאת שאני יודע ומכיר אחד המיוחד שבמסדרי' שהוא למדן חשוב ויראת חטאו קודמת לחכמתו וירא את ה' מרבים כללא דמלת' שאין לנו לפסול הגט משום חשש שמא היו המסדרי' עמי הארץ.
<b>אמנם</b> מ"ש רום מעכ"ת בטוב טעם ודע' שאין השליח יוכל לגרש את האשה בגט זה כיון שעדי ההרשא' מכחישין אותו שהשליח אומר שמעולם לא נעשה שליח מבעל זה רק על גט זה שבידו ועדיו הם ראובן ושמעון ועדי ההרשאה מעידים שנעשה שליח מבעל זה על גט אחר שעדיו הם לוי ויודא. ודמי' ממש לנדון של מהררא"מ כמ"ש רום מעכ"ת ואע"פ שאם באנו לומר שהעדים היו ע"ה ולא הבינו לשון ההרשאה והמסדרים לא קראוה אין כאן הכחשה ואין כאן ריעותא בהמסדרים אבל לע"ד רחוק הוא לומר שעדים שהם ע"ה גמורים ואינם מבינים יתעסקו בענייני גיטין ע"כ אין לנו להכשיר הגט והשליחות מטעם זה אלא דנין אותן כמכחישין את השליח.
<b>ואין</b> לומר שיש להכשיר הגט והשליחות אע"פ שהשליח מוכחש מן עדי ההרשאה במה שאומר שלא נעשה שליח על גט אחר שהרי העדים מעידים שנעשה שליח על גט אחר מ"מ במה שאומר שנעשה שליח על גט זה שבידו לא אתכחש ואפשר דקושטא קאמר כגון שמתחלה נעשה שליח על גט שנזכר בההרשאה ואירע בו מילתא והוצרכו לכתו' גט אחר חתום בעדים אחרים והוא הגט שביד השליח (וכעין זה הקשה בד"מ אדברי מהררא"מ הנ"ל) אבל כד מעיינין שפיר לאו מלתא היא משום דכיון שהשליח אומר שמעולם לא נעשה שליח על שום גט אחר כ"א על זה שבידו והעדים החתומים בההרשאה היו עדיו שנעשה שליח על גט זה נעשה כאלו העדים מעידים להדיא שהוא משקר כי הם אומרים שבאותו הגט שנמסר לו בפניהם היו חתומים עדים אחרים ולא אלו העדים החתומים בגט שביד השליח. ואפי' פלגינן דבוריה אין שייך כאן כללא דמלתא שהשליח מוכחש ע"פ עדי ההרשאה ולאו כל כמיניה לומר שהעדים טעו ונתחלף להם שמות בשמות:
<b>הן</b> <b>אמת</b> וצדק שלכאורה היה נראה לומר שיהא השליח נאמן לומר שהעדי'טעו ונתחלף להם שמות עדי ההרשאה בעדי הגט במגו אלו הי' רוצה היה כובש לההרשא' והי' נאמן בע"פ על השליחות כמ"ש מהרי"ק בשורש כ"ו וכן יתר הפוסקים ואין זה מגו במקום עדים כיון שאינו אומר שהעדים סהדי שקרי וכותבי פלסתר הם אלא אומר שטעו בטעות שאינו רחוק כל כך ויש בכדי שהדעת טועה ואין טעות זה דומה למ"ש התו' והרא"ש בפ"ק דגיטין גבי הנהו גינאי שאינו נאמן לומר שטעו במגו. כי התם אנן סהדי שאין אדם מודה בפני עדים אם לא שמדקדק בחשבונו מקודם. משא"כ בנ"ד שאינו רחוק כ"כ ודומה קצת למ"ש הרא"ש שם שש"מ נאמן לומר שטעה כו' ע"ש.
<b>וראיה</b> לזה שהב"עד בעצמו נאמן לומר שהעדים טעו אם יש לו מגו מהא שכתב הב"י בח"מ סי' מ"ג מחו' ס"ה בשם הרש"בא על שטר מתנה דה"ל לכתוב בשנת נ"ח וטעה וכתב בשנת נ"ז כו' מ"מ ראובן נאמן לומר טעות היה במגו דאי בעי אמר ודאי שטר מעלי' הוא כו' עכ"ל הרי לפנינו שהבעל דבר נאמן לומר שהעדי' טעו במקום שיש לו מגו הן אמת וצדק שיש לשדות נרגא בראיה זו ולומר שאני התם שהי' קצת מוכח מתוך השטר שהעדי' טעו שהיו כתוב בו חתנו ובשנת נ"ז עדין לא היה חתנו ועוד התם אמרו העדים בעצמם שטעו משא"כ בנדון דידן אבל לע"ד נראה כיון שאין העדים נאמנים לומר שטעו אין דבריהם מעלה ומוריד כלל גם ההוכחה של חתנו אינו מכרעת כלל והא ראי' שאין העדים נאמנים לומר שטעו ולא מהניא הוכחה זו כי יש ליישב ולומר כיון שהי' ארוס בשנת נ"ז (כמ"ש האחרונים שמצאו כן להדיא בתשו' הרשב"א) לכן קראוהו חתנו א"כ גם לגבי בע"ד אין הוכחה זו מכרעת להאמינו אלא משום מגו נגעו בו להאמינו וא"כ אף אנו נאמר שיש להאמין השליח בנ"ד במגו אי בעי כביש לההרשא' וגדולה מזו נראה לע"ד שאפי' אם הבע"ד בעצמו יאמר שהעדים כתבו שטר אמנה או שטר פסים שהוא עולה שהוא נאמן אעפ"י שאין העדים נאמנים לומר כן לפי שאין אדם משים עצמו לרשע מ"מ הבע"ד נאמן במקום שיש לו מגו ואין זה מגו במקום עדים כיון שאינו אומר שהעדים כתבו שקר ופלסתר אלא אומר שכתבו דבר ע"פ ציוויו רק שהוא אמנה שהוא עולה:
<b>וראי'</b> לזה ממה דאיתא בפ' מי שמת (דף קנ"ה ע"ב) שאל רשב"ל את ר"י זו ששנוי' במשנת בר קפרא הרי שהיה אוכל שדה בחזקת שהיא שלו וקרא עליו א' ערער לומר שלי הוא אם אמר שטר פסים הוא זה או שטר אמנה הוא שמכרתי ולא נתת לי דמי' אם יש עדי' כו' לימא ר"מ היא דאמר מודה בשטר שכתבו אינו צריך לקיימו ולא רבנן כו' עכ"ל משמע דוקא למ"ד מודה בשטר שכתבו א"צ לקיימו הוא דאינו נאמן אבל למ"ד מודה שכתבו צריך לקיימו (כמו שאנו ק"ל) נאמן לומר שטר אמנה הוא אם יש לו מגו איברא דהתוספו' כתבו בפ' ב' דכתובות (דף י"ט ע"ב ד"ה אר"נ כו') שר"נ מוקי לה להא דבר קפרא ככולא עלמא היינו משום דר"נ ס"ל הא שאמרו אמנה היה דברינו או מודעי היה דברינו אינם נאמני' משום דלא אתי ע"פ ומרע לשטרא וא"כ אם העדים אינם נאמני' לגרע בשטר בע"פ מכ"ש הבע"ד בעצמו. אבל אליב' דמר בר רב אשי דס"ל מודעי היה דברינו נאמנים משום שניתן לכתוב ואמנה היה דברינו אינם נאמנים לפי שאינו ניתן לכתוב יש לנו לחלק יפה שהעדי' אינם נאמנים לפי שלא ניתן לכתוב ואין אדם משים עצמו רשע. אבל הבע"ד נאמן לומר שהעדים כתבו אמנה אם יש לו מגו:
<b>וכן</b> <b>משמע</b> לי ממה שכתב הנ"י בפ' מי שמת בשם הראשוני' גבי הא דמשנת ב"ק הנ"ל ורמ"א מביא דבריו בסי' פ"ב בח"מ שאם אין השטר מקוים נאמן לומר קטן היה במגו דמזיוף אע"פ שחזקה אין העדי' חותמין על השטר אלא א"כ נעשה בגדול. והלא העדי' עצמם אינם נאמנים לומר כן כמ"ש הרשב"א והב"י פסק כן בס"ס מ"ו עדי' שאמרו קטן היה אינם נאמנים שאין אדם משים עצמו לרשע. אלא עכ"ל ולחלק בין העדי' ובין הבע"ד כנ"ל כי דוחק הוא לומר שהא דהנ"י והא דהרש"בא פליגי כיון שהש"ע מביא דברי שניהם בלי מחלוקת:
<b>הן</b> אמת שאפשר לומר שהנ"י איירי וגם סוגי' דהתם בענין שאין העדים עשו עולה בכוונה מכוונת רק שטעו בשומא גבי קטן או לא ידעו שהיה אמנה וכענין זה גם העדי' נאמנין אבל המעיין שם בסוגי' ובנ"י יראה בנקל שלא איירי בענין זה ואין זה כוונת הנ"י וק"ל. כללא דמלתא היה נראה לכאורה שהשליח נאמן לומר שהעדי' טעו ונתחלף להם שמות בשמות במגו דאי בעי הוי כביש את ההרשא' ועדין יש לבע"ד לחלוק ולומר שאין להאמין השליח במה לי לשקר להוצי' את האשה ומחזקת א"א כיון שהוחזקה בא"א על פי עדים ולא אתי מל"ל להוציא חזק' אלימת' כי האי וראי' לזה ממ"ש הטור א"ע סי' קנ"ו וז"ל האומר זה בני או יש לי בנים נאמן לפטור את אשתו מן היבום אפי' הוחזק באחים אבל אם יש עדים שיש לו אחים אינו נאמן לומר יש לי בנים להתירה כו' עכ"ל והוא מדברי הרש"בם בפ' י"נ כמ"ש הב"י וכן משמע מדברי רש"י בפ' האומר בקידושין (דף ס"ד ע"ב) ד"ה דמוחזק לן כו' הרי קמן דלא אתי מ"ל לשקר להוציא אשה מחזקתה שהיא זקוקה ליבם שהיא חזקה אלימתא ע"פ עדים ואפילו מל"ל שהוא טוב דהיינו דבר שיש בידו לעשו' כגון התם שבידו לגרשה מכ"ש מל"ל גרוע שהוא ע"י טענה שאינו נאמן כמו שחילק הר"ן בפ' הנ"ל בין מל"ל ע"י טענה למ"לל ע"י דבר שהוא בידו:
<b>אבל</b> לע"ד נרא' שלאו מילת' היא חדא שאין דין זה מוסכ' והדברי' עתיקי' ועמוקי' לפי פירושו הסוגי' דפ' האומר ואין אני רוצ' להכניס את ראשי בזה. אבל מכל מקום נלע"ד דלאו כללא הוא דלא אמרינן מ"לל במקום חזקה אלימת' שהוא ע"י עדים. דהא אמרינן בפ' האומר בגיטין (דס"ד ע"א) ומודה רב הונא אי אמרה קמי דידי לגירושין יהבה ניהליה מהימנא מגו דאי בעיא אמרה לדידה יהביה ניהליה בעל עכ"ל ופשוט הוא דאיירי אפי' ברור לנו ע"פ עדי' שהיא א"א כי לא אשתמט א' מן הפוסקים לחלק בכך. א"כ אתי מ"לל ומוציא אשה אחזקת א"א אע"פ שהיא חזקה אלימת' אלא על כרחינו לחלק א' מן החלוקים ולע"ד נראה לחלק דדוקא התם הוא דאמרינן דלא אתי המגו להוציא האשה מחזקת א"א משום דהוה המגו גרוע כמ"ש התוס' שם בפ' י"נ אבל במקום שהמגו הוא טוב אמרינן מגו. ועוד יש לנו לחלק ולומר דוקא התם לא אתי ע"פ ומרע להחזקה אלימת' אבל כשיש לפנינו גט כתוב וחתום בזה אנו אומרים מל"ל אף להוציא מחזק' אלימתא וסברא זו מצינו בדוכת' טובא כן נלע"ד הקלושה.
<b>אבל</b> מ"מ לא מפני שאני מדמה אעביד עובדא ח"ו למסמך אשנוי' הלא שערי חלוקי' ותירוצי' לא ננעלו חדא ועוד קאמינא שאין להאמין השליח הנ"ל במ"ש שהעדים טעו במגו דאי בעי כביש כו'. כי המגו הוא גרוע מכל צד חדא דאפשר שהשליח הוה רוצה לעשות ולמנות שליח אחר. ואם היה כובש לההרשאה לא הוה מצי למנות שליח אחר ע"כ הראה ההרשא' שכתוב בה שיוכל לעשות שליח ואי משום דעדי הגט הנזכרים בההרשא' אינם העדי' החתומים באמת בגט סבור היה שיצליח בטענתו שהעדי' טעו:
<b>ועוד</b> מה אמתלא יאמר השליח אם אין ההרשאה בידו אם יאמר שלא הוה לי' מעול' שטר הרשאה הא ודאי טענה גרוע מאד ולא יאומן כי יסופר לפי שכבר נהגו בכל מקום ובכל זמן להביא גט בלא הרשאה ודומה קצת למ"ש מהרי"ק בשורש י"ט ס"ב הטוען נגד המנהג אינו נאמן אפי' יש לו מגו אע"פ שיש לחלק דהתם מיירי כשיש אחר שמכחישו מ"מ טענה גרוע היא זו. ואם יען ויאמר שנאבדה ממנו ההרשאה גם זו טענה גרוע הוא כמ"ש הטור בח"מ סי' ר"ן בשם ר"י שאין אומרי' שיהא נאמן שנאבד השטר במגו כו' כי נאבד הוא טענ' גרוע בשטר שצריך לו והוא עומד לגביינ' ואפי' לדעת הרי"ף שס"ל שהוא נאמן לומר שנאבד השטר במגו מ"מ לא ס"ל דלאו טענה גרוע הוא אלא אע"פ שטענה גרוע הוא מ"מ הוא נאמן במגו
<b>ולא</b> נשאר לנו מקום להאמינו במגו רק בענין זה לומר אם היה משקר וגט זה לא נתנו לו הבעל לשם גירושין רק הוא זייפו וגט שנתן לו הבעל באמת ועשאו שליח עליו נאבד ממנו. א"כ הוה לי' לזייף גט אחר ולזייף גם שמו' העדי' (כי לשמא מצאו בשוק והוא לא זייפו לנפיל' כזו לא חיישינן כדי לכוין שמו' העדים הנזכרים בההרשא' עם שמות העדים שבגט. אבל גם זה אינו מגו טוב כי אפשר לומר שהוא לא היה יכול לכתוב גט כלל רק שהוא צריך לאחרים שיוכלו לכוין כתב מיושר כמו שאנו רגילים לכתוב ודבר שתולה באחרי' לא שייך מגו כי אפשר שאותן העדים לא היו רוצים לשנות שמותם עלי אדמה כי כולי האי לא עבדי ודמי' למה שאמרינן בפ"ב דכתובו' שגבי שנים לא אמרינן כללא דמלתא שלעד"נ שאזל לי' ההואיל אלו בעי הוה כובש שטר ההרשא' ועוד הא כתב הר"ן בהדיא בפ' האומר בקדושין בסוגי' הנ"ל במקום שאיכא למיקם עלה דמילת' אע"פ שהעדים הם במדינת הים א"א מה לי לשקר באסור א"א וזהו הטעם מ"ש אביי בפ' י"נ חיש לה גבי והא אמרי דאיכא עדים במדינת הים כו':
<b>אמנם</b> אם יברר השליח ע"י עדי ההרשאה בעצמם שיגידו ויאמרו אמת שטעו צריך פנים אם נאמני' אם לאו משום דעדים החתומים על השטר נעשה כמי שנחקרה עדותן בב"ד דמי וכיון שהגידו אינם חוזרים ומגידים אע"ג דאית' פ"ב דכתובות כשאין כתב ידם יוצא ממקום אחר נאמנים לומר אנוסין היינו או קטנים היינו היינו היכא שאנו צריכים להעדתן ואלו שתקי הוה השטר בטל ממילא הם נאמנים במגו אלו בעי שתקו אבל היכ' שאינו צריכי' לעדותן שיאמרו בפי'טעינו ואם לא יאמרו כלום השטר קיים כמו בנ"ד כיון שהשליח כבר הודה שכ"י הוא זה ואינו נאמן במגו כמ"ש לעיל א"כ אין העדי' נאמנים לומר שטעו דהוה כאלו כ"י יוצא ממקום אחר אבל לע"ד צריך עיון כי קרוב הדבר לומר גבי שטר כזה לא אמרינן נעשה כמי שנחקרה עדותן בב"ד כן נ"ל גרשון אשכנזי
<b>והא</b> יש למכ"ת העתק מתמצית כתבו בקצור והעתקתיו מדאגה מדבר שנאבד כתבו מה שכתוב אלי ונעשה זאת ממני כדי להבין דברי על בוריו וז"ל הנה מה שנמצא כתוב ליכי חסר יו"ד ראשונה לא היה כדאי לפסול הגט שאין הענין משתנה מחמת זה ובשביל חסר או יתיר אות א' לא פסלינן אם אין במשמעו שינוי. וכבר הביא הרב ב"י ס"ס קכ"ו מטור א"ה וז"ל ליכי כתוב בכלבו בשני יודי"ן והאורבלי כתב לכ"י בלא יו"ד כו' עכ"ל וכיוצא בזה ידוע שנוהגין לכתוב בפראג בנפשיכי חסר יו"ד ראשונה בין שין לכף לכך היה נראה להקל בדיעבד אפי' שלא במקו' עגון ומכ"ש במקום חשש עגון או דרך רחוקה וכיוצא בזה.
<b>אמנם</b> מצד זה שמצא מכ"ת בהרשאה שכתבו על עדי הגט שמות אחרות ודאי דיש לפסול ההרשא' וגם הגט גופא משום דחיישינן דלמא באמת עשוהו הבעל שליח לגרש את אשתו בגט שחתומים עליו פב"פ שהזכירו בהרשא' ושמותיהם היו שוה לשמות העדים החתומים בההרשא' והרי אין אותו הגט בידו של השליח ובמה תתגרש ובגט זה שבידו של השליח שחתומים עליו עדי' אחרים אינו יכול לגרשה כיון שאין לו עדים שנעשה שליח לגרש בגט זה. ואע"גב דלדעת כל האחרונים בח"ל נאמן לומר שהבעל עשאו שליח כראוי דכיון שצריך שיאמר בפני נכתב ובפ"נ אין צריך עדים על השליחות אלא נאמן לומר שהבעל עשאו שליח כמ"ש הטור א"ע ר"ס קמ"ב ס"ה והרב מייתי בב"י התם כל דעת האחרונים כולם שוים בזה דמהימן ומטעם זה כתבו האחרונים שאם נאבד ממנו שטר הרשאה או נפסל והוא שעת הדחק נותנים הגט בלא הרשא' הביא' הרב בהגה' ש"ע סי' קמ"א סכ"ד משום שאין צריך הרשא' אלא בשביל שנותן לו הבעל רשות לעשות כמה שלוחין כמ"ש הטור סי' קמ"א בשם הר"ף וא"כ ה"ה בנ"ד מהימן לומר שהבעל עשאו שליח לגט זה שבידו שאלו העדים חתומים בו.
<b>הא</b> ליתא דע"כ דמהימן השליח היינו דוקא היכא שאין שטר הרשא' סותר דברי השליח אלא שנמצא פסול בו בדילוג אות או תיב' וכיוצא בזה התם הוא דסמכינן על דבריו ומהימן לומר שהבעל עשאו שליח כראוי אבל היכא שדברי השליח המביא גט סותרי' דברי ההרשא' שהביא הוא עצמו כמו בנדון זה שהוא אומר שנעשה שליח על גט זה שבידו שחתומי' בו פב"פ ולא על גט אחר וההרשא' מכחש' אותו שנעשה שליח על גט אחר שחתומים בו פב"פ ואין אותן שחתומים על הגט ודאי דאין להאמינו דנהי שנאמן על שליחותו היכא שאין עדים מכחישין אותו אבל היכא שמכחישין אותו עדים לא מהימן וכ"כ הטור בהדיא ר"ס קמ"ב לענין בפני נכתב ובפ"נ הא דמהימן כשהבעל מערער היינו דוקא דליכא עדים המכחישין אותו אבל כשעדים מכחישין אותו לא מהימן ויש לפסול נמי לגט גופי' דמוכח שמסדרי הגט היו ע"ה שלא היו מבינים לשון שטר הרשא' שכתוב בו ועדיו החתומים בו כו' שקאי על הגט אלא היו סבורי' דקאי על ההרשא' אף שאין לו חבור וקשור כלל אין זה אלא שלא מצאו ידיהם ורגליהם לכך יש לפסול הגט הזה.
<b>ויש</b> לדמות נ"ד לעובדא דרא"מ שהביא הרב ב"י ס"ס קמ"א והרב בהגהות ש"ע סי' קמ"א ס"ל בהרשא' שהיה כתוב בה שהוא שליח קבלה והוא אמר שהוא שליח הולכה שהי' פוסל את ההרשאה מטעם דמכחיש אותו וגם הגט מפני שמסדרי הגט היו ע"ה ע"ש:
ונדון זה נראה דגרע טפי לכן יש לפסלו. עכ"ל מע"כת אות באות ואת גוף הכתב שלו עכבתי לעצמי כי חביבי' עלי דבריו ואותיותי' מחכימות:
<b>שאלה</b> <b>לט</b> ע"ד השאלה אשר שאלני מעכ"ת בענין מומר א' שנתן גט לאשתו ובתחלה הי' מהסס ואמר שאינו נותן גט כי אם באופן שישולם לו מה שחייב לו חמיו ומכ"ת וב"ד השיבו שבגט לא יהא תנאי אלא צריך להיות גט כריתות ואם יש לו דין על חמיו יתעביד לו דין בכל מקום ולי"ב יתחייב בן חמיו בפני ההגמון בת"כ אך לא יתלה הדבר בגט וייטב הדבר בעיני ההגמון ואמר ההגמון שיפה דיבר מכ"ת ואח"כ סידר מע"כת הגט כדת וכהלכה ובביטול מודעות ע"י שליח קבלה והולכה הכל כראוי ע"פ חז"ל והאשה קבלה הגט מיד השליח ולאחר שקבלה הגט כמו ג' ימים אמר המומר לב"י א' שכל מה שעשה לא עשה בלב רק למען ההגמון עשה. זה הוא תורף המעשה שהי' ונסתפק מכ"ת אם לא יש לפקפק בגט הנ"ל מחמת הלעז והדיבה אשר הוציא הוא הכסיל המומר ואמר שכל מה שעשה לא עשה בלב שלם ועוד נסתפק מע"כת אם לא יש לחוש שהגט הוא גט מעושה ואנוס על פי הדבור של ההגמון שאמר שיעשה מה שהב"ד אומרים לו והנה צידד מכ"ת שאין לחוש לכל החששות הללו רק באשר שמכ"ת היא מיראה הוראה אינו רוצה לסמוך על הוראתו להתיר האשה הנ"ל וביקש ממנו לתקוע את עצמי לדבר הלכה זו.
<b>תשובה</b> האמת אגיד שגם אני כמוהו מיראה הוראה בדבר קל וקל וחומר בדבר חמור באסור אשת איש אך ורק באשר שחביבים עלי ביותר דברי דודים של מכ"ת למענו אעשה ואחוה דעתי הקלושה באשר שמכ"ת כל רז לא אניס לי' והרגיש בכל מה שיוכל להרגיש מי שהוא חד ההרגש' ע"כ אבוא בקצרה. בעזרת הבורא. והנה אהו' בענין אם כופין למומר ע"י נכרי' לגרש את אשתו אם לאו צריך ישוב הדעת ועיון כי לכאורה נראה שאין לכוף המומר לגרש את אשתו וראי' לדבר ממה שכתב הרמב"ם בפ' ב' מהל' גירושין וז"ל וכן אם הוכהו גוי' ואמרו לו עשה מה שישראל אומרים לך ולחצו אותו ישראל ביד גוים עד שיגרש הרי זה כשר כו' ולמה לא בטל גט זה שהרי הוא אנוס בין ביד גוי' בין ביד ישראל שאין אומרים אנוס אלא למי שנלחץ ונדחק לעשות דבר שאינו מחויב בו מן התורה כו' אבל מי שתקפו יצרו הרע לבטל מצוה או לעשות עבירה והוכה' עד שעשה דבר שחייב לעשותו כו' אין זה אנוס ממנו אלא הוא אנס את עצמו בדעתו הרעה לפיכך זה שאינו רוצה לגרש מאחר שהוא רוצה להיות כישראל ורוצ' לעשות כל המצות כו' ויצרו הוא תוקפו וכיון שהוכה עד שתשש יצרו ואומר רוצה אני כבר גירש לרצונו עכ"ל. מלשון הזה משמע דוקא מי שהוא רוצה להיו' כישראל ולעשות כל המצוה עליו נאמר שע"י ההכאו' תשש יצרו וגירש לרצונו אבל מומר שאינו רוצה להיותו כישראל ולקיים מצות אין שייך בו לומר שתשש יצרו ומגרש לרצונו רק כל מה שהוא עושה מיראת ההכאו' הוא עושה אם כן אין תקנה לאשת מומר:
<b>אמנם</b> לענ"ד יש לשדות בי' נרגא בדקדוק זה כיון שמהרי"ק בשורש ס"ג כתב וז"ל ואשר דקדקת מלשון רבינו משה בענין כפיית המומרי' לגרש לפי הנראה לע"ד יפה דקדת ולכאור' אין תקנה לאשת המומר לפי דבריו. ואולי בכה"ג סבר רבינו משה דאפקעינהו רבנן לקידושין מינה ע"י גט זה שנותן המומר בכפי' דמשום עגונא חששו רבנן טובא עכ"ל הרי קמן שלפי דעת מהרי"ק אין ראי' כלל מדברי הרמב"ם שאין כופין למומר לגרש את אשתו ועוד נראה לע"ד שאין דברי הרמ"בם מוכרחי' כי יש לומר שמהני הכפי' ע"י גוים או ע"י ישראל דאמרינן מתוך אונס גומר ומגרש כיון שהכפי' היא בדין כמ"ש התוס' בשם ר"י בפ' חזקת הבתים בד"ה דלמא מהא (דף מ"ח ע"א ע"ש) ולפי טעם זה אין חילוק בין ישראל למומר בענין כפי'. כללא דמלתא שאין ראי' מכאן שלא לכוף מומר לגרש את אשתו אמנם אית' בהגהות מיימוני סוף הל' אישות והובא בב"י סי' קל"ד וז"ל עובר על דת או אפי' מומר אין כופין אותו להוצי' ותדע מדלא מנה רשע שכופין אותו להוציא וטעמא דטב למיתב טן דו כו' עכ"ל הרי מבואר באר היטב שאין כופין למשומד הגם שאית' במרדכי ס"פ המגרש שכופין המשומד ע"י נכרי' ע"ש מ"מ כיון דהוה פלוג' דרבוות' אין לנו להקל כי ספיקא דאוריית' הוא נ"ל גרשון אשכנזי:
<b>שאלה</b> <b>מ</b> מעשה שהיה בא' שעשה שליח הלכה ומסר לו הגט כראוי ע"פ תיקון חכמינו ז"ל והלך לדרכו והנה כאשר בא השליח לפני בית דין למסור הגט ליד האשה קראו הב"ד גט כאשר הוא מן הראוי והרגישו שהיו"ד שע"ג האל"ף של וה"רי א"ת כו' לכל אדם נרא' שאיננ' נוגעת בגוף האלף אבל עכ"פ אין ריוח בין היו"ד והו"ו שתחתי' אלא כחוט השער' דקה. והבעל הלך לו לדרכו שעירה וקשה הדבר מאד להשיג ממנו גט אחר,. והאשה היא ילדה ויש לעיין מה דינה של ריבה זו:
<b>תשובה</b> הנה מתחלה מפתח דברינו יאיר מה דינה. אם היה בנקל להשיג גט אחר ונראה לכאורה שאז היתה צריכה גט אחר ולא נעלם מעיני מה שכתב הב"י בסי' קכ"ו שמחלק בין אם הפירוד הוא באותיות הטופס או אם הוא בתורף וז"ל אחר שהביא דברי הת"ה ול"נ שאם הוא בטופס פשיטא דכשר דלא גרע מאלו חסר' כל האות דכשר ואפי' אם הוא בתורף נראה להכשיר בדיעבד במקו' עיגון מיהא כיון דתנוק קורא אותה יפה עכ"ל משמע שאם הוא בתורף שלא במקום עיגון אין להכשיר אפי' בדיעבד ועיין בהגה' סי"ו (ואפשר בנ"ד כיון דעדין לא נמסר ליד האשה אפי' בטופס אין להכשיר אם לא במקום עיגון אע"פ שכבר נכתב ויצא מתחת יד הב"ד בהכשר ועדין נדבר מזה להבא) אמנם על דא אנו מדיינין אם נ"ד נקרא תורף או תופס כי מחלוקת ישנה הוא אם הרי את כו' הוא תורף אע"פ שנכתב למהך להתנסבא וכו' או לא והדברים ארוכי' בתשו' מהר"רמאי סי' קכ"ו וכ"ז וכ"ח כ"ט ול' ע"ש והסכמת מהררמ"אי שאינו מן התורף וכן כתב בהג"ה ר"ס קכ"ו ממילא משמא שבנ"ד אפי' שלא במקום עיגון יש להכשיר לפ"ד הב"י אמנם ראיתי ומצאתי בתשו' מהר"י ן' לב. בחלק ג' סי' ס"ט שחש לדברי הר"ן והרמב"ן דס"ל דהרי את כו' הוא מן התורף ע"ש כי האריך ממילא לפ"ד אם נ"ד הוא שלא במקום עיגון יש להחמיר ולפסול הגט הן אמת שיש אתי מקום לומר אף גם לפ"ד הסוברים הרי את מותרת כו' הוה תורף אף גם שנכתב להתנסבא לכל כו'. מ"מ מלת אדם אינו מן התורף כ"א אפשר לומר שאם לא נכתב כל תיבת אדם מ"מ הוה הגט כשר וטעמ' דידי הוא זה דאית' בנ"י ר"פ האשה שהלך וז"ל ואר"י ז"ל דאפי' להאי לישנא. אעג"ב דכתיב בגיטא ודן די כו' לא סגי עד שיכתוב הרי את כו' דדלמא איהו לא שריא אלא להתנסב' אבל לא לזנות וה"ל כאומר הרי זה גיטך חוץ מזנותך כו' וכ"כ הר"ן בפ' המגרש ע"ש עוד שכתב וז"ל אע"פ דכתב והרי את כו' צריך נמי למיכתב למהך להתנסבא דאי לא משמע שתהא פנויה ומותרת לכל ולא שתינשא לאחד ותיאסר לכולם עכ"ל וא"כ הו' שצריך לכתוב הרי את כו' כדי להורות שמתירה גם לזנות א"כ אף גם אם לא נכתב אדם רק מותרת לכל הוה נמי משמע שהוא מתירה לזנות ועיין ג"כ בתו' ר"פ האשה נקנת ד"ה והרי את כו' וזה נ"ל ברור גרשון אשכנזי:
<b>שאלה</b> שטר שכתוב בלשון הזה היו' יום פלוני עשתה ק"ס אלמנה פלו' שקבלה עליה בק"ס באופן היותר מועיל וטוב לטובת פלו' שנתחייבה לשלם את כל מה שמבואר לעיל (דהיינו למעלה מזה היה כתוב שטר התחייבות איזה פרטי') תוך שנה מהיום בלי שום טענה ואמתלא בעולם ולעת הצורך יכתב ע"י נאמן הקהל באריכו' עם כל לשון זכות ויפוי כח. נעשה ונגמר יום הנ"ל והנה מת הלוה בחיי המלוה ואח"כ מת גם המלוה ועכשיו באים יורשי המלוה לגבות חוב אביהם מעזבון הלוה ויורשי הלוה טוענין שאין לשטר זה דין שטר כלל. כי אפשר שנכתב שטר באריכו' ע"י נאמן הקהלה כאשר היה רשות בידו ואותו השטר נפרע ונקרע. ועוד אף אם נאמר דה"ל לשטר זה דין שטר מ"מ לא היה המלוה גובה כלום בלא שבועה. א"כ אין יורשיו גובין כלום כי אין אדם מוריש שבועה לבניו. אלו הן תורף טענותיהן של יורשי הלוה. וצריכין אנו לבאר הדי' עם מי.
<b>תשובה</b> הנה מפתח דברינו יאיר לבאר אם יש לשטר זה דין שטר גמור לכל הלכותיו אם לא הנה לכאורה נראה פשוט בלי חולק שיש לשטר זה דין שטר גמור לכל הלכותיו כי הוא ממש הנדון של תשו' הרא"ש כלל ס"ח והובא בטור סי' ס"א וז"ל וששאלת שטר שכתוב בו נתחייב פלוני לפלוני כך וכך שיתנם לו לזמן פלוני בנאמנו' ובאחריו' ובכל יפוי שייפה הסופר:
תשובה אם אין תקנה בעיר שלא יגבה בזכירה יראה שגובין בו שהרי העדים מעידים שנעשו הקנין בפניהם ע"מ שיכתוב הסופר השטר בכל יפוי כח שרגיל הסופר לכתוב שטרי העיר וכן מוכח הלשון שנקרא זכירה לפי שכותבין העדים הענין מיד כדי שלא ישכחהו ואח"כ הולכין לסופר והוא כותב השטר ע"פ דבריהם הלכך אם אירע כך שלא נכתב השטר מ"מ כלך אחר עדות העדים החתומים על הזכירה ובחתימתן יצא הקול והוי מלוה בשטר ונדון בו כפי יפוי כח שרגילי' לכתוב הסופרי' בשטרי העיר עכ"ל. הרי קמן ממש כמו נדון דידן שפסק הרא"ש שיש לו דין שטר גמור וליכא למימר שאין דין זה של הרא"ש מוסכם אלא הרי"בש חולק עליו שהרי"בש כתב בסי' ר"י וז"ל ונראה שמן הדין שאין הטופס שביד הסופר בשטר גמור אע"פ שהחתום מיד העדים לפי שלא נכתב אלא כדי שיסדר הסופר השטר מתוכו. ושיזכרו העדים עדותן מתוכו ויעידו עליו כו' עכ"ל וע"ש כי האריך ז"א שלעד"נ שגם הריב"ש מודה שבנדון של הרא"ש יש להזכירה דין שטר גמור לגבות בו ממשעבדי דכיון שהיה בקנין כמו שמשמע מדבריו שכתב שהרי העדים מעידים שנעשה הקנין כו' וא"כ הוא שהיה קנין דל מהכא כתיבת הזכיר'. שאין לה דין שטר כלל (דאל"כ לא הי' לעדים לחתום שטר אחר כי עשו שליחותן) מ"מ יש לנו להאמין להעדי' שנעשה קנין בפניהם וכיון שנעשו קנין בפניהם יש לו דין שטר גמור כאלו נכתב וכמ"ש המרדכי ובה"ת והב"י מביאם ריש סי' ל"ט. ונדון של הריב"ש איירי שלא היה שם קנין אלא שאמר להעדים כתבו ותנו לו שטר וכיון שהזכירה לא נכתבה בתורת שטר אין לה דין שטר כלל והא שכתב הב"י בסי' ס"א וכן רמ"א שהרי"בש חולק על הרא"ש היינו משו' שהרא"ש תלה הטעם שבחתימתן יצא הקול וזה לא ס"ל הריב"ש אבל מ"מ מודה בנדון שלו שיש לו דין שטר מחמת הקנין והא שתלה באמת הרא"ש הטעם בחתימתן ולא תלה הטעם בקנין יש לומר דס"ל שאין לקנין דין שטר גמור עד שנכתב השטר ולהסמ"ע שכתב בסי' קכ"ט ס"ק י"ז וגם הרא"ש מודה שהקנין יש לו דין שטר ולא פליג רק בערבו' צריכין לומר שאין הרא"ש רצה לירד לחלוק זה וק"ל. כן יש לומר לכאורה שגם הריב"ש מודה בנדון של הרא"ש ולא מטעמיה אבל כד מעיינן שפיר נראה שא"א לומר כן שהרי הריב"ש מביא ראיה מהא דאמרינן בפ' ד' אחין ומוכיח משם ששטר שלא נכתב לתתנו ליד המלוה לא מקרי שטר וקורא בו מפיהם ולא מפי כתבם וכיון שאין אנו יודעי' הקנין כי אם ע"פ הזכירה. א"כ אין לנו לפסוק כלום על הקנין זה נ"ל ברור גרשון אשכנזי:
<b>שאלה</b> <b>מא</b> מי כמוהו מורה צדק בהוראתו. אור תורתו מאיר ומבהיק כצאת השמש בגבורתו חביריו רצון אחריו ואינם מגיעין אותו. ה"ה האלוף הגאון המופל' נ"י פ"ה ע"ה ר"מ ואב"ד הישראלי כמהר"ר מענדיל נר"ו לא יכבה מחול ימי' ירבה:
ולכל העומדי' צפופים ומסתופפי' בצלו צל המעלות צל החכמה שלום עד בלי ירח ואור תורתו עליהם יזריח. עד כי יבא שילה מלך המשיח תו אהו' ידידי ידיד עליון אין הזמן מסכים עמדי להפיק זממי להאריך במילין אך ורק באתי לבשר שלום כן ישמיעני ה' שובע שמחו' בימינו נצח ועד תו מנדע למכ"ת שג"י הצהירי' והבהירי' מגילה עפה מעולפת בספירים. ודברי דודים תוכה רצופה אהבה עזה האירה אל מול עבר פני ונתמלא ביתי אור יקר הולך כי דבורו חביב עלי ביותר מאלפי זהב וכסף נבחר. והנה ע"ד מה שביקש מכ"ת ממני לחוות דעי מרחוק בענין איש א' שמו אשר המכונה אנשיל בן נפתלי. ויש עוד א' שמו אשר המכונה אנשיל בן נפתלי המכונה הירש ונסתפק מכ"ת אם יש די סימן זה שיש הפרש בין שם אביהם. או אם צריך לשלש ודעתו רמה נוטה שאין צריך יותר ומסתייע ממ"ש מהרר"אי בפסקים וכתבים סי' ו:
<b>תשובה</b> הנה אהובי ידידי נפשי יודעת מאד שאין מכ"ת צריך לא לגמרא ולא לסברא דידי כי כל יקר ראו עיני פקיחי מכל מקום אמרתי להפיק רצון מכ"ת ולבטל רצוני כי אין דרכי לתקוע עצמי לדבר הלכה בפרט בדבר חמור מיראה הוראה אני אם לא בהכרח גדול אך ורק לאהבתו אצא לחוץ לגמרי אכן בקצרה. וראשית דברי יאיר לע"ד הקלושה נראה שאין ראי' מדברי מהרר"אי כלל ואין דומה לנדון דידן. כי י"ל הגאון שכתב אם המגרש ישראל והשני כהן או לוי אין צריך לכתוב שום הפרש אע"פ שמתוך הגט לא ניכר שום הפרש היינו משום דאזל לשיטתי' דס"ל אם לא נכתב כהן או לוי יש לפסלו. וא"כ הוא יש הפרש גדול בין זה לזה ומעולם ליכא למטעי. ואע"ג שהגאון כתב שמתוך הגט לא ניכר שום הפרש היינו שבתוך הגט לא ניכר רק יש להוכיח כן מפני שלא כתב כהן ואלו היה כהן היה צריך לכתוב כהן בגט משא"כ בנ"ד שאם לא נכתב הכינוי של אבי המגרש לכ"ע אין הגט נפסל בכך לכן י"ל שאין זה הפרש. הן אמת שלא נעלם מעיני מ"ש הרב ב"י בסי' שכ"ט בסופו שרצה להוכיח מדברי מהררא"י שבדיעבד יש להכשיר היכא דלא כתב הכהן וז"ל וכן נראה שהוא דעת מהרר"אי להכשי' היכא שלא כתב כהן שכתב בסי' ו' ועוד אמר הגאון אם המגרש ישראל והשני כהן או לוי אין צריך לכתוב שום הפרש אף על פי שמתוך הגט לא ניכר שום הפרש עכ"ל וביאור דבריו שום הפרש משמע שאע"פ שהי' כהן ולא כתב כהן כשר בדעבד דאלת"ה אלא אם לא נכתב כהן פסול בדיעבד א"כ הרי מוכח שהוא ישראל ואין הפרש גדול מזה אלא ודאי בדיעבד כשר מ"מ כיון שרגילין לכתוב כהן אין צריך לכתוב שום הפרש אחר. וא"כ הוא ה"ה בנ"ד כיון שרגילין לכתוב הכינוי בשם אביו תו לא צריך לכתוב שום הפרש. אבל לע"ד הקלושה דברי הב"י במחילה מכבודו אינם עולים יפה. כי איך אפשר לומר לפרש כן דעת הגאון שבדיעבד כשר אם לא נכתב כהן הלא בסי' ז' כתב מהררא"י בשם הגאון שיש לפסלו אם לא נכתב כהן. אלא לע"ד הדברי' ברורי' דמ"ש דאע"פ שמתוך הגט לא ניכר שום הפרש. היינו שמתוך הגט אינו מוכח מפני שלא נכתב בו בהדי' ישראל. וא"כ הוא אין ראיה מכאן לנ"ד ובאמת לעד"נ שכל החששות יש לחוש בנ"ד כאלו שניהם שוים ואלו הי' המעשה בא לידי הייתי נותן הגט זה בפני זה ותו ליכא למיחש למידי נ"ל גרשון אשכנזי.
<b>שאלה</b> <b>מב</b> הנה ע"ד מה שכתב מכ"ת בשם של מרקיל האמת אגיד ולא אכחד שנשאלתי מן הרב דקרעמזיר כיצד לכתוב והשבתי אותו מלא דבר שאם היה בא לידי הייתי כותב מרקיל בלא עי"ן לפי לשון מדינתינו שאין ניכר כלל הברת העי"ן בשם של מרקי"ל והייתי סומך על מהררמ"א שכתב בסוף סי' קכ"ט שהולכין אחר לשון בני אדם במדינה שנותני' בו הגט ואין להקפיד בזה איך נמצא השמות והכנוין כתובים כי כל א' כתב כפי לשון מדינתו לכן סדר לגיטין משונ' זה מזה בענין זה והעיקר כאשר כתבתי כן נראה לי להורות:
<b>אמנם</b> אם אין ידוע לשון המדינות אין לשנות ממה שנמצא בדברי הקדמוני' עכ"ל אבל מ"מ כתבתי לו שאין לו לסמוך אדעתי כי באמת כוונתי היתה שימשוך ידו ליתן הגט שם קרעמזיר כי היה מסופק בשם העיר האיך כותב' שם דיהדו' וערלים להבדיל אבל הוא סמך עלי וסידר לכתוב מרקי"ל וכאשר שמעתי הדבר חרה לי עד מאד כי מה לי להכניס ראשי בדבר חמור הגם שבאמת בדיעבד אם שינה בא' מאלו הדברים כשר כמ"ש רמ"א בהג"ה הנ"ל. מ"מ מה לי לצרה הזו ומכ"ש כעת שראיתי דעת מכ"ת שפשוט לו שהיה לו לכתוב מערקיל אמנם תורה היא וללמוד אני צריך כי לע"ד במדינות אלו שאין הברת העין ניכרת כלל בשם מערקיל נראה נכון לכתוב מרקיל בלא עי"ן כמ"ש רמ"א שהולכין אחר לשון בני אדם במדינה שנותנין בו הגט הגם שלא הזכיר לדוגמא שם של מרקיל. הלא הזכיר שם של מענדל שיש מדברים מענדל ויש מנדיל ולע"ד דא ודא חדא היא וכשם שבשם של מענדל הולכין אחר לשון בני המדינ' ה"ה בשם של מערקיל ובאשר שבמדינ' זו אין הברת העין ניכרת בשם מערקיל יש לכתוב מרקיל. ואי משום מה שכתב מכ"ת והאמת אתו דלא ניכר במבטא חילוק גמור בין מרקיל למערקיל דכיון שקורין בחטף פתח או בחטף סגול הנה לעד"נ משם ראי' שיש לכתוב בלא עין כי בלא עין נקרא יפה בחטף סגול וגם נקרא בחטף פתח והוא כמו שמדברי' במדינה הזו. משא"כ כשכותבין בעי"ן אין לקרא חט"ף כי אם בסגול גמור וראיה לדבר מה שקוראין בחטף סגול שאין לכתוב כלום להורו' על הנקודה אפי' במלות אשכנז' ממ"ש מהרר"מ מינץ בתשו' סי' ל"ז בסופ' שהביא תשו' הריצב"א שהביא המרדכי בפ' המגרש על גט שהובא מארץ הגר דכתב בי' על נהר שנא וה"ל למכתב שיונא כו' וגבי נהר שנא אעג"ב דלפעמים קורין בלא יו"ד מ"מ קורין אותו קרוב לצירי ולא לגמרי בשבא אלא כמו חטף סגול כו' עכ"ל הרי קמן שמה שאנו קורין כמו חטף סגול אפי' בלשון אשכנז כותבין אותו בלא עי"ן
<b>ואי</b> משום מה שכמהר"ר מרקיל חותם את עצמו מערקיל בעי"ן לפע"ד אין ראי' כלל כי ודאי כשאנו מסופקים על שמו מה הוא כגון אליה או אליהו שהם שני שמות או גרשון או גרשם בהא אזלינן בתר חתימתו כי אין לנו אלא שם שהחזיק בו את עצמו אבל בנ"ד שהשם הוא אחד רק שבמדינה הזו קוראין אותו מרקיל ובמדינה אחרת קורין מערקיל אין אנו הולכין אחר חתימתו כי הוא חותם את עצמו אחר אביו זקנו שהי' במדינה שקורין אותו מערקיל בסגול וגדולה מזו נלע"ד אפי' ברי לנו שאבי' חותם את עצמו בעי"ן וגם במקו' אשר הוא שם קורין אותו בסגול ובמקו' הנתינה קורין אותו מרקיל בלא עין הולכין אחר לשון מקום הנתינה ואין משגיחין בחתימתו. לכן לא הזכיר רמ"א בהגה' הנ"ל אם ידוע חתימתו שהולכין אחר חתימתו כמ"ש בסי' קכ"ט ס' כ"ב גבי שם של אליה כי אין לנו להשגיח בחתימתו כי אם במקום שיש להסתפק בשמו אבל במקום ששמו ידוע רק ההתחלפות הוא לפי לשון המדינה אין אנו משגיחין בחתימתו כי אף גם שיבא הגט למקו' שקורין אותו מערקיל לא יוציאו לעז כי מוכח מתוך הגט שנכתב במקו' ידוע ושם קורין אותו מרקיל כמ"ש בת"ה סי' ל"א ע"ש
<b>וכן</b> נלע"ד להוכיח ממה שהביא בס"ג שמהר"ר מרקיל גירש את אשתו כו' ומסתמא היה יודע לחתום את עצמו ומ"מ נפל מחלוקת ביניהם אלא ודאי אין להשגיח בהחתימה וק"ל:
נ"ל גרשון אשכנזי
<b>שאלה</b> <b>מג</b> מאיר עיני העדה תודה ותעודה וכל כלי חמדה. מדה שהיא מדה מבין חידה ה"ה הרב הגדול המופל' שמו נודע בישראל ויהוד' נ"י פ"ה ע"ה ר"מ ואב"ד כמהר"ר מאיר נ"רו לא יכבה מחול ימי' ירבה אהו' ידידי אין הזמן מסכי' עמדי לארוג מליצו' ולתארו בתוארי' הראוי לו רק באתי לגלות את אזניו שכמ"ר דוד בר שלמה הלוי בא לכאן והביא גט להאשה מרת שבע בת מנחם המכונה מענדלן שהבעל אברהם בר יהודא עשאו שליח להולכה והביא אתו הרשאה מקוימת ומכ"ת סידר הגט וקיים ההרשא' ובאשר שראיתי תיהות בו ושינוי לגריעות בהרשאה אמרתי כגון זו צריכי' אנו למודעי ואם יש טעמו ונימוקו עמו יודעיני. ויהיה לי לנחת או אם שגגה יצאה מלפני השליט וזה מעשה מקשה א' שהשליח הוא לוי ובההרשאה לא נזכר כלל שהוא לוי ואנו נוהגי' לכתוב אף כינוי השליח מכ"ש שיש לכתוב כהן או לוי זאת ועוד אחרת שבמקו' כתיבת ההרשאה הזכיר שמות של הנהרות ולא מעינות וז"ל דיתבא על נהר מאט"י ועל נהר ברוי"ן ב"ך ועל נהר ואל גראבן מסר כו' עכ"ל. הן אמת שיש פלוגת' במרדכי אם יש לכתוב על מי מעינות במקום שיש שם נהרות מ"מ אנו נוהגי' לכתוב ועל מי מעינות גם מכ"ת סידר לכתוב כן בגט. ועוד שלישי' שכתו' בההרשאה וז"ל והגט שנעשה עליו כו' נכתב ונחתם במדינת הגנויא באחד בשבת כו' עכ"ל ולא הזכיר שם הנהרות ולא המעינות כלל והנוסחא האמיתית הוא להזכיר הנהרו' והמעינות כאשר הם כתובי' בגט הן אמת שבלבוש כתוב וז"ל נכתב ונחתם בפלונית מתא מלשון זה משמע לכאור' שאינו צריך להזכיר הנהרות והמעינות אבל לעד"נ שאין זה כוונת מהר"ם יפה רק כוונתו בפלונית מתא על העיר ועם סימניה שהם הנהרות והמעינות וילמוד סתום מן המפורש שבנוסח ההרשא' מן השליח ראשון כשממנה שליח שני כתב להדיא נכתב ונחתם במתא פלונית דמתקרי' פלונית דיתבא על נהר פלונית ועל מי מעינות גם נוסח זה איננה נכונה לע"ד דכתב בכן אשרנוהי וקיימנוהי אלו הן התיוהות שראיתי בהרשאה הנ"ל ובחיי נשבעתי לולא פניך הייתי נושא וחשתי לכבודו ומה גם שהדרכים משובשי' בגייסות לא הייתי מסדר קבלת הגט ע"פ הרשאה זו ע"כ אם יש למכ"ת טעמים נימוקים על כל הנ"ל יודיעני ויהי' לי לרצון ותו לא מידי כעת. וה' הצבאות. יראנו מתורתו נפלאות ויעשה עמנו לטובה אות. ויצילנו משגיאות. כעתירו' אהו' כנפשו ד"ש הטרוד מאוד יו' א' לסדר והותירך ה' אלהיך בכל מעשה ידיך גו' גרשון אשכנזי:
<b>שאלה</b> <b>מד</b> נדרשתי לאשר שאלוני לחוות דעי מרחוק מקום בענין מעשה שהיה וז"ל השואל כענין יורינו מ"ו ראובן ציוה בצוואת בריא וזה נוסח הצוואה כו' ששית לאחותי לאה מחויב אני בחוב גמור לשלם לה כו' שעה אחת קודם מותי כו' או יורשי הנ"ל יתנו לאחותי הנ"ל חלק השביעית תכף ומיד אחר מיתתי מכל עזבוני כו' שהנחתי אחרי בשעת מיתתי באופן קודם שנתמעט שום דבר מכל עזבוני שהנחתי אחרי בשעת מיתתי יהיה המיעוט מחמת איזה דבר שיהיה מה שיגיע לאותו הפעם חלק השביעית יתנו לאחותי הנ"ל כו' אזי באותו חלק הנ"ל השטר פרוע כו' עכ"ל הצווא' ועתה נפלו איזה הפרשות בין היורשים דאורייתא ובין אחות הנעדר הנ"ל באשר שעתה נגלה שהנעדר הנ"ל התחייב את עצמו נגד אחרים כמה אלפים לשלם שעה אחת קודם מותו גם נתחייב כתובת אשתו גם הקהל יצ"ו נטלו סך מסוים מחמת שהנעדר הודה בחיים חיותו שהוא חייב להקהל סך ההוא גם העירנים נטלו סך מה והעזבון בכלל הי' בסכנה גדולה שלא יצא לטמיון ואבדון ח"ו כי על הכלל העזבון יצאו ובאו ודבר זה נתהווה ע"י אכלי קורצי ומגלי' מסתורי' ובהשתדלות נמרץ שהשתדלו והרבו היורשים והוציאו הוצאות סך מה נמלט העזבון ועתה טוענים שכל מה שנתחייב הנעדר אינו בכלל העזבון והלשון מוכיח עליו ומפורש במלת עזבון שפירושו מה שנעזב מן הנעדר אבל מה שחייב קודם מותו לא יפול עליו לשון עזבון כי כבר נעזב ממנו בחייו בכן רוצים ליתן לאחות הנעדר חלק ז' מהעזבון שהניח הנעדר אחר ניכוי חובות והוצאות הנ"ל ואחות הנעדר טוענת שלישנא יתיר' בהצוואה הנ"ל לאטפויי אתא לרבות ג"כ מה שהוא חייב בחוב גמור והיורשים טוענים שבא לרבות דוקא צרכי קבורה ומה שציוה לתת לעניים זה לא ינוכה לה אבל החובות ינוכה לה ועוד האריכו למעניתם והיורשים הנ"ל המה יתומי' קטני' ע"כ יורינו מ"ו הדין עם מי ושכרו כפול מן השמים עכ"ל השואל:
<b>תשובה</b> אען ואומר מן הידוע שכל העדיפו מנביאי' ראשוני' ואחרונים התנבא בסגנון אחד שאין להשיב על דיני ממונות לא' מן הצדדים וטעמם ונימוקם עמם ומוטל עלינו לילך בעקבותיהם ובתר רישא גופיה גריר אמנם כאשר ראיתי שהיכא מצאו איזה סיבה ועילה השיבו תשובת הרמ"תיים ובהיות שגם אני עילה מצאתי שהדבר נוגע ליתומים קטנים (כידוע לי) ע"כ אמרתי לא אמזוג רישא אבי סדיא עד דאהפכינא בזכותייהו בעזרת אבי היתומים האמיתי והדין דין אמת לאמותי אבל דין תורה לא ידעתי וזה החלי בעזרת ה' צורי וגואלי:
<b>נראה</b> לע"ד שמטרם וקודם שנבוא לחתוך הדין בנ"ד צריכין אנו למודעי היאך הדין נוטה אם לא היה כתוב בהצווא' תנאי ולשון זה באופן קודם שנתמעט כו' ולאחר שנתלבן ונתברר דין זה נבוא לברר נ"ד אי"ה והנה לע"ד פשוט וברור שאם לא נכתוב התנאי הזה בהצוואה אזי היה מוטל על אחות הנעדר לשלם החובות וההוצאות הנ"ל לפחות לפי חלקה הן שתקבל סך החוב המבואר הן שתקבל חלק ז' מן העזבון וטעמא דמילתא אמינא משום שאותן הנוטלים העזבון כולו או ששה חלקים יטלו מה שיטלו אינם נוטלים אותו הסך מחמת ירושה כי באמת הם אינם יורשים מן הדין רק אביהם קודם לכל יוצאי יריכו וכאשר גם המצווה הרגיש זה בעצמו וכתב בהצוואה בפרט הד' וז"ל ויתוקן בכל א"ה ומספיק ע"פ תחז"ל ע"י ש"ח הן באיזה אופן שיהיה כו' ע"כ אלא עכ"ל שהם זוכים בהנכסים ע"י שטרי חובות או מתנות ומה שהמצו' גם השואל קורא אותם יורשים אינו אלא שם המושאל. וא"כ הוא שגם הם נוטלים מה שנוטלים לא משום ירושה אלא משום ש"ח או שטרי מתנות אין סברא כלל לומר שיגורע כחם מכח אחות הנעדר ולכל הפחו' מחויבת אחות הנעדר לשלם ג"כ לפי חלקה כי תלמוד ערוך בידינו בפ' י"נ (דף קל"ח ובגיטין דף נ') וז"ל ש"מ שאמר תנו מאתיים זוז לפלוני ושלש מאות לפלוני וד' מאות לפלוני אין אומרי' כל הקודם בשטר זכה לפיכך יצא עליו ש"ח גוב' מכולם אבל אם אמ' וכו' ואחריו לפלוני אומרים כל הקודם זכה לפיכך יצא עליו ש"ח גוב' מן אחרון כו' עכ"ל והנ' אם נאמ' שנדון דידן דומ' לרישא שלא אמר ואחריו מ"מ מחויבת האחות הנעדר לשלם לפי חלקה ובאמת לכאור' היה נראה לע"ד לומר שנ"ד דומ' לסיפא שאמר ואחריו באשר שהמצו' מנה והלך פרטים בהצוא' וסימנם בסדר אלף בית כו' וי"ל ודאי לא לחנם אמר אצל כל פרט ופרט כמה הוא למנין הפרטים אלא להורות בא על קדימתן ואחירתן והוה כאילו אמר ואחריו ובהיות שזכות של הזוכים בכל העזבון אמר המצו' בפרט הרביעי וזכות של אחו' הנעדר אמר בפרט הששי ממילא יש לנו לומר אם לא היה כתוב התנאי הנ"ל בהצואה שהאחות הפסידה שהיא אחרונה דומיא דסיפא דברית' גבי ואחריו כן נראה נכון לע"ד אבל לא מפני שאנו מדמין נעביד עובדא אבל עכ"פ בהא לית ספיקא שהאחו' היתה צריכ' לשלם לפי חלקה (ועיין בתוספת גיטין דף נ' ע"ב בד"ה תנו מאתיים וד"ה גובה מכולם) ומעת' נבוא לנ"ד ונאמר כיון שזכינו לדין שאם לא התנ' המצו' תנאי זה באופן כו' הי' מוטל על האחות שתשל' החובו' לפי חלק' אין בידינו לפטר' מן החובות מחמת לשון זה שצוה המצו' באופן מקודם שנתמעט שום דבר מכל העזבון כו' כי אין בכלל ל' מיעו' העזבון מה שיגבו להב"ח מן העזבון כי אותו הסך כבר חסר הוא בחייו של המצו' אע"פ שעדיין לא נגבה וראיה לדברינו מהא דאית' בריש פרק מי שמת במתני' מי שמת והניח בנים ובנות בזמן שהנכסי' מרובין כו' נכסי' מועטין הבנות יזונו כו' ובגמ' בעי רבי ירמיה מר' אבא אלמנתו מהו שתמעט כו'ב"ח מהו שימעט מי אמרינן כיון שמחוסרי גביינא לא ממעט כו' ואיכ' דבעי' לה לאידך גיסא ב"ח מהו שימעט כו' ע"ש עוד איתא התם פשיטא מרובין ונתמעטו כבר זכו בהן יורשין כו' וכתב שם הר"ן וז"ל ודוקא מלוה בע"פ הוא דמספקא לן אבל במלוה בשטר פשיטא לן דממעט דמלוה בשטר כמאן דגביה דמיא וה"ה דלא מספקא לכתובת אלמנה דהוה ליא כב"ח כו' עכ"ל ובהכי א"ש דליכא פלוגתא רחוקה בין תלמודא דידן ולהירושלמי דאית' בירושלמי הובא ברא"ש שם וז"ל והו' שיהי' מזון כו' חוץ ממלו' בעדי' וחוץ ממלו' בשטר כו' וק"ל וכדעת הר"ן נ"לעד כן הו' דעת הרא"ש והא דכתב הרא"ש וז"ל והא דלא אבעי לי' בכתובת אלמנה אי ממעטינן משום דפשיט' ליה כיון דבתנאי ב"ד אית לה כמאן דגבי' דמיא וממעטא עכ"ל הא דצריך לתנאי ב"ד היינו משום דבעי לכלול גם באתרא דלא כתבי כתובה וק"ל כללא דמלתא שזכינו לדין שחוב בשטר הוה כגבוי מחיים ונקראו הנכסים מועטים בשעת מיתתו דאלו הי' נקראים מרובים בשעת מית' ואח"כ נתמעטו. א"כ הוו מרובין ונתמעטו וכבר זכו בהו היורשים ולמה סבירא להר"ן שדין נכסים מועטין אית להו אלא עכ"ל שכב' עמדו ונתמעטו קרינן בהו הה"נ בנ"ד מה שהמצווה חייב בש"ח כבר נתמעט העזבון מחייו ואין לשון שכתוב בהצווא' שנתמעט שום דבר מכל עזבוני שהנחתי אחרי כו' נופל על מה שחייב בחייו בשטר אלא על כרחינו לומר שלא נתכווין המצווה על מיעוט זה אלא כוונתו היה אם יתמעט העזבון ע"י שיתיאשו חובות או יוזלו הסחורות וכיוצא בזה אבל פרעון החובות בשטר לא מקרי מיעוט העזבון שהניח אחריו וכיון שאין פרעון החובו' בכלל זה ממילא קם דינא שאחו' הנעדר מחויבת לשלם חלקה לחובות שבשטר וק"ל וא"כ כשירצו הזוכי' בעזבון ליתן לאחות הנעדר חלק ז' מן העזבון אחר פרעון החובות שבשטר הרי החוב שבצוואה פרוע:
<b>ועדיין</b> יש לבעל דין מקו' לומר אעפ"י שכן הוא האמת שהזוכי' בעזבון אינם יורשין ממש כמו שכתבנו למעלה מ"מ כיון שהמצוו' קרא אות' יורשי' יש גילוי דעת שכוונתו היה שיהיה להם בזכיות' כדין יורשים הזוכים בירושה וא"כ הוא אף אם לא נזכר תנאי זה ובאופן כו' בהצווא' מ"מ מוטל על הזוכי' בתור' ירושה לשלם החובו' כמו שכת' הרא"ש בתשוב' הוב' בטור סימן רנ"ג וז"ל יעקב שציו' מחמ' מיתה שיתנו מנכסיו לבתו שני שלישי' והשליש ישאר למי שראוי ליורשו ויש לו בן ויצא עליו ש"ח ואמר הבן שתפרע הבת ב' שלישי' ממה שקיבלה תשובה אין שומעין לו כיון שהבן יורש הוא צריך לפרוע הכל כו' עכ"ל הרי שפסק הרא"ש שהיורש הוא מחוייב לשלם חוב אביו א"כ בנ"ד אם אנו נותנין להזוכים בהעזבון דין יורשים מחויבים הם לפרוע חובות של הנעדר הן אמת שהיה דרך אתי לפרש תשוב' הרא"ש הנ"ל בדרך שאין משם ראי' לנ"ד אבל אין דרכי להוציא דברים מפשטן וא"כ יש מקו' לחלוק ולומר שעל הזוכים בהעזבון מוטל לפרוע החובות אף אם לא נכתב בהצוא' התנאי באופן קודם שנתמעט כו' מכ"ש בנ"ד שכתוב התנאי בפירו' באופן קודם כו' אבל בתר העיון נלע"ד שאין ממש בדברי החולק הזה אף אם נודה להנחתן שיש להזוכים בהעזבון דין ותורת יורשים מ"מ לא עליהם לבדם מוטל לשלם חובות הנעדר כי פסקא מהר"רמ פדוו' בתשובותיו סי' נ"א שחילק בין מ"ש מהרי"ק סימן ע"ח שעישור נכסי גורעין זכות הבנות שיש להן שטרי ירושות והבנים והבנות יפרעו יחד העישור. ובין תשובות הרא"ש וכתב דשאני התם שאמר יתנו ב' שלישי' לבתו מנכסיו וישאר השליש למי שראוי ליורשו דנראה מדעתו דמתנת הבת עיקר לו והנשאר לבד יהי' ליורש כו' אבל בנ"ד שאמר שיבואו לחלוק' כו' כי במתנה אנו הולכי' אחר אומדנ' כנ"ל הגע את עצמך אם יהיה הרב' בנות שיטלו כל אחת עישור נכסים ויהי' הכל מחלק הזכר יעדיף אז חלק הנקבה כו' ע"ש כלל הדבר שהוא תולה טעמ' דתשובת הרא"ש שהטיל פרעון חוב על היורש מכח אומדנ' א"כ בנ"ד אם לא נכתב בהצווא' התנאי באופן מקודם שנתמעט כו' היה לנו לומר מכח אומדנ' שעכ"פ לא היה כונת המצו' שהזוכי' בהעזבון לבד ישלמו חובותיו כי זיכה המזכי' בששה שביעיות ולאחותו חלק ז' דנראה מדעתו דמתנתם הוא עיקר וכמ"ש מה"רם לענין נדון של תשובת הרא"ש כללא דמלתא שאם לא היה כתוב בהצוא' תנאי הנ"ל היה פשוט שגם אחות הנעדר מחויבת לשלם לפי חלקה לפחות מכח אומדנ' וכמ"ש מה"רם פדוו' ובכמ' תשובת ראשונים ואחרונים ועיין בתשוב' ר"א ן"חיים סימן ל"א וכיון שזכינו לדין שאם לא נכתב התנאי הנ"ל בהצוא' הי' מוטל גם על אחות הנעדר לשלם לפי חלקה ממילא גם היום שנכתב התנאי אין לכלול בהתנאי המיעוט ע"י חוב שבשטר שאין הלשון מיעוט נופל עליו כמו שהוכחנו לעיל מסוגיא דמי שמת:
<b>ולפי</b> שיטה זו שאנו נותנים להזוכים בעזבון דין יורשים גמורים מאחר שהמצו' גיל' דעתו שיהי' להם דין וזכות של יורשי' גמורים לענין זכיותן בהנכסים נלע"ד שמחויבת אחות הנעדר לשלם ג"כ חובות בע"פ לפי חלקה שלענין המזון הבנות פסקו הפוסקי' שלא חשבינן כאלו נתמעטו הנכסים בחייו מחמת חוב בע"פ א"כ יש לומר ג"כ בנדון דידן שנכלל בלשון התנאי כנ"ל שכוונתו הי' ג"כ קודם שיתמעטו הנכסי' ע"י חוב בע"פ ז"א דע"כ לא פסקו הפוסקים כן אלא משום דהוה איבעי' דלא אפשיט' (כמבואר הטעם בפוסקי') ואמרינן הנכסים בחזקת הבנים קימי שהם היורשים ממיל' שמעינן אי. הוה איפכא שהיה זכות להבנים שיחשבו הנכסים כאלו כבר נתמעטו בחייו ע"י חוב בע"פ היינו אומרים כן לזכות היורשים א"כ בנ"ד נמי אם אנו נותני' להזוכים דין יורשים לענין הנ"ל יש לנו ליתן להם דין יורשים לכל מילי וכמו שאם היו יורשים באמת היינו חושבים לטובתם כאלו נתמעטו הנכסים בחייו ע"י חוב בע"פ כן יש לנו לומר ג"כ בנ"ד ודוק והנה לא נעלם מעיני מ"ש הגאון רמ"א בתשוב' בסי' ג' וז"ל התשובה אית' בהר"ן בקדושין פ' האומר המקדש ע"ת שיש בו קום ועשה אינו בדין שתהא מקודשת עד שיביא ראיה שקיים תנאו עכ"ל וא"כ בנ"ד שצריכים היורשי' לקיי' התנאי בקום ועשה ואם לאו המעש' שהוא השטר קיים והתנאי בטל א"כ כל זמן שלא מביאין ראי' שקיימו התנאים צריכי' לקיי' המעש' וא"כ עלייהו לברר שלא כיון הנותן בכל ראוי ושקיימו התנאי כו' עכ"ל וא"כ י"ל ג"כ בנ"ד אף אם נחשבינהו להזוכים ליורשים ממש מ"מ עלייהו רמיא לברר שקיימו התנאי ובאשר שהוא ספק אם יש לכלול בלשון קודם שנתמעט העזבון גם המיעוט ע"י חוב בע"פ אם לאו עלייהו רמי' לברר שלא נכלל בל' התנאי חוב בע"פ אבל לעד"נ שלא סמך הגאון על תשוב' זו להוצי' ממון מן היורשים כי כושל ראייתו ואין הנדון דומה לראיה כי טעמו של הר"ן הוא זה דלעול' מוקמינן מסתמ' נשאר הדבר כמו שהיה מעיקרו מ"ה צריך להביא ראיה שנשתנה הדבר וכמ"ש מהרו"ך בסמ"ע סימן רמ"א ס"ק כ"ג ע"ש וטעם זה אינו שייך בנדון של מהררמ"א (ולא בנ"ד) שהספק הוא בלשון אם הוא כולל אותו דבר אם לאו אלא ודאי לא עשה הגאון תשובה זו אלא סניף לשארי התשובות שכתב שם וכן משמעות לשונו לשון הזהב שסיים וכתב אחר כל הד' תשובות ולכן מכל אלו הדברים נראה כו' משמע דוקא מכל אלו הדברים ולא רצה לסמוך על א' מהן ויש עוד דקדוקים כאלו באותה התשובה ואין רצוני להאריך בדקדוקים ועוד יש לחלק קצת בין נדון של רמ"א שאותו הספק נולד הוא ע"כ אין לאמד דעת הנותן אל מה כיון אבל בנ"ד שהספק הוא משום דהוה אבעיא דלא אפשיטא כמו שכתבנו לעיל יש לנו לומר שספק זה ידע המצוו' ולא פירש דבריו ומסתמא היה דעתו שיהיו הנכסים בחזקת היורשים וליכא למימר בזה וכיוצא בזה לאו כולי עלמא דיני גמירי (ועיין בתשוב' ריב"ש גם אני בעניותי הארכתי בענין זה בתשוב' א' אימתי אמרינן אטו כולי עלמא דיני גמירא ואימתי לא אמרינן ואין כאן מקומו) ומאחר שזכינו לדין שיפה כחם של יתומים קטני' אם הם באים מכח ירושה שאז אחו' הנעד' מחויב' לשלם לפי חלקה גם לחובו' בע"פ שהי' חייב המצוו' בחייו א"כ נאמר שבאמת' של תור' באמת הם יורשים גמורים מטעם שבכל לשון הצווא' לא נזכ' שהקנ' הנכסי' בק"ס אלא עשה ק"ס לתקן הכל ע"י שטרות וא"כ הו' כל זמן שלא באו השטרות ליד הזוכים היה יוכל לחזור בו עיין סי' רמ"ג וכיון שלא באו השטרות לידם עד שביני וביני מת אביהם א"כ באשר שעדיין לא זכו בהנכסים יכולים לומר דל אנת ודל מתנתך. ואנו חפצין לזכות בהנכסים מכח ירושה אף אם תאמר שאין להם לירד לנחל' מכח אביהם כי דודם זקנם העביר הנחלה מאביהם (ויש ממש בהעברתו) מ"מ הם באים מכח אבא דאבא וכיון שזכינו לדין שהיתומים הנ"ל הם יורשי דאורייתא ממילא מחויבת הבת לשלם לפי חלקה גם לחובת בע"פ שהיה חייב אחיה המצווה בחייו כי כל הספיקות שיוולדו בינה לבין היתומים הם נקראים מוחזקים כמו שכתבנו לעיל.
<b>ולענין</b> שארי דברים שנתמעט העזבון על ידם נראה לע"ד אם הם דברים דלא שכיחי גם להם צריכה האחות ליתן לפי חלקה כי יש לאמד דעת המצוה שמעולם לא עלה על דעתו שאם יתמעט העזבון ע"י דברים דלא שכיחי שלא יגורע כח אחותו ע"י כך רק הזוכים יהיו מחויבים לשלם לה כל סך החוב או יתנו לה חלק ז' משלם מן העזבון בלי שום ניכוי כלל דאל"כ אפשר שילכו הזוכים שהשוה אותם ליורשים בפחי נפש כי מילתא דלא שכיחי הם דברים שאין להם שיעור וקצבה אלא עכ"ל שדעת הנותן היה שהזוכים ישלמו לאחותו סך החוב הקצוב או יתנו לה חלק ז' מן העזבון בלי ניכוי אף אם יתמעט העזבון איזה מיעוט ע"י דברים השכיחים אבל ע"י דברים שאינם שכיחים לא עלה מעולם על דעתו ועי"כ נגרע כח האחות גם עבור שלקחו העירני כי לעד"נ שגם זה לא שכיח שיגידו מסתורי' של ישראל ח"ו ואם הוא מילתא דשכיח ע"ז ידווה כל הדוה יריע אף יצריח נ"ל גרשון אשכנזי
<b>שאלה</b> <b>מח</b> ע"ד מה שבדק לן מר בענין שאלה אחת שנשאל ואת תשובתו הרמה בצדה שם שם לו חק ומשפט צדק ומר הוא רבה ואינו צריך לא לגמרא ולא לסברא דידי רק במקום גדולתו ענותנותו תרבני וביקש מאתי לחוות גם אני את דעתי הקלושה ובהיות שאין מסרבין לגדול ע"כ שיחי' דהן הן נקטני להרכין לו ראשי ורובו לעשות רצונו רצון יראיו והנה עדי בשחק נאמן שטרידנא טובא בכמה דברים ובפרט בעסק שאלה אחת דבר גדול ונחוץ מ"מ משום כבודו דמר אמרתי אפנה להשיב לו מפני הכבוד מה שנלע"ד לדינ' אבל אינני אוכל לפלפל ולהראות פנים לכל צד ואופן כמראה אופן כדרכי להשיב לשואל דבר מחמת אפיסת הפנאי גם לא רציתי לומר אות הזה יהיה למחר כדי שלא אעבור על בל תאחר באשר מר צוה להשיב לו מענה ע"י הפאשט הקדומה אמנם באשר שחביבים עלי דבריו דברי דודים חיבה יתירה אינני אוכל להתאפק מלהשתעשע ולווכח עמו במקצת אמריו אמרי נועם והחכמה מאין תמצא ומיני ומיניה תרווח תשובת שאלתינו וזה יצא ראשונה מר כתב וז"ל ומעתה נראה לדקדק מלשון השטר המוקדם כו' אז יקח אותו ז"ק כל הנ"ל ולשון יקח הוא לשון מתנ' כדאמר ר"ש בפ' מ"ש כו' וא"כ כיון שהז"ק בא לזכו' מכח מתנה א"כ צרי' שיה' מבורר שהז"ק שאנו דנין בו מקרי בלשון ב"א ז"ק אחרי שהוא חולני כו' עד כאן לשונו:
<b>תשובה</b> ממוצא דבריו נשמע שהוא סובר שהמתנה שנתנה לאחיה היא כוללת ואח"כ בא התנאי אם יהי' לה ז"ק וכו' וכן באמת משמע לשון השטר וכבר כתבתי באחת מתשובתי שז"א דלא עדיף שטר ששוברו עמו משטר ושוברו בפני עצמו וישבתי תשובת הרמב"ן סימן יו"ד ותשובת רמ"א סימן ז' אבל קשה אם מכ"ת תופ' לשון השטר כמשמעו א"כ למה לו למר לזכות את אחי האשה משום שהזרע צריך לברר שנקרא ז"ק ת"ל שבלא"ה אין ממש בהתנאי משום דהוי מעשה קודם להתנאי והתנאי בטל אבל לע"ד נראה שאין לזכות את האח לא משום טעמא דידי ולא משום טעמא דמר מאח' דנהיגי לכתו' בכל השטרו' וכל התנאים כתנאי ב"ג וב"ר כו' א"כ נתקן הכל וק"ל חדא ועוד קאמינ' מכ"ת תפס במושלם שלישנא דיקח הוה מתנה אפילו בבריא כאלו הוה הלכה פסוקה בלא מחלוקת (דהא בנ"ד מ"ב היא) וזה אינו דהא הטור מביא בסימן רכ"ג דעת הרמ"ה דס"ל שלשונות אלו אינו מועילים בבריא ונראה שלדעת הב"י הוי ספיקא דדינא שכתב וז"ל לשונות אלו כו' י"א שה"ה שמועילים בבריא וי"א שאינם מועילים ע"כ וכלל זה מסור בידינו מן הרב הגדול ר' מנחם עזרי' בתשובה בדברי ב"י בש"ע אם כותב דעה א' בסתם ואח"כ כות' דעה ב' בשם י"א אזי הוא תופס הדעה הראשונ' אבל אם כותב הב' דעות כ"א בלשון וי"א אזי אין הכרעה איזה מן הדיעות הוא עיקר א"כ הדרא קושי' לדוכתי' למה ליה למר לזכות את האח משום דעל הזרע לברר שנקרא ז"ק הלא אף אם יהיה ודאי ז"ק מ"מ איננו זוכה בהנכסים משום שעליו לברר (לפי דעתו דמר) שיקח הו' לשון מתנה:
<b>והנה</b> לכאורה היה נראה להוכיח שהב"י ס"ל דסברת הרא"ש דס"ל שלשונות אלו מועילים נמי בבריא היא עיקר דהא הוא פוסק שלשון מניח מועיל בש"מ דהוה לשון מתנה ממילא מוכח דס"ל שלשונות אלו מועילים נמי בבריא דאל"ת הכי קשה למה לא קחשיב ר"ש בפ' מ"ש נמי לשון מניח בהדי הנך לישני יקח יטול כו' אלא עכ"ל שר"ש איירי בין בבריא בין בש"מ על כן לא נקט לשון מניח בהדייהו כי ודאי לשון מניח לא מועיל בבריא ועיין במהרי"ק שורש צ"ד שכתב כן להדיא והארי' שם לבא' דהא בהא תליא א"כ יפה כיון מר שתפ' במושלם שלשון יקח הוי לשון מתנ' שכן דעת הב"י בהכרח אע"פ שכתב השני דיעות בלשון י"א משום דפסק לשון מניח מועיל בש"מ וכמ"ש וא"כ פלט מר מההשג'זו השניה מ"מ ההשגה הראשונה במקומה עומדת:
<b>והנה</b> לכאור' נרא' שיש לשדות נרגא בהתנאי שהתנה האשה אם יהי' לה ז"ק כו' דלית ביה ממש דהא אין זכות להז"ק בהנכסים כי אם מכח המתנ' שנתנה לו אמו בלשון יטול א"כ אין לו זכות בהנכסי' כלל דהא ק"ל המזכ' לעובר אפי' לעובר דידי' לא קנה אם לא שהיתה אשתו מעוברת בשעת המתנ' וממיל' מתנתו של אחי' קיימת אמנם יש לדחו' ולומר שעיקור סמיכ' התנאי הוא מה שמסיי' ויד אחיה הנ"ל ויורשיו יהיו מסולקי' כו' דאם יהי' ידיהם מסולקי' כו' ממיל' יורש הז"ק את הנכסים דאטו בר קשא דמתא לירות (ועפ"ז אזדי להו ג"כ דברי מר) איבר' לשון השטר לא משמע הכי גם יש לפקפק טובא אם לשון יהיו מסולקי' כו' מהני אם לאו מ"מ יש לבע"ד מקום לחלוק ולומר כן כדי להחזיק ירושה דאוריית' ממיל' אין דברינו אלו מספיקים לזכות את האח אבל לעד"נ שיש לזכותו ממקו' אחר והוא זה מאחר שהולד היה חולני ובן ח' וכמ"ש ג"כ מר אלא שמ"כת כתב שהוא ספק אם נקר' ז"ק אם לאו (ולע"ד אם הי' ספק לא זכה האח וכמ"ש לעיל) אבל לעד"נ ודאי שלא נקר' בל' ב"א מן הסתם ולד כזה ז"ק כיון דאית ביה כל כך ריעותי' בן ח' ותאומים וחולני ומת א' מהם תוך שלשי' ללידתו וראיה לדברינו מהא דאית' בתשו' מהור"מ מלובלין סימן ס"ז שהשיב על מעש' שהי' שאשה אחת ילדה תאומי' ולא כלה חדשיו וא' מהם מת מיד ולא' מהם המתינו למולו עד שכלו לו חדשיו והיה מתנונה והולך והי' תמיד חולה ומת לאחר שלשי' ללידתו ופסק מה"רם שאין האב חייב להתאבל עליו. ולא אמרינן בכ"הג האי בר ז' הוא ואשהויי אשתהי דהואיל דהו' מתנונ' והולך גם היו תאומי' אמרינן כיון דשניה' נחשבין ולד א' והואיל א' נפל שהרי הוא מת תוך ל' יום גם השני הוה נפל אע"פ שחי עד אחר שלשים ע"ש כי האריך עוד מלתא בטעמא.
<b>והנה</b> נדון של מהרר"מ הוא ממש כנ"ד אע"פ שבנ"ד מת א' מהם מיד ובנדון דידן לא מת מיד גם נרא' שהי' בריא שהרי מלו אותו מ"מ כיון שמת מתוך ל' לא יצא מכלל נפל וכן משמע מלשון מהר"רמ שכת' שהרי מת תוך ל' ולא כ' שהרי מת מיד אלא ודאי אין חילוק בין מת מיד למת תוך ל' ולעד"נ אם יבא האב לשאול אם יתאבל על ולד כמו בנ"ד משיבי' לו צוורונית' קבעי' למיכ' והנה לא נעלם מעיני מ"ש האחרוני' והשיגו על מהר"רמ יפה במ"ש בסימן שע"ד אם מת א' מן התאומי' תוך ל' אפ"ע שהשני מת לאחר ל' אין מתאבלין עליו והם כתבו שיש להתאבל עליו ואפי' מהר"רמ יפה לא כתב שאין להתאבל עליו אלא כשמת תוך שלשים למית' הא' ע"ש א"כ בנ"ד שחי הולד עשרה שבועות לכאור' גם מהררמ"י מוד' שיש להתאבל עליו מ"מ אני אומר בטח שבנ"ד ובנדון של מהר"רמ מלובלין כ"ע מודים שאין להתאבל עליו כיון שהתאומים נולדו לח' חדשים והם לא איירי אלא כשנולדו לט' חדשים דלית ביה ריעותי'. כ"כ כמו בנ"ד אע"פ שהאחרוני' מגיהים הג"א וע"פ הגהתם אין ראיה לדינו של מהרר"מ מ"מ הדין דין אמת ולעד"נ שכן יש להורות שהלכה כדברי המיקל באבל וכיון שזכינו לדין שאין להתאבל על ולד שיש בו ריעותי' כל כך כמו בנ"ד איך יעלה על דעת שום בר דעת שזרע כזה יהא נקר' בלשון ב"א מן הסתם ז"ק אע"פ שאנו מחשבי' אותו לז"ק במקצת ענייני' לחומר' מ"מ בלשון ב"א לא מקרו ז"ק סתם וקרוב בעיני לומר שגם לענין חזר' נדוניא לא מקרי ז"ק ואף אם נודה שלענין חזרת נדוניא מקרי ז"ק מ"מ בנ"ד לא מקרי ז"ק כי יש לחלק ביניהם בשלמ' גבי חזרת הנדן יש לומר שכותבים תיבת קיימא למעוטי נפל בל חזי שמש כדי שלא נטעה לומר חיבת ההריון גורם ירושת הבעל אבל לא בא למעט זרע כיוצא בנדון דידן שכבר יצא קצת מכלל נפל אבל בנ"ד אף אם לא היה כתוב תיבת קיימא לא היה מקום לטעות ולומר שנפל בל חזי שמש יטול הנכסים וא"כ תיבת קיימא למה ליה למכתב אלא ודאי אתי למעוטי ולד שיש בו ריעות' כמו בנ"ד וק"ל כללא דמלתא התנאי שהתנה האש' לא נתקיים וממילא המתנה שנתנה לאחיה קיימת תו כתב מר לזכות את אחיה שיזכה בהנכסים מכח אומדנא וכוונת הנותן שנתכווין שיהנה זרעה מהם בהא ודאי מודינא שדבריו נכונים וראיותיו ישרים וכדי שלא יאמר מר וכי עד האידנא לא ידענא ששפיר קאמינא קאמינא להוסיף נופך משלי להביא ראיה שאזלינן בתר כוונת הנותן אפי' להחזיק המתנה אפי' בלשון גרוע מכ"ש שיש לילך בתר כוונת הנותן ואומדנא לבטל המתנה (כי יש סברא יותר לבטל מלקיי' כמ"ש הרא"ש בתשובה הובא בח"מ סימן רפ"א) והוא זה דכבר כתבנו שהב"י פוסק כדעת הרא"ש שלשון מניח מהני בש"מ אע"פ שאין במשמעותו לא לשון קנין ולא לשון זכייה והיינו טעמא משום דאזלין בתר כוונת הנותן כמו שכתב מהרי"ק בשורש הנ"ל הרי קמן שאזלינן בתר כוונת הנותן להחזיק לשון גרוע מכ"ש שיש לנו לילך בתר כוונת הנותן לבטל מתנת הזרע אמנם עדין יש לבע"ד מקום לחלוק ולומר דוקא גבי ש"מ אזלינן בתר כוונת הנותן אבל לא בבריא אע"פי שאין סברא לחלק ביניהם מ"מ להוציא מלב החולק נביא ראיה אחרת והוא זה דאית' בפסקי מהררי"ו הקצרים סימן ט"ז וז"ל שטר ירוש' שכתוב בו ואם בתי תלך לעולמה בלי ז"ק אז החוב בטל ואח"כ מתה הבת בחיי אביה והניחה ז"ק ואח"כ מת הזרע בחיי אבי הבת ואח"כ מת אבי הבת נראה שבעל הבת יורש זרעו וצריכים לשלם החוב אע"גב דאומדנא דדעת' הוא שאבי הבת לא הי' כוונתו אלא על בתו וזרעה כיון שהודה שחייב להבת לא אמרינן אהודאה אומדנא דדעתא כו' עכ"ל הרי לפנינו מבואר נגלה שאם לא היה נכתב החוב דרך הודאה הוה אזלינן בתר אומדנא לבטל החוב אע"פי שמלשון השטר היה משמע שהחוב קיים ה"ה נמי בנדון דידן יש לבטל מתנת של האשה שנתנה לזרעה מכח אומדנא דדעתא איברא שיש עדין לפקפק ולומר שאין הנדון דומה לראיה דשאני התם כיון שמת הז"ק קודם מיתת המתחייב אזלינן בתר כוונת המתחייב ששוב לא התחייב כיון שמת הז"ק משא"כ בנדון דידן שמת הנותן בחייו של המקבל מתנה ודומה לאלו מת אבי הבת בחיי הז"ק ואח"כ מת הז"ק והתם ודאי הבעל יורש את זרעו דהוה דומה לנדונית חתני' שכבר ניתנה ליד החתן ואח"כ מתה האשה בטלה האומדנ' א"כ הה"נ בנ"ד כיוצא בזה כשמתה האשה ועדיין הז"ק קיים בטלה תו האומדנ' מ"מ נלע"ד בנ"ד דהוה אומדנ' דמוכח טובא אזלינן בתרא דהא עכ"פ יש לצרף להאומדנא מה דהוה כ"כ ריעותיה בהולד ועוד יש גילוי דעת גדול ע"י הסידור שסידרו הממוצעים שהקפידה האשה טובא שלא תעבור נחלתה מן אחיה לבעלה כמו שכתב גם מכ"ת בתשובתו וגדולה מזו כתב הגאון חמי מהרר"מ שהיה אב"ד ור"מ בק"ק נ"ש ומדינת מערערין בתשו' שנדפסו מקרוב נקרא צמח צדק סימן צ"ה אם איכא אומדנא דמוכח אזלינן בתרא אפי' במקו' הודא' ומחלק בין נדון של מהררי"ו ונ"ד (אבל אין דבריו מוכרחים) גם אני הארכתי בענין זה בתשובה אחרת ואין הזמן מסכים כעת להאריך כללא דמילתא נלפ"ד הנני מסכים עם מכ"ת לדינא שמתנתה שנתנה לאחיה היא שרירא וקיימת והדין דין אמת קצת מן הטעמים והראיות שכתב מר וקצת מן הטעמים והראיות שהוספתי משלי וכולם שוים לשבח נ"ל גרשון אשכנזי:
<b>שאלה</b> <b>מו</b> ע"ד עסקי ריבה אחת שמה גיטלין בת קויפמן עם נער א' שמו וייבלמן בר משה מבערנבורג שהנער אומר שהוא קידש הבתולה הנ"ל מרצונה בפני עדים והבתול' מכחשת אותו ותוקף דברי טענותיו של הנער ותשובת הבתול' ולשון העדים ומהותן שא' מהם הוא בעל אחותו של הנער משה הנ"ל הכל מבואר באר היטב בהשאלה.
<b>תשובה</b> הנה ראיתי שלשה מטיבי צעד בעלי תריסין בעל קרנים קרני הוד מגיחים קרבא ועומדים בקשרי מלחמה של מצוה הראשון החכם הפוסק תפס במושלם שאין לחוש לקידושין הנ"ל כלל ואינה צריכה גט והחכם השני השונ"ה בשער יוכיח שיש לחוש לקידושין ואת והב בסופו הסכים להיתר אם הנבל אשר נבלה עשה לא ישמע לקול מלחשים לפטור הבתולה הנ"ל בגט תוך זמן מה אשר הגביל וירחיק נדוד עד שיש לחוש לעיגון אזי דעתו מסכמת שבתולתא דא רשאי להתנסבא לכל גבר בלא גט מן הנבל (וכבר עבר המועד וזמן המוגבל אשר הגביל החכם והנבל עומד במרדו והרחיק נדוד) והחכם השלישי בא והכריע ביניהם בהכרעה שלישית שאין להתיר הבתולה בלא גט אפי' במקום שיש לחוש לעיגון וכל א' וא' מן החכמים הנ"ל נתן טעם לשבח והרא' פנים לדבריו וסברותיו והאריכו מאד הנה שמן של מטיבי צעד הנ"ל נעלם ממני ואינני מכיר מי הם כי לא באו על החתו' בההעתקה שנשלח אלי ע"כ אזכה בשפטי ואצדק כי אם אין הדיין מכיר לשום א' מן הצדדים אין לך דין צדק כמוהו הנה באמת כאשר בא אלי השאלה ובקשו שאחוה גם אני דעתי הקלושה עלה ברעיוני שלא לתקוע את עצמי לדבר הלכה זו כי מיראה הוראה אני בדבר קל קל וחומר בדבר חמור כזה איסור א"א אמנם אחר שובי נחמתי ולדמעות העשוקה שערי רחמי פתחתי ובפרט באשר שכבר קדמוני שני החכמים הנ"ל והסכימו כשיש חשש עיגון להתיר' בלא גט ממילא לא חל עלי אחריות כל העריות כי אם שיבא מכשור' ע"כ אמרתי אזכה גם אני ואהיה נטפל לעושי מצוה ואקבל שכר כעושה מצו' כי כמה שקדו חכמים על תקנו' בנות ישראל כו' ומאת חונן לאדם דעת זה אלי אבקש לאורייתא יישר כחי לחילי שלא אכשל ח"ו בדבר הלכ' וישמחו אויבי לי וזה החלי בעזרת ה' חילי:
<b>והנה</b> באשר שאין הזמן מסכים עמדי להראות פנים לכל צד ואופן כמראה האופן כדרכי להשיב לשואלי דבר ומה גם שהחכמים השלימים הנ"ל כבר נשתטחו בכל זויות התלמוד והפוסקי' כמעט שלא הניחו לנו מקום להתגדר בו ע"כ אבוא בקצר' ואען ואומר הנה ההיתר של בתולתא דא להתירה בלא גט נשען על שני עמודים העמוד הימיני הוא זה שנאמר כל מה שנלמד ממדרש חכמים כגון פסול של קרובים ע"י אישות דינן כדין פסולי דאורייתא עמוד השני הוא שנאמר המקדש בע"א אין חוששין לקידושין ואם שני העמודים האלו יעמדו יחדיו אזי בתולתא דא שריא להתנסבא בלא גט בלי ספק כלל והנה העמוד השני כבר העמידו הרש"בא ז"ל בעדותו שהעיד וכתב בתשובה אחת (הובא בב"י סימן מ"ב) לתלמיד א' שהיה רוצה לסמוך אדברי סמ"ג לחוש לקידושין שנתקדשו בע"א וז"ל מי סנו ה"ג והרי"ף והרמב"ם וכל הגאונים וכל האחרונים שאתה מחמיר על עצמך יותר מכל אלו עכ"ל הרי העיד הרשב"א שכל הגאונים והאחרונים שקדמוהו ס"ל שהמקדש בע"א אין חוששין לקידושין ונאמן עלינו הדיין הגדול כבי תרי (גם לדעת הס"מג שס"ל חוששין נדבר בו בסוף אי"ה) והנ' לבנות בית ההיתר הנ"ל צריכין אנו להעמיד עוד את עמוד הימיני שכל מה שנלמד ממדרש חכמים כגון פסולים מחמת קורבא ע"י אישו' יש להם דין פסולי דאורייתא וכדי לברר דבר זה נעורר ונסדר זה אחר זה דברי הגאונים ראשונים ואחרונים דס"ל הכי (ואח"כ נובן בדעת הרמ"בם אי"ה) כאשר מצאנו דעתם מפוזרים בדברי תשובת האחרונים:
<b>הראשון</b> בזמן ה"ה רב שרירא גאון כתב בתשובה הביאה מהרר"מ אלשקר בסימן ס"ח וז"ל ואלו הן הקרובים מן התורה אחיו ואחי אביו ואחי אמו ובעל אחותו כו' וכל מי שאשתו קרובה לו בעלה כמותה ופסול לו כו' השני למנין וראשון במעלה שהעידו עליו שבכל הגאונים שהיו לפניו לא היה כמותו ה"ה רב האי גאון והוא סוף הגאונים שכתב הרמ"בן בשמו בתשובה סימן קנ"ה וז"ל הרמ"בן וכל אותן הקרובים במשנת ז"ב פסולי דאורייתא הן וכמו שכתבתי (ר"ל בתחילת התשובה כתב כל מה שבא ממדרש חכמים דאורייתא הוא כו') והנך רואה שגם הרי"ף סובר כן (ר"ל שבתחלת התשובה כתב תשובת הרי"ף שמבואר בה שגם הוא ס"ל כן) וכן דעת רב האי גאון ז"ל ודבריו מכוונים הרבה עכ"ל וכ"כ הריב"ש בסימן י"ד בשם תשובת הרש"בא שכ"כ בשם רה"ג ועפ"ד אלו מבואר שרב ה"ג והר"יף והרמ"בן כיוונו לדעת אחת דעת קדושי' שכל מה שממדר' חכמים הוא דאורייתא הר"ש בן חפני הכהן כתב בשערי' הביאו דבריו המרדכי והאגודה בפ' ז"ב וז"ל פשטינן ממתניתין שהקרובים הפסולים להעיד הם שמנה והם ד' מעלות ג' מעלות מן התורה וא' מדרבנן כו' וג' מעלות ראשונות מדאורייתא אם קידש אשה אחת בעדות א' מהם אינה מקודשת ואינה צריכה גט ומותרת לעלמא ומעלה רביעית (היינו שלישי בראשון) מדרבנן וצריכה גט משום ספיקא כו' עכ"ל הרי משמע להדיא שכל מה ששנוי במתניתן בין קרובים מצד האב בין קרובים מצד האם או מחמת אישו' כולן שוין ופסולי דאוריית' הם זולת א' בג' שהוסיף רב בגמרא דאלו ס"ל לר"ש שגם קרובים מצד אם או מחמת אישות לא הוי כי אם פסולי דרבנן לא ה"ל לשתוק אלא לפרש וכיון שזכינו לדין שכן דעת מהרר"ש ממילא האגוד' והמרדכי שהביא דבריו בלי חולק ס"ל ג"כ הכי בעל ה"ג כתב בסימן נ"א וז"ל אלו הן הקרובים כו' כל אלו פסולין לכל עדיות שבתורה אבל בן בן ראובן להעיד לשמעון (היינו ג' בראשון) לממון פסול לקידושין צריכה גט תפוס גמרא בידך כל היכא דאיכא אחים ראשון בראשון ושני בראשון כו' דאורייתא פסול שלישי בראשון דרבנן פסול שלישי בשני כשר אפי' מדרבנן כו' עכ"ל הרי משמע שגם הוא ס"ל שכל השנויים במשנה הם פסולי דאורייתא דאל"כ ה"ל לפרש וכן משמע עוד מלשונו שכתב בעמוד השני וז"ל ודוקא חתנו דגזירת המלך הוא דרחוק היה ונתקרב כו' עכ"ל והוא תלמוד ערוך ב"ב דף קנ"ט משמע שקורבא מחמ' אישות גזיר' המלך הי' ופסולין מן התור' ומ"ש בעל ה"ג וז"ל היכא דקדש איתתא בפסולי עדו' דרבנן לא הוו קידושי מעליא עד דקדיש לה בעדים כשרים ואפ"ה לא מישתרי' לעלמא אלא בגיטא כו' עכ"ל ר"ל מ"ש בפסולי עדות דרבנן כגון משחק בקוביא ודומיהן. הראב"ן כתב (דף קי"ב ע"ב) וז"ל ב' בב' ותרי בעל כשרי' זה לזה מדאורייתא וכו' ע"ש הרי מבואר אבל ב' בב' וחד בעל הוה פסולי דאורייתא. הסמ"ג כ' בסי' רט"ו וז"ל פוסק רבינו יעקב שאין הלכ' שמכשיר ראשון בשלישי כו' וכן פסק בה"ג דג' בראשון פסול מדרבנן ונראה דהאי מדרבנן ט"ס אלא כתוב היה שם מדרב שדורש מיתורא דו"יו ובנים לרבות דור שלישי לפסול על הראשון עכ"ל הרי להדיא דס"ל כל מה שבא ממדרש חכמים דין דאורייתא יש לו. איברא שהב"י חולק עליו וס"ל דלאו ט"ס הוא כי באמת א' בראשון הוה מדרבנן ממילא אין להוכיח מכאן שדעת ה"ג הוא כל מה שבא ממדרש הוה דאורייתא מ"מ מדלא כתב גם קרובי אם וקרובי' ע"י אישות אם הם מדרבנן משמע שכולם דין תורה יש להם וכמ"ש לעיל.
<b>התוספת</b> כתבו בב"ב דף קנ"ט ע"א ד"ה אי לאפוקי כו' בשם ר"ת בספר הישר שהוא פוסל ראשון בג' מן התורה כדפסל רב בז"ב (ורב נפקא ליה מן וי"ו יתיר') ש"מ דס"ל מה שבא ממדר' חכמים הוא מן התור' וכן משמע בתוספו' פ"ק דקידושין דף כ"ד ע"א ד"ה מדרש חכמים הוא ע"ש הגהת אשרי בפ' שבועות העדות כתבו על הא דאמר התם אמר רבינא הב"ע שהיה שניה בשעת כפירת הראשונ' קרובי' בנשיהון כו' וכגון שבשעת ראיית העדות היו רחוקים דבעינן תחילתו וסופו בכשרות וגבי בני עיר שנגנבו להם ס"ת כו' אע"גב שאין תחילתו בכשרו' אין לדמו' פסול מחמת שנוגעין בעדו לפסול דקורב' או לפסול שארי פסולי עדו'מה"ת עכ"ל הרי משמ' שקרובי' בנשותיהן הוה פסולי דאוריית' הרי לפנינו חבל נביאים ראשונים ואחרונים שמעמידין לנו גם העמוד הימיני והוא שכל מה שבא ממדרש חכמים יש לו דין תורה ממש. והנה נפשי יודע' מאד את מך ערכי שלא שמשתי כל צרכי וקוצר השגתי ומיעו' ידיעתי ואיננו בהשג יד לסייע לדברים הנ"ל וסייעתי אינה אלא כזורע ורוח מסייעתו שאין בו ממש ואפשר ע"י מה שאני מוסיף אני גורע מ"מ ראיתי בתשובת ר"ש גאון שכתב וחכמת הגאונים ופלפוליהן הוא הדבר אשר צוה ה' את משה אע"פ שאומרי' הכי הוא ואין מביאין ראי' באיז' מקו' הוא כו' ע"כ אמרתי מטובייהו קאמינא אעפ"י שאני קטן נפל אשת בל חזי שמש ואור תורה מימי מ"מ הרשו' נתונה לי למשש כעיור אולי אמצ' כסומא בארובה איזה מקו' (מלבד מ"ש הראשוני') שמוכח שכל מה שבא ממדרש חכמי' דין תור' יש לו ויגעתי ומצאתי שהמרדכי מביא בפ' ז"ב ירושלמי וז"ל המרדכי וה"ה (בעל חורגתו פסול) וכן משמע בירושלמי דמייתי מק"ו דחתן אחותו ומה חתן אחותו פסול לו בעל חורגתו שהוא חתן אשתו לכ"ש ע"כ הרי מוכח שפסולין האלו הם פסולי דאוריית' דאי לא פסולין רק מדבריהן אין ללמוד זה מזה בק"ו דהא ק"ל אין למדין ד"ת מד"ס ולא ד"ס מד"ת ולא ד"ס מד"ס כמ"ש הרא"ש בתשו' כלל נ"ד להדיא ע"ש וזו משלי הבאתי לסיוע להעמיד עמוד הימיני וכיון שזכינו להעמיד שני עמודים הנ"ל על עמדם ע"פ רוב מנין ורוב בנין ממילא רווחא שמעתתא שבנ"ד בתולתא דא שריא להתנסבא בלא גט כיון שהע"א הוא בעל אחותו של הנער והוא פסול מן התורה נמצא שלא נשאר כי אם עד אחד כשר וכל הגאונים ראשונים ואחרונים ס"ל שהמקדש בע"א אין חוששין לקידושין (זולת הסמ"ג) איברא לא נעלם מעיני מ"ש הה"מ בפ"ד מה' אישות וז"ל ודע שבפסולי עדות יש מחלוקת בין המפרשים אי אלו הן מד"ת או אלו הן מד"ס שקצת מן הגאונים סוברים שכל אותן הנלמדין מן המדרש כקרובי האם הם מד"ס כו' וכבר חלקו עליהם ז"ל ואמרו שכל הבאים מן המדרש הן מן התורה כו' וזה דעת הרמב"ן והרשב"א ז"ל עכ"ל הרי קמן שאין הרמב"ם יחיד בסברא זו וממילא יש לנו לחוש בנ"ד לסברת הרמב"ם והגאונים ההם מ"מ אפשר לומר שגם הגאונים ההם מודים בנ"ד שאין לחוש לקידושין דאיכא למימר שס"ל כדעת הרי"ף והעטור ויתר הפוסקים דס"ל המקדש בפסולי עדות דרבנן אין חוששין לקידושין משום דכל המקדש אדעתא דרבנן מקדש וא"ת א"כ דס"ל להגאונים ההם שהמקדש בפסולי עדות דרבנן אין חוששין לקידושין א"כ למאי נפקא מיניה אם מה שנלמד ממדרש חכמים הוא מד"ת או מד"ס הלא בשניהם אין חוששין לקידושין שנתקדשו בפניהם יש לומר שנ"מ לענין גיטין שנמסרו בפניהם דגבי גיטין ליכא למימר כל המגרש אדעתא דרבנן מגרש וסברא זו כתבה הרמב"ן בתשוב' סי' קכ"ה הנ"ל ממילא יצא לנו שאין שום א' מהגאונים שמבואר בדבריו שיש לחוש בנ"ד לקידושין וא"כ הוא אין לנו להניח דעת כל הגאונים הנ"ל שלע"ד אין חשש קידושין בנ"ד ולתפוס הספק שמא הגאונים הנזכרים כהה"מ ס"ל ג"כ שהמקדש בפני פסולי עדות דרבנן חוששין לקידושין כדי לעגן הבתולה הנ"ל אע"פ שהרמב"ם שפתותיו ברור מללו שמה שנלמד ממדרש הוה מד"ס (לפ"ד קצת מפרשים גם כתב להדיא המקדש בפסולי עדות דרבנן חוששין לקידושין מ"מ כיון שהוא לבדו זר ולא מצאנו לו חבר שס"ל שניהם יחדיו שמה שנלמד ממדרש ה"ל מדרבנן גם המקדש בפניהם שחוששין לקידושין אין לחוש לדבריו נגד הגאונים הנ"ל ולא נעלם מעיני מה שהעתיקו החכמים השלמים הנ"ל מן ספר תומת ישרים וז"ל (לפי העתקתם אבל גוף אין אתי פה) אף אם נגש משה לבדו בסברא זו אין אנו רשאין להתיר לשוק שלא מדעתו כו' עכ"ל משמע שס"ל אף אם הרמב"ם הוא יחיד בסברא זו מ"מ אין להתיר שלא מדעתו אבל לפי עניות דעתי נראה שאין ראיה כלל מדברי הת"י שהוא היה במלכות שכבר קיימו וקבלו עליהם שלא לזוז מדברי הרמב"ם ואחר דבריו לא ישנו אף שרבים חולקים עליו והכי דייקא לישנא מ"ש אין אנו רשאין להתיר לשוק שלא מדעתו אבל במלכות שלא קבלו להורו' ע"פ פסקי הרמב"ם אזלי' בתר רוב מנין וכן מ"ש בסוף דבריו וקולא גדול' כו' אזל נמי לכוונ'זו שבמלכו שקיבלו עליה' שלא לזוז מדברי הרמב"ם א"כ ה"ל כאלו אין חולק עליו ודאי אין להקל כ"כ מסברא לפרש דבריו לקולא אבל במלכות שלא קבלו עליהם תורת משה והוראותיו אין נזק אם נפרש דבריו להקל כיון שבלאו הכי רבים קמים עליו לחלוק ממילא הדר דינא שאין לחוש בנ"ד לדברי הרמב"ם כיון שיחיד הוא. חדא ועוד קאמינא הלא הרשב"ץ והריב"ש בתשובה סימן י"ד מפרשים דברי הרמב"ם מ"ש כל מה שבא ממדרש חכמים נקרא מד"ס אין כוונתו שלא יהיה לו דין תורה במושלם רק רצונו לומר שאין עולים למנין תרי"ג מצות אבל זולת זה דין תורה ממש יש לו והרשב"ץ הוכיח מדברי הרמב"ם בעצמו וכבודו שזה הוא הפירוש האמתי בדבריו א"כ פשיטא אין עדותו של בעל אחותו של נער המקדש נחשב לכלום ולא נשתייר רק ע"א כשר ואין חוששין לקידושין. ולא נעלם מעיני מה שהעתיקו החכמים הנ"ל דברי הת"י ששדא נרגא בהוכחה זו מחמת שינוי הלשון שלענין קידושין נקט לשון מד"ס ולענין עדות נקט לשון מדבריהם מ"מ מזכה אני במקומי דאף אם נקבל דברי הת"י שיש לומר כן ולדחות ההוכחה של הרשב"ץ מ"מ אין הכרח להפך שא"א לפרש כן דברי הרמב"ם וכוונתו ומה ששינה בלשון אין זה כדאי להכריח שום כוונה הלא תראה שהכ"מ הסכים שהגירסא הנכונה בדברי הרמב"ם בפ"ג מהל"א אבל הכסף הוא מדבריהם שנא' כי יקח איש וגו' הרי לפנינו שגם בקידושי כסף נקט נמי לשון מדבריהם גם הה"מ כתב בפ"ד וז"ל ודע שבפסולי עדות יש מחלוקת כו' שקצת מן הגאונים ס"ל שכל אותן שנלמדים מן המדרש כקרובי האם הם מד"ס וכ"כ רבינו בפי"ג מה"ע כו' הרי שהוא נקט בלשון הגאונים לשון ד"ס וכתב שכן כתב רבינו משמע דלית ליה שיש לחלק בין לשון מדבריהם ובין לשון מד"ס ויש לי להביא חבילות ראיות מדברי הרמב"ם עצמו רק יש לנו די במ"ש. ממילא זכינו לדין שאפשר לפרש כוונת הרמ"בם ע"פ דברי הרשב"ץ והריב"ש וכיון שהוא אפשר קרוב הדבר לומר שהוא מוכרח דאל"כ קשה למה באמת מחלק וס"ל להרמב"ם שקידושי כסף שבא מג"ש אית לה דין תורה ממש וקרובים מצד אם שבא מלימוד אם א"ע לית להו ד"ת ונהפך הוא כי הלימוד אא"ע עדיף טפי כמ"ש בספר כריתות בחלק נתיבות עולם סי' כ' וז"ל אם תמצא אם א"ע לכך תנהו ענין לכך לא חשיב דרשה אלא מקרא מלא והוה יותר מהיקש דלא חשיב משו' דחשיב כאלו נכתב בהדיא עכ"ל (ובזה נסתר תירוצו של הל"מ גם מה שכתוב מחכם השלישי):
<b>כללא</b> <b>דמילת'</b> שעכ"פ אפשר לומר שבנ"ד גם לדעת הרמב"ם אין חוששין לקידושין אמנם יש עדיין לבע"ד מקום לחלוק ולומר שרמ"א תופס דברי הרמב"ם כפשטן וחושש לדבריו כמבואר בש"ע ע"ז אשיג הלא ידוע שבכל מקום שאין מהרמא"י כותב וכן נ"ל להורות רק כותב סתם י"א אינו בא להחליט הדעה ההיא רק שיש לחוש לה לענין לכתחלה ושלא בשעת הדחק אבל בדיעבד או בשעת הדחק אין לחוש לאותו דיעה וכן דעת הב"י בטא"ה ס"ס מ"ב שלכתחלה יש לחוש לדעת הרמב"ם אבל לא בדיעבד ונלע"ד שבמקום חשש עיגון כדיעב' דמי כמו שמצינו בכמה דוכתא:
<b>ובזה</b> אזדא לה מה שתמה הש"ך על רמ"א כי ס"ל אע"פ שאין להרמב"ם חבר בדבר זה מ"מ לכתחלה שלא במקום חשש עיגון יש לחוש לסברתו וראיתי להחכם ראש השלישי שמשווה הש"ך לאבנר ועמשא שדרשו רקים שגם הוא דריש על דברי מהר"ר מא"י כמ"ש ובמחילה מכבודו אני אומר שדבר רק הוא ואין זה דרך הלימוד מלבד שאין לשון הש"ך מורין כן ואם באנו לדקדק בדברי מהרמ"א דקדוקי' קלים כאלו ה"ל לדקדק מ"ש וי"א דקרובי' אם נמי אינם פסולים רק מדרבנן מדכתב נמי משמע שי"א זה ס"ל תרווייהו שא' בג' פסול מדרבנן וקרובים מהאם נמי פסולים ויש לדקדק מאן הוא מן הפוסקים דס"ל הכי אם כוונתו על הרמב"ם הלא ס"ל שא' בג' כשר אפי' מדרבנן אלא נלע"ד שכוונתו הוא על ר"ת שלדעתו של רמא"י ס"ל לר"ת שג' בא' הוה מדרבנן וכן קרובי אם וכ"כ להדיא בד"מ וז"ל וכתב ב"י דלר"ת דפוסל ג' בא' ה"ה דפוסל בקרובי אם ולא ידעתי ל"ל כתב כן עכ"ל ואפשר לומר דאף ר"ת מכשיר בקרובי אם דתרי דרבנן לא אמרינן דהיינו ג בא' וקרובי אם שהו' מדרבנן עכ"ל הד"מ הרי מבואר שס"ל שר"ת ס"ל שג' בא' הוי מדרבנן וקרובי אם נמי לא פסולים רק מדרבנן ועפ"ד אלו מיוסדים דברי ההגה' מ"ש וי"א קרובי אם נמי כו' ונראים הדברים שכך כוונתו של מהרמא"י וא"כ י"ל אם לא הוי סובר שר"ת אזיל בשיטתיה דהרמב"ם לא היה חושש לדברי הרמב"ם שהוא יחידאי ואם כך כוונתו ודאי אין לסמוך על דברי הג"ה זו שהרי מהררו"כ השיג אדבריו בהגהות ד"מ וכתב שז"א שהרי התוספת כתבו להדיא שר"ת ס"ל ג' בא' פסול מדאורייתא (וכבר העתקנו דבריהם לעיל) ועוד דאל"כ ה"ל לרבינו לכתוב שהוא כשר ולא לסתום ולכתוב כשם שקרובי אב כו' לכן נראה דאין לחלק ולזה לא הוצרך לרבינו לכתבן מאחר שכתב שאין חילוק בין קרובי אב וכו' ע"כ לו' נראין דברי מהררו"ך ממילא אין לחוש להגה' זו וק"ל אבל אין אנו צריכין לדקדוקים קלים כאלו כי כבר יצא הדבר בהכשר בלתי דקדוק זה שגם לפ"ד הרמב"ם אין לחוש לדידן רק שעדיין עומד לנגדינו דעת הסמ"ג שחושש לע"א אבל גם לזה אין לחוש כי כבר כתבו כל האחרונים שבמקום הכחשה אין לחוש לע"א כלל כללא דמלתא שדעתי הקלוש' מסכמת להתיר בתולתא דא לכל גבר בלי גט מן הנבל אשר עשה הנבלה הנ"ל נ"ל גרשון אשכנזי:
<b>והנה</b> אחר זה נשתנה השאלה קצת בכן השבתי לו שנית על שאלתו וזהו ע"ד מ"ש מר וז"ל במלות מתחלפו' קצת ועתה לפי הנשמע יעמדו עדים שרוצים לומר בתורת עדות איך שהבתולה הודית בפניהם לאחר שבאתה למדינה זו שאמת הוא שנתקדש' מן הנער הנבל ומכ"ת ביקש מאתי לחוות לו דעתי הקלושה אם אמת נכון יתברר בעדים שהבתולה הודית בהודאה גמורה שנתקדשה להנבל הידוע מה דינה והנה ראיתי את דעתו הרחבה והמלאה חכמה ודעת נוטה שאין ממש בהודאתה אחרי שכבר קיבלה עליה בחרם ובנידויי' שלא נתקדשה ובפרט שהיא מכחשת ואומרת שלא הודית מעולם ועוד כתב מכ"ת והאריך בטעמים לשבח שאין לחוש לקידושין כלל ולע"ד הקלושה יש לי הרהורי דברים על כל דבריו והנ' יעברו לפנינו כבני מרון ראשון ראשון ואחרון אחרון מ"ש מר ראשון כיון שכבר קיבלה עליה בחרם כו' לבי לא כן יחשב מה בכך שכבר קיבלה עליה בחרם כו' סוף סוף עכשיו שהודיתה שוית נפשה חתיכה דאיסורא לעלמא ואם דעת מכ"ת שאינה נאמנת משום דק"ל אין אדם משים עצמו לרשע והבתולתא דא בהודאתה זו משוית עצמה רשעה שעברה על חרמות ונדוים שגזרו עליה הב"ד ואי משום הא לאו מילתא דלא אמרינן אין אדם משים עצמו רשע אלא לענין פלוני רבעני לרצוני וכיוצא בזה אבל לענין שויה לנפשה חתיכה דאיסורא ודאי חוששין לדברים כגון אשה שאמרה שזינתה תחת בעלה לרצונה לולא למשנה אחרונה שחיישינן שמא עיניה נתנה באחר היתה נאמנת ואסורה לבעלה אע"פ שמשוי' עצמה רשעת וזלענ"ד פשוט ובזה אזד' נמי מ"ש מכ"ת וז"ל דאל"כ לא נניח בת לא"א שיושבת תחת בעלה היום תאמ' כך ולמחר כך כו' עכ"ל כי ודאי לענין זה להפקיע זכות בעלה אינה נאמנת אבל פנויה שעדיין אין לשו' אדם זכות בה ודאי נאמנת לשוי' לנפשי' חתיכה דאיסורה וק"ל.
<b>תו</b> כת' מר וז"ל ומלבד זה אפי' לא אמרה מתחילה לא נתקדשה אלא היה מקדש בע"א כו' הלא הסכמת רוב הפוסקים שהמקדש בע"א אינה כלום כו' ע"כ איברא כך הוא שרוב הפוסקים ס"ל כן מ"מ אנו אין לנו אלא דברי רמ"א שכתב שבמקום עיגון ודחק יש לסמוך אדברי המקילין משמע אבל שלא במקום עיגון ודחק אין לסמוך אדברי המקילי' וכן משמע מדברי מהר"מ מלובלין בתשובה סימן ס"ד כמ"ש ומ"ש מר שמהרר"מ לא נחית לפרושי דברי בעל ת"ה איך העלה כו' לא ידעתי מה נתקשה לו הלא דבריו מבוארים שכל מה שכתב מתחילה דאם היא מודה לע"א האומר נתקדשה שויה לנפשה חתיכה דאיסורא היינו משו' דתפס במושלם שאשה מתקדשת בע"א אם אינה מכחישתו כא' מן המ"ד בקידושין והוא דעת הסמ"ג ומ"ש הת"ה אח"כ תדע אפי' שניהם מודים כו' דאין דבר שבערוה פחות משנים כו' היינו אליבא הגאונים דס"ל דהמקדש בע"א אינו כלום ודלא כסמ"ג וזה פשוט וברור.
<b>ומ"ש</b> מכ"ת עוד דלא מקרי שויא נפשה חתיכה דאיסור' דאמרינן כיון שידעה שדרך לקדש בפני שנים אמרינן דרך שחוק והיתול קבלה ודומה לזה סיים מהרר"מ מלובלין כו' ע"כ איברא שכ"כ מהרר"מ מ"מ יש לפקפק בו טובא ודאי אם היא תאמר שקיבלה הקידושין דרך שחוק והיתול נאמנת לומר כן אבל כשהיא מכחשת ואומרת שלא קיבלה קידושין כלל אינה נאמנת אחרי שהודית כבר בפני עדים וכמ"ש כעין זה מהר"ם פדווא סימן ל"ב כללא דמילת' נלע"ד אם שני עדים מעידים שהודית בפניהם שנתקדשה להנבל הנ"ל והיא מכחשת ואומרת שלא הודית בפניה אינה נאמנת גם אין אנו אומרין שמה שקיבל' הקידושין היה דרך שחוק והיתול כיון שהי' מכחש' וכמו שכתב מהר"ם פדווא אמנ' אם נותנ' אמתלא מספקת למה אמרה שנתקדשה מקבלינן ממנה אעפ"י שדעת הרא"ה כיון שהזכירה למי שנתקדשה לא מהני לה תו אסמכתא כבר כתב מהר"י ן"לב שלא ראה לחוש לדעתו אבל אם לא נותנת אמתלא מספקת למה אמרה שנתקדשה לו הרי הוא מקודשת בע"א ויש לחוש לדעת הסמ"ג אם לא במקום חשש עיגון אמנם באשר שבנ"ד יש חשש עיגון דעתי מסכמת להתירה לעלמא בלא גט אע"פ שבנ"ד ליכא ודאי עיגון רק חשש עיגון מ"מ יש להתירה וכן דייקא לישנא דמהרמא"י שכתב במקום עיגון ודחק יש לסמוך אדברי המתירין מדקאמר במקום עיגון ודחק ולא קאמר סתם ובמקום עיגון כו' משמע שה"ק ובמקום עיגון דהיינו במקום דחק שיש לחוש לעיגון יש לסמוך אדברי המתירין וכן כתב מהר"ם יפה להדיא וז"ל ובמקום דחק שיש לחוש לעיגון נ"ל גרשון אשכזי:
<b>שאלה</b> <b>מז</b> נדרשתי לאשר שאלוני קהל' אחת מדיינת עם קהל' אחרת ויש לה דין ודברי' עליה ובקהל' ההי' של הנתבעי' אין שם ב"ד קבוע ואף גם זאת שכול' נוגעי' בדבר בכן התובעי' רוצי' ומבקשים שהנתבעי' ירדו עמהם לדין לפני הב"ד הסמוך או בזבל"א וזבל"א במקום הממוצע ומרוצה לשניהם והנתבעי' עונים ואומרים שהם מוכנים ומזומנים לדין בזבל"א וזבל"א רק שמקום ישיבת הדייני' יהי' במקומם והתובעי' והבורר שלהם יבאו אחריה' כדין התובע הולך אחר הנתבע והתובעי' משיבים מענה שאינם רוצין לדון עמהם בעירם וגבולם באשר שהם תקיפין בעירם ויש להם יד ושם אצל השררה יר"ה יראי' לדון שם ומסתתמים טענותייהו גם הבורר שלהם לבו נוקפו שם להוציא הדין לאמתו הדין עם מיהו זה תורף השאלה ובמלות מתחלפות קצת:
<b>תשובה</b> איברא שגדולי ראשונים לא היה משיבים בדיני ממונות לא' מן הצדדי' שמא מתוך דבריהם ילמדו לשקר ואנחנו חייבים לילך בעקבותיהם ובתר רישא גופיה גריר אך ורק באשר שבנ"ד אם אין אנו משיבים להתובעי' לא ישיגו לברירת דיינים כי על דא הם מדיינים ויהיה שורת הדין נלקה ויש נספה בלא משפט מקומו ח"ו ע"כ אמרתי לא אחשה ואחוה דעתי הקלוש' כאשר הורני מן השמי' ע"פ התור' אמנם בדרך קצר':
<b>והנה</b> לענ"ד פשוט וניכרים דברי אמת וצדק שיש חשש סיתום טענות בנדון הזה וא"כ הוא הדין עם התובעים והנתבעי' מחוייבי' לציית עמהם לדין בב"ד הסמוך או בזבל"א במקום הממוצע כי היכא דלא יסתתמו טענות התובעי' ופוק חזי כמה שקדו חכמים וכמה חשו לסתימת טענות של א' מהם מבעלי דינין עד שאמרו בפ' שבועות העדות (דף ל"א) תנו רבנן מנין ששנים שבאו לפניך לדין א' לבוש סמרטוטין וא' לבוש איצטלית בת מאה מנה שאומרים לבוש כמותו או הלבישוהו כמותך ת"ל מדבר שקר תרחק כי הוה אתו לקמי' דרבה בר ר"ה א"ל שלופו פזמקייכי וחותו לדינא ע"כ ופרש"י לבוש כמותו שלא תגרום לנו לישא לך פנים או יסתתמו דברי שכנגדך מפני חשיבותך כו' ע"כ ונראה לע"ד שהדברים ק"ו מה התם גבי שינוי מלבושי' הוא חששא רחוקה שישא לו פנים כי מאחר שהדיינים יודעים ומכירין הבעלי דינין שזה עני וזה עשיר מה לי אם ילבשו שניהם סמרטוטין או אצטלאות אם ישאו פנים לעשיר ח"ו ישאו אע"פי כן חששו חכמים שמא מחמת לבושת האצטלא ישאו פנים ח"ו או יסתתמו טענות צד שכנגדו בנדון דידן שיש קפיד' גדול' עאכ"ו שיש לנו לחוש לסתימת הטענות. ועדין יש לבע"ד לחלוק ולומר ודאי לכתחל' יש להשוות הבעלי דינין בכל היכולת ומהיות טוב גו' אבל לכוף לא' מן הצדדים להוצי' ממון ולהרבות בהוצאות כדי שלא יסתתמו טענות חבירו זה לא אמרינן ובנ"ד אפשר שיצטרכו הנתבעי' להרבות בהוצאות אם ילכו לב"ד הסמוך או ירדו לדין בזבל"א במקום הממוצע מאשר יצטרכו להוציא ממון אם יביאו הבורר למקומ' ודמי' להא דאמרי' בס"פ ז"ב כי אתא רב דימי אר"י התוקף את חבירו בדין א' אומר נדון כאן וא' אומר נלך למקו' הוועד כופין אותו לילך למקום הוועד אמר לפניו ר"א מי שנושה בחבירו מנה יוציא מנה על מנה אלא כופין אותו ודן בעירו ופי' רש"י התוקף את חבירו בדין ב"ד קשה ומטריח את חבירו ואינו רוצה חבירו לדון כאן אלא למקום הוועד ת"ח הרבה שיהא זה בוש מהם עכ"ל הרי קמן שלא חששו חכמים שיהא זה בוש ולא יהיה בעל דין קשה כדי שלא להרבות בהוצאות ה"ה נמי נאמר שאין לנו לחוש לסתימת טענות כדי שלא להרבות בהוצאות כך יש לומר לכאורה אבל האמת יעשה דרכו שזה אינו ואדרבה ממקום שבאת משם ראיה שהרי מסקינן שם ה"מ היכא דקאמר לוה למלוה אבל מלוה עבד לוה לאיש מלוה שמעינן מהא שאין אנו חוששין לרבוי הוצאות הלוה כדי שלא יהא הבע"ד כמה קשה ויצא הדין לאמתו ה"ה נמי בנ"ד נאמר שלא נחוש לריבוי הוצאות של הנתבעים כדי שלא יסתתמו טענות התובעים ויצא הדין לאמתו ולא מבעי' לפי דעת רוב הפוסקים דס"ל לאו דוקא לוה ומלוה אלא אפילו גזילות מקח וממכר ומתנות וירושות וכל דבר שיש בו תובע ונתבע דינא הכי שהתובע יכול לומר ניזל למקום הוועד ולא הנתבע פשיטא שבנ"ד יפה כח התובעים והנתבעים מחויבים לילך לב"ד במקום הממוצע ומרוצה לתובעים אלא אפי' לפי דעת קצת פוסקים דס"ל דוקא ללוה כייפינן לילך למקום הוועד אבל לא בשאר דינין דלא שייך בהו עבד לוה אלא כל א' כופה את חבירו לדין בעירו ממילא בנ"ד דליכא מלוה ולוה י"ל דלא יפה כח התובעים מכח הנתבעים כלל מ"מ נראה לע"ד שבנ"ד הדין עם התובעים כי אם יש טענת סתימת טענות לנתבע שומעין לו ג"כ אפילו במקום שיצטרך התובע להרבות בהוצאה עבור זה כי אלים ועדיף טענות סתימת טענות מטענת נלך למקום הוועד כדי שיתבייש חבירו מהם וראיה לזה ממ"ש הרשב"א בתשובה סימן אלף ק"ז והוא ג"כ תשובת מהר"ם הובא במרדכי פרק שבועות העדו' רק שבתשוב' הרשב"א האריך) וז"ל אשר שאלני אדוני אם שמעון הנתבע אומר רצוני שישבו אוהבי אצלי כשאטעון עמכם שלא יסתתמו טענותי כי אתם הרבים כו' ודבר פשוט דלא גרע מא' לבוש אצטל' וא' לבוש סמרטוטין שאומרים לו לבוש כמותו כו' וחכמי התלמוד לא יוכלו לברר כל הדברים הגורמים לסתום טענות בעלי הדינין אלא כתבו לנו קצת ותן לחכם ויחכם עוד בזה וכיוצא בזה ויחושו לעצמן הדיינין כו' ואם יש טורח לב"ד לזכור כל הטענות יבררו ג' או ד' בתי דינין או יכתבו שטרי טענות כו' עכ"ל הרי שכתב הרשב"א שגם להנתבע שומעין להרבות הוצאות שכר הכתיבה של שטרי הטענו' (כי ודאי לא מיירי הרשב"א היכא שיש להם סופר בחנם) אע"פ שאפשר שיעלה לסך גדול לפי רבוי הטענו' כדי שלא יסתתמו טענו' הנתבע מה שלא אמרי' כן לענין ניזל למקום הוועד שלא שומעין לנתבע לשום א' מן הפוסקים לומר נלך למקו' הוועד אלא ודאי טענות סתימת טענות עדיף טפי מטענו' ניזל למקו' הוועד לכן שומעין אפי' לנתבע לומר שלא לדון כאן משום סתימת טענות מכ"ש לתובע ולאחר כתיבתי זאת מצאתי לתשובה בנימן זאב סימן תי"ח שכתב ג"כ שמוציאין אדם מבית דינו לבית דין אחר משום סתימת טענות והביא ראיה מן מרדכי הארוך וע"ש כי האריך גם מורי חמי זקני הגאון בב"ח סי' י"ד העתיק המרדכי הארוך ההוא ומשמע מלשונו שחוששין לאימת הדיינים גבי לסתימת הטענות וא"כ בנ"ד שנכרים דברי אמת שיש לחוש לאימת הדיינים ולסתימת הטענות פשוט הוא שמחויבים הנתבעים לירד לדין במקום הממוצע בזבל"א או בב"ד הסמוך ולא כל כמינייהו של הנתבעים לומר שהתובעים יבואו אחריהם למקומם ומלבד טענה זו שטוענים התובעים שחוששים לסתימת טענותייהו וליראת הדיינים נראה שטענת לב"ד הסמוך נלך עדיף מזבל"א וזבל"א בפרטות בדורות הללו שיש טועין בדברי רש"י והכי משמע בכמה תשוב' אחרונים שכתבו שבמקום שאין שם ב"ד קבוע ילכו לב"ד הסמוך ולא הזכירו כלל שירדו לדין בזבל"א וזה אשתקד ראיתי פסק א' שיצא מפי קדוש הגאון מהרר"מ שפסק בנדון דידי' דומה ממש לנ"ד שאין א' מן הצדדים יוכל להכריח לזבל"א במקומו רק ילכו לב"ד הסמוך וטעמו ונימוקו עמו ואני הצעיר נעשיתי סניף לפסק ההוא וכתבתי ג"כ שעכ"פ לא נאה ולא יאה שיעמדו בזבל"א במקום שיד של צד א' מהם תקיפים והמזכה אומר מזכה אני במקומי ואל יקשה המקשה על הגאון הנ"ל מ"ש מהרי"ק בשורש נ"ז בסופו וז"ל ואם יש לך שום טענה על אשתך ברור לך דיין א' בעבורך והיא גם היא תברור לה דיין א' בעבורה בעיר פסויא כו' ואם באולי לא ימצא בעיר פסויא אנשים ממוצעים ירדו לב"ד הסמוך כאשר לב"ד הסמוך משפט הגאולה עכ"ל משמע שדין זבל"א עדיף מב"ד הסמוך לכן הקדימו אף אתה אומר שאין משם ראיה כלל ומהרי"ק לא נשאל זה כלל רק הוא כתב דרך עצה טובה שיבררו בוררים בעירם ולא יצטרכו לילך לב"ד הסמוך וק"ל נ"ל גרשון אשכנזי:
<b>שאלה</b> <b>מח</b> נדרשתי לאשר שאלוני מעשה שהיה כך היה איש אחד מיוחד שבעדרו צאן קדשים מוחזק בכשרות ומנוסה כמה שנים ועולה לא נמצא בשפתיו והאיש הישר ההוא באשר שהיה יקר ונכבד נמנה לראש ומנהיג בקהלתו קהילה הקדושה עיר של חכמים וסופרים כמה ימים ושנים והיה עוסק בעסקי צרכי צבור באמונה רבה ובאשר שאין הדור יפה כל כך מהם טרחנים וסרבנים ע"כ לפעמים ועתים רחוקים לפי תואר הענין זרק מרה באיש אשר ימרה לעשות שלא כשורה בזדון ועברה אבל מ"מ לא הרע לא' מהם ולא העביר עליו הדרך דרכו של תורה אפי' כחוט השערה והנה קם מורה חדש וחידש גזירה שאינה שוה להניחה ונתן רשות לאחד מן המחבלים את הכרמים כרמי עין גדי שילך ויקבול אצל השררה יר"ה על האיש הישר הולך הנ"ל ומשניתן רשות למשחית הפיק זממו אשר זמם וכאשר עשה מסירה וגילה מסתורין על האיש הנ"ל לענשו ולקנסו כל ממונו מלבד תפיסת ומרדין שאין להם קצבה ומעשה שטן הצליח ולדבר עבירה נעשה שליח ולולא רחמי וחסדי ה' כי לא תמנו היה הצדיק בצדקו אבד גופו וממונו וברוך ה' שלא יצא נקי מנכסיו אבל מ"מ לא יצא נקי לגמרי ומה שנעשה לו אין מגלין אלא לצנועין אשר דברים מכסין ולא זו בלבד אלא אף זו מן התוכחה פרץ וצווח' כי הקהל' הקדוש' הנ"ל אע"פ שאין כל דרי' יושבי' תחת שרר' אחת מ"מ לא הי' השררו' מקפידות והיו כול' לאחדי' לתור' ולתעוד' מיום הוסד' ומכח המלשינות הנ"ל החבילה נתפרדה ונעשה אגודה אגודה והשררה גזרה שכל היהודי' הדרי' תחת ממשלתו לא יהיו סרים למשמעתו של המורה צדק בהוראתו הוא רב הגאון ר"מ ואב"ד דק"ק הנ"ל רק כי יהיה להם דבר יבואו לפני המורה אשר נתקבל לכל בני מדינתו הוא המור' אשר נתן רשות למסור האיש הישר הנ"ל והנה מסתייע מלתא שנשאל המורה הנ"ל מה ראה על ככה להורות שלא כהלכה ולפרוץ פרצה פן יהיה לשמצה ויען ויאמר טוב הוריתי ובנימוקי מוהרר"ם מריזבורק כך מצאתי וז"ל דין אדם המגזם לחבירו בקהל ובב"ד ובפרהסיא ואינו רוצה לקבל דין אע"ג דגזים אינש ולא עביד ה"מ בצנעא אבל בפרהסיא ובב"ד גזים ועביד לכן מותר להנצל מן המגזם לו אפי' ע"י כותים ויבקש מן השר לעשות לו שלום עכ"ל זהו תורף השאלה ולכוונה זו פני השואל פונות רק במלות מתחלפות ושונות השואל כענין וביקש מאתי לחוות דעי מרחוק אם המור' הנ"ל דיבר נכונה או טעה בדבר משנה:
<b>תשובה</b> הנה עדי בשחק נאמן שכן דרכי וטבעי שלא לתקוע את עצמי לדבר הלכה ואני מניח הדברים לגדולים חקרי לב בחכמה ובמנין ואני רואה את נגעי עצמי שחכמה אין כאן וזקנ' אין כאן אך ורק באשר הענין הזה הוא הרמת יד בתורת משה לא אחשה ובמקום חילול השם אין חולקין כבוד ולית בה מצות פרישה ע"כ אענה חלקי אשר נמסר לי בלחישה ובלבי חרושה. אמנם בדרך קצרה וכבושה ולא אעשה כדרכי וכדרך משיבי תשובה לברר כל חלקי הסותר לבנות ולסתור מכמה טעמים נימוקים חדא שלא יקרב המורה הדיעות אשר אצלי הם רחוקים ודחוקים ועוד קאמינא שבכמה ענינים מילי דעלמ' ודשמי' אנו טרודין ועסוקין וזה החלי בעזרת ה' צורי וגואלי.
<b>מכתלי</b> הוראת זה המורה ניכר שהוא מבין דברי מוהרר"מ מריזבורק מה שכתב אדם המגזם לחבירו כוונתו שמגזם לו ומקנטר אותו בדברי קנטורין אע"פ שלא גיזם לו בעניני מלשינות מ"מ יש לו רשות להנצל ממנו ע"י כותים דאי לא תימא הכי אלא תאמר שהמורה הנ"ל מפרש ומביא דברי מהורר"מ במ"ש המגזם לומר שמגזם לו באלך ואמסור א"כ אין הנדון דומה לראי' כלל לפי מה שבא בשאלה שמעולם לא נשמע מן האיש הישר הנ"ל ולא השמיע לאזניו שילך וימסור ח"ו אלא עכ"ל שהמורה הנ"ל מפרש והבין דברי מהוררמ"מ מ"ש המגזם וכו' היינו שמגזם בדברי קנטורים ועל זה נשיב ונאמר שלא כיון יפה כאמרת אלוה צרופה מכמה טעמים שונים כאשר יבאו לפנינו:
<b>חדא</b> מי לנו גדול ממשה ה"ה הגאון מהור"ר משה איסרלש אשר מימיו אנו שותים ובקי בדברי מהרר"ממ טפי מינן והוא הבין שמ"ש מוהרר"מ המגזם לחבירו רצה לומר המגזם לחבירו באלך ואמסור שהרי כתב בסי' שפ"ח ס"ח בההג"ה וז"ל ואפילו לא מסרו וכו' ואפי' לא יודעין אם רגיל בכך אם לא מ"מ יכול זה שכנגדו לעמוד ולהציל את עצמו ע"י כותים וכו' עכ"ל ומהרמא"י הוציא דין זה ואפילו לא וכו' מתוך דברי מוהרר"מ כמבואר בס' דרכי משה שלו וכן נרשם בספ' ש"ע וא"כ מה ראה אותו המורה לפרש דברי מוהרר"מ היפוך הבנת הגאון מוהררמ"אי ולא זו בלבד אלא שסמך ונשען על הבנתו ובינתו למעבד עובדא נגד מוהרמא"י אשר מפיו אנו חיים וכל הפורש ממנו כאלו פורש מן החיים אם לא בראיות ברורות שנראות לעינים ועכ"פ בהסכמו' בעלי תריסין בעלי קרנים זאת לא זאת כי אם מחשבה רעה או עני בדעת היה המורה באותה השעה והנה לכאורה נראה ללמד זכות קצת וסניגרו' לדברי המורה הנ"ל שלשון מהורמ"מ דחקתו להבין דבריו שמ"ש המגזם וכו' ר"ל שמגזם באיומים וגיזום בעלמא ולא באלך ואמסור שהרי הוא סיים וכתב ויבקש מן השר לעשות לו שלום ומלשון זה משמע שלא יבקש מן השר רק לעשות לו שלום אבל לא יסבב לו היזק בדברים אחרי' ואם היה כונת מהרמ"מ במה שכתב המגזם וכו' כגון שאומר אלך ואמסור א"כ ה"ל רודף וניתן להצילו בנפשו כמעשה דר' שילא וכמעשה דרב כהנא מכ"ש שניתן להצילו במסירות ולסבב עליו ערעורי' ובלבולי' אחרי' אלא ודאי מ"ש המגזם ר"ל בדברי קנטורין לכך אין לו רשות רק לומר להשר לעשות לו שלום כך נראה לכאורה אבל במעט עיון נראה שדברים דחויים הם כי אפשר לומר שמה שכתב מהררמ"מ המגזם לחבירו וכו' כונתו לומר המגזם לחבירו שאומר אלך ואמסור והא דמסיים ויבקש מן השר רק שיעשה לו שלום היינו משום שגם במי שאומר אלך ואמסור לא יבקש מן השר רק שיעשה לו שלום ולא יסבב ויגלגל עליו ערעורים ובלבולים אחרים אם אפשר להנצל ממנו בשאלות שלום לבד וכן כתב המרדכי בפ' הגוזל גבי מעשה דר"א ור' יואל ע"ש ומהרמ"אי הביאו בהגה"ה ס"ט וכיוצא בזה כתב הגאון מהרי"ל בתשוב' סי' צ' מעש' שהיה ראובן גיזם לשמעון על נפשו ושמעון התפיסו להכריחו לישבע או"ר ורי"ד סתם ומתוך זה בא ראובן לידי היזק גדול ופסק ששמעון דין מסור יש לו על ככה וכו' וכ"ש שלא היה לו לכופו על או"ר ורי"ד סתם אלא שהיה לו להשביעו לבלתי הזיקו בגופו ע"י כותיים וכו' ע"ש כי האריך בדין מסור וצירף כמה טעמים מ"מ מריהטא משמע שמטעם זה לבד שלא הי' לו להשבי' על או"ר ורי"ד סתם נמי נתן לו דין מסור לענין תשלומין כי אין לו לאדם לקבול כי אם מה שצריך לעניינו לעשו' לו שלום והם ממש דברי מהרמ"מ הגם שיש לחלק ולומר דשאני בדין של מהרי"ל שגיזם לו על גופו ע"י כותיים ר"ל שישכיר לו גוים שיכוהו או כיוצא בזה אבל לא גיזם לו אלך ואמסור אבל המגזם אלך ואמסור גרע טפי. אבל זה אינו דלא גרע אם אמר בפירוש וגיזם לו על גופו משגיזם לו אלך ואמסור שאין בו חשש אלא סכנת גופו וק"ל וכיון שזכינו לדין דין אמת שאפי' האומר אלך ואמסור אין רשות לשכנגדו רק לבקש לו שלום כיון שאפשר להנצל ע"י כך א"כ דברי מהרמ"מ נכונים אף אם כוונתו המגזם היינו שאומר אלך ואמסור ותמיהתי קוראת על המורה למה נמר טעמו ולקח מקח רע לעצמו בהבנת דברי מהרמ"מ שלא כהבנת מהרמ"אי וכן משמע לי מדברי הגאון מהרש"ל שהבין דברי מוהררמ"מ כמו שהבינם מהוררמ"אי שכתב בים ש"ש פ' הגוזל בתרא סי' נ' לאחר דברי הרי"ף והרמב"ם (שאביא להבא) סיים וכתב ודלא כיש מורים בזמנינו בעו"ה כשיש להם מחלוקת עם בן אדם מתירים הם עם צד שלהם למסור אותם שכנגדם וכו' עכ"ל ואם איתא שמהרש"ל הבין דברי מהרמ"מ שהמגזם לחבירו בדברי קנטורים יוכל להנצל ממנו ע"י כותיים ה"ל להביא דבריו ולחלק עליהם כי כן דרכו בספרו זה ולא הוה שתיק מניה אלא ברור לי שאף מהרש"ל הבין דברי מוהרמ"מ כמו שהבין מוהרמא"י כיון שזכינו לדין שהבנת מוהררמ"אי בדברי מהרמ"מ מצד הדין ומצד הלשון הוא נכון ואפשר מעתה נשוב ונאמר שהוא מוכח וא"א לפרש ולהבין דברי מוהרמ"מ כמו שהבין המורה הנ"ל שהרי הרי"ף כתב בפרק הגוזל בתרא לאחר שהביא עובדא דשלח מר עוקבא לר"א בני אדם העומדים עלי וכו' דפ"ק דגיטין סיים וכתב שמעינן מיניה דאפי' במקום צער אסור למסור בר ישראל ביד כותים בין בגופו בן בממונו וכן כתב הרמב"ם בפ"ח מהל' חובל ומזיק וז"ל ואסור למסור ב"י וכו' ואפי' היה רשע ובעל עבירות ואפי' היה מצר לו ומצערו וכל המוסר לישראל ביד כותי' בין בגופו בין בממונו אין לו חלק לעולם הבא עכ"ל ונראה לי שמ"ש הרמב"ם ואפי' הוא רשע ובעל עבירות וכו' למד כן מעובדא דמר עוקבא אע"ג שהמיצר לו היה גניבא ולא הוה רשע מ"מ מדשלח ליה ר"א אמרתי אשמרה דרכי לפי מחסום בעוד רשע לנגדי משמע אפילו המצער לו הוא רשע מ"מ אסור למסרו בין בגופו בין בממונו ובלתי ספק שגם הרי"ף סובר כן והא דלא כתב כן בהדיא ובפירוש היינו משום שהוא הביא עובדא דמר עוקבא כהווייתו וממילא משמע מניה אפילו המצער הוא רשע אבל הרמב"ם שלא הביא העובדא כהווייתן הוצרך לפרש אע"פ שהוא רשע ובעל עבירות וכו' גם משמע לי שמ"ש הרמב"ם כל המוסר לישראל וכו' אין לו חלק לעולם הבא קאי גם אמוסר לישראל רשע ובעל עבירות שמצערו ואין לדחו' ולומר שמה שכתוב וכל המוסר וכו' הוא בבא בפני עצמו וקאי אמוסר דעלמ' אבל המוסר לרשע ובעל עבירות המצער לו אע"פ דלא שפיר עביד מ"מ יש לו חלק לעולם הבא דהא מהרי"ק כתב קכ"ו ומדקדק כיון שלא כתב הרמב"ם בבבא הראשונה גבי האומר אלך ואמסור אין לו חלק לעולם הבא משמע ליה שהאומר אלך ואמסור אף שמותר להרגו מ"מ יש לו חלק לעולם הבא דאל"כ ה"ל למכלל אלך ואמסור ג"כ בבבא ראשונה א"כ משמע להדיא שכל מה שנזכר בבבא הראשונה אין לו חלק לעולם הבא וק"ל. וכיון שבררנו שדעת הרי"ף והרמב"ם (וכן כתב הסמ"ג) שוה שאסור למסור בר ישראל אפילו הוא רשע ובעל עבירות ומיצר לו הרבה (והרמב"ם הוסיף שאין לו חלק לעולם הבא) וראייתם מבוררת מן תלמוד ערוך עובדא דמר עוקבא איך יעלה על דעת שום בר דעת לומר שמהר"מ מריזבורק יחלוק עליהם בלי טעם וראי' אלא הדבר פשוט שמ"ש מהורמ"מ שמותר להנצל ע"י כותים מיד המגזם לו היינו שמגזם לו באלך ואמסור אבל המאיים בדברי קנטור לחבירו ומצער לו אין לו רשות להנצל ממנו ע"י כותים וכדעת הרי"ף והרמב"ם ואין לחלק את השוי' ועדיין יש מקום להמורה הנ"ל לומר שלעולם מותר לאדם להנצל מן המצערו אפי' ע"י כותים אע"פ שיגיע לו היזק ממון מזה ע"י גרם והא שכתב הרמב"ם והרי"ף שאסור למסור אפילו לרשע ובעל עבירות אפי' מצער לו הרבה היינו אם א"א לו להנצל ממנו אלא ע"י מסירות ועלילות אחרים אזי ישא ויסבול ולא ימסרנו אבל לקבול להשררה לעשות לו שלום שרי אע"פ שיגיע לו היזק ע"י גרמתו ואין לסתור סברא זו ממה שלא ביקש מר עוקבא או למה לא נתן לו ר"א רשות לעשות כן דאיכא למימר שלא היה לו אפשר להנצל מן גניבא ומצערו כי אם ע"י מסירות אחרות וא"כ אם המורה הנ"ל לא נתן רשות רק לקבול להשר שיעשה לו שלום היה מקום להוראתו קצת אבל כד מעיינין שפיר גם זה אינו אלא דברי רוח והוא זה דאם נאמר לעשות לו שלום מותר לקבול אפי' ע"י דברי קנטורי' ואעפ"י שיגיע לו היזק מזה ואין איסור להנצל ממנו ע"י כותים כי אם ע"י מסירות ובלבולי' אחרים. ולפי זה מוכרחי' אנו לומר שהמגזם לו באלך ואמסור יש לו רשות להנצל גם ע"י מסירות אחרות אעפ"י שיגרום לו היזק ממון ע"י כך וזה אינו כמו שכתב המרדכי בפ' הגוזל וז"ל אע"ג דאמרינן המסורות מורידין ולא מעלין אפ"ה לא היה לר' יואל להפסיד ממון לר' אפרים אפי' מסרו לו ר"א תחלה דק"ל ממון מסור אסור לאבדו בידים וכו' הרי קמן שאפי' מסור גמור אסרו לחזור ולמסרו ונפשי יודעת מאד שיש לחלק ולומר שודאי כדי להנצל מן המסור שרי לאבד ממונו ואין איסור אלא אם אינו ניצל ע"י איבוד ממונו וכן משמע באמת מלשון המרדכי אבל מ"מ נלע"ד שבשום ענין אין היתר לאבד ממונו של מסור אפי' להנצל ממנו ע"י כך אעג"ב דגבי רודף אינו כך שהנרדף יכול להציל את עצמו בממון הרודף כדאיתא בפ' הגוזל ובסנהדרין מ"מ גבי מסור אינו כן שאינו ממש רודף וראיה לדברי שהרי המ"ד שממון מסור מותר לאבדו היינו דוקא להנצל ממנו דהא הוא לומד ההית' שלא תהא ממונו חמור מגופו וא"כ דיו לבא מן הדין להיות כנדון מה גופו מותר לאבדו כדי להנצל ממנו כך ממונו מותר לאבדו כדי להנצל ממנו וע"ז פליג המ"ד האחר וס"ל כוותיה דאסור לאבד ממונו משמע אפי' להנצל ממנו אסור לאבד ממונו כך נראה לע"ד נכון וברור אך מאחר שבפוסקי' לא משמע כן לא אחליט דין זה להעמיד עליו יסוד ובנין להכריח שמהרמ"מ איירי בהמגזם אלך ואמסור כמו שהבין מהורמ"אי רק נאמר שאף אי יהבינן להמורה הנ"ל כל טעותיה' ולפרש דברי מהרמ"מ בהמגזם לחבירו בדברי ריבות וקנטורים מ"מ לא מצא ידיו ורגליו במהר"מ לתרץ וליתן טעם להוראתו לפי שבא בשאלה שהוא התיר למסור האיש הישר הנ"ל לענשו ממון ולגלות עליו מסתורין גם בא בשאלה שמעולם לא אמר האיש הנ"ל שאינו רוצה לקבל דין רק אדרבא הוא מוחזק בכשרות לקבל דין ומשפט כאשר יורוהו המורים ובכיוצא בזה לא יעלה על לב שום אדם בעולם להתיר לעשות אויבינו פלילים כי מהרמ"מ לא דיבר כי אם במי שאינו רוצה לקבל דין ועוד יש לע"ד חבילות ואגודת ראיות שאם איש ישר מוחזק בכשרות אמר אלך ואמסור שאין להענישו על כך וא' מהם הוא מה שכתב הב"י בסי' ל"ד לאחר שהביא הגהו' אשרי דז"ב ומה שסיים ג"כ בדק הבית שלו (ומוח"ז הביא דבריו בסעיף ל"ב) רק שאין הזמן מסכים עמדי כלל:
<b>כללא</b> דמילתא חזרתי על כל צדי צדדים למצוא מקום זכות להמור' הנ"ל ולריק יגעתי ולא מצאתי אפי' משענת קנה רצוץ שיסמוך עליו ובהא סלקא ונחתי שלא הורה טב ועיניו הטעתו ווי להוראת שעה לפרוץ פרצה בבקעה להתיר דמן של ישראל ולבלעם חנם ואם המורה או המלשין מחויב לשלם לאיש המגזם את נזקו במיטב כסף מלא מזה לא אדבר כי לא נשאלתי על זה אבל הא ודאי שהמורה הנ"ל מחויב להשתדל בכל עז ולכרכר להחזיר העטרה על יושנה בק"ק הנ"ל ולא ישיג גבולו של המורה צדק הנ"ל ויסלק ידו מגבולו כדי שלא יהא החוטא נשכר והמשכן יהיה אחד כמאז ומקדם ואז יסלח ויכפר לו מעונה אלהי קדם מה שנראה לע"ד הקלושה והנמוכה על פי האמת והדין בלי שום צד נטיה אהבה או שנאה כי אינני מכיר לשום א' מן הצדדין והשאלה בדרך ראובן ושמעון אלי כתוב וכתבתי וחתמתי שמי היום יום השני לסדר כי גאה גאה נאום הקטן והטרוד גרשון אשכנזי:
<b>שאלה</b> <b>מט</b> נדרשתי לאשר שאלוני לחוות דעי מרחוק בענין משפחת ראובן ומשפחת שמעון שהם מחולקי' בהעסקו' בב"ה וז"ל וכו' והנה כבר כתבו הראשוני' והאחרוני' שאין להשיב לשום א' מן הצדדים פן ילמדו לשקר מתוך התשובה שישיבו להם אמנם מי שהביא לפנינו השאלה הוא איש ישר וכשר וכדאי לסמוך עליו ואמר ששני הצדדי' בקשו מאתנו להורות להם הדין עם מי ומה גם שנראין הדברים שהוא מחלוקת לשם שמים ואין לחוש שמא ילמדו לשקר מתוך דברינו ע"כ לא אמנע לגלות דעתי הקלושה כאשר יורוני מן השמים אמנם בקצרה כי עת לקצר וה' יצילנו מן המצר:
<b>תשובה</b> הנה דברי הראובנים סובבים על שני קוטבים שהם רוצי' לדחות השמעונים משני טעמים א' משום שיש פגם למשפחתם אם יתערבו השמעוני' עמהם בהתעסקות בב"ה ב' שהם חוששין שמא היום או למחר לאחר זמן ישנו השמעונים מנהגם של הראובנים כמבואר באריכות בשאלה הנ"ל שטוענים אף אם יקבלו עליה' השמעוני' בשבועה וחומרא גדולה שלעולם לא ישנו מנהגם מ"מ אינם מאמינים להם והנה אחר אחרון אני בא ואען ואומר אם ישבעו השמעונים שלא ישנו מנהגם של הראובנים אז אין לחוש שמא יעברו על שבועתם כי לא נחשדו ישראל על כך לעבור על לאו לא תשא החמור טפי והנה לכאורה היה נראה שיש לראובנים על מה שיסמכו במה שאינם רוצים להאמין לשמעונים על שבועתם כי חוששין שמא לא יקיימוהו מהא דאיתא במרדכי ובאשר"י ריש פרק החולץ וכן בטור א"ע סי' י"ג בשם מהר"ם אם נשא מעוברת חבירו אף אם הדיר הנאת תשמישה עליו ע"ד רבים עד שיגיע זמן לכנוס דהשתא אסורה לו מדאורייתא אפ"ה צריך להוציאה ולא דמיא לסוטה דשאני התם דסני לה ומאוסה עליו שהרי קינא לה ונסתרה הלכך לא חיישינן שמא יבא עליה ולפ"ז משמע אף אם הדיר הנאת תשמישה עליו מ"מ חיישינן שמא יבוא עליה ויעבור נדרו א"כ בנ"ד ג"כ יש לחוש שמא יעברו השמעונים על שבועתם. אבל כד מעיינינן שפיר אין משם ראיה כלל. דשאני התם דיצרו תקפו עליו לפיכך אנו חוששין שמא יעבור על שבועתו משא"כ בנדון דידן וראיה לדבר שיש לחוש ולהחמיר יותר במקום שיצרו תקפו מהא דאיתא בפ' אלו מומין במתניתין הנושא נשים בעבירה פסול עד שידירנה הנא' והמטמ' פסול עד שיקבל עליו שלא יהא מטא למתי' ומפרש בגמ' מ"ש הכא דסגי ליה בקבלה ומ"ש התם דמדרינן ליה התם יצרו תקפו עליו ע"כ הרי מבואר שאנו מחמירין במקו' שיצרו תקפו ואין להקשות יצרו תקפו איצרו תקפו כי גבי נושא נשים בעביר' סגי' לי' במה דמדרינן ליה אע"פ שיצרו תקפו וגבי נושא מינקת חבירו לא סגי במה דמדרינן ליה כי שאני התם גבי הנושא נשים בעבירה אע"פ שהוא פסול לעבוד מ"מ אם עבד עבודתו כשירה כמ"ש הרמב"ם בפ"ו מהל' ביאת מקדש על כן לא רצו חכמים להחמיר עליו ולפסלו לעולם אף אם ידירנה הנאה אבל גבי מינקת חבירו איכא חשש סכנות נפשות דחמיר טפי גם לא יוציאנה לעולם רק עד שיגיע זמן שראוי לכנסה לא רצו חכמים לסמוך על נדרו כיון שיצרו תקפו ולעד"נ שמוכרחין אנו לחלק בין יצרו תקפו למקום שאין יצרו תקפו דהא הרא"ש כתב וכן הטור בא"ע סימן י"ג אם נתנה בנה למניקה חוששין לחזרה אפי' השבענוה ע"ד רבים שאין לחוש לחזרה מ"מ לא תינשא משום דאתי לאחלופי ועיין בב"י משמע שהחליט הרא"ש והטור כיון שהשבענוה תו ליכא למיחש לחזרה ולא חיישינן לשמא תעבור המינקת על שבועתה וקשה הלא הרא"ש כתב גבי הנושא מינקת חבירו אף אם הדיר הנא' תשמישה עליו חיישינן שמא יבא עליה אלא מוכרחים אנו לחלק בין מקום שיצרו תקפו למקום שאין יצרו תקפו כמו שכתבתי לעיל ממילא לא זו שאין ראיה לדברי הראובנים שרוצים לדחות השמעונים ולא רוצים לסמוך אשבועתם אלא אף זו מצאנו סתירה לדבריהם בדברי הרא"ש והטור במה שכתבו אפי' השבענוה ע"ד רבים שאין לחוש לחזר' כו' ודי בזה לסתור טענת הראובנים השני' ומעתה נבוא לטענת הראובנים הראשונים שרוצים לדחות השמעונים מטעם פגם משפחה והביאו ראי' לדבריהם מהא דאיתא בטור י"ד סימן שס"ז בשם אבל רבתי אשה שירשה קבר נקברת היא בתוכו אבל לא יוצאי יריכה וטעמא דמילתא מפרש הטור משום פגם משפחה דגנאי הוא למשפחתה שיהיו נקברים עמהם זרים שאינם מתייחסים אחריהם ולפי דעתי אין לחלק בין נדון שלהם ובין הא דאבל רבתי בזה אנו צריכים להרחיב הדבור:
<b>והנה</b> לכאורה נראה דדבר זה אם יש לדמות דבר אחר להאי דאבל רבתי אם לאו הוא מן כת של קודמים ובמחלוקת שנויה דאיתא במרדכי פ' המוכר פירו' וז"ל המוכר קברו כו' כ' ראבי"ה ה"ה דאינו יכול למכור וליתן מקום אבותיו בב"ה מיהו הדמי' יחזירו בין בב"ה בין בקבר שלא יפסיד הלוקח ורבינו האי גאון כתב שמכירתו מכירה עכ"ל ומשמע לכאורה שרב ה"ג פליג אראבי"ה בזה שראבי"ה מדמה דין המוכר מקום אבותיו לדין המוכר קברו ורב ה"ג אינו מדמה דין המוכר מקום אבותיו לדין המוכר קברו וכן הבין הגאון בעל המפר' שזה הוא הפלוגתא וא"כ צריכין אנו ליתן טוב טעם ודעת למה לא מדמה רב האי גאון דין המוכר מקום אבותיו בב"ה לדין המוכר קברו אלא על כרחינו לומר דס"ל לרה"ג דוקא המוכר קברו באים בני המשפחה וקוברים אותו בעל כרחו משום פגם משפח' דלענין קבורה יש קפידא טובא שערב לאדם שיהא נוח אצל אבותיו כמו שכתבו הפוסקים אעפ"י שאין מפנין המת מקבר לקבר אפי' מבזוי למכובד אבל מקבר מכובד לקברות אבותיו מפנין אפי' קברות אבותיו הוא קבר בזוי. משום שערב לאדם שיהא נוח אצל אבותיו וכיון שיש קפידא טובא בזה לפיכך מי שמזלזל ואינו חושש להיקבר בקברות אבותיו הוא פגם משפחה אבל במקום אבותיו בב"ה שלא מצינו קפיד' כ"כ ע"כ אם מזלזל אדם במקו' אבותיו בב"ה ומכרו לאח' אין בזה פגם משפחה זהו דעת רה"ג לכן ס"ל המוכר מקום אבותיו מכירתו מכירה וא"כ הוא פלוגתא ראבי"ה ורה"ג ממילא נדון דידן תלוי ג"כ בפלוגתא זו לראבי"ה שמדמה דין מקום אבותיו בב"ה למוכר מקום קברו ה"ה נמי מדמינן נדון דידן למ"ש הטור בסימן שס"ו ולרב ה"ג שאינו מדמה המוכר מקום אבותיו בב"ה למוכר קברו ומחלק כמו שכתבנו ה"ה שאין מדמין נדון דידן להא דאיתא בטור סימן שס"ו וק"ל ממיל' הוה פלוגתא דרבוותא אם יש לדמות נ"ד למ"ש הטור בסימן שס"ו אם לאו כן משמע לכאורה אבל כד מעיינינן במקום מוצא מקור דברי רב האי גאון שהוא בשעריו שער ד' כמו שכתב האגודה בס"פ המוכר פירות נראה עין בעין שההבנה בדברי רה"ג שכתבנו לעיל איננה אמיתית כי זה לשון רה"ג בשער ד' הדרך התשיעי מי שמכר מקום קברו אעפ"י שממכרו קיים כשימות המוכר יקבר באותו קבר עכ"ל הרי מבואר נגלה מה שכתב המרדכי והאגודה בשם רה"ג שמכירתו מכירה קאי אמוכר מקום קברו ולא אמוכר מקום אבותיו בב"ה והא דמשוה המרדכי גם האגודה פלוגתא בין ראבי"ה ורה"ג הוא זה כי ממה שכתב ראבי"ה לשון אינו יכול למכור גם ממה שכתב ומחזירין הדמים משמע שהמקח בטל לגמרי ומחזירין כל הדמים על זה פליג רה"ג וס"ל דמכירתו מכירה רק כשימות המוכר קוברי' אותו באותו קבר ולפי זה אינו מחזירין לו כל הדמים ואפשר שאין מחזירין לו דמי' כלל דה"ל כאלו מכרו לו בפירוש עד שימות וטעמא דמילתא שהמקח קיים עד שימות המוכר כי כל זמן שהמוכר חי אין כאן פגם משפחה אעפ"י שאיש אחר משתמש במקום קברו זה נלע"ד פשוט וברור ואמיתי בהבנת דברי רה"ג ומה שהגאון בעל המפרש לא כיון בזה האמת אין זה מצד חסרון הבנתו חלילה רק מצד חסרון הספר ששעריו של הה"ג לא נדפסו בימיו כי הגאון נתבקש בישיבה של מעלה.
<b>אמנם</b> נראה לע"ד שמצד אחר הדין עם הראובנים והוא זה שנראה שב"ה זו דין ב"ה של כרכים יש לה שבאים לשם ממקומות אחרים א"כ אין למשפחות ראובנים שום זכות בב"ה כי אם טובת הנאה ומבואר הוא במהרי"ק שורש קס"א ענף ג' (והובא בהגהת ש"ע ח"מ ס"ס רע"ו) שאין אדם מוריש טובת הנאה לבניו אלא אם באנו לזכות השמעונים צריכים אנו לומר שדבר זה מה שמתעסקים בב"ה דין שררה יש לו ושררה מוריש אדם לבניו כמו שכת' מהרי"ק בשורש הנ"ל וז"ל וה"ה בנ"ד כיון שאינו ממון לא יורישו לבניו ואע"ג דלענין שררה מצינו שאם בנו ראוי קודם הוא לכל אדם ע"כ צריך לחלק בין שררה להך דהכא כו' עכ"ל ואם כן הוא שבאים השמעונים להתעסק ולהשתמש בתגא ולנהוג שררה בשביל נשותיה' נראה לע"ד שלא דברו נכונה כי אין לבנות לירש גדולת ושררת אביהן כי עיקר מוצא מקור דין זה שיוכל אדם להוריש גדולתו לבניו הו' מהא דאית' בת"כ פ' צו (והמעיין שם יראה באר הטיב שאין לבנות לירש גדולת אביהן ולענין חפצי קודש משמעות השאלה שהשמעונים רוצים ליקח חלקם ולהוליכם לב"ה אחרת ולהניחם בקדושתם רק שיהי' להם טובת הנאה וא"כ הוא גם בזה לא דברו נכונה כמו שכתבתי לעיל בשם מהרי"ק ועיין שם כי כל דברי שאלה בענין זה מבואר שם. ולא נעלם מעיני מ"ש הגאון ר' אלי'מזרחי בתשו' סי' נ"ג שחולק בזה אמהרי"ק (אע"פ שלא הזכי' המהרי"ק) וס"ל דאומד הדעת הוא של המקדיש שיהיה הכלי קודש בב"ה שהוא מתפלל בו הוא ובניו כדי שישגיחו עליהם ע"ש כי האריך מ"מ נראה לע"ד שגם מהררא"מ מודה בנ"ד שאין לשמעונים זכות להוציא חפצי קודש מב"ה של הראובני' כי יותר יש אומד דעת המורישי' שלא יוציאם משם וק"ל אמנם אם מנהג מקום קבוע הוא מי שנותן כלי קודש או חפצי קודש אח"כ הוא מוציא לב האחרת או עושה בהם כרצונו ואוות נפשו אזי פשוט הוא שיכולים השמעונים ליקח חלקם ועיין כל זה במהרי"ק שורש קס"א ותמצא הכל באר היטב נ"ל גרשון אשכנזי.
<b>שאלה</b> <b>נ</b> ילמדנו רבינו על ראובן שהיה סרסור ושדכן עד שיגע ומצא לשדך ולקשר אשה שנתארלמה לבן גילה והלכה והיתה לאיש ההוא והכניסה כל אשר לה לבעלה ולא שיירה לעצמה אפילו כאיסר שמן ואחר הנשואין תובע ראובן שכר שדכנות מן האש' והיא פשטה לו את הרגל באומרה שאין לה לשלם והבעל אומר שראובן לאו בעל דברים דידיה ושאין שורת הדין יתן שהוא ישלם חובות אשתו והנה באו לפני לדין ונתתי את לבי לתור ולדרוש להצדיק את הצדיק ולחייב את החייב ועלה ברשת עיוני כאשר בינותי בספרים שהבעל חייב לשלם את ראובן בראיות אשר יעברו לפנינו ועכ"ז לא מלאני לבי לעשות מעשה עד כי יבא דברי קדשו דברי אלקים חיים כאשר עיני כל ישראל על רבינו תלוים עד ביאת הגואל.
<b>והנה</b> לכאורה נראה דשכר שדכנות בזה כמלוה בשטר דמיא ולדברי הכל גובה מן הבעל פשיט' אי בעל יורש הוי אפילו מלו' על פה נגבית מן היורשין אלא אפילו אמרינן בעל לוקח הוי אפילו הכי בעל חייב לשלם בנדון דידן מפני שכמלוה בשטר דמי ואין להקשות מזה דכתב רמ"א בסימן צ"א בא"ה בשם הרמב"ן דאפילו במלוה בשטר לא אמרינן גובה מבעל אלא דוקא היכא שהכניסה לו קרקע או מטלטלי אגב קרקע. הלא המעיין בתשובה עצמה יראה עין בעין כי אותו פה קדוש כל דבריו בנוים על עמוד הברזל אם אמרינן דמטלטלי דיתמי אין ב"ח גובה מהם אכן אחר תקנות הגאונים דתקינו דמטלטלי דיתמי משועבדים הם לב"ח דבר פשוט הוא יותר מביעתה בכותחא דבעל חייב לשלם אף שלא הכניסה לו רק מטלטלי שהרי הרמב"ן רוצה להוכיח דאותו איבעיה דלותה ואכלה ועמדה ונשאת מיירי במלוה על פה דאלו בשטר היא גובה מן הבעל בין שעשאוה כיורש או כלוקח דמלוה בשטר גובה מן הלקוחות ומסיק שם דמיירי שהכניסה לו קרקע דאלו הכניסה לו מטלטלי' אינו גובה דמטלטלי דיתמי לב"ח לא משתעבדי עכ"ל נמצא אנן אחר תקנות הגאונים אפי' ממטלטלי שפיר גובה אכן לברר כשמלה ששכר שדכנות כמלוה בשטר דמי יש להוכיח ראשון מדברי מהר"ם מפדוואה תשובה נ"ה (וקצת מה עושה רושם מזה רמ"א בסי' צ"א) אכן הגאון מהר"ם פאדוואה ירד לעומקה של הלכה וצלל במים אדירים והעלה בידו מרגניתא דשכר שתדלנות כמלוה בשטר דמי מכח ג' טעמים חדא דבכל מקום דלא נוכל לומר איהו דאפסיד אנפשיה שויוהו רבנן לבעל כיורש דדוקא בתקנת אושא דלא שכיח שיהא פסידא לאחריני שויוהו כלוקח ראשון ומוציא מיד הלקוחות אבל על כה"ג מה הוה ליה למעבד דשכירות כזה אינו משתלמת אלא לבסוף דלא דמי לאשה שלותה ואכל' דמסיק בגמ' דלא הוה ליה להניח מעותיו על קרן הצבי להלוות בלא שטר וגם גבי תקנו' אוש' איהו דאפסי' אנפשי' דלא הוה ליה למזבן מאיתת' דיתבא תותי גברא כדאיתא התם וכן הוא סברת התוספת והנה הטעם השני שכתב מהר"ם מפדאווה דמאן דיזיף בצנעה יזיף ולית ליה קלא אבל שכר שתדלנות בפרהסיא הוא וכמלוה בשטר דמיא כמו פרנסה דמקשי סתמא דתלמודא דלמא שאני פרנסה דאית ליה קלא א"כ גם בנדון דידן קלא אית ליה כי המקשר והמשודך יודע מי הוא השדכן. והסרסור. אכן ראיה אחרונה שהביא אותו פה קדוש וז"ל אף אם נאמר שהוא כמלוה על פה גמור היה נראה לפסוק שתמכרה כתובתה בטובת הנאה עכ"ל מחילה מעצמותיו הקדושים כבר דחה הגאון רש"ל בספרו יש"ש בפ' החובל מילת' בטעמ' דהאידנ' לא אמרי' תמכרה כתובת' בטובת הנאה ודבריו טובים נכוחים וישרים למוצאי דעת. ואין לדחות כל דברי מזה שכתב רמ"א בסוף סימן צ"ו שהבעל אינו חייב לשלם בשביל אשתו דהתם מיירי בוודאי בפקדון כאשר הלשון מוכח עליו יע"ש וק"ל.
<b>אך</b> את זה יורה לי צדק חכמתו וענותנותו על מה שכתב הטור וגם הש"ע ס"ס קי"ב נושא דגלו דבעל בנכסי אשתו לוקח הוי וכן כתב בסי' ק"ג ס"ס י' והטור כתב כך בשם בעל התרומות וז"ל של בעל התרומות בשער מ"ג על הגמ' דפרק י"נ לות' ואכלה וכו' ואסיקנ' דבעל לוקח הוי וכו' ותימא הוא מהיכ' פסיקא להו מילתא כאלו אמרינן בכל מקום כן והלא בגמ' בעיין לא איפשטה הוא דאמר רב אשי שויוהו כלוקח וכיורש וכן כתב הרי"ף בעיין לא אפשיטה. וכן כתב מהר"ם מפדאוו'. באותה תשוב' דאיבעי' ולא איפשטה הוא ובעל התרומו' כתב ואסיקניה דלוקח הוי וע"ק מהא דאמרינן בפרק מי שהיה נשוי אמר אביי נכסי לך ואחריך לפלוני ומכרה ומתה הבעל מוציא מיד הלקוחו' ואחרייך מיד בעל ולוקח מיד אחרייך ואוקימנ' בידא דלוקח ופריך התם מאי שנא מהא דתנן דיעשו פשרה ביניהם ומשני התם אית ליה פסידא לכולהו וכו' הכא לוקח אית ליה פסידא וכו' וא"כ קשה לדברי בעל התרומות אי בעל לוקח הוי למה לוקח זה מוציא מיד בעל הרי בעל הוא לוקח ראשון ומאי אולמיה כח לוקח זה מלוקח זה אף שיש לצדד בענין כזה לפי סברת התוספת הלא אצפה לתשובת של רבינו אכן בדבר שכר השדכנות יודיעני דעתו הרמה. ויזכה לראות בנים ובני בני' עוסקי' בתור' ה' תמימה ולהעמיד תלמידי' המעניקי' בקומתן את החמה ויאריך ימים על כסא ממלכתו כרצון תלמידו המתפלל על אריכת ימיו אמן:
<b>נא</b> אהו' הנה נא הואלתי לדבר אל רבינו אגב אורחא יודעני דעתו על הא דאמרינן בפרק האורג דף ק"ה על המשנה דכל המקלקלין פטורין ופריך בגמרא ורמינהי הקורע באבלו ובחמתו וכו' עד דמסיק אחמתו נמי לא קשיא הא ר' יהודה דאמר מלאכ' שאינה צריכה לגופה חייב עליה והא ר"ש דאמר משצל"ג פטור עלי' ופריך אימר דשמע' ליה לר' יהודא במתקן במקלקל מי שמע' ליה ומסיק האי נמי מתקן הוא דעביד נחת רוח ליצרו וכו' עד דעביד למירמ' אימת' אאנשי ביתי' וקשה מהא דאמרינן בכתובות פרק א' איבעיה להו מהו לבעול בתולה בתחילה בשבת וכו' עד את"ל הלכה כר' יהודא מקלקל הוא אצל הפתח וכו' משמע דאי מקלקל הוא אפי' לר' יהודא שרי הלא גם מתקן הוא שעולה נחת רוח ליצרו וקשה ר"י אר"י וא"כ קשה למה באמת התירו חכמים לבעול בתולה בתחלה בשבת הלא מתקן הוא אצל יצרו ודי בזו
<b>תשובה</b> ע"ד מה שביקש הוד מעלתו לחוות דעתי הקלושה בענין השדכנו' אם נגב' מן הבעל אם אין לה להאש' לשל' מחמת שהכניסה כא"ל להבעל הלא מכ"ת אינו צריך לגמר' ולסבר' דידי שהכל גלוי וידוע לפני כסא כבודו רק במקו' גדולתו ענותנותו תלה הדין בי ובהסכמתי ולעשות רצונו רצון יראיו חפצתי ע"כ אען ואומר יפה זיכה ויפה חייב מר להבעל לשלם השדכנים וראיותיו ישרות וברורות אמנם האשה צריכה לישבע שאין לה לשלם גם צ"ל בענין דליכא למיחש לפירעון (כמו שרמז מר בלשונו הצח במ"ש ושכירות הזה אינה משתלמת אלא לבסוף דהיינו אחר הנישואין דתו ליכא למיחש לחזרה ועיין ביש"ש פ' הגוזל בתרא סי' ל"ט) כגון תוך זמנו דהיינו במקום שאין משלמין השדכנות עד לאחר הנישואין כמנהג גליל עליון וכמ"ש הת"ה בכתביו וע"ד מה שכתב מר ותמה על בעל התרומות במ"ש בשער מ"ג על הא דיש נוחלין ילמדנו רבינו לות' ואכלה כו' בעל לוקח הוי או יורש הו' ואסיקנא דלוקח הוה משמע דהכי הוה מסקנא וזה אינו דהא הוה איבעי' דלא איפשטה כמ"ש הרי"ף גם מהררמ"פ ושארי פוסקים עכ"ל הנה אהו' ודאי תמיהתו תמיה אבל אינה קיימת ובתחלת רעיוני עלה בדעתי שדעת הבע"ת הוא אע"פ שהאיבעיה זו לא איפשטא במקומה איפשט' במקום אחר (וכיוצא בזה מצינו בכמה דוכתא בתלמוד) מהא דאמרינן בפ' מי שהיה נשוי אמר אביי נכסי לך ואחריך לפלוני ועמדה ונשאת בעל לוקח הוי ואין ואחריך במקום בעל כלום מדר"י ב"ח כו' משמע דבעל לוקח הוי אפי' במקום דליכא למימר איהו דאפסיד אנפשיה וכן מן הא דאמרינן בפ' המפקיד שמו לה לאיתתא ואינסבה או שמו מינה דאתתא ואינסבא בעל לוקח הוי לא מהדר ולא מהדרינן לי' משמע שאפי' במקום פסידא בעל לוקח הוי. איברא שהאחרונים חילקו בין פסידא לפסידא מ"מ יש לומר שבעה"ת לית ליה הנ' חילוקי' ותפס במושלם בעל לוקח הוי אפילו במקום פסידא וליכא למימר אינהו אפסידו לנפשייהו כן היה נלע"ד לכאורה בתחלת רעיוני אבל באמת זה אינו דהא בעל התרומות בעצמו ובכבודו העתיק לשון הרי"ף בשער נ"ח וז"ל וכתב הרי"ף דה"ל בעיין לא אפשיטא הלכך מלוה ע"פ היא ולא גבה מיניה דבעל כלום דאיהו אפסיד אנפשיה דלא אבעי ליה לאזופי זוזי בלא שטרא עכ"ל ע"כ נלע"ד מ"ש בעה"ת ואסיקנא כו' ר"ל כיון דהוה איבעיה דלא איפשטה ה"ל כאילו מסקינן שבספק לא מפקינן ממונא ועיין בש"ך סימן קי"ב ס"ה סק"י ובגדולי תרומה מ"ש בזה:
<b>וע"ד</b> מה שהקשה מר אבעה"ת שכתב דבעל לוקח הוי מהא דאמר אביי נכסי לך ואחריך לפלוני ומכרה ומתה הבעל מוציא מיד הלקוחות כו' תמהני למה הקשה מר אדברי בעל התרומות שכתב בעל לוקח מהא דאביי אמאי לא הקשה דברי אביי עצמו אהדדי הלא אביי אמר שם נכסי לך ואחריך לפלוני ועמדה ונשאת בעל לוקח הוי ואין לאחריך במקום בעל כלום כו' והא התם הוה פסידא לאחריך. אבל באמת ל"ק מידי דהא תירץ רב אשי התם כשאמר לה כשהיא פנויה והכא כשאמר לה כשהוא נשואה כו' ואפשר לזה כיון מר במה שכתב אף שיש לצדד בענין זה לפי סברת התוספת:
<b>וע"ד</b> מה שכתב מר והקשה הא דאמרינן בפ' האורג על המשנה דכל המקלקלין פטורין ורמינהו כו' ל"ק הא ר"י דאמר מלאכה שאינה צריכה לגופה חייב עלי' הא ר"ש דאמר מלאכה שצל"ג פטור עלי' כו' ומסיק הא נמי מתקן הו' דעביד נחת רוח ליצרו כו' מהא דאמרינן בפ"ק דכתובות איבעי' להו מהו לבעול בתולה בתחלה בשב' כו' עד אם תמצא לומר הלכה כר' יהודא מקלקל הוא אצל הפתח כו' משמע דאי מקלקל הוא אפילו לר' יהודא שרי הלא גם מתקן הו' שעוש' נחת רוח ליצרו וקשה ר"י אר"י כו' ע"כ גברא קחזינא וקושיא קחזינ' ברם אמינ' ליישב' בכמה אנפי לפי פירוש הסוגי' אליבי' דהרמ"בם ולפי שיטת ר"שי והאחרונים יעיין מר בה"ה פ"ח מהל' שבת אמנם באשר שאין הזמן מסכים עמדי אמרתי אנקוט בידי חדא משנלע"ד על פי האמת והוא זה כי בלא"ה קשה קושי' רש"י אליב' דר"ש אמאי שרי הא ה"ל פסיק ריש' כו' אלא עכ"ל דלא הוה פסיק ריש' משו' שיש בקיאין בהטייה ואין דם יוצא ואף אין הפתח נפתח א"כ מה שהוא מקלקל בפתח אין בזה עוש' נחת רוח ליצרו כי אפש' לעשו'נחת רוח ליצרו שלא ע"י קילקול ע"י הטיה משא"כ התם גבי הקורע בחמתו שאין נחת רוח ליצרו כי אם ע"י קילקול וק"ל ומ"ש מר עוד וז"ל וא"כ קשה למה באמת התירו חכמים לבעול לכתחלה בשבת הלא מתקן הוא אצל יצרו עכ"ל לעד"נ ל"ק ול"מ דאנן קי"ל כר"ש לרוב הפוסקים אפי' בשצ"ל ולכ"ע קי"ל כר"ש בדבר שאין מתכוין א"כ א"ש שהתירו חכמי' לבעול לכתחלה בשבת וק"ל וזה מה שנלע"ד להשיב לרום מכ"ת כעת. וה' יצילנו משגיאות ונזכה לכעת שיאמר ליעקב וישראל מה פעל אל:
נ"ל גרשון אשכנזי.
<b>שאלה</b> <b>נא</b> למב"י ינצרהו הגואל. ויזכה לראות בבנין בית אריאל לאהו' אדוני מ"ו הגאון הגדול אב"ד ור"מ נ"י פ"ה ע"י כבוד כמהור"ר גרשון נר"ו אהו' אדוני מ"ו הגאון מה אני ומה חיי ומי אנכי לעלו' למעונות אריות להררי נמרים העלו ספרים מתיירא אני שמא ירוצו את גלגלתי אך מפני ההכרח שאתי לא יכולתי להתאפק אעפ"י שהוקשה עלי להתחמ' נגד אור יקרותיו נושא גחלתו ורצפתו לגע' אל פומי רצוף פה אבל בטחתי בצד"ק המלובש ובמעיל הצנוף והטהור שגם בקטנותי הייתי שוקד על דלתותיו ומבארו באר מים חיים שתיתי ולא קבלתי אפילו ככלב המלקק מן הים ואתיתי מרחוק בהשתחווי' כבד ראש ושח עינים לכנס לפני ולפנים לעבוד עבוד' אשר לא כדת ממש כשואל מפני היראה מן הכבוד כי תורה לא גמריתי ילמדינו מורי ורבי הדין מהו כי תורה היא וללמוד אני צריך ראובן תבע לשמעון בב"ד חשוב שח"ל מנה ושמעון השיב שאינו ח"ל והאריכו בטענותיהן מערכה מול מערכה ויצא הדין לאמיתו איך שחייב שמעון לראובן מנה הנ"ל מאחר שתבע מאתו כדת וכדין וכן כתבו הב"ד ההוא הפסק דין לראובן על שמעון שמחויב שמעון לפרוע מנה הנ"ל לזמן פרעון וראובן הנ"ל תבע מנה הנ"ל משמעון כמה פעמים והיה צועק ככרוכיא לאמר תנה לי אותה מנה שאת' ח"ל כמשמעו' הפסק דין שיש בידי עליך. ושמעון לא השגיח כלל בדברי ראובן ולא פרע לו אפילו שוה פרוטה אחת מאותן מנה ונשאר חוב ההוא לעמוד בתקפו ימים ושנים רבים ופסק דין הנ"ל נשאר ביד ראובן ויהי היום הלך שמעון לדרכו ונסע לעבר הים כי שם היה לשמעון ב"ח שהיה ח"ל מנה והגיע זמן חוב ההוא להיפרע לשמעון לאחר ימים נודע הדבר ההוא לראובן שיקבל שמעון מנה מב"ח בעבר לים והיה לראובן פלוני אוהב מע"ל שהיה דר במקום דירת ב"ח של שמעון וכת' ראובן לפלוני אוהבו מע"ל את כל מה שעש' לו שמעון זה ימים רבים וא"א לו להפרע ממנו ועכשיו נודע לו שיקבל שמעון מנה מב"ח מע"ל ואם אמת הדבר אזי בקשתו מאתו שיודיע לו שורש הדבר ויראה בינו ובינו אם אפשר לו להגיע עי"כ לתשלומיו מנה שח"ל זה כמה ימים ושנים רבים כמשמעות הפסק דין שבידו וכשבא אותו הכתב ליד פ' אוהבו של ראובן מע"ל נודע הדבר לשמעון מה שכתב ראובן לאוהבו בשביל חובו הנ"ל והלך שמעון וכתב לבנו שדר ג"כ במדינת ראובן המעשה שאירע לו בכתב זה שכ' ראובן לפ' אוהבו בשביל חובו וכשהגיע כתב לבנו של שמעון כתב בנו של שמעון לראובן בזה הלשון נודע לי ע"י כתב של אבי המעשה שעשי' לו בדבר החוב שלו במדינ' הים לכן בטוח תהיה שאתנקם ממך בכל מה דאפשר לי והנ' הדבר עמד כך ימים ושנים רבים ושמעון לא בא עוד למדינת ראובן רק נשתקע שמה מעבר לים עד היום הזה ולא נודע לשום אדם במדינת ראובן אם שמעון עודנו חי או אם הוא מת שמה מעבר לים עד עתה ועד בכלל וראובן לא נתפרע לו אפי' פרוטה אחת משמעון על מנה הנ"ל שח"ל כמשמעות הפסק דין שיש ביד ראובן והיה צועק ככרוכיא עם אשת שמעון ובנו הנ"ל שישלמו לו מנה כמשמעות הפסק דין כי שמעון הניח אחריו במדינת ראובן נכסים מרובין מטלטלי' וקרקעות שיהי' ביכולתם לפרוע לו מנה הנ"ל עכ"ז לא רצו בנו ואשת שמעון לפרוע לראובן אפי' פרוטה אחת על מנה הנ"ל רק דחוהו בלך ושוב גם לא היה ביכולתו דהיינו ביד ראובן להגיע עמהם לדין ישראל ועמד כן הדבר ימים רבים ויהי היום נזדמן הדבר שבא ראובן עמהם לדין ישראל ותבע מהם את מנה והשיבה לו אשת שמעון שאינה מחייבת לשלם לו לפי שאין כאן אפילו לגבות כתובתה והשיב ראובן השבע לי שבועות אלמנה שאין לך כדי כתובתך וע"פ טענותיהן ההם פסקו הב"ד ההוא לצדדין שיחזרו ויבאו לדין ישראל תוך חודש ימי' והדין יקוב את ההר ובכן איש לדרכו פנו ועמד הדבר כך ימים רבים ולא באה אשת שמעון ובנה הנ"ל עוד לדין ישראל עם ראובן הנ"ל גם לא היה יכולת ביד ראובן לכוף אותם לבא לדין ישראל ובתוך כך מתה ג"כ אשת של שמעון הנ"ל ולא עשתה מעולם השבעת כתובתה לאחר ימים נזדמן הדבר שהגיע ראובן לדין עם בנו של שמעון לאחר מיתת אמו הנ"ל ותבע חובו מנה הנ"ל והשיב בנו של שמעון מאחר שלא ידעתי שיתבע ממני שום תבוע' מתביעת הנ"ל א"א לי להשיב עתה וביקש מהב"ד שיתנו לו זמן למ"ד יום לחפוש בפנקס אביו אולי ימצא בתוכם זכות או תשובה על תביעת ראובן ולעדות כתבו וחתמו הב"ד והנה עמד הדבר כך ימים ושנים רבים עד עתה ועד בכלל וכל הפסקי' עדין נשארו בחזקתן ביד ראובן הנ"ל ולכן הדין עם מי גם השאלה אם יוכל בנו של שמעון לטעון שמא בין כך וכך פרעו אבי או אמי או אם יוכל ראובן להשיב אם יטעון שמא פרעו טענותיך אינו כלום מחמת שאביך עוד היום ספק חי ספק מת והחזקה אין אדם משים עצמו רשע ולהוחזק כפרן כ"כ לתבוע חוב שנפרע על איש שאינו יודע בודאי שהוא מת מדאגה שמא יוחזק כפרן אם הו' יהי' נמצא עוד חי והנ' אק"ו לה' שמ"ו הגאון הגדול יורינו לנו את הדרך ע"צ הקדום שאפשר ואם תעיתי בגמגום לשוני ידין לי מ"ו לכף זכות כי בעצמי שיערתי שלכלל בינה עדין לא באתי וצורתא דשמעתא אליבא דהלכת' עדין לא ידעתי רק לפני הגאון מ"ו בקרקע דנתי לשאול ממנו שאלתי ואם אנא חספא דליתי המעיין הוא מ"ו הגאון הגדול ימצא תותיה מרגניתיה כ"ד הקטן תלמידו הדום רגלו אלחנן בן א"מ יקותיאל זלמן ז"ל:
<b>תשובה</b> ברך לקחתי וברך אשיב לשואל כענין ומשיב ה"ה אהו תלמידי ידידי בחור חשוב ונחמד לומד ומלמד כהר"ר אלחנן נר"ו אהו' ידידי אינני אוכל להאריך כי טרידנ טובא שיש לי להשיב לשואלי דבר ממדינ' אחרת שקדמוך ומה גם עת הזמי" הגיע להפיק רצון התלמידי' בלימוד השנון רק באתי לבשר שלום לגלות את אזניך שג"י האירו אל מול עבר פני כיום אתמול כי עבר ותוכם רצוף שאלות חכם והנה מפני טרדות הנ"ל אינני אוכל לאחוז דרכי להשיב לשואלי מלא דבר בפלפולא ולהראות פנים לכל צד כמראה האופן רק אלמוד דרך קצרה מה שנראה לע"ד לדינא והנה ע"ד הפסק דין שביד ראובן על שמעון מסך מנה ושמעון הלך למדינת הים זה ימים רבים של צער ועד היום לא נודע מה היה לו כאשר בא בשאלה בארוכה נ"ל ע"ד שהדין עם ראובן ובנו של שמעון חייב לשלם לראובן מנה מנכסי אביו לאחר שישבע ראובן שלא נפרע כלום על הפס"ד הנ"ל הגם שלכאורה יש לבנו של שמעון לפטור את עצמו בג' טענות א' שהוא רוצה להחזיק הנכסים מכח כתובת אמו ב' שמא נפרע ראובן ע"י אמו. שלישי שמא נפרע מן אביו עצמו אבל במעט עיון יראה המעיין שהחוט המשולש במהרה ינתק. טענ' ראשונה שהוא רוצה להחזיק הנכסים מכח כתובת אמו כאשר טענה באמת אמו בחיים חיותה אין בה ממש כלל כי פשוט הוא שאין האשה יכולה לגבות כתובתה בלא ראיה שמת בעלה ואליבא דב"ה קודם חזרה היתה צריכה שני עדים אבל לאחר חזרה אינה צריכה ב' עדים רק כשהיא בעצמה אומרת ודאי מת בעלי או שיש לה ע"א שמת בעלה כמבואר במתניתן פ' האשה שלום אבל כל זמן שהיא בעצמה אינה יכול' לומר שמת בעלה גם אין לה אפי' עד אחד אע"פ שהקול הולך שמת איננה יכולה לגבות כתובת' כמבואר בפוסקי' כל זה אפי' אם היתה אמו נשבעת בחייה לא היתה יכולה לגבות כתובתה מכ"ש בנ"ד שלא נשבעה שאין לבנה שום זכות בנכסים מחמת כתובתה נגד הב"ח והוא פשוט מאד. איברא בחיים חיותה אלו היתה טוענת שהיא תופסת הנכסים למזונתיה אפשר שהיה לה איזה זכות ע"פ מ"ש הסמ"ע בסימן נ"ז בח"מ ס"ק נ"ז גם זה בדרך אפשר ובאשר שאין זה שייך לנ"ד נניח מזה ממילא אזדא לה הטענ' הראשונ' וחלף לה כענן בוקר. ע"ד הטענה השניה שטוען בן שמעון שמא אמו פרעה לראובן קודם מותה הא ודאי לאו מילתא היא מאחר שהיתה לפני הב"ד וטענה שאיננה מחויבת לשלם כלום באשר כל הנכסים אינם מספיקים לכתובתה והב"ד לא אמרו לה צא תן לו או חייב אתה ליתן לו אנן סהדי שלא פרעה לראובן כלום ואפי' היתה בחיים וטוענת שפרעה ויש לה מגו אינה נאמנת (ועיין בש"ע ח"מ סימן ע"ב סי"ח בהג"ה) מכ"ש בנ"ד שאיננ' לפנינו ואין כאן מגו שאין אנו חוששין כלל שמא פרעה ופשוט הוא אמנם מצד הטענה השלישי' שטען שמא פרע אביו שמעון לראובן קודם שהלך למדינ' הים או שלח לו ע"י אחר לאחר שהלך למה"י ולא חשש להניח בידו הפס"ד נראה לכאור' לזכותו באשר שהמחלוקת ישנה היא בין הפוסקי' קדמאי ובתראי אם אדם נאמן לומר פרעתי נגד פסק דין א"כ יש לומר המוציא מחבירו ע"ה באשר ספיקא דדינא היא מ"מ לעד"נ אם כדברי השואל כן הוא בבירו' שראובן תבע משמעון המנה כמה פעמים ושמעון אטם אזנו כפתן חרש ופשט לו את הרגל ואף גם זאת שמתו' כתב גיזו' שכת' בנו של שמעון לראובן כאשר בא בשאלה נראה שבאותו פעם עדיין לא שילם שמעון לראובן כלום נראה לע"ד שבנו של שמעון מחויב לשלם המנה מנכסי אביו לאחר שישבע ראובן כנ"ל וטעמא דידי הוא כי האחרון שבאחרונים ה"ה בעל שפתי כהן אסף וקיבץ כל הפוסקים ראשונים ואחרונים והכריע שאין אדם נאמן לומר פרעתי נגד פס"ד (בח"מ סימן ל"ט ס"ק כ"ו ובסימן פ"ט ס"ק ל"ב) וכדאי הוא לסמוך עליו בנ"ד שנראין הדברים שלא שילם שמעון כלום כמו שבא בשאלה אומדנות כנ"ל ומה גם שאין כאן טוען ודאי שפרע שמעון כללא דמילתא אם יש בירור על מה שבא בשאלה ששמעון נתן כתף סוררת לשלם אזי מחויב בנו לשלם המנה מנכסי אביו אמנם אם אין בירור שראובן תבע מעותיו משמעון כמה פעמים אזי אנו אומרים מדשתק כולי האי ולא תבעו סברא הוא שפרעו כמבואר בש"ע ח"מ סימן ל"ט סעיף יוד. כן נ"ל גרשון אשכנזי:
<b>שאלה</b> <b>נב</b> נדרשתי לאשר שאלוני חכם א' לחוות דעי מרחוק שאלה א' נחלקת לד' חלקים וזה יצא ראשונה אלמנה אחת במדינת ריינוס שיש לה כתובה כנהוג חמשין ליטרין כו' ואין לה שטר תוספת כתובה כמו שרגילין לכתוב לבתולה רק יש לה תנאים בשעת החופה וכתב בהם וז"ל מחמת עידור ח"ו אם יעדר הוא בשנה ראשונה כו' ואם יעדר בשנה שניה ומשם עד עולם כו' תקחי כתובתה ותוספת משלם ככל כתובת אלמנ' עכ"ל ונפל הפרש בין האלמנ' והיורשין שהאלמנ' רוצה לגבות שני מאות ר"ט ובאה על היורשי' משני צדדים א' שבמדינת ריינוס סתם כתובת אלמנה היא שני מאות ר"ט ב' שאמרה שהתניתה בפירוש עם בעלה שתהיה כתובתה שני מאות ר"ט והיורשי' עונים ואומרים שאין לה כי אם סך מאה זהו' שהכניסה לו ועוד נוסף עליהן סך מה שמגיע לאלמנה בכתובה ע"פ הדין ורוצים לפרש כן לשון הת"א זהו הוא תמצית טענותיהם בחלוק זה:
<b>תשובה</b> נראה לע"ד שאם כדברי האלמנה כן הוא שבמקום שכנסה הבעל המנהג פשוט להגבו' לאלמנה שני מאות ר"ט צריכ' היורשי' ליתן לה ב' מאות ר"ט ומה שרוצים היורשים לפרש לשון הת"א בדרך רחוקה לגרע כח האלמנ' אין בהם דברי ממש אמנם אם מגבי' לאלמנה במקום ההו' פחות משני מאות ר"ט מן הסתם אזי גם להאלמנה הנ"ל אין לה כי אם הסך שיש לאלמנה אחרת ובאותה הסך נכלל החמשין ליטרין דחזי לה גם מה שהכניסה לו ומה שהוסי' לה. ומה שטוענת האלמנה שהתנית' עם בעלה בפירוש שתהיה כתובתה שני מאות ר"ט לא מפיה אנו חיין אם לא שתביא ראי' לדבריה שני עדים כשרים או אם היא מוחזקת ויש לה מגו וע"ד מה שטוענת האלמנה שיתנו האחים לה בטחון מהיכן שתגבה לבתה מזונות ופרנסה עד שתגדיל גם נדוניא לפי דעתו של אביה ז"ל כו' נלע"ד שיש לחלק עם הנכסים מרובין שמספיקין כדי שיוכלו להתפרנס מהן הבנים והבת עד שתבגרה אזי אין האחים מחויבים לעשות בטחון להבת רק יתפרנסו ביחד הבנים והבת אם לא שהב"ד רואין שהבנים מכלין הממון ואין עוסקין בישובו של עולם אזי מחויבים הב"ד להשגיח בתיקון הבת להפריש לה חלקה ואם הנכסים מועטין שאינם מספיקין להתפרנס מהן הבנים והבת עד שתבגרה אזי מוציאין מהן מזונות להבת עד שתיבגר' ולענין נדוניא ג"כ אין האחים מחויבים ליתן עד שתינשא אע"פ שמאמדין דעת האב או מחשבין מה הוא העישו' מיד אחר מיתת האב מ"מ אין האחים מחויבי' להוציא ממון מתחת ידם עד שתינשא אמנם אם יש לחוש שהאחים יכלו הממון חייבים הב"ד להשגיח שיהיה הבת בטוח. וע"ד מה שמחולקים בעיקר סך הנדוניא אם ליתן לה עישור נכסי או אם אמדינן דעת האב ליתן לה יותר נלע"ד שהבנים זכרי' יתנו להבת בשעת הנישואין סך חמישי' ר"ט והוא ע"פ אומד דעת האב ולפי הנכסים שהניח אחריו שמצד הדין אין ליתן לה ע"י אומד דעת האב יותר מן העישור כיון דהוה פלוגת' דרבוותא אין מוציאין ממון מן האחים רק מצד המנהג נהגו האפטרופסי' והב"ד ליתן לה יותר מעישור כמ"ש האחרונים א"כ בנ"ד אין לאמד עכ"פ דעת האב יותר וליתן לה ג"כ מאה ר"ט כמו שנתן ע"פ צוואתו לבת אחת כיון שכל הירושה שירשו היורשין אינו מגיע לסך יותר מן מאה ר"ט (כן כתב הב"ח) ולכאורה היה נראה הטעם שיתנו לה האחים סך חמישים ר"ט כיון שכשנתן להבת ע"פ צוואתו מאה ר"ט היה יכולת שלו שני מאות ר"ט דהיינו חצי מן מה שיש לו באות' פעם נתן הה"נ יש ליתן להבת הזו החצי מן מה שנשאר לו היינו חמישים ר"ט וכיוצא בזה כתוב מהרי"ק בשורש ע"ח שיש לאמד בערך זה אבל באשר שאינני יודע ומכיר את האיש ומה שיחו אם היה וותרן או עצרן אינני מחליט ערך זה רק יראה לעשות פשר דבר בין חמשים ר"ט לעשרים ר"ט כי עשרים ר"ט מגיע לה עכ"פ שהוא עישור נכסים מן ר' ר"ט וע"ד שהאחים רוצים לפרנס את הבת אצל אחותם מן האב והאם. (והיא אחות הבת מן האב ולא מן האם) והאם טוענת שהבת צריכה לאמה מכמה טעמים גם אחותה שונאו' אותה נלע"ד שהדין עם האם שהלכה פסוקה שהבת אצל אמה לעולם אע"פ שפשטא הגמרא הוא שתהא ניזונת משלחן אמה ובנ"ד משמע שאין האם רוצה לזונה על שלחנה רק שתהא על שלחן אחר וטוענת שתהא במקום שהיא דרה כדי שתוכל להשגיח עליה מ"מ הדין עם האם כי זיל בתר טעמא כל הנ"ל נלע"ד לדינא וטעמי ונימוקי עמי עפ"י פוסקי' קמאי ובתראי רק באשר שהחכם השואל ביקש ממני לחוות לו דעת בקצרה בלא טעם וראיות עשיתי כאשר ציווני ואלקי הצבאות יצילני משגיאות נ"ל גרשון אשכנזי.
<b>שאלה</b> <b>נג</b> נדרשתי לאשר שאלוני בענין מעשה שהיה כך היה איש א' מתושבי ק"ק ניקלשפורג שמו נודע יצחק אייז' בן הר"ר תנחום נשבה אשתו עם ילד קטן אצל הקדרים וישמעלים ברעש מלחמה במדינת מעררין בשנת תכ"ד לפ"ק תוך שארי שבויים ושבויות אשר גרבו כמה נפשות מישראל אנשים וטף ונשים עד מדהבה והנה בחמלת ה' נפדו רובו דמינכר מן השבויים הנ"ל וחזרו למדינתם וכמר יצחק הנ"ל שאל וחקר ודרש היטב אחר אשתו והילד הקטן שאיננו אצל השבויים שחזרו למדינתם וכולם כא' ענו ואמרו שיש להם ידיע' מתחלה אבל לבסוף אינם יודעים מה היה להאשה והילד הנ"ל ובאשר שלא השיג שום ידיעה ע"פ החקירה גם לא ע"י כמה דיו שנשפכו ונכתבו כתבים מהכא להתם למדינת תוגרמא אמר יעבור עלי מה ארוצה וישנס את מתניו ושם נפשו בכפו וילך יצחק לשו"ח בשד"ה לבן (שקורין בילגראד) אולי יוכל להשיג שם איזה ידיעה אמיתת וגם שם לא עשה מאומה ולא השיג ולא אפיק אלא כמה דאסיק כו' ולריק יגע והנה בחזרתו מממדינת תוגרמה זה כמו שנה וחצי לערך זעקתו בא אלי קרי במר נפשו אוי לו על אשתו. ומרובה בושתו ועדין לא יצא ידי חובתו ע"כ שיחר פני וביקש ממני לחוות לו דעתי הקלוש' אם יש תרופה ומזור למכתו אנושה שישא אשה אחרת לקיים מה שנאמ' פרו ורבו ומלאו את הארץ וכבשה ובאשר שמיראה הוראה אני ומה גם שעלה על לב באשר שעדין לא ארכו לו הימים כל כך שהוא יושב אטליז אולי יש עוד תקו'שיוודע הדבר איה איפה היא רועה ע"כ הוצאתיו בנייר חלק ודחיתיו שילך בקהלתו אצל המורה צדק כי לו משפט הגאול' והתמור' והנה כעת חזר ובא אלי כמר יצחק ויעתר שפך תפלה כעתר בעשר לשונות לגלות צפונות. מה משפט החרם והתקנות. ועל רוב בקשתו ונעתרות נשיקות. נכמרו רחמי עליו ולא יכולתי עוד לומר נואש לדבריו ע"כ אמרתי לחוות דעתי הקלושה להלכה ולמעשה בעזרת רצון יראיו יעשה והוא יצילני משגיאות ויראני מתורתו נפלאות
<b>תשובה</b> הנה להאריך בפלפולא להוכיח שלפי דינא דגמר' יוכל אדם לישא כמה נשים הוא דבר שפתיים אך למותר באשר שכבר פסקו הרי"ף והרמב"ם והרא"ש והטור וכל המחברים הלכתא כרבא שהוא בתרא דאמר נושא אדם כמה נשים והוא דאפשר ליה למיקם בסיפוקייהו ולא נעלם מעיני מ"ש מהר"י מינ"ץ בתשובה ס"י וז"ל ולכאורה נראה דס' התרומה ס"ל דהלכתא כר' אמי ולא כרבא שהרי לא הביא אלא דברי ר' אמי ולא דברי רבא וכו' וכי תימא מאיזה סברא פליג על ר"י אלפס דפסק כרבא והא רבא בתראה הוא והלכתא כבתראה וי"ל מלשון הגמרא דקאמר בפ' הב"עי על דברי ר' אמי רבא אמר ולא קאמר ורבא אמר שהיה משמע שהגמרא הביאה רבא כחולק ואז שייך לומר דרבא פליג עליה והלכה כבתראה משא"כ שאמר רבא אמר וק"ל עכ"ל א"כ הרי לפנינו דס' התרומה פסק כר' אמי מ"מ באשר שבעל התרומה הוא יחידאה בדבר הזה ולא מצאתי לו חבר בטלה דעתו אצל כל הפוסקים הנ"ל שפסקו כרבא ולא כר' אמי מלבד שאין הדבר מוכרח כ"כ שבעל התרומ' פוס' כר"א כי דקדוקו של מהרי"מ הוא דק מאד למעיין שם ולכן כתב ולכאורה וק"ל).
<b>והנה</b> ע"ד הדקדוק שדקדק מלשון הגמרא דקאמר רבא אמר ולא קאמר ורבא אמר כו' נלע"ד שהוא דקדוק נכון אבל אין כוונת הגמרא להורות דלית הלכתא כרבא אלא להורות בא שרבא לא קאי אמילתא דר' אמי אלא מילתא באפיה נפשיה קאמר דאלו קאי אמילתא דר' אמי היה מקום לטעות ולומר שרבא לא אמר נושא אדם וכו' אלא היכא דלא קיים פריה ורביה ואע"פ כן לא שרי אלא היכא דאפשר למיקם בסיפוקייהו (ואין סברא כלל שאם לא קיים פ"ו מחויב לישא אשה אע"פ דלא אפשר למיקם בסיפוקייהו כי וחי בהם כתיב ולא שימות הוא ואשתו ברעב וק"ל) אבל במקום שכבר קיים פ"ו מודה רבא לר"א שאמר שגם בזה יוציא ויתן כתובה אבל השתא דנקט תלמודא בלישנא רבא אמר משמע שרבא מלתא באפיה נפשיה קאמר ואפי' במקום שקיים כבר פ"ו נושא כמה נשים כו' ולא קאי אמילתא דר' אמי דוקא (וזה נלע"ד טעם של הפוסקים שפסקו סתם הלכתא כרבא ומיאנו לפרש דברי רבא כמו שפירש הר"ן ומהר"של בתשובה סימן י"ד שרבא לא קאמר אלא היכא שלא קיים פ"ו וק"ל) כללא דמילתא שברור ופשוט הוא שלפי דינא דגמרא נושא אדם כמה נשים כשאפשר למיקם בסיפוקייהו אמנם הקוטב שהשאלה סובבת עליו הוא זה אם כמר אייזק הנ"ל אסור לישא אשה אחרת. משום ארי' דאיסורא של חרם רבינו גרשום מאור הגולה דרביע עלינו אף במקום דיחוי מצוה או אם נאמר שר"ג לא גזר כי אם שלא במקום מצוה אבל במקום דיחוי מצוה לא גזר והנה ידוע שדבר זה מן כת של קודמים הוא כמו שהבי' מהרר"מאי בהגה' בסימן א' שני הדעות ועל דא אנו מדיינים והנה מהר"של פסק בתשובה סימן ס"ה שגזר אף במקום מצוה ולעד"נ שגם רמ"א חוכך בזה להחמיר כי כתב וז"ל אמנם יש חולקים וס"ל דחרם ר"ג נוהג אף במקום מצוה כו' משא"כ דרכו לכתוב אמנם רק ויש חולקים וא"כ פסקו של מהרש"ל ורמ"א אשר הם העמודים אשר נשען עליהם כל הוראותינו מי יקל ראשו נגדם בלי ראיה ברורה אף גם נמצא תשובת אחרונים שהקילו אפשר שלא ראו ולא ידעו תשובת הגאון מהרש"ל ואלו ידעו אותה לא חלקו עליו ואף גם אם לא יהיה אלא מחלוקת ולא נפסקא הלכתא אי גזר אף במקום מצוה אם לא ה"ל ספיקא דאוריית' ולחומרא וספק חרם אסור נ"ל גרשון אשכנזי.
<b>שאלה</b> <b>נד</b> אהו' ידידי ג"י הצהירים תחילתן ד"ת והחתימ' מעין הפתיחה האירה אל מול עבר פני ונתמלא ביתי אור יקר הולך וחביבי' עלי דברי דודים והנה מה אומר ומה אדבר להשיב על שאלותיו שאלת חכם הלא תשובתו הרמה בצדה שם שם משפט צדק וכל יקר ראו עיניו עיני פקיחי וכל רז לא אניס ליה ולא הניח מקום להתגדר בו אע"פ כן כדי לעשות רצונו רצון יראיו אשיב למכ"ת שיפה כיון להלכה ולמעשה בענין ההוא צ"מ שיצא מכשלה תחת ידו ששחט ד' עגלים ובדקן ובדקן והכשירן ובעגל שבדק ראשון נמצא אחריו סירכ' ע"י בודק אחר וכאש' הראה לו הסירכ' הודה ולא בוש ואמר שגגה היא בידי שלא הרגשתי בסירכא ע"כ לשון השאלה
<b>תשובה</b> אין להטריף העגלים אחרים אע"פ שבדקן לאחר שאיתרע חזקתיה וראיותיו דמר מתשובת הש"י ושארי תשובת הם חזקים כראי מוצק ואינם צריכים חיזוק אע"פ כן אמרתי לתקוע יתדות בדברי קדשו לפי שראיתי בתשובת מו"ח נקראים צמח צדק סי' ע"ג דברי' שמתוכויש מקו' לטעו' ולומר שיש להטריף גם שאר העגלי וז"ל אע"פ שאין מעבירין אותו אלא כשהו'מזיד אבל לא כשהו' שוגג אלא שהרשב"א כ' שאינו יכול להתנצל ולומר שוגג הייתי שא"כ לעול' יאמר כן כו' והיינו דוק' היכא דליכא הוכחה שהוא שוגג אבל היכא דאיכא הוכחה שהוא שוגג לא מיפסל וב"נד איכא הוכחה שהיה שוגג דאי היה מזיד לא היה מניח הסירכא כמות שהיא כו' ושוגג לא מפסיל הא לאו מילתא אעג"ב דלא הוה מזיד מ"מ מקרי פושע שפשע ולא בדק שפיר למצוא הסירכות ואינו מדקדק בין איסור להיתר או שאינו בקי ביד לחפוש כו' ולא מקרי שוגג אלא היכא דנתחלפה או נתערבה לו טריפה בכשירה בשוגג או שסבר שכבר בדק ונמצא כשר ונמצא שעדין לא בדקו וכיוצא בזה ובענין זה לא שגג בתלמודו ולא בפעולתו כו' אבל בנ"ד שנמצא ששגג בבדיקתו ולא בדק שפיר כו' מ"מ כיון שלא בדק שפיר מקרי פושע דאינו מדקדק בין איסר להיתר כו' וכה"ג כתב הרשב"א בתשובה הביאו הב"י בד"ה כתב הרי"בש כו' ע"ש אם יש הס' בידו דמר והנה משמע לכאורה שבנ"ד איכא נמי למיחש שלא בדק שפיר גם בשאר עגלים שבדק לאחר מכאן איברא שמ"ח כתב בסוף דבריו ודאי במי ששחט ובדק לאחרים אפשר לומר דאין חוטא ולא לו ואוקמינן אחזקתיה דבדק שפיר ולא אסרינן הכלים למפרע אבל זה ששחט ובדק לעצמו יש לאסור הכלים למפרע דדיינינן ליה כפשיעה עכ"ל הרי שחילק בין בדק לעצמו ובין בדק לאחרים נלע"ד היינו דוקא לענין זה דלא אסרינן הכלים למפרע אבל לענין זה להכשיר מה שבדק לאחר שאיתרע חזקתיה לא מחלקינן כי באמת סברא קלושה לחלק בכך לענין שוגג נ"ל גרשון אשכנזי
<b>שאלה</b> <b>נה</b> ע"ד השאלה ששאל מכ"ת מאתי לחוות דעי מרחוק בענין גט שנשתלח ממקום רחוק ונשתנה בו שם אבי המתגרשת שהיא בת ראובן וכתבו בגט בת שמעון וגופא דעובדא הכי הוה אשה אחת נישאת לאיש זה לערך חמש שנים ותכף אחר הנישואין פנה הבעל הבליעל עורף ולבשתו רוח אחרת והלך לו למדינת הים ממדינה זו למדינה אחרת ולקח שם אשה על אשתו הראשונה ובגד באשת נעוריו והנה זימן ה' לפונדק א' את הבעל הבליעל הנ"ל עם איש א' ישר וכשר ממדינה זו אשר הכיר אותו שהוא בעל האשה העלובה הגלמוד' הנ"ל והוכיח אותו על פניו תוכחת מגולה מה ראה על ככה לעגן בת ישראל אם איננו חפץ בה ישלח לה גט פטורין כדת משה וישראל וברוב השתדלו' שלח גט ע"י שליח כדת משה וישראל רק שלא היה יודע הבעל ול' אחר זולתו שם אבי המתגרשת רק איש א' נמצא שם שהיה מכיר ג"כ את האשה הנ"ל ואמר ששם אביה היה יצחק ובאמת שם אביה היה נתן ובנדון הזה יש קצת חשש עיגון באשר שהבליעל הנ"ל מוכתב באסטרטי של מלך לבעל מלחמה (והשליח אמר שתכף אחר הגט חזר אל מערכת המלחמה) וקשה הדבר מאד מאד להשיג גט אחר
<b>תשובה</b> הנה אהו' ידידי קשה עלי הדבר במאד מאד להכניס ראשי ורובי להתעסק בגיטין דחמירא טובא וקשה לעולם יותר מדור המבול וביותר בדבר שמחלוקת ישנה היא בין הפוסקים קמאי ובתראי אמנם להפיק רצון מכ"ת אמרתי לבטל רצוני להלכה ולא למעש' אם לא שיסכימו שלש' גדולי בעלי הורא' וחד מינהו מורי חמי הגאון נר"ו לגרש בגט הנ"ל אז אעשה סניף לגדולים תחילת כל דבר צריכי' אנו לחקור אם לא נכתב שם אבי המגרש או המתגרשת כלל אם הגט כשר אם לאו בדיעבד והנה נראה לע"ד שהדבר פשוט אם לא נכתב כלל הגט כשר בדיעבד וכן איתא בהדיא בתשובת הרש"בא סימן י' וכ"כ הרא"ש בתשובה כלל מ"ה סי' כ"ה ולעד"נ שאין בו מחלוקת כלל ודלא כדברי רמ"י שכתב בזה י"א שהוא פסול ואפשר שכיון אל מה שכתב הב"י שמשמעות הוא בדברי הת"ה שאם לא הזכיר שם אבי הבעל פסול ולע"ד נראה שכל דברי הת"ה וויכוחו אינו אלא אם לכתחילה צריך לכתוב שם אבי המגרש או אבי המתגרשת אבל בדיעבד ליכא מאן דפליג דהגט כשר הוא והכי מוכח שם שכשר לכתחלה לכתוב שמו בלא שם אביו וכן היו נקיי' הדעת וכו' וגדולה מזו כתוב במרדכי ריש פ' כל הגט וז"ל כתב רבינו יואל הלוי (והכי מוכח מההוא אנא אנדרלאי אבל במרדכי משמע שגרסתו אנא דוד כו' עיין פ' השולח) אי לאו דמסתפינא מחבריא ה"א אפי' לא הזכיר שם האיש והאשה בגט כשר רק שיהא כתוב כהלכתא לר' אלעזר דאמר עדי מסירה כרתי וק"ל כוותיה דכיון דקיימא עדים קמן ואמרי נמסר לזו שהגט בידה מיד בעלה מה לנו להזכיר שמותם וראיה כו' עכ"ל ע"ש כי האריך להביא ראיות הן אמת שחולקי' עליו התוספת פ"ב דגיטן (דף כ' ע"א ד"ה הא בעי) והגהת אשר"י וס"ל שהגט פסול מ"מ אם נכתב שמו ושמה רק שלא נכתב שם אביהם משמע שליכא מאן דפליג וכיון שזכינו שכן הדין אם לא נכת' שם אבי הבעל כלל כשר א"כ באנו למחלוקת בשינה שם מקום לידה אם הוא כשר אם לאו כמ"ש המרדכי פ' השולח ולפי דעת שס"ל אם שינה שם הלידה כשר כיון שאינו צריך לכתבו ה"ה בנ"ד כשר כיון שאינו צריך לכתוב שם אביה ולדעת שפוסל במקום הלידה ה"ה בנ"ד וכמו שכתוב בפסקי מהרר"אי שחכם א' דימה שני דינין אלו להדדי. איברא שלא נעלם מעיני מ"ש בפסקי מהרר"אי וגם מה שכתב הב"י לחלק בין נ"ד לשינה מקום הלידה מכל מקום נלע"ד שלכאורה משמע דנהיגן להכשיר בדיעבד במקום עיגון כי איתא בתוס' בפ' הזורק וז"ל אמר ר"י דוקא עיר שדרין בה אבל עיר שנולד בה אפי' שינה כשר כו' ותדע כי כמה פעמים כותבים הלידה ע"פ הבעל או האשה ואם שינה פסול לא היה נכון לכתבו אלא על פי עדים כו' עכ"ל והנה אנן נמי נהיגן לכתו' שם אבי המגרש או אבי המתגרשת ע"פ עצמם כמ"ש רמ"א בהג"ה סי' ק"כ ס"ג ואם איתא שהשינה פסול בה לא היה נכון לכתבו ע"פ עצמם אלא ודאי אף אם שינה בשם אבי המגרש או המתגרשת אין קפידא בדיעבד והוא מה שרצינו ועדיין יש לבעל דין לחלוק ולומר לעולם אם שינה בשם אבי המגרש הגט פסול ומה שאנו נוהגים לכתבו ע"פ עצמם היינו משום דהוה מילתא דעבידא לאגלויי שם אביו מה הוא ודמיא ממש להא דאמרינן בהחולץ ואישתמודעינהו דאחוה דמותנא מאבא ניהו כו' ע"ש ומסקינן הילכתא גילוי מלתא בעלמא היא ואפי' קרוב ואפי' אשה אמנם ז"א כי מ"מ לא הוה לן למסמך אפומה דנפשה אע"פ שהוא מילתא דעבידא לאגלויי כמ"ש שם גבי אישמודעינהו דאחוה כו' שצריכים עכ"פ ע"א או אשה אבל ע"פ עצמו לא והשתא לפי מה שחלקו התוספת וכתבו וז"ל ועוד דאישתמודעינהו צריכין להעיד כדי שלא תתעגן אבל כאן מה לנו לתקן לכתו' מקו' הליד' בחנ' כיון שיכו' לבוא לידי פסו' כו' ע"ש ה"נ בנ"ד ל"ש ודו"ק והנה מצאתי כתוב בתשובת מהררי"ו בסדר הגט שהרגיש בזה ואזל לשיטתיה דס"ל שאם לא כתב אבי המגרש שהוא פסול וא"כ לא הוה לנו לכתוב שם אביו ע"פ עצמו וכתב וז"ל ורפיא דכי דייקת לשון התוספת משמע דאי עביד לאגלויי ל"ק מידי הא דכותבין ע"פ עצמו עכ"ל ולעד"נ הדבר דחוק ורחוק שנאמין לו ע"פ עצמו ובהדיא אמרינן בגמרא אפי' קרוב וכו' ואלו ע"פ עצמו לא קאמר משמע שאע"פ גבי מילתא דעבידא לאגלויי אינו נאמן ע"פ עצמו ודו"ק ועיין ברי"בש ועיין בפירוש סדר חליצה כללא דמילתא שהיה נלע"ד כיון שנהיגין לכתוב שם אבי המגרש ע"פ עצמו משמע דס"ל אם שינה כשר וזה ברור נ"ל גרשון אשכנזי
<b>שאלה</b> <b>נו</b> ברך לקחתי וברך אשיב לשואל כענין ומשיב דברים נכוחים אלקים ואנשים משמחים. ה"ה אהו' חתני ידידי הרב המופלא עושה פלא כמהר"ר אברם כ"ץ נר"ו אהו' ידידי אין הזמן מסכים עמדי כלל להאריך רק באתי לבשר שלום ולגלות את אזניך שג"י קבלתי והיו לי לנחת והנה ע"ד מ"ש לתרץ קושיית הש"ך בסימן קנ"ה ס"ד.
<b>תשובה</b> האמת אגיד שהם דברים עתיקין וכבר הרגשתי בקושיא זו זה נא לי לערך שלשים שנה ופותר אין לי דברים המתיישבים לא בזה ולא בשארי דברים בב"י בענין זה אשר השיג עליו מוח"ז בב"ח גם בת"י השיג עליו ואין הזמן מסכים להאריך בזה רק באשר שחביבים עלי דבריך לטייל בהם אמרתי להשיב לך בקצרה והנה בלתי ספק שכל השומעים דבריך בשמעתתא דחרדל שהודו ואמרו אמת גם הם יודו ויברכו ויאמרו אמת ג"כ על מה שתירצת בקושיא הנ"ל מ"מ אין אני משגיח בהודאתם שחוץ לב"ד ואומר הן אמת יפה דקדקת בגמרא שסברתך ישרה אבל א"א לומר שלכך נתכוין הב"י בש"ע דא"כ מה זה שסיים וכתב או סד בסיד הלא לפי סברתך גבי חול הלח לא מעלה ולא מוריד הסיד כלל בכותל כי המתונת' מקלקל היסוד (אם לא שתאמר מ"ש או סד בסיד קאי אלפני פניו אגפת וזבל כו' ולא אלפניו שהוא חול הלח כי זה דוחק גדול) ובפרטות שהב"י הרגיש בדברי הטור שאינם מכוונים במה שסיים או סד בסיד אחר זרעים ומחרישה ע"כ תיקון הוא הלשון וכתב או סד בסיד קודם זרעים ומחרישה כי לא ניחא ליה לנקוט לשון שיהא מוכרח לומר שקאי אלפני פניו וא"כ איך יעלה על הדעת שינקוט הוא לשון כזה ויהיה תקנתו קלקלתו מה היה חסר אם נקט חול הלח עם זרעים והמחרישה שהם שוים בדינם ממש וק"ל חדא ועוד קאמינא שאין התוספת סוברים כלל סברתך כדמוכח בדף י"ז ע"ב ד"ה מרחיקין את הגפת כו' שכתבו לחד שינויא שגפ' וזבל מזיקים ומקלקלין את הקרקע באופן שאפי' יסיד אותן אח"כ ע"ש ואפ"ה שנו חכמים במתניתין וסד בסיד ש"מ שאפי' ליסוד הקרקע מועיל הסיד גם בדף י"ט ע"א ד"ה משום דמשתכי הסכימו התוספ' עם פירש ר"ח שפי' שהרחקת סלעי' הוא משום דמשתכי ומלקין את הארץ (ר"ל היסוד) גם מה שהבאת ראיה לדבריך מדברי התוספת אין אני רואה דמות ראיה כלל כי באמת צריכין אנו למודעי לפי דברי הב"י שחול הלח דינו שירחיקו ג"ט וא"צ סד בסיד קשה קושיא אלימתא מה מקשה בגמרא הל"ל למתנייה ולוקימה במתונא הלא אין דינו שוה עם שארי מתונא וא"ל שקושית הגמרא שליתני עם גפת וזבל כו' דא"כ לא הוי ליה לשנוייה הא תני ליה נברכת כו' אלא עכ"ל שהמקשה הקשה באשר שהאבעי' דלעיל לא אפשיט' וא"כ לפי הצד שגם בבבא קמא או סד שנינו קשה למה לא תני נמי חול הלח אבל לפי האמת לפ"ד שאף שהאבעיה לא אפשיטא מ"מ אנו תופסין לעיקר ששנינו וסד בסיד באמת תחלת הקושיא ליתא דלתני חול הלח וק"ל וא"כ הוא הדרא קושיא לדוכתא מה מביאים התוספת ראיה לקושייתם שלא ה"ל למנקט מי רגלים אי איירי בשופכין כמו שלא תני חול הלח הלא חול הלח דינו שוה עם שארי מתונא משא"כ מי רגלים שאינו שוה עם נברכת כו' אלא עכ"ל שלפי הצד שגם בבבא הראשונה או שנינו גם בבבא בתרא דינו שוה אלא כיון שא"א לומר שיסיד דבר המזיק ע"כ די בהרחקה ומה שפסק הרמב"ם בפ"ט מהל' שכנים לא יחפור אדם בור כו' אלא א"כ הרחיק מכותל ג' טפחים ויסיד סיד בכותל בור זה כו' מבואר דתרתי בעינן הרחקה וסד בסיד אע"פ שהוא איבעיה דלא איפשטא נ"ל ע"ד דסבירא ליה להרמב"ם שהמזיק נקרא מוציא מחבירו כי אין לו להזיק לחבירו מספק בידים והחופר בור סמוך לכותל חבירו מזיק בידים הוא וע"פז אתי שפיר מה שלא כתב הרמ"בם בד"י שצריך ג"כ לסוד בסיד דהתם איירי שעדין אין הכותל בנוי ממילא לא הוי מזיק בידים וסגי בהרחקה לבד דאין מחייבים אותו מספק וזהו כוונת הב"י בס' בדק הבית ובכ"מ ומ"ש דליכא כותל בנין צ"ל כותל בנוי ובמחילה מכבוד מוח"ז בב"ח סי"ז חישב על הכ"מ דברים שלא עלו על לבו מעולם וחלילה לחשוב להב"י טועה בגמרא ובסברא בסברא כמו שכתב הב"ח ובגמר' הלא כל הסוגייא ריהטא מכותל בורו שנינו אלא האמת יעשה דרכו שכוונת הב"י בכ"מ וב"ס ב"ה כמו שכתבתי וק"ל נ"ל גרשון אשכנזי.
<b>שאלה</b> <b>נז</b> אהו' ידידי אין אתי לחדש דבר רק באתי לגלות את אזניו שג"י הצהירים תחילתן וסופן ד"ת האירו אל מול עבר פני וקבלתם בשמחה וחביבים עלי דברי דודים והנה מה דבדק לן מר בג' דברי' לחוות לו דעתי הקלושה. לא ידעתי מה אדון בו למה דלק אחרי הלא כל רז לא אניס ליה והכל גלוי וידוע לפניו כשלחן ערוך מ"מ אמרתי לעשות רצונו רצון יראיו ואשיב לו מפני הכבוד כאשר הורוני מן השמים אמנם באשר שטרידנא טובא להשיב לשואלי דבר אשר קדמוהו למר מלבד שארי טרדות אשר מקיפים אותי ע"כ אינני אוכל להאריך בפלפולא ולהראות פנים לכל צד ואופן כמראה האופן כדרכי להשיב לשואלי מלא דבר. רק אבוא בקצרה ומה גם אין הנושאי' של שאלות סובלים פלפולא רבא כ"כ
<b>והנה</b> במה דסיים מר אפתח ואומר מה שנסתפק מכ"ת בני הכנסת שמתענין בה"ב שאחר פסח וסוכות ואין ביניהם רק ו' או ז' שמתענין אם יש להם רשות לומר סליחות תוך י"ח ולקרות ויחל ומכ"ת כותב שתפילת ענינו פשיטא ליה למר שאין קובעין ברכה לעצמן
<b>תשובה</b> אני אומר כיון דפשיטא ליה למר שאינם יכולים לומר ענינו בין גואל לרופא והדין עמו כמבואר בטור סי' תקס"ו א"כ גם איבעיה זו לענין ויחל נפשטה שאין לאומרו כי דיניהם שוה כמבואר בב"י בסי' הנ"ל ולכאורה משמע שם בב"י שיש יותר סברא שלא לומר ויחל מלקבוע ברכות ענינו בין גואל לרופא שהרי הב"י מתחבט להביא ראיות שכשם שיכולים לקבוע ברכה לעצמן (בב"ה לדעת הרא"ש) כן יכולין לקרות ויחל משמע שיש מקום לומר שיקבעו ברכה לעצמן ולא לקרות ויחל. אבל עכ"פ לא גרע קריאת ויחל מקביעת ברכה ע"ש וק"ל ולא מיבעי' שאינם יכולין לקרות ויחל במנחה כיון שבלא התענית אין קורין בתורה כלל אלא אפי' בשחרית שבלא התענית נמי קורי' בתורה ה"א שיש לקרות ויחל במקום פרשת דיומא מ"מ נלע"ד שאין לשנו' כי תקנתא דרבנן לקרות בפ' דההיא שבוע לכך אין לשנו' במתענין פחות מעשרה ואפי' בעשרה שמתענין יש אומרים שאין לשנות כי תדיר קודם אע"פ שאין אנו נוהגין כן מ"מ בפחות מעשרה אין לשנות כלל. ולענין שמסתפק מר אם יכולים לומר סליחות תוך י"ח נלע"ד אם יאמרו לא הפסידו. פשיטא לפ"ד ר"י שהביא הטור שמפרש מ"ש ריב"ל שיכול לומר אחר תפלתו כו' לא בא למעט בסוף כל ברכה וברכה אם התחיל מעין הברכה אלא שלאחר התפלה יכול להתחיל ולומר היאך שירצה כו' משא"כ תוך התפילה צריך שיתחיל מעין הברכה ואז א' ציבור וא' יחיד יוכל להאריך בדברי ריצוי ותחנונים כפי רצונו ע"ש פשיטא שיכול לומר סליחות בסלח לנו אלא אפי' לפ"ד התוס' דס"ל שאין היחיד יוכל להאריך כי אם צבור דוקא (ועיין בב"י) מ"מ בנ"ד יכולי' לומר סליחות כיון דאיכא עשרה אע"פ שאין מתענין כולם כי סליחות אינו כרוך בתענית ואינו תלוי בו כלל. אמנם במקצת מקומות אומרים סליחה זו המתחלת תענית צבור נלע"ד שאין לאומרה אם אין בב"ה עשרה שמתענין (וכן אני מהסס שבמקצת מקומות אומרי' סליחה זו בימי הסליחות אע"פ שאין בהם תענית ציבור) וע"ד השאלה שני' שהיה בחביו' א' לערך שלשים מדות יין כשר והי' חסר לערך ח' מדות ומילא אותו ביין א' לא' בכל פעם לערך חצי מדה ע"י משפך וחד מצורבא רבנן דימה אותו לצרצור דראשון ראשון בטל עכ"ל אומר אני לההוא צורבא מרבנן אל ילך בני עמו אף אם הדין עמו שדומה לצרצור קטן כיון שהקנה שהיין זב ממנו הוא צר מ"מ כיון שאין בהיתר אפי' חמישי' לבטל האיסור אמרינן חוזר וניעור וכמ"ש מהר"מאי בסי' קל"ד שכן עיק' שאמרינן האיסור חוזר וניעור והקשה דברי הש"ע שסותרים זה את זה. איברא שלא נעלם מעיני מ"ש מ"ו חמי זקני בב"ח והט"ז ליישב דברי הש"ע שלא יהיו סותרים זא"ז מ"מ לענין דינא נראה שאמרינן חוזר וניעור שכן הסכמת רוב הפוסקים וכ"כ הש"ך וכן אני מורה ובא לעיקר דינא ומה גם להתיר תערובו' כל כך שהוא מלתא דתמיה' בעיני המוני' שאינם בני תורה ואתי לזלזולא באיסור יין כי בלאו הכי כמעט נעשה להם כהיתר וע"ד השאלה הראשונ' בענין יהודי א' שלח חביו' עם יין בספינ' ליהודי אחר למרחקים ובאמצע הדרך מוכרחי' הספנים לפרוק משאם ולשום אותם בספינ' אחרת ששייך לאותו המקום ובאותו המקום לא דרים בני ברית בכן כתב היהודי השולח היין לסוחר א' נכרי מכירו שהוא נושא ונותן עמו שיטפל עם החבית היין וישלחהו ליד יהודי האחר והנכרי ההוא כתב להיהודי שנשתלח לו היין וז"ל ידוע תדע שקבלתי חביו' יין ששייך לך וכשהגיע לשפת הנהר הי' מטפטף כמעט ד' רביעי' והייתי רוצה לערות אותו לחבית אחרת רק ידעתי מנהגכם שאז היה נסך ע"כ הייתי מוכרח לתקן אותו עם נעורת של פשתן ולהדקו גם לחתום המקומות בחות' שלי כאשר נראה באמ' בעין כשקיבל היהודי היין זה תורף המעשה שהי' ומכ"ת ביאר ספיקתו וז"ל מאחר שהיין היה ברשות הנכרי לעשות בו כרצונו כאשר בא במכתב שכתב שהיה רוצה ליקח חבית חדשה רק שהיה מתירא כו' עכ"ל שותא דמר לא ידענא אדרבא ממקו' שבאת משם ראי' שלא נמסר היין ביד הנכרי לעשות עמו כרצונו ולעבור נימוסי ישראל רק נמסר לו לפרקו מספינה זו ולהטעינו לספינה אחרת והוה כמו שמסר לו שמיר' המפתח. ומ"ש עוד מכ"ת וז"ל גם החותמות היו מקולקלי' ואין אנו יכולים לתלות בשום דבר כי החותם של נכרי מוכיח שהוא חותמו והנכרי אינו נאמן לא לאיסור ולהיתר רק כל מה שהוא אומר הוא למצוא חן בעיניו עכ"ל גם דבריו אלו אינני אוכל להולמם למה אין לנו לתלות שע"י פריקה וטעינ' וגלגול נתקלקלו החותמות דשכיח טובא ואח"כ חתם אותו הנכרי בחותמו ואין כאן הוכחה כלל שלא נתקלקלו ע"י גלגול כמ"ש הנכרי ואם נפשך לומר אף שהי' כן ס"ס היה ביד הנכרי לפתוח את המגופה ולעשות עם היין כרצונו ואחר כך יחתמנו בחותם שלו ויתנצל לומר שהוצרך לחתמו עבור שנתקלקלו החותמות כן נראה לי גם זה אין לחוש כי ודאי כשמשלחין היין למרחקים ויודע שצריכי' לפרקו ולהטעינו מהדקי' המגופה היטב כפיטורא בפי ושט א"כ ה"ל חותם א' ויעיין מר בתשו' מהר"יל סי' ל"ח ושם הכל מבוא'ונ"ד לא גרע מנדון דידי' ועדיף מיניה כי בנ"ד לפי דברי הנכרי נפתח המגופה משא"כ בנדון דידן וק"ל ועיני פקיחי דמר ראו את כל דברי מהרי"ל רק שהוא מהסס באשר שסיים בדבריו שאין לסמוך עליו לבדו זה הוא לשונו דמר ומשמע ליה למכ"ת שלא רצה מהרי"ל להתיר כי אם דוקא ע"י הסכמת אחר אבל לדידי לא משמע הכי אלא הכי כוונתו שאם יחלוק עליו השואל ולא יסכים עמו אזי לא יסמוך עליו לבדו כי גם השואל גדול בתורה בדורו הי' שמהרי"ל כתב לו ומי כמוך מורה ומרוב ענותנותו במקום גדולתו כתב לו שאם לא יסכים עמו השואל הוא לא יסמוך עליו לבדו אבל לא משום שהי' מסופק בהוראתו וכן משמע בלשונו שכתב ס"ד חזרתי על כל צדדים וצדי צדדים ואינני רואה בו צד איסורא ע"כ וק"ל ע"כ אני אומר בטח אם יש צורך מצוה לקדושא ואבדלתא או הפסד אם ימכרנו לנכרים יש להכשירו זה הוא מה שנלע"ד בג' שאלותיו שאלת חכם ואם יפקפק או יהסס מכ"ת בדברי בכולם או במקצתם יודיעני ויהיה לי לרצון ואם יש לי לעשות סניגורין לדברי ע"פ אמתתו של תורה מוטב ואם לאו אודה ואומר אמת כי באמת לא היה לי פנאי לעיין כל צרכי כאשר כתבתי כבר ואלהי הצבאות. יצילינו משגיאות ויראנו מתורתו נפלאות. כ"ד אוהבו דמר נאמן בבריתו הטרוד מאד הזקן זה קנ"ה רצוץ גרשון אשכנזי:
<b>שאלה</b> <b>נח</b> נדרשתי לאשר שאלוני לחוות דעי מרחוק בענין מעש' שהיה וז"ל השאל' ילמדינו רבינו יעקב שמת וציוה על ראובן שהוא אחד מיורשיו שלא ירד לנחלה עד שיתקן ש"ח ללאה ולרחל לשלם לכל אחת סך ק' זהובי' לכשיעדר שמעון בלי ז"ק מאחר שהוא יורש של שמעון אם לא יהיה לו ז"ק אכן באם אז ראובן זאלט ח"ו ניט ת' זהובי' פון שמעון עזבון ביקמן ינוכה לכל אחת כפי ערך וכן עשה ראובן ותיקן ש"ח ללאה ולרחל הנ"ל ונוסח הש"ח כנוסח כל ש"ח רק בסוף הש"ח כתוב בזה"ל והותנה בפנינו עח"מ בפי' מאחר שראובן הנ"ל הוא יורש של שמעון באם שלא יניח ז"ק אחריו בכן באם שראובן הנ"ל לא יקבל מעזבון של שמעון סך של ת' זהובים אזי ינוכה לפי ערך מסך דמי החוב הנ"ל אכן באם יקבל ת' זהובים מעזבון של כמ"ר שמעון הנ"ל אזי מחויב ראובן הנ"ל ויורשיו לשלם ולפרוע כ"כ החוב הנ"ל ללאה ולרחל וליורשיה' שהם י"ח לזמן הנ"ל ובמזומני' כמשמעות צוואת יעקב אשר גם הוא התחייב ראובן הנ"ל לשלם סך חוב הנ"ל לפי משמעות הצואה הנ"ל עכ"ל ואח"כ מת שמעון בלי ז"ק וציוה בז"ה לראובן זאל כלל וכלל ניט יותר ממני ירשון אלו ק' זהובים אבר דא מיט דיא ת' זהובים דיא בתוך צוואת יעקב ז"ל שטינן גהלטין ווערן זאל זא זאל ראובן הבין חוב פלוני המחזיק ש' זהובים גם ק' זהובים פון מייני בעשטן חובות שיש לי זאל מן אים געבן צו דעם חוב של ש' זהובי' דאמיט זאל אים גיצאלט זיין הת' זהובי' של צוואת יעקב וייטר זאל ער קיין פרוטה ממני ירשנן כו'. ועזבונו של שמעון לא נתחלק עד שמת ראובן ג"כ. ועכשיו באו רחל ולאה הנ"ל לתבוע מבני ראובן שט"ח שלהם או ליתן לכל אחת חלק רביעית מה שציוה שמעון ליתן לראובן דהיינו מן הק' זהובים ומן הת' זהובים חובות כי אע"פ שמת ראובן לפני התחלקות נכסי שמעון מ"מ תכף לאחר שמת שמעון נפלו הנכסים לפני ראובן מאחר שהוא יורש דאורייתא שלו והיו בחזקתו בכל מקום שהן. ובני ראובן אומרים שאינם חייבים לשלם כלום באשר שאביהם לא קיבל לידו עדין שום דבר ואף אם יתחייבו ליתן הרביעית מן החובות שציוה שמעון ליתן לראובן לא יתחייבו ליתן מהק' זהובים שציוה שמעון ליתן לראובן בתורת ירושה בכן ילמדנו רבינו הדין עם מי עכ"ל השואל כענין
<b>תשובה</b> אען ואומר מאחר שכל הראשונים ואחרונים התנבאו בסגנון א' שאין להשיב בדיני ממונות לאחד מן הצדדים וטעמם ונימוקם עמהם ובהיות שנראים הדברים ששואל הזה הוא א' מן הצדדים ע"כ הוה מן הראוי לשום ידי למו פי ולא להשיב אמנם באשר שאני קצת מבפנים בעסק הזה וכדומה שאין לחוש בו לא' מן הטעמי' שכתבו חכמים שלא להשיב על כן מלאני לבי להשיב מפני הכבוד והמלך הכבוד ינחני במעגלי צדק כדת של תורה שנקראת כבוד:
<b>ובהיות</b> שכעת אין מזגי שוה וחגירנא צעדאי מפיסחא עד עצרת"א עצרתי כח כחוש ע"כ אינני אוכל לטייל ארוכות ערוכות להראות פנים לכל צד כמראה האופן. כדרכי להשיב לשואלי דבר. דבר דבר על אופניו בכן אבוא בקצרה כי קלני מזרועי וידי קצרה ואומר שואל קיצר מאד במקו' שהיה לו להאריך קצת בטענת בני ראובן באיזה צד הם באים לומר שאינם חייבים לשלם כלו' באשר שאביהם לא קיבל לידו עדין שום דבר כי יש לפרש דבריהם בשני פנים הפי' האחד שכוונתם הוא שמה שציוה שמעון שיהי' לאביהם החובו' כוונתו שיהיו ג"כ בתורת ירושה וכאלו אמר שראובן יירש ק' זהובי' ולא יותר אמנם כדי לקיים צוואת יעקב יירש עוד החובות הנ"ל ואף על פי כן אינם רוצים לשלם כלום כי ס"ל שאין היורש זוכה בירושתו עד שתבא לידו זה הוא פנים א' ועוד יש לפרש כוונתם שהם סוברים שהחובו' שציוה שמעון שיהיו לראובן כוונתו שיהי' לו בתורת מתנה. ולא בתורת ירושה כלל ע"כ אינם רוצים לשלם כלום כי ס"ל שהמקבל מתנ' אינו זוכה במתנתו עד שתגיע המתנה לידו ובפרט שטרי חובות אצל אחרים צריכין כתיבה זה הוא האופן השני:
<b>והנה</b> אשיב ידי על ראשון ראשון ואומר אם כוונת בני ראובן לאופן הא' הבל יפצה פיהם ואין ממש בדבריהם ויפה טענו רחל ולאה שהיורש זוכה ממילא בנכסי מורישיו בכל מקום שהן. וכן כתב הטור להדי' בסי' רע"ח בשם ה"ר יוסף הלוי שבחלק הפשיטו' אינו יוכל לסלק את עצמו ולומר לב"ח של מורישיו הנה הנכסי' לפניכם איני רוצה לירש ולא לפרוע כלום אלא כופין אותו להיטפל בדבר ולמכור אותן ולהגבותן או לשומן כי הוא במקום מורישיו כו'. וטעמו של הר"י הלוי הוא שדייק מה שאמרינן בגמ' גבי בכור ואם אמר איני נוטל ואינו נותן רשאי משמע דוקא בחלק בכורה הוא דרשאי לומר כן דמתנה קרי' רחמנא ואין מזכין לאדם בעל כרחו אבל לא בחלק פשיטות שהוא ירושה ויורש הוא בע"כ והדברים מבוארים באר היטב ברשב"ם פרק י"ג (דף קכ"ד ע"א ע"ש) ואפילו הרשב"א והרא"בד דפליגי אר"י הלוי וס"ל שגם בחלק פשיטות אין כופין אותו להיטפל בהנכסים ולפרוע חובות מורישיו ופירשו הדיוק שיש לדייק בהגמ' בע"א ע"ש גם הם ס"ל שהיורש יורש חלק פשיטתו ממילא בעל כרחו. רק שאין כופין אותו להיטפל בהנכסים משום דס"ל שגם ללוה עצמו אין כופין להיטפל לשומן או למכרן דלית להו הא דאר"ה כופין אותו בשוטי' אבל לענין זה אם היה היורש חייב לאחר והב"ח רוצים לטבל בהנכסי' זוכים בהם אף גם שאמר היורש אחר מיתת המוריש אינני רוצה לירש וכן הוא לפי פירש ר"ת שהביאו התוס' לשם ע"ש והן אמת שלפי פי' הרשב"ם שפי' מה דאמרינן בההוא עובדא דההוא בוכרא דאזל וזבין נכסיה ודפשו' דאת' לקמי' דרבא כו' מר סבר לא עשה ולא כלום בפלגא. שכוונת ר"פ הוא שלא עשה ולא כלום בפלגא דפשיטות כו'. אבל בחלק בכור' יפה מכר דיש לו לבכור קודם חלוקה וע"ש לפני זה שכתב טעמו של דבר. וכיון שס"ל לרשב"ם שאין היורש יוכל למכור חלק פשיטותו כי אין לו קודם חלוקה כלום ממילא משמע שלא זכה היורש בחלק ירושתו עד אחר חלוקתו ויוכל להסתל' ממנו בדיבור בעלמ' ממילא לפי דברי רשב"ם היה קצת מקום לבני ראובן לומר שלא זכה אביהם בירושתו כיון שלא בא לידו כלום אבל אין ממש בדבריהם כי כבר דחו דברי הרשב"ם התוס' והטור בסי' הנ"ל והנ"י כתב שכדעת התוס' הוא דעת כל הפוסקי' (הגם שאני בעניי מצאתי און ליישב דברי הרשב"ם ולהצילו מהשגתם מכל מקו' לדברי כל הפוסקי' אנו שומעין) ולעד"נ שגם הרשב"ם לא ס"ל שאין ליורש בירושתו כלום עד אחר חלוקה לענין זה שיוכל להסתלק ממנה בדיבור בעלמא אלא דס"ל שאעפ"י שהוא שלו מ"מ כיון שעדין לא נתברר חלקו איננו יוכל למכרו אבל במקום שאין שם אלא יורש א' דרך משל או כשהחלק של היורש הוא דבר מסוים כמו בנ"ד גם הרשב"ם מודה שאם מכרו המכר קיי' כי יש לו בו מיד אחר מיתת המוריש כללא דמלתא אם דעת בני ראובן הוא במה שאמרו שאין אביהם קבל לידו כלום ר"ל אע"פי שהי' לו לזכות משום ירושה אין בדבריהם ממש כלל ועיקר. והאריכות בזה אך למותר:
<b>אמנם</b> אם כוונתם הוא שלא זכה אביהן כיון שלא בא לידו שום דבר היינו משום דס"ל שמה שציוה שמעון שיהי' לראובן החובות הנ"ל כוונתו היה שיהיו לו בתורת מתנה לכאורה צדקו דבריהם בזה כי הדין דין אמת שאין המקבל מתנה זוכה בהמתנה אלא באחד מהדרכי' שהקונה זוכה בהם וידוע שש"ח אינם נקני' אלא בכתיב' ומסירה ולפי' הלשון שבא בשאלה לא היה כאן לא כתיבה קני לך איהו וכו' ולא מכירה. וביותר שבלשון הצוואה לא הזכיר שט"ח כלל הן אמת אלו היה המצווה ש"מ או מצוה מחמת מיתה היה מקום לומר שזכה בהן המקבל אעפ"י שהאביאסף כתב שש"מ אינו יוכל להקנו' החוב שיש לו על נכרי מ"מ אין דבריו מוסכמי' בדעת האחרוני' ואני בעניי עני בדעת העלתי בתשוב' א' שאפי' לדעת האביאסף היינו דוקא בש"מ שנתן מתנה למי שאינו ראוי לירש שאינו קונה אלא מדרבנן אבל למי שהוא ראוי לירשו שהוא מדאורייתא. שהתורה נתנה רשות להנחיל למי שירצה אם הוא ראוי ליורשו בזה הלכת' כרב פפא דאמר הואיל והיורש יורשה והארכתי למעניתי אבל באשר שנראי' הדברים שמתנה זו לא היה מתנת ש"מ אלא המצווה היה בריא א"כ אין כאן מקום להאריך בדיני ש"מ כללא דמלת' שלפי משמעות לשון השאלה צדקו דברי בני ראובן בזה שאמרו שאביהם לא זכה בהמתנה כיון שלא בא לידו כלום. מ"מ לא יצאו זכאי בדינם להיפטר מן החוב שחייב ראובן אביהם לרחל וללאה ואדרבה ממקום שבאו לבקש זכותייתו שם תברייהו כיון שאביהם לא קיבל כלום ולא הי' ממש בהמתנה א"כ נשארו החובות לשמעון ומיד שמת שמעון נפלו החובות לראובן בתורת ירושה ואין לומר שכיון שלא זכה ראובן בהחובות זכו בהו אותן שזכו בשארי נכסי שמעון והם בני ראובן כי לא ידענא במה יזכו בהו אותן הזוכי' כי שמעון לא עלה לבו ודעתו לזכות בהם אותם החובו' כי הוא היה סבור שזכה בהן ראובן ע"פ מתנתו שנתן לו א"כ במה ולמה יזכו בהן ואין לומר נמי כיון ששמעון אמר שלא יירש ראובן כי אם סך ק' זהו' ממילא גילה דעתו שלא יזכה עוד כלום משום ירושה וא"כ אף גם שלא זכו הזוכים בשארי הנכסים מצד הזכות שזיכה להם שמעון כי חובות אלו לא היו בכלל זכותם כמו שכתבנו מ"מ כיון גם ראובן לא זכה בהם מצד מתנתו א"כ הוה להן הפקר וכל הקודם בהם זכה ז"א דאיכא אומדנ' דמוכח שכוונת שמעון היה שיזכה ראובן בחובו' הנ"ל באיזה אופן שיהי' ולא סילק ממנו זכות ירושתו בחובו' הנ"ל ונתן אותן לו לשם מתנה אלא שהיה סבור שהוא זוכה בהן משום מתנה ואפשר שכוונתו היה לייפות כחו כדי שיקיי' צוואת אביו כי יש זכות יותר בהמתנה מבירושה לענין אם הוא נתן גם לאחרי' מתנו' והוא חייב לאחרים וק"ל אבל מעולם לא עלה על דעת שמעון לסלק זכות ירושת ראובן מן החובו' הנ"ל באופן שאם לא יזכה בהן משום מתנה לא יזכה בהם כלל והדברי' ברורים ופשוטי' עד שאינם צריכים ראי' מ"מ להגדיל תורה אביא ראי' לדברינו מתשו' הרא"ש בכלל ע"ה סי' ב' וז"ל השאלה ראובן נתן ללאה אשתו כל נכסיו במתנת בריא כו' וכל דבר דמקרי נכסי ולא שייר ליורשי' כ"א ה' דינרין והיה לראובן שטרות כו' ובאי' לדון על השטרות כו' הילכך לא קנתה השטרו' וכו' ומה שנסתפק אם השטרות הם של היורשים או של הפקר כיון שלא נתן להם אלא ה' דינרין סילקן מכל שאר הנכסים והרי הן הפקר וכל הקודם בהם זכו. הא מילתא דפשיטא היא שלא היה בדעתו להפקירן שלא סילק היורשי' מהם אלא אדעתא שתקנם האשה. ואם לא קנתם נשארו בחזקתן וזכו בהם היורשי' ודמי לההוא דהגוזל בתרא רב ספרא הוה אזיל כו' דאדעת' דארי' אפקרא ולא אדעת' דכ"ע כו' עכ"ל הרי קמן שאנו אומדין דעת הנותן אע"פ שסילק זכות היורשים מן המתנה שלא היתה כוונתו אלא אם יתעביד מחשבתו ויזכה בהמתנה מי שהוא רוצה שיזכה בה אבל אם לא מהני מתנתו ע"פ הדין שיזכה בה מי שהוא רוצה נשארו הנכסי' בחזקתו והיורש יורשן וה"נ בנ"ד נאמר שמעולם לא סילק שמעון זכות ירושת ראובן מן החובות הנ"ל אלא כדי שיזכה בהן מכח מתנה ודטבא לי' עביד כמ"ש לעיל אבל אם לא יזכה בהן מצד המתנה ישארו בחזקתו והיורש יורשן כדי שיתקיים צוואת יעקב והוא פשוט לע"ד:
<b>וכל</b> זה הוא אף אם אנו נותנים לבני ראובן טענותייהו שמה שציוה שמעון שיהי' לראובן החובות הנ"ל כוונתו היה שיהי' לו לשם מתנה אבל באמת אין זה מוכרע כלל ואדרבא יותר נלע"ד שכוונתו היתה שיהיו לראובן החובות הנ"ל בתורת ירושה דהיינו שהוא מוציאן מכלל שאר הנכסים שנותן לאחרים וישארו בחזקתו והיורש יורשן ממילא והכי משמע לי הלשון שא"ל אבר דא מיט דיא ת' זהובי' דיא תוך צוואת יעקב שטינן כו' שכוונת שמעון הוא כך שבאמת לא עלה על לבו שראובן יירש רק ק' זהו' ולא יותר אבל כדי שיקויום צוואת יעקב יירש יותר ובהא אתי שפיר לשון אבר כו' שהוא לשון אבל אבל אם כוונתו היה שהוא נותן לו סך החובות בלשון מתנה לא שייך לשון אבל אלא מילתא באפי' נפשי' הוא וק"ל. ופשיטא הלשון שכתוב בהצוואה דא זאל ראובן האבין כו' חוב פלוני שמחזיק ג"מ יש לפרש שיהיה לו מצד הירושה. והוא יותר משמע לשון ירושה מלשון מתנה. אלא אפילו הלשון שכתוב גבי הק' זהובים מן זאל אים געבין שלכאורה הוא משמע לשון מתנה יותר מלשון ירושה מ"מ יותר יש לנו לומר שהוא נתכוון שיתנו לו המחלקי' בתורת ירושה כי גם חוב זה הוציא מכלל שאר נכסי' כדי שיירש אותו ראובן. וראי' לדבר ממה שכתבו רוב הפוסקי' שמה שאמרינן שש"מ שאמר נכסי לפלוני אם הוא ראוי ליורשו נוטלין משום ירושה היינו אפי' אמר לשון מתנה להדי' וכן פסק מ"ו חמי זקני בב"ח סי' רמ"ח שמעינן מינה שאנו מפרשים לשון מתנה לגבי ראוי לירשו שהוא כמו לשון ירושה הה"נ בנ"ד יש לפרש מ"ש זאל מען אים געבין שר"ל בירושתו.
<b>והנה</b> לא נעלם מעיני שלענין גוף הדין יש לחלק בין מתנות ש"מ למתנות בריא והדברים עתיקי' ואין כאן מקום להאריך ע"כ אין כוונתי להביא ראי' לענין דינא רק לענין הלשון וק"ל כללא דמילת' שלע"ד נראה מכל הלין טעמא שכתיבנא שבני ראובן לא יצאו זכאי וחייבי' ליתן לרחל וללאה עכ"פ חלקן מן החובות הנ"ל:
<b>ומעתה</b> נבוא לטענה השני' שטענו בני ראובן שעכ"פ אין להם ליתן לרחל וללאה חלק בהק' זהו' שציוה ליתן לראובן בתורת ירוש' נלע"ד שגם בזה לא זכו בדין כי מלשון צוואת יעקב שכתב מאחר שהוא יורש כו'. אכן באם דז ראובן זאלט ח"ו ניט ת' זהו' פון שמעון ביקומן כו' משמע כל מה שישיג ראובן מעזבון שמעון יהי' באיזה אופן שיהיה מחויב לחלק עם רחל ולאה ליתן לכ"א חלק ד' וכן משמע לשון השטר שכתוב בו אם לא יקבל ראובן מעזבון של שמעון. איברא שמלשון שמעון המצווה משמע לכאורה שכוונתו היה שהק' זהובי' יהיו לראובן עבור ירושתו ולא יקום בהם צוואת יעקב מ"מ מאחר שכתב בהצוואה בזה"ל אבר דא מיט דיא ת' זהו' דיא דא שטינן של צוואת יעקב זאל גיהאלטין ווערין כו' משמע שבא לקיים הצוואה ולא לסתרה ע"כ על כרחינו יש לנו לומר שהוא היה סובר שהחובות הנ"ל המה טובים כמו מעות מזומנים בלי ניכוי כלל אבל אם הם באמת אינם שוים סך ת' זהובי' גם דעתו ומחשבתו שלא להוציא סך ק' זהו' הראשונים מן הכלל שנכלל הצוואה של יעקב או כונתו במ"ש אונ דא מיט זאל אים גיצלט זיין הת' זהובי' של צוואת יעקב ר"ל שעם החובות של ת' זהובים וסך ק' זהובי' הראשוני' יהי' נפרע הת' זהובי' של צוואת יעקב כי הוא ידע בעצמו שהחובות של ת' זהובים אינם שוים כי אם לערך ש' זהובי'. הן אמת שהוא דוחק אבל כדי לקיים שלא יהי' הדברים סותרי' זא"ז שבקייהו ואוקמו נפשייהו. כן נ"ל גרשון אשכנזי:
<b>שאלה</b> <b>נט</b> נדרשתי לאשר שאלוני לחוות דעי מרחוק בענין אשה אחת עלובה גלמודה גמולה מבעלה יושבת במחשכי' כאלמנה והנה מיראה הוראה אני בדבר הקל קל וחומר בדבר חמור חומרא דא"א ע"כ זחלתי ואירא ומה גם שאפשר להתקיים הדבר ע"י אחרים בעלי תריסין בעלי הוראה כי השואלים בעצמן המה אנשי מופת מופתי הדור זיוי והדרי יושבי ראשונה במשפט צדק מ"ש בעיר ואם בישראל ק"ק פראג ואינם צריכן לא לסברא ולא לגמרא דידי רק במקום גדולתן ענותנותן לא רצו לאחזוקי טיבותא לנפשייהו לתקוע עצמן לדבר הלכה ע"כ היה מן הראוי לומר אי דלית דורא דל נא ואי לא לא דלינא. ומה גם שבעו"ה אתרע בי מלתא ושכב לי ילד שעשועי' ועדיין אני טרוד באבלי ולבי אטום ולא צלאי דעתאי מ"מ לא יכולתי לסרב לגדולים כמותן ירבה ולכבודם יצאתי חוץ לגדר מחיצתי ושיחי דהן הן כקטנה ופקודתן ישמור נפשי ובחסדי השם אשר חונן לאדם דעת אני בוטח שלא אכשל בדבר הלכה גם תמכתי יתידותי שיש לנו אילן גדול לתלות בו ה"ה מורינו ורבינו רבן של כל בני הגולה הגאון תפארת ישראל רבינו אהרן שמעון אשר אור תורתו אור נערב זרח בק"ק הנ"ל והבהיק והאיר כל בני תבל ממזרח עד מערב שיצא הדבר לפניו להתיר והוא באחד ומי ישיבנו ומי יבא אחר המלך ודתו וכל הפורש מדבריו כאלו פורש מן החיים כי עליהן אין להוסיף ואין לגרוע ומה שתלה ההיתר בהסכמת כל בעלי הוראה. זאת לא זאת כ"א במקום גדולתו ענותנותו וחסידתו חלק כבוד לתלמידים במקום הרב ואף גם זאת מדעת קונו היה בו שילמדו הקטנים ק"ו מן הגדולים כמוהם שעל בינתם לא ישענו לבדם רק יתלו הדבר בגדולי הארץ כמ"ש הריב"ש בסי' ש"פ וע"ד נעשה אדם וגו' וכמדרשו זאת ועוד אחרת ראיתי שהגאון מהרר"י מפוזנא הסכים להתיר האשה העלובה הנ"ל בכן אמרתי אין לי אחריות. להיות סניף וזנב לאריות ולהסכים לע"ד הקלושה הקטומה והגרופה לכחם כח גדול בהיתרא עדיפא:
<b>והנה</b> מרוב התלאות הנ"ל אינני אוכל לטייל ארוכות וקצרות ולהראות פנים לכל צד ואופן כמראה האופן כדרכי להשיב לשואלי דבר ובפרט לשואלים המופלגים הנ"ל היה מן הראוי לבשם עמהם בהלכה אמנם מטיבותייהו קאמינא לבא בקצרה וזה החלי בעזרת ה' חילי. צורי וגואלי:
<b>תשובה</b> הנה אנכי בדעת ענה. עברתי בעי עיונה. בדברי כל העדים אשר העידו ע"פ נכרים מסל"ת כאשר נשתלחו לידי על מיתת כמר אהרן וועל"י ולכאורה מצאתי לכולהון פרכא ולא שרינן ולא קיימין להתיר על פיהן אשתו של כמר אהרן הנ"ל והנה עברו לפנינו כבני מרון ראשון ראשון ואחרון אחרון וזה יצא ראשונה מה שהעיד כמ' זנווי"ל בשם נכרי שאמר לו שהיו ג' יהודים דהיינו ב' אחים גם יחד והשלישי גיסם מן מנגיל דינמ"ן במצור והיו מניחין א' מן האחים תחת שיח אחד וראה אותו מונח שם מת והעורבי' עומדים עליו. בעדות זה יש לפקפק טובא חדא יש לחוש שמא לא ראה הנכרי הנ"ל המת תחת אילן כ"א ג' ימים אחר מיתתו ומשנה שלימה שנינו אין מעידין אלא עד ג' ימים. אברא שהרא"ש כתב היינו דוקא אם אנו יודעי' ודאי שאשתהי ג' ימים אזי אין מעידים אבל בספק אשתהי אזלינן לקולא. מ"מ דעת הרשב"א אינו כן וס"ל אפי' בספק אשתהי אזלינן לחומרא דהוה ספיקא דאוריית' ודייק כן מלשון המשנה שנקט לשון שלילה אין מעידין אלא עד ג' ימים והסכימו לדבריו הריטב"א והריב"ש. הן אמת שרבים חלקו עליו מ"מ האחרוני' חששו לדבריו שלא להקל נגדו ונגד סייעתו גם אין לומר שאין לחוש לאשתהי ג' ימים כיון שלא היה חבול בפניו ועפ"ד י"א בשם ר"ת דס"ל אם אינו חבול בפניו מעידין עליו אפי' אחר כמה ימים. כי הבאים אחריו חלקו עליו הרשב"א והריב"ש ורמו עליו גודא רבה מן סוגיא דגמ' דההוא דטבע בדגלת ומההוא דטבע בחושת' בפ' האשה בתרא דמייתי מנייהו ראי' דר"י לקולא פליג ולענ"ד שגם דעת רש"י שם לפי מסקנת הסוגיא דלא כר"ת שרש"י פי' על מה שאמר הספר ה"מ היכא דאיכא מכה וכו' מקום המכה מרזו מכבידין הכאב ונופח עכ"ל ולענ"ד מבואר נגלה שקשה לרש"י על לשון הספר מאחר שהקש' המקשן והא אמרינן מיא מרזא מכה ה"ל להתרצן לתרץ שאני מכה דמי' מרזו לה ולא לומר ה"מ היכא דאיכא מכה לכן פי' רש"י שהספר בא להורות שאף גם אם אין המכה בפנים אלא דאיכ' מכה בשאר הגוף מ"מ אמרינן מקום המכה בכל מקום שהוא מכביד הכאב וע"י הכאב מתפח תפח גם פרצוף הפנים לכן דקדק הספר לומר היכא דאיכא מכה משמע דבכל מקום שהוא אמרינן מתפח תפח וא"כ הוא כוונת רש"י מוכרחים אנו לומר מה שאמר במתניתן אין מעידין אלא עד ג' ימים איירי אפי' אינו חבול כלל מ"מ כיון דליכא מיא דמצמתא ליה מתפח בתר ג' ימים ודלא כר"ת כללא דמילתא שיש לפקפק בדברי הנכרי שאמר לכמר זנוויל שראה אהרן הנ"ל שמת שמא לא ראה אותו תוך ג' ימים ולכאורה יש לפקפק עוד בדבריו שמא לא אמר כן אלא להתפארות כי משמעות לשונו הוא שבא לגנות את היהודים שהם אכזריי' שהניחו האח האחד מונח תחת א' השיחים וממוצא דבריו נשמע שלא שם אותנו בני ישראל כגויי הארצות כי הם רחמני' בני רחמני' ואנו בני ישראל אכזריים (הפך האמת) אבל לענ"ד שאין לחוש לזה כלל פשי' לפי דעת הרמב"ם שס"ל דוקא אם המקומטרסים אמרו שהם הרגו לפלוני אינם נאמנים אבל אם אמרו שנהרג בדין שלא על ידם נאמנים (וכן משמע להטור מלשון הרמב"ם) וקש' למה יהי' המקומטרסי' נאמנים הלא יש לחוש דמשקרי כדי להגדיל המקומטרסי' שהם הורגים בדין כמו שאנו אומרים אם אמרו המקומטרסים אנו הרגנו בדין אינם נאמנים משום שאנו חוששין שלא אמרו כן אלא להתפארות. אלא ודאי דלא חוששין להתפארות אלא אם ההתפארות נוגע בעצמן אבל אין אנו חוששין שכוונתו היה להתפאר כל המקומטרסים וא"כ הוא הדין נמי בנדון דידן אין לנו לחוש שכוונתו של הנכרי היה להתפאר כל בני אומתו שהם גומלי חסדים וזה פשוט לפי דברי הרמב"ם. אלא אפי' לפי משמעות דברי הרא"ש שס"ל אפי' אמרו המקומטרסים פלוני נהרג ע"י קומטרסים אחרים אינ' נאמני' מ"מ גבי נדון דידן ליכא למיחש להתפארות דהא גם לפי דברי הרא"ש מוכרח לומר דוקא שמע מקומטרסים שפלוני נהרג מקומטרסי' אחרי' הוא דאינו נאמנים משום דהוה להו התפארות (כי כמו שחבריהם הרגו בדין גם הם הרגו בדין אבל גוי סתם שאמר פלוני נהרג בקומטרסים הוא נאמן כמ"ש בכתבי מהררא"י סי' ל"ד והוכיח כן מן הגמרא ולא אמרינן שסתם גוי נמי משקר כדי לשבח אומות ושהם דנין דין אמת וה"ה נמי בנ"ד אין לחוש שאומר כן להתפארות הן אמת שיש לחלק קצת בין נדון דידן לההוא דשמע מן המקומטרסים אבל האמת יעשה דרכו שאין מוציאין דברי הנכרי ממסל"ת כי אם בהוכחה כמ"ש כל האחרונים והמקור הוא רש"י ומור"ם ואין מן הצורך להעתיקם ממילא אין לחוש שהנכרי הנ"ל אמר דבריו להתפארות. אבל מ"מ החששא ראשונה שיש לחוש ממסל"ת שלא ראה המת כי אם אחר ג' ימים במקומה עומדת:
<b>ועוד</b> בה שנית יש לפקפק בעדות הנ"ל שיש לחוש אימר בדדמי אמר שראוהו מת כיון שראה העורבים עומדים עליו שפט בדעתו ודאי מת הוא כי אין דרך העורבים לעמוד על אדם חי וא"כ הוא שלא ראה אותו מת ממש רק שהעורבים עומדים עליו אין להתיר האש' כי עמידת העורבים עליו לא עדיפא ממ"ש במשנה אין מעידין עד שתצא נפשו ואפי' ראוהו מגויד או צלוב וחיה אוכלת בו (והרמב"ם גרס והעוף וכו') איברא אם אמר הנכרי שראה העורבים אכלו ממנו במקום שנפשו יוצאה כגון בלב או במוח אזי היה עדותו מספיק כמו שאמר ר"י בהדיא בגמרא אבל מאחר שלא אמר רק שהעורבי' עומדים עליו אין זה מספיק חדא שיש לפקפק בעדותו של הנכרי הנ"ל עוד יש לפקפק חששא אחרינא דשמא לא הכיר הנכרי לכמר אהרן כלל לאחר מיתה והא דאמר שראוהו מת תחת אילן בדדמי אמר כן כיון שהיה יודע שכמר אהרן היה מונח באותו מקום חולה ואח"כ מצא. מכל הלין חששות אין להתיר האשה הנ"ל ובאשר שפשוט הוא קצרתי נ"ל גרשון אשכנזי.
<b>שאלה</b> <b>ס</b> ילמדנו רבינו בדבר פרשיות התפילין שדינם להיו' כסדרן ובאם הזדמן שנפסל פרש' ראשונה או שני פרשיות ראשונים והבעל דבר בעצמו מעיד שהוא ראה שהסופר כתבן אותן פרשיות ובפניו הניחם לתוך הבתים דרך משל תוך שנה או שנתיים וביד הסופר יש כשרי' פרשה ראשונה ושניי' דוגמת הנפסלים אשר בלי ספק הן ישנים חמש או שש שנים ויותר כגון שהיו מונחים ביד הסופר לערך זמן הנ"ל אם מותר לצרפן אל שני פרשיות האחרונים שנשארו בכשרותם.
<b>תשובה</b> לע"ד הקלושה לית דין צריך בשש וחשש ואינה צריכה לפני' אם הם כתובי' כסדרן למה לא יצרפו הפרשיו' אלו לאלו ולא יבאו לידי גניזה ואי משום שלא נכתבו פרשיות השניות מתחלה לצרפם לאלו הפרשיות כי אם לפרשיות אחרות פסול זה לא מצינו בשום מקום ואין לו סמך כלל. ואעפ"י כן למלאות בקשתו דמר אביא לו ראי' א' והוא זה דאית' בפ' הקומץ (דף ל"ב) ס"ת שבל' ותפילין שבלו אין עושים מהם מזוזה לפי שאין מורידין מקדושה חמורה לקדושה קלה כו' עכ"ל הרי לפנינו בהדיא אי לאו טעמא שאין מורידין היינו מצרפין פ' של ספר תורה או של תפילין למזוזה אע"פ שלא נכתב' פ' זו לצרפה למזוזה כי אם לתפילין או לספר תורה. אלא ודאי אין קפידא כלל בזה. ואם לחשוך אדם לומר שאני תפילין דחמירא ממזוזה ע"כ יש להקפיד בהם יותר עליו להביא ראי' מפורשת כי מצינו הרבה דינין שהחמירו במזוזה כגון שרטוט דאפסיקא הלכתא בפ' הקומץ תפילין לא בעיא שרטוט ומזוזה בעיא שרטוט. ולהיות שהדבר פשוט לא שמתי עין עיוני לעיין בפוסקים בדבר הזה רק מה שעלה בזכרוני בהבטה ראשונה כתבתי למעכ"ת ואם מעט הוא אוסיף עוד עין עיוני להשיב למכ"ת כראוי כל זה הוא ע"פ הדין אם ברור הדבר כשמש שנכתבו כסדרן ואפי' עד אחד נאמן אבל במקום שיש לספק אם נכתבו כסדרן אם לאו לא תהא כזאת לצרפם יחד ח"ו כ"ד הטרוד גרשון אשכנזי.
<b>שאלה</b> <b>סא</b> נדרשתי לאשר שאלוני לחוות דעתי הקלוש' בענין ראובן עשה צוואה קודם מותו. וזה לשון הצוואה הצורך לעניננו. חלוקה יעשה ביניהם כדת וכהלכ' במזומנים ובמטלטלי' אשתו לא תזוז מביתו רק תהיה עקרת הבית כמאז ומקדם. הבית לא יומכר לעולם רק יקרא על שמו על שם בניו בכלל ובפרט הן אותם שבחיים או בני בניו שמתו כולם שוי' לטובה. ויחזיקו בבית לעולם אונ' וועלכר חלוקה ביגערט זאל גאר נדחה ווערן וכו' עכ"ל הצוואה הצרוך לענינינו. והנה נפל מחלוקת בין היורשים בענין תשמיש של הבית הנ"ל כי א' מן היורשים הוא בנו של בכור ראובן שהלך לעולמו והוא רוצה להשתמש פי שנים בבית הנ"ל כי הוא קם תחת אביו הבכור. ושארי היורשים טוענים שאביהם השוה להם הבכור בענין תשמישו של הבית הנ"ל באמרו כלם שוין לטובה כמבואר בשטר הצווא' ונעשה באופן המועיל. בכן שחרוני בקשוני לחוות דעי מרחוק הדין עם מי:
<b>תשובה</b> האמת אגיד ולא אכחד שלא רציתי להשיב לשואלי דבר ולא חצי דבר כי אין מדרכי להשיב בדיני ממונות לא' מן הצדדים כי יש לחוש שמא ילמדו מתוכו לשקר כאשר כתבו ראשונים ואחרונים בתשובותיהם הרמות. אך ורק באשר שבנ"ד ליכא למיחש כ"כ לשמא ילמדו כו' באשר שעיקר השאלה הוא לפרש לשון שטר הצווא' ע"כ אמרתי לא אחשוך ולא אמנע בר ואענה חלקי כאשר יורוני מן השמים רק בקצרה וזה החלי בעזרת ה' חילי.
<b>הנה</b> לכאורה נראה שהדין עם בנו של הבכור שישמש פי שנים בהבית הנ"ל כדת של תורה. ומה שטוענים שארי היורשים שאביהם השוה להם את הבכור וראית' ממה שכתוב בשטר הצוואה כלם שוין לטובה. לעד"נ שאין ממש בדבריהם אלו כי נראה וניכר מהמשך לשון הצוואה שלא נחית המצווה להכי להשוות בכור לפשוט רק שכוונתו שלא ימכר הבית ויקרא על שם כולם. ומ"ש כולם שוין לטובה על הקריאה קאי ולישנא מעליא נקט. אבל אין מכאן הכרע' כלל שיהיו שוין בחלקי תשמישי הבית. וא"כ שאין הכרעה בלשון המצווה שהשוה הבכור לפשוט נשאר הדבר עפ"י דת ודין תורתינו הקדושה שהבכור נוטל פי שנים ובן הבכור קם תחת אביו.
<b>אמנם</b> כד מעיינין שפיר בלשון הצוואה נראה שהדין עם היורשים כי כללא הוא בידינו כל לישנא יתירה לטפויי קאתי ובהאי שטרא הוה לישנא יתירה מה שאמר המצווה ויחזיקו בבית לעולם כי מה היה חסר אלו לא נכתב רק הבית לא יומכר לעולם. וממילא הוה שמעינן שיחזיקו בו לעולם חדא ועוד קאמינא שיחזיקו הוא לשון מתנה כמבואר בגמרא ובפוסקים ואם היתה כוונת המצווה שיהיה לבכור פי שנים ל"ל למימר לשון מתנה אלא ודאי כוונת המצוה היה להשוות הבכור לפשוטי' בענין תשמיש הבית וזה נראה לי פשוט ואין צריך לפנים. מ"מ שלא תוציא המעיין חלק בלי ראי' אמרתי להעתיק פה תשובות מהר"ר ש"מ בחלק ח"מ סי' שע"ה וז"ל השאלה עוד ציוה מחמת מיתה ששפחתו תהי' משועבדת לג' בנותיו הפנויות ותשרת להן עד היותן נשואות ואחרי היותן נשואות תהיה השפחה משועבדת לשני בניו וכו' עוד טוען ראובן הבכור ואומר שבשפחה יש לו פי שנים כאשר יש לו בשארי מטלטלים שהניח להם אביהם ושמעון אחיו טוען ואומר שאין לו לראובן הבכור בשפחה הנזכר' אלא שוה בשוה יען בצוואה הוא אומר בסתם תהיה משועבדת לשניהם וכו' תשובה הדין עם שמעון והטעם כיון שיעקב לא הניח הירושה על הסתם לדין תורה שהבכור נוטל פי שנים כמו שכתוב בשטר הצוואה (ר"ל שפירש בפירוש שהבכור יטול פי שנים) ובשפחה כתב סתם שתהי' משועבדת לשניהם ודאי הכי משמע שוה בשוה שכן כתב הריב"ם בח"מ סי' רמ"ז וז"ל ואם כתב שני שלישי נכסי לבני והשליש לאחר כו' וכן יתברר זה מהא דאמרינן בגמ' בפ' מי שמת ההוא דאמר לדביתהו נכסי לך ולבניך אר"י אשתו קנאה פלגא אר"י מנא לי' א"ל דתניא והיה לאהרן ולבניו מחצה לאהרן מחצה לבניו ע"כ והביא בטור סי' רמ"ח הנותן מתנה לחבירו ואמר לו לך ולבני פלוני הוא נוטל החצי ובנו פלוני החצי אעפ"י שהם רבים משמע ודאי שאפי' שאין הדעת נותן אלא לכל אחד חלק שוה עכ"ז אנו אומרים כיון דלישנא משמע הכי הכי נקטינן א"כ הכי נמי משמע משמעו' גמור כשאמר דבר זה לפלוני ולפלוני שי"ל שוה בשוה כו' עכ"ל והמעיין שם יראה עין בעין שכל פרטי הדברים וכל ראיותיו שכתב לזכות שמעון שלא יטול ראובן פי שנים בשפחה שייכי' ג"כ בנ"ד ממש דומה בדומה שאין בנו של הבכור שמת נוטל פי שנים בבית הנ"ל ומכ"ש הוא למעיין היטב. ועוד יש לאלוה מילין ולהאריך בראיות אך ורק באשר שאין הזמן מסכים עמדי כעת לטייל ארוכות אמרתי הקיצור יפה ופשוט הוא שכוונת המצווה היה להשוות הבכור להפשוטים בבית הנ"ל. ודבריו קיימים באשר שיחזיקו הוא לשון מתנה ואף גם אם הוה לשון ירושה הוה דבריו קיימים לפי דעת הרמב"ן שפירש בפירושו בחומש שאם מת הבכור בחיי אביו יוכל האב לבטל חלק בכורתו מדכתיב על פני בן השנואה. ומהר"מ פדוואה הביא דבריו בתשוב' סי' מ"ד ע"ש כללא דמילתא לפי ע"ד נראה שהדין עם שאר היורשים ואין בנו של הבכור נוטל פי שנים בבית הנ"ל. ומה שנראה לע"ד שמתי לאות. וה' יצילנו משגיאות. ויראנ' מתורתו נפלאות כן נ"ל גרשון אשכנזי.
<b>שאלה</b> <b>סב</b> ילמדינו רבינו באחד שאיתרע בו מילתא בר מינן ונעשה אונן ובאותו יום אירע לו יום שמת בו אביו או אמו שקורין יאר ציי"ט אם מותר לו לילך לב"ה ולומר קדיש יתום או לא כי רבו בו דעת התלמידים והלומדים שבחבורה זה אוסר וזה מתיר ע"כ ילמדינו רבינו כפי אשר יורו אותו מן השמים ע"כ השאלה בקיצור.
<b>תשובה</b> חשובה חצובה. מלמד חכמי ישיבה ובעזר דגול מרבבה בבבי תרי ותלת בקצרה והנה בעיקרא דדינ' שהאונן פטור מכל המצות אם פירושו פטור ואסור או פטור ומותר שלש מחלוקות בדבר בין הפוסקים דעת רש"י והרמב"ם שהוא פטור שהחכמי' הקילו על האונן שיהא לו פנאי להתעסק בצרכי קבורה של מת אבל אם ירצה להחמיר על עצמו באיזה מצוה הרשות בידו ודעת התוספו' והרא"ש ור"י שהוא פטור ואסור להחמיר על עצמו וטעמן ונימוקן מבואר במקומן והנה שני דעות לא חלקו כלל בין שהמת מוטל עליו לקברו ובין שאין המת מוטל עליו לקברו אם יש לו מי שישתדל בעבורו בצרכי הקבורה רק לרש"י ורמב"ם לעולם רשאי להחמיר על עצמו אם ירצה ולהתוספות והרא"ש לעולם אינו רשאי להחמיר על עצמו. ועוד בה דעה שלישית היא שמביא הרא"ש בפרק מי שמתו שמחלק בין אם עדין מוטל עליו לעסוק בצרכי המת ובין אם כבר עסק או אם יש לו מתעסקים אחרים דהיינו אם יש לו מתעסקים או עסק כבר יוכל לברך ואם אין לו מתעסקים ולא עסק עדין אינו רשאי להחמיר על עצמו והרא"ש דחה שם גם דעה זו וכתב שכל מי שמוטל עליו האבילות אסור להתפלל ומכאן יצא לו להטור לפסוק כן כדעת אביו. ואין צריך לומר שהטור מדמה דין פטור ק"ש לדין אכילת בשר ושתיית יין כמ"ש הב"י אלא שהרא"ש כתב להדיא שאסור להתפלל כל מי שמוטל עליו להתאבל הן הן הדעות הנאמרים באמת וצדק בענין זה:
<b>ולענין</b> הלכתא פסק הב"י בש"ע כדעת התוספות והרא"ש אף על פי שיש לו מתעסקים אחרים או אפילו אינו מוטל עליו לקברו כלל כגון אחותו נשואה מ"מ אינו רשאי להחמיר ע"ע וטעמא משום כבודו של מת כדאיתא בירושלמי דהיינו אם הוא מתעסק בדבר אחר נראה שהוא מתעצל בהספדו ואין חושש בכבודו ובאמת החי מחויב ליתן על לבו אלו דברים של מת ולהחם בהספדו בשרו עליו יכאיב ונפשו עליו תאבל ע"כ מן הראוי שהאונן לא יחמיר על עצמו לענות אמן או לקרות ק"ש אמנם אם האונן מדעתי' דנפשיה מחמיר על עצמו אין מוחין בידו וזה שסיים הש"ע ואם יש לו מי שישתדל עבורו בצרכי קבורה של מת ורצה להחמיר על עצמו אין מוחין בידו עכ"ל ואין זה סותר למ"ש בתחלה אפי' אינו מוטל עליו לקברו פטור כו' ואפי' אם רוצה להחמיר כו' כי מתחלה כתוב הדין איך יתנהג האונן שאינו רשאי להחמיר ולבסוף כתב שאם האונן לא נהג עצמו כן רק החמיר על עצמו אין מוחין בידו והדברים ברורים למבין שזאת היא כוונת הרב ב"י בש"ע שלו ואין סתירה בדבריו:
<b>ובמחילה</b> מכבודו של מהר"מ יפה שהרבה להקשות דברי הש"ע מרישא לסיפא והניחם בתימ' ולא שת לבו להבין דברי הרב כפשוטן כמ"ש הרב במעדני מלך שנמשך אחריו והקשה דברי הש"ע כנ"ל ומכח קושיא הגיה בדברי הש"ע וכצ"ל ואפילו אם רוצה להחמיר על עצמו אינו רשאי וי"א אם יש מי שישתדל וכו' גם כבודו במקומו מונח שגה ברואה כי הדברים ברורים כמ"ש ואין צורך להגיה כלל:
<b>אחרי</b> ברור דברים אלו לכאורה אין שאלתינו צריך פנים שאין האונן רשאי להחמיר על עצמו אף אם אין המת מוטל עליו לקברו ואם החמיר על עצמו אין מוחין בידו ואם מוטל עליו לקברו ואין לו מי שישתדל עבורו מוחין בידו ומה שרוצה מכ"ת לצדד ולחלק בין מצוה זו לומר קדיש ביום שמת בו אביו כי ודאי לא יסיח דעתו כיון שעיקר טעמו של קדיש הוא להגין עליו ביום שריע מזלי'. טעם קלוש וחלוש הוא כי מה לנו שהוא חש לקמחיה ורוצה להגין על עצמו באמירת הקדיש מ"מ בו בשעה אינו מאונן ומקונן על מתו שמוטל לפניו רק הוא מתעצל בהספדו ואין זה כבודו של מת חדא ועוד קאמינא שלעניות דעתי נראה שאין טעם לקדיש ביום שמת בו אביו כ"א שיהא לאביו נחת רוח ולהצילו מן עונש של גיהנם כמו שהוא הטעם של עיקר הקדיש שאומר על אביו או אמו כדאיתא במדרש. הגם שהטעם של הצום ביום שמת בו אביו ואמו יש דעה א' שהוא משום ריע מזליה ולא משום נחת רוח לאביו מכל מקום לענין המנהג לומר קדיש הוא משום נחת רוח לכפר על נפשם וא"כ הוא כמעט שאזל ליה טעמו של מכ"ת ולא נשאר ממנו רושם:
<b>אמנם</b> בתר העיון קצת מצאתי און למכ"ת שיפה הורו לאונן שיאמר קדיש ביום שמת בו אביו והוא זה שמהרש"ל כתב בתשובותיו סי' ע' על מעשה אחד שהיה אונן על אמו והיה לו בן לימול ביום אנינתו וצדד שם שלכאורה ראוי שימול אותו אחר שיקברו את מתו דקודם שקברו המת הוי אונן ופטור מכל המצות ואיתא בירושלמי שאפילו ירצה להחמיר על עצמו אינו רשאי ובסוף דבריו כתב ומסיק שם גבי מילה דמצוה רמיא עלי' בפרט ויש לה זמן לא נפטר ממנה כלל בפרט שמלין אותו בב"ה שהוא לעולם קודם הוצאות המת כו' והביא ראיה לדבריו:
<b>הנה</b> עינינו רואות שהוא פוסק שהאונן מחייב למול את בנו משום שהיא מצוה דרמיא עליה ויש לה זמן אף אנן נאמר בנדון דידן שהאונן חייב לומר קדיש ביום שמת בו אביו שהיא מצוה דרמיא עליה ויש לה זמן ואע"ג שיש אבלים בעיר על אביהם ואמותיהם שאומרים קדיש מ"מ המצוה רמיא עליה קרינן ביה כי היאר ציי"ט יש לו קדימה אפילו לבן שלשים כמ"ש במנהגים וכמ"ש המשאת בנימין בתשובותיו סי' ע"ג ולפי הטעם האחר שכתב מהרש"ל שכתב בסוף התשובה שהוא חייב למול את בנו אף על פי שהוא אונן משום שעיקר הטעם שפטרו חכמים האונן מכל המצות הוא משום כבודו של מת. וזהו כבודו של מת כמ"ש בירושלמי מת אחד מן המשפחה ידאגו כל המשפחה נולד בן זכר נתרפאה כל המשפחה והכנסתו לברית היא לידתו כו' עכ"ל:
<b>נלע"ד</b> כ"ש בנדון דידן שהוא חייב לומר קדיש ביאר ציי"ט והוא כבודו של מת יותר מהכנס' הילד לברי' מילה לפי שכל הטעמי' נאמרים באמת וצדק באמירת הקדיש כנ"ל וק"ל:
<b>והנה</b> נפשי יודעת מאד שיש לו לפקפק ולחלק בין מצות מילה שהיא חמורה שנכרתו עליה י"ג בריתות לאמירת קדיש ביום שמת בו אביו ואמו שאינו אלא מנהגא בעלמא. מ"מ נראה לעניות דעתי הקלושה מה שכתבתי אם יש מתעסקים אחרים או שאין המת מוטל עליו לקברו המחמיר על האונן לומר קדיש כנ"ל לא הפסיד כלל כי בלאו הכי פסק הב"י שאין מוחין בידו של האונן כמ"ש לעיל א"כ במקום שיש עוד כל דהו טעם לחייבו מורין לו כן כללא דמילתא בהא נחיתנא שמכ"ת שהורה לומר קדיש לא הפסיד כלל ויפה כיון. הן אמת שמצאתי כתוב בס' טורי זהב שחיבר הגאון מוהר"ר דוד סג"ל. וז"ל בסי' שע"ו כל מי שמת לו מת בשבת או בי"ט וא"א לקברו בו ביום דעכ"פ יאמר קדיש תכף אחר המיתה דאין אמירת קדיש תלוי באבילות כלל אבל בחול אין לעשות כן דהא כשהוא אונן הוא פטור מן התפלה עכ"ל הרי בהדיא קמן דס"ל שאין לאונן לומר קדיש על אותו מת שהוא מוטל לפניו כגון אביו או אמו ולע"ד נראה שכ"ש הוא דס"ל שאין לאונן לומר קדיש על מת אחר כגון יאר ציי"ט:
<b>מכל</b> <b>מקום</b> נלע"ד מה שכתבתי בטוב טעם ודעת וברור הוא בעיני שאם לא היה טעם אחר בדבר שהיה לאונן לומר קדיש על אביו או אמו שמוטלים לפניו כי אין לך כבודו של מת יותר מזה לעשות לו נחת רוח ולהצילו מדינה של גיהנם כי אין צדיק בארץ וכו' רק בזה אני חולק על הוראות הרב המורה ולא רבינא ורב אשי חתימי עליה כי נ"ל שמטעם אחר אין לומר קדיש עד אחר סתימת הגולל כי אז יש לחוש לדיני של גיהנם ולא קודם לכן ולא משום אנינות.
<b>והנה</b> לא נעלם מעיני מה דאיתא בס' הזוהר פרשת ויקהל ע' ש"ן וז"ל שבעה דינין יחלפון עלה דבר נש כד נפיק מהאי עלמא חד ההוא עילאה כד נפיק רוחא מן גופא ב' כד עובדי ומילין אזלין קמיה ומכרזנא עליה ג' כד עייל לקברא ד' דינא דקברא ה' דינא דתולעת ו' דינא דגיהנם כו' עכ"ל:
<b>הרי</b> קמן שאדם נידון קודם שיובל לקבר ממילא היה נראה שיש מקום לומר קדיש קודם הקבורה כדי להצילו מאותן הדינים שהם קודם הקבורה:
<b>מ"מ</b> נלע"ד שאין לומר קדיש קודם הקבורה כי עיקר הטעם שהאבל יאמר קדיש הוא להצילו מן ענשו של גיהנם כמעשה שהיה כדאיתא במדרש ודינא של גיהנם ליתא עד אחר הקבורה
<b>ואיתא</b> נמי בזוהר ויחי עמוד תס"ה בסופו וז"ל בשעתא דנפק נשמתי' כולהו קריבין כו' ואי לא הוי זכאה אשתארת ההוא נשמתיה בהאי עלמא עד דאיטמר גופא בארעא כיון דאיטמר כמה גרדינין דנימוסין אחדין ביה עד דמטא לדומה ועאלין לה במדור דגיהנם עכ"ל. הרי קמן דלית דין גיהנם עד אחר הקבורה (ועיין עוד בזוהר פ' במדבר עמוד רמ"א) וכן משמע לשון מהרמ"א בסי' שע"ז וז"ל ומונין ז' מיום הקבורה עכ"ל משמע שכל ענייני קדיש תלוין בקבור' ע"כ אין לומר קדיש עד לאחר הקבורה לא שנא בחול לא שנא בשבת ולא שנא ביום טוב:
<b>כללא</b> דמילתא מי שהורה לאונן שיאמר קדיש ביאר ציי"ט לא הפסיד על פי טעמים הנ"ל אך לאחר הקבורה דוקא וזה נ"ל פשוט וברור גרשון אשכנזי:
<b>שאלה</b> <b>סג</b> נדרשתי לאשר שאלוני לחוות דעי מרחוק בענייני קדיש ותפילה לתושבים ולאורחים וזה לשון השואל ראובן דר בעיר פלוני' והקהל בנה ב"ה וראובן נתן סך עצו' לבנין ב"ה גם בני ראובן היה מסייעים בכל יום במלאכה בקביעות בבנין בית הכנסת ואח"כ מת השר שהרשה להקהל לבנות ב"ה ובא שר אחר ולקח בית הכנסת וברוב השתדלות שראובן הנ"ל הלך למרחקים להשתדל אצל השר חדש לקיים הבית הכנס' והוציא ממון רב עד שהגיע על חלקו סך עצום גם קיבלו הקהל עליהם ליתן להשררה מס קצוב כדי לקיים הב"ה גם הניח ראובן ס"ת עם כמה כלי קודש בתכלית היופי ומצופה בכסף עד מאד בב"ה ועכשיו מת ראובן וחשל"י והניח בנים נשואים במקומות אחרים ובנים הנזכרים באים לעיר ראובן תוך י"ב חודש למיתת אביהם ראובן ורוצים להתעכב עד שישוו ויסדרו סדר הנחלה בעזבון אביהם ז"ל שהניח אחריו ברכה ובני' הנזכרים רוצים להתפלל ולומר קדיש כשארי תושבים ובאים בטענה ונותנים טעמים לשבח לדבריהם חדא משום שהם עצמם היו מסייעים בבנין ב"ה ועוד אחרת כשלקח השר הב"ה היו הבנים הנ"ל נותנים נדבה לפדות הב"ה מיד הערלים מלבד סך עצום שהיה נותן אביהם ראובן ועדיין הם נותנים מס הקצוב אפילו יותר מן א' משארי ב"ב זהו תורף טעמם של בני ראובן ושאר אבלים התושבים אינם רוצים להניחם לומר קדיש ולהתפלל כתושבים כי אם כמו שנותנים לשארי אורחים עוברי' ושבים באשר שיש דירת קבע במקומות אחרים והאבלים התושבים באו לעיר פלוני' הנ"ל ממקומות אחרים ואבותיהם מתו במקומות אחרים ולא סייעו כלום בבנין ב"ה לא הם ולא אבותיהם וכ"ש שאין להם חלק בב"ה ע"כ יורינו רבותינו את הדרך אשר ילכו בה כדי שלא יבואו לידי קטט וגדול השלום עכ"ל השואל כענין:
<b>תשובה</b> אין הזמן מסכים עמדי להאריך ולהראות פנים לכל צד ואופן כמראה האופן כדרכי להשיב לשואלי דבר ומה גם שאין הנושא הזה סובל אריכות כ"כ ע"כ אבוא בקצרה הן בפלפול הן בסברא. ומעם העוזר האמתי אבקש עזרה להורות כשורה. ואני מתפלל תפלה קצרה. בעד כל מיתי ישראל שתהא נשמתם בצרור החיים צרורה. ואען ואומר מבואר נגלה בתשובות האחרוני' שבמקצת מקומות נוהגים שאין לתושב שום יתרון על האורח משפט א' לגר ולאזרח כתיב ויש מקומות דאורח נדחה מפני התושב כי יציבא בשמי שמיא וגיורא בארעא ונהרא נהרא ופשטא והנה נראה מתוך השאל' שבעיר ראובן המנהג שהאורח נדחה מפני התושב א"כ לכאורה הדין עם התושבי' המעכבי' לבני ראובן לומר קדיש ולהתפלל כתושבי' דאית' בתשובו' ר' משה מינץ סי' פ' וז"ל מי שדר בקהלה ומת שם וחיים שבק לכל ישראל ויש לו בנים גדולי' הנשואי' ודרים במקום אחר והם באים תוך הקהלה שהאב או האם נקברי' שם על זה יש מפטפטים ואומרי' שהם חשובי' כתושבי' כיון שהאב נקבר שם באותו הקהלה ושילם שם קבורתו וזה אינו כיון דחיוב התפלה והקדיש חובו' החיים הם כדלעיל לכן אין להם דין תושב רק אותן החיים הדרים תוך הקהילה כו' עכ"ל. הרי לפנינו שלענין התפלה וקדיש אין אנו הולכין אחר זכות המת כי הקדיש והתפלה חובות החיים הוא א"כ אין לבני ראובן דין תושבים מצד אביהם שנקבר שם ושילם הקבורה וכיוצא בזה. ואם באנו לזכותם מצד שהם עצמם סייעו בבנין ב"ה בנפשם ובמאדם שנתנו נדבות כנ"ל גם זה אינו דהא איתא בתשוב' ר"מ מינץ הנ"ל בהג"ה וז"ל ראיתי פסק מהורר"י מולין ז"ל דיהיב טעמא לשני מנהגים דהנהו דנהגי משפט א' כו' טעמייהו משום דאמרינן פ' בני העיר אמר שמואל בר נחמני אר"י לא שנו אלא ב"ה של כפרי' אבל של כרכים כיון דמעלמא אתו ה"ל דרבי' ולא מצו לזבוני כו' ואיתא במרדכי וז"ל אבל בשל כרכים מקום סחורה ורגילות לבוא שמה רבים מסתמא כ"ע נתנו בבניינו שהרי נתקנו לצורך רבים כו' ומעתה סתם ב"ה בקהלות חשוב כשל רבים כיון שבאו שמה אורחים אמרינן מסתמא דכ"ע נתנו בבניינו לכן יש לאורח זכות בכל מילי דב"ה כמו תושב. והנהו דסברי דאורח נדחה ס"ל דכל מילי דמתא מוטל על בני העיר לתקן בדק ב"ה וליתן מס של ב"ה בכל שנה וכן כל בני העיר צריכין ליתן לשרי העיר מסים ועולים להחזיק מעמד הקהלה דאל"כ בטלי ובא ב"ה בידי גוים לכן דין הוא דתושב דוח' את האורח כו' עכ"ל הרי לפנינו לפי הנוהגי' שהתושב דוחה את האורח אין אנו משגיחים במה שהאורח נתן ממון לצורך בנין ב"ה אלא מכל מקום תושבי העיר הם העיקר שהם מחזיקין מעמד הקהילה לכן דין הוא דתושב דוחה את האורח ממילא אין לנו לזכות בני ראובן וליתן להם דין תושבי' גם משום שסייעו בבנין ב"ה ונתנו נדבות לפדיון ב"ה ואזדו להנהו שני טענות של בני ראובן א' מה שרצו לזכות משום שאביהם נתן ממון הרבה לצורך ב"ה גם נתן מסים מדי שנה בשנה אזדא ליה כי אין משגיחין בזה כי תפלה וקדיש חובות החיים הוא ב' שרצו לזכות משום שהם בעצמם סייעו בבנין ב"ה ונתנו נדבות לפדיון ב"ה אזדו ליה כי אין אנו משגיחים רק במחזיקי הקהלה כנ"ל כן נראה לכאורה:
<b>אמנם</b> באשר שבא בשאלה וז"ל ועכשיו אחר מיתת ראובן עדין הם נותנים מס כו' נראה לע"ד שכל אפי שוין שיש לבני ראובן דין תושבים לענין קדיש ותפלה כי הם מחזיקי' הקהלה בנתינת המסים כמו שארי תושבים. אעפ"י שידוע שאינם רוצים להשתקע שם כי היום או למחר לאחר זמן יקחו את שלהם וילכו להם מ"מ כ"ז שהם נותנים עדין מסים יש להם דין תושבים וראי' לדבר שמהר"ר משה מינץ כתב בסוף התשובה הנ"ל וז"ל וכן איפכא מי שעקר דירתו אז משעה שאינו חייב לישא בעול עם דרי הקהלה חשוב כאורח כו' עכ"ל משמע הא כל זמן שחייב עוד לישא בעול עם דרי הקהלה אע"פ שאנו יודעים שעוקר דירתו מ"מ דין תושב יש לו ממילא הדין עם בני ראובן כיון שנותני' עדיין מס עם דרי הקהלה דין תושבים יש להם חדא ועוד קאמינא שיש לזכות לבני ראובן שהם נחשבי' כתושבים לענין הנ"ל מצד טענתם שטענו שלאביהם יש זכות זה שיהיו בניו כתושבים לענין קדיש ותפלה ומה שדחינו זכות זה ממ"ש הר"מ מינ"ץ דקדיש ותפלה חובת החיים הוא אני אומר מה שנדחה חזר ונראה כשנדקדק יפה כי מהר"מ כתב וז"ל יש מפטפטים כו' וז"א כיון דחיוב התפלה והקדיש חובת החיים כדלעיל עד כאן לשונו כאשר העתקנו לעיל משמע אם לא הוה החיוב. והתפילה. והקדיש חובת החיים משום. כבוד יפה היו מפטפטים שיהיה להבנים ההם דין תושבים כיון שאביהם נקבר שם ושילם הקבורה ואם נדקדק מי הכריחו לומר סברא זו נראה לע"ד שמהר"מ הראה ההכרח באצבע במ"ש כדלעיל ורצונו לומר שלעיל מיניה כתב שלשה אבלים בני איש א' וא' הוא בן יחיד נוהגים שהג' יאמרו ג' קדישים והבן יחיד יאמר קדיש א' וטעמא של המנהג הוא כי המצוה מוטל על החיים והוי בכלל כבוד אב ואם ע"ש וכן כתב מהר"יק בשורש ל' וז"ל מצינו שאמירת הקדיש תלוי בחיוב הכיבוד שהרי אמרו הפוסקים ששני אחים נוטלים ב' חלקים בקדיש משום שכל אחד חייב בכבוד אביו כו' עכ"ל הרי ההכרח לסברא זו הוא מהא דאמרינן ששני אחים נוטלים ב' חלקים ממילא כשנאמר טעם אחר מספיק על המנהג שנהגו ששני בנים נוטלים ב' חלקים אין סברא זו מוכרחת כלל ויפה מפטפטים שיהיה להבנים שבאים שמה דין תושבים:
<b>והנה</b> מצאתי וראיתי במהרי"ל בהלכות תפלה שכתב וז"ל שאלו למהר"יל ז"ל על קדיש יתום שהי' שם שלשה אחים ואחר ושאל האחר אם יפיל גורל נגד כולם או כנגד אחד מהם ויפטור מכולם והשיב שצריך להגריל נגד כל א' וא' דזכות אביהם עומד לו שזכה לבנים הרבה עכ"ל הרי לפנינו שס"ל למהרי"ל לטעם אחר למה ב' בנים יטלו ב' חלקים ולא משום שתלוי בחיוב הכבוד א"כ יש לנו לומר לפי סברתו של מהרי"ל וטעמו שיפה מפטפטים שיהיה להבנים שבאים לשם דין תושבים וא"כ הוא דס"ל למהר"יל כיש מפטפטים הוה דבר זה כספיקא דדינא ובמקום ספק נראה לע"ד לזכות בני ראובן כיון שמצד הדין התושב והאורח שוים כי משפט א' לגר ולאזרח כתיב ובמקום שאין שם מנהג כגון עיר חדשה שבאו שמה נקוטאי מעלמא ורצו לקבוע שם מנהג נכון הוא לקבוע מנהג משפט א' כו' כמו שכתב כל זה ר' משה מינץ בתשובות הנ"ל ע"ש א"כ במקו' ספיק' יש להעמיד הדבר על דין תורה וק"ל ועדין יש לבעל דין לחלוק ולומר אחרי שמה"ריק ומהר"מ מינץ ס"ל האי סברא שתפלה וקדיש חובת החיים הוא א"כ ה"ל למהר"יל יחיד לגבי רבים אף אנו נאמר הרי מהר"מ כתב שמצא בתשובה א' ששני בנים לא יטלו כי אם חלק א' אע"פי דלא ס"ל כוותיה אי משום טעמא דמהרי"ל או שארי טעמים מ"מ מצרפינן ליה להאי מלתא וק"ל הרי שאותו הפוסק נמי לית לי' האי סברא שקדיש ותפלה חובת החיים הוא א"כ ה"ל תרי לגבי תרי ואם נפשך לומר הרי מהרי"ק כתב כן בשם הפוסקים ומעוט פוסקים שנים א"כ ה"ל רובא דסבירא לי' האי סברא אף אנו נאמר יש לנו לצרף המפטפטים שהביא מהר"מ ומה גם שקרוב לומר מ"ש מהר"יק בשם הפוסקי' אין כוונתו אלא אגוף הדין אבל טעמ' דמילת' כתב הוא מעצמו וטעם זה אינו מוכרח כי יש לומר דהפוסקי' ס"ל טעמו של מהר"יל הנ"ל ועוד בה שלישית יש להביא דמות ראיה שיש לבני ראובן הנ"ל דין תושבי' לענין קדיש ותפלה מהא דאיתא בתשו' מהרי"ל סי' ל"ו שהביא כמה ראיות למנהג שנהגו שהתוש' דוחה את האורח וחד מיינייהו הוא מהא דאמרינן לענין הלוואת שבני העיר יכולין ורשאי' למחות באיש נכרי להלוות לנכרי ע"ש א"כ כיון שהוא מביא ראי' לענין קדיש מענין הלואה נאמר דיו לבא מן הדין להיות כנדון מה התם גבי הלואה נאמר דיו לבא מן הדין להיות כנדון מה התם גבי הלואה אם בא א' לגבות אשראי במקום אחר יוכל ורשאי להרויח כדי חיותו (כהסכמות הפוסקים כי חששו חכמים לכדי חייו כמ"ש המרדכי אף אנו נאמר אם לחיי שעה חששו חכמים מכ"ש שיש לחוש לחיי עה"ב וליתן לו מקום לקיים מצות כיבוד וק"ל כן יש להביא דמות ראי' לנדון דידן כללא דמילתא שלעד"נ שהדין עם בניו של ראובן הנ"ל אם לא שיבררו התושבים שם שיש מנהג קבוע שבניו של מת שבאים לשם ממקומות אחרים אין להם דין תושבים ובלתי ספק שא"א לברר דבר זה כי המנהג צריך שיהיה קבוע ע"פ ותיקון ועל פיהן נהגו כן וענין זה אינו מצוי כל כך אף גם אם אירע שפעם א' או שתים נהגו כך בשביל זה לא יחשב זה מנהג קבוע כי אם בדבר שמצוי ורגיל ומעשים בכל יום. כמו שכתב כל זה מהרי"ק בשורש הנ"ל גם כן לענין קדיש בני בנים עבור אבי זקנם ע"ש כי האריך
<b>זה</b> מה שנראה לע"ד ע"פ שורת הדין והסברא ישרה כי גיורי אלו יציבא נינהו מ"מ כדי שלא ליתו לאנצויי דעתי נכונה לעשות פשרה (כמ"ש ג"כ בשורש הנ"ל לענין אמירת קדיש בני בנים עבור אביה' זקנם ע"ש) דהיינו שכל א' וא' מן התושבי' יאמר ב' קדישי' וכל א' וא' מבניו של ראובן שדרים במקומות אחרים יאמר קדיש א' וכן חוזר חלילה מלבד הקדיש הראשון שיאמרו כשיבואו לשם גם פריסת שמע והקדישי' על הפתח בערב אינו בכלל הפשרה רק יד כול' שוה בהם ועיין בתשובות מהר"ר משה מינץ הנ"ל ותמצ' טעם לדבר זה ל"נ הגון למען האמת והשלו' ומי שרודף שלום יהא שלוה בארמנותו ובחילו שלום כ"ד הטרוד גרשון אשכנזי.
<b>שאלה</b> <b>סד</b> נדרשתי לאשר שאלונו מת שמונח במרתף ולמרתף אין לו לתוך הבית לא פתח ולא חור טפח על טפח רק שפתח המרתף הוא פונה לרשות הרבי' אם יש היתר שיהיו כהנים בבית שעל המרתף ולא אמרינן שהטומאה בוקעת ועולה אע"פ כשהדלת נעולה או דילמא כשהדלת נעולה הוה לי' המרתף כקבר סתום והטומא' בוקעת ועולה ואסור לכהנים שיהיו בבית שע"ג המרתף
<b>תשובה</b> נראה לע"ד פשוט שיש היתר לכהנים שיהיו בבית שעל גבי המרתף אע"פ שפתח המרתף נעולה גם אין מקום טפח על טפח שיצא הטומאה מן המרתף מ"מ לא אמרינן שיהיה להמרתף דין קבר סתום שיהי' הטומא' בוקעת ועולה כי לא אמרינן שיש לבית דין קבר סתום אלא כשאין לו פתח כלל וגם אין מקום לטומא' לצאת דרך חור טפח על טפח אבל כשיש להבית פתח ד' על ד' אעפ"י שהיא נעול' או מקום טפח על טפח פתוח אין לו דין קבר סתום שיהי' הטומא' בוקעת ועולה.
<b>ולעד"נ</b> דבר זה מפורש בפ"ק דב"ב (דף י"ב) בית סתום אינו מטמא כל סביביו פרץ את פצימיו כו' ובמתני' פ"ז דאהלות המת בבית ובו פתחים הרבה כולם טמאים נפתח א' מהם הוא טמא וכלן טהורי' חישב להוציאו בא' מהן או בחלון שהוא ד' על ד' טפחים הציל על כל הפתחים כו' עכ"ל ופירש הרמב"ם וז"ל כאשר היו הפתחים כולם נעולים והנה היה הבית כולו כקבר וזה מטמא כל מה שיגע בו וזה לשונם בית סתום מטמא כל סביביו וכאשר נפתחת א' מן הפתחים או חישב להוציא את המת מפתח ידוע אע"פ שלא נפתח עדין כו' וסבת זה היות הבית יוצא מדין קבר ונשאר בית ואינו מטמא כל סביביו והבן זה מאד עכ"ל. הרי מפורש דס"ל להרמב"ם אם יש כאן בית סתום שמטמא כל סביביו כדין קבר סתום מיד כשחושב להוציא המת דרך פתח ידוע אע"פ שעדין לא נפתחה יצא הבית מדין קבר סתום ואינו מטמא כל סביביו וכ"כ הרמב"ם להדיא בפ"ז מה"ל ט"מ וז"ל בית סתום שהמת בתוכו או שהי' לו פתח ופרץ את פצימיו וסתמו מטמא כל סביביו והנוגע בו מאחוריו או מגגו טמא שבעה מפני שהוא כקבר סתום נפתח בו פתח אפי' סתמו אם לא פרץ את פצימיו הנוגע בו מאחריו או מגגו טהור כו' עכ"ל הן אמת שלפי הפירוש של ר"ש שהביאו התוספות וז"ל דאיירי שיש זיזין הרבה בולטין מן הבית ויש פותח לכל א' וכשלא פרץ פצימיו אעפ"י שסתמו אינו מטמא תחת שאר הזיזין שסתמא של מת עומד לצאת דרך פתח אבל פרץ פצימיו כו' ואין כאן פתח כלל מטמא כל סביביו דכל זיז וזיז איכא לספוקי דשמא דרך תחת אותו זיז יצא מן הבית עכ"ל לפי פרוש זה לא איירי כלל בדין טומאה רצוצה דאפשר שאיירי בענין שיש לבית מקום טפח על טפח לצאת הטומאה משם ואין כאן אלא משום סוף טומאה לצאת ע"כ אם יש הוכחה קצת באיזה מקום יוציאו סגי ולא חיישינין במקומות אחרי' שמא יוציא משם אבל במקום שיש קבר או בית סתום שמטמא במגע כל סביביו מצד עצמו ולא משום סוף טומאה לצאת. אפשר לומר שלא סגי אם יש שם פתח נעולה מ"מ נראה לע"ד אף שדינו של מהר"ש הוא כן מ"מ הדין שיוצא על פי פירוש רש"י הוא אמת אליבא דכולי עלמא וכן מפרש ריב"ם הברייתא דאיירי שיש לבית דין קבר לטמא כל סביביו ד' אמות לענין מגע בין מן הצד בין על גביו וטעמא הוה משום קבר סתום ואפ"ה אם לא פרץ את פצימיו מותר נ"ל גרשון אשכנזי:
<b>שאלה</b> <b>סה</b> ילמדנו רבינו אם שרי לכתוב תפילין על קלף שנתעבד לשם ס"ת מי אמרינן כה"ג הזמנה מילתא היא או לו אמרינן הזמנה מילתא הוא:
<b>תשובה</b> הא ודאי דהזמנה כה"ג מילתא היא אע"ג דאיתא בסוף פ' נגמר הדין פלוגתא דאביי ורבא אי הזמנה מילתא היא או לאו ופסקו כל הפוסקי' כרבא דס"ל דלא אמרינן הזמנ' מילתא היא היינו דוקא בהזמנה שהיא בתשמיש אבל הזמנה בגוף הדבר מהניא כגון עבוד עורות לס"ת וכן כתב הר"נ בהדיא וז"ל הא דאמרינן הזמנה לאו מילת' היא היינו הזמנ' דמשמשין אבל הזמנ' דגוף הדבר עצמו מהניא כגון עבוד העור כו' ועבוד הקלף עצמו אי עבדינן לשמה אסור להשתמש בהן חול בהך הזמנה גרידת' עד כאן לשונו הרי קמן דהזמנ' כי האי גוונא מילתא הוא כיון דהוה בגוף הדבר אבל מ"מ איכא למידק אי אמרינן הזמנה מילתא שלא להורידו לקדוש' קלה מקדושה חמורה או לא אמרינן הזמנה מילתא אלא שלא להוציאו מקדושה לחול אבל מקדושה חמורה לקדושה קלה לענין זה לא אמרינן הזמנה מילתא היא.
<b>והנה</b> באמת ממשמעות לשון הר"ן הנ"ל משמע דוקא לחולין הוא דאסור להוציאו אבל לא לקדושה קלה דאל"כ ה"ל לאשמועינן רבותא אסור להשתמש בהן בקדושה קלה מ"מ נראה דמה שנקט הר"ן אסור להשתמש בהן חול לאו דוקא חול אלא הוא הדין דאסור לשנותו לקדושה קלה והא דנקט אסור להשתמש בהן חול לפי שבהזמנה שהיא במשמשין שרי לשנותו אפילו להשתמש בהן חול נקט נמי באסור תשמיש חול ונ"ל להביא ראי' ממה דאית' בפ' הקומץ (דף ל"ד ע"ב) אמר ר' יוסי ומודה לי ר"י בר' שאם אין לו תפילין של יד ויש לו שני תפילין של ראש שטולה עור על א' מהן ומניחה כו' איני והא שלח רב חנניא משמי' דר"י תפילה של יד עושין אותה של ראש ושל ראש אין עושין אותה של יד לפי שאין מורידין מקדושה חמורה לקדושה קלה לא קשיא הא בעתיקא הא בחדתא ולמאן דאמר הזמנה מילתא הוא דאתני' עלייהו מעיקרא עכ"ל הרי לפנינו בהדיא שלמ"ד הזמנה מילתא היא מהניא הזמנה אפילו שלא להורידו לקדוש' קלה מקדושה חמורה והוא הדין נמי למ"ד הזמנה במשמשין לאו מילת' אבל הזמנ' בגוף הדבר מהניא היינו שמהניא הזמנה זו כמו שמהניא הזמנה אליבא דמאן דאמר הזמנה מהניא ודוחק לומר שהזמנה בגוף הדבר לא מהניא אליבא דרבא כמו שמהניא הזמנה במשמשין אליבא דאביי אמנם מה שנ"ל לדקדק בענין עבוד לשמה הוא זה כי שאלתי לכמה סופרי' דמעבדין הקלף לעצמן שמוציאין בפה מלא שמעבדין אותו לס"ת ולתפילין וקשה הלא אמרינן אם עובד הקלף לשם תפילין אסור לכתוב עליו ס"ת כי קדושת ס"ת חמורה משל תפילין א"כ כשכותב אח"כ ס"ת מוכרחים אנו לומר הוברר הדבר שזה הוא הקלף שעיבד לשם ס"ת וזה הוא הקלף שעיבד לשם תפילין. והלא איכא בהגהו' מרדכי בהלכות ציצית דיש להסתפק אם עבוד לשמה הוא מדאוריי' וא"כ הוא אפשר דלא אמרינן ברירה כי בדאורייתא לא ס"ל ברירה. ואיברא דחילוק יש ברירה או אין ברירה נפישא טובא כי יש חילוק בין תולה בדעת עצמו לתולה בדעת אחרי' כדאיתא בגיטין פ"ג ועו' כמה חילוקים בתוס' שם ובתוס' בפ"ג דעירובין מ"מ כל הני גוונא דלא אמרינן יש ברירה שייכים בנדון דידן לכן נלע"ד שיאמר בפי' שהוא מעבד העורות לשם ס"ת ויתנה אם ירצה אחר כן לשנותה לקדושה קלה שיהא רשות בידו ובהכי יצא ידי כל הספיקות זה נ"ל ברור גרשון אשכנזי.
<b>שאלה</b> <b>סו</b> ברך לקחתי וברך לו אשיב כענין שואל ומשיב על כל דבר טוב מקשיב הוא ניהו אהו' ידידי האלוף התורני התלמודי. מתון ומסיק חריף ומקשה כברזל אדם קשה. בין אצל לאצל טעינא מיניה תליסר גמלא דדרשה כמהור"ר איצק נר"ו לא יכבה מחול ימים ירבה ולכל המסתופפים בצלו צל המעלות צל החכמה שלו' עד בלי ירח ואור תורתו עליהם יופיע ויזריח. תו אהו' ידידי ידיד עליון אין הזמן מסכים עמדי להאריך בספורים ולארוג מליצות ישרות כראוי לאיש כמוך ירבה בישראל. כי טרידנא טובא בטרדת העצרת ואי לאו האי יומא כו' מלבד שארי טרדות. חבילות ואגודות כידוע למכ"ת שעמוס התלאות אנכי אך ורק לרב אהבתו ודיבורו חביב עלי ביותר מאלפי זהב וכסף נבחר לשון צדיק. אמרתי אפנה ואשנה להשיב לו מפני הכבוד ע"ד השאלה דבדק לי מר הגם שתמי' לי טובא על מכ"ת שהיה לו לדרוש סמוכים ולדרוש את אלקי"ם לרבות ת"ח שבעירו ה"ה האלוף המופלא מר באתרא דמר.
<b>מ"מ</b> לא אמנע מלחוות דעי מרחוק באשר שתורה הוא אפס בקצרה מה שיעלה במצודות זכרוני במעט עיון בהבטה ראשונה כי אין הזמן מסכים עמדי לחפש אמתחת הפוסקי' קמאי ובתראי מחמת סיבות הנ"ל:
<b>והנה</b> תורף ספיקתו דמר בהדרא דכנת' של כבש שנמלח בלי ניקור כלל באופן שאנו מצריכים לשער בששים (כי אנו נוהגין לשער אף במליחה בששים ודלא כמקצת הפוסקים שפסקו שדי בקליפה או בנטילת מקום) ונסתפק מכ"ת אם צריכים ששים נגד כל הקרום שעל הדקים והכנתא או סגי אם יש ששים נגד החלב שיש על ריש מעיא באמת' זה הוא תורף שאלתו דמר:
<b>תשובה</b> הנה אשיב למכ"ת על ראשון ראשון איתא בפ' ג"ה אר"י אמר שמואל ריש מעיא באמת' בעי גרירא כו' ופירש"י ז"ל כשהדקי' יוצאים מן הקיבה צריך לגרר חלב שעליהם באורך אמה וכו' וכן פי' הרמב"ם ז"ל בפ"ז מהל' מ"א אך ורק שיש חילוק בין פירש"י והרמב"ם כי רש"י פירש באמתא באורך אמה והרמב"ם לא פי' כן ולכן לא הזכיר שום שיעור אלא פי' באמתא לשון אמת המים כמ"ש רי"ו שהרמב"ם פירש כן:
<b>הן</b> <b>אמת</b> שנפשי יודעת מאד שאין דעתי הקלושה והאנושה מכרעת בפרטות בין שני הרים גדולים לולי זאת הייתי אומר שדעת הרמב"ם מסתבר' יותר לפי שאין זה מן הסבר' להשוו' ראמים גדולים לדקה שבדקה בשיעור זה כי היכא דאמרי' גבי חלחולת ארבע בטדי בתורא וכן בצומת הגידין ולפי זה משערינן בגדול לפי גדלו וקטן לפי קטנו ה"נ ה"ל לפרש אורך אמה למאי אי לשור הגדול ולפי זה קטן לפי קטנו או אורך אמה בדקה ולפי שיעור זה בגדול לפי גדלו צריך יותר אבל לפי דברי הרמב"ם אתי שפיר טפי והן אמת שגבי תורבץ הוושט נמי אמרינן כמלא ד' בטדי ולא פי' שם במה קאמר מ"מ קשה למה השוו הפוסקי' מדותיהם ולא חלקו בריש מעיא באמתא כאשר חלקו בתורבץ הוושט כדאית' בסי' כ' ודי בזה הגם שיש לאלוה מילין מ"מ באשר שאין כוונתי להכריע ע"כ יהיו דברי אלה מעטי' בזה רק נינקוט האי כללא שלפי פירש רש"י צריך לגרור בריש מעיא אמה שלימה ולפי פירש הרמב"ם אינו צריך אלא כ"ש ועוד יש פי' אחר והוא פי' מקצת גאונים והרמב"ם מביאם ג כ מ"ש ריש מעיא אין פירושו היכא שהמעיא יוצאים מן הקיבה אלא פירושו היכא שמתחילין סמוך לבית הרעי וכתב הב"י וירא שמים יוצא ידי שניהם להסיר אורך אמה מכאן ואורך אמה מכאן והנה פשוט שמכח ספק אם ריש מעיא פירושו היכא שיוצא מן הקיבה או פירושו סמוך לבית הריע כ"כ אבל אין סברא כלל לומר הא דאמר שמואל ריש מעיא באמת' כוונתו אשני הפרושי' יחדיו דהיינו בתחילת המעי הסמוך לקיבה ואסוף המייעא ואין קושי' היאך קורא לשני' ריש אם הא' ריש השני הוא סוף הלא מצינו כיוצא בזה אתה אוחז החבל בתרין ראשין וכיוצא בזה טובא כי מ"מ אין זה סברא לפרש כן דברי שמואל כי לא הו' ליה לסתום אלא לפרש גם זה הוא פי' מחודש אשר לא עלה על לב שום א' מהפוסקי' אלא על כרחך לומר שמכח ספק אמר הב"י ירא שמים יצא ידי שניהם וא"כ הוא פשיטא ופשיטא שאין צריך אלא ששים נגד אמה א' אמנם אם החלב הרבה באמה א' ובאמה א' מעט מצריכין ששים נגד האמה שהחלב בו מרובה ולית דין צריך פנים:
<b>אמנם</b> אם מצריכין ששים אף נגד הקרום שעל כל הדקים אם לאו לע"ד נראה פשוט יותר מביעת' בכותחא שאין צריך כלל כי אין בו איסור כלל וכי בשביל שאנו נוהגים כן כי היכי דלא ליתי להניח ג"כ על ראש הדקים מ"מ בדיעבד אין לאסור כלל ולרוב פשיטות' אין צריך לראי' כלל אמנם שלא ליצא חלק אמרתי להבי' ראי' א' ממ"ש מהרש"ל ביש"ש פ' ג"ה סי' ז' באשר שהוא מן הצרוך לגוף הדין וז"ל אכן בא"ז כתב אע"פ שמן הדין אין צריך ליטול את הקרו' של יותרת הכבד אלא מצד חוץ ולא מצד הריא' מ"מ נהגו ליטול מכל צד דלא אתי למטעי וכן המנהג כו' ובסוף הבי' לשון המרדכי מעשה בא לפני רבותי שבמגנצא שנמלחה ריאה של כבש עם כמה חתיכת של בשר והנה מצאו בו יותרת הכבד דבוק בריאה שלא ניטל הקרום שלה האסור משום חלב והיו רבותי רוצי' להתיר הכל בס' לפי שיש בחתיכות של בשר יותר מס' לבטל אותו הקרום ואני דנתי לפניהם ואמרתי שאין להתיר חדא שפסקו הגאוני' כל מקום שדבוק האסור עם ההיתר אמרינן חתיכה נעשה נבילה וא"כ צריך לשער נגד כל הריאה כו' וכתב מהר"של ומ"מ נראה שלא היה ס' בכל הריאה נגד הקרום של צד החוץ אבל אם יש ס' כנגדו שרי ולא אמרינן שהיותרת מתחילה נעשה נבילה לפי שהיא קרובה לבלוע יותר משאר בשר זה אינו כו' עכ"ל הרי קמן שלא חשו אלא לקרום שמצד החוץ שהוא אסור משום חלב אבל לא חשו להקרום שמצד הריאה אע"פי שמכח מנהגא נוטלים גם אותו ואפשר היה לדחות ששם איירי שהקרום א' ניטל ולא נשתייר אלא א' האסור משום חלב אבל לישנא לא משמע הכי וק"ל כללא דמילתא אם יש ששים נגד החלב והקרום שעל אמה א' דהיינו נגד החלב המרובה הכל שרי אמנם דוקא אם יש ס' בדקין עצמו נגד הקרום והחלב הנ"ל אבל אם אין שם ששים רק ע"י צירוף בשר אחר הנמלח אתו אזי חנ"נ וצריך ס' נגד כל הדקים שהחלב דבק בהם והדקים עצמן אסורי' ועיי' בסי' צ"ב ס"ד גם צריך ליטול הוורידין מן שומן הכנתא המסובכי' כעכביש וזה ברור נ"ל גרשון אשכנזי.
<b>שאלה</b> <b>סז</b> נדרשתי לאשר שאלוני לעיין בשריות' דההיא איתת' מק"ק ניקלשפורג שהיתה זקוקה ליבם אחד שמו כה"רר הירץ בן האז מק"ק נ"ש ומקום דירתו הי' במדינת רוסיא בק"ק שודנאב אם היא מותרת לשוק ע"פ העדיות אשר העידו על כה"רר הירץ הנ"ל שנהרג הי"ד בפני ב"ד הגדול ה"ה האלופי' התורניי' דיינים דק"ק נ"ש יצ"ו כאשר המה בכתובים וחתומין מח"י האלופים הדיינים הנ"ל יצ"ו. והנה הלב יודע מרת נפשו. ואנכי רואה את נגעי עצמי ואני יודע את מך ערכי. שלא שמשתי כל צרכי ולתקוע את עצמי לדבר הלכה למעשה רב מי אנכי. ובפרט באשר שדבר זה נפתח בגדול ה"ה הגאון כמה"רר פייבש ר"מ ואב"ד דק"ק ווינא יצ"ו אשר כתב להלכה ולמעשה שהאשה הנ"ל אשת המת תהי' חוצה לכל גבר די תצביין ע"פ העדיות הנ"ל אך ורק במקום גדולתו ענותנותו ושדי בי' תנאי וז"ל באופן שיסכימו עמדי עוד שני רבני' קשישאי ובתוכם הגאון הרב שבעירם עכ"ל והנה אין אני כדאי ליטול עטרה לומר אני בעל הוראה ישיש וקשישי. כי חכמה אין כאן כי צעיר אנכי לימים ע"כ זחלתי ואירא. ואף גם זאת שמיראה הוראה אני אפי' בדבר קל. וק"ו בדבר חמור אך ורק באשר ששלימים וכן רבים העתירו עלי במפגיע ונעתרות נשיקות שבל אמנע טוב מלחוות דעתי הקלושה. בכן לא יכולתי לומר נואש לדבריהם ובטלתי רצוני מפני רצונם והרכנתי להם את ראשי להעשות סניף לשני המאורות הגדולי' ה"ה הא' הוא הגאון הגדול כמה"רר פייבוש הנ"ל אשר כבר גילה דעתו טפחיים דההיא איתת' שריא והאחרון החביב ה"ה אדוני מ"ו חמי הגאון הגדול המופל' כמה"רר מענדל נר"ו ר"מ ואב"ד ד"קק נ"ש והמדינ' יצ"ו אם גם הוא יגלה דעתו הרמ' דההי' איתת' שריא אזי דעתי דעת פעוטות תעש' סניף לדעת' ובאם שאין דעת מורי חמי הגאון נר"ו מסכמת להיתר הרי דעתי בטלה ומבוטלת כחרס הנשבר. וכשטר שיש עמו שובר. כענן בוקר אשר חלף ועבר. וכאלו לא אמרתי מעולם לא דבר ולא חצי דבר. וכדי להסיר העקמומית מן הלב בקול רעם. שלא יאמר האומר שיחאי דהן הן או דלאו לאו נקטאי בלא סברא וטעם. אברר ואלבן דעתאי הן לאסור הן להיתר ע"פ יסודי ושרשי התורה המחליפי' גזעם ודרכיהם דרכי נועם. וזה החלי בעזרת ה' חילי צורי וגואלי בענין עד אחד ביבמ' לשוק אי מהימן אי לאו:
<b>תשובה</b> מחלוקת ישנה היא הרי"ף בפ' האשה שלום פסק שעד אחד נאמן. כדפשט רב ששת ורבא. אע"ג דדחינן לפשיטות דרב ששת ורבא. הנך דחיות לאו דסמכי נינהו וכן פסק הרמב"ם ויתר הפוסקים רבו מלמנותם זולת הרא"ש ורבינו ירוחם פסקו שאין עד אחד נאמן ביבמה לשוק כי ס"ל שהאבעיא לא איפשטה והוי לה ספק דאוריית' ולחומר' אזלינן. והנה הרבה אחרוני' פסקו וכתבו בתשובותיהם שבמקום עיגון אין אנו חוששין בזה לדעת הרא"ש ורי"ו. כי בטלה דעתם ברוב מנין ובנין. אם לא במקום שנהגו כמותם. וכן פסק הב"י בש"ע סי' קנ"ח ס"ג שעד אחד אפילו עבד ושפחה או אשה או נכרי מסל"ת כו' נאמן ביבמה לשוק ע"ש. הלכך אם העדיות הנ"ל היו מספיקי' להתיר על פיהם אשה דעלמא. אין צריך פנים שהיבמה הנ"ל היתה גם כן מותרת להנשא על פיהם. אמנם לפי עניות דעתי הקלושה יש לפקפק טובא בכל א' וא' מן העדיות ולכאורה אינם מספיקים להתיר על פיהם אשה דעלמא ומכ"ש יבמה לשוק (ותמה אני על הגאון הנ"ל שהתיר האשה הנ"ל ע"פ העדיות הנ"ל ולא הרגיש לפקפק בהם כלל) ע"כ צריכין אנו לברר וללבן איזהו מן העדיו' הנ"ל יכשר להתיר אשה דעלמא. והוא הדין ליבמה. בעזרת שוכן רומה ואחר אחרון אני בא הוא העד השלישי. הנער כמ"ר אליעזר בן הר"ר יוסף אשר העיד וז"ל בל"א וויא מיר אחר הגזירה כו' דא האט איינר גיהיישן ר' הירץ בן האז מק"ק נ"ש דא איז זיין מיידיל באותו פעם אז מיר אויף דיא גזרה גפרעגט האבין. ג"כ דא גוועזין דא האט דאס מיידל גזאגט מיין טאטי איז צו פלאנאי נהרג גיווארן דא האט מן ניט קענן גין פאר ריבוי הרוגים כו' דא האט דאס מאדיל איר פאטר ר' הירצקא הנ"ל ג"כ דער קענט כו' דאס מיידיל איז איין בת שנים עשר שנים גיוועזן כו' עכ"ל:
הנה לכאורה הי' נראת שעדות זה מעליא הוא בלי שום פקפוק. כי ליכא למיחש לאשתהי כאשר חששו מקצת הפוסקי' מן הסתם. כיון שבפי' העידה הילדה שראתה את אביה ביום השלישי להריגתו. גם ליכא למיחש לבדדמי, כיון שהעידה שבפניה נקבר אביה אמנם כד מעיינינן שפיר נראה לע"ד שאין לסמוך כלל על העדות של הילדה הנ"ל דאיתא בפ' האשה שלום (דף קי"ז ע"א) במתניתי' וז"ל הכל נאמנין להעידה חוץ מחמותה ובת חמותה וצרתה ויבמתה ובת בעלה כו' עכ"ל ואית' בגמ' אמר רב אחא בר אויא בעי במערבא חמותה הבאה לאחר מכאן מהו מי מסקא אדעתה דמית בעל ונפלה קמי יבם וסניא לה או לא ופירש"י חמותה הבאה לאחר מכאן מהו אם יבמה ולא אם בעלה מי נאמנת לומר מת בעלך והתיבמי לבני או חלצי והנשא לאחר מי מסקא הך אם אדעתא דלמא מיית בעל ונפלה קמי יבם ברי וקאכלה לגירסנא ומתכוונת לקלקלה מעכשיו וכו') וכתב הרא"ש בפסקיו וז"ל בעיא זו לא איפשטא עכ"ל משמע דס"ל דאזלינן לחומרא כי ספיקא דאורייתא הוא. וחמותה הבאה לאחר מכאן לא תעיד לה. וכן פסק הטור בסי' י"ז ובסימני אשר"י שם וכן פסק רבינו ירוחם וכן פסק רמא"י בס"ד. ומשמעו' לשונו הוא דס"ל שגם הב"י בש"ע פסק כן רק שהוא מגיה שכן צ"ל בש"ע. כי ז"ל אפי' אינה עתה חמותה רק אם יבמה עכ"ל ולא כתב וי"א אפילו אינה עתה חמותה כו' אלא משמע דס"ל שאין כאן פלוגתא כלל כי ליכא מאן דפליג בהדיא על זה. זולת שהריף והרמב"ם השמיטו בעיא זו ואני בעניי בס"ד אפרש דבריהם שמ"מ ס"ל כהרא"ש. וא"כ הוא שזכינו לדין שחמותה הבאה לאחר מכאן לא תעיד לה דמסקא אדעתא דלמא מיית בעל ונפלה קמי יבם ברי וקאכלה לגירסנא ומתכוונא לקלקל' מעכשיו נלע"ד הקלוש' דהוא דין והוא הטעם שבת בעלה הבאה לאחר מכאן דהיינו בת יבמה לא תעיד לה כי מסקא אדעת' דילמא מיית בעל ונפלה קמי יבם אביה ותאכל לגירסנא דאמה וסניה לה ומתכוונית לקלקלה מעכשיו. ואם לחשך אדם לומר אם כן היא שבת בעלה הבאה לאחר מכאן לא תעיד לה למה תני תנא חמש נשי' הא שית הויין אף אתה אמור לו. ולטעמך מאי בעי במערבא חמותה הבאה לאחר מכאן מהו. הא פשיטא שהיא כשרה שתעיד לה. דאל"כ למה תני תנא חמש נשים הא שית הויין אלא על כרחך לומר שאין זו קושיא כי אפשר לומר שחמותה הבאה לאחר מכאן נכללת בחמותה ששנוי' במתני' אף אנו נאמר שבת בעלה הבא לאחר מכאן לא תעיד לה והיא נכללת בבת בעלה השנוי' במשנתינו ואין להקשות א"כ הוא שחמותה הבאה לאחר מכאן לא תעיד לה וכן בת בעלה הבאה לאחר מכאן והא דלא קתני להו במתניתי'. לפי שהן נכללות בחמותה ובבת בעלה א"כ יבמתה נמי לא ליתני כי היא נכללת בצרת' כי יבמת' היא צרתה לאחר מכאן כמ"ש רש"י וכל דכן הוא אם חמות' הבאה לאחר מכאן לא תעיד לה כי מסקא אדעתא דלמא מיית בעל כו' אעג"ב דליכא אלא שנאת ממון מכ"ש שצרתה הבאה לאחר מכאן לא תעיד לה דמסקא אדעת' דלמא מיית בעל כו' שהוא צערא דגופא כי אין זה קושי' דאיכא למימר לעולם חמות' הבא' לאחר מכאן לא תעיד לה דמסקא אדעת' דלמא מיית בעל כו' והא דלא קתני לה במתני' לפי שהיא נכללת בחמות' וכי תימא א"כ יבמת' נמי לא ליתני שהיא נכללת בצרת' שהיא צרת' הבא' לאחר מכאן אין זה קושיא דאי לא תני יבמת' לעולם לא הוה ידעינן דאש' מסקא אדעת' דלמא מיית כו'. אבל כיון דתני תנא יבמת' וצרת' ויבמת' לא תעיד לה מטעם שהיא צרת' הבא' לאחר מכאן א"כ שמעינן מינ' דאש' מסקא אדעת' דלמא מיית בעל כו' ה"ה נמי שחמות' הבא' לאחר מכאן לא תעיד לה דמסקא אדעת' דילמא מיית בעל ואין לחלק שאני התם דהוא צערא בגופא כי עכשיו אנו קיימינן בהך גיסא שאין חלוק בין צערא דגופ' לשנא' מחמת ממון וא"כ התנא נקט אחת מחמש נשים לארויי שאפילו הבא' לאחר מכאן לא תעיד והוא לאינך:
<b>ועדין</b> יש לבעל דין לחלוק ולומר שיש לחלק בין חמות' הבא' לאחר מכאן ובין בת בעלה הבאה לאחר מכאן דהיינו בת יבמ' כי חמותה שונאת אותה משום גירסנא דנפשה ע"כ מסקא טפי אדעת' דלמא מיית בעל כו' כי מאד היא מקפדת אגירסנא דנפשה משא"כ בת בעלה ששונאת אותה משום דקאכל' לגירסנא דאמה לא מסקא אדעתא דלמא מיית בעל כו' כי אינ' מקפדת כ"כ אגירסנא דאמה זה אינו דהא כבר כתבנו לעיל אם נאמר שחמותה הבא' לאחר מכאן לא תעיד לה היא נכללת בחמותה ששנוי' במתני' א"כ שחמותה הראשון פירושו אפי' חמותה הבאה לאחר מכאן גם בת חמותה ששנוי במשנתינו פירושו בת של חמותה אפילו הבא' לאחר מכאן כי דוחק גדול לומר שחמות' הראשון והשני אין פירושם שוה וא"כ שבת חמותה הבאה לאחר מכאן לא תעיד לה מכ"ש שבת בעלה הבא' לאחר מכאן לא תעיד לה (ובזה מיושב ג"כ שלא הוצרך התנא לשנות במשנתינו בת בעל הבאה לאחר מכאן:)
<b>ולכאורה</b> היה לצדד ולומר שיש לסמוך על עדות של הילד' בת היבם הנ"ל אף אם נאמר שלפום דינא דתלמודא בת היבם לא תעיד לה מ"מ בזמן הזה שלא נהגו ביבום כלל במדינות האלו אין לחוש דסניא לה ותכוין לקלקלה כי אי אפשר שתאכל לגירסנא דאמה אף אם תפול לפני אביה ליבום יפטור אותה בחליצה וסברא זו כתובה בתשובת הגאון מהר"י מינץ סי' י"ד בענין עד אחד ביבמה וז"ל אפי' לדברי הרא"ש דס"ל דע"א אינו נאמן ביבמ' להתיר' לשוק. מ"מ יש לחלוק ולומר הני מילי מאן דס"ל מצות יבום קודם או במקום שנהגו ליבם דאיכא למימר זמנין דסני' ליה אבל בין האשכנזים כבר פשוט המנהג ויתד הוא שלא תמוט וקבוע במסמורי' נטועים. שאין ליבם כי אם לחלוץ א"כ אין לומר זימנין דסניא לה כו' עכ"ל כך הי' נראה לכאורה אבל כד מעיינן שפיר נראה שאין לסמוך אסברא זו שהרי הגאון הנ"ל בעצמו ובכבודו זקיף דיקלא ורמיא שסיים בדבריו וז"ל שאפילו אם נאמר שמסברא זו אין לחלק כו' הרי קמן שהגאון בעצמו הי' מסופק אם יש לסמוך אסברא זו ולע"ד נראה שגם הגאון מהרמ"אי ס"ל שאין לסמוך אסברא זו. כי ודאי ראה וידע תשובה הנ"ל ובקי בהם טפי מינן. וכמה פעמים בהגהותיו מביא תשובת מהרר"י מינץ בכל ד' טורים ואלו בסי' קנ"ח קא חשיב הש"ע הנשים שלא יעידו לה וקא חשיב יבמתה בהדייהו. ומהררמ"א לא הגיה כלום לחלק דוקא במקום שנהגו לייבם שם יבמתה לא תעיד לה אבל במקום שלא נהגו לייבם כלל כי אם לחלוץ כגון בין האשכנזי' כשרה היא להעיד לה אלא ודאי מהרמ"אי לא ס"ל האי סברא כלל לסמוך עלי' להתיר מה שאסרו חכמים:
<b>ובאמת</b> תמה אני על הגאון הנ"ל איך עלה על דעתו לסמוך אסברא זו לומר כיון שהטעם בטל בטלה הגזירה שגזרו חכמים שעד א' לא יהא נאמן להתירה כיון דזימנן דסניא לה הלא בהדי' כתב הרא"ש בפ"ק דביצה גבי הא דאמר רב יוסף כל דבר שבמנין צריך מנין אחר להתירה. דבר שנגזר במנין חכמים ואירע דבר שידוע שהגזירה בטלה כגון שידוע מאיזה טעם נגזרה הגזירה ואותו טעם בטל לו. וא"כ ראוי היה שתבטל גם הגזירה ממילא אפי' הכי אינה בטילה ע"ש.
<b>ואין</b> להביא ראיה ממ"ש התו' בע"ז דף ל"ה ד"ה חדא קתני. וז"ל ואין לומר דדבר שבמנין הוא וצריך מנין אחר להתירה כי ודאי הוא כשאסרו תחילה לא אסרו אלא במקום שהנחשי' מצויים. כמו שאפרש לקמן גבי יין נסך עכ"ל ובפרק ר"י דף נ"ד ע"ב ד"ה לאפוקי מדרב כו' כתבו ג"כ כיוצא בזה ויותר באריכות ע"ש. א"כ משמע משם שלא כדעת הרא"ש הנ"ל אבל באמת אינו כן אלא כל דברי חכמים קיימים רק שהרא"ש בפ"ק דביצה בשם התוספ' איירי בענין שהגזירה שנגזרה שייכה בכל מקום ואין מקום פנוי בעולם שלא יהי' טעם הגזירה שייכא שם ודאי גזרו בלי שום שיור ולא מסקו אדעתייהו שבדורות הבאים לא יהיה טעם הגזירה שייך ותבטל מש"כ בנדון של התוס' בע"ז כגון גלוי בשעת הגזירה היו ג"כ מקומות שלא היו נחשים מצויי' שם וכן גבי יין נסך בשעת הגזירה היו עכו"ם שלא היו מנסכים ועליהם לא גזרו. א"כ בזמן הזה שכולם אינם מנסכים על כן אינם אוסרין בהנאה וכמדומה לי שמעתי או מצאתי סברא זו בשום ספר וכעת אין הפנאי מסכי' לחפש בספרים וא"כ בנ"ד בשע' שאמרו חכמים שאין עד אחד נאמן ביבמה לשוק משום זימנין דסני' לה. לא הי' מקום פנוי שלא הי' שייך טעם הגזירה. ע"כ אע"פ שבזמן הזה בטל הטעם האסור במקומו עומד הן אמת שאפשר לומר שדעת הגאון הוא כיון שלא נאמר בהדיא בגמרא שעד א' אינו נאמן ביבמה לשוק רק הוא איבעי' דלא איפשטה לא מחמירינן בה כולי האי ועוד דאפשר לומר שגם בנדון דידן בתחילה לא אמרו שעד א' אינו נאמן ביבמה לשוק אלא באותן שהם עולים ליבום דאיכא למיחש לזימנין דסניא ליה. אבל כשהיא מן הכת דחולצין ולא מיבמין לא אמרו בו חכמים שאין עד אחד נאמן. וא"כ בזמן הזה בין האשכנזים הוה כולם כאלו שחולצין ולא מיבמין. ע"כ לא חיישינן לזימנין דסניא לה מ"מ נראה לע"ד שסברא זו דחוקה ורחוקה היא כיון דנאמן עד אחד באשה דעלמ' הוא מדרבנן כמ"ש התו' ר"פ האשה רבה ואפשר לומר שמעולם לא התירו ע"פ עד א' אלא אשה דעלמא. אבל גבי יבמה לשוק לא תקנו כלום אפי' באותן שחולצות ולא מיבמות כיון שרוב היבמות ראויו' ליבום ובאותן לא תקנו כלום כיון דזימנין דסניא לה לא תקנו ג"כ מאומה באותן שחולצת ולא מיבמות אע"פ שליכא למיחש לזימנין דסניא לה כיון דמיעוטא נינהו לא תקנו בהן חכמים כלום. וא"כ שאפשר לומר שחכמים ז"ל לא תקנו כלום בשום יבמה לשוק אנחנו מה להתיר בעד א' אשר לא כדת של תורה ועוד לאלוה מילין בזה רק מה שאינו שייך לנדון דידן דקיימינן בי' האידנא אין רצוני להאריך:
והנה לא נעלם מעיני שהרי"ף והרמב"ם השמיטו האיבעי' זו של חמות' הבאה לאחר מכאן. משמע דלא ס"ל שחמותה הבא' לאחר מכאן לא תעיד לה. מ"מ אין מניחין פשיטות' של הרא"ש והטור ורבינו ירוחם שכתבו בפירוש לאסור משום סתימתן של הרי"ף והרמב"ם וכבר תמה הרב המגיד עליהם למה השמיטו בעי' זו והניח בצ"ע משמ' שגם הוא ס"ל כהרא"ש והטור וכ"כ בד"מ שדעת ה"ה כדעת הרא"ש ומה שרצה הב"י בסי' י"ז ליתן טעם להשמטתם בעי' זו וז"ל ולי נראה דטעמא דהרי"ף והרמב"ם כיון דרבנן קא מהדרי להקל בעדות אשה בכמה דברים בהא נמי דחששא בעלמא הוא שמא יקלקלנה במילתא דעבידי לגלויי נקטינן לקולא עכ"ל:
נראה לע"ד דוחק גדול דהא מהרי"ק כתב בשורש ל' בסופו והב"י בעצמו מביאו ריש סי' י"ז דבכל מקום שהדבר תלוי בספק אפי' בעדות אשה הלכו בו חכמים להחמיר והביא ראיות מוכרחות לזה. וחד מנייהו הוא איבעי' דלא איפשטא של מים שאין להם סוף ע"ש:
ויותר הי' נראה לע"ד הקלושה לומר שגם הרי"ף והרמב"ם ס"ל שגם חמותה הבאה לאחר מכאן לא תעיד לה ולית בה ספיקא כלל כי פשיטות' שפשט בגמ' ממתני' אמרה מת בעלי ואח"כ מת חמי תנשא ותיטול כתובתה וחמותה אסורה. הוא פשיטו' מעליותא אע"ג דדחינן לה דלמא שאני התם דרגיש לה צערא לאו דסמכא הוא ואינו אלא דחיי' בעלמא ובפרט להקל לא סמכינן אדחיו' בעלמא רק מפשטא דמתני' אמרה מת בעלי כו' משמע שגם חמותה לאחר מכאן לא תעיד לה וכיון שהביא הרי"ף והרמב"ם מתנית' הנ"ל שמשמעו' חמותה הבאה לאחר מכאן לא תעיד לה ע"כ לא היו צריכין להזכיר שחמותה הבאה לאחר מכאן לא תעיד לה כי הוא נכלל בדין של מתני' הנ"ל הגם שקצת דוחק הוא כיון שלא כתב כן הרי"ף להדי' כמ"ש לעיל גבי בעיא דעד א' ביבמה. מ"מ יש לחלק ביניהם בנקל כי התם הוא להקל והכא להחמיר. ונכון הוא לומר כן שדעת הרי"ף והרמב"ם שוים לדעת הרא"ש כדי שלא להרבות במחלוקת בין הפוסקים. וכיון שזכינו לדין שחמותה הבאה לאחר מכאן לא תעיד לה וה"ה בת בעלה הבאה לאחר מכאן דהיינו בת יבמה לא תעיד לה על מיתת בעלה כי סניא לה ומתכונת לקלקלה ומכ"ש שבת היבם לא תעיד לה על מיתת אביה יבמה כי ודאי שונאת אותה ומסקת אדעתא שאביה ייבם אותה כשאינה חסרה כי אם יבמה יבא עליה כי כבר מת בעלה ובזה ליכא מאן דפליג ולית ביה ספיקא כלל כי עד כאן לא קא בעי במערבא בחמותה הבאה לאחר מכאן אלא כשעדין הבעל קיים. דאז אפשר לומר דלא מסקא אדעת' שימו' הבעל אבל אם אם היבם תעיד לה על מיתת היבם אם כבר מת הבעל והיא זקוקה ועומדת לבנה היבם הא לא קא מבעי' להו במערבא ופשיטא הוא דלא תעיד לה. ה"ה נמי בת היבם פשיטא הוא שלא תעיד לה בכה"ג. וא"כ בנדון דידן כאשר בא בשאלה כבר היתה זקוקה ועומדת כשאמרה בת היבם שאביה היבם נהרג. פשיטא הוא שלא תעיד לה. ולית ביה ספיקא כלל:
כללא דמלתא בהא סליקנא ובהא נחיתנא שלע"ד נראה שאין העדות של הילדה בת היבם הנ"ל מספיק להתיר היבמה הנ"ל אם בשעת הגדת הילדה כבר היתה האשה הנ"ל זקוקה ועומדת כי כבר מת בעלה. כי ודאי שונאת אותה. ומתכוונת לקלקלה כיון שהיא זקוקה ועומדת לאכול גירסנ' דאמה ופשוט הוא בעיני וברור כשמש בצהרים. ומזוקק שבעתים:
ועל דבר העדות שהעיד כהר"ר אהרן בן הר"ר נפתלי ע"פ הנשים שהגידו מהריגת כהר"ר הירץ הנ"ל וז"ל בל"א דא זענן מיר ביום ו' גנגין אונ האבין וועלין אונזרי לייט זוכין. זענן מיר קומן אין איין גס האבין מיר גפונן ליגן ר' הירץ גיהרגת אונ' זיין ווייב אונ' אין קליין קינד בייא אים כו' עכ"ל:
נראה לע"ד שגם בעדות זה יש לפקפק שאינו מספיק להתיר אשה דעלמא וה"ה ליבמה לשוק כיון שלא אמרו קברנוהו. כי הסכמת הפוסקים הוא שעד א' במלחמה אינו נאמן עד שיאמר קברתיו כי חיישינן לבדדמי. ונדון דידן אין לך שעת מלחמה גדולה מזו כי ידוע שנימולים וערלים היו מוכרחי' לצאת ולבא נגד השונא בחרבם ובקשתם להרוג או ליהרג והני נשי כיון דלא אמרו קברנהו איכא למיחש לבדדמי:
הן אמת שמשמעות התוספ' שכתבו בריש פרק האשה שלו' דף קי"ד ע"ב ד"ה זמנין דמחו לי' כו' משמע שלא אמרינן חיישינן לבדדמי אלא אם גם האשה בסכנה שיראה לעמוד שם עד שימות אבל במקום שאינה בסכנה כמו בנ"ד שכבר הכריזו שלא יעשו עוד שום דבר רע לשום אדם. לא חיישינן לבדדמי. וכן כתב הר"ן להדי' והביא ראי' לדבריו מהא דאמרינן ת"ש נפלו עליו לסטים כו' ומשני שאני התם כר' אידי דא"ר אידי אשה כלי זיינה עלי'. ש"מ היכא דאשה אינה יראה נאמנת ולא חיישינן לבדדמי:
מ"מ נראה לע"ד מדסתמו הפוסקי' וכתבו בסתם עד א' במלחמה אינו נאמן עד שיאמר קברתיו משמע בכל ענין אע"פ שאין העד בסכנה מ"מ חיישי' לבדדמי. דזימנין דמח' לי' בגירא או ברומחא כו' וסהדא רבה נ"ל מהא דאמר שם מפלת הרי הוא כמלחמה. ופי' רש"י שנפל הבית עליו והתם ודאי איננה בסכנה אפי' הכי אינה נאמנת דחיישינן לבדדמי כיון שרובן למיתה. וכן כתב מהר"רא ששון שמכאן משמע אפי' אינה בסכנה חיישינן לבדדמי ועיין שם בסי' י"ו והא דאמרינן שאני התם כדר' אבין כו' שמשמע שהיכא שהאשה אינה יראה לא חיישינן לבדדמי היינו היכא שהחזיקה היא מלחמה מעולם שיש לה מגו אבל במקום שאין לה מגו אע"פ שאינה בסכנה חיישינן לבדדמי. ותדע שכן הוא שאע"פ שאיננה בסכנה מ"מ חיישינן לבדדמי. מהא דאמרינן התם נפלו עלינו נכרים כו' שמשמע שהי' החזיק' מלחמה בעולם כמ"ש רש"י הלכך נאמנת ולא קתני רבות' אפילו במקום שהוא ידוע שנפלו עליהם נכרי' נאמנת כיון שאינה יראה לנפשה. אלא ודאי אינו נאמנת אפילו במקום שאינה בסכנה אלא משום מגו דאי בעי לא היתה אמרה אלא מת לחוד. וכן משמע להדיא מרבינו ירוחם שכתב בנתיב כ"ג חלק ג' וז"ל עישנו עליו בית עישנו עליו מערה (ר"ל שמת בשרפה) ואמרה מת ואני נצלתי אינה נאמנת כמו במלחמה. פי' ולא מבעי' אם אמרה עישנו עליו שעומדת היא בחוץ שאפשר דלא מת ולא ראתה אותו אלא אפי' עישנו עלינו שעומדת היא בתוכו עמו וראתה אותו לא מהימנ' כי אמרה מת. כי אמרינן כי היכא דאתרחיש לך נסא אתרחיש לי' עכ"ל:
הרי משמע להדיא שחיישינן לבדדמי אפי' במקום שאינה בסכנ' דאלת"ה מאי רבותא הוא זה אעפ"י שעומדת בתוכו אפי' הכי אינה נאמנת. אדרבה איפכא מסתברא אם עומדת בחוץ יש סברא שהיא נאמנת שאינה יראה ולא אמרה בדדמי אבל כשהיא מבפנים טרודה להמלט על נפשה ואמרה בדדמי אלא ודאי דס"ל לרי"ו כמ"ש דאפילו במקום שאינה יראה יש לחוש לבדדמי. וכיון שכן הוא שאפי' במקו' שאין העד בסכנה חיישינן לבדדמי ה"ה בנ"ד חיישינן לבדדמי וכן משמע להדיא בתשוב' הרשב"א סי' תתק"פ שכתב וז"ל מעיד על אשה צ"ל מת וקברתיו אבל אם לא אמר שקברו אינו נאמן דכל שראה אותו שטבע או שירד למלחמה או כיוצא בזה סומך ואומר על דרך הדמיון כו' עכ"ל. הרי משמע שאפי' מי שראה שירד למלחמה אומר בדדמי:
ואין לומר ע"כ לא אמרינן דחיישינן לבדדמי אלא בעד א' אבל בשני עדים לא חיישינן לבדדמי והני נשי ב' הן ע"כ אין לחוש לבדדמי זה אינו כי ודאי גבי ב' עדים כשרים לא חיישי' לבדדמי לפי סברת רוב הפוסקים זולת הרי"ף אבל גבי עדות פסולי' אפי' ק' כעד אחד כשר דמיא. וכדאי' להדיא בריש פרק האשה כלומר גבי מעשה בשני ת"ח שהיו באי' עם אבא יוסי וכו' ועדין הי' מקום אתי לומר שיש לסמוך ולהתיר האשה הנ"ל על פי. עדים אלו דאיתא במרדכי פרק האשה שלו' בסופו וזה לשונו במקום שאמר העד אפי' בעת מלחמה ראיתי הרוג אח"כ והכרתיו יפה יפה בטביעו' עין בהא לא איבעי' להו בפ' האשה שלום דפשיטא דנאמן דלא גרע עד א' מאשה גופה דאי אמרה מת על מטתו נאמנ' דלא שייך למימר בה בדדמי דלא שייכי אלא בהריג' כו' עכ"ל ומהרמא"י מביאו בהגה' סעיף נ' רק במלות מתחלפות הרי קמן שאם עד א' אומר שראה את ההרוג אח"כ נאמן אע"פ שלא אמר קברתיו ובנדון דידן נמי אמרו הנשי' הנ"ל שראו את כהר"ר הירץ הרוג ביו' השלישי להריגתו ע"כ אינם צריכין לומר קברנוהו מ"מ לא מלאני לבי לסמוך על עדות הנשים הנ"ל כיון שלא העידו בדבר ברור כל כך רק אמרו בהעברה וז"ל האבי"ן מי"ר גיפונד"ן ליג"ן ר' הירץ גהרג"ת עכ"ל כי משמעות לשון המרדכי שדקדק בלשונו לומר והכרתיו יפה יפה משמע שצריך העד לומר דבר ברור בלי פקפוק כלל כי אם אינו אומר דבר ברור יש עוד לחוש שאומר בדדמי ואין זה בעל האשה הזאת רק אחר הוא. ובהיכר ובסימן כל שהו שאינו מובהק הוא אומר שהוא בעל האשה הזאת כיון שידע שבעל' היה במלחמה זו. לכן דקדק לומר יפה יפה להורות שצ"ל בלי שום פקפוק וכיוצא בזה דקדקו הפוסקים אהא דאמר שמואל בפ' כל הבשר אין הבשר יוצא מידי דמו אלא א"כ מולחו יפה יפה וכיון שבנ"ד לא העידו הנשים הנ"ל בדבר ברור כ"כ אע"פ שראו אותו אחר ההריג' מ"מ לא מלאני לבי לסמוך על עדותן ומי שדעתו רחבה ולבו שלם יותר ממני יוכל לסמוך עליה' ולא אני כי אני חוכך להחמיר אם לא שיש לנו עוד צדדים אחרים להיתר. ועל דבר העדות שהעיד כהר"ר אהרן בשם האונסי' שחזרו לדת וז"ל בל"א ני"ט לאנ"ג דע"ר נא"ך זיינ"ן למשפט קומ"ן דע"ן ר' היר"ץ שווע"ר ר' שמואל הא"ט וועל"ן מחזיק זיי"ן בבית של כה"ר הירץ הנ"ל בשודנאב דע"ן ע"ר הא"ט פי"ר געבין ד"ז ר' הירץ ווע"ר פא"ר נהרג גיאווארי"ן ואח"כ בתו אזו איז ער דער יורש. ויורש א' מצד ר' הירץ האט פיר געבן דז אשתו של ר' הירץ איז פאר נהרג גיווארין אונ' דער נאך ער אזו איז ער דער יורש בכן האבן שני הצדדים כל א' גבראכט עדות אונסי' שחזרו לדת שכדבריו כן הוא ז"א הא"ט מ"ן ני"ט קענ"ין על בירור קומ"ן מי נהרג תחלה זא איז איין השוואה ביניהם גשעהן שיחלוקו ובין כך ובין כך האבין השני כיתי עדים מעדי גוועזין אז ר' הירץ איז ודאי נהרג גיווארן כו' עכ"ל. הנה לכאור' נראה שגם בעדו' זה אין בו ממש באשר שלא אמרו קברנוהו ואיכא למיחש בדדמי. הגם שמשמעות הלשון הוא שהעידו בדבר ברור שר' אהרן העיד וז"ל בין כך ובין כך האבין השני כתי עדים מעיד גיוועזין אז ר' הירץ איז ודאי נהרג גיווארין ודאי לשון דבר ברור הוא מ"מ מתוך הלשון מתחלה משמע שלא העידו שראו אותו אחר ההריג'רק שראו ההריגה ומי שנהרג תחילה. ובשעת ההריג' איכ' למיחש בכל ענין בדדמי ואין לומר כיון שהנהו אנוסים הנ"ל היו שנים אין צרכין לומר קברנוהו כי גבי שני עדים כשרים לא חיישינן לבדדמי. והנהו אנוסי בזמן שחזרו לדת כשרים הם לעדות כמ"ש הרא"ש כלל נ"ד ס"א והריב"ש בסי' ד' ובסי' י"א אע"ג שעברו על ונקדשתי בתוך בני ישראל ועל לא תעשה של לא תחללו את שם קדשי מ"מ לאו בני מלקות נינהו כי הם ממועטים מלנערה לא תעשה דבר. וכיון דלאו בני מלקות נינהו לא מקרי רשעי' וכשרי' הם לעדות וע"ש בריב"ש כי האריך:
מכל מקום נרא' לע"ד שהם פסולים מדרבנן כדאית' ברבינו ירוחם במישרי' נ"ב ח"ד ומהררמא"י מביא דבריו בח"מ סי' ל"ד ס"ב וז"ל עבר עבירה שאין בה מלקות פסול מדרבנן עכ"ל וכיון שהאנוסי' הם פסולים מדרבנן כל זמן שלא עשו תשובה כהוגן נהי שהם כשרים לעדות אשה כי פסולי דרבנן כשרים לעדות אשה. מ"מ אפי' מאה מהם אינם חשובים כי אם כעד אחד כשר. ואיכא למיחש לבדדמי וא"כ לפי הנרא' גם בעדות אלו אין בהם ממש להתיר על פיהם האשה הנ"ל:
אמנם כד דייקינן שפיר יש לסמוך אעדותן של האנוסי' הנ"ל בלי פקפוק אע"פ שלא אמרו קברנוהו דכיון ששנים הם לא חיישינן לבדדמי אע"ג שכתבנו לעיל שהאנוסי' הם פסולי' מדרבנן ומאה מהם כע"א כשר דמי ה"מ שעדותן פסולה לאחר שהכריזו עליהם בבה"כ אבל קודם לכן עדותן עדות מעלי' הוא כי הוא תלמוד ערוך בפרק ז"ב (דף כ"ו ע"ב) דגזלן דרבנן צריך הכרזה והוא מוסכם מכל הפוסקי' וא"כ בנ"ד שלא היה הכרזה לאלו האנוסי' עדותן עדות מעליא הוא ולא חיישינן לבדדמי. הגם שהיה לחלק ולומר גזלן דרבנן שהאיסור הוא של דבריהם צריך הכרזה. אבל עבר על עביר' של תורה שאין בה מלקות שהיא חמור' מאיסור של דבריהם כמ"ש הב"י בסי' ל"ד לאחר שהביא דעת רי"ו הנ"ל. וז"ל אע"פ שמדברי הרמב"ם ורבינו נראה שאינו פסול מדרבנן אלא העובר על דברי רבנן משמע מכ"ש הוא לעובר על דברי תורה. שאין בו מלקות עכ"ל. א"כ אפשר לומר עבר עביר' של תורה שאין בה מלקות אינו צריך הכרז'. אבל לשון הגמ' ולשון הפוסקי' שסתמו וכתבו והפסול של דבריהם. העדות שהעיד קודם שהכריזו עליו כשר'. משמע שבכל פסול של דבריהם דינא הכי בין שהאיסור הוא מדרבנן או מן התור' ולאו בר מלקות הוא. ועדין יש לבעל הדין לחלוק ולומר שאין ממש בעדות הנ"ל כיון שמכחישין זא"ז שכת אחת אמרה שהוא נהרג תחילה וכת אחת אמרה שהיא נהרג' תחילה ולכאורה הם מכחישין זא"ז בחקירות כי א' אומרת שהבעל נהרג בשעה ד' על היו' והאשה נהרגה בשעה ח' על היום. ואחת אומרת חילוף הדברים היא נהרגה תחילה בשעה ד' והוא נהרג בשעה ח' אם כן מכחישין זא"ז באיזה שעה שהוא מן החקירות. הגם שאפשר לומר שבהריגת הבעל אינם מחולקים כלל רק שניהם מודים שהוא נהרג בשעה ד' דרך משל רק בהריגת האשה הם מחולקים א' אומרת שנהרגה קודם שעה ד' וא' אומרת אחר שעה ד' מ"מ כיון שבודאי הם מכחישין זא"ז וא"א לישבם שלא יהיה הכחש' ביניהם מאן לימא לן באיזה ענין הם מכחישין זא"ז ואפשר שהם מכחישין זא"ז באיזה שעה של הריגת הבעל שהוא מן החקירות. ולכאורה נראה שעדים המכחישים זא"ז בחקירות פסולים בעדות אשה ממה שכתב הר"ן בתשובה סי' מ"ז וז"ל וכ"ת אפ"ה ליכא למסמך אהך סהדי דמ"מ הא אתכחיש שהעיד שהיה שמו אברהם. ואלו העידו שהי' שמו שמואל. מ"מ מסתברא לי דלא מפסל הך סהדא משום דק"ל דלא בעינן בעדי נשי' דרישה וחקיר' דכדיני ממונות דמי כדאית' בסוף יבמות וכיון שכן מסתבר' שעדים המוכחשי' בבדיקות בעדות נשים כשרים כשם שכשרים בד"מ כו' עכ"ל הרי שכתב הוכחשו בבדיקות כשרים בעדות נשים אבל לא בחקירו' וכן הב"י בש"ע בסעיף כ"א כתב וז"ל ואפי' הוכחשו בבדיקות כשרים עכ"ל מלשונו נמי משמע דוקא בבדיקות אבל לא בחקירות. אבל בתר העיון נראה שזה אינו שהרי משנה שלימה שנינו בפ' האשה שלו' אחת אומרת מת ואחת אומרת נהרג ר"י ור"ש אומרי' הואיל וזו וזו מודות שאינו קיים ינשאו עכ"ל והלכת' כר"י ור"ש כמ"ש הפוסקים אע"ג שהכחשה זו שביניה' היא מן החקירות לפי דעת הרמב"ם מ"מ מקבלין עדותן שמעינן מינה שהכחשה בחקירו' בעדות נשי' אינה פוסלת. והא שכתב הר"ן בתשובה הנ"ל והב"י הנ"ל עדים שהוכחשו בבדיקות כשרים ומשמע הא אם הוכחשו בחקירות עדותן פסולה אין משם ראי' כי יש לחלק בין אם המכחישים זא"ז שניהם מודים במית' ובין אם הע"א מעיד על המיתה. והשני מכחישו בחקירו' ואינו מעיד על המיתה שכששניהם מודים על המיתה אע"פ שמכחישים זא"ז בחקירות מקבלין עדותן. והוא הנדון של משנתינו הנ"ל אבל כשא' מעיד על המיתה וא' שאינו מעיד על המית' מכחישו בא' מן החקירות עדותו בטיל' דרך משל א' אמר פלוני מת ביום א' והאחר אמר ראיתיו חי ביום ב' בהא ודאי עדות הא' בטלה והוא הנדון של הר"ן והש"ע לפיכך דקדק בלשונו הש"ע וכתב אפילו הכחשו בבדיקות ולא כתב אפי' מכחישין זה את זה בבדיקות. כי מכחישין זא"ז משמע ששני העדים המעידין על המית' מכחישין זא"ז אבל הוכחשו משמע מאחרים שאינם מעידין על המית'. וכיון שנדון של הר"ן והב"י מיירי בענין שהם מוכחשים מאחרים ע"כ הוצרכו לומר שאינם פסולי' אע"פ שהוכחשו בבדיקות אבל אם הוכחשו מאחרים בחקירות באמת אין עדותן עדות וק"ל. וזה נרא' לע"ד ברור ופשוט בכוונת דברי הר"ן והש"ע. ודלא כמ"ש מ"ו בב"ח בסי"ד שרצה לשבש הספרים ולהגיה בדברי הש"ע אפילו הוכחשו בחקירות ומה שרצה להכריח שהוא ט"ס מלשון הש"ע שכתב אפילו וז"ל מאי אפילו בבדיקות דמשמע כ"ש שאר הכחשות והלא כל ההכחשות אינן אלא שנים או הכחשה דחקירות או דבדיקות כו' עכ"ל. במחילה מכבודו דקדוק של עניות הוא זה כי פשוט הוא שהמשך לשון הש"ע כך הוא אין בודקין עדי נשים בדריש' וחקיר'. ולא זו שאין בודקים אותם אלא אפילו אם הוכחשו בבדיקות כשרים. והאפילו קאי אמ"ש ברישא אין בודקין. ודאי אם כתב הש"ע בזה הלשון אם הוכחשו אפי' בבדיקו' אזי היו משמע שהאפילו קאי אבדיקות. אבל בלשון זה שכתב הש"ע באמת משמע שהאפילו קאי אהוכחשו ולא אבדיקות וק"ל ואין כאן ט"ס כלל רק דברי הש"ע הם בדקדוק נכון וע"פ הדין:
כללא דמילתא שלע"ד נראה שאין לפסול העדים הנ"ל משום שמכחישים זא"ז בחקירות כיון ששניהם מודי' שאינו קיים גם אין לפוסלם מדרבנן משום שעברו על עביר' שאין בה לאו. כיון שלא הכריזו. וא"כ הוה להו שניה' כשרי' ולא חיישינן בהם לבדדמי אע"פ שלא אמרו קברנוהו כי בתר סהדות' דשני עדי' כשרי' לא דייקינן ע"כ נראה לע"ד באם הוא ידוע שהאשה הנ"ל (אשר שמה נעלם ממני כי לא פרט בהשאלה מה שמה) היתה זקוקתו של כה"רר הירץ הנ"ל הי"ד וגם ידוע שאין לה עוד יבם אחר זולת כה"רר הירץ הנ"ל. אזי היא מותרת להתנסבא לכל גבר די תיצביין אמנם בתנאי כפול באם שגם מורי חמי הגאון נר"ו יסכים בשריותא כי בתריה אני גריר ומשוך נפשי כי לע"ד דברי הגאון כמהרר"פ הנ"ל אינם מספיקים בנדון זה וביחוד מה שכתב בסוף דבריו וז"ל מה שלא יצדק בהפרדה יצדק בהרכב' כו ומעשה רב שהי' משפט בין חמיו של ר' הירץ בדבר הירוש' כו' במחילה אין משם ראיה כלל. כי מה ענין ממון לאיסור כי לענין נחלה יורדין לנחלה ע"פ עדים שהעידו שנטבע במים שאין להם סוף ואבד זכרו או שנפל לגוב אריות וכיוצ' בו אע"פ שאין משיאין את אשתו כמבואר בח"מ סימן רפ"ד ע"ש גם מה שכתב מסברת הלב שאומדנא דמוכח הוא שנהרג כיון שלא נס לעזרה לקרוביו במדינה הזו אין דרך זה מוציא אשה מחזקתה שהיא זקוקה ליבם ואין לנו אומדנא גדולה ממים שאין להם סוף ואפ"ה לא תנשא ואין אנו סומכים על האומדנות בעדות אשה. ולרווחא דמילתא קאמינא שיש עוד צד היתר להתיר האשה הנ"ל עפ"י העדים הנ"ל אע"פ שלא אמרו קברנוהו והוא ממ"ש הגאון מה"רר אהרן ששו"ן בתשובה סי' א' בשם תשובת מהרר"י ב"ל וז"ל וכד מעיינין שפיר יראה דבהא נמי תלינן להקל ובודאי אי לא הוי סגי אלא דלימא וקברתיו ממש לא הי' מקום להתיר זאת האשה לדעת הרי"ף והרמב"ם אבל כיון שכתב הר"ן בתשובה דלאו דוקא קברתיו כו' וכ"כ הרי"בש וכו' ודבריו ברורים הם. וכיון שכן דסגי דלימא נגעתי בו אחר שמת או שניתיו ממקום למקום או אחרים שינו אותו לפניו ממקו' למקום א"כ תלינן להקל דדילמא העד הראשון המס"לת שינה אותו ממקום למקום או אחרים שינו אותו לפניו ולא חש לומר זה הפרטיו' כשסיפר המעשה לעד השני בשלמא קברתיו הוא דבר רשום אע"פ שאין מכוין להעיד אם הי' מקברו הי' מספר אותו אבל אם שינה אותו ממקום למקום אינו דבר רשום שיזכרנו כיון שאינו מתכוין להעיד ולע"ד זאת הסברא היא ישרה ונכונה וראוי לסמוך עליה ולומר שאפילו לדעת הרי"ף והרמ"בם תהיה זאת האשה מותרת להנשא ואם סברת הרי"ף והרמ"בם היתה מוסכמת מכל הפוסקים לא הייתי סומך על זאת הסברא להקל. אבל כיון שכל גדולי ראשוני' והאחרוני' כתבו דוקא באשה עצמ' חיישינן לבדדמי אבל בעד א' סגי אפילו לא אמר וקברתיו כדאי היא זאת הסברא לסמוך עלי' כו' עכ"ל הרי ממש כעין נדון דידן ולא הצריך הרב הנ"ל לעד א' לומר וקברתיו:
<b>הן</b> אמת וצדק שלא נעלם ממני מ"ש שם עוד מהרר"א ששון בשם מהריב"ל בתשובה אחרת וז"ל וכבר כתבתי על זה דדעתי והסכמתי היכא דהוה תרתי לטיבותא חדא הא דאמרן שיהי' עד השומע ולא עד הרואה ועוד ששמע מעכו"ם מסל"ת דכתבו הגהו' מיימוני בעכו"ם מסל"ת כיון שאינו מתכוין להעיד לא חיישינן בי' דאמר בדדמי ואע"ג דלא עבדינן כסברת ההגהות מ"מ תהי' זאת הסברא סניף לטעמא דכתבינן דתלינן להקל בעד השומע כו' אע"ג דלא אמר וקברתיו כתבתי להיתר ונעשה מעשה על ידי וקצת מגדולי הדור כתבו באותו נדון וכוונתי לדעתם כו' מ"מ לא בא מעשה לידי ולא דנתי להקל אלא היכא דהוי תרתי לטיבותא כדאמרן כו' עכ"ל הרי משמע שלא סמך אסברא זו אלא היכא דהוי תרתי לטיבותא ובנ"ד ליכא אלא חדא לטיבותא מ"מ נלע"ד להקל בנ"ד כי מה שכתבנו לעיל צדדי' להתיר אף אם אינם כדאי לסמוך עליהם לבדם מ"מ נעשה מהם סניף לסברא זו כמו שעשה הרב הנ"ל סניף מהגהות מיימוני אע"פ דלא פסקינן כוותייהו כללא דמלתא שדעתי הקלוש' והנמוכ' נוטה להתיר האשה זקוקתו של כה"רר הירץ הי"ד הנ"ל באופן אם אין לחוש עוד ליבם אחר זולת כה"רר הירץ הנ"ל ועל כל אלה אם יסכי' בשריות' מורי חמי הגאון נר"ו זאת היא דעתי הקצרה ולא רחבה כי אין בו טעמא של סבא כ"ד הטרוד ששורה בלא שמחה ובלא טובה הצעיר גרשון אשכנזי:
<b>שאלה</b> <b>סח</b> נדרשתי כאשר שאלוני לחוות דעי מרחוק בענין מעשה שהיה כך הי' ראובן השיא' את בתו לשמעון והפריז לה נדן מסויים ובתוך שנה ראשונ' לנשואין ילדה בן וכמו ו' ימים אחר לידתה הלכה לעולמ' וחש"לי וכמו י"ד יום אחרי מות האם מת גם הילד מתוך החולי והילד היה נגמר בסימניו ונולד לתשע' חדשי' אחר טבילת' והנה ראובן ושמעון מדייני' זה עם זה ראובן רוצה ששמעון יחזיר לו כל מה שהכניס לו משום תקנת שו"ם וטוען כיון שלא שהה הולד שלשים יום לא נקרא זרע של קיימא ושמעון טוען כיון שנגמרו סימניו ונולד לתשעה יצא מכלל נפל וזרע של קיימא נקרא ואינו מחויב להחזיר מאומה רק הבעל יורש את אשתו זה הוא תורף השאלה:
<b>תשובה</b> הנה מאפס הפנאי אינני אוכל להאריך ולהראו' פנים לכל צד ואופן. כמראה האופן. ע"כ אבא בקצרה:
<b>הנה</b> לכאורה נראה לדין הזה יש תשובה מתשובה ר' י"ן לב בשלישיי' סי' קי"ד שהשיב על מעשה ממש כנידן דידן שאין להוציא מן הבעל כלום ומתחלה צידד צדדים שהדין עם הבעל מצד הדין ולא משום דהוה ספיקא ואין מוציאין ממון מספק אבל לעד"נ שיש לפקפק בדבריו אלו טובא כי מה שרוצה לזכות את הבעל משום אומדנא דמוכח שלא כיון הבעל אלא על מה שהוא זרע ש"ק מן התורה דכיון שמן הדין הבעל יורש את אשתו ונתחייב במה שלא נתחייב אין לנו להפריז על הענין ולומר שנתכוין על מה שהוא זרע ש"ק אפי' מדרבנן לענ"ד נראה שאין כאן אומדנא כלל ואין צ"ל שאינה מוכחא כי התנאי' בענייני זיווגים לאו בחד צד תליא מילתא אלא בשני הצדדי' כאשר יתפשרו תליא מילתא א"כ אין כאן אומדנא כלל אפי' בנדון דידי' מכ"ש בנדון דידן שתליא מילתא במתקני תקנו' השו"ם והם תקנו התקנות משום ותם לריק גו' פשיטא אין כאן אומדנא כלל ובדברינו אלו אזדא ליה נמי הראי' שהביא מדברי הרמב"ם ולמבין נקל להבין שאין טעמים האלו מספיקים לזכות את הבעל מצד הדין אם לא מצד שאין מוציאין ממון מספק ומהר"י בעצמו הרגיש שיש לפקפק בדבריו וכתב ואפי' אם יהיה מקום לחלק ולפקפק בהני טעמי דכתבינן מ"מ אין אנו יכולים לצאת מידי ספק אם נקרא ולד של קיימא אם לאו כו' ע"ש כללא דמילתא שהולד הנ"ל הוה ספק בן קיימא בלי ספק ואפי' לפי דעת בעל הלכות שהביא רבינו זרחיה דס"ל הלכה כאביי דאמר פיהק ומת כ"ע לא פליגי דמת הוא ולא פליגי אלא בנפל מן הגג או אכלי ארי וס"ל נמי דלאביי מת מתוך חולי הוי ליה כפיהק ומת ולא פליגי רבנן כו' מ"מ נראה שע"כפ מידי ספיקא לא יצא רק שס"ל לאביי שגבי פיהק ומת גם רבנן מודים שחוששין לספק נפל וכ"כ הר"ז להדיא לדעת עצמו וכיון שזכינו לדין שהולד הנ"ל הוה ספק בן קיימא אין להוציא ממון מן הבעל מספיקא:
<b>אברא</b> ראיתי מ"ש ר"מ גלאנטי בתשובותיו סי' ק"ב וז"ל אברא שאם היה כתוב בתנאי הכתובה אם לא יניח זרע של קיימא הגם שלא פירשו שלשי' יום הא קים לן שזרע ש"ק הוא ל' יום עכ"ל הרי הוא תופס בפשיטות כל שלא שהה ל' יום אינו בכלל לשון זרע זש"ק בלי ספק כלל מ"מ באשר שמה"ריבל בתשו' הנ"ל כתב שלא יצא מכלל ספק גם הביא תשוב' הרש"בא (והיא בדפוס סי' תתקע"ו) שס"ל הכי בטלים דברי מהר"רמג ברוב בנין ומנין ואין דבריו של אחד במקום שנים בפרט להוציא ממון ואין זה צריך פנים ומה גם שיש לפרש דברי מהרר"מג שלא כתב כן להוציא ממון ולכן לא סיים בדבריו שזכה הבעל דוק בלשונו שקיצר במקום שהיה לו להאריך:
<b>והנה</b> ראיתי שהרב השואל צידד לזכות ראובן מכח דקדוק לשון התנאים שכתוב בהם וז"ל מחמת עידור הותנה וכו' בשנה ראשונ' באם ח"ו יעדר הוא או היא יקח החי מה שהכניס כו' כל זה כשאין להם ז"ק יחד אבל אם יש להם ז"ק יחד כו' עכ"ל וכיון שזכות הבעל הוא ממה שכתוב בתנאים אבל אם יהיה להם ז"ק יחד כו' עליו להביא ראיה שנתקיים האבל וכו' ונסתייע מתשוב' הרמב"ן סי' י' (גם בתשוב' הרשב"א הנ"ל) שכתב וז"ל ואלו היה התנאי כל שישאר ממנה ולד ש"ק לא יחזיר כלום ליורשה היה על הבעל להביא ראיה לפי שלא זכה באותו שטר אלא אם כן ישאר ממנה ולד ש"ק ועליו להביא ראיה כו':
<b>ולכאורה</b> נראה שראי' נכונה היא זו לזכות את ראובן אבל לעד"נ שאין זה דין אמת כי פשוט הוא שזה הלשון שכתוב בהתנאי' אבל כו' לא גרע משובר דהיינו כאלו היה להאשה שטר מתוקן בכא"ה שהבעל התחייב את עצמו להחזיר ליורשיה בלי הזכרת שום תנאי אם יהיה להם ז"ק או לא ואח"כ נתנה האשה או יורשיה שטר לבעלה שאם יהיה להם זש"ק יחד אזי לא יחזיר ואם הי' כן נלע"ד שאין הבעל מחויב להחזיר כלום מספק דאמרינן ידו על העליונה ולא מוציאי' ממון מספק אע"פי שיש להאשה וליורשיה שטר מתוקן בכא"ה כי כן פסק מהררמא"י בסי' מ"ב ס"ח שאמרינן יד בעל השובר על העליונ' ויד בעל השטר על התחתונ' ע"ש מכ"ש שבנ"ד שכתוב בהתנאים אבל וכו' שמשמעו שרצ' לפרש מה שכתוב בתחל' בסתם בשנ' ראשונ' כו' שאין לנו לומר יד הבעל על התחתונ' ויד יורשי המת על העליונ' להוציא ממון:
<b>הן</b> אמת שיש מקום לחלק בין היכ' שבעל השובר טוען ברי ובין היכא שאיננו יוכל לטעון ברי כמו בנ"ד ולכאורה מוכרח לומר כן דא"לכ דברי רמ"א מ"ש בש"ע ומ"ש בתשוב' סי' ד' דף ז' לענין ראוי סותרים זא"ז (מלבד שתשוב' זו היא תמוה מכל צד וצ"ע וכבר עמדתי עליה במקום אחר באריכות כי המעיין בר"ן בפ' האומר לא משמע כדבריו גם הטעם שכתב הסמ"ע בסי' רמ"א לא עולה יפה למעיין שם לפ"ד מהרר"מאי בתשובה הנ"ל מ"מ נלע"ד שאין לחלק כלל חלוק זה רק אמרינן יד בעל השובר על העליונ' כמו בנ"ד אעפ"י שאינו יוכל לטעון טענת ברי כיון שהוא מוחזק ובהיתר בא לידו ובעל השטר טוען ג"כ שמא. איברא דק"ל אם הלוה טוען שמא פרעתי השטר אע"פי שגם המלוה טוען שמא חייב לשלם כמבואר בסי' פ"ב ס"ב ע"ש מ"מ נלע"ד הני מילי היכא דליכא שובר אבל היכא דאיכא שובר אין מוציאין ממון ועיין מ"ש בעל ש"ך בסי' מ"ב ס"ק י"ז י"ח. ועוד לאלוה מילין לבאר כל זה בראיות רק שאין הזמן מסכים כעת:
<b>כללא</b> דמילתא שנלע"ד שאמרינן יד בעל השובר על העליונ' אם שניהם אינם יכולין לטעון ברי ומכ"ש בנד"נ שלע"ד שאין להאשה וליורשיה כלל דין בעל השטר נגד הבעל כיון ששוברו בצדו ופירוש' קא מפרש מה שסתם תחילה וק"ל. והא שכתב הרמב"ן והרשב"א אלו היה התנאי כל שישאר ממנה ז"ק לא יחזיר כלום ליורשיה היה על הבעל להביא ראי' נלע"ד שאין כוונתו כמו שהבין השואל דכוונתו אם היה כתוב מתחילה סתם שמחיוב להחזיר ואח"כ היה מפרש אם לא יהי' כו' דז"א לענ"ד אלא כוונתו הוא אם היה התנאי על דבר מה שאין הבעל יורש מן הדין כי יש דברים שאין הבעל יורש מן הדין כמבואר בא"ע סי' נ' שאז איננו זוכה בשטר כי אם בקיום התנאי אזי אמרינן עליו להביא ראי' ועוד יש לפרש כוונת הרמב"ם בע"א באופן שאין ממנו ראי' לנ"ד אבל מה שכתבתי נראה נכון בכוונתו. כללא דמילתא שלעד"נ שאין לזכות את ראובן לא מההיא תשובה מהררמ"ג גם לא מתשובת הרמב"ם. רק הילד הזה ספק בן קיימא ואין מוציאי' ממון מספק:
<b>אמנם</b> נראה לבא על הבעל מצד אחר לחייבו להחזיר כל מה שהכניס לו המת כאשר ידוע הוא שמקורן ושרשן של תקנות שו"ם הוא תקנת רשב"ם ור"ת אחיו שנתקנו בחרמות חמורות ואלות גדולות רחמנא ליצלן וידוע ג"כ שהרשב"א וכל הבאים אחריו פסקו שהחרם הוא מן התורה ואזלינן בספיקו' לחומרא א"כ מחויב הבעל להחזיר הכל מכח ספק חרם וכן משמע מתשובות רי"ן"לב הנ"ל שכתב וז"ל ומה שיש להסתפק בזה הענין שאם כתוב בכתובה שנשבע לקיים התנאי' כו' אם נאמר נהי דמספיק' לא מפקינן ממונ' ה"מ היכא דליכ' שבוע' אבל היכא דאיכ' שבוע' אית לן למימר ספק שבועה להחמיר עכ"ל ומה ששדא ביה נרגא בנדון דידי' דאיכא למימר שלא חייב הבעל את עצמו אלא במה שיהיה חייב מן הדין הגמור ולהבטיחו שקיים מה שיהיה חייב מן הדין ויהיה ציית דינא עכ"ל דבר זה לא שייך בנ"ד כיון שבאין על הבעל מצד תקנות שו"ם וק"ל. ממילא ממוצא דברינו נשמע שמכח ספק חרם יש לחייב הבעל להחזיר הכל כי ודאי מידי ספק חרם לא יצא דאיכא למיחש טובא שר"ת וסייעתו חששו לתוכחה ותם לריק גו' כל זמן שלא יצא הולד מכלל ספק מכל וכל אליבא דכ"ע דהיינו ששהה ל' יום. דכיון שיש לאמד דעת הנותן נדוניא שיש עצב עמו כל זמן שמת הולד עד שלא שהה ל' יום. כי חזינן שהלכו אחר אומדן דעתן שלא יהיה עצב להנותן נדוניא לפיכך תקנו החזרה על משך שנה א' ולא יותר כי לאח' שנה לא יוסיף עוד עצב כמבואר בתשובות מהרמ"מ סי' ע"ב ע"ש (וכ"כ התוספת בפ' מי שמת דף ק"ד) שבכל מקום תקנו חכמים לפי אומד דעת של בני אדם והביאו ראי' (מפ' נערה ע"ש) הן אמת שאין לומר ודאי כוונתם היה על זרע של קיימא וראי' לפי שסתם לשון זרע של קיימא הוא מורה על ודאי כמו שאמרינן ערלתו ערלה ודאי וכו' ולא ספק וכן אמרינן זכר זכר ודאי ולא ספק כי לכאורה נהפך הוא כי מה שדרשינ' ערלתו ערלה ודאי דרשינן מיתורא דוי"ו וכן זכר ודאי דרשינן מה' יתירה. ממילא משמע מן זכר בלא יתור אין להוכיח זכר ודאי וכן מן ערלה סתם. אבל האמת יעשה דרכו שאין ללמוד מזה כלום כי לשון תורה לחוד ולשון בני אדם לחוד כמ"ש התוס' בשבועות ומלבד זה שגם בלשון תורה אין מוכח כלום ועיין בתוספ' ר"א דמילה ובנידה והדברים ארוכים ואין כאן מקומם כללא של דבר שספיקא אם מתקני תקנו' שו"ם הי' כונתם במ"ש זרע של קיימא היינו ששהה דוקא ל' יום או לא כוונו רק למעט לולד שלא נגמרו סימניו. וא"כ נלכד הבעל בספק חרם ומחיוב להחזיר:
<b>אמנם</b> לבי מהסס בדבר להוציא ממון דאיכא למימר ע"כ לא אמרינן ספק חרם לחומרא אלא לענין אסור במקום דלית בי' שייכות ממון דליכא למימר ביה המוציא מע"ה אבל במקום דאיכא צד ממון לא אמרינן ביה ספק איסורא לחומרא אלא אמרינן המע"ה. ומצינו שהאחרונים מסתפקים בדבר זה ועיין בתשו' ר' אהרן ששון סי' קס"ב שהניח הדבר בצ"ע. אע"פ שדחה ראי' של ר"ש מדינה שכתב שאזלינן לחומרא מ"מ הניח הדבר בצ"ע. גם מתשובות ר"י ן' לב הנ"ל אין ראי' לודאי אסור למעיין שם בלשונו אלא הדבר בספק עומד. ולא נעלם ממני מ"ש מהרמא"י בפסקיו סי' ע"ג דאפי' בספק חרם אין מוציאין ממון וכן משמע בסי' נ"ג ע"ש מ"מ סיים דבריו וכתב. אמנם מפני שאנו מדמי' לא נעשה מעשה ובעבור זה באתי לעבר הפשרה כו' ע"ש משמע שגם הוא מסתפק בדבר זה גם אין להוכיח מדברי מהרמ"אי דלא אזלינן לחומרא ממ"ש בסוף פסקיו וז"ל ה"נ נוכל לומר שלא הזכירו כלל ר"ת בתקנת' ובחלוק כל דהוא אמרינן בהו הבו דלא לוסיף עלה כו' עכ"ל דהתם קאי בדבר שלא שייך הטעם משום עגמות נפש גם הוא מילתא דלא שכיח ע"כ יש לומר הבו דלא לוסיף אבל לא בענין אחר ע"ש ודו"ק ע"כ דעתי הקלושה נוטה שאין להחזיק הבעל כמוחזק גמור כי ספק חרם החמור אשר דידיה עביד ונכנס ברמ"ח איברים רחמנ' ליצלן מגרע חזקת הממון לכל הפחות וכן משמע מתשו' ר"א ששון הנ"ל גם אין לזכות יורשי המת מכל וכל כי עכ"פ גם הם אינם מוחזקים וכיצד דיינין דיינים להאי דינא ע"כ אני אומר בטח שמצוה לבצוע ואין הדייני' נכללים בכלל דיינא חצצתא ח"ו וכיוצא בזה כתב ר' יקר והביאו בתשו' מהרי"ל סי' פ' וז"ל בחור יתום מאב ואם ונשא אשה ומת תוך שנתו ותבעו אחיותיו היתומי' להחזיר נדונייתו מפני תקנות הקהילות ונסתפקו אי שייכא התקנה גם כשמת הבעל כי מסתמא לא תקנו להפקיע כתובת אשה משום חינא או שמא מאחר שהפקיע ירושת הבעל דאורייתא כ"ש כתובה שאינה אלא מכח ששעבוד לה כו' והעיקר שיש לעשות פשרה לפי חכמי המקום עכ"ל מהרי"ק ז"ל הלוי הרי קמן שמשום ספיקא אי שייכא התקנה גם כשמת הבעל או לא דעתו לעשות פשרה והוא עיקר כן נלע"ד ג"כ גבי נ"ד שהוא ספיקא שהפשרה עיקר.. וכן עיקר. כן נראה לי גרשון אשכנזי:
<b>שאלה</b> <b>סט</b> נדרשתי לאשר שאלוני לחוות דעי בענין אשה אחת אשר מקרה בלתי טהור קרה לה. עבירה הרגילה. בעון ש"ד נכשלה. מעשה ידיה חבלה. חטא חטאה כפולה. והמעשה שהיה כך היה אשה אחת יולדת בלילה ולאחר יום המילה לקחה הילד אצלה אל המטה אשר היא שוכבת בו והשכיבה אותו על זרועה כדי להניקו ולהשגיח עליו ביותר (כי לא היה לה אדם אחר להשגיח עליו) והמניעה לא היה מצידה כי עשתה את שלה שיחרה בקשה למצוא מאן דהוא שישגיח על הילד ולא עלתה בידה והנה האשה הנ"ל חטפתה שינה ובהקיצה משנתה מצאה הילד מונח על זרועה כאשר הניח' אותו. והוא מת ולא ידעה מה היה לו להילד אם שכבה עליו והמיתו או אם מת מחמת סיבה אחרת והאשה הנ"ל חוששת לנפשה שמא היא המיתו הילד או היתה סיבה קרובה למיתתו ע"כ בקשה לסדר לה תשובה שלימה כראוי לה אולי יש תרופה ותקוה. כי התשובה דומה לים ולא למקוה. וכדי שלא יהא יהא נדח ממני אען ואומר:
<b>תשובה</b> הנה כבר ידוע מ"ש הרמ"בם בפ"ד מהל' רוצח וז"ל אע"פ שיש עונות חמורות משפיכת דמים אין בהם השחתת העולם כשפיכו' דמים כו' והרקח בסי' כ"ג החמיר מאד בתשובת הרוצח ע"ש מכל מקום אין זה כי אם מי שהורג נפש בזדון אבל מי שהורג נפש בשגגה שגלו' מכפר לו אין להחמיר עליו כ"כ ולכאורה היה נראה שמי שהורג נפש בשינה אפי' בר גלות לא הוה רק הוה קרוב לאונס וראי' לדבר מ"ש הר"ן אמתניתין אדם מועד לעולם וז"ל בין ישן משום שוגג איצטרך דל"ת דלא מחייב שוגג אלא כשהוא ער אבל ישן אונס הוא קמ"ל דאפי' ישן נמי חייב עכ"ל ונראה לע"ד שר"ל קמ"לן דאפילו ישן נמי חייב אע"פי שבאמת הוא קרוב לאונס מ"מ כיון שלא הוה אנוס גדול חייב דאי ר"ל קמ"ל דלא הוה אנוס כלל אבל אי הוה באמת קרוב לאונס הוה פטור א"כ הא דאית' בגמ' תנא דבי חזקי' א"ק פצע תחת פצע כו' ועל האונס כרצון כו' פליגי אמתניתן דידן אלא ודאי שר"ל אע"פי שהאמת כן הוא שישן הוי אונס קמ"לן דחייב כיון דלא הוה אונס גדול וכן כתב הר"ן להדי' שבאונס קטן כגון היתה אבן מונחת לו בחיקו ולא הכיר בה (שהיה לו ליחוש שמא הניח לו אדם אבן בחיקו) אבל אונס גמור פטרי רחמנא כגון אם היה ישן ובא חבירו וישן אצלו וא"כ הוא שנ"ד קרוב לאונס הוא אין לנו להחמיר כ"כ בתשובתה של האשה הנ"ל
<b>והנה</b> ראיתי במ"ב סי' כ"ו שכ' ג"כ שכל שוכב' על בנה הוה שוגג ואנוס' רק שסיי' אח"כ שכ"ל שוכבת על בנה הוה כמו מזיד דמאחר שידע' שהתינוק מונח אצלה לא הוה לה לישן בעוד שהתינוק מונח אצלה והדבר קרוב לפשיעה ולעד"נ אם חטפתה שינה אין כאן קרוב לפשיע' כלל. דאל"כ גבי נזיקין נמי נימא הכי אם שכב אצל כלים וישן ושיברן תוך שנתו יהיה קרוב לפשיע' ואנן כתבינן לעיל שאונס מיקרי ואי הוה קרוב לפשיעה לא ה"ל למקרי אונס כלל. וע"כ איירי שהכלים הוו שם קודם ששכב שם לישן דאי הניח אצלו הכלים אח"כ אונס גמור הוא ופטור כמ"ש התוס' בשם הירושלמי:
<b>הן</b> <b>אמת</b> שהרמב"ם כתב בפ"ו מהל' רוצח וז"ל שלשה הם ההורגי' שלא בכוונ' וכו' ויש הורג בשגג' ותהי' השגג' קרובה לזדון והוא שיהי' בדבר כמו פשיע' או שהיה לו להזהר ולא נזהר ודינו שאינו גולה מפני שעונו חמור אין גלות מכפרת וכו' עכ"ל מ"מ נ"ל דאין משם ראיה כי הרמב"ם מפרש והולך מה הוא שהיה לו להזהר ולא נזהר כגון זורק אבן לרשות הרבים והרג או הסותר כותלו לר"ה ונפלה אבן והמית' כו'. ה"ז קרוב למזיד ואינו נקלט מפני שזו פשיעה היא שהיה לו לעיין ואח"כ יזרוק או יסתור עכ"ל משמע דוקא בענין זה הוה קרוב לפשיעה כי מי עיכב בידו לעיין אבל אם חטפת' שינה מה ה"ל למיעבד ומה גם שיש לחלק התם הוה כמו פשיע' דאם יש אדם ודאי ימית אותו ע"כ ה"ל לעיין' אבל כאן בנ"ד אף אם תישן אין ודאי שימות הילד כללא דמילתא שנראה לענ"ד שאין זה נקרא קרוב למזיד אפי' סתם שגגה לא הוה כ"א קרוב לאונס הוא ומ"מ באשר שראיתי שכתב המ"ב הנ"ל שכן נמצא כתוב בשם מהר"ם מרוטנבורג אמרתי שאין להקל במקום שאמרו הראשונים להחמיר אבל מ"מ נראה לע"ד שאין להחמיר על האשה הנ"ל רק כאשר פסק המ"ב בנדון דידי' כן תעשה האשה הזאת. והוא רחום יכפר הגם שבנדון של המ"ב היו צדדים להקל כי בנ"ד היה מקום לומר שמא השפחה הנכרית המיתה את הילד דא חדא ועוד שהשפחה אומרה. שנתנה הילד להאם והאם אומרת שאין לה ידיעה כלל מזה ממילא בנ"ד שאין בו תרתי לטיבותא היה לנו להחמיר על האשה זו מ"מ יש גם בנ"ד צד קולא משא"כ בנדון של המ"ב כי בנדון דידן עדיין לא יצא הולד מן ספק נפל שהרי עדיין לא שהה ל' יום ואיתא בכמה דוכתא רשב"ג אמר כל ששהה באדם ל' יום אינו נפל הא לא שהה ספיקא הוה ואיפסק הילכתא כרשב"ג ומ"ש בפ' יוצא דופן בן יום אחד נהרגין עליו אוקמינן בגמרא בידוע שכלו לו חדשיו (פירש שבעל פירש ממנה ט' חדשים ולא בא עליה עוד) הא אם לא ידעינן אם כלו לו חדשיו ספיקא הוה אע"פ שנגמרו שערו וצפרניו ולא נעלם מעיני מ"ש הרב המגיד בפרק א' מהל' יבום שאם כלו שערו וצפרניו אפי' נולד לשמנה אמרינן אשתהה מן התורה. וכתב כן לפרש דברי הרמב"ם. מ"מ משיטת הרמב"ן והתוס' לא משמע כן והדברים ארוכים ואין כאן מקום להאריך אמנם מה שכתבתי נ"ל ברור גרשון אשכנזי:
<b>שאלה</b> <b>ע</b> ע"ד שרום מעכ"ת ביקש מאתי לחוות דעתי הקלושה מה אדון ביה בענין ראובן שעשה איזה עסק עם שמעון דהיינו ששמעון חייב את עצמו להמציא לראובן איזהו סחורה וראובן התחייב את עצמו לקבל הסחורות ולשלם תמורתן מ"מ ולהיות שמעון בטוח שכשיביא הסחורה לראובן שישלם לו מעותיו העמיד ראובן את לוי לע"ק בעדו נגד שמעון לשלם לו תמורת הסחורה כנ"ל וראובן עשה שטר פיצוי ללוי לפצותו ולב"כ שלא יהיה להם היזק וגרם היזק בין בד"י ובין בדא"ה מכל מה שהפה וכו' גם נכתוב בש"פ נאמנות כנהוג וכל זמן ששטר פיצוי זה קיים בדלא נכתוב עליו תברא אין אני נאמן וא"י עליו לומר מפוצה מסולק הוא פרוע הוא מחילה ריבי' הוא ולא שום טענה בעולם אדרבא לוי וב"כ נאמנים כו' ויד בעל השטר על העליונ' כו' והנה לוי בירר בבירור גמור שהוא שילם לשמעון המעות בעד הסחורה שמסר שמעון לראובן בכן תובע לוי את ראובן שיחזיר לו את מעותיו וראובן השיב שקודם שפרע לוי לשמעון נתן הוא המעות ליד לוי שיתנם לשמעון גם טען ראובן שנודע לו אחר התחייבות פיצוי הנ"ל שלוי הי' שותף עם שמעון הנ"ל בסחורה הנ"ל ולוי משיב מה לך נ"מ אם הייתי שותף עם שמעון ונתן לי חלק בריוח או לאו וכי בשביל זה אין אתה מחויב לפצני הן הן תורף דברי השאלה:
<b>תשובה</b> הנה מכ"ת כותב שפשוט הוא בעיניו שהדין עם לוי עד שאינו צריך לפנים כלל רק באשר שכנגדו חולק עליו וס"ל שהשטר פיצוי בטל. ונאמן ראובן לומר שקודם ששילם לוי לשמעון נתן הוא המעות ללוי למסרם לשמעון והביא ראי' לדבר שממעטינן בענין נאמנות שהרי אינו קאי אלא על פרעון ולא על שארי דברים לכן נאמן ראובן לומר שהוא נתן המעות ללוי ליתנם לשמעון. גם ס"ל לכשנגדו שהדין עם ראובן מחמת טענה השני' ע"כ ביקש מכ"ת מאתי לחוות דעתי הקלושה אע"פ שאין עוד צריך לנדון הנ"ל כי נתפשר הדבר כבר מ"מ ביקש מכ"ת לידע מה דעתי נוטה ונ"מ אם יסתייע פעם אחר נדון כזה. והנה באמת קשה עלי להכניס ראשי בין הרים גדולי' להכריע ביניהם הגם שמכ"ת לא פי' מי הוא שכנגדו החולק עליו מ"מ מסתמא גם הוא גדול דכ"ע אית להו להא דאר"י א"ר וכדעת אנשי ירושלים לא היו יושבים וכו' אע"פ כן משום חביבות' דמר באתי להשיב מפני הכבוד אמנם בקצרה באשר שאני טרוד בשארי לימודים ההכרחים שגם המה כמוהו בדיני ממונו' והנה נלע"ד שראובן לא דיבר נכונה לבטל הש"פ בטענה זו שטוען שהוא פרע מקודם גם לא בטענ' שניי' והנה באמת קיצר מכ"ת מאד בדברי שכנגדו שרוצה לבטל השטר פיצוי ומביא ראי' מהא מדמעטינן בענין נאמנות דלכאורה אין טעם זה מספיק אלא לענין שלא יהא לוי נאמן בלא שבועה אבל לבטל הש"פ לגמרי אין כאן אפי' דמות ראי' גם אין לומר שכוונתו של שכנגדו הוא לומר כשם שאנו ממעטינן בענין נאמנות שאינו קאי אלא על הפרעון כן יש לנו לומר ג"כ על השטר פיצוי בכלל שאין ההתחייבו' של השטר פיצוי אמור אלא אם נתברר שלא שילם לוי לשמעון מממון של ראובן כ"א מממון שלו רק ראובן אומר שאח"כ החזיר לו מעותיו אזי חל הש"פ עם כל תוקף ועוז של הנאמנות המפורש בו אבל אם יפול הפרש ביניהם אם שילם לוי מכיסו ומכספו על זה לא נעשה הש"פ כלל. זה אינו דשטר פיצוי הוא העיקר לפצות את לוי שלא יתבע שמעון המעות ממנו כלל כי פיצוי הוא לשון הצלה כמו פצני והצילני הפוצה את דוד עבדו ועיין בערוך ערך פץ השני. ובתרגום על הפוצה את דוד עבדו כו' ממילא משמע שראובן התחייב את עצמו להציל את לוי מן שמעון שלא יוציא שמעון המעות ממנו. וע"ז קאי הנאמנות אם יבא שמעון לתבוע המעות מלוי ולוי יבא לתבוע את ראובן שיפצנו מן שמעון וא"כ ודאי נכלל בש"פ נמי אם כבר פרע לוי את שמעון כי מאי נ"מ בזה אם פרע כבר או לאו ולא ידענא שום טעם לומר שראובן יצא זכאי בדינו בטענתו ששילם ללוי מקודם ולא נעלם מעיני מ"ש מהררש"ל בתשוב' סי' צ"ג בענין שנים שלוו בשטר א' והא' פרע השטר והביאו בידו ותבע מחבירו חלקו וזה השיב לו כבר שלמתי לך חלקי כדי שתשלם לו כל החוב. והשיב שהנתבע נשבע שכבר שילם לו חלקו מקודם ויפטר וא"כ יש מקום לומר גם בנ"ד שהלוה נאמן לומר שכבר שילם להערב אבל באמת נהפך הוא משם ראי' שבנ"ד אין הלוה נאמן דהא מהררש"ל תלה טעמיה משום שאי"ל שטרך בידי מה בעי משום תרי טעמא חדא ששטרא היה אז עדין ביד המלוה ב' אף אם השטר ביד אחר מ"מ כיון ששטר זה שבידו אין לו עליו שיעבוד אלא שנשתעבדו שניהם כאחת ע"ש כי האריך א"כ בנ"ד שלא שייכו הני ב' טעמים ודאי אין הלוה נאמן לומר פרעתי מקודם כי הערב יוכל לומר שטרך בידי מאי בעי שהרי השטר היה ביד הערב וגם הוא שטר שיעבוד מן הלוה לערב וק"ל זה נלע"ד פשוט אפי' לפי דעת מהר"ר ש"ל. מלבד שיש לפקפק בדברי מהררש"ל מה שמביא ראי' מבעה"ת שכתב שהאשה אינה נאמנת לומר שהבעל קיבל כל המעות אלא במגו דפרעתי כו' ופי' הוא דברי בעה"ת היכן מצינו שאין לה מגו היינו כשידוע שאין לה מעות לשלם הא בלא"ה לעולם אית לה מיגו אפי' השטר ביד הבעל ש"מ שאין שטר כזה ראי' לומר שטרך בידי וכו' אבל אין דבריו מוכרחים כלל כי אפשר לומר מ"ש בעה"ת אם לא במקום מיגו היינו כגון שאין השטר ביד הבעל אבל לעולם כשיש השטר ביד הבעל אינה נאמנת לומר פרעתי גם מהררו"ך בסי' ע"ד פ"ק ד"ך משמע שיש לפקפק בדברי מהררש"ל וצריכין ביאור ע"ש ואין כאן מקום להאריך כיון שבנ"ד גם מהר"ר ש"ל מודה שאין הלוה נאמן:
<b>כללא</b> דמלתא שלע"ד נראה פשוט שהדין עם מכ"ת שאין ראובן נאמן לומר פרעתי מקודם וע"ד מה שטען עוד ראובן כיון שהיה לוי משותף אם שמעון יהיה השטר פיצוי בטל אין לי פה להשיב לא לזכות ולא לחובה כיון שלא כתב לי מכ"ת מאי טעם נותן ראובן לדבריו למה הוא רוצה לבטל הש"פ משום שהיה לוי משותף. כי מה יתן ומה יוסיף לו אם לא היה לוי משותף עם שמעון:
<b>ועוד</b> <b>מה</b> שביקש מכ"ת לגלות לו דעתי הקלושה להלכה ולמעשה אם כתוב בשטר נאמנות בדלא נכתב עליו תברא והלוה מוציא כ"י סתם שקיבל סך מה אם יוכל לטעון סיטראי אם לאו ודעת מכ"ת נוטה מ"ש הרשב"ן הוא כפשוטה שיוכל לטעון סיטראי כמו גבי אל תפרעני אלא בפני פ'ופ'כו' ולא נעל' מעיניו עיני פקיחי מ"ש הש"ך וחילק בין אם אומר לא יהא הלוה נאמן או שהמלוה יהא נאמן ומכ"ת כותב שבנ"ד כיון שכתוב שאין אנחנו נאמני' כו' ה"ל כאלו אמר המלוה לא יהא הלוה נאמן והוה נמי כאלו אמר כו' נלע"ד שמשמעות לשון מהר"רשך איננו מורה כן רק אם אמר הלוה אין אני נאמן כו' מ"מ אין אנו מפרשי' דבריו שכוונתו של הלוה לומר אין אני פורעך אלא כשאכתוב הפרעון ע"ג השטר כי אין דרך הלוה שיאמר אין אני פורעך אלא בפני כו' אלא מפרשים דבריו כפשוטה שנתן להמלוה נאמנת כנגדו אבל לא נגד עדים אבל האמת יעשה דרכו שאין חילוקו של מהררש"ך מוכרח באמת יש ליישב דברי הרשב"ן בכמה אופנים) ומצאתי בהגהות ד"מ למהררו"ך שמיישב דברי מהרשב"ן בע"א אחר שהעתיק הד"מ דברי רשב"ן כתבו ז"ל לכאורה נרא' דשתי תשובת הללו סותרות זו את זו אבל אחר הדקדוק נראה דלק"מ דבתשוב' הראשונה שא"ל מלוה ללוה אם לא תכתוב ע"ג השטר לא תהא נאמן ע"כ היתה כוונתו אפי' יביא עדי פרעון דאל"כ תנאי ל"ל דפשיטא שלא יהא הלוה נאמן כל זמן שיש למלוה שטר בידו דמצי אמר שטרך בידי מה בעי ומש"ה פסק שדינו כאלו א"ל אל תפרעני אלא בפני פלוני כו' דאינו נאמן לגירסת הרי"ף כו' אבל בתשובה השניי' שא"ל לוה למלוה אם לא יהא נכתב ע"ג השטר יהא המלוה נאמן ודאי כוונתו כ"ז שלא יביא עידי פרעון והתנאי מועיל לענין לפטור המלוה משבועה כדין כל נאמנות דמהני להכי מ"ה אפי' להרי"ף מהני כשמביא עדי פרעון עכ"ל:
<b>והנה</b> לפי חלוקו של מהררו"ך שפיר קאמר שגם בנ"ד שכתוב בו ואין אנו נאמנים כו' ודאי כוונתו אפי' בעדים. אבל גם חילוק זה אינו עולה יפה לענ"ד דא"כ הוא דס"ל להרשב"ן דמסתמא כשא"ל מלוה ללוה אל תהא נאמן כו' אין כוונתו אלא אפי' בעדים ומוכיח זה דאל"כ תנאי ל"ל א"כ לפ"ז ה"לל דין זה אליבא דכ"ע אפי' אליבא דעת הרמב"ם דע"כ לא ס"ל אם מביא עדים אחרים אין המלוה נאמן אלא כשאמר המלו' ללוה אל תפרעני אלא בפני פלוני ופלוני דאיכא למימר שלא פסול שארי עדים אלא אם א"ל אל תפרעני בפני פלוני כו' כדי שלא יוכל הלוה לומר פרעתיך בפני עדים והלכו למדינת הים ולע"דנ שדברי מהררו"ך מ"ש בסי' נ"ח שנאמנו' בשני עדים מועיל אפי' נגד כת"י סתם שרירי' וקיימים ודלא כש"ך דמלתא דמסתבר הוא אע"פ דלא מהימנא לוה למלוה אלא נגד עדים אבל לא נגד הודאות עצמו כדאית' בסי' ע"א היינו דוקא אם ההודאה על אותו השטר היא מפורשת אבל הודאה סתם שקיבל מעות ולא פירש על איזה חוב אהני' ליה נאמנותי' שיוכל לומר סיטראי ומיהו דוקא לגבי נאמנות כבי תרי לא מהני כ"י סתם נגד סיטראי וכן גבי אל תפרעני אלא בפני פלוני ופלוני דהוה נמי כמו נאמנו' כבי תרי אליבא דהרי"ף ורש"י ולדעת הרמב"ם נמי אע"ג דלדידי' לא הוה כמו נאמנות כבי תרי מ"מ לענין סיטראי הוה כמו נאמנות כבי תרי כמו שכתב רמ"א בסי' ע' ס"ד (וטעמא דמלתא הואיל ולא פרעו בפני פלוני ופלוני שאמר לית לן לאיתרע שטרא וכ"ש שלא לבטלו לגמרי ולומר מסתמא קיבל המעות על חוב זה דאיכא למימר אפכא מסתברא מסתמא לא פרע חוב זה דאל"כ ה"ל לפרעו בפני פלוני ופלוני שאמר (וכל מה שכתב מהרר"שך בזה הם דבר שפתים (והכי דייק לישנ' דמהר"רמאי בפירוש המעיין שם) וזה נ"ל ברור גרשון אשכנזי:
<b>שאלה</b> <b>עא</b> מי כמוהו מורה צדק בהוראתו אלהי ממעל חילק לו מחכמתו אין שערי עזרה ננעלו על כמותו. זיו הדרו מאיר ומבהיק כצאת השמש בגבורתו ה"ה אהובי אדוני מורי חמי הגאון הגדול המופלג כל סתום מברר ומלבן כשלג נ"י ע"ה פ"ה ר"מ ואב"ד הישראלי:
אוני וחילי:
כמה"ר מענדל נר"ו יאיר ולא יכבה ומחול ימים ירבה. וכל המסתופפים בצלו צל החכמ' והמדע שלום עד בלי ירח. ואור תורתו עליהם יופיע ויזריח. עד כי יבא מלך המשיח:
<b>אחר</b> פריסות השלום באתי עד הלום לידע ולהודיע שמגיל' עפה אל מול עבר פני האיר' בענין עדות אשה עגונ' גמול' מבעל' וצרור' אשר הוד מכ"ת איזן וחיקר בחקיר' עשה אזנים לתור' בפלפול ובסברא לא הניח דבר קטן וגדול שם הוא הויית אביי ורבא ושיטת הגאונים אשר פירש אותה בשפ' ברור' צידד בכל צידי צדדי' וצלל במים אדירי' כל חפצו בידו העל' כל אבן יקרה עדיף כח דהתיר' ואשתומ' על המרא' הגדול' והנורא' ועניתי ואמרתי בהרמות קול ענות גבור' אשרי הדור אשר רבינו בתוכה שורה ה' יאריך ימיו ושנותיו על כסא ממלכתו בקרב ישראל ידין יתיר ויורה:
<b>הנה</b> נפשי יודעת מאד את מך ערכי תולעת ולא איש אנכי לא שמשתי כל צרכי ובפרט בענינים עמוקים כאלו והמד' הזאת נכונה היא בעיני שאהי' נחבא אל הכלים בלתי לצאת חוץ לגדר מחיצתי להתעסק בהם אפי' דרך פלפול בעלמא אע"פ כן מטובו דמר קאמינא תורה היא וללמוד אני צריך לגמר' ולסברא דידי' באיז' דברים אשר לא עמדתי על סוף דעתו העמוק' ולא באתי ח"ו להשיב על דבריו רק להבינם על עמדם ומקור' ובטוח אני במעלתו וגדולתו אשר שם ענותנותו שלא יזיח ולא יזניחני ובמעגלי צדק יניחני. ועל אמיתת הדברים יעמדני:
<b>האמת</b> אגיד ולא אכחד שעדין לא היה הזמן מכיל לי לעיין בדברי מכ"ת מראש ועד סוף כי המלאכ' מרוב' והזמן קצר כי האלוף כה"רר מיכל שי' בא הנה ביום ה' העבר סמוך למנח' מלבד שטרידנא טובא בשארי לימודים אעפ"י כן אמרתי אפנ' ואשנה על מה שבנה מכ"ת יסוד בניינו בשריות' דההיא איתת' ונסתפקתי באיז' ספיקות:
<b>וזה</b> יצא ראשונה שמכ"ת פלפל בחכמה להיתרא ע"פ העדות של כמר יודא בן יעקב והקשה לשאול שלפי הנראה אין ממש בעדותו כיון שלא ראה ההרוג מיד אחר עלייתו מן המים והסכמו' כל הפוסקים כל שלא ראה מיד אחר עלייתו מן המים אין מעידין עליו מפני שהוא משתנה וניחא לי' למכ"ת לסמוך אמ"ש הרא"ש וחילק בין מי שראה הטביעה שחיישינן שאמר בדדמי ע"כ צריך להעיד מיד שהעלהו מן המי' אבל מי שלא ראה הטביע' לא אמר בדדמי ומעיד אפי' אחר כמה ימי' זהו תורף דברי מכ"ת בזה:
<b>תשובה</b> נסתפקתי מנא ליה למכ"ת דלדעת הרא"ש מעיד עליו אפי' לאחר כמה ימים בנדון דידן דלמא ע"כ לא קאמר הרא"ש שלא חיישינן לבדדמי אלא היכא שלא ידע כלל מטביעתו או מאבידתו שנאבד רק מצא הרוג א' אשר לא נודע עד היום שנטבע או שנאבד ואמר זה הוא פלוני אלמוני ודאי בכיוצא בזה לא חיישינן שאמר בדדמי אבל אם ידע מקודם ויש קלא דלא פסק שפלוני נהרג כמו בנ"ד וביותר שמקודם אמרו לו להיהודי הנ"ל שר' זלמן הנ"ל הי"ד היה מונח ביער ודאי יש לחוש לבדדמי:
וכן מצאתי כתוב בריב"ש בסי' שע"ח שמפרש כן דברי ב"ה שס"ל אפי' למאן דבעי קברתיו ה"מ כשראו הטביע' וכו' יעוין שם ואין להקשות אם כן דעת הרא"ש למה נקט בלישני' ויראה וכו' היינו אותם שראו הטביע' ולא נקט בלישני' רבותא טפי אפי' מי שידע הטביע' אף שלא ראה הטביע' ולא קשיא כלל כי יש להקשות בלא"ה לפי דעת הרא"ש שחילק בין מי שראה הטביע' למי שלא ראה הטביע' א"כ הוא למה תירץ הגמרא במעשה בשני ת"ח שהיה באי' עם אבא יוסי בן סמאי בספינות וטבעה וכו' דאסקינו וחזינו לאלתר וכו' לישני דלא אסקינהו וחזינהו לאלתר והא דהתיר נשייהו ע"פ נשים היינו ע"פ נשים דלא היה בשעת הטביע' וכן הקש' הרמב"ן על בעל המאור והריב"ש מביאו:
<b>אבל</b> לע"ד הקלושה לא קשיא ולא מידי כי התרצן השיב למקשן לפי סברתו שהיה סובר שהנשים ראו הטביעה כי הפשטן רצה לפשוט שלא אמרינן בדדמי במלחמה והא דאמרינן בדדמי היינו אם מסופקי' אם מת הוא אם לאו אמרו בדדמי שמת ממילא כשרצה לפשוט ממעשה דשני ת"ח יסבור שגם שם הי' מקום לחוש שלא נטבעו ממש ואמרו בדדמי כשראו הטביעה וא"כ הוא השיב לו שפיר אפילו לדבריך שמיירי שהתיר נשותיהן ע"י הנשים שראו הטביעה מ"מ אין כאן פשיטות לאבעיא כי התם מיירי אסקינהו קמן וחזינהו לאלתר וכו' זה מה שנ"ל לתרץ לפי דעת הרא"ש ונכון הוא בעיני וא"כ שפיר נקט בלישנ' מי שרא' הטביע' אבל לעולם גם מי שידע מהטביע' אינו מעיד אלא מיד כי איכא למיחש לבדדמי זה הוא ספק אחד מה שנסתפקתי בדברי הוד רום כת"ר. ובפרט באשר שרבים מהאחרונים לא חשו לדברי הרא"ש כמ"ש הגאון מהר"ר אהרן ששון בתשובותיו בכמה דוכתי ולאחר שכתבתי זאת מצאתי בתשובו' משאות בנימן סי' מ"ו שכתב ג"כ שאין לסמוך אהר"אש בזה וגם כתב שהר"אש מודה בנ"ד הגם שיש לחלק במקצת בין נ"ד לאותו נדון אבל באמת לפי הסברא שוים הם ודאי רב גוברא הוא מכ"ת להכניס ראשו בין הרים גדולים ולהכריע ביניהם אמנם זאת היא בקשתי שיודיעני מכ"ת מה היא הכרעתו:
<b>חדא</b> ועוד קאמינא מה שכתב מכ"ת וז"ל אמנם ע"פ עדות שהעיד כמר זלמן וכו' יש להתיר האשה הזאת בהרווח' כי הוא שמע מגוי מסל"ת שרוצח אחד נידון בעיר גאליץ והודה על העינוי שרצח מימיו י"ב בני אדם בדברי העד שכתב לפני ליתא שהודה כן על העינוי ואפשר שטעות סופר הוא בלשון העדות) והוד רום מכ"ת פלפל בחכמה ודייק היטב הדק בדברי הרוצח שאמר היהודי האוסדליצר משמע הידוע ואין זה כי אם שנהרג בקרוב ולא בזמן קדמון ואסיק בסוף דבריו אע"פ דהעד משה לא אמר שאמר הרוצח היהודי שמשמעו הידוע מ"מ אזלינן בתר רוב דעות הנה באמת יש לי כאן ספיקות טובא ולא אמנע מלכתוב א' מנהו ולא ידעתי מנ"ל למכ"ת הא שאזלינן בתר רוב דעות בכה"ג דהיינו שהעד המעיד הוא יחיד רק שמעיד ששמע מגוים רבים וחשיב לרוב דעות וממילא גדולה שמיעתו מראיתו כי אלו עד אחד כשר שראה באחד שמת או נהרג ושנים פסולים מכחישים אותו ה"ל כמחצה על מחצה וספיקא הוא ואלו יאמר ששמע כן משלש' פסולים יהא נאמן אע"פ ששנים מכחישים אותו ואמרו לא מת ואפי' אחד פסול שיאמר ששמע מג' פסולים שפלוני מת יהא נאמן אפי' שני פסולים אחרים מכחישים אותו ואומרים לא מת נמצא שמיעתו גדולה מראיתו דלמא לא היא ע"כ לא קאמרינן שאזלינן בתר רוב דעות אלא כשהם בעצמם באין ומגידים בפני הב"ד אבל לא בענין אחר בפרט להקל כי לולא סיפא דמתניתן ה"א כי אזלינן בתר רוב דעות לחומר' אבל לא לקולא שמשמע שחידוש הוא ואין לך בו אלא חידושו וביותר מגוי מסל"ת שחידוש הוא בלא"ה כמ"ש הריב"ש בסי' שע"ז ועוד יש לי להביא ראיה שלא אמרינן בכה"ג אזלינן בתר רוב דעות.
<b>אמנם</b> באשר לפי ענ"ד נראה שאין תמיה זו הכרח לדברי מכ"ת כלל כי יש לתרץ ולהסר ספק זה בריוח כאשר אבאר ע"כ לא רציתי להאריך כי יש לי ליישב דברי העדים באופן שלא יהיו סותרים זה את זה כי ידוע שמשפט הגוים לענות החייבים מיתות יותר מפעם אחד כן שמעתי שהוא ע"פ הרוב הגם שאין כל נימוסיהם שוים והם משתני' לפי המקום והשררה מ"מ שכיח הוא ולכאורה משמע כן מדברי העד כמר שלמה שהעיד וז"ל בל"א וכו' דז ער האט מודה גיוועזן אוף דר ערשטי עינוי וכו' עכ"ל מלשון הזה משמע שעינוי אותו עוד וא"כ הוא יש לישב דברי העדים באופן שאינם מכחישים זא"ז כלל כי כל אחד ואחד הגיד על עינוי אחרת ופעם אחד אמר הרוצח היהודי מאויסטרליץ ופעם אחד אמר יהודי אחד סתם אף אם יהי' זה דרך רחוק היינו מתרצים דבורייהו כדי שלא יכחישו זה את זה כמ"ש הש"ע בח"מ סי' כ"ט והוא מתשובות הר"ן סי' ל"ד (הגם שבזה יש לפקפק ולחלוק כי הדבר זה אינו מוכרח בדברי הר"ן ומהראי' שמביא מהא דאמרינן שא' טעה בעיבורא דירחא ואין כאן מקומו להאריך) מכ"ש שיש ליישב דבריהם בדרך קרוב ושכיח ורגיל וא"ל בודאי אלו היו הב' עדים מחולקי' איך ששמעו מגוי א' אזי היינו מתרצים דבריה' באופן שלא יכחישו זה את זה כי שארית ישראל לא ידברו כזב אבל מאחר שהם אינם מחולקים רק כל אחד ואחד אומר מה ששמע באופן שהם אינם מכחישים זה את זה רק שהגוים מכחישים זה את זה ואין אנו מתרצים דבריהם כי פיהם דבור שוא הא ליתא כיון שמסיחים לפי תומן ודאי לא משקרי ואומרים אמת ולכן האמינם חז"ל ע"כ מתרצינן דבריהם שלא יכחישו זה את זה וכן משמע במהרי"ק שורש קכ"ח שאף דברי גוים מתרצינן ע"ש ממילא אין כאן סתירה בדברי העדים כלל:
<b>איברא</b> אעיקרא דדינא יש לי להסתפק כי מאן לימא לן שאמר הרוצח שהוא הרג היהודי מאויסטרליץ בלי שום שאלה כלל כי משמעות הלשון שאמר הרוצח שהרג היהודי מאויסטרליץ בלשון ידוע משמע שזה הוא תשובה על שאלה ששאלהו אם הרג היהודי מאויסטרליץ והשיב שגם היהודי ששאלהו אותו עליו הרג הגם שיש לומר שהוא מעצמו עשה אותו כידוע באשר שבקרוב עשה הרציחה כאשר פי' מכ"ת מ"מ דוחק הוא שיעשה אותו כידוע בענין זה ויותר מיושב הלשון אם נאמר שהשיב על השאלה ששאלו אותו עליו וא"כ הוא שהשיב על השאלה אין זה מסל"ת אע"פ שמהר"א בת"ה כתב שאף אם השיב על שאלת גוי שלא בפני ישראל לא יצא מכלל מסל"ת ומהרמ"א מביאו בהג"ה סעי' י"ד מ"מ יצא מתורת מסל"ת משום טעם אחר והוא זה כי איכא למימר שהוד' מחמת יראת יסורין ודמי' להא דאמרינן קטול אספסתא וקומנטריסן שיש אמתלא בדבר הזה ואין זה מסל"ת כמ"ש בתשובות מ"ב סימן ס"ח. ומ"ש מכ"ת דרך העברה ומחמת יראת יסורין נמי ליכא. שהרי הודה בעינוי על הרבה רציחות וכו' עכ"ל ואנכי בער לא אדע מה דעתו ודאי אלו הוד' מעצמו בלי שאל' צדקו דברי מכ"ת כי מה לו להודות על מה שלא שאלוהו אלא ודאי קושטא קאמר. אבל אם שאלהו עליו יש לומר שהודה מחמת יראת יסורין כי אם לא יאמר כן יענו אותו עוד באולי יודה גם על היהודי משא"כ כשהודו לדבריהם יניחו אותו וירוויח לו וחשש לחיי שעה ואינו מפסיד בהודאה זו כי בלאו הכי בן מות הו' אע"ג דאפשר דלמרדן האלו יש להם קצבה מ"מ די הוא לאמתלא ולומר שאינו מסל"ת. ומה שהביאו הפוסקים ראי' מהא דאמרינן אלמלא נגדוהו וכו' שמשמע דוקא ביסורין ומרדן שאין להם קצבה י"ל שהודה מחמת יראת היסורי' אבל במרדן שיש להם קצבה לא אמרינן שמחמת יראת היסורי' הודה היינו משום שיש לומר שודאי קושטא קאמר. דא"א לומר שהוד' כדי שינצל מיסורי' הלא יהי' לו יסורי' עד שערי מות ממש אם יודה ויותר טוב לו שיסבול היסורין אלו לפיכך אמרו שאלו היסורי' קשים יותר כדאמרינן אלמל' וכו' אבל אם הוא בן מות בלא"ה כמו בנ"ד ודאי יש לחוש שהודה לשאלתן כדי להפטר מן היסורין אע"פ שיש להם קצבה יחוש לחיי שעה וא"כ הוא יש לפקפק בעדים מסל"ת זה פשיט' לדברי הר"ן ומהרמ"א מביאו שגוי מסיח לפי תומו מפי גוי צריך לומר שאותו הגוי אמר לו לפי תומו פשיטא אין כאן עדים כלל כי בכאן הי' הגוי מסיח לפי תומו מפי גוי כי הרוצח הוא הגוי הראשון. והגוים שאמרו הדברים לפני העד הם השניי'". ובאשר שלא אמרו שהרוצח הודה מעצמו שהוא מסיח לפי תומו ודאי אין בעדים זה ממש כי יש לחוש שהודה ע"י שאל' ואין כאן מסיח לפי תומו אלא אפי' לדעת מהררא"י שכתב בסי' רל"ט גוי מסיח לפי תומו ששמע מפי גוי אחר אצ"ל בפי' שגוי הראשון סיפר לו במסיח לפי תומו רק מסתמא דיינינ' ליה כמסיח לפי תומו אפשר לומר שלא קאמר שמסתמ' דיינינ' לי' כן אלא דוקא בנדון דידיה שאמר הגוי השני סתם ששמע מגוי הא' שנהרג פלוני ואין מוכרח כלל באותו הלשון לומר שאמר ליה לשום איזה כוונה לכך דיינינ' ליה כמסל"ת אבל בנ"ד שמתוך משמעו' הל' שאמר הגוי הב' בשם הגוי הראשון משמ' שלא אמר הגוי הראשון במסל"ת כי יותר קרוב לומר שהודה ע"י השאלה מאחר שאמר בלשון ידוע היהודי מאויסטרליץ ממילא לא הוה מסיח לפי תומו רק הודה מיראת היסורי' כנ"ל אף על גב שמהרא"י מביא ראיה מתשובות מור"ם שכתב שלא תלינן להחמיר אלא היכא דמוכח ומשמע הוכחה ממש. זה אינו כי ודאי הוכחה זו לאו דוק' הוכח' ממש כי מה ששמ' מקומנטריסין שנהרג פלוני אין זה הוכחה ממש כי אפשר לומר שלא אמרו להתפאר אלא לפ"ת אמרו שפלוני נהרג אלא לפי שקרוב הדבר יותר אמרינן שזה מיקרי הוכחה ה"ה אפשר לומר בנדון דידן אף על פי שיש לחלק קצת נכון הוא לומר כן שלא לעשות פלוגת' רחוקה בין הפוסקים שהר"ן יסבור אפילו במקום שאין הוכחה כלל חיישינן שמא לא אמר הגוי הא' לפ"ת. ות"ה יסבור אפילו במקום שיש הוכחה קצת שאינו מסיח לפי תומו אף על פי כן דיינינ' כמסיח לפי תומו. ואף אם נאמר שאין זה דוחק לפרש דברי הרוצח שאמר בל"א דער צוועלפטי איז גועזן דער אויסטרליצר יוד שמשמעו היהודי הידוע אף על פי שלא שאלו אותו אם הרגו כיון שמקרוב נהרג אותו היהודי ונודע לרבים ע"כ אמר בלשון ידוע ממילא לא יצא מכלל מסל"ת לפי דעת בעל ת"ה גם לפי לשון העדות שכתוב לפני שלא הזכירו שהודה על העינוי לא יצא עדות זה מכלל מסל"ת. מ"מ אין להתיר אשה זו בעדות זו כי לפי דעת הר"ן אין זה מסיח לפי תומו כיון שאפשר לפרש דברי הרוצח עכ"פ ג"כ שהוא תשובות השאלה ממילא הוה ליה פלוגתא דרבוותא ומהררמ"א מביא דעת שניהן וכל היכא דאיכא פלוגתא בעדות אשה אזלינן לחומרא כמ"ש רמ"א בשם הריב"ש וביותר שהריב"ש לית ליה כלל להתיר ע"י גוי מפי גוי. ואפי' אמר בפירוש לפ"ת שהגוי הראשון א"ל לפ"ת הוא ספק גדול בעיני באופן שנפל העדות של כמ"ר זלמן בבירא ואינו עושה רושם כאצבע בקירא בכל זאת יעמדני מכ"ת על האמת ואדעה שאהבה נפשי.
<b>והנה</b> באמת היה נראה לע"ד הקלושה והחלושה לא להלכה ולא למעשה כי עלי הדבר קשה להכניס ראשי להתיר בעדות האשה ולבי אטום בערלה כבושה. רק אדון לפני רבינו על קרקע קשה דרך פלפול לתאוה נפשי גרסא שיש מקום להתיר האשה לכל גבר ע"פ עדותן של עדים כשרים כמ"ר יודא בן יעקב. וכמ"ר דוד בן יודא והוא זה:
<b>כי</b> באמת הלשון שהעידו שניהם בשוה דהיינו שהעיד כמ"ר דוד וז"ל בל"א האב איך ניט אנדרשט קענן דר קענן אין זיינם פנים וגם אן זיינם בארט וכולי. ומה שהעיד כמ"ר יודא וזה לשונו בלשון אשכנז האב איך אים דער קענט אן זיין פנים וגם אן זיין בארט כו' ע"כ אלו הלשונות יש לפרש אותם בשני פנים ושניהם קרובים לשמוע האחד שהעידו שהכירו בפניו בפני עצמו וגם בזקנו הכירהו. ואלו היה פי' זה מוכרח לא היה כאן מקום עיון כלל כי היה כאן שני עדים אע"פ שכמ' דוד חזר והעיד בע"א לאו כל כמיני' שכיון שהגיד שוב אין חוזר ומגיד אבל באמת יש לפרש דברי שניהם שחדא קאמרי שע"י הזקן הכירו בפנים כמו שביאר דבריו העד כמ"ר דוד ופירש נכון הוא שדבריו סובלים אותו וכן כתב בתשובות הרא"ש סי' ט"ו כיוצא בו בענין זה והביא ראי' מדברי מהריב"ל ע"ש וא"כ הוא צריכי' אנו לדקדק אם עדותן עדות אם לאו. ולפום ריהטא לפי הנראה אין כאן עדות כלל דהא תנן במתניתן אין מעידים אלא על פרצוף פנים עם החוטם משמע בלי שום התעוררות הכרה אחרינא. ולכן נקט התנא לשון שלילא ולא קתני מעידי' על פרצוף פנים עם החוט' ולא על סימנים שבגופו ושבכליו וכיוצ' בזה דייק הרשב"א בסיפ'דמתניתין אין מעידין אלא עד ג' ימים ולא קתני כל שעבר עליו ג' ימים אין מעידין עליו. והוציא מזה דין מחודש שבספק אם הוא תוך ג' ימים או לאחר ג' אזלינן לחומרא. והדברים כתובים בדברי אחרונ' אף אם אנו נדייק לשון התנא שנקט לשון שלילא ממילא הוה משמע שאין עדותן של העדים הנ"ל כלום אמנם כד דייקינן שפיר איכא למידק איפכא. כי לשון מה שכתב אין מעידין אלא על פרצוף פנים וכו' אינו מתיישב שפיר כי הכי הל"ל אין מעידי' אלא ע"י פרצוף פנים עם החוטם והוה משמע מדקתני בלשון שלילא ולא קתני מעידי' ע"י פרצוף פנים וכו' משמע להורות דוקא ע"י הכרת הפרצוף פנים עם החוטם בלי שום התעוררות הכרה אחרת הוא מעיד ולא בהכרת פרצוף פנים וכו' ע"י הכרה אחרת. ומדלא קתני הכי רק קתני אין מעידין אלא על פרצוף פנים וכו' אין משמעו כלל למעט הכרת הפרצוף על ידי התעוררות הכרה אחרת רק אדרבא אין התנאי כ"א שיעיד על הפרצוף פנים וכו' איך שיהיה. וזה נראה לי דקדוק נכון:
<b>ובאמת</b> מילתא דמסתברא היא שלא יגרע כח ההיכר' מה שמכיר הפרצוף פנים וכו' ע"י התעוררות הכרה אחרת ובפרט ע"י הזקן כי עיקר הכרת הפרצוף הוא ע"י הזקן כדאמרינן בכמה דוכתי' ויכר יוסף את אחיו והם לא הכירו מלמד שהניחו בלא חתימת זקן וכו' משמע מה שהכירן ומה שלא הכירוהו אותו הי' הכל ע"י הזקן ודאי אין ללמד מההכרה הזו כי יכיר לחוד והכרת פנים לחוד כדאמרינן בפ' יש בכור לשנוי' בתרא מ"מ לפי התי' הא' א"ש והפוסקים נקטו לשנוי' קמא לעיקר כמו שכתב מהר"מ פד"ווא סי' ל"ו.
<b>ולכאורה</b> היה נראה להביא ראיה ממה שכתבו תוס' בפ' האשה שלום דף קט"ו ע"ב ד"ה וקאמר סימנים שהתם כתבו תוספות שעל ידי טענות עצמו ליכא להאמינם דאמרי בדדמי וכו' ובסוף דבריה' כתבו הא דסמכינן אסימנים אע"פ שאינם דאורייתא היינו משום דאיכא נמי ט"ע ע"כ משמע שעל ט"ע לחוד לא סמכינן. אבל כשט"ע הוא ע"י סימני' סמכינן עליו. משמע שט"ע ע"י סימני' הוה יותר טוב מט"ע בלא סימנים וכן משמע בטור סי' י'"ז).
<b>אבל</b> באמת אין משם ראי' דאיכא למדחי דשאני התם שעד אמר שמכירו בט"ע בלא סימנים ועוד יש בו סימני' ג"כ לכן סמכינן עליו כיון שמחזיק דבריו בסימנים מאמינים לו שמה שאמר שמכירו בט"ע אמר אמת ולא בדדמי אבל כשהעד בעצמו אמר שאינו מכירו בט"ע כי אם ע"י סימנים שמעוררים אותו. אפשר לומר שאין הכרה זו מועלת. אבל נ"ל להביא ראיה מת"ה שכתב בסי' רל"ט דברי הא"ז שכתב בשם ר"ש ז"ל ור' נתן דאין מסל"ת נאמן אלא כשאמר נהרג או מת משום דלא צריך ט"ע. אבל מצאתי פלוני הרוג עם סימנים היכא דאיכא למיחש וכו'. וכתב הוא ז"ל אמנם כי דייקי שפיר נוכל לומר לעולם עם סימנים שאינ' מובהקים קאמר ור"ל ע"י אותו סימנים הכירו בט"ע דכי האי גונא גבי ישראל המתכוין להעד מהני וכו' עכ"ל הרי מבואר שגבי ישראל מהני הכרת פנים ע"י התעוררות סימנים שאינם מובהקים. ונלע"ד להביא ראי' ערוכה ושמורה להא דאמרינן אעפ"י שאין מכיר הפרצוף פנים אלא ע"י התעוררות הכרה אחרת מיקרי שפיר הכרת פנים וזה הוא. דאמרינן בכתובות דף כ' ת"ר כותב אדם עדותו על השטר ומעיד עליה לאחר כמה שנים. אמר רבי הונא והוא שזכרו מעצמו ור"י אומר אע"פ שאין זכרו מעצמו וכו' ופירש הנכון בשיטה זו הוא מה שפירש הרי"ף ופי' רש"י ז"ל שאין זה שטר שביד המלוה, אלא כגון ספר או שמש וכו' ואר"י אע"פי שאין זכרו מעצמו אלא שמן הכתב שלו נזכר והולך ומעיד וכו' זהו פי' הרי"ף ורש"י. משמע להדיא אעפ"י שאין זכר לדבר אלא ע"י דבר אחר שמזכירו ה"ל זכירה מעליא. ולא חיישינן שמא יעיד מתוך הכתב אעפ"י שלא יזכור הענין ממש ואז לא יהיה ממש בעדותו לכ"ע כיון שאינו ראוי להגיד וה"ל כאולם ה"ה נמי הכרה שמכיר ע"י התעורות הכרה אחרינא הוה הכרה מעליא ולא חיישינן שאמר בדדמי אף על פי שאינו מכירו רק ע"י הזקן או סימן אחר שאינו מובהק ולא חשדינן לסהדי שיאמרו בדדמי כמ"ש התוס' במס' יבמות דף קט"ו ד"ה טעמא דע"א דלא חיישינן לסהדי שאמרו בדדמי ונסבי' ולא דייקת. ועדין יש לבעל דין לחלוק ולומר וכי ילפינן איסור' מממונא. כדמקשינן בב"מ דף כ' ע"ש אע"גב דממון חמור שאין מוציאין ממון אלא בעדות ברור ולא אזלינן בממון בתר רוב. ואלו באיסורא אזלינן בתר רובא. ואפילו בדיני נפשות אזלינן בתר רובא. כדמוכח בסוגיא בפ"ק דחולין. כבר הקשו תוספת לשם קושיא זו ותרצו לחד שנוי' דבאשת איש החמירו. ממילא יש לבעל דין לחלוק ולומר איסורא מממונא לא ילפינן. אמנם יש לנו להביא ראיה מפורשת שבדבר הזה ממון ואיסורא שוי' הן שאף באיסורא אמרינן הכי דאי' בתוספת והר"ן מביאה להכריח הימנה שפי' הרי"ף הוא הפי' הנכון וז"ל מצא כתב בשטר מת פלוני לא תנשא אשתו ואם אמר מה שכתוב בשטר שמענו ושכחנו תנשא אשתו עד כאן לשונו וביאר הר"ן מ"ש שמענו ושכחנו כלו' וע"י ראיית הכתב נזכרנו דמהימני עכ"ל. הרי מבואר נגלה שגם באיסר א"א סמכינן אהזכרה ע"פ השטר ולא חיישינן דלמא לא אידכר שפיר דאז לא הוה עדות כלל כמ"ש הר"ן בהדיא אפי' לפי מה דס"ל משיאי' ע"פ השטר משום דבעדות אשה הקילו. היינו אפשר לומר דוקא היכא שאין אנו יודעי' אם שכח או זכר הכותב מה שכתב אבל אם בוודאי אינו זוכר דאין ראוי להגיד אין כאן עדות כלל ואם סמכינן באיסור א"א אהזכרת השטר להעיד נ"ל פשוט שסמכינן ג"כ אהזכרת הסימנים שאינם מובהקים שיכיר פרצוף פנים עם החוטם כי שקולים הם ואם במאזנים יעלו יחד לא יכריע א' את חבירו כמלא נימא. וא"כ הוא שזכינו לדין ע"פ הגמ' והתוס' (וכן הוא מבואר בת"ה הנ"ל) שהכרת הפנים ע"י התעוררות סי' אחר הכרה מעליא היא אין כאן נמי מקום לחוש לאישתהי אע"פ שכל הפוסקים פסקו דחיישינן לאישתהי אפי' בספק וכאן הוא ודאי אישתהי כאשר פלפל מכ"ת והוכיח כן מלשון העדים. מ"מ כיון שיש כאן שני עדים תו ליכא למיחש למידי וכי חיישינן באישתהי דוקא בעד א' דחיישינן שיאמר בדדמי אבל שני עדים לא דייקינן בתרייהו ולא חיישינן דאמרי בדדמי אע"ג דהרי"ף פסק אפי' בשני עדים חיישינן שיעידו באומדנ'. כבר הקשו וחלקו עליו כל הפוסקים ולא מצאתי לא חבר הגם שיש אתי עמי לענ"ד תי' מספיק על הקושיא שהקשה הרא"ש (בפ' האשה שלום על הרי"ף בזה מסוגי' דשמעתא דההוא מעשה דשני ת"ח וכו' והוא מיוסד על אדני פז מ"ש הריב"ש שהרי"ף מפרש האבעיא בעד אחד כשאמר קברתיו.
<b>מכל</b> <b>מקום</b> כיון שכל הפוסקים חולקי' על הרי"ף אין רצוני להאריך. ואין לומר אע"פ שלא דייקינ' בתר תרי סהדי היינו היכא דאמרו שמת במלחמה או טבע במים. אבל באשתהי טעמא אחרינא איכא דמתפח תפח ונשתנו צורתו עד שעדים סבורים שהוא זה כי דמיא ממש בכל ענייניו לצורת זה שמעידין עליו. ואפי' מאה עדים יכולים לטעות בזה ואינם אומרים בדדמי רק מכווני' צורתו ממש אף על פי שאין זה הוא שמעידין עליו זה אינו דאם כן הוא דאיכא למיחש להכי מה שכתב הרא"ש לחלק בין מי שראה הטביעה ללא ראה הטביעה אין לו טעם כל עיקר אע"פ שרוב פוסקים אינם מסכימ' עם הרא"ש כדכתבינן לעיל היינו שחולקי' עליו מכח הדין ולא מכח הטעם כי סבירא להו דאע"פ שלא ראה הטביעה מעיד בדדמי או העד לעולם אינו מעיד בדדמי רק האשה לא דייקת ומנסב' לפיכך אין לחלק בין ראה הטביעה ללא ראה.
<b>אבל</b> כולם מודים וסבירא להו דלא חיישינן שישתנ' צורתו כ"כ עד שאי אפשר לעמוד עליו בשום ענין וכן משמע מדברי הרי"ף שגם באישתהי לא סמכי' עלייהו משום דמסהדי לפי אומד דעתייהו יעוין שם וא"כ הוא אפשר שאתת' הדא שרי' להתנסב' לכל גבר ובאמת נ"ל פשוט שט"ע ע"י סימנים שאינם מובהקים ט"ע מעלי' הוא ומה שהארכתי בזה לפי שראיתי הרב הגדול מהר"ר אהרן ששון בתשובותיו סי' ט"ו מסתפק בזה הגם שאין אני כדאי לחלוק עליו. ואין משיבין ארי לאחר מותו מכל מקום מה שנראה לע"ד כתבתי להוד רום מכ"ת באולי יישב דבריו ויונעם לו. ועדיין יש לפקפק ולומר שמה שביאר כמר דוד את דבריו הוא בענין זה שלא הכירו בפנים כלל רק מכח הזקן חישב בעצמו שהוא ר' זלמן הנ"ל הי"ד. הא ליתא במשמעות לשונו. אף אם ביאר דבריו בהדיא לבסוף שכך היתה כוונתו לאו כל כמיני' כיון שהגיד שוב אינו חוזר ומגיד ובלתי ספק שהגדה אחרינא היא זו שסותרת הגדה ראשונה. זה מה שנ"ל דרך פלפול בעלמא וחלילה לי מה לעשות אפילו סניף לגדולי' בדבר הזה ובכיוצא בזה שאין אני כדאי. וכתבתי זאת לרום הוד מכ"ת. ואין לזרי' אתו כי אף גם אם שגיתי באיזה דבר פשוט ענותנותו תרבני ולכף זכות ידיניני. וכלילה יכסיני שהנחץ השיאני. וכאב את בנו ירצנו. והכל על נכון יודעיני ואדע' את שאהבה נפשי:
<b>באמת</b> יש לי עוד איזה ספיקו' לפו' ריהטא שאינם מגיעי' אל הדין לכן קצרתי כעת ובפרט שאין הזמן מכיל ובזה ישים ה' לטובה אות ויצילני מכל שגיאות. ויורני מתורתו נפלאות כע' חתנו הצעיר המתאבק בעפר של ת"ח ומתחמם מגחלתן ונהנה מאורן ד"ש וטובתן גרשון אשכנזי:
<b>שאלה</b> <b>עב</b> אשה מרת יענטיל שהעידו עדים על בעלה שנהרג והעדיו' המה מבוארים בתוך התשובה ונתבקש מאתי לחוות דעתי בנדון זה אם האשה מותרת להתנסבא לכל די תיצביין או לאו:
<b>תשובה</b> הנה עברתי בעין עיוני על כל דברי העדים הנ"ל ולכאורה נראה שכולם אינם שוים לטובה להתירה אשה מ' יענטיל הנ"ל להתנסבא לעלמא כי אית בהו תיוהות הרבה והנה העדיות נחלקי' לשתי כתות כת אחת העידה מה ששמעו מן נכרי מסיח לפי תומו וכת אחת מעידים מה ששומשו ידם ומה שראו עיניהם. ואחר אחרון אני בא ואען ואומר שאין עדותם של כת השנייה מספקת להתיר האשה מרת יענטיל הנ"ל אע"פ שהגידו והעידו שהכירו בט"ע שההרוג הוא כמ"ר מייזיש כ"ץ מכל מקום לא יועיל כי יש לחוש שמא לא ראו ההרוג עד אחר שלשה ימים ומשנה שלימה שנינו אין מעידין אלא עד ג' ימים ועל דעת הרשב"א שדייק לישנא דמתנית' להחמיר שאין מעידין אלא כשיודעי' בבירור שראו אותו תוך ג' ימים פשיטא שאין להתיר את האשה הנ"ל על פי עדותן של כת השנייה הנ"ל. אלא אפילו לדעת הרא"ש וסייעתו דסבירא ליה בספיקא אם ראו אותו תוך ג' ימים להריגתו או למיתתו דנין להקל ומעידין עליו כי שמא אתפח חששא דרבנן הוא נראה לע"ד בנדון דידן מודה הרא"ש וסייעתו שאין מעידין להחמיר ולא להקל כיון שיש רגלים לדבר שראו ההרוג אחר ג' ימים להריגתו. שהרי ב' עדים העידו שהושחר פניו של ההרוג גם היה מסריח עד שכמעט בטבע א"א להשתנות ולהסריח כ"כ תוך ג' ימים אע"פ שעד אחד העיד שלא היה סרחון כ"כ מ"מ בטלו דבריו לגבי ב'. על כן אין לנו להקל ולומר שראו אותו תוך ג' ימים וכן משמע לי מלשון הריטב"א שהבי' הר"ן בפ"ב דיבמות אחר שהביא דעת הרשב"א שחוכך להחמיר בספיקא וזה לשונו והריטב"א כתב לקולא כיון שאין נראה לנו שום שינוי פנים ושמא נתפח חששא דרבנן הוא וכתב שיש שחוששין להחמיר אף כזו עכ"ל הרי קמן שאף המקילין אינם מקילין אלא כשאין אנו רואים שום שינוי פנים. אבל כשאנו רואין שום שינוי פנים כמו בנדון דינן שנשתנה לשחרות אין להקל ולומר שהוא עדיין תוך ג' ימים להריגתו וכיוצא בזה מצינו לענין דיני ממונות המוכר לחבירו גבינות ולאחר ג' ימים נמצאו מרוקבות כו'. הן אמת שיש לדחות ולומר שבנדון דידן יש להקל כי שינוי מראה לא מעלה ולא מוריד ומה שכתב הריטב"א כיון שאין נראה לנו שום שינוי כוונתו לומר כיון שאין אנו רואים שום שינוי בפנים דהיינו שלא נתפח כלל אבל אם אנו רואים שום שינוי שנתפח קצת אין מעידין עליו אבל שינוי פנים לשחרות לית לן בו. כן יש לדמות אבל מתוך דקדוק הלשון שכתב הריטב"א שאין אנו רואים שום שינוי פנים משמע שאין אנו רואים שום שינוי הן בתפיחה הן במראה. ומלתא דמסתברא הוא שיש לנו לחוש לשינוי מראה לענין זה שנאמר שנהרג קודם לג' ימים כיון שכמעט בדרך הטבע אי אפשר להשתנה כ"כ תוך ג' ימים. וכיון שנהרג ג' ימים קודם ראי' אין להעיד עליו אע"פ שאין אנו רואים שום תפיחה בפנים אליבא דכ"ע. כללא דמלתא שלעד"נ שגם הרא"ש וסייעתו מודים בנידון דידן שאין מעידין עליו:
<b>והנה</b> לא נעלם מעיני דעת ר"ת שמפרש המתני' אין מעידין וכו' היינו דוקא כשהוא חבל בפניו ואין גופו שלם. אבל כשגופו שלם ואינו חבל בפניו מעידין עליו אפי' אחר ג' ימים וא"כ בנדון דידן שהיה גופו שלם ואינו חבול בפניו מעידין עליו אבל מה מאד נפשי ולבי נקפה למעבד עובדא לסמוך אדברי ר"ת באשר שהאחרונים כתבו שאין דבריו מחוורין בעיניה' עיני פקיחי וטעמ' ונימוקם עמה' כמבו' בחיבוריה':
<b>אברא</b> שראיתי שבעל משאת בנימין כתב בסי' מ"ד שבשעת הדחק יש לסמוך על ר"ת בענין זה אע"פ שהוא יחיד אצל רבי' מכל מקום קשה עלי לסמוך על ר"ת כי נראי' הדברים שבעל מ"ב לא כתב כן אלא לרווחא דמילתא כי בנדון דידיה הוה לי' כמה צדדים אחרים להיתרא כמבואר שם. שהרי הוא בעצמו וכבודו כתב בסי' מ"ו בדרך החלט שהסכימו כל גדולים אחרונים דלא כפי' ר"ת ומתניתין דאין מעידין אלא עד ג' ימים מיירי בכל ענין אפי' הוא שלם ואינו חבל בפניו. ועפ"ז השיג על מחותנו הגאון מהרר"מ ח"י משמע אפילו בשעת הדחק אין לסמוך על ר"ת אלא עכ"ל מ"ש בסי' מ"ד שבשעת הדחק יש לסמוך אר"ת לא כתב כן אלא לרווחא דמילתא. גם הגאונים מהרר"מ ח"י ומהר"ר מענדיל שהסכימו בשריותא דההיא איתתא עם המ"ב ודאי גם הם לא הסכימו עמו משום שסמכו אר"ת אלא סמכו אשארי צדדי היתר. הן אמת שהמ"ב כתב שם עוד טעם אחר אשר ודאי גם עליו לא סמכו הגאונים הנ"ל כי לאו דסמכא הוא ואינו כדאי לסמוך עליו והוא זה שכתב וזה לשונו גם אין לחוש לשמא לא ראו אותו תוך ג' ימים להריגתו מפני שבעדותן של כמ"ר אהרן ומענדיל כתוב שביום ו' הלכו היהודים לדרכם מן חבורו' הישמעאלי' ובעדותו של כמ"ר מיכל כתוב שהישמעאלי' מצאו אותן נהרגים ביום א' שלאחריו עד כאן לשונו והנה במעט עיון יראה עין הרואה שדברים אלו אינם נכונים בטעמם כי עיקר החששא היה שחוששין דלמא אותם היהודים שנפרדו מן חבורות הישמעאלי' אזלי לעלמא והנך הרוגים שנמצא בבקעה אחרים נינהו וכבר נהרגו יותר משלשה ימים ונתפחו ונשתנה צורתם עד שנדמו צורתם לאותן אנשים שנפרדו מן הישמעאלים. זה הוא החששא שאנו חוששין וחששא זו אינו מסתלקת בעדותן של כמ"ר אהרן ומענדיל ועדותו של כמ"ר מיכל וק"ל ממילא ודאי לא הסכימו הגאונים הנ"ל לשריות' דההיא איתתא מטעם זה. כי טעמא פריכא הוא מכל מקום י"ל שגם אדברי ר"ת לא סמכו אלא סמכו אטעמי' אחרים שכתב המ"ב שם שהם נכונים ע"ש. וע"ד מה שהגידו והעידו הכת השני' הנזכרי' למעל' שהכירו הבגדי' והמלבושי' של ההרוג שהם הבגדים שהיה לבוש בהם כמ"ר מייזוש כ"ץ אין לסמוך כלל. אע"פ שהכירו אותן המלבושים בטוב בט"ע ולא ע"י סימנים חיוורי וסומקי כאשר משמעות הלשון של קצת עדים. מכל מקום אין לסמוך על זה כי אנו חוששין לשאלה כמו שפסקו כל עמודי ההוראה הגם שהר"ן והנ"י פסקו שלא חיישינן לשאלה כבר דחה הב"י דבריהם וכתב שדברים אלו לאו דסמכי אינון כיון שהרי"ף והרמב"ם והרא"ש ובעל העיטור שהם עמודי ההוראה ס"ל שחוששין לשאלה:
<b>והנה</b> נעבור חלוצים לעיין במה שהעידו הכת השניה מה ששמעו מן נכרי' מסיח לפי תומ' וכד מעיינין בהו גם בהם אין ממש להתיר האשה הנ"ל והנה יעברו לפנינו כבני מרון ראשון ראשון ואחרון אחרון וזה יצא ראשון מה שהעיד כמ"ר גבריאל כ"ץ אינו מספיק להתיר האשה הנ"ל שהרי הרק לא הזכי'שם היהודי ולא שם עירו ואית' בתוס' אין מעידין אלא א"כ מכירין שמו ושם עירו או שמו ושם אביו. הן אמת שהסכימו האחרונים ששמו ושם עירו לאו דוקא אלא כשיש הוכחות אחרות שעל ידיהם אנו יודעים אל מי מתכוון המגיד מהני כמו שמו ושם עירו. מכל מקום בנדון דידן אין כאן שום הוכחה לומר שעל מיזוש כ"ץ אמר הרק שהרגו. אף על פי שאמר בל"א וויא ער דען ב"י ארשאסין האט מדלא אמר איין ב"י ארשאסין האט משמע שעד היהודי הידוע שהי' מוליך הסוסים קא מתכוין. וכיון שאנו יודעים שכמר מייזוש היה מוליך סוסים וגם סוס א' היה ניכר שהיה תוך הסוסים שהוליך מייזוש כמו שמשמע מלשון העדות אשתו של כמ"ר גבריאל וז"ל האט גיזעזין דען גראהן מאנטיל אויף דען אפפיל גרואה פפערד וכו' מדלא קאמר' אויף איינם אפפיל גרואה פפערד משמע שהאפפיל גרואה היה ידוע וניכר להם אעפ"כ אין לסמוך ע"ז להתיר האשה הנ"ל כי כבר כתבנו לעיל שאנו חוששין לשאלה ויש לחוש ג"כ למכירה שמא מכר מייזוש הסוסים ליהודי אחר ואותו היהודי נהרג ולקחו ממנו הסוסים וכמ"ר מייזוש הלך לו לעלמא. וכ"כ המ"ב בסי' מ"ו בשם רבינו אליהו מזרחי שיותר יש לחוש למכירת סחורה ממה שיש לחוש לשאלה בכליו שהוא לבוש ע"ש. חדא ועוד קאמינא אף אם הרק הזה הזכיר מייזוש בשמו ושם עירו מכל מקום אין דבריו מספיקין להתיר האשה הנזכרת לעיל כי מפורש בדבריו של גבריאל כ"ץ שהרק אמר דבריו בדרך התפארות (וז"ל בל"א ע"ר האט זיך ברימט) א"כ יצא מכלל מסיח לפי תומו כמו שמפורש בפוסקים ולא נעלם מעיני מ"ש מ"ב דהיכא דידעינן דקושטא קאמר אפילו שאלהו תחילה סמכינן אדבריו אע"פ שאינו מסל"ת. אבל יש להשיב עליו ואין רצוני להאריך בזה כיון שבלא"ה איכא בנדון דידן חששות טובא
<b>ועוד</b> בה שלישי' יש לפקפק בעדותו של כמר גבריאל שהרק לא אמר קברתיו ונכרי מסיח לפ' תומו צריך לומר קברתיו כמו שכתב הרמב"ם והאחרונים כתבו שאין להקל נגדו. הן אמת שהאחרונים הרבו להשיב על הרמב"ם בזה וחילקו כמה חילוקי' דקי' לפי דעתו באיזה מקום שצריך נכרי מסיח לפי תומו לומר קברתיו ובאיזה מקום שאינו צריך. מכל מקום אני בעניי לא מצאתי בנדון דידן שום צד היתר בלא קברתיו אליבא דכולי חלוקי' שחילקו האחרוני' ז"ל מלבד את זה ראיתי שמהרר"מ מלובלין בתשובו' סי' ק"י כתב שהרוצח עצמו אינו צריך לומר קברתיו א"כ בנדון דידן שהרק אמר שהוא הורגו אין צריך לומר קברתיו אבל מ"מ נראה לע"ד שגם מהרר"ם לא כתב כן אלא לפי דברי הפוסקי' דס"ל שסתם נכרי מסיח לפי תומו אין צ"ל קברתיו סבירא להו גם הרוצח אינו צ"ל קברתיו (לאפוקי מדעת השואל שעלה על דעתו לומר שאפילו הפוסקים דלא כהרמב"ם. גבי סתם נכרי מסל"ת מ"מ גבי רוצח עצמו מודים שצ"ל קברתיו משום דכל רוצח נפש הוא בהול ונחפז לברוח להמלט על נפשו ומתוך כך אינו מרגיש היטב ודמי לגבי דידיה למלחמה) ועל זה סובבים כל ראיותיו שאין הרוצח גרע מנכרי אחר מסל"ת אבל שיהיה הרוצח עדיף משארי נכרים על זה אין ראי' כלל מכל ראיותיו ובפרט הראי' שהביא מן תשובת מהר"ם אינו ראי' כלל כי איכא למימר מה שלא הצריך למהר"ם לרוצח לומר קברתיו היינו משום דסבירא ליה שגם נכרי אחר מסל"ת אינו צ"ל קברתיו כמ"ש הוא בעצמו וכבודו שכן ס"ל למהרר"מ בשם מהררא"י אבל לפי דעת הרמב"ם וסייעתו שמצריכים נכרי אחר לומר קברתיו אפשר שלא עדיף רוצח מינייהו אלא על כרחינו לומר שאין כוונת מהרר"מ מלובלין אלא להביא ראיה שרוצח עצמו לא גרע מנכרי אחר מסל"ת ודלא כסברת השואל. ומה גם שאפי' לענין זה אין כל ראיותיו מוכרחי'. ובפרטות מה שהביא ראיה מן הגהות מרדכי אינו ראי' כלל דאיכא למימר לעולם רוצח עצמו גרע טפי וצריך לומר קברתיו אליבא דכ"ע והא שלא הצריך בהגהות מרדכי שיאמר הרוצח קברתיו רק אמר סתם מעולם לא פשעתי כי אם פעם א' הרגתי יהודי א' שהיה מוליך י' ליטרות וכו' ששלחה מ' יודית לאחיה וכו' היינו טעמא משום שנראין הדברים שרוצח היה מכיר היהודי מקודם משום הכי לא הצריכו לומר קברתיו אבל רוצח אחר י"ל שצריך לומר קברתיו וכיוצא בזה חילקו הריב"ש והר"ן ומהררא"י לפי דברי הרמב"ם גבי נכרי אחר מסיח לפי תומו גם על מהרר"אי בסימן רכ"ג יש לי הרהורי דברים מנ"ל להוכיח שמהר"ם לא סבירא ליה כהרמב"ם מההיא תשובה שאמר הנכרי למה אין אתם קוברים שמעינן מיניה שלא קברו הנכרי דלמא לעולם סבירא ליה למהר"רם שצריך לומר קברתיו אלא קברתיו לאו דוקא כי אם טלטולי המת ממקום למקום הוי כמו קברתיו כמ"ש הריב"ש ממילא אין ראי' מתשו' הנ"ל אם לא שנאמר שמהר"אי לית ליה סברת הריב"ש ואין כאן מקום להאריך בדברים האלו שאינם שייכים כ"כ לעניינינו וכבר הארכתי בזה כמו ט"ו שני' בהיותי בק"ק הענא בתשוב' א':
<b>בעדותו</b> של כמ"ר אברהם יש לפקפק כל החששות הנ"ל רק שפלט מחדא שלא נזכר בו לשון התפארו' ונפל ברברבתא נוסיף על הראשונים שאמר הנכרי בל"א (זיא העטן דען סוחר פון דען פפערד נידר גישאסין בלשון הזה יש להסתפק טובא אם הוא מורה על מיתה ודאית ויותר קרוב לומר שפירושו שיורו בו המורין. זיקים ע"י קנה של ברזל עד שנפל מן הסוס וק"ל:
<b>כללא</b> דמלת' שלכאורה נראה שאין להתיר האשה הנ"ל ע"פ כל העדיות הנ"ל כי אם שנכניס עצמינו בדוחקים. אמנם באשר שהרבו שקדו חכמי' על תקנות בנות ישראל שלא תשבו כאלמנו' חיות והרמ"בם כתב בתשוב' אחד שאין מדקדקים בעדות אשה עגונה וכל המחמיר ודורש וחוקר בדברים אלו לא יפה הוא עושה ואין דעת חכמים הוא נוחה ממנו גם הרא"ש כתב בתשובת וכן ראוי לכל מור' לחזור על כל צדדין להתיר. ובעל מ"ב בס"ס ק"י האריך בזה ע"כ אמרתי אתבונן מזקנים לילך בעקבי ראשונים להפך בזכות ובשריות' דההיא איתת' מרת יענטיל בת מהר"ר יעקב ויגעתי ומצאתי און לי להתירה ע"י צירוף עדיות של המעידים שהכירו אותו בט"ע שהוא כמר מייזוש כ"ץ עם אותן עדות שהכירו מלבושיו בט"ע אע"פ שבכל א' וא' לבד אין להתירה כמו שכתבנו לעיל מ"מ ע"י צירוף יש להתירה כי חששא רחוקה מאד הוא שניחוש שמא כמר מייזוש השאיל בגדיו לאיש אחר ואותו האיש נהרג ונשתנה צורתו של אותו הנהרג עד שנדחה לצורת מייזוש ואלו הוה כן קרוב לדבר ניסיי ממש ע"כ לא חיישינן להכי אע"פ שאינו מן הנמנע כי אפשר שיתרמי כן מ"מ כיון שהוא מלתא דלא שכיחא טובא לא חיישינן הלא גם סי' מובהק ביותר אינו מן הנמנע שיתרמי כן אלא כיון דלא שכיחי טובא לא חיישינן הכי נמי דכוותא ונראה לע"ד להסתייע לסברא זו מדיוקא דמתניתי' דתנן אין מעידין אלא על פרצוף פני' עם החוטם אפי' יש לו סימנים בגופו ובכיליו כו' אין מעידין אלא עד ג' ימים כו' עכ"ל ויש לדקדק למה לא סידר רבינו הקדוש בבא זו אפילו יש לו סמנים אחר בבא בתרא אין מעידין אלא עד ג' ימי' דאז הוי קאי אתרתי בבות ואף אם נאמר שאז הוי קאי אלפניו ולא אלפני פניו מ"מ הוה מוכח הרישא במ"כש מסיפא דהא ט"ע בגוף שלם ואינו חבול בפניו אפי' ודאי אחר ג' ימים עדיף טפי מט"ע בפרצוף חסר תוך ג' ימים כי פרצוף חסר אין ההכרה הכרה כלל מדאורייתא כי הכרת פניהם גו' כתיב ושמא נתפח אינו אלא חששא דרבנן. אלא ודאי האמת כן הוא דוקא בריש' דמתני' אם אין הפרצוף פני' שלם עם החוטם אזי אין מעידין אפי' יש לו סימנים בגופו כו' משום דההכרה לא הוה הכרה כלל אבל אחר ג' ימים אפרצוף שלם עם החוט' מעידין ואם יש ג"כ סימני' בגופו או בכיליו מצרפינן כי שמא תפח אינו אלא חשש' והנה ודאי שערי תרוצי' לא ננעלו ויש לישב דקדוק הנ"ל בענין אחר מ"מ מה שכתבתי הוא נכון בעיני שיש לצרף סימני כלי' עם ט"ע אחר ג' ימי' ממילא בנ"ד שיש סימני כלי' עם ט"ע אף אם הוא אחר ג' ימים יש לצרפם. וכן מצאתי שהמ"ב בסי' מ"ד כתב להדיא בפשיטות שמצרפין ט"ע גרוע עם סימני כלים ולא חיישינן לשאלה וז"ל אעג"ב דחיישינן לשאלה בסימני כלים כמו שכתבו כל המחברים היינו דוקא היכא דליכא ט"ע רק סימני כלים לבד אבל היכא דאיכא ט"ע עם סימני כלים ליכא למ"ד שחושש בזה עכ"ל והוא כתב כן על ט"ע של נכרי מסל"ת אליב' דרבינו שמחה ורבינו נתן ז"ל שס"ל דלא סמכינן עליה בט"ע שט"ע צריך עיון ונכרי מסל"ת שאין דעתו להעיד לא מעיין יפה ולפד"נ שאליבייהו הוה ט"ע של נכרי מסל"ת גרע מט"ע של ישראל המעיד אחר ג' ימים כי שמא אתפח חששא הוא ואם לא הכשירו חכמי' לנכרי מסל"ת אלא כשאומר נהרג פלוני או מת אבל במקום שצריך ט"ע לא הימנוהו א"כ אין כאן עדות כלל מן התורה וא"כ שט"ע של נכרי הוא גרוע ואפי'" הכי מצרף המ"ב ט"ע זה עם סימני הכלים אליבא דר"ש וה"רן מכ"ש שיש לנו לצרף ט"ע של אחר ג' ימים עם סימני הכלים ולא ניחוש לשאלה כי ט"ע זה הוא עדיף וק"ל
<b>הן</b> אמת שלא נעלם מעיני מ"ש בעל ת"ה בפסקיו וכתביו סי' רכ"ד וז"ל הא דבאת להתיר משום סימנים בקומה ותואר ושיער ודעתך לומר דוקא בסי' ארוך וגוץ לחודיה לא שרינן אבל היכא דאיכ' בהדיה ג"כ סימנים מתואר ושיער סמכינן עלייהו לא משמע הכי כלל מדברי הרמב"ם ז"ל שכתב שהעיד א' שמת ישראל במקום פלוני וכך וכך היתה צורתו וכך סימנים היה בו אין אומרים מאומד דעתינו מסתמא אותו האיש הוא וכו' מדכתב כך וכך היתה צורתו וכך סימני' היה בו משמע בהדיא שהעיד על כמה סימנים ועל כמה צורות אך שאינן מובהקים ואע"פ כן כתב דלא מהני אלמא דלא מצרפינן תרי ותלתא סימנים להועיל הואיל וכל חד לא מהני כו' עכ"ל:
<b>איברא</b> שמהר"ראי כתב דבריו שלא מצרפינן בנ"ד שהיו סימנים גרועים מ"מ נלע"ד שס"ל שאפי' סימנים אמצעיי' טובא לא מהני והכי דייקא לישני' שסיים הואיל וכל חד וחד לא מהני וכו' וטעם זה מספיק נמי לסימנים אמצעיים חדא ועוד קאמינא שמוכרחי' אנו לומר כן שהרי הטור מביא דברי הרמב"ם הנ"ל וכת' וטעמא משום דק"ל סימנים לאו דאורייתא ולא סמכינן בהו לענין איסורא עכ"ל משמע שהטור מפרש דברי הרמב"ם מ"ש וכך סימנים היו בו וכו' ר"ל אפי' סימני בינונים דאלו היה מפרש דבריו שאיירי בסימני' גרועים ל"ל טעמא משום דק"ל סימנים לאו דאורייתא הלא אפי' אי הוי סימני' דאורייתא מ"מ לא סמכינן אסימנים גרועים אלא ודאי הטור מפרש דברי הרמב"ם בסימני בינונים ואפ"ה כתב וכך סימנים וכו' ש"מ שאפי' סימנים בינונים לא מצטרפינן לפי דקדוקי של מהרר"אי וזה נראה לע"ד ברור בדעת מהרר"אי ודלא כמו שכתב המ"ב בסי' ס"ג שמ"ש מהררא"י שאפי' סימנים טובא שאינם מובהקים לא מצטרפי היינו דוקא סימני גרוע כגון ארוך וגוץ כו' עכ"ל דזה אינו לא על פי משמעות הלשון של מהרר"אי ולא על פי הראי' שמביא מדברי הרמב"ם כמ"ש לעיל
<b>והנה</b> יש מקום ליישב דברי המ"ב שגם מהרר"אי ס"ל שסימני' בינונים מצטרפין והרמ"בם איירי בסימני' גרועי' גם הטור מפרש דברי הרמ"בם שאיירי בסימנים גרועים ומאי דאצטריך הטור לכתוב דטעמא משום דק"ל סימנים לאו דאורייתא היינו טעמא משום דהטור ס"ל שסימנים גרועים טובא מצטרפינן לענין זה שיהיו כולם יחדיו חד סי' בינוני וא"כ קשיא ליה להטור למה כתב הרמ"בם גבי וכך סימנים אין אומרים מאומד דעתנו מסתמא אותו האיש הוא כו' הרי יש לנו לצרף הרבה סימנים גרועים ולעשות מהם סימן א' בינוני ואי סימני' דאורייתא חד סי' בינוני מהני ע"כ כתב וטעמא משום דק"ל סימני' ל"ד כו' ממילא לא סמכינן אסימן א' בינוני אבל סימני' בינוני' הרבה מצטרפינן והוי סימן מובהק יותר מכל הסמני' כן יש לישב בדוחק אבל האמת יעשה דרכו שאין משמעות לשון הטור מורה כן גם הכסף משנה ומ"ו חמי זקני בב"ח שלו כתבו להדי' שהרמ"בם ז"ל איירי בסמני' בינוני' ממילא מוכרח לפי דבריהם שלפי דקדוקי של מהרר"אי גם סימנים בינונים לא מצרפינן כיון שכל חד וחד לא מהני בפני עצמו וכיון שזכינו לדין שאין מצרפינן אפי' סימנים בינונים כיון שכל חד וחד לא מהני בפני עצמו יש לנו לומר ג"כ שאין לצרף ט"ע גרוע עם סימני כלים כיון שכל חד וחד לא מהני בפני עצמו ממילא נפל שריותא דההיא איתת' בבירא לכאורה. אבל כד מעיינן שפיר נראה מה שנדחה חוזר ונראה מכמה טעמים וחד' שמהר"ר אליה מזרחי כותב בתשובותיו שסימני' בינונים מצרפינן. (כמו שכתב המ"ב בשמו ותשובות ר"א מזרחי אין אתי כעת) והוא בתראה יותר מן מהררא"י וראה דברי מהררא"י ע"כ יש לנו לומר הלכתא כבתראה:
<b>חדא</b> ועוד קאמינא שנראה לע"ד שגם מהררא"י ס"ל שמצרפינן ט"ע גרוע עם סימני כלים אע"פ שס"ל שלא מצרפינן סימנים בינונים. כי יש לחלק ביניהם ולומר דוקא סימני בינונים לא מצרפינן כיון דכל חד וחד לא מהני מדאורייתא אבל ט"ע גרוע עם סימני בגדי' מצרפינן כיון שט"ע אחר ג' ימים מהני מדאורייתא כי חששא שמא אתפק חששא דרבנן הוא. (אליבא דרא"ש וסייעתו) ולעד"נ שמוכרחים אנו לומר שגם מהררא"י מודה שמצרפינן ט"ע גרוע עם סימנים כלים ולא חיישינן לשאלה שהרי בתשו' ן' לב בראשונו' סי' ח' כתב שמהר"ר ישראל ברונ' הביא ראיה לסברא זו שמצרפינן סימני' מן הא"ז שפירש מתניתין דפ' כל הגט מצאו בחפיסא או בדלוסקמא אם מכירו כשר דתרתי בעינן שידע על ידי סימנים שזהו הכלי שלו גם שיכיר הגט בט"ע ש"מ אע"פ שכל חד בפני עצמו אינו מועיל ע"י צירוף מועיל ע"ש. והנה הרמב"ם בפ"ה מהל' גירושין פירו' ג"כ המתניתין דפ' כ"ה כמו שפירש' הא"ז א"כ יש להוכיח ג"כ מדבריו שצירוף סימני' בבגדי' מועיל עם ט"ע גרוע לפי דברי מהררא"י. ומהררא"י הוכיח מדבריו שהרבה סימנים בינונים לא מצרפינן א"כ יהיה דברי הרמב"ם סותרים אלו את אלו אלא ע"כ לחלק בין צירוף סימנים בינונים ובין צירוף ט"ע גרוע עם סימני' כלים וכמ"ש לעיל
<b>כללא</b> דמילתא שלע"ד נראה שיש להתיר ע"י צירוף ט"ע גרוע עם סימני כלים או סימנים בגופו א"כ ה"ה נמי יש להתיר ע"י ט"ע גרוע עם סי' המקום כמו בנ"ד. הן אמת שראיתי שהרב הגדול מהרר"י ן' לב בתשובות הנ"ל כתב וז"ל שסברא זו לא ברירא כולי האי שמהר"י ברונא הקשה על זה הפירוש דהא"ז מה שמפרש במשנה דכל הגט הנ"ל ב' קושיות חדא הלא ט"ע עדיף מסי' מובהק ואפ"ה לא סמכינן עליו משום דחיישינן למאן דלא הוה צורבא מרבנן דלמא משקר א"כ מה יועיל לו ההצטרפות ועוד הקשה הרב הנז' מהא דאמרינן בפ' כ"ה רבה בר ב"ח אירכיס ליה גיטא בי מדרשא. אמר אי סימנא אית לי בגווה אי ט"ע אית לי בגווה איהדרו לי' ניהליה אמר לא ידענא אי משום סימנא וסימנים דאורייתא אי משום ט"ע ודוקא צ"מ אבל אינש דעלמא לא וקשה למה לא נסתפק לו דילמא משום דאיכא תרתי סימנים וט"ע אהדרוהו לי' ניהליה עכ"ל ואני בעניי גברא קא חזינא קושיא לא קאחזינא ולדידי פירוש של הא"ז והרמב"ם פירוש מרווח הוא ולית ביה קושיא כלל ודאי אם הוה חשדינן למי שאינו צ"מ שמשקר במזיד לומר שהוא מכיר הגט בט"ע אע"פי שאינו מכירו אזי הוה קצת מקום לקושיתו א"כ מה יועיל לו ההצטרפות. אבל לעד"נ שאין אנו חושדין למי שאינו צ"מ שמשקר במזיד דהא ק"ל עד א' נאמן באיסורא אפי' אינו צ"מ אלא שאנו חושדין אותו שלא דקדק ועיין היטב (כי ט"ע צריך עיון) ואומר שהוא מכירו היטב א"כ אין כאן מקום לקושייתו כלל וק"ל. גם על קושייתו השניי' אני תמה אם יצאו דברים דברים אלו מפה קדוש מהר"י ברונ' כי לא קשיא ולא מידי דלמה לו להסתפק לרבה ברב"ח הא אהדרוהו לי' ניהליה משום דאית ביה תרתי סימני' וט"ע תרוייהו יחדיו דוקא כי רבה בר ב"ח צורבא מדרבנן הוה וליכא מאן דפליג שט"ע של צ"מ עדיף אפי' מסימן מובהק. ע"כ לא עלה על לבו להסתפק אלא אם אהדרוהו לי' ניהליה משום ט"ע אבל סימני' לאו דאוריית' או סימני' דאורייתא ואהדרוהו לי' ניהלי' משום סימני' אף אם לא הוה לי' ט"ע בגוויה וק"ל. ולע"ד הדברי' ברורי' בלי גמגום. וכיון שזכינו לדין שפירושו של הא"ז והרמ"בם הוא פירש מרווח א"כ הראי' נכונה שט"ע גרוע עם סימנים כלים מצרפינן (עיין בב"ח סי' קל"ב ס"ז) וממילא יש לנו ג"כ לצרף ט"ע גרוע עם סי' המקום כמו בנ"ד ועוד נראה לע"ד למצוא צד היתר להאשה הנ"ל כאשר ידוע לנו שכמר מייזוש כ"ץ עם העבד נכרי יצאו מכפר בילינגא ללכת למצור מרציך ובאותו דרך נמצאו שני ההרוגי' הנ"ל א"כ הוה מנין סי' כמו שכתב המ"ב בסי' מ"ד דמספר אנשי' סימן מובהק מסימנים גמורים וגדולי' הוא ועלייהו סמכינן להתיר נשותיהם
<b>הן</b> אמת שלכאורה נראה שהמ"ב לא כתב כן שמספר אנשי' הוה סי' מובהק אלא דוקא כמו בנדון דידיה דהוה ששה אנשים כי מספר זה אינו שכיח. אבל מספר שני' אפשר דלא הוה סי' מובהק כי מספר שנים הוה שכיח טפי. והכי משמע לי קצת מן הא דאיתא בפ' האשה שלו' מעשה בשני ת"ח שהיו באים עם אבא יוסי בן סימאי בספינה וטבעה והשיא ר' את נשותיהון על פי נשים וכו' ומסקינן דאמרי אסקינהו וחזנהו לאלת' וקאמרו סימני' כו' ע"כ משמע דלא סמכינן אמספ' שנים אבל באמת לא כן הוא שהרי המ"ב כתב בסוף סי' ע"ג וז"ל וגם אין להתיר את האשה משום סימן מנין דמאחר ששנים היו ההרוגי' היהודי הנזכר גם נער אחד שהיה עמו ויצא עמו מביתו דמנין הוי סי' מובהק וכו' מ"מ נראה בנ"ד לאו סימן הוי כלל דלא סמכינן אמנין רק כשנראין ונכרי' הדברים שבזמן א' ובמקום א' נהרגו שניהם אבל בנ"ד מתוך עדיות הנ"ל ניכר שלא נמצאו ההרוגי' במקו' א' ולא בזמן א' ויום א' אלא רחוקי'זה מזה הרב'א"כ יש לחוש שמא היום בא א' מן המזרח ונהרג במקו' הזה וזה בא מן המערב למחר ונהרג במקום אחר א"כ בנ"ד אין כאן סימן כלל כו' ע"ש ותמצא מבואר נגלה שאם שיש גבי שני' כל התנאים שהתנה שם הוה שני' סימן מובהק וא"כ בנ"ד שנמצאו במקום א' ונראים ונכרים הדברי' שבפע' אחד נהרגו שניהם שהרי נמצא בכל א' חבל קשור בזרוע לא' בימינו ולא' בשמאלו שנראים הדברי' שהיו נקשרי' יחד גם מקום ההליכ' היה ידוע ובאותו דרך נמצאו ממילא יש לסמוך אמספר שנים דהוה סי' מובהק (ומעשה דשני ת"ח הנ"ל צריכין אנו לומר שלא נמצאו במקום א' וביום א' וק"ל) ממילא זכינו לדין שיש להתיר האשה הזאת ע"פ סי' מספר אנשי' שהוא סי' מובהק.
<b>הן</b> אמת שנראה לע"ד שהרמב"ם לא ס"ל שמספר אנשים הוה סימן מובהק להתיר נשותיהון שהרי כתב בפ' י"ג מהל' גירושין וז"ל וכן אם יצאו עשרה בני אדם ממקום למקום והם אסורים בקולר כו' והסיח גוי לפי תומו ואמר שעשרה בני אדם שהלכו ממקום פלוני למקום פלוני והם נושאין כך וכך וכו' נראה מדבריו שצריך שיאמר שהם אסורי' בקולר או נושאים כך וכך ומינו ואזי משיאין את נשותיהון אבל אמספר אנשים לחוד לא סמכינן. מ"מ נראה לע"ד שהרמב"ם אזל לשיטתיה שכתב יצא גוי וישראל מעמנו למקום אחר ובא הגוי והסיח לפי תומו ואומר איש שיצא עמי מכאן מת משיאין את אשתו עכ"ל משמע דוקא אם אמר הגוי איש שיצא עמי מכאן מת משיאין את אשתו. אבל אם לא אמר שיצא עמי אין משיאין את אשתו דחיישינן שמא אותו האיש שיצא עמו מכאן הלך לו ואיש אחר נתלוה עמו ואותו האיש מת וכן דקדקו האחרונים מדבריו א"כ לפי סברא זו אין לסמוך נמי אמספר אנשים כי איכא למיחש דלמא א' מהם הלך לעלמא ונתלוה עמהם איש אחר למלאות המספר אבל באשר שהרא"ש חולק על הרמב"ם בסבר' זו וס"ל שאין אנו חוששין שמא אותו האיש שיצא עמו הלך לו ואיש אחר נתלוה עמו א"כ ס"ל נמי שיש לנו לסמוך אסימן מספר אנשים. וכיון שהאחרונים הסכימו לסברת הרא"ש כמו שהעיד בתשובת ן' ל"ב סי' א' וסימן ב' א"כ ס"ל נמי שיש לסמוך אסימן מספר אנשים כי טעמא חדא לתרווייהו ותמה אני על הרב הגדול ן' ל"ב בתשובה זו שכתב וז"ל שנראה מדברי הרמב"ם שצריך שיאמרו שהם אסורי' בקולר או נושאי גמלים או כיוצא בזה כו' ודבר זה צ"ע והתיישבות להבין דברי רבינו ואם בדוקא אמרן מפיו אנו חיים ואין לעשות נגד דבריו כיון שלא מצאנו בדבר זה מחלוקת בין הפוסקים מפורש כו' עכ"ל משמע שס"ל שיש לומר שגם הרא"ש מודה לדין זה של הרמב"ם ולע"ד נראה כיון שהרא"ש חולק אסברת הרמב"ם במה שכתב שיצא מעמי כו' חולק נמי אסברא זו כי בחדא מחתא מחתינהו וטעמא חדא לתרוייהו וחזר הדין שיש לסמוך אסימן מספר אנשים. ולא חיישינן דלמא אחרים נינהו או אחד מהם הלך לעלמא ובא אחר כמו שאין אנו חוששין שמא נתלוה איש אחר עם הנכרי הנ"ל. ועדיין יש לפקפק בנדון דידן שההרוגי' לא נמצאו ממש בדרך ההולך מן כפר בילינגי למערציך כי אם מן הצד ביער א"כ איכא למיחש דלמא אותן ההרוגים שנמצאו אינם כמר מייזוש והעבד נכרי שיצאו מכפר בילינגי למצור מערציך אבל זה אינו שידוע שגזלנים ורצחנים מוליכין הנגזלי' והנרצחי' חוץ לדרך מן הצד כי מתייראים מפני עוברי דרכים שימחו בידם (כמו שכתוב הרא"ש בתשובת כלל חמשים וא' שאין דרך הרוצחי' לעמוד על אם הדרך כו' ממילא הוה כאלו נמצאו ההרוגי' על אם הדרך מן כפר בילינגא למערצך ובאשר שאנו יודעים שכמר מייזוש כ"ץ והעבד הלכו מכפר בילינגי ללכת למצור מערציך א"כ הוה מספר אנשים סי' מובהק וסמכינן עליה להתיר האשה הנ"ל. כללא דמילתא שלעד"נ להתיר האשה מ' יענטל בת מהר"ר יעקב הנ"ל להתנסבא לכל גבר דיתיצביין אי משום שיש לנו לצרף ט"ע גרוע עם סימני כלי' אי משום דמספר דשנים הוה סי' אך ורק באשר שמירא' הוראה אני בדבר קל קל וחומר בדבר חמור איסור אשת איש ע"כ יהיו כל דברי הנ"ל להלכה ולא למעש' עד אשר יסכים בשריות' דההיא אתת' מ' יענטל הנ"ל הגאון כמהר"ר שמואל ר"מ ואב"ד דק"ק ורנקבורט ועוד רב א' בעל הוראה תופס ישיבה אבל אם יסכימו עמי בשריות' הגאון הנ"ל ורב א' כנ"ל הן מטעמא דידי או מטעמא אחרינא יהיו דברי אלה מספיקים להלכה ולמעשה ועזרי מעם ה' שמים וארץ עושה יאיר עיני בתורתו הקדושה כאשר צוה לנו משה מורשה. ולא אכשל בדבר הלכה קל וקשה. כן נראה לי גרשון אשכנזי.
<b>שאלה</b> <b>עג</b> נדרשתי לאשר שאלוני אודות אשה אחת מרת אסתר בת משה שהעידו עדים שנהרג בעלה כאשר העדיות מבוארים מתוך התשובה אם להתיר אשה הנ"ל לשוק או לאו:
<b>תשובה</b> הנה בשריות' דההיא איתת' אסתר בת משה יש לעיין ולדקדק טובא כי לע"ד יש בהעדיות תיוהות הרבה ואחר אחרון אני בא מה שהעידו האחים כמר חיים בר ברוך וכמר משה בר ברוך מכפר קערפין פשיטא שאין בעדותן ממש להתיר האשה אסתר בת משה הנ"ל שהרי הם עצמם נתנו עדיהן וצדקו שלא הכירו הנהרג הנ"ל בחייו מי הוא ולא הזכירו לא שמו ולא שם אביו ולא שם עירו ואע"פ שהעידו שמתוך הכתב קבוץ ידעו ששם הנהרג היה משה לפי אומד דעתם אמרו כן. אבל באמת מצד הדין אין כתב קבוץ שנמצא אתו ראיה על שמו כי אפשר שאדם אחר ששמו משה נתן לו כתב קבוץ זה משום איזה טעם אבל אפשר ששם הנהרג לא היה משה. ועוד אף גם אם העידו בפירוש ששם הנהרג היה משה מ"מ אין ממש בעדותן להתיר אשה זאת כיון שלא הזכירו לא שם אביו ולא שם עירו שהרי בהדיא שנינו בתוספות אין מעידין אלא א"כ מכירין שמו ושם עירו והביאוה הרי"ף והרא"ש וכל הפוסקים להלכה. הן אמת שקצת פוסקי' הקילו אם הזכיר שמו ושם אביו אע"פ שלא הזכיר שם עירו אבל בשמו לחוד לא מצינו שום פוסק שמקיל כי כמה יוסף איכא בשוקא ומאן לימא לן שהאי הוא בעלה של אשה זאת ואי משום שהעידו האחים חיים ומשה הנ"ל וזה לשו' בלשון אשכנז אונ' איז מלובש גיוועזין במלבושי' אלו כמ"ר נפתלי הנ"ל אך עדות געבין עד כאן לשונו ואם כן כיון שידוע שבעל האשה הזאת היה מלובש במלבושים כנ"ל אם כן יש לנו לומר כיון שהנהרג היה מלובש במלבושים כאשר היה מלובש בעל אשה זאת ודאי שהנהרג הוא בעל אשה זאת הלא משנה שלמה שנינו אין מעידין אלא על פרצוף פני' עם החוטם אף על פי שיש סימני' בגופו ובכליו:
ולמ"ד סימני דאוריית' מוקמינן למתני' כליו בחיור וסומק שאליבא דכ"ע לאו סימן הוא דשכיח הרבה. ואפילו הנ"י וה"רן דס"ל דלא חיישינן לשאלה מודים דחיור וסומק לא הוה סימן כלל וכ"כ הנ"י וה"רן להדיא ע"ש א"כ אין כאן מקום כלל לסמוך אסימני בגדי' אפי' לפי דעת הר"ן והנ"י ומכ"ש שכבר פסק הב"י שאפי' סימנים מובהקי' או ט"ע לא מהני בבגדי' דחיישינן לשאלה ומה נמרצו ונמלנו לפי כדבש פי דברי הגאון המופלא כמה"רר מענדל נר"ו אשר נתן טעם לשבח לפלוגתתם במאי קמפלגי. אבל אין לנו צריך בו בנידן דידן שגם הנ"י והר"ן מודי' דלא הוה סימן כללא דמלתא שהדבר פשוט מאד שאין ממש בעדותן של האחי' חיים ומשה הנ"ל להתיר האשה אסתר בת משה הנ"ל אליבא דכ"ע.
<b>ובעדות</b> של כמ"ר נפתלי ב"ר פנחס הכהן יש ג"כ לפקפק בו טובא לע"ד חדא שגם הוא לא הזכיר שמו ושם עירו של היהודי שנתאכסן אצלו בעיר בעירקס ומה שנתן סימני' בגופו ובשערו ובמלבושיו גם בזה אין כדאי להתיר האשה דכל הני סימני' גרועי' הם דשכיחי טובא ובסימני' כאלו כ"ע מודים דלית בהו ממש ואי משום דהוה הרבה סימני' הלא כתב מהר"אי בפסקיו שאפי' מאה סימני' גרועים אינם נחשבים לכלום. ואי משום דכתיב בתחלת העדות וז"ל ואתי' לקדמנא וכו' ואסהיד על בעלה של העגונה מרת אסתר בת משה שהיה אצלו בביתו כו' עכ"ל מהאי לישנא משמע שהיה יודע ומכיר שאותו היהודי היה בעל האשה זאת. מ"מ נראה לע"ד שאין מכאן הוכחה וראי' כלל כי אפש' לומר שמעול' לא ידע כמר נפתלי בר פנחס היהודי הנ"ל שהוא בעל אשה זאת כי אם לפי אומד דעתו שראה אחד שמלובש בבגדיו הנ"ל ושארי סימני' שהיו בבעל אשה זאת לפי דבריה אמר שהוא בעל אשה זאת אבל לא היה לו שום ידיעה אחרת. והדברי' מוכיחי' כן קצת שלא הכירו כי אם ע"פ המלבושי' ושארי סימני' שהוא מונה והולך בעדותו דאל"כ ה"ל להזכיר שמו ושם עירו של היהודי שנתאכסן אצלו. אלא ודאי משמע שלא הכירו כלל כי אם ע"פ הסימני' שהוא מונה והולך. ועוד יש לפקפק בעדותו שהנכרי שהסיח לפ"ת הריגת היהודי לא אמר קברתיו ולא שום משמעות שהסיטו ממקום למקום והרמ"בם כתב בפי"ג מהל' גירושין וז"ל יצא כותי וישראל מעמנו למקום אחד ובא הכותי והס"לת ואמר איש שיצא עמי מכאן מת משיאין את אשתו ואע"פי שאין הכותי יודע ומכיר אותו האיש והוא שיאמר קברתיו עכ"ל. ולכאורה היה נראה שיש עוד גמגום אחר בעדותו כי ממשמעות לשון הרמ"בם משמע שצריך הכותי לומר איש שיצא עמי מכאן מת דאי לא אמר הכי איכא למיחש שמא נתלווה אתו עמו איש אחר בדרך ואותו איש מת. והאיך אזיל לעלמא. ובנ"ד לא אמר הנכרי לשון זה רק אמר בל"א דער יהודי איז נהרג גיווארין דער מיט מיר גנגין איז עכ"ל א"כ איכא למיחש שמא נתלווה עמו איש אחר אבל באמת ליכא למיחש כלל לחששא זו כמ"ש הרא"ש בתשובה אההוא מעשה דאבא יודן והרב הגדול מה"רר בנימן במשאת בנימן סי' מ"ד פסק כהר"אש ע"ש ועוד לע"ד נראה שאפי' נאמר שצריך הנכרי לומר איש שיצא עמי מכאן מת ואי לא אמר כן חיישינן שמא אחר נתלווה עמו בדרך והוא שמת והאיך שאנו יודעין שהלך עמו מכאן הלך לו לעלמא מ"מ בנדון דידן ליכא למיחש למידי כי מתוך דברי הנכרי משמע שפיר שעל אותו היהודי שיצא עמו מעיר בעירקס הוא אומר שנהרג כי מתוך סיפורו משמע שהיהודי אמר להבעל מלחמה שהוא רוצה לילך לגיסו במצור של עם העסן וע"פ דברי אלו הרגו הבעל מלחמ' וכבר מפורש בעדותו של כמר נפתלי שהיהודי שנתאכסן אצלו הי' רוצה ג"כ לילך למצור הנ"ל אצל גיסו א"כ אין למיחש שמא נתלוו' אתו עמו איש אחר שהיה לו ג"כ גיסו במצור הנ"ל כי כולי האי לא חיישינן אפי' לפי סברת הרמ"בם אמנם הפקפוק שלא אמר הנכרי קברתיו במקומו הוא עומד שלדעת הרמ"בם צריך שיאמר הנכרי קברתיו. הן אמת שהרמ"בם הוא יחיד בסברא זו ולא מצאתי לו חבר לא הר"יף ולא הרז"ה ולא אחד מגדולי הפוסקים הראשונים ולא נעלם מעיני שהב"י כתב בפיסקא כתב הרמב"ם ז"ל יצא ישראל ונכרי וכו' וז"ל כתב הרש"בא בתשוב' על דברי הר"יף והרמ"בם והר"זה דבעינן קברתיו בעד א' וגבי גוי מסל"ת כו' משמע שהב"י הבין שהר"יף והר"זה סוברים ג"כ כהרמ"בם שנכרי מסל"ת צריך לומר קברתיו אפי' ביבשה ושלא במלחמה ואני בעניי עני בדעת שמעתי ולא אבין כי לע"ד נראה פשוט שמ"ש הרשב"א בתשוב' קאי אעד א' במלחמה או במים דדומה למלחמה או במס"לת ג"כ בכה"ג אבל לא בענין אחר מכמה טעמים חדא שהרב ב"י בעצמו ובכבודו הביא בפסקא זו תשובת הרשב"א בסי' תת"קף וכתב עלה שהיא כתובה בקיצור ושהוא כתב דברי הרשב"א בסמוך בכתבם ובלשונם משמע שתשוב' הרשב"א בסי' תת"קף ומ"ש הוא ג"כ בשם תשובת הרשב"א דא ודא חדא הוא ובתשוב' הרש"בא בסי' תת"קף מבואר היטב שקאי אע"א במלחמה או במים עיין שם. ועוד איך אפשר לומר שהר"יף ס"ל שבסתם נכרי מסל"ת צריך לומר קברתיו הרי הגאון מהרר"אי כתב בפסקיו סי' רכ"ג וז"ל ואף כי רב אלפס ז"ל סבר דאפי' בטבע במים לא בעינן קברתיו וכו' עכ"ל הרי משמע להדיא שלדעת מהר"אי לא מצריך הרי"ף בנכרי מס"לת לומר קברתיו והא ודאי אמת נכון שאין אנו יכולין למרמי גברא אגברא ובלא"ה מוכרחים אנו לומר כן כי אף גם שנאמר שתשו' הרשב"א איירי לענין ע"א במלחמה או במים ואז מוכרחים אנו לומר שהרשב"א ומהר"אי פליגי בדעת הר"יף מ"מ במה שאנו יכולים להשוות דעתם ואין לנו לבדות מחלוקו' מלבינו ומכ"ש שיש לומר שתשו' הרש"בא איירי לענין עד א' או מס"לת במלחמה ומהרר"אי איירי לענין טביע' במים ויש לחלק ביניהם כמ"ש האחרונים ועיין בתשו' ר"א ששון סי' א' שהאריך שם בענין זה:
<b>ועוד</b> שדוחק גדול שנאמר שס"ל להרי"ף והרמב"ם והר"זה שאפילו עד אחד כשר צריך לומר קברתיו וזה הוא דבר שאין לו שחר והב"י בעצמו ובכבודו הרגיש בזה וכתב ואפשר דמאי דנקט בתשו' הנזכר עד א' להר"זה נקטיה ולא להרמ"בם והרי"ף. ודוחק גדול הוא זה שנקט ב' אטו א' ועוד שאני בעניי יגעתי ולא מצאתי שום רמז ורמיזה בדברי הרז"ה בענין נכרי מסל"ת אי צריך לומר קברתיו או לאו רק בע"א במים או במלחמה כתב שצריך לומר קברתיו ובמים דוקא מי שראה הטביעה
<b>ואין</b> לומר כיון שהרי"ף העתיק לשון הגמרא בהנהו תלת' עובדא דאבא יודן ציידן ומעשה דקולר ומעשה דס' בני אדם ובכולן הזכיר קבורה משמע דהכי ס"ל דאין מכאן ראיה כי כל מה שיש לומר בגמרא שמעשה שהיה כך היה או נקט קברתיו לרבות כמ"ש הריב"ש בשם רבו רבינו פרץ הכהן בסי' שע"ח יש לומר ג"כ בדברי הרי"ף כיון שלא כתב והוא שיאמר קברתיו כמו שכתב הרמב"ם ומוכרחי' אנו לומר כן בהרא"ש שהעתיק ג"כ לשון הגמרא ממש. ומעולם לא עלה על דעת שום אדם לומר שהרא"ש ס"ל כהרמב"ם להצריך קברתיו בסתם נכרי מס"לת:
<b>כללא</b> דמלתא שלע"ד הקלושה נראה שאין לנו שום גלוי דעת בהרי"ף או בהרז"ה דס"ל כהרמ"בם בענין זה רק הרמב"ם הוא יחיד בדבר זה. אבל אע"פ שהוא יחיד ולא מצינו לו חבר בא' מן הראשונים מ"מ כיון שגדולי האחרוני' רובם ככולם חששו לדבריו מי יקל ראשו להקל נגדו. כי בתר רישא גופא גריר. איברא שכל האחרוני' בסגנון א' התנבאו דלאו כללא הוא שבכל נכרי' מצריך הרמב"ם לומר קברתיו רק כל א' וא' חילק כפי דעתו הרחבה והרמה ה"המ חילק בין היכא שהזכיר הנכרי שמו של היהודי ובין שלא הזכירו בשמו. ועוד כתב הב"י חלוק א' בין אם הנכרי מכריז ואומר שכיב פלניא ובין אי לא מכריז. ועוד חלוקי' הרבה אבל מ"מ לכאורה לכל הדעות בנ"ד שלא הזכיר שמו ולא הכריז כל אפי שוין שצריך לומר קברתיו:
<b>והנה</b> ראיתי דברי דודי'של הגאון מהר"מ נר"ו שחילק מדעתו ומסברתו הישרה ג"כ איזה חילוקי' ודברי פי חכם חן ורב גוברא הוא למסמך על סברתו. מ"מ אמרתי אענה חלקי גם אני שאין לחוש בנ"ד במה שהנכרי לא אמר קברתיו. ויש להקל ולא להחמיר והוא זה שהרב הגדול מהר"י ן' ל"ב כתב בכמה תשוב' שיש להקל אם ע"א מעיד לפנינו ע"פ נכרי שהס"לת לפניו וטעמו ונימוקו עמו ודאי אלו היה קברתיו דוקא לדעת הרמב"ם אז היתה הסברא נותנת שודאי לא קברו הנכרי דאלו קברו היה מזכיר ג"כ הקבורה. אבל כיון שהריב"ש והר"ן כתבו שקברתיו לאו דוקא אלא ה"ה אם טלטלו ממקום למקום ולא נדד כנף הוי כמו קברתיו א"כ אפשר לומר שהגוי טלטלו ממקום למקום ולא סיפר הטלטול להיהודי כי מה לו בסיפור הזה זהו תורף דברי הרב הגדול מהר"י בן ל"ב ז"ל. וכן מצאתי שכתוב במשאת בנימן והביאו ראיה לדבריהם יע"ש א"כ פשוט הוא בנדון דידן שישראל מעיד ע"פ נכרי מסל"ת דליכא קפידא במה שלא אמר הנכרי קברתיו:
<b>איברא</b> שלע"ד נראה שהריב"ש לית ליה סברא זו בענין קברתיו בע"א במלחמה או במים מ"מ אפשר דלענין קברתיו ביבשה ולא במלחמה מודה הריב"ש לסברא זו כי הרבה יש להקל במסל"ת ביבשה ולא במלחמה ממה שיש להקל בע"א במים או במלחמה:
<b>והנה</b> במ"ש הר"ן והרי"בש שקברתיו ל"ד אלא ה"ה אם אמר שטלטלו ולא היה נודד כנף נראה לע"ד שאין כן דעת מהר"אי בפסקיו סי' רכ"ג שכתב וז"ל וכן מתשו' מור"ם דלעיל שהתיר ע"פ נכרי מסל"ת אפי' בלא קברתיו שהרי אמר הגוי אתם למה אינכם קוברים היהודי השוכב באותו מקום משמע בהדיא דהוא לא קברו וכו' עכ"ל משמע להדיא דס"ל למהר"אי שלדעת הרמב"ם קברתיו דוקא דאל"כ מה מייתי ראי' מתשו' מור"ם וק"ל וא"כ הוא שלדעת מהר"אי קברתיו דוקא לדעת הרמב"ם א"כ אין להקל בעד א' מפי נכרי מסל"ת כמ"ש לעיל מ"מ כדאי הם הר"ן והריב"ש לסמוך עליהם. ובפרט שגם מהר"אי העלה שאין קפידא בקברתיו:
<b>כללא</b> דמלתא שאין לנו להחמיר כלל בנ"ד משום דלא אמר הנכרי קברתיו הן מטעם של מהר"י ן' לב הנ"ל והן מטעמי' שכתב הגאון מהר"מ נר"ו כולם שוי' לטובה ועוד יש לאלוה מילין בזה רק עת לקצר אמנם מחמת החששא שעד הא' כמר נפתלי בר' פנחס הכהן לא הזכיר שמו ושם עירו של היהודי הנ"ל עלי הדבר קשה להתיר האשה הזאת ומתחלת דברי העדות שכתב ואסהיד על בעל של העגונה כו'. אין ראי' כלל כמ"ש לעיל שאמר כן ע"פ הסימני' שהוא מונה והולך:
<b>והנה</b> אם היה אפשר לברר שלא היה איש במצור הנ"ל ששמו שלו' כי אם אחיה של האשה מרת אסתר בת משה הנ"ל אזי היה מקום לומר להתיר אשה זאת אע"פ שלא הזכיר שמו ושם עירו כי אין אנו צריכין לשמו ושם עירו אלא לדבר ברור כמ"ש הר"ן בתשו' סי' ל"ג אבל אם א"א לברר זה אע"פ שברור לנו שאחיה של האשה הנ"ל ששמו שלו' היה במצור הנ"ל מ"מ איכא למיחש לאיש אחר ששמו שלום הי' ג"כ במצור והיהודי שנתאכסן אצל כמ"ר נפתלי היה גיסו של האיש אחר ששמו שלו' ואע"ג שהריף פוסק שלא חיישינן לתרי יוסף בן שמעון אלא בתרתי לריעות' שהוחזקו שני יוסף ב"ש וגם שכיחי שיירת' אבל בחדא לריעות' לא נלע"ד היינו דוקא אם הזכירו שמו ושם אביו אבל כשלא הזכיר אלא שמו לבד חיישינן לשנים ששמותיה' שוין שהוא רגיל ושכיח מאד:
<b>אמנם</b> באשר שהאשה אסתר בת משה אומרת בעל פה שכמר נפתלי בר פנחס הכהן הנ"ל אמר לה בהדי'ובפירו' שהיהודי שנתאכסן אצלו אמר לו שם עירו שהוא מאיכציל ונתנה אמתלא לדבריה שלאחר ההריגה כתבו לה משם עיר בעירקם שתבוא לשם ותעמוד לדין עם הרוצח ולעשות נקמה ואי לאו דהוא הזכיר שם עירו מנא ידעו ועוד באמת הסברא נותנת שהיהודי הנ"ל הזכיר שמו ושם עירו אצל כמר נפתלי הנ"ל באשר שסיפר לו אודותיו ועסקיו שהוא רוצה לילך למצור אצל גיסו מסתמא הגיד לו נמי מאין הוא בא ואלו הזכיר שם עיר אחרת לא נתן עדותו לאשה הזאת א"כ רגלים לדבר שהאשה אומרת אמת בכן יש לנו לסמוך אדבריה שכן אמר לה כמר נפתלי הנ"ל כי האשה שאמר' פלוני אמר לי שמת בעלי נאמנת ואינה צריכה עוד לעדותו כדמוכח בפ' שבועות העדות דף ל"ב ע"ב ואפי' הוא לפנינו בעיר אין אנו צריכין לשאלו כן משמע מהגהת רמ"א ס"ח. כללא דמילתא שלע"ד נרא' שיש לסמוך ע"פ דבריה בלי שום פקפוק אכן באופן שיסכימו עמי עוד שני תופסי ישיבה נ"ל גרשון אשכנזי:
<b>שאלה</b> <b>עד</b> נדרשתי לאשר שאלוני לחוות דעי מרחוק בענין מעשה שהיה בחור אחד מיוחד מבנן של קדושי' צנוע ומעלי היה מלמד להועיל בבית בעל הבית א' משך זמן רב והיה נוהג כשורה וכל דרכיו יכונו וראובן ידע את הבחור ואת שיחו נאה והנהגתו ומצא חן בעיניו עד שחשקה נפשו בתורה ודיבר עם הבחור ע"י אחרי' וע"י עצמו שהוא רוצה לשדך עמו ולתת לו את בתו הגדולה והבחור נאות להתחתן עמו וטרם כל שאל הבחור עם הבתולה דעתה ורצונ' ואמר' לו הן וע"פ הדברים התחילו לומר הן הן הדברי' שנקני' באמיר' כמה אתה נותן לי וכו' וכמה אתה נותן וכו' עד שנתפשרו ונגמרו השדוכי' ושני הצדדים עשו ק"ס בפני שני עדים כשרים ובפומבי ובפרהסיא לשמור ולקיים פרטי הדברים ואחר הק"ס כי שמח וסמך דעתו נתן להכלה מתנה אחת והיא קבלה בפנים יפות מסבירות ובשמחה והנה אחר שנעשה הקנין סודר ימים לא כביר לבש ראובן רוח אחרת ואמר בפה מלא שאיננו רוצה בקיומו של הק"ס הנ"ל ותולה קלקלתו בבתו שהיא איננה רוצה להינשא להבחור הנ"ל ומתנשא לאמור מי אדון שידין לחייבני שום עונש או קנס באשר שבק"ס הנ"ל לא נכתב שהצדדי' קבלו עליהם לאשר ולקיים וכו' בח"ח ובשד"א ובקנס כדרך שנוהגים לכתוב בתנאים והבחור הנ"ל צועק ככרוכי' מה שמץ דבר נמצא בי להבאישני ולביישני שישיחו בי מוזרות בלבנה ואנה אוליך את חרפתי חרפת אנוש לא זו בלבד אף גם זאת אם יתפרד החבילה ח"ו יהי' לי להיזק גדול כי יהיו דורשים לגנאי ויתנו טעם לפגם כפגימת מום בקדשים ולא יתנו לי לנדן סך אשר נתנו לי מקודם או בענין היחס והמעלה. ע"כ צועק כצעקות הרועים אל הרואים שיורו המורי' חצי' שנונים ויזרקו אבני אלגביש על ראש ראובן הנ"ל עד שיאמר רוצה אני בקיומו של קישו' הנ"ל או יפייס אותו במה דאתפייס בתרקבי דדינרי זהו תורף השאל' ושחרו פני להגיד את דעתי מה משפטו של ראובן עם הבחור הנ"ל.
<b>תשובה</b> הנה ידוע מה שכתבו הראשוני' והאחרוני' ז"ל שאין להשיב בד"מ כי אם למי שהוא יושב על מדין ודיין בדבר ההוא וטעמם ונימוקם עמהם גם אני הקטן דרכי לילך אחריהם בעקבותיהם בדבר הזה ומזקני' אתבונן ומה גם שע"י החקירה נודע לי מי הם הבעלי דינין ומלכי' מדייני' זה עם זה הבחור הוא תלמידי הנחמד כה"רר רפאל בן מה"רר דוד משה מטנבך. וראובן הוא הנעלה כמר גבריאל בן הרר"י והבחור כה"רר רפאל הנ"ל שקד על דלתות בית מדרשי שנה ומחצה ואהבת עולם אהבתיו כי מצאתיו צנועי ומעלי ולומד הטיב ומצא חן בעיני עד שפרסתי עליו גולתא דדהבא וכיסיתיו בסמיכ' וכל מן דין סמוכי' לנו. ומשנת חסידי' הוא לא לדין אינש לא למאן דרחים ליה וכו' בכן ע"פ הטעמי' האלו היו מן הראוי לסלק את ידי מן עסק זה ולא אשיב לא דבר ולא חצי דבר. אך ורק באשר ששמעתי וניכרי' דברי אמת אם יעשו ידיו של גבריאל הנ"ל תושי' לרתק חבל הכסף והקשור הנ"ל בלי דבר יש בו העדר כבוד וזלזול גדול בכבוד התור' ולומדיה ע"כ אמרתי למען ציון המצוין בהלכה לא אחשה ואחישה. ובזכות של כה"רר רפאל הנ"ל אהפך ואחפשה אמנם להלכה ולא למעשה ובקצרה כי השואל דוחק ואיננו מניח לי לעמוד להנפישא. ואען ואומר מתחלה מה שראובן תומך את יתדותיו שיצא חנם אין כסף ואין כסי"פא מאחר שלא נכתב בק"ס שהצדדי' קבלו עליהם. בח"ח ובשד"א וכו' נראה לע"ד שאין דבריו נכונים אלא אף גם שלא כתבו העדי' שהצדדי' קבלו עליהם בח"ח כו' הרי הוא כאלו נכתב באשר שכותבין כן בכל השטרות ונוסח זו נמצא ג"כ בתשו' הראשוני' והאחרוני' עצמו מלספר וראי' לדברינו ממה שכתב הרא"ש בתשו' הובא בטור סי' ס"א ס"ז וז"ל וכל דבר שנהגו במדינה לכתוב וכו' כל מי שמקנה בסודר לכתוב שטר דעתו שיכתבוהו כמנהג המדינה עכ"ל א"כ אף אנו נאמר כיון שראובן עשה ק"ס מסתמא לכתיבה עומד ע"פ מנהג המדינה. וגדולה מזו כתב הטור בס"ס מ"ב כל לשון שרגילי' הסופרי' לכתוב בשטרות אפי' אינו מתקון חכמי' אלא לשון הדיו' שנהגו לכתוב וכו' ואפי' לא נכתב דנין אותו כאלו נכתב עכ"ל. והנה לא נעלם מעיני מ"ש מאור עינינו הב"י בסי' ע"א סכ"ה שדברי הטור בסי' ס"א שכתב תשובו' הרא"ש הנ"ל בלי חולק ובסי' ע"א כתב שאם העדי' בפנינו ומעידי' שלא כתבוהו בציווי הלוה כו' סותרים זא"ז והם שני הפכיים בנושא א' ותירץ וז"ל ואפשר שבעה"ת איירי כשאינו מנהג פשוט במדינה לכתוב כן בכל השטרות אע"פי שבקצתן כתוב והר"אש איירי כשהוא מנהג פשוט במדינה לכתוב כן בכל השטרות א"נ הרא"ש מיירי כשאין כאן עדי' המעידי' כו' עכ"ל והנה לפי התירוץ האחד אין פקפוק בנ"ד באשר שכבר כתבנו שאפי' בכל המדינות ומימי קדם נהגו לכתוב בכל השטרות בח"ח ובש"דא אבל לפי תירץ הב' יש לפקפק בנ"ד דמשמע אפילו אם נכתב הדבר בפירוש ואם אומרים העדים שלא כתבוהו בציווי הלוה אין בו ממש מכל שכן כשלא נכתב שאין לומר בו שיהא כאלו נכתב אבל לפי עניות דעתי נראה שאין כונת הב"י לומר לדעת הרא"ש שאפי' בדבר שכותבים בכל המדינה ומנהג פשוט הוא אין בו ממש אם לא נכתב בציווי הלוה כי סברא אלימתא הוא ואין לפקפק בה כלל שכל מי שמקנה בק"ס לכתוב שטר דעתו שיכתבוהו כמנהג המדינה אלא כוונת הב"י הוא בתירץ השני לומר שהרא"ש איירי ג"כ במאי דאיירי בעה"ת דהיינו בדבר שאין בו מנהג פשוט במדינה ואפ"ה דנין ע"פ אותו הדבר אם אין שם עדים כו' עכ"ל. ובלתי ספק שכן כוונת הב"י ממילא רווחא שמעתתינו גם ע"פ הא"נ אמנם אין אנו צריכין לכך כי כבר דחו האחרוני' תירוץ השני בשתי ידי' ועיין בתשובת רבינו בצלאל אשכנזי סי' כ"ה ובתשוב' ר"י לבית לוי סי' ס"ו וכתב שם שנראה לו שגם הב"י בעצמו חזר בו מזה התירוץ ע"כ לא הביא בספרו הקצר ש"ע בסי' ע"א כ"א הדין שיוצא על פי התירוץ הא' ע"ש ובאמת דברי הב"י בזה הם קושי ההבנה ואני בעניי עני בדעת ישבתי קצת עכ"ד הנ"ל ואינני אוכל להאריך והנה ראיתי כמה חילוקי דיני דינים מה שחלקו האחרונים ז"ל גם הב"י בעצמו ובכבודו בבדק הבית שלו כתוב עוד יישוב אחר ולפעד"נ שבנ"ד כ"ע מודים שמי שמקנה בק"ס לכתוב שטר כוונתו הוא לכתוב בו בח"ח ובשד"א כיון שנהגו כן בכל המקומות ובכל זמן ואין זה לא תנאי ולא דבר חדש רק הוא חיזוק הענין שיאושר ויקוים הדבר מה שא"כ נאמנות שהוא דבר חדש שחייבו לשלם אף ששילם וכיוצא בזה וק"ל וסברא זו כתב ג"כ בס' גידולי תרומה דף ק"כ עיין שם. כללא דמילתא שלע"דנ פשוט שלענין ח"ח ושד"א אע"פ שלא נכתב הרי הוא כאלו נכתב ודנין ע"פ עיין בתשובת רמ"א בתשובותיו סי' מ"ט וסי' ק"ח מה דינו ודו"ק ומכ"ש בנ"ד נראה קצת שהסופר טעה והשמיט בח"ח כו' כי כתב בק"ס וז"ל כל הא דלעיל קבלו עליהם שתי הכתות הנ"ל ע"ד המקו' ב"ה ועל דעת רבי' לשמור ולעשות בו וידוע שדעת רבים לא שייך כ"א לגבי חרם ושבועה וק"ל זהו מה שנראה לע"ד לענין ח"ח ושד"א
<b>אמנם</b> לענין הקנס אם יהיו ג"כ כאלו נכתב אם לאו יש לפקפק והנה לכאורה היה נראה הוא הדין והוא הטעם דלעיל כיון שכל המקומות שוות לכתוב קנס בשידוכין ה"ל כאלו נכתב אע"פ שאין מנהג המדינות שוות בכמות הקנס כי במדינות פולין מנהג פשוט הוא שהקנס הוא כחצי הנדן משא"כ במדינות אלו רק הקנס הוא כפי אשר יתרצו הצדדי' מ"מ יש לומר שמסתמא דעת המקבלי ק"ס היה לכתוב שהצדדי' קבלו עליהם בקנס כאשר יתפשרו ויתרצו כן היה נראה לכאורה. אבל נראה לע"ד שאין זה פשוט כל כך שכך היה כוונת מקבלי הק"ס עד שנאמר אף שלא נכתב יהיה כאלו נכתב:
<b>אמנם</b> נראה לע"ד אף גם שאין אנו אומרי' שמסתמא כוונת מקבל ק"ס היה שיכתבו העדים בק"ס הקנס כנ"ל מ"מ נראה לומר שבלתי ספק היה כוונת' שיתן צד העוב' לצד המקיי' קנס סך מה שיתרצו או כפי מנהג המקום אע"פ שאין מנהג קבוע מ"מ ודאי משערי' מסתמא לפי כבוד הצדדי' ולפי ערך הנדן בקירוב ואם לא יוכלו הצדדים להשוות את עצמם כמה יהיה סך הקנס וכבר נעשה הקישור ודאי יועמד הקנס ע"פ ממוצעים באופן הנ"ל ממילא הק"ס נעשה ג"כ על הקנס באופן הנ"ל ואין בקנס הזה משום אסמכת' כמ"ש התוספו' והר"אש שמדינ' חייבים משום בושת (בפ' א"כ ד"ף ס"ו ע"א ע"ש) והנה לא נעלם מעיני מה שכתב מהררמ"אי בסי' ר"ז בהג"הה סט"ז וז"ל מיהו קנין צריך וכן נוהגי' עכ"ל וא"כ יש לפקפק בנ"ד כיון שלא היה הק"ס בפירוש על הקנס מ"מ נראה לע"ד היינו טעמא שצריך קנין לפי שא"א שלא יהי' הקנס פעמים יותר מדמי הבוש' כמ"ש מהרר"י קלון בשורש קצ"ב ע"ש ומכ"ש שמהררמ"אי היה לפניו מנהג פולין שהקנס הוא לעולם כסך חצי הנדן ודאי לפעמי' הוא יותר מדמי הבושת ע"כ הצריך קנין אבל קנס שהוא לפי האומד דמי הבושת ודאי א"צ קנין ולא גרע מן המבייש בדברי' שפוסקי' בכל בתי דיני' לפייס המתבייש לפי ראות עיניהם ולפי המבייש והמתבייש כללא דמלת' שלעד"נ שראובן החוזר מחוייב ליתן קנס להבחור כפי אשר יושת עליו ע"פ ב"ד היודעי' ומכירי' את הצדדי' ויצרפו לזה האומד של סך הנדן ומנהג המקום כאשר כתבתי גם ראובן יחוש לעצמו שלא יכווה בגחלת החרם אף על פי שלא הוציאו בפיו (עיין בתשובות רמ"א סימן מ"ט וק"ח) אם לא שידע בעצמו שמעולם לא עלה על לבו בשעת קבלת קנין סידור שיכתבו. השטר כנהוג בח"ח כו'. אמנם כל זה הוא אם ראובן חוזר בו במרד ובמעל ותולה קלקלתו בבתו אבל אם האמת אתו שבתו ממאנת להינשא להבחור בלי שום תחבולה ורמי' אזי הוא נקי מן האלה ומן הקנס כמו שמבואר בתשובת הרשב"א סי' תשע"א והאחרוני' הביאוהו כי אונס רחמנא פטרי' והבית דין אשר קרובי' אל החלל יוכלו לעמוד על האמת ע"י חרם או שבועה לפי ראות עיניהם אשר יטילו על ראובן כי הלב יודע אם לעקל כו'. ולאחר הבירור שהתקלה תלוי' בהמשודכת שהיא ממאנת להינשא להבחור ואחר שהיתה מרוצה וקיבלה מתנה כאשר בא בשאלה לבשתה רוח אחרת רוח עועי' ודאי עליה נאמר לא ינוח שבט הרשעה על גורל הצדיק ולעד"נ שחוזר הדין לשניא"ה במעשיה והיא חייבת לשלם דמי בושת כנ"ל ואם אין לה לשלם יעשה לה כמשפט הבנות המתפרצות כאשר חרץ הסמ"ע בסימן תכ"ד ס"ק ט"ו לנדותה ולפרסם קלונה ברבי' הגם שלגבי דידה אין שייך כ"כ שלא תרגיל לעשות כן כמו ששייך גבי מסירה או ביושי' אחרים מ"מ למען יווסרו אחרות ולא יעשו כמעשיה יש לעשות גדר לפרצה הזו וכיוצא בזו שלא לבייש בר אוריין ובר אבהן בלי שום אמתלא. והיה מקום לומר ללמוד זכות שאיננה חייבת קנס מצד הדין כי יש לומר שאין כוונת' לבייש הבחור רק שאינה יכולה להינשא למי שאינו מקובל עליה וידוע שאין אדם חייב בושת אלא אם כיון לבייש אבל לענד"נ שאין ממש בטענה זו באשר שכבר היתה מרוצה וקבלה המתנ' בפנים יפות זאת לא זאת כי אם שנתנה עיניה באחר בא' מן רוכבי הסוסי' ואת לומדי התורה מאסה ע"כ נקה לא תנקה ועוד נלע"ד שגם על פי הדין אין המבייש שלא בכוונה פטור אלא כגון ישן שבייש או נפל מן הגג באונס ולא מתהפך אבל מי שמבייש להנא' עצמו חייב וראיה לדבר ממה דאי' בסוף פ' כיצד הרגל אמר רבה נפל מראש הגג כו' פטור על הבושת ואם נתהפך חייב אף על הבושת וכו' ופיר"שי ואם נתהפך לאחר שהתחיל לנפול דנתכוון לנפול על האדם להנאתו חייב אף על הבושת אע"פ שלא נתכוין לשם בושת עכ"ל עיין במהר"יק שורש ך"ט שחייב ג"כ דמי בושת אע"פ שלא נכתב שום קנס בהקישור ע"ש ועיין ביש"ש ס"פ כיצד הרגל ואל תשיבני ממה שכתב מהר"מ מריזבורק הובא בה"גה סי' תכ"א ס"א מי שקיבל על חברו וכו' כי בנקל יש לחלק ביניהם ודוק ועוד יש לאלוה מילין בכל פרט ופרט רק שאין הזמן מסכי' עמדי כעת כללא דמלתא נלפ"ד שיחול חיוב הקנס כנ"ל על ראובן אם יזיד במעל הזה. ואם הוא נקי בתו חנקי כתיב ויושת עליה כאשר כתבתי מה שנראה לע"ד להלכה כתבתי ומי שמהפך בזכותו דההוא בר אוריין לכבוד התורה ולומדיה יותר ממה שכתבתי תיתי לו ויהיה גופו מכובד על הבריות ויזכה לעלות קוממיות. וה' יצילנו משגיאות כ"ד הטרוד מאד המדבר לכבוד התורה גרשון אשכנזי אחר כתיבתי הנ"ל ראיתי תשובת רמ"ע סי' פ"א שכתב בנדון דומה לנ"ד ופטר את המקשר בלא קנס גם כתב שאין להחרים או להשביע להמקשר שאין ידו במעל גם לא הזכיר שום עונש על המשודכת הממאנת וכ"ז הוא להפך ממה שכתבתי לכאורה אבל בתר העיון נלפ"ד שאין סתירה בדבריו על מ"ש וזה יצא ראשונה מה שלא חרץ שום דין על הממאנת זאת לא זאת כי אם שלא נשאל על זה ומורשה של הבחור לא טען להענישה כדין המבייש בדברים ומה גם שאפשר שבנדון ההוא לא היתה ראוי' לעונש כי נתנה אמתלא לדבריה שהיא חוששת לו מחמת הבריאות ואין בזה ביוש כלל משא"כ בנדון דידן וק"ל ומ"ש הוא לפטור המשדך בלא הטלת חרם ושבועה כלל נלע"ד שלא כתב כן אלא בתחלת עיונו שלא בא לחייב המשדך אלא משום דינא דגרמי וכיון שאין זה בריא היזקא אין לחייבו ממון וכיון שבהודאתו אין כאן ממון אין בכפירתו שבועה או חרם אבל לפי מסקנתו שכתב וז"ל וכ"ת הלא בטל' זה טענת אונס וחזר הדין להתחייב האב בתשלומי הקנס אה"נ אם יתברר הדבר בב"ד שהמעכב הוא אביה ולא היא שפיר קאמר וכו' עכ"ל נלע"ד שודאי יש להטיל חרם או שבועה לפי ראות עיני פקיחי של הב"ד על האב אם לא הוא המעכב כי אפשר לומר שהבת נפש' חשקה בבחור כמאז ומקדם רק להפיס דעת אביה אומרת שאיננה חפצה בו וק"ל וגם דברי הרש"בא יש לפרש שמטילין עליו חרם ואע"פ שסיים וכתב בסוף דבריו ומעתה כדאי הוא האב הנכבד הנתבע בנ"ד שיצא מב"ד זכאי עכ"ל משמע שהוא זכאי לגמרי בלי שום חרם ושבועה מ"מ נלע"ד היינו דוקא בנדון ההוא שכתב מצורף לזה שאנן סהדי שהאב היה מחבב הבחור וכו' וחפץ בו כו' ע"כ אין להטיל על האב חרם או שבועה והכי דייק לישניה שכתב כדאי הוא האב הנכבד הנתבע בנ"ד שיצא זכאי כי בנ"ד הוא אך למותר למאן דדייק בלישנא אלא ודאי שכוונתו הוא דוקא בנ"ד שאנן סהדי וכו' הוא שיצא זכאי בלי שום חרם אבל לא בנדון אחר:
<b>כללא</b> דמלתא מחייב אני במקומי בנ"ד לחייב האב חרם או שבועה לפי ראות עיני הדיין ועוד היה המקום אתי לומר שאין ראיה כלל מדברי הרשב"א לנ"ד אף אם נודה לדברי רמ"ע שמשמעות הלשון במה שסיים והלב יודע אם לעקל כו' הוא לגנות את המערים אבל לא להענישו לא בממון ולא בשבועה מ"מ נלע"ד היינו דוקא בנ"ד של הרשב"א שכבר נשבע המשדך בפועל. ואם מערים רבצה בו האלה הראשונה אבל בנ"ד שבאמת לא נשבע מתחילה רק שאנו באים עליו מחמת הק"ס שעשה בסתם דה"ל כאלו פירש בחרם ובשבועה כיון שנהגו לכתוב פשיטא שיש ביד הדיין להשביעו וק"ל הן אמת שהרשב"א כתב בתשובה סי' תתק"סד לענין ב' שנתעצמו בדין ונתרצו להחרי' שלא יאמרו כ"א טענת של אמת כו' ואח"כ נתחייב אחד שבועת היסת שאין שבועה ראשונה פוטרתו וכתב ב' טעמים א' משום דאין הב' שבועות שוות ואין ענין אחד ממש כי מה שנשבע שלא לטעון שקר ומה שמשביעין אותו הב"ד שיפרע תרי מילי נינהו. ועוד כתב טעם אחר לפי שבשבועה ראשונה לא הוציא שקר מפיו בשעת שבועה ואפילו עבר עליה אינו פסול לעדות ואין זה נקרא חשוד על השבוע' אבל שבועה שמשביעין אותו שכבר פרע אם נשבע לשקר הוא נפסל ע"י כך כו' ע"ש ממילא נראה שאין טעם זה שכתבתי בדברי הרשב"א שלא הטיל שבועה או חרם על המקשר נכון כי ס"ל שמשביעין על העבר אף שנשבע על להבא. גם לכאורה משום טעם הראשון שאין הב' שבועות בענין א' היה לו להשביע להמקשר ממילא לכאורה אזדא לי' הטעם שכתבתי במה שלא פסק הרשב"א שבועה על המקשר אבל בתר העיון נראה שדברי נדחין וחזרו ונראי' וי"ל שטעמו של הרשב"א שלא השביע להמקשר משום שנשבע כבר והשבועה ראשונה והשניה הם ענין א' ממש כי אם אנו חושדין אותו שהוא הוא החוזר ובת הבת אמרה שהיא ממאנת להפיס דעתו של אבי זקנה א"כ הוא עובר על השבועה ראשונה ממש משא"כ בנדון של ב' שנתעצמו בדין שקבלו עליהם שלא לטעון שקר כי שלא לטעון שקר ושבועת הפרעון ב' ענייני' הם כי אף גם אם חזר ואמר הריני משלם כבר עבר על השבועה כשטען שקר וק"ל אמנם מחמת טעם הב' שכתב שע"י שבועה ראשונה לא נפסל וע"י שבועה שני' נפסל ה"ל להשביע להמקשר אע"פי שכבר נשבע בשעת הקישור מ"מ נראה לע"ד שגם זה לאו פירכא הוא דאיכא למימר דלאו מילתא פסיקא הוא דרשב"א ס"ל להלכה ולמעשה כתירץ השני שהרי הרשב"א כתב בתשובה הובא בב"י סי' ל"ז מחודש ל"ב וז"ל כתב הרשב"א שנשאל על הנשבע לפרוע לחבירו מנה לזמן פלוני ועבר הזמן ולא פרעו וכו' אי הוה חשוד והשיב אין אדם נפסל ע"פ ע"א כו' ועוד אפי' העידו עדים שלא וכו' אפ"ה אינו נפסל די"ל אנוס היה ולא אתרמי לי' זוזי כו' ע"כ וקשה למה ליה הני טעמא הלא לא נפסל כיון שבשעה שנשבע לא נשבע לשקר אלא ודאי מ"ש הרשב"א בתשובה הנ"ל טעם השני אינו מוחלט וכן במחודש ל"ג הביא הב"י גם כן תשובה לרשב"א וז"ל אבל מ"מ בעיקר פיסולו על שלא קיים שבועתו לפרוע בזמנו חלוקים בו גדולי המורים שיש מגדולים אומרים שאינו נעשה חשוד אלא כשבשעה שנשבע יצאתה שבועה שקר מפיו עכ"ל הרי שכתב הרשב"א שהוא מחלוקת ולא הכריע בדעתו המכרעת וכן בתשובת הרשב"א הובא בב"י סי' רכ"ח מוכח דלא ס"ל להרשב"א שאין לפסלו משום דכשנשבע לא הוציא שקר מפיו ע"כ נלע"ד שלא כתב הרשב"א הטעם הב' כי אם לסניף טעם הראשון כי הוא העיקר ובאשר שהטעם הראשון לא שייך בנדון של הרשב"א בסי' תשע"א כמ"ש למעלה א"כ אתא שפיר למה לא פסק בסי' תשע"א שישבע המקשר כמ"ש וכל זה נראה לע"ד נכון מאד מ"מ באשר שהרב המובהק רמ"ע לא הבין כן דברי הרשב"א אין אני סומך על דברי בטעם מ"מ דיני דין אמת אף לפי הבנת הרמ"ע כמ"ש לעיל כן נ"ל ברור גרשון אשכנזי:
<b>שאלה</b> <b>עה</b> נדרשתי לאשר שאלוני לחוות דעי מרחוק במעשה שהיה כך היה יעקב ואשתו לאה השיאו את בתם דינה לבן גילה ויעקב ואשתו לאה נתנו לבתם דינה כ"א בפני עצמו שטר חצי חלק זכר כתוב וחתום באופן היותר מועיל כנהוג (וזה נוסח השטר איך אמת הוא שאני חייב לבתי דינה סך חמשה אלפים טוקטין כו' אכן הותנה ביניהם בפנינו עדים ח"מ בפי' ובהדיא באם בז"פ הנ"ל ירצו ויאותו בניו הזכרים ויורשיהם וב"כ ויתנו לבתם הנ"ל וליורשיה שהם יוצאי חלציה עמהם חלק כחצי חלק זכר בן פשוט בכל הנכסים שיניחו אחריהם בין מזומנים או כסף או שוה כסף חובות או משכנות של נימולים וערלים ראוי ומוחזק מלבד ספרים כו' אזי פרעו ושלמו בזה כו' עכ"ל) ואחר נישואי דינה מת יעקב ולאה אשתו והניחו יתרם לעולליה' ובתוך העזבון היה שטר חצי חלק זכר מלבן לבתו לאה כתוב וחתום גם כן בנוסח הנ"ל ואחר זמן מה מת גם לבן אביה של לאה והשאיר אחריו ברכה ממון הרבה ועתה באים בניה של לאה הזכרים ליטול כחצי חלק זכר בנכסי אבי אמם לבן או בניו של לבן הזכרי' ישלמו להם סך ה"א כמשמעות השטר שבידם. והנה דינה בתה של לאה גם היא באה עם השטר שבידה שישלמו לה אחיה סך ה"א או יתנו לה כחצי חלק זכר בכל הנכסים גם במה שהשיגו בנכסי אבי אמם לבן מחמת השטר שהיה לאמם לאה על לבן אביה. ובני לאה הזכרים באים בטענה שאין לדינה אחותם חלק במה שהשיגו בנכסי אבי אמם מטעם שהוא ראוי ובראוי כזה אין לה ליטול ועוד הרבה טענות שקצרה היריעה מהכיל. אך עיקר טענתם הוא שאינם רוצים ליתן לה חלק בנכסי אבי אמם מפני שהוא ראוי. ודינה טוענת שיש לה ליטול חלק בנכסי אבי אמה אעפ"י שהוא ראוי כיון שנכתב בשטר שלה בפירוש בראוי ובמוחזק. ועוד שגם הם אינם באים מחמת ירושה אלא מכח ש"ח שבידם והרי הוא כשארי ש"ח שהניחה אמם לאה. ועוד שאמם לאה הקנה לה כחצי חלק זכר דרך תנאי והם מחוייבים לקיים התנאי אפי' בראוי. זה הוא תורף השאלה רק במלות מתחלפות קצת:
<b>תשובה</b> הנה אף גם שאין דרכי להשיב בדיני ממונות אם לא שנפשי יודעת מאד שהשואל הוא דיין בדבר ומזקני' אתבונן שהיו נזהרים בזה כמו שכתבו בתשובותיהם אך ורק באשר שראיתי שקדמני חכם א' והשיב בנדון דידן. ומה גם שלענ"ד הקלושה נראה שאין שאל' זו צריכ' פנים ולית בה בית מיחוש שמתוך דברינו ילמדו לטעון שקר ע"כ אמרתי להשיב לשואלי דבר כאשר יורוני מן השמים בגמר' וסברא אכן בדרך קצרה:
<b>והנה</b> מפתח דברינו יאיר שהשואל קיצר במקום שהיה לו להאריך כי מתוך לשון השאלה משמע שבניה של לאה הזכרים מודים שהם חייבי' ליתן לדינה אחותם חלק בראוי רק בראוי כזה אינם רצונם ליתן לה חלק וכאן הבן שואל מה נשתנה ראוי זה מראוי אחר ומה עלה על דעת בניה של לאה לחלק ביניהם ואטו בשופטני עסקינן שיחלקו בין השוים והדומים ממש בלי שום טעם כלל. וחזרתי על כל צדי צדדים ולא מצאתי לחלק ביניהם כלל. ולא נעלם מעיני מה שכתבו שלשה מטיבי צעד גאוני עולם הלא הוא הגאון מהרש"ל והגאון מהרמא"י. והגאון מהר"ר יוסף כהן בתשובתיהם בנדון דומה קצת לנ"ד. אבל במעט עיון בהבטה ראשונה נראה שאין הנדון דומה לראיה כעוכלא לדנא כי הקוטב שפלפולם סובב עליו. הוא אם יכולים הבנים זכרים לומר לאחותם אנו מכח אבי אבינו באים וטענה זו אין לה מקום בנדון דידן. אך את זה מצאתי שכתב הגאון מהרי"ך שנכסי אבא דאבא הוה ראוי גרוע משום שמעולם לא בא שום ממון ליד האב. ואינו דומה למלוה שקודם ההלואה היה המעות ביד האב והביא ראיה לסברא זו ממ"ש המרדכי ריש יש נוחלין ששכר פעולה שמעולם לא בא לידו נראה דהוה ראוי לכ"ע' ואינו נגבה לכתובת' ולמזונותיה עד כאן לשונו וכן כתב במהרי"ל בתשוב' בסי' ע"ד וע"ט ע"ש ע"כ אין לנו לכלול ראוי זה בסתם ראוי יעוין שם כי האריך ואפשר שלזה כוונו בניה של לאה הזכרים באמרם שאין לדינה אחותם ליטול בראוי כזה בחשבם ששטר חצי חלק זכר דומה ג"כ לשכר פעולה שמעולם לא בא שום ממון ליד הבת אע"פ שהשטר חצי חלק זכר נכתב בלשון חוב כאלו הלוית לאביה הממון מידה לידו מכל מקום אנו יודעים האמת שלא הלוית לו כלום וכיוצא בזה כתב מהרי"ו בתשוב' סימן מ' ע"ש ואם לזה נתכוונו לא כוונו יפה ויקבלו הרובם את תשובתם תשובה נצחיות מלבד מה שמחו לי' להגאון מהרי"ך תרין אריוות' הגאון מהרש"ל והגאון מהררמ"אי והוכיחו בראיות שאין לנו לחלק בלשון השטר בין ראוי לראוי כאשר יראה המעיין שם בדבריה' ואין אנו באים להעתיק דבריהם אלא נראה לע"ד הקלושה להביא ראיה מחודשת שסתם לשון ראוי כולל נכסי אבא דאבא מהא דתנן בפ' מי שהיה נשוי (דף צ"א) וז"ל היה שם נכסים בראוי אינו כבמוחזק עכ"ל ופירש רש"י היו שם נכסים שראוים ליפול להם ירושה מאבי אביהם ולכשתפול יהיה שם מותר דינר עכ"ל. וכן משמע מלשון הרא"ש שם שהוא מפרש ראוי דמתני' היינו נכסי אבא דאבא וכן כתב הטור א"ה סי' קי"א. הרי קמן שבסתם לשון ראוי משמע נכסי אבא דאבא ותמהני על שלשה גאונים הנ"ל שלא הזכירו ראוי זה בפלפולם. כי לע"ד הקלושה הוא ראוי להביא ממנו ראיה. ואין לדחות ולומר שאין משם ראיה כלל. כי אפשר לומר שלעולם נכסי אבא דאבא הוא ראוי גרוע משארי ראוי. ואין לכלול אותו בסתם ראוי הכתוב בשטר. רק יש לפרש הראוי שכתוב בשטר בראוי טוב שהוא המסתבר שלזה כיון האב והא שפירש רש"י והרא"ש והטור הנ"ל ראוי דמתניתן נכסי אבא דאבא היינו משום שהתם המסתבר הוא שראוי גרוע לא יהא נחשב למותר דינר. אבל ראוי טוב יהא נחשב למותרת ואע"ג שמסקינן התם לפי פירש רש"י שאפילו הטוב והמעול' שבראוי' כגון שהוקרו הנכסים או אסקי ארעא שרטין נמי לא נחשב למותרות וא"כ קשה למה פירש"י נכסי אבא דאבא יש לומר שרש"י פירש כן נכסי אבא דאבא לפי דעת בעל האבעי' שעלה על דעתו שמועטים ונתרבו הוה מותרות וא"כ ע"כ לומר שראוי דמתניתן דלא הוה מותר היינו ראוי גרוע ואין לך גרוע יותר מנכסי אבא דאבא.
<b>דזה</b> אינו דאם כוונת רש"י היה לפרש ראוי דמתניתן ראוי גרוע משום דמסתבר שראוי גרוע לא הוה מותר א"כ ה"ל לרש"י לפרש ראוי דמתניתן נכסי אחי אביהם שהי' לו בנים בשעת מיתת אביהם שהוא ראוי ספק והוא הגרוע שבראוים כמו שכתב רש"י בסוף פ' יש בכור יע"ש אלא ע"כ לומר שרש"י לא בא לפרש ראוי דמתניתן שהוא נכסי אבא דאבא משום שהוא מסתבר אלא משום דסתם לשון ראוי הוא נכסי אבא דאבא אע"פ שהי' לפרש נכסי אחי אביה' שהוא המסתבר א"כ אף אנו נאמר שיש לפרש לשון השטר ראוי סתם נכסי אבא דאבא אע"פ שיש לפרש ראוי אחר שהוא טוב ממנו והוא מסתבר כי אע"פ שאנו אומרים יד בעל השטר על התחתונ' היינו בלשון המסופק אבל לשון שסתמא משמע כך לפי דעת השומעים דנין אותו כך אפי' ליפוי כח בעל השטר כמ"ש הרשב"א בתשוב' ורמא"י מביאו בסי' מ"ב ס"י ואין להקשות א"כ הוא שסתם לשון ראוי משמעו נכסי אבא דאבא אע"פ שיש לפרשו בנכסי אחי אביהן שמסתבר יותר א"כ היכא אמרינן בס"פ יש בכור שלא בראוי כמבמוחזק בסיפא אתי לאתויי נכסי אבא דאבא ופירש"י דאי מרישא ה"א ראוי דקתני רישא דאין הבכור נוטל בו כגון שנפלו לו נכסי אחי אביהם כו' הלא לפי דברינו ראוי סתם אנו מפרשי' נכסי אבא דאבא אע"פ שנכסי אחי אביהם מסתבר יותר די"ל לעולם ראוי סתם משמע נכסי אבא דאבא יותר מראוי אחר יהי' מה שיהי' והא דהוצרך התם לאתוי נכסי אבא דאבא היינו משום דאי לא הדר ותני בסיפא ולא בראוי ה"א בע"כ ראוי דרישא לא איירי בנכסי אבא דאבא דהא אשה גובה כתובתה משטרי חובות שהניח בעלה ומ"ש ראוי זה מזה כמ"ש התוספ' אלא ע"כ לומר שראוי דמתניתן איירי בנכסי אחי אביהם שהוא ספק ראוי לפיכך חזר התנא ותני לא בראוי לאתויי נכסי אבא דאבא ולא דמי למלוה כי מלוה משועבד לכתובת אשה מדר' נתן כמ"ש התו' שם ובב"ב יע"ש:
<b>כללא</b> דמילתא שלע"ד נראה ממה שפירש"י בפ' מי שהיה נשוי אהא דתנן התם היה שם בראוי אינו כבמוחזק היינו היה נכסים שראוים ליפול ירושה מאבי אביהם כו' נראה שסתם ראוי הוא כולל נכסי אבא דאבא ולא משום דהוא מסתבר אלא מצד הלשון וה"ה בנ"ד יש לנו לפרש לשון השטר שכתוב בו ראוי סתם שכוונתו הוא נכסי אבא דאבא ועוד יש לאלו' מילין לדקדק בזה אמנם באשר שאין לנו צורך כל כך בפלפול זה לא נאריך בו ועוד נראה לע"ד להבי' ראי' ברורה לנדון דידן שאין לחלק ולומר שלא היה כוונת האב על ראוי גרוע רק על ראוי טוב דכיון שהוא כתב בשטר וז"ל שאם בז"פ הנ"ל ירצו ויאותו בניו הזכרים כו' כחצי חלק זכר בן פשוט בכל נכסים שיניח אחריו בין מזומנים או כסף או שוה כסף כו' ראוי ומוחזק כו' עכ"ל ולא כתוב בו כחצי חלק זכר בנכסים שיניח אחריו כו' בלא תיבת כל. משמע להדי' שרצה לכלול אפי' דבר שלא היה נכלל אם לא נכתב כל וראי' לזה ממ"ש מהרי"ק בשורש י"ג וכל שורש ההוא ראיה לנדון דידן למעיין שם) בסופו וז"ל ועוד דאפילו היה אפשר לומר דלישנא אשר יהיה לה ולישנא דראוי לא משמע שפיר אותה ירושה (היינו שטר חצי זכר ע"ש) מה שאינו כן. אפילו הכי מאחר שכתב וז"ל הנני מסלק את עצמי מכל נכסי זוגתי כו'. עד או אשר יהיה לה. וחזר עוד אח"כ וכתב ואין לי בהם שום צד זכות בכל נכסי זוגתי כו' ולא בכל מה שיש לה יתר על נדוניית' לא בראוי ולא במוחזק ותמיד כתב בכל ומכל ולא כתב ואין לי צד זכות בנכסי זוגתי כו' ולא במה שיש לה יתר כו' מבלי שיכתוב כל שמעינן מינה שרצה לכלול כל דבר אפילו מה דלא הוה משתמע אי לא כתב כל כדמוכח בהדיא בפי' מי שמת דף ק"נ וז"ל אמר ש"מ מטלטלין לפלניא כל מיני תשמישתו אקרי מטלטלי בר מחטי ושערי ואי אמר כל מטלטלי אפילו חטי ושערי הרי לך בהדיא דאע"ג דלישנא דמטלטלי לא הוה משמע חטי ושערי בדלא אמר כל כי אמר כל אמרינן אפילו חטי ושערי כו' ה"נ ל"ש אפילו היינו אומרי' דלא משמע כולי האי הך ירושה בלא לישנא דכל מ"מ כיון דאמר כל משמע שפיר אפילו הך ירושה כו' עכ"ל:
הנה עין בעין יראה הרואה שנדון של מהרי"ק הוא דומה בדומה לנדון דידן וכשם שכתב הוא שיש לכלול בלשון ראוי שטר ירושה של האשה כיון שכתב בשטר בכל נכסים. ה"ה נמי בנ"ד ולע"ד נראה שזה הוא ראיה שאין עליו תשובה למי שאינו מעקש ומקבל האמת ממי שאמרו גם הראיה שמביא מהרי"ק בשורש ההוא ששטר הירושה נכלל בסתם נכסים מהא דאמרינן בפי' מי שמת (דף ק"כ) עבדא איקרי נכסי כו' שטרי אקרי נכסי כו'. אותו ראיה הוא הדין והוא הראיה לנדון דידן. ואין לחלוק ולומר בשלמא התם שהבעל היה מסלק את עצמו מנכסי אשתו אמרינן שבכלל נכסי' הוא ג"כ שטר ירושה וסילק את עצמו גם ממנו אבל בנ"ד שרצה האב לזכות לבתו נכסים אין לנו לומר שיהיה לבת חלק בשטרות כי שטרות צריכין כתיבה ומסירה. ודמי' להא שכתב הטור בח"מ סי' רמ"ח בשם תשובת הרא"ש וז"ל ראובן נתן לאשתו כל נכסיו במתנת בריא כו'. תשובה ודאי שטרות בכלל נכסים הם מיהו ה"מ בש"מ שאין צריך קנין כו'. אבל בריא שאינו יכול להקנות שטר אלא בכתיבה ומסירה אע"פ שהקנה לה השטרות בקנין כיון שלא היתה במסירה לא קנתה כו' עכ"ל זה אינו ודאי אלו בא להקנות לבתו חלק בשטר לא היה יכולה להקנות אם לא ע"י כתיב' ומסירה. אבל מאחר שאין מזכה לה חלק בשטר כי אם על ידי תנאי אם לא ירצו בניו הזכרים לשלם לה סך החוב בענין זה יוכל להקנות ולהתנות אפי' בשטרות בלא כתיבה ומסירה וק"ל:
<b>והנה</b> באמת לע"ד הקלושה היה נראה להביא ראי' ברורה שאין לחלק בין ראוי שבא לידו לראוי שלא בא לידו. דאיתא בפרק שור שנגח ד' וה' (דף מ"ג עמוד א') דאוקי התם הברייתא דתני הכה את האשה ויצאו ילדיה נותן נזק וצער לאשה כו'. אין האשה נותנת ליורשים כו' בגרושה ופריך בגמרא ולוקמא לרבה כגון שגבו מעות ולר"נ כגון שגבו קרקע כו' וקשה למה הקשה לוקמי לר"נ בגבו קרקע דמשמע אבל בגבו מעות לא יכול לאוקמי הוה לי' להקשות ונוקי ליה לרב נחמן בין גבו קרקע בין גבו מעות דע"כ לא קאמר התם רב נחמן דלא הוה מלוה כראוי אלא כמוחזק לגבי בכור כשגבו מעות היינו משום דכבר היה המעות פעם אחד ביד האב המלוה אבל נזקי אשתו. דמעולם לא בא שום דבר ליד האשה והוא ראוי גרוע. מודה ר"נ דלא ירית בעל בין גבו קרקע בין גבו מעות. אלא עכ"ל שאין חילוק כלל בין חוב לחוב איברא שהתוס' כתבו שם בד"ה ולר"נ מ"ש ולר"נ כגון שגבו קרקע היינו נמי קרקע. ולא בא למעוטי מעות כו'. א"כ אין מכאן ראיה כלל. אבל מ"מ ר"י מפרש ולר"נ שגבו קרקע היינו דוקא קרקע ולא מעות א"כ קשה מה שהקשינו אלא ע"כ לומר לפי פירש ר"י שאין לחלק בין חוב שכבר היה המעות ביד המלוה. לחוב שלא היה מעולם שום דבר ביד מי שחייב לו. כגון נזקין. או כגון נדון דידן. ופירש ר"י הוא עיקר שהתו' הקשו על פי' הא' בפרק יש נוחלין (דף קכ"ז ע"ב) ד"ה גבו מעות כו' ע"ש ותפסו לפירש ר"י עיקר אמנם באשר שהגאונים הנ"ל כתבו בפשיטות שיש לחלק בכן אני מבטל דעתי הקלושה בזה. מ"מ אני אומר אם לזה כוונו בניה של לאה הזכרים לא כוונו יפה ויקבלו הרובם את תשובתם נ"ל גרשון אשכנזי.
<b>שאלה</b> <b>עו</b> מי כמוהו מורה צדק בהוראתו. אלוה מעמל חילק לו מחכמתו בכיילא רבה כיילי לי' מדתו. אין דלתי העזרה ננעלה על כמותו. זיו הדרו מבהיק כצאת השמש בגבורתו. ה"ה אהו' אדוני מורי מאורי חמי הגאון הגדול המופלא והמופלג. כל סתום ונעלם מברר ומלבן כשלג. על חיל"ק אומ"ן ופיל"ג. נ"י ע"ה פ"ה ר"מ ואב"ד הישראלי. אוני וחילי כמהר"ר מענדל נרו לא יכבה וכחול ימים ירבה. ולכל העומדים צפופים. כעצי שטים דרך גדולת"ם ומסתופפי' בצלו צל המעלו' צל החכמ'שלום עד בלי ירח. ואור תורתו עליה' יופיע ויזריח. עד כי יבא שילה מלך המשיח. מאפס הפנאי וטרדות חבילות ואגודות. אינני אוכל לכוין דעתי בכתב ולארוג מליצו' וחידות אך ורק באתי לשקוד על דלתותיו כדי שאילת שלום תלמיד לרב ושלום כל הנלוים אליו כי באלה חפצתי מאלפי זהב וכסף נבחר. תו אהו' אדוני מורי ע"ד שהוד רום מעכ"ת במקום גדולתו ענותנותו תרבני והרשני ונתן לי פתחון פה לחוות דעתי דעת פעוטת בענין איזה חלוקים שנפלו בשטר חצי חלק זכר כמבואר להבא ובאשר שהלב יודע מרת נפשו ונפשי יודעת מאד את מך ערכי. שלא שמשתי כל צרכי. אין בי לא גמרא ולא סברא ולא ידעתי דין תורה ע"כ זחלתי ואירא ונחבאתי אל הכלים לבלתי הכלם וביותר שדברי הוד מעכ"ת האירו אל פני אשר פלפל וצידד לכל הצדדים בחכמתו הנפלאה הייתי משתאה. ואמרתי אשרי עין אשר ראה כל אלה אומדנות מוכיחות כולם נכוחות. בנויות ברמה על אדני השכל והמדע בלי דוחק כעליות מרווחות. ומה אני ומה כחי כי אייחל חולין הוא לי לומר תניא דמסייע לך וכי בלאו הכי לא ידענא שמשה שפיר קאמר ומכ"ש וק"ו ב"ב של ק"ו שאינני כדאי לחלוק על דבריו ח"ו ע"כ אמרתי שתיקתי יפה מדיבורי. אך ורק באשר שהוד רום מעכ"ת הפציר בי שינה ושילש לגזור עלי אומר ונתן לי פתחון פה לפניו בענין הנ"ל אמרתי כדי שלא יאמרו התלמיד כמה סרבן וקשה מטובו קאמינא לדון לפניו על קרקע קשה דרך פלפולא בעלמא לא להלכה ולא למעשה וזה לשון השאלה:
<b>ראובן</b> השיא את בתו ונתן לה שטר חצי חלק זכר כמו שנוהגין האידנא שנתחייב לבתו וליורשיה יוצאי חלציה בסך אלף זהובי' לשלם שעה אחת קודם מיתתו או בניו הזכרים יתנו לה כחצי חלק זכר כו' ואחר כך מת ראובן ולא הניח בן זכר ולא זרע ממנו רק בנות ואין לשאר הבנות שטר חצי זכר רק לזו לבד ותובעת זו ליקח מנכסי אביה בשח"ז שלה עודף על חלק ירושת בין שאר הבנות בטענה ששטר חצי זכר נעשה דרך שטר חוב ותובעת שיתנו לה תחילה אלף זהובים ואח"כ תחלק עמהם בירושה. כי אביה לא התנה לסלקה בחצי ח"ז אלא אם יהיו לו בנים זכרים אבל בשביל בנות לא התנה. ושאר הבנות אומרים שאין לה כלום בשטר חצי זכר שלה כי מתחילה לא נעשה השטר חצי זכר אלא אדעתא אם יהיו לו בנים זכרים שאז אין לבת כלום במקום בנים שתקח בשטר חצי זכר שלה אבל כשאין לו בנים זכרים ולא זרע מהם שאז נוטלת היא בין שאר הבנות בתורת ירושה אין מקום לשטר זה לחול כלל. כי אדעת' דהכי לא ניתן לה שטר זה ע"כ לשון השאלה אות באות וה' יראני מתורתו פלאות:
<b>תשובה</b> הנה השואל לא ביאר בשאלה רק שראובן מת ולא הניח בן זכר ולא זרע ממנו. אבל לא ביאר אם בשעה שהשיא ראובן את בתו הוה ליה בנים זכרים ואח"כ בחיים חיותו מתו הבנים ואזל לשאול בלא בנים זכרים ובלא זרע מהם. או אם גם בשעה שהשיא ראובן את בתו לא הוה ליה בנים זכרים. גם לא ביאר בהשאלה אם החלק המגיע להבת מכח ירושתה עם שאר הבנות עולה כסך המפורש בהשטר דרך משל שהניח אחריו ד' בנות וסך העזבון עולה לסך ד' אלפים. נמצא שחלק ירושתה עם שאר הבנות שוה ממש לסך המפורש בהשטר או אם שהסך העזבון אינו עולה לערך ד' אלפים נמצא שחלק ירושתה אינו מגיע לסך המפורש בהשטר ובהיות שלע"ד הקלושה נראה לכאורה שהדין מתחלק לפי חלוקים אלו ע"כ אבאר כל א' וא' מהפנים הנ"ל מה דינו כפי אשר יורני אשר אש דת מימינו וזה החלי בעזרת ה' חילי צורי וגואלי לבאר אופן א' משלי.
<b>אם</b> ראובן כתב לבתו שתטול כחצי חלק זכר סתם ולא הזכיר בו שום חוב מסך מפורש ובשעת כתיבת השטר הוה ליה בן א' ואח"כ בחיים חיותו של ראובן מת הבן על פניו ולא הניח זרע קיימא ואח"כ מת גם ראובן והניח אחריו דרך משל ד' בנות מה דינם של הבנות האלו בעזבון של אביהם אם יש להבת האחת שיש לה שטר חצי זכר איזה יתרון על שאר הבנות או לא רק חולקת העזבון בשוה חלק כחלק והנה לכאורה היה נראה לומר שאין להבת הזאת שום יתרון על הבנות האחרות כיון שלא נזכר בשטר רק שתטול כחצי חלק זכר ובאשר שאין כאן בנים שיטלו כלום כי מתו א"כ המתנה בטלה מעצמה
<b>אמנם</b> כד מעיינין שפיר נראה לע"ד שהדין דין אמת והכל מתוקן שבנדון הזה אותו הבת שיש לה שטר חצי זכר כנ"ל נוטלת עכ"פ חלק שליש מכל הנכסים שה"ל לראובן בשעת נתינת השטר ודבר זה נלמד מהא דאיתא בפ' יש נוחלין (דף קכ"ח ע"ב) וז"ל שלח ר' אבא האומר תטול אשתי כאחד מן הבנים נוטלת כאחד מן הבנים אמר רבא ובנכסים של עכשיו ובבנים הבאים לאחר מכאן עכ"ל וכתב שם הרא"ש בפסקיו וז"ל נוטלת כבנים הבאים לאחר מכאן בין נתרבו בין נתמעטו כדפירש הרשב"ם ויראה דאם מתו כל הבנים דשקלה כבנים דהשתא והשאר להיורשים דאפילו אם נתרבו הבנים הוה מסתבר למימר דשקלה כבנים דהשתא. אלא דאמידנא לדעתיה דדעתו של אדם קרובה אצל בניו ואינו רוצה לפחות חלק הבנים אשר יוולדו לו. אבל אם מתו כל הבנים מסתברא דאזלי' בתר בנים דהשתא עכ"ל הרא"ש. וכן כתב רי"ו נתיב כ"ג חי"א וכן פסק הב"י בש"ע באה"ע סי' ק"א ס"ג. הרי לפנינו אם אמר תטול אשתי כא' מן הבני' ומתו כל הבנים תטול כאחד מן הבנים שהיה לו בשעת המתנה. ולא אמרינן כיון שבשעת מיתתו שהוא שעת זכיית המתנה אין כאן בן שתטול בחלקו ממילא בטלה המתנה. ה"ה נמי בנדון דידן תטול הבת כחצי חלק זכר כפי הזכרים דה"ל בשעת המתנה. ולא אמרינן כיון שבשעת גמר זכיית המתנה אין כאן בנים זכרי' שתטול כחצי חלקם בטלה המתנה ממילא:
<b>ועדיין</b> יש לבעל דין לחלוק ולומר שאין הנדון דומה לראיה כלל. כי ע"כ לא אמרינן התם שתטול כא' מן הבנים דהשתא אם מתו כל הבנים. אלא משום דאין סברא כלל לאמד דעת הנותן שכוונתו היתה שלא תטול אשתו כלום אלא אם יהיו לו בנים זכרים שירשו אותו אבל אם לא יהיו לו בנים לירשו רק יורשים אחרים אזי לא תטול כלום כי זה הוא דבר שאין לו שחר ונהפוך הוא אבל בנ"ד שסברא נכונה יש לאמד דעת אביה שלא נתן לה כחח"ז אלא אם יהיו לו בנים זכרים שאז אין הבת יורשת כלום במקום בנים זכרים. אבל אם לא יהיו לו בנים זכרים שירשו אותו רק בנות שאזי גם הבת הזאת נוטלת חלק ירושתה עם שאר הבנות אזי לא תטול כלום משום שטר מתנתה כי אדעת' דהכי לא כת' לה השטר מתנה רק אמרינן כיון שרווח בית' מחמת הירוש' ויתרה מתנתה אף אתה אמור לו ע"כ לא אמרי' שויתר' מתנתה משו' רווח בית' של הירוש'. אלא אם נוטלת משום ירוש' כאותו הסך שהית' נוטלת משום מתנת' או יותר אבל כמו בנ"ד שאותו סך המגיע לה מחמ' חלק ירושת' לא יגיע לאותו הסך שהיתה נוטלת משום מתנתה לא אמרינן ויתרה מתנתה משום רווח בית' של ירושתה כי אין זה ריוח רק הפסד. וראי' לזה מהא דאיתא בפ' מציאת האשה (דף ס"ט) אתמר מי שמת והניח שתי בנות ובן וקדמה הראשונה ונטלה עישור הנכסי' ולא הספיקה השני' לגבות עד שמת הבן א"ר יוחנן שני' ויתרה. אמר ר' חנינא גדולה מזו אמרו מוציאין לפרנסה ואין מוציאין למזונותי' ואת אמרת שנייה ויתרה כו' א"ל אנא רווח בית' מהני נכסי קאמינא עכ"ל וכתבו התוספת וזה לשונו יש להסתפק אם הניח עשר בנות דליכא רווח בית' מהו עד כאן לשונו משמע שע"כ לא מספקא להתוס' אי אמרינן ויתרה או לא אלא במקום דליכא ריוח וגם הפסד אין כאן אבל במקום דאיכא הפסד פשיטא להו להתו' דלא אמרינן ויתרה כי אין זה רווח בית' רק הפסד וכן כתב הנ"י להדיא לפי דעת התוס' וז"ל ונסתפקו בתו' היכא שמת הבן ונשארו עשר בנות שלא נישאו כו' (פי' ונשארו עשר בנות ר"ל אחר מיתת האב אבל אחר מיתת הבן לא נשארו רק תשע שלא נישאו כנ"ל) מ"מ משמע היכא ששיעבד הבן נוטלת עישור נכסים דאלו נדין אותה יורשת לא תטול כלום ומדין עישור מוציאן לפרנסה ונמצא שאין בירושה ריוח רק הפסד עכ"ל הרי קמן במקום דאיכא הפסד לא אמרינן ויתרה ה"ה נמי בנ"ד אם חלק ירושתה לא יגיע לחלק מתנתה לא אמרינן ויתרה מתנתה כי אין זה ריוח רק הפסד הן אמת שמשמעות לשון הנ"י משמע דוקא היכא ששיעבד הבן כל הנכסים ואי נוטלת משום ירושה אינה נוטלת כלום לפיכך לא אמרינן ויתרה אבל אם נוטלת קצת משום ירושה אפשר לומר שויתרה אבל אין סברא לומר כן וגם מדברי התוס' לא משמע כן.
<b>ועדין</b> יש מקום לחלוק ולומר דוקא גבי עישור נכסי שהוא תקנתא דרבנן הוא דאמרינן כל זמן שלא יגיע לה מחמת ירושה כאשר יגיע לה מחמת עישור נכסים לא ויתרה כלום כי כך היתה תחלת תקנתא דרבנן שלא תאבד זכותה של עישור נכסי אלא היכא שנוטלת משום ירושה כאותו הסך שנוטלת משום עישור נכסי אבל במקום שאינה נוטלת כ"כ מחמת ירושה לא תאבד זכותה של ע"נ אבל במתנה שאדם נותן לבתו מדעתו ורצונו אפשר לומר שדעתו היה במתנה זו דוקא אם יהיו לו בנים זכרים ולא תטול כלום משום ירושה אזי תטול משום מתנה כדי שלא תצא חנם בלא כסף מבית אביה אבל אם לא יהיה לו בנים זכרים ותטול משום ירושה אפי' כל שהוא ולא תצא חנם אין כסף אדעת' דהכי לא כתב לה כלום. כי אין לנו לדמות מתנה שאדם נותן מדעתו לתקנת' דרבנן. אבל כד מעיינן שפיר לית' הא מלתא דכבר דחו התו' סברא זו לחלק בין תקנת' דרבנן ובין מתנה שאדם נותן לדעתו בשתי ידים דאי' בתו' פי' מי' שמת (דף קמ"א ע"א) ד"ה אלא לאביי כו' וז"ל בסוף הדבור. אבל אין לומר דלרבא נמי אתי' רישא דדוחין אותו ויש לו אפי' כרשב"ג אע"ג שאין דעתו של אדם אלא על זכר ידוע ונקיבה ידוע. מ"מ רישא דמיירי בתנאי ב"ד במזון הבנות שאני דא"כ כו' אלא ודאי אין לחלק דחכמים לא תקנו אלא לפי דעת האדם כו' והכי משמע בפ' נערה דלפי דעת האדם תקנו מזון הבנות דקאמר התם לענין זילותא אלמנתו עדיפא ליה לענין רווחא בתו עדיפא לי' עכ"ל הרי לפנינו שכתבו התוס' להדיא שאין לחלק בין תקנת' דרבנן ובין מתנה שאדם נותן מדעתו ורצונו כי כל מה שתקנו חכמים על פי דעת בני אדם תקנו ולא חלקו כלל. אף על פי שהיה אפשר לחלק ולומר לעולם רישא דמתניתן דדוחין אותו ויש לו אתי' כרשב"ג אף על פי שסבירא ליה אין דעתו של אדם אלא על זכר ידוע ועל נקבה ידוע היינו דוקא לענין מתנה שאדם נותן מדעתו אבל רישא דמתני' דמיירי בתקנתא דרבנן במזונות שהם תנאי ב"ד שאני והא דאמרינן בריש פ' נערה שלפי דעת בני אדם תקנו מזונות הבנות היינו דוקא מזון הבנות תקנו ע"פ דעת בני אדם במזון הבנות אבל מנא לן למימר שחכמים ז"ל תקנו מזון הבנות ע"פ דעת בני אדם במתנה דלמא בדעת בני אדם נמי יש לחלק בין מתנה בעלמא שהוא נותן לבנו או לבתו ובין מזונות שהוא רוצה שיתזנו בנותיו מנכסיו אפילו נקבה שאינ' ידוע ומ"מ לא רצו התוס' למיחת להכי והחליטו שבכל ענין אנו מדמים תקנתא דרבנן למתנה שאדם נותן מדעתו אף אנו נאמר שדעת' דרבנן בתקנת' שהבת תטול עישור נכסי לאחר מות אביה היכ' דליכ' אומדנ' כדעת בני אדם במתנתן וכיון שאמרינן גבי עישור נכסים דאי לא רווח בית' מחמת ירושה שאינה נוטלת מחמת ירושה כסך שהיתה נוטלת מחמת עישור נכסים לא אמרינן שויתרה העישור מחמת הירוש' א"כ מוכרחין אנו לומר שגם במתנה שאדם נותן מדעתו לא ויתרה מתנתה בשביל ירושה אלא א"כ שיגיע חלק ירושתה לאותו הסך שהית' נוטלת מחמת שטר מתנת' דאל"כ אלא נאמר דדעת בני אדם במתנתן הוא דוקא אם לא תטול כלום משו' ירוש' אבל אם תטול כלום משום ירושה אפי' כ"ש לא תטול כלו' משום מתנ' א"כ ה"ל לרבנן לתקן ג"כ כך גבי עישור נכסי כי כל מה שתקנו חכמי'ע"פ דעת בני אדם תקנו אלא ודאי גם בדע' בני אדם לא שייך לומר ויתרה מתנת' מחמת רווח בית' של מתנת' אלא דוקא היכא שחלק ירושת' מגיע לאותו הסך שהית' נוטל' משום מתנתה:
<b>והנה</b> ראיתי בדברי קדשו ובכתב הוד יקרו אשר ייחד לי ע"י האלוף כה"רר מיכל וז"ל כללא דמילתא שנ"ל נכון כו' חדא הא דכותבין שטר חצי זכר דרך חוב כו' ואידך דלאו בדעת האב תליא מילתא אלא בדעת גדולי האחרונים שקבעו מנהג זה כו' וא"כ יש לנו לדמות מנהגם בענין כעין תקנת עישור נכסים מחכמינו ז"ל עכ"ל משמע מתוך דברי מכ"ת שיש לנו לדמות מנהג זה של שח"חז לעישור נכסים וא"כ הוא שזכיתי לדין שגבי עישור נכסי לא אמרינן ויתרה במקום דאיכ' הפסד ה"ה גבי שטר חצי זכר אית לן למימר כן אמנם מה שכתב מכ"ת דלאו בדעת האב תליא מילת' כו' משמע שתקנת' דרבנן אינה ע"פ דעת בני אדם צריך לי עיון כי הוכחתי מתוך דברי התוס' דפ' מי שמת שאין לנו לחלק בין מתנות שאדם נותן מדעת ובין תקנת' דרבנן כמו שכתבתי לעיל כללא דמילתא שלע"ד הקלוש' נראה שאין לנו לומר שהבת ויתרה משום שהיא נוטלת חלק בירושת' אלא כשמגיע חלק ירושתה עכ"פ כאותו הסך שהיה מגיע לה מכח מתנת' וכן משמע לי מדברי קדשו דמר שכתב וז"ל כיון שהבת הזאת נוטלת חלק שלם מדין ירושה בין שאר הבנות תו אין מקום כלל לשח"ז זה לחול כיון שיש לה יותר מחצי חלק זכר עכ"ל וכן שינה ושילש מעכ"ת בלשון זה בכמה דוכתא משמע מדבריו שלא ויתרה מתנתה אלא היכא שמגיע לה מכח ירושתה עכ"פ כאותו סך שמגיע לה משום מתנת' ולא בפחות מאותו הסך:
<b>וכיון</b> שזכינו לדין אם לא נכתב בשטר שום חוב על איזה סך מפורש רק כתב לה סתם תטול בתי כחצי חלק זכר אם מתו הבנים בחיים חיותו היא נוטלת עכ"פ כחצי חלק אחד מן הבנים דה"ל בשעת המתנה ה"ה נמי שיש לנו לומר כן אם נכתב השטר בלשון חוב בסך מסוים שאין לדחות ממתנתה משום שהיא נוטלת חלק ירושת' אם לא יגיע לה מחמת ירושתה עכ"פ כאותו סך שהית' נוטלת מכח שטר מתנתה דהיינו חצי חלק כא' מן הבנים דהשתא או סך המפורש בשטר כי לא נכתב בשטר סך מסויים בתורת חוב גמור לגרע כח הבת אלא לענין זה שאם חצי חלק זכר יעלה ויגיע ליותר מסך המפורש בשטר אזי הרשות ביד הבנים הזכרים ליתן לה סך המפורש בשטר ובזה היא מסולקת אבל לענין אחר אין לנו לגרע כחה בשביל שמפורש בשטר סך מסוים בלשון חוב גמור רק לייפות כחה ע"כ יש לנו לומר גם בנדון זה שלא ויתרה מתנת' משום שהיא נוטלת חלק עם הבנות משום ירושה אלא אם מגיע לה משום ירושה כאותו הסך שהיה מגיע לה משום מתנת' וכיון שזכינו לדין שהדין כן אם ה"ל לראובן בנים זכרים בשעת המתנה ואח"כ מתו בחיים חיותו ומפורש בשטר סך מסוים נראה לע"ד שה"ה נמי הדין כן אם לא ה"ל לראובן בנים זכרים כלל כי אין לנו לחלק בין ה"ל בנים זכרים ללא ה"ל אלא אם אין מפורש בשטר איזה סך מסוים דאז אם ה"ל בנים נוטלת כאחד מן הבני' דה"ל בשעת המתנה ואם לא ה"ל בנים כלל לא תטול כלום כי אין אנו יודעים כמה תטול כי כתוב בשטר שתטול כחצי חלק זכר ואין כאן בנים זכרים כלל לידע כמה הוא חצי חלק ע"כ המתנ' בטל' מעצמה אבל אם מפורש בתוך השטר איזה סך מסויים הרי גילה דעתו שכוונתו לזכות את בתו באותו הסך או בחצי חלק זכר אין חילוק בין ה"ל בנים או לא ה"ל בנים לעולם היא נוטלת על כל פנים כפי סך המפורש בשטר כי אע"פ שאין לו בנים מ"מ אין לנו לומר ויתרה אם אין כאן רווח בית' בודאי שיגיע חלק ירושת' כסך המבואר בשטר כל זה נלע"ד נכון אף אם נניח שכל כוונת הנותן היא כדי שתטול כחצי חלק זכר ולא על גוף החוב מ"מ אמדינן לדעתיה שכוונתו שתטול עכ"פ בקרוב לאותו הסך המפורש בשטר שהוא בקרוב חצי חלק זכר אצל סתם בני אדם ולכן כותבים כל שטר חצי זכר בשוה בסך קצוב וכמ"ש הוד רום מעכ"ת דברים בטעמים ונימוקים ודברי פי חכם חן:
<b>אבל</b> אם חלק ירושת' עם שאר הבנו' מגיע לאותו סך המפור' בשטר או יותר צריך פנים אם תטול סך המפור' בשטר נוסף על חלק ירושתה עם שאר הבנות או אמרינן כיון שרווח בית' והיא נוטלת משום ירושה כאותו הסך שהיתה נוטלת משום מתנתה ויתרה מתנת' והנה לכאורה היה נראה לומר כיון שרווח בית' ונוטלת חלק ירושה בין הבנות ויתרה מתנת' ודמיא להא דאיתא בפ' מציאת האשה שכתבנו לעיל שס"ל לרבי יוחנן שניי' ויתרה משום רווח בית' ה"ה נמי בנדון דידן יש לנו לומר ויתרה כי הרי"ף והרמב"ם ויתר הפוסקים פסקו כר' יוחנן ואפ' הרא"ש שפסק ע"פ הירושלמי כר' חנינא דס"ל שלא אמרינן שניי' ויתרה מ"מ נלע"ד לומר שבנדון דידן גם ר"ח מודה שויתרה מתנתה כיון שהיא נוטלת משום ירושה כי ע"כ לא קאמר ר"ח שלא אמרינן שנייה ויתרה אלא התם משום דלא רווח בית' מאביה כי מיד שמת אביה ירש הבן את הנכסים ואח"כ כשמת הבן רווח ביתה בירושה שהיא יורשת מאחיה. וס"ל לר"ח דהוה דמי כאלו מצאה מציאה בשוק דלא אמרינן רווח בית' וויתרה ה"ה נמי בנדון זה כשהיא יורשת את אחיה אבל ר"י ס"ל כיון שנתרווח בית' מהני נכסי שהיו משל אביה אמרינן שויתרה אבל בנ"ד שנתרווח בית' משל אביה בלי שום אמצעו' אחיה גם ר"ח מודה שויתרה וזה נראה לע"ד נכון. ממילא נראה לכאורה שאליבא דכ"ע אמרינן בנ"ד שהבת ויתרה מתנתה וכן העלה הוד רום מעכ"ת מראיה זו שאין להבת ליטול כלום משום שח"ז כיון שהיא נוטלת משום ירושה והנה הוד רום מכ"ת שדא נרגא בראי' זו ממ"ש מהרי"ו בפסקיו סי' ט"ז (ורמ"א מביא דבריו בקצור בסי' צ' בהגה) וז"ל ואע"גב דאומדנא דדעת' הוא שאבי הבת לא היתה כוונתו אלא על בתו או זרעה מ"מ כיון שהודה שחייב לבתו לא אמרינן אהודאה אומדנא דדעת' וכן משמע כו' עכ"ל הרי משמע שלא אמרינן אומדנא גבי שח"ז כיון שהאב הודה שהוא חייב לבתו אם כן גם בנדון דידן אין לנו לילך בתר אומדנא והוד רום מעכ"ת בחריפותו רמי דקלא וזקפא ונחית לחלק בין אומדנא לאומדנא והביא ראיות נכוחות שיש לחלק בין אומדנא לאומדנא דמוכח ומסיק בסוף דבריו שב"נד אומדנ' דמוכח הוא וזה לשונו בקיצור וכאן גבי נדון דידן איכא אומדנא דמוכח כיון דתלי בח"חז ואמר אם בניו הזכרים יתנו לה כח"חז יהא החוב מחול הרי מוכיח לשון זה דאדעתא שיהיו לו בנים זכרים כתב כן ובכ"הג גם מהר"יו מודה דאזלינן בתר אומדנא אע"פ שהבת טוענת אדרבה שזה הוא לה לזכות ואומרת דדוקא אם יהי' לו בני' זכרים התנה שיכולים לסלקה בחצי חלק זכר אבל בשביל בנות לא הותנה מ"מ טפי מסתבר למימר איפכא כו' ועוד נראה דלא דמי נדון דידן להא דמהרי"ו כו' אבל בנ"ד אין הוכחה בשטר על זה שאם לא יהי' לו בנים זכרים שתטול בתו חובה סך אלף זהובי' כו' עכ"ל הוד מעכ"ת והנה נפשי יודעת מאד שאין זכרון לסברתי האנושה והקלוש' כקורת העכביש עם סברתו העצומה והאלומה כקורת בית הבד מכל מקום מטובו דמר קאמינא שגברא קא חזינא ותיובתא קא חזינא אבל פרוקא לא קא חזינא כי הנרגא ששדא מעלת כ"ת בראי' הנ"ל נכית לה חויא דרבנן ולית לה אסות' שלע"ד הקלושה נראה שמוכח שפיר מתוך לשון השטר שיחול החוב גם על הבנות אם לא יהיו לו בנים זכרים וזה הוא לשון השטר כאשר מצאתי בכתובי' וגם בדפוס והרי כל סך הנ"ל קבלתי עלי ועל יורשי אחרי בהלוואה וברשו כו' עכ"ל מלשון זה משמע שפיר שאם לא יהיה לו בנים זכרים שירשוהו שאזי הבנות יורשת אז חל החוב על הבנות כי מלת יורשי משמע בנים ובנות דהיינו אם יהיה לו בנים זכרים שירשוהו אזי יחול החוב עליהם ואם לא יהיה לו בנים זכרים שאז הבנות הם יורשיו אז יחול החוב על הבנות ובזה לשון השטר מפורש ברווחה שמתחלה קיבל החוב מסך המפורש עליו ועל יורשיו דהיינו בנים זכרים אם יהיה לו ועל בנותיו אם לא יהיה לו בנים זכרים ואח"כ מתנה התנאי לטובת בניו זכרים אם יהיו לו שיכולים לסלק החוב בחח"ז אבל אם לא יהיה לו בנים ויהיה בנותיו יורשת אותו אזי סך החוב במקומו עומד. ואין להבנות מקום להפטר מן החוב כלל. ואין לומר שלשון זה הכתוב בשטר שקיבל החוב עליו ועל יורשיו אין כוונתו רק על בנים זכרים שהם סתם יורשיו אבל אין כוונתו שיהיו בנותיו יורשת אותו. כי אדרבא יותר יש לנו לומר שכוונתו במלת יורשי על בנותיו בנ"ד כיון שאין לו באותה שעה רק בנו'. מאשר נאמר שכוונתו היה במלת יורשי על בניו הזכרים אשר יוולדו לו לאחר מכאן. וראיה לזה מהא שכתב מהרמא"י בח"מ סי' רמ"ח ס"ז בהג"ה וז"ל אמר נכסי לפלוני ואחריו ליורשי והיה לו בשעת הנתינה בת אחד ואח"כ נולדו לו בנים י"א דזכתה בהן הבת דלא היה כוונתו רק על היורשים שהיו לו בשעת המתנה עכ"ל:
<b>והנה</b> פשיט' לפי דעת מהר"מאי בד"מ שכתב שדין זה נלמד ממ"ש הטור סי' רמ"ח ס"י יש לנו ללמוד נ"ד מהתם כי הוא ממש כנדון דידן כי זה הוא לשון הד"מ. כתב הב"י האומר נכסי לך ואחריך ליורשי ולא היה לו בשעת המתנה רק בת אחת ואח"כ נולדו לו בנים מי נוחל הנכסי' מכח מה שאמר ואחריך ליורשי הבת או הבני' עיין במרדכי פ' יש נוחלין עכ"ל ויגעתי ודקדקתי ולא מצאתי שם ולקמן ס"י נראה מדברי רבינו שאין כוונתו אלא ליורשים שהיו לו בשעת המתנה שכתב לקמן ואם אמר ואחריך ליורשי והיה לו בת כו' ואם אין לה זרע אין שאר יורשיה עומדי' במקומה עכ"ל הטור ונ"ל הטעם משום דהואיל בשעת המתנה לא הוה ליה שאר יורשים לירש ודאי לא כיון רק על הבת או זרעה דהיו היורשי' בשעת המתנה וכן נראה לי דעת רבינו ודלא כהב"י שתמה על רבינו וכתב תמה אני כו' ומה שנ"ל כתבתי עכ"ל הד"מ הרי שכתב בהדי' ופירש כן דעת הטור שאמרינן שדעת בני אדם במלת יורש הוא על היורש שיש לו באותו שעה ולא על הקרוב יותר אשר יולד לו לאחר מכאן א"כ בנדון דידן אם לא היה מפורש בתוך השטר שהברירה ביד בניו הזכרים כו' אשר מתוכו מוכח שהחוב חל גם על הבנים היינו אומרים שמ"ש קבלתי עלי ועל יורשי כוונתו על הבנות שהיו יורשיו באותה שעה א"כ אף אם אנו מוכרחי' לומר שבמלת יורשי כלל הזכרי' מ"מ אין סברא לומר שכלל במלת יורשי דוקא זכרים אשר יולדו ולא בנות דאית ליה באותה שעה וזה נלע"ד פשוט אמנם במחילת אלף מכבוד תורתו של הגאון מהר"מאי שכתב ואני דקדקתי ועיינתי ולא מצאתי שם אשתמטתיה ליה להגאון מ"ש המרדכי פ' י"נ סי' תש"צא וז"ל קבלתי ממורי מהר"רי ממגנצא שאפי' אם יהיה לו בנים זכרים אחר שאמר נכסי לסבת' שלא ירשו כי אם אותה הבת דאין אדם מקנה דבר למי שלא בא לעולם ואני דנתי כו' עכ"ל (במרדכי זה יש לי כמה הרהורי דברי' במ"ש לסתור מ"ש ואני דנתי רק אין כאן מקומו):
<b>והנה</b> לכאורה נראה מדברי המרדכי סתירה לדברינו שכתבנו שמסתמ' אין כוונת האדם במלת יורשי כי אם על היורשי' דאית ליה בהאי שעתא. כי מדברי המרדכי הנ"ל משמע לפי שאמרינן אין אדם מקנה דבר למי שלא בא לעולם לכן אמרינן שכוונתו היה על הבת שהיה ליה בשעת שאמר ואחריך ליורשי ולא על הבנים אשר יולדו לו לאחר אבל מכאן במקום דלא שייך האי טעמא שאין אדם מקנה דבר למי שלא בא לעולם כמו בנדון דידן דלא שייך האי טעמא אמרינן שפיר שכוונתו היה על היורש האמתי שהם הבני' אע"פ שעדיין לא בא לעולם ולא על הבת אע"פ שהיתה בעולם. אבל במעט העיון נראה שאין סתירה מדברי המרדכי הנ"ל לדברינו הנ"ל כי ע"כ לא משמע מדברי המרדכי הנ"ל שכוונת האדם יותר על בנים זכרי' אשר יולדו לו מאשר נאמר שכוונתו היה על הבת שהיה לו כבר. היינו לענין זה שאם יהיה לו זכרי' ובת ודאי כוונתו היתה על היורש האמתי ע"פ דת ודין תורתינו הקדושה שבמקום ברא ברתא לא תירות. אף על פי שהבת הוה בעולם והבן לא היה בעולם. אבל אם לא יהיה לו בנים זכרי' מילתא דפשיט' הוא שהבת נכלל במילת יורשי וכוונתו היה ג"כ על הבת ויותר כוונתו על הבת לחוד אם לא יהיה לו בנים זכרים כיון שהיא בעולם מאשר היתה כוונתו על הבנים זכרים אשר יולד לו:
<b>ועדיין</b> יש לבעל דין לחלוק ולומר שלית לן למכלל במלת יורשי בנ"ד גם הבנות אם לא יהיה לו בנים זכרים לפי שאז הם יורשיו דא"כ היה סברא לומר לכלול ג"כ במלת יורשי כל המורישי' האמורי' בסדר נחלות כגון דודו ובן דודו ודבר זה א"א לומר כן שיחול החוב על דודו או בן דודו כי כל זמן שהבת או זרעה אשר שייך להם החוב הנ"ל קיימים. הם יורשים את הכל ולא ירשו היורשים האחרי' כלום ואם תמות הבת ולא תניח זרע קיימא שאז היורשים האחרים יורשי' את הכל אזי אין כאן מי שיזכה בשח"ז כלל כי הבעל לא ירשנו כמבואר בש"חז. ואם כן הוא שאין לנו לכלול במלת יורשי כל היורשי' הראוי' לירש ע"פ סדר הנחלות יש לנו לומר שגם הבת איננה נכללת במלת יורשי. אבל זה אינו חדא שיש לנו לכלול במלת יורשי מה שאפשר ואין דנין אפשר משאי אפשר כי אם לא היתה כוונתו רק על בניו הזכרים ה"ל למכתב בפירוש קבלתי עלי ועל בניי הזכרים חדא ועוד קאמינא שמ"ו בב"ח בסי' רמ"ח ס"י כתב שבסתם לשון בני אדם כשאומרי' ירתאי אין דודו או בן דודו בכלל יע"ש כללא דמלתא שלע"דנ ששפיר מוכח מלשון השטר שהחוב חל גם על הבנו' אם לא יהי' לו בנים זכרי' וגם השטר נכתב בלשון הודאה ע"כ אין לנו לגרע כח הבת משום אומדנא ולומר שלא היה כוונתו כי אם אדעת' שלא יהי' לו בני' זכרי' רק הבת הזאת נוטלת חלק בראש סך המפורש בשט"חז ואח"כ חולקת בשוה כל הבנות יחד
<b>ועוד</b> נראה לע"ד אף אם היינו מסופקי' בלשון יורשי אם הוא כולל גם הבנות ויחול החוב עליהם אם לא יהי' לו בנים זכרים או לא. מ"מ אין לנו לגרע כח הבת שיש לה שט"חז ולומר יד בעל השטר על התחתונה חדא דכתוב בשח"ז דלא כאסמכת' ודלא כטופסי כו' והרבה פוסקי' כתבו והב"י מביאם בש"ע בח"מ סי' מ"ב ס"י שעכשיו שנהגו לכתוב דלא כטופסי כו' אמרינן בכל לשון מסופק יד בעל השטר על העליונה כו' ומכ"ש שכמה וכמה יפוי לשון שראיתי כתוב בש"חז שכל לשון דמשתמע לתרי אפי יהא נדרש ונדון לטובת הבת ול"בכ והנה יעיין נא מכ"ת בתשוב' מה"ררמ פדווא' בסי' נ"ו כמה דחק את עצמו לפרש השטר לטובת ולזכות הבת בעל השטר מכ"ש שאית לן לפרש לשון השטר ברווחא בלי שום דוחק כלל לטובת ולזכות לבעל השטר:
<b>והנה</b> ראיתי במקצת נוסחאות של שח"ז שלא נכתב בהם קבלתי עלי ועל יורשי רק קבלתי עלי לבד אמנם לאחר מכאן כתוב בו לשון כיוצא בזה שמשמע שהחוב יחול גם על הבת וז"ל ואם אסרב אני או יורשי כו' הרי גם בנוסחאות זה כתוב יורשי שהוא כולל בני' ובנות אם אין כאן בנים זכרים:
<b>כל</b> הנ"ל כתבתי דרך פלפולא בעלמא כמצווה ועושה. אבל לא להלכה ולא למעשה. ועוד לאלוה מילין. תילי תילי רק שאין הזמן מכיל כעת. גם במקצת דברי קדשו במעוט השגתי לא ירדתי לתכלית כוונתם ונפשי איות' לשאול באורים ותומים בהוד מכ"ת שיעמידני על שורש כוונתו. רק שאין הפנאי מסכים עמדי:
<b>גם</b> מעשה בא לידי בענין ג' שותפים בעסק א' דהיינו שקיבלו איזה סחורה בהקפה ובמשך זמן ההקפה יתעסקו בתמורת הסחורה וכל אשר יסגלו חלק כחלק יאכלו וכן להפסד. ובתוך זמן העסק מכר אחד מן השלשה את חלקו וזכותו לאחר והשנים האחרי' מוחים בידו והאריכו למעניתם שאף גם שהשותף הראשון יתעסק כבראשונה גם כל האחריות יהיו עליו מ"מ אינם רוצים להניחו למכור את חלקו כי יתרשל קצת באשר שהלוקח מחויב לשלם לו ההפסד אם יהיה ח"ו מאשר יתרשל אם הריוח וההיזק יגיע לעצמו והעליתי במעוט שכלי כבר בתשו' אחד שהדין עם השני שותפים ונפשי חשקה להרצו' הדברים לפני מכ"ת אם לא יהיה לו לטורח ולמשא ותו לא מידי כעת רק חיים ושלום מאדון העולם ממני חתנו ותלמידו דורש שלומו וטובתו כל הימים הקטן והצעיר גרשון אשכנזי:
<b>שאלה</b> <b>עז</b> ברך לקחתי וברך אשיב לשואל כענין ומשיב דברי' נכוחים ערבי' כעולו' מחים אלקים ואנשים משמחים כמהר"ר יצחק כ"ץ נרו. אותו לא ראיתי ואינני מכירו לשעבר רק מתוך כותלי כתבו ניכר שגברא רבא הוא ע"כ אמרתי להשיב לו מפני הכבוד והנה בדבר השאלה אם יפה עשו שקברו את החכם בי"ט שני אם לאו.
<b>תשובה</b> אבוא בקצרה ודעתי הקלוש' נוטה שיפה עשו שקברו את החכם בי"ט שני ולא הלינו אותו עד א"ח כדי ללוותו אשתו ובניו וחביריו ותלמידיו ונלע"ד דדבר זה תלוי בפלוגת' דהראב"ד וחביריו דאית' בא"ח הובא בב"י סי' תקכ"ו וז"ל שמענו על הראב"ד שציוה להלין מת מי"ט ראשון עד י"ט שני כדי שיתעסקו בו ישראל וחולקי'עליו חביריו דלאו שפיר עבד דאין לנו להשהות מת לי"ט שני' דמוטב לקברו בראשון דאסור להלינו עכ"ל וצריכים אנו לדקדק במאי פליגי הראב"ד כי אין סברא לומר שהראב"ד ס"ל שאין כבוד המת שיתעסקו בו עממים ע"כ ס"ל שאין אסור בהלנתו כמ"ש בגמרא פ' ג"ה ואם לכבודו מותר וכו' וחביריו שחלקו עליו ס"ל שאין העדר כבוד למת אם יתעסקו בו עממים ע"כ אין לנו להשהותו דאסור בלינה דהא ודאי ליכא דמאן דפליג דהא יש קפידא גדולה בין אם המתעסקים הם בני ברית או ערלי לב וכן כתב במרדכי פ' תולין הוב' בת"ה סי' פ"ב (אבל אינו במרדכי שלנו) דאפי' בהוצאת המת מבית לכרמלית יהי' ע"י ישראל ולא ע"י גוים וכו' וכ"ש לטהרתו אם יגעו בו הגוים כו' עכ"ל וכן מצינו זכר וכ"ש לדבר יעקב שציוה לבניו שבני בניו מן הכנענית לא יגעו במטתו. אלא נלע"ד שדעת חביריו של הראב"ד ז"ל הוא דלא אמרינן בגמרא הלינו לכבודו להביא ארון ותכריכים אינו עובר עליו וכן לשמע עליו עיירות ולהביא לו מקוננות אלא כגון אלו שאין יום המיתה גורם מניעת דברים אלו ואין בו איסור אם היו מוכנים ע"כ אם לא נעשה למת דברים אלו הוי העדר כבוד כי אין הכל יודעין למה אין למת זה ארון או תכריכי' או מקוננות אבל כשמת בי"ט ויתעסקו בו עממי' הכל יודעין הוא דלא מתעסקים בו ישראלי' היינו משום דאסור לישראלים להתעסק בו בי"ט ולא זילא ביה מילתא לכן אין להשהותו דאסור להלינו זה נראה לע"ד עיקר פלוגת' של הראב"ד ז"ל וחביריו וא"כ לפ"ד החולקים על הרא"בד גם בנ"ד שמניע' הלויי' שאין אשתו ובניו וחביריו רשאים ללוותו מחמת איסור על כן אין בזה העדר כבוד למת כי הכל יודעים שאסור וכיון שהרב ב"י בש"ע פסק כדעת החולקים על הרא"בד שאסור להלינו עד י"ט שני כדי שיתעסקו בו ישראל הה"נ בנ"ד אסור להלינו בשביל הלוייה ולקיים הקשר אשר נתקשרו החברוה כמו שבא בשאלה ומה גם שבודאי לא היה דעת המתקשרים בכיוצא בזה שיש בו צד איסור ועיין בתשוב' מהר"מ ז"ל מלובלין סי' ל"ד שכתב וז"ל ע"ד שאלתכם אשר שאלתם שנתקשרתם בקשר אמיץ להודות ולהלל בכל בוקר בתפילה בקנס כו' ועת' איזה יחיד מכם אינו מקיים התקשרותו בסבת שבימות החורף משכימים לב"ה קודם שיאיר היום שעדין לא הגיע זמן הנחת תפילין והוא מתנהג ע"פ הזוהר המזהיר שיצא אדם מביתו לב"ה לבוש בתפילין וציצית וכו' והשיב נראה לדמות כו' וא"כ בנ"ד נמי הדבר מוכיח שמה שהתקשרו עצמם כנ"ל למצוה התכוונו והיו סבורים שלא יבואו ע"י זה לשום מניעת מצוה אחרת כו' א"כ הוה ג"כ נדר בטעות לכן גם מן הקנס שקבלו עליהם פטור עכ"ל ונראה הה"נ בנ"ד ודאי לא היה דעת המתקשרים לקיים התקשרותם במקום שיש חשש איסור לינה וק"ל והנה מצאתי ראיתי בתשו' ר"ד ן' זמרא סי' ק"ז שנשאל על אחד מבני גדולים שמת בי"ט ראשון של פסח שחל בחמישי בשבת והמתינו עד הלילה שהוא י"ט שני ונתעסקו בו ישראל והוליכוהו לב"ה וציוה אביו את משרתיו שלא יקברוהו אלא עד דמדומי חמה הכנסת שבת כדי להצילו מדין חיבוט הקבר כו' ועתה צריך לדעת אם היה מותר להלינו אם נקרא זה לכבודו כו' והשיב בארוכה והביא מה שחכמי האמת החמירו הרבה ואמרו כי בהלינו את המת נכנסין בו כוחות הטומאה התאבי' להתלבש בגוף העשוי בצלם של מעלה כו' עוד יש טעם א' נכון מאד ע"ד סוד העיבור כו' ואפי' תימא שניצל ע"י כך מדין הקבר לא נקרא זה לכבודו אלא כגון להביא לו ארון ותכריכי' שהוא דבר של כבוד אבל ענין העונש לא נקרא כבוד כו'.
<b>כללא</b> דמלתא שלעד"נ ונוטה שיפה עשו שקברו לאותו החכם בי"ט שני ולא הלינו אותו כי יש בהלינה חששות הרבה הן מצד הנסתר כמ"ש בתשובת ר' דוד ן' זמרא הן מצד הנגלה כמ"ש הרא"ש כן נ"ל ובאשר שפשוט הוא קצרתי גרשון אשכנזי:
<b>שאלה</b> <b>עח</b> שלום על דייני ישראל הלא המה אשר הכו שני אריאל צדקתם כהררי אל בקיאי' בכל מילי כיונתן בן עוזיאל האלוף והמרומם התוכני המופלא כמהר"ר הירש יצ"ו והאלוף התורני בהרר יוסף יצ"ו ולכל המסתופפי' בצילכם בצל המעלות שלום עד בלי ירח עד כי יבוא שילה מלך המשיח:
<b>הנה</b> אהו' כתביכם בא אלי ע"ד הספק שנסתפקתם בין דין לדין כאש' בא בשאלה אינני כדאי ששלחתם אלי:
ומה מצאתם בי כי דלקתם אחרי מ"מ באשר שהדיין מצווה שלא להוציא הדין חלק מתחת ידו כדי לעשות שלום בעולם כמו שהאריך בזה הרא"ש בתשובותיו (כלל ק"ז ס"ו) ע"כ אמרתי לבטל רצוני מפני רצונכם ולחוות לכם דעי מרחוק כאשר יורוני מן השמים אפס בקצרה כי מובל כתביכם בין לילה היה ובין לילה הלך לו וגם בלילה ההוא לא שכב לבי כי נצבי' עלי שלמי' וכן רבים להודיע אותם את חוקי האלהים ואת תורותיו כאשר יתן עדו ויצדק המובל הנוכחי. וה' יעזרני ויאמץ כחי. ולא אכשל בדבר הלכה ברוב שיחי. והיה יהיה דין אמת לאמתו אשר יעלה על רוחי:
<b>והנה</b> אהו' לאהבת הקיצור אינני מעתיק תורף שאלתכם באריכות רק דרך כלל לפי הנראה יש לפנינו שני דברים לזכות את הערב התובע אחד כי אית ליה בידיה שטר חתם בעד א' ואם איתא דפרעיה שטריה בידיה מאי בעי שנית כי גם בזה השטר אית ביה חתימות ידי הלוה ואית ליה ג"כ זכו' הנ"ל אם איתא דפרעיה כו'.
<b>תשובה</b> הנה אשיב ידי על ראשון ראשון ועל אחרון אחרון דליתא ממשא בטענות אלו אם לא באופן אשר אבאר למטה והוא זה ע"י הטענה הראשונה שטעון התובע כו' שאין זה כדאי להוצי' ממון כי מחלוקת השאלתות והראב"ד והרמב"ם ידועה והטור מביאה בארוכה בסימן נ"א בענין שטר בע"א כי לפי דעת השאלתות שטר בע"א אינו כלום אפי' לגבות מבני חורין ויש לכפור או לטעון פרעתי וכן דעת הראב"ד אבל דעת הרמב"ם שאינו נאמן לומר פרעתי רק הוה מתוך שאינו יכול לישבע ומשלם יעוין שם א"כ ה"ל ספיקא דדינא אם נאמן לומר פרעתי אם לאו ואין בידינו להכניס ראשינו בין שני הרים גדולים ולהכריע ביניהם בפרט באשר שהב"י אשר מימיו אנו שותין לא הכריע שכתב שני הדעות בש"ע ולא הכריע ביניהם א"כ נחזור לכללא חומרא לתובע וקולא לנתבע וזה כלל גדול בדין המוציא מחבירו עליו הראי' דלית הלכתא כדעת המנגדתו כאשר כתב רמ"א בסימן כ"ה והוא מוסכם מכל הפוסקים:
<b>זאת</b> ועוד אחרת אני אומר אפשר שגם הרמב"ם לא כתב שאינו נאמן לומר פרעתי בע"א בשטר אלא דוקא כשנכתוב השטר בלשון שטר בפנינו עדים ולא חתום עליו רק ע"א וא' איננו או בשני עדים חתומי' עליו ונמצא אחד מהם קרוב או פסול אבל אם מתחלה לא נכתוב השטר. כי אם בע"א גם הרמב"ם מודה שנאמן לומר פרעתי ובהכי איירי הירושלמי אשר הרא"ש הביאו בפ' גט פשוט וכן כתב הרב המגיד שי"מ כן דעת הרמ"בם:
<b>ולע"ד</b> הקלושה נראה שמוכרחי' לומר כן בדעת הרמב"ם כי הרמב"ם כתב בפ"ד דהל' עדו' בע"א בכתב וע"א בשטר וז"ל ואם אמר זה שלא כתב עדותו אני קניתי מידו על דבר זה ולא בא המלוה ולא שאל ממני לכתוב שניהם מצטרפי' לעשות המלוה בשטר ואינו יכול לומר פרעתי עכ"ל ומשמעות לשונו הוא שאין מצטרפי' אלא לענין זה שאינו נאמן לומר פרעתי אבל לא לגבות ממשעבדי וכן פי' ב"י דבריו וקשה א"כ צירוף זה למה לי לדעת הרמב"ם הלא הרמב"ם ס"ל אפילו בע"א בשטר לחוד אינו נאמן לומר פרעתי וכן הקש' מהרו"ך והב"ח (הגם שיבוא בע"ה בדברינו ישוב אחד הגון) אלא עכ"ל עד כאן לא קאמר הרמב"ם שאינו נאמן לומר פרעתי בע"א בשטר אלא כשכתב בלשון רבים כי היו שני עדים וחד ליתוהי או נמצא אחד מהם קרוב או פסול אבל כשלא היה מעולם כי עם ע"א גם הרמב"ם מודה שנאמן לומר פרעתי אם לא שיש עוד אתו עד אחד בע"פ ואומר אני קניתי מידו על דבר זה כו' ודוק נמצינו למדין שאפי' הרמב"ם מודה שנאמן לומר פרעתי בנ"ד:
<b>ועדין</b> יש לבעל הדין לחלוק ולומר לאידך גיסא אדרב' גם השאלתות והראב"ד מודים בנ"ד שאינו נאמן לומר פרעתי כי ע"כ לא קאמרי הם שהוא נאמן לומר פרעתי אלא בדליכא בו נאמנות בהשטר אבל כשיש בו נאמנות אינו נאמן לומר פרעתי מידי דהוה כ"י בנאמנות ומקוים דליכא מאן דפליג שאינו נאמן לומר פרעתי כדאית' בסי' ס"ט ס"ב אבל כד מעיינין שפיר נראה לע"ד הקלושה שאין הנדון דומ' לראי' כי בשלמא גבי כ"י בנאמנות אינו נאמן לומר פרעתי שאילו פרעו לא הניחו בידו כיון שיש בו נאמנות כי אינו יכול לפטור את עצמו בשום טענ' בעולם כיון שכ"י היא מקויימת זולת בטענת פרעתי וטענה גרוע הוא כיון שהשטר בידו אבל בשטר בע"א אפילו יש בו נאמנות ומקוים נאמן לומר פרעתי כי אפשר לומר שפרעו ולא חש להניח השטר בידו כיון דיוכל. לפטור את עצמו בהכחשת העד ולומר להד"ם והעד שקר ענה באחיו והוא דומה לשטר בשני עדים שאינו מקוים שנאמן לומר פרעתי במגו דמזויף כי מה לי מגו דמזויף ומה לי מגו דלהד"ם אע"פ שיש לחלק ביניהם כי מגו דלהד"ם הוה מגו דהעזה הלא אפשר אין ס"ל מגו דהעז' מגו טוב הוא כמו שפסקו גדולי הפוסקים ועדין יש לבעל דין לחלוק ולומר מנא לי לחלוק בכך מדעתי דנפשי בלי שום הכרע' כלל אף אני אומר לו שלע"ד מוכרחים אנו לומר כן כי לע"ד נראה מוכרח שהרמב"ם לא כתב שאינו נאמן לומר פרעתי אלא דוקא בשיש בשטר נאמנות (גם בזה מיושב תמיה' הסמ"ע שכתבתי לעיל דוק) אבל כשאין בו נאמנות לא והכי דייק לישנא שכתב וז"ל הרי זה מחויב שבועה כו' טען ואמר ישבע לי שלא פרעתי הרי זה ישבע עכ"ל והקשה בסמ"ע הלא זה פשוט הוא אפי' בשני עדים צריך לישבע ותירוץ שאיירי אפי' בנאמנות מפורש ופשוט הוא הרי משמע שהרמב"ם איירי גם בנאמנות וגדולה מזו הוא מוכרח דלא איירי אלא דוקא בנאמנות כי באמת הדבר תמוה מאד מה טעם אית ביה שלא יהא נאמן לומר פרעתי כמו שהקשה הרב המגיד והאריך שם והב"ח מביאו וז"ל מ"ש מכ"י שנאמן לומר פרעתי אלא נלע"ד הקלושה שבאמת הרמב"ם מדמה שטר בע"א לכ"י וגם בכ"י" כשיש בו נאמנות אינו נאמן לומר פרעתי וה"ה בשטר בע"א כשיש בו נאמנות אינו נאמן לומר פרעתי אבל כשאין בו נאמנות מודה הרמב"ם שנאמן לומר פרעתי דומיא דכ"י שאין בו נאמנות דוק וא"כ זכינו לדין שהרמב"ם לא ס"ל שאינו נאמן אלא כשיש בו נאמנות אבל כשאין בו נאמנות מודה שנאמן לומר פרעתי א"כ מוכרח שהראב"ד והשאלתות ס"ל אפילו כשיש בו נאמנות נאמן לומר פרעתי דאל"כ מה איכא בין השאלתות להרמב"ם והטור כתב שני הדעות בלשון פלוגתא שכתב אבל הרמב"ם כתב אלא מוכרחים אנו לחלק כמ"ש לעיל. כללא דמילתא שלע"ד הקלושה אין טענות הערב בזה מספקת להוציא ממון באשר שהוא פלוגתא דשאלתות והרמב"ם ומה גם אפשר שהרמב"ם מודה בנ"ד כמ"ש:
<b>אמנם</b> בטענה השניה באם אפשר לקיים ח"י הלוה באחד מחמשה דברים המנוין בסי' מ"ו אזי יש לזכות הערב כי בכ"י בנאמנו' מקוים אינו נאמן לומר פרעתי כמ"ש לעיל והוא מבואר בסי' ס"ט יע"ש ועוד תנאי אחר אנו צריכים לזה שמעולם לא באו המטלטלי' מן העגלות טעונות ליד ולרשות הערב כי אם תכף מן העגלות הביאם הלוה לביתו ולרשותו אבל אם באו לידו ולרשותו של הערב ה"ל שטר שנמחל שעבודו וה"ל כחרס הנשבר ונפשי יודעת מאד שמהרו"ך והע"ש הסכימו יחדיו שבכ"י שאין בו שיעבוד נכסים אין שייך לומר נמחל שיעבודו וחוזר ולוה בו בו ביום אבל יש לי ראיות מוכרעת שאפי' בכ"י שייך לומר נמחל שיעבודו ואין חוזרין ולווין בו ואין הפנאי מסכים עמדי להאריך וכן פסק מורי בב"ח שלו יע"ש הא לכם דעתי בקצרה ועכ"פ היו מתונים בדין ואם יש לכם ספק בדברי שאלו את פי ואשיב שנית ידי להשיב לכם כיד ה' הטוב' עלי אי"ה כי כעת אינני אוכל לכווין דעתי בכתב מרוב הלחץ ועכ"פ לא יטול הערב כי אם בשבועה כאשר תחמרו עליו לפי ראות עיניכם ודי בזה כעת ושלום על דייני ישראל כ"ד המדבר למען האמת והשלום והמשפט והצדק בחפזי מאד ובטרדה רבה נ"ל גרשין אשכנזי:
<b>שאלה</b> <b>עט</b> במוצאי שבת מלכתא רב חדוותא מלא חפצ' דטיבות' למרא דשמעתתא צילותא איכא למשמע מני' הלכת' גבירתא מדברנא דאומת' ריש גלוותא הוא ניהו אהו' אדוני מורי חמי הגאון הגדול המופלא והמופלג. כל נת"ח טוב מעלה במזלג. בחי"לק ופי"לג. כל סתום ונעלם מברר ומלבן כשלג נ"י ע"ה פ"ה ר"מ ואב"ד הישראלי. אוני ועוצם חילי:
כמהר"ר מענדל נר"ו לא יכבה. מחול ימים ירבה. ולכל המסתופפים בצלו צל המעלות שלום עד בלי ירח. ואור תורתו עליהם יופיע ויזריח:
<b>הנה</b> אהו' אדוני מורי לא יכולתי להפיק זממי להכביד מילין באשר שאין הזמן מסכים עמדי ומה גם שעוד היום לא עיילי אבריי לשפא הגם שה' ברחמיו וברוב חסדיו החלמני והחייני ת"ל ב"ה מ"מ לא חזרתי עדין לאיתני הראשון אע"פ כן אמרתי לשנס מתני כגבור לרוץ אורח מישור לדרוש ולתור בשלומו דמר וכל הנלוים אליו כי באלה חפצתי מאלפי זהב וכסף ואגב אמינא לגלות את אזניו שקבלתי ג"י הוד מכ"ת הצהירים והבהירים והאירו אל מול עבר פני שני כתבים באו כאחד טובים אחד במילי דעלמא ואחד במילי דשמיא אשר האיר עיני במה ששאלתי את פיו פה קדוש יאמר לו אודת אשה א' שמצאה כתם תוך ג' לספירתה אבל היה לאחר ג' שפסק דם המקו' שלה כי בדקה את עצמה איזה ימים קודם שהתחילה לספור ז' נקיים ומצאה את עצמה טהורה ואע"פ כן לא היתה יכולה להתחיל ולספור ז' נקיים משום גזירה שמא תפליט והנה מה מאד נמרצו ונמלצו אמרותיו הטהורי' מתוק לפי כדבש ואלו הוה בידי תרתי מתנת' דתורא יהבתינהו למאן דאיית' לי האי כתבא כי מילת' אלבשייהו יקירא ומאשר יקרו בעיני נכבדו קריתי ושניתי ושלשתי ומצאתי נחת במה שכתב הוד מכ"ת וזה ברור הוא כיון שחומרא זו שאין תולין תוך ג' הכתם בדמים שנתעסקה בהם לא איתמר בגמרא אלא שהאחרונים החמירו בהך ורבים מהאחרוני' לא החמירו ודאי מאן דמקיל בטעם כל דהוא לא הפסיד כל כך אמנם אלי' וקוץ בה באשר הוד מכ"ת מסיק בדבריו מ"מ אי הוה אתא האי עובדא קמא דידיה לא היה מקיל מטעם שכתבתי. והיינו משום דהך בדיקה שבדקה את עצמה ביום ו' וביום השבת קודם ליבונה כיון שאז היה עדיין תוך ה' לשימושה מסתברא למימר שלא תועיל הך בדיקה כיון שלא היתה יכולה להתחיל לספור ז' נקיים ע"י בדיקה זו חיישינן דלמא ראתה ולאו אדעתה או שמא לא בדקה שפיר כו' הן הן תורף דברי הוד מכ"ת:
<b>תשובה</b> הנה אהו' אדני מורי חלילה לי ולזרעא דאבא לבוא אחרי המלך לסתור את דבריו המיוסדים על אדני פז הסברא והשכל והמדע אמנם באשר שתורה הוא וללמוד אני צריך אמרתי לדבר נגד מלכים ולא אבוש ומטובו דמר קאמינא שכה יהיה אלהים עמדי בכל מעבדי שעלה בדעתי חששה זו אימר ראת' ולאו אדעתה ודחיתי אותה בשתי ידים מכמה טעמים כאשר אבאר בס"ד שלא חיישינן להכי אלא דוקא גבי כלה ולא באשה אחרת אע"פ שבדקה את עצמה בזמן שאין הבדיקה מועיל לה כלום לענין ז' נקיים והוא זה משנה שלמה שנינו בפ' תינוקת (דף ס"ח ע"א) נדה שבדקה את עצמה כו' וחכמים אומרים אפילו בשני לנדתה בדקה ומצאה טהורה ובין השמשות לא הפרישה ולאחר זמן בדקה ומצאה טמאה הרי זו בחזקת טהורה עכ"ל עוד שנינו במשנה בפ"א דנידה (דף י"א ע"א) אע"פ שאמרו דיה שעתה צריכה להיות בודקות חוץ מן הנדה והיושבת על דם טוהר כו' עכ"ל ופיר"שי חוץ מן הנדה משראתה יום א' טמאה שבעה ואינה צריכה בדיקה כל שבעה שהרי בלא ראיה היא טמאה עכ"ל הרי לפנינו שנדה אינה צריכה בדיקה כל שבעה כי בדיקתה לא מעלה ולא מוריד כי אם תראה או לא תראה לעולם היא טמאה כל שבעה וא"כ מה ששנינו בפ' תינוקת אפי' בשני לנדתה בדקה ומצאה טהורה כו' מוכרחין אנו לומר שלא בדקה את עצמה כדי שתטהר ע"י בדיקה זו כי בדיקה זו לא מעלת ולא מורדת כלל אלא צריכין אנו לומר שבדקה את עצמה באקראי או משום נקיות או משום איזה סיבה שתהיה. ואע"פ כן סמכינן אבדיקה זו לענין טהרות וכל הטהרות שנגע' בהם לאחר טבילתה הם בחזקת טהרה ואע"פ שמצא' את עצמה טמא' אחר כמה ימי' אמרינן השתא הוא דחזאי כיון שבדקה את עצמה קודם לכן ומצאה את עצמה טהורה. ואין חוששין כיון שבדיקה זו שבדקה את עצמה ביום ב' לנדתה לא היתה עליה חובה כלל גם לא היה לה תועלת ממנה לענין טהרתה לאחר שבעה. דילמא לא בדקה יפה או שמא חזרה וראתה ולאו אדעתה. כי אותה ראי' אינה מזיקה כלל אלא אמרינן כיון שבדקה את עצמה משום איזה תועלת מה שהוא ודאי בדקה שפיר גם יהבה דעתה שלא ראתה עוד ע"כ סמכינן אבדיקה זו וא"כ הוא התם לענין טהרות שמחמירינן טפי ממה שמחמרינן לענין טהרת אשה לבעלה כדאשכחן בכמה דוכתי'. מכ"ש בנדון דידן שהוא לטהרת אשה לבעלה שסמכינן אבדיקה שהיתה לאיזה תועלת אע"פ שלא היה אפשר להתחיל למחרתו לספור ז' נקיים:
ועוד ק"ו הוא הלא התם מצאה את עצמה טמאה לאחר זמן והיה מקום לומר ודאי גם מתחלה לא בדקה שפיר או ראתה ולאו אדעתה. אפ"ה לא חיישינן להכי מכ"ש בנדון דידן שביום א' בדקה את עצמה בדיקה כראוי בלי שום פקפוק כלל ומצאה את עצמה טהורה מכ"ש שנאמר גם בדיקה ראשונה היתה כראוי ולא ראתה כלל. ועוד דמסקינן התם שמה שאמרו חכמים ביום שני ל"ד ה"ה אפי' ביום ראשון לנדתה אמרינן כן אע"פ שאיכא למיחש טובא דילמא חזרה וראתה כיון שמעיינה פתוח אפ"ה סמכינן אבדיקה זו ואמרינן כיון שפסקה פסקה מכ"ש בנדון דידן שבדקה את עצמה ביום השלישי לתחלת ראייתה שאז אין מעיינה פתוח כ"כ מכ"ש שסמכינן אבדיקה זו ולא חיישינן דילמא לא בדקה יפה או דילמא ראתה ולאו אדעתה. ממילא רווחא שמעת' שאם בדקה אשה את עצמה משום נקיי' או משום כוונה אחרת לא חיישינן שמא לא בדקה יפה או ראתה ולאו אדעתה אלא סמכינן אבדיקה זו כאלו בדקה את עצמ' כדי לספור ע"י בדיקה זו ז' נקיי'. והוא מה שרצינו:
<b>ועדין</b> יש לבעל דין לחלוק ולומר דשאני התם דסמכינן אבדיקה זו שהנדה בדקה את עצמה ביום הראשון או ביום השני ולא חיישינן דילמא לא בדקה יפה או שמא ראתה ולאו אדעתה היינו משום שאמרינן שלכוונה גדולה בדקה את עצמה והיינו משום דאם תמצא את עצמה טהורה תהיה בחזקת טהורה וכל הטהרות אשר תיגע בהם לאחר טבילתה בליל השמיני הם בחזקת טהרה או משום שיודעת שפסקה לענין שתטבול בליל שמיני אם לא תבדוק את עצמה עוד עד ליל טבילתה. הגם שכל זה דוחק ורחוק היא מאד שביום ראשון או ביום השני לנדתה שקרוב הדבר שתמצא את עצמה טמאה כי מעיינה פתוח תבדק את עצמה כדי שאם תמצא את עצמה טהורה יהיה לה לתועלת לאחר כמה ימים כי יותר טוב שתבדק את עצמה ביום הד' או חמישי או שישי כי אז מסתמא תמצא את עצמה טהורה ותשיג את מבוקשה בטוב. מ"מ אם נאמר כן התם גם אנו נאמר כן בנדון דידן ואפשר שלכמה כוונת בדקה את עצמה כראוי. חדא באולי תשכח ביום א' שהוא ה' לראייתה לבדוק את עצמה עד לאחר ברכו ואזי אינה יכולה ללבוש לבנים ולהתחיל למנות ז' נקיים מיום ב'. משא"כ אם בדקה את עצמה מקודם ומצאה את עצמה טהורה יכולה להתחיל לספור ז' נקיים מיום ב' ואילך אע"פ שלא בדקה את עצמה ביום א' מחמת שכחה או איזה סיבה וא"כ הוא ודאי בדקה שפיר ודעת' עלוהי אם תראה אם לאו חדא ועוד קאמינ' שלשום כוונ'גדול' בדקה את עצמה שפיר והוא האמת כי הנשים נהגו (עפ"ד הגהו' מיימון וש"ד סי' י"ח) שלא להזכיר השם ולא להתפלל ולא לכנוס לב"ה בימי ראיית כמ"ש רמ"א בא"ח סי' פ"ח ס"א בהג"ה ופשוט הוא שדוקא כל זמן שהם רואים נהגו כן אבל לאחר שפסקו לראות אע"פ שעדיין אינם יכולים לספור ז' נקיי' משום חשש שמא תפלוט ש"ז מ"מ לא נהגו בכל החומרות הנ"ל כי בכל החומרות נהגו משום ראיי' דם אבל לאחר שברור להם שנסתם המעיין אינם נוהגים עוד בכל הנ"ל (כן נתברר לי ע"פ כמה נשים כשרו') וא"כ הוא שלכוונה זו בדקה את עצמה ודאי בדקה שפיר ויהבה דעתה שלא ראתה כי כל מה שנהגו הנשי' להחזיק בו מדקדקים בו הרבה. וכל זה לרווח' דמילתא אבל האמת יעשה דרכו שאם בדקה האשה את עצמה משום איזה כוונה מה שהוא אע"פ שלא כוונה כלל שע"י בדיקה זו תתחיל לספור ז' נקיי' מ"מ סמכינן אבדיק' זו ולא חיישינן למידי. ובזה נלע"ד ליישב מה שהקשה הרב המובהק המפורסם הגאון כמהרר"ל סג"ל בעל ת"י בס' מעדני מלך שלו (דף ש' ע"א ס"ק כ"ה) לאחר שהעתיק דברי מהררמ"א מה שכתב בסי' קנ"ו ס"ב בהג"ה. וז"ל וא"ת לדידן מה נפקא מינה דהא מסקינן שכל אשה שרואה אפילו כתם נוהגים שצריכה להמתין ה' ימים עם יום שראתה בו כו' ונ"ל דנ"מ טובא היכא דחזרה וראתה תוך ימי ספירתה כו' ע"ש ובעל ש"כ מביא דבריו באריכות בס"ק ו'. ולפע"ד הקלושה לא קשיא ולא מידי כי יש נ"מ טובא וטובא כי אם בדקה ביום ראשון לראיית' שחרית ומצאה את עצמה טהורה ואח"כ לא בדקה את עצמה עד יום הששי לראיי' וביום הששי בדקה את עצמה ומצאה את עצמה טהורה אינה יכולה להתחיל לספור מאותו יום כי אינה יכולה לספור ז' נקיים עד שמקודם פסקה בטהרה ביום אחר ומה שפסקה בטהרה ביום ראשון לראייתה בשחרי' לא סמכינן עליו (כי מחמרינן עיין ב"י) כי חיישינן דילמא חזרה וראתה ולאו אדעתה כיון שמעיינה פתוח משא"כ אם הפסיקה בטהרה ביום הא' בבין השמשות או ביום ב' אפי' בשחרית ולא בדקה אח"כ את עצמה עד יום הששי לראיי' וביום הששי מצאה את עצמה טהורה יכולה להתחיל תכף לספור ז' נקיי' על סמך מה שפסקה בטהרה ביום הראשון בין השמשות או ביום ב':
<b>והנה</b> נפשי יודעת ששערי תירוצי' לא ננעלו ויש למצוא עוד נ"מ ע"פ מה שפסק מ"ו בב"ח שלו אם אין בעלה בעיר אינה צריכה להמתין ה' ימים אלא מיד שתפסוק בטהרה למחרתו תתחיל למנות ז' נקיי' הרי נ"מ טובא וק"ל. אבל פסק זה הוא דלא כמהרי"ק שורש ל"ה שכתב שם בהדיא אפי' אין בעלה בעיר צריכה להמתין ה' ימים. וכן לכאורה משמע שאפי' גבי כלה צריכה להמתין ה' ימים ממ"ש בש"ד ס"ס א' דרך בנות ישראל להמתין ג' ימים מלבד יום כו' וכל אותו הסי' לא איירי כי אם בכלה מתחלתו ועד סופו א"כ הוה דבר הלמד מעניינו שגם דין זה נוהג גם כן בכלה מיהו יש לדחות שדין זה לא איירי אלא בשארי נשים ולא בכלות אע"פ שכל הסי' ההוא לא איירי כי אם בכלה מ"מ נ"ל פשוט שמזה נשתרבב המנהג שגם בכלה שראתה אינה מתחלת לספור ז' נקיי' עד לאחר יו' ה' כי זולת זה לא נמצא חומר' זו בשום פוסק כמ"ש בעל ש"כ בסי' קצ"ט ס"ק י"ט):
<b>ועוד</b> נלע"ד הקלוש' להבי' ראי' שלא חיישינן לשמא ראתה ולאו אדעתה אלא דוקא בכלה ולא בשאר נשים. ממ"ש מהרי"ק בשורש קנ"ט בסופו וז"ל ואפילו ספרה ובדקה לא מהניא לה וטעמא לפע"ד כיון דמחמדה כדקאמר שם בגמר' בכל שעתא ושעתא איכא למיחש דילמא השתא חזיא ולאו אדעתה כיון שדחו הנישואין. ולא דמי לשאר סופרת ז' נקיי' דהתם לא הוחזקו להיות רואות בכל שעה ושעה. אבל דחמודא מחמדה משתבעוה לינשא עד שתיבעל איכא למיחש טובא. הילכך בעינן דיהבה דעתה ומסקא טובא עכ"ל. הרי קמן שלא חיישינן דילמא ראתה ולאו אדעתה אלא גבי כלה משום דמחמדא והוחזקו לראות בכל שעה ושעה. וכמו שהוד מכ"ת בעצמו ובכבודו הביא ראיה זו. ומה שהוד מכ"ת שדא ביה נרגא וז"ל הרי משמע דדוקא בכלה אמרינן בעינן דיהבא דעתה אבל לא בשאר נשים. היינו דוקא שאר נשים שכבר התחילו לספור שבעה נקיים דלא הוחזקו להיות רואות כל שעה ושעה כו' עכ"ל ואני בעניי עני בדעת לא אוכל לירד לסוף דעתו העמוקה מני ים. כי בע"כ צריכין אנו לפרש דברי מהרי"ק במה שכתב ולא דמי לשאר סופרת ז' נקיים כו' היינו נמי דומיא דכלה שדחו נישואיה כגון שאין בעלה בעיר וספק אתא ספק לא אתא דהוה דומיא דכלה שהיא מסופקת דאי איירי בסתם סופרת ז' נקיים לא קשיא ולא מידי כי סתם סופרת יהבה דעתה. אלא עכ"ל כמו שפירשתי שמ"ש ולא דמי לשאר כו' היינו נמי דהוה דומיא דכלה כגון שאין בעלה בעיר כו' וא"כ הוא לפ"ד של מכ"ת שמחלק בין כבר התחילה לספור ז' נקיי' ללא התחילה א"כ אשה שאין בעל' בעיר וספק אתא ליום מועד ספק לא אתא אינה יכול' להתחיל למנות ז' נקיי' אעפ"י שתבדוק את עצמה חיישינן דילמא ראתה ולאו אדעתה אלא א"כ התחילה למנותו בשעה שבעל' בעיר וסמכה דעת' שיהא בעיר בליל טבילתה ואח"כ יצא מהעיר אזי יכולה לגמור ספירת'. וזה לא שמעתי ולא ראיתי מעולם וזה חדש הוא ולא משמע כן בכל הפוסקי' שאין האשה יכולה להתחיל למנותן ז' נקיי' אפי' כשהיא מסופקת אם יבא בעלה אם לאו. ופוק חזי מה עמא דבר. ויש ליישב דברי מהרי"ק בע"א אשר לא נהירא לי. ע"כ ענותנותו דמר תרבני ועל עומק דעתו הרמה יעמידני ואדעה שאהבה נפשי:
<b>וע"ד</b> שהוד מכ"ת כתב בסוף דבריו וז"ל ואפילו אם היא אומרת השתא דאסקא אדעתה לא מהניא ויש לדמות זה להא דאית' במרדכי בפ' ב"ש והגהו' מיימוני בשומן שהותך כו' אע"פ שעתה אומר ברי לי כו' הביאם בפי' הטור א"ח סי' תמ"ז וכן בש"ע בהג"ה ס"ה עכ"ל ואני בעניי לא מצאתי דבר זה במרדכי שם גם בש"ע לא מסיק אפילו אמר ברי לי הגם שיש לדקדק כן מלשונו מ"מ לאו מוכרח הוא אמנם בהגה"ה מיימון שהביא הב"י אית' כן והב"י הקשה עליו. ולפ"ד הוד רום מכ"ת היה נלע"ד הקלושה להביא ראי' ממ"ש הרא"ש בפ"ק דחולין והוא מוסכם מכל הפוסקי' והש"ע מביאו בי"ד סי' א' ס"ג מי שיודעים בו שאינו יודע הלכות שחיטה כו' ומתוך תשובתו נראה ששחט כראוי אין לסמוך עליו ואפי' אמר ברי לי ששחטתי יפה וכתב הב"י הטעם לפי דמילת' דלא רמיא כו'. הרי לפי דעת מכ"ת הוה ממש כנ"ד ואין לחלק דהתם בהמה בחייה בחזקת איסור עומדת עד שיודע לך כו'. ע"כ לא מפקינן מחזקתה באמתלא כל דהוא. הלא גם אשה זו בחזקת טמאה ורואות עומדת הגם שאין החזקו' שוות ממש כי החזקה של רואות עבידא דפסקה מלראות מעצמה משא"כ חזקת אסור דבהמה שהיא חזקה אלימת'. מכל מקום מנ"ל לחלק בהכי להקל אבל לפי מ"ש לעיל אין הנדון שלנו שמסתמא בדקה מתחלתה שפיר דומה לא' מן הראיו' כלל. באופן שלע"ד הקלושה נראה פשוט שיש לסמוך אבדיקה זו ולא מבעיא בנדון דידן שבלא"ה הוא חומרא בעלמא אלא אפילו לענין שתוכל להתחיל למנות ולספור ז' נקיי' ביום הששי לראייתה על סמך שפסקה בטהרה ביום הג' ולבשה לבנים משום איזה כוונה. ולא בדקה עוד עד יום הששי בשחרית היה נלע"ד ששפיר דמי בדיעבד. ויש עוד לאלוה מילין להרחיבו הדבור ולהביא ראיות לזה לע"ד הקלושה והאנושה רק שאין מכיל לי כעת ואפילו לכוין דעתי בכתב ולסדר דבר דבר על אופנו אינני אוכל מרוב הנחיצה. וסומך אני את עצמי שאין הדברים כי אם למכ"ת ולא לזולתו ודי בזה ובמטותי מיניה דמר שיחזירני בתשובה שלמה כי תורה היא וללמוד אני צריך ובפרט באשר מכ"ת סיים דבריו לכן נ"ל שאין להקל בכגון זה ויש נמי להביא ראי' מדוכתי אחרינא אלא שאין רצוני להאריך עכ"ל ובקשתי שיודיעני הוד מעכ"ת ראיותיו האחרים ואדעה לעשות אזני כארפכסת לשמוע ולהרכין את ראשי לומר על הן. הן ובאשר שיש לי עוד זמן במקצת אמרתי להביא עוד ראי' א' והוא זה מ"ש בש"ע סימן קצ"ו ס"א וז"ל ובדיקה זו תהיה סמוך לבין השמשות וכן נוהגין לכתחלה ובדיעבד אפי' לא בדקה את עצמה רק שחרית ומצאה את עצמה טהורה סגי בכך עכ"ל ופשוטן של דברים הוא מ"ש ובדיעבד היינו שהאשה היה בדעתה ג"כ לבדוק את עצמה סמוך לב"ה ושכח' ולא בדקה או מחמת שום סיבה לא בדקה אח"כ בין השמשות וא"כ הוא שהיתה דעתה שתבדוק אח"כ סמוך לבין השמשות מה לה בבדיקה זו כלל שבדקה בשחרי' אלא צריכין אנו לומר שלשום כוונה כיונה אבל לא כדי שעל סמך בדיקה זו תתחיל למנות למחר ואפ"ה אמרינן אם אח"כ לא בדקה סמוך לבין השמשות סמכינן אבדיקה זו ולא חיישינן שמא לא בדקה שפיר כיון שהיה בדעתה לבדוק עוד סמוך לבין השמשות או שמא ראתה ולאו אדעתה ש"מ דלא חיישינן להכי אלא דוקא גבי כלה וזה נלע"ד ראיה שאין עליו תשובה (אם לא בדוחק גדול ולומר שבדיעבד דקאמר לא מיירי בכה"ג כלל שמתחל' היה דעת' לבדוק עוד סמוך לבין השמשות אלא מיירי שמתחלה לא הי' כוונתה לבדוק את עצמה סמוך לבין השמשות אבל זה הוא בעיני דוחק גדול שלא מיירי אלא בכה"ג ועוד שקרוב הדבר לומר שאין זה דיעבד כיון שבמזיד לא עשתה כאשר יעשון בנות ישראל הכשרות. וליכא למימר דוק לאידך גיסא דוקא אאותו יום ובדיקת שחרית סמכינן אבל לא אבדיקת יום אחד אפי' סמוך לבין השמשות ומכ"ש בשחרית זה אינו כי זיל בתר טעמא מה לי שבדקה באותו היום בשחרי' ודעתה היה לבדוק עוד סמוך לבין השמשות ומ"ל שבדקה את עצמ' ביו' אחר ודעתה היה לבדוק עוד ביום ה' לראיי' סמוך לבין השמשות כי טעם א' לכולם. ודוק זה נ"ל ברור ובזה ה' יצילני משגיאות. ויראנו מתורתו נפלאות. וישים עמנו לטובה אות. ויהיה לנו למושעות. כ"ע חתנו זעירא דמן תלמידיא הצעיר גרשון אשכנזי.
<b>שאלה</b> <b>פ</b> ברך לקחתי וברך אשיב לשואל כענין ומשיב דברים נכוחים. אלקים ואנשים משמחים. ערבים כעולות מחים ה"ה אהו' ידידי חביבי האלוף התורני עדני העצני המופל' הפלא ופלא. עתיק מלא על כל גדותיו מחודדים שמעתותיו בקראי שמו כמהור"ר שמואל הכהן יכהן פאר נר"ו לא יכבה מחול ימים ירבה אהו' ידידי אין אתי לחדש דבר רק לבשר שלום ולגלות את אזנו שג"י הצהירים האירו אל מול עבר פני ותוכן רצוף שאלת חכם בענין המלבושים שקורין רעגין טיכר בל"א אשר דרכן של נשים לשאת אותן על ראשיהן בשעת הגשמים כדי שלא יטנפו הגשמים את צעיפיהן היקרים גם לא יזלו על גופן דרך ערפיהם. אם מותר לצאת בהן בשבת במקום שיש לחוש לאתויי דרך ר"ה כגון בק"ק פירדא זה הוא תורף השאלה שאלת חכם. ומכ"ת בצדה שם תשובה שלימה והראה פנים לכל צד ואופן כמראה האופן ומסוף דבריו נשמע שלדעתו אין בו איסור כלל רק במקום גדולתו ענוותונתו איננו רוצה לתקוע את עצמו להלכה למעשה בלתי הסכמתי:
<b>תשובה</b> הנה אהו' ידידי קשה עלי כתורמס להכריע במקום שנראה שהוא פלוגת' בין כת של קודמי' כי יודע אני את מך ערכי ואינני בהשג ידי כי הימים שאין בהם חפץ כתרוני כצינה. ודחו ממני תושי' ע"י יסורין שיש בהם ביטול תורה ואינם של אהבה רק עונותי הטו כל אלה ברוך הגוזר האמיתי אע"פ כן משום כבודו דמר עצרתי בכח ואומר יישר שאין לאסור המלבוש הנ"ל לצאת בו בשבת לא משום משא ולא משום דלמא אתי למשלפי כדי שתראה הצעיפי' הנאים כמו שמבואר בפוסקים ולכל הפחות המקיל לא הפסיד ברכה. וטעמא דידי שאין לחוש שמא יפסקו הגשמי' ותסיר האשה המלבו' כדי שיראנו הצעיפי' החשובי' ותוליך המלבוש בידי' ד"א הוא זה כי ודאי הצעיפי' שלובשים בחול אין מקפידי' להראותן כי אין בהם התפארו' אלא בצעיפי' שלובשי' בשבת וי"ט וא"כ כשתסיר המכסה ההיא יודעת שהוא שבת וכשהיא יודעת שהוא שבת לא אתי לאתויי ד' אמות בר"ה וסברא זו אי' בתו' ריש פירקין ד"ה לא בחיטי צמר כו' ע"ש ואף אם נאמר שיש לחלק קצת בין הסברת התו' לסברתינו מ"מ אני אומר בטח המקיל לא הפסיד ומצוה נמי איכא דאין לאסור לנשי' תכשיטיהן כי לא ישמעו לנו והנח לבנות ישראל מוטב שיהי' שוגגין כו' כמו שכתבו התו' והרא"ש גבי לא בכבול עיין בתו' (דף ס"ד ע"ב) זה מה שנלע"ד בענין זה ועוד יש לאלוה מילין להראות פנים להקל במרדכי ובכמה דוכתי רק אינני אוכל להעתיקם כי קשה עלי טורח הכתיבה והעיון. וסהדא רבה הוא כתבי זה שאינו ראוי לעלות על שלחן מלכים לא מצד הכתיבה ולא מצד הלשון שהוא עופל ולא סדרי' בעו"ה ע"כ צריך אני לקצר במקום שהיא דרכי להאריך ובזה החותך חיים ימים ושנותיו יארוך כנפשו נפש צדיק וכ"ע אוהבו אוהב תורתו הטרוד הזקן זה קנה רצוץ גרשון אשכנזי:
<b>שאלה</b> <b>פא</b> מה מאד נפשי אוותה להאריך למעניתי ולפלפל בחכמה בכל פרטי דינים אלו כדרכי תמיד להראות פנים לכל צד ולכל חלקי הסותר לשואלי ממני דבר. אבל מה אעשה אינני אוכל להפיק זממי כעת באשר שאני עמוס התלאות מאד במילי דשמיא ובמילי דעלמא ובפרטות טרדת הישיב' החשובה שמוטל עלי לצאת ידי חובתי ולהפיק רצון התלמידים המחודדים דרך גדולתו כעצי שיטים עומדים. אמנם באשר שחביבים עלי דברי דודי'. אמרתי אפנה ואשנה למכ"ת דרך קצרה. והנה קריתי ושניתי כתבו דמכ"ת וראיתי שמכ"ת מהרהר בהרהור אחר הגט אשר סידר מכ"ת עם ב' דעמי' ופקפק ובא משום ד' דברים א' שהבעל אמ' שהיה אנוס ליתן הגט ב' שהאריך הסופר הוי"ו של תרוכין. ג' שא' מן העדים חתם שמו יהודא באל"ף ד' שבשעת נתינת הגט נפל על הארץ. והנה לפי דברי מכ"ת לא היה אנוס כלל רק הלך בשווקים וברחובות כציפור דרור ואין פוצה ומצפצף לכוף אותו לגרש רק מרעות נפשיה בלא אנוס נתן הגט גם לפי דברי מכ"ת האריך הסופר הווי"ן ע"פ ציווי הבעל קודם חתימת העדים:
<b>תשובה</b> הנה אם כדברי מכ"ת כן הוא כאשר אין אני מסופק שדבריו כנים ואמתיי' המה ועבידא לאגלוי לא ידעתי מה אדון בי' בהמהרהר ומפקפק להצריך גט אחר כי ברור הוא כשמש לכל מי שמור' ובא בצירוף כל הד' טעמים יחד יודבקו אינם כדאי לחוש להצריך גט שני מכ"ש שכל אחד וא' אין בהם ממש כמו שהאריך מכ"ת למעניתו בטוב טעם ודעת. והאריכות בזה הוא אך למותר. אמנם ראיתי בדברי מכ"ת איזה דברים שאינם מן הצורך לנ"ד שיש לי לפקפק עליהם אמרתי להציגם לפניו. וזה יצא ראשונה מ"ש וז"ל וזה העיקר שהלעז צריך להיות במקום שנעשה המעשה והכא הגט ניתן וגלוי לכל שניתן כהוגן והלעז יצא בק"ק נ"ש עכ"ל משמע מלשונו אף אם היה הלעז מפי אחרים ולא מפי הבעל עצמו רק שיצ' הקול שהגט ניתן ע"י כפייה והקול היה ברור והוחזק בנ"ד כדין וכראוי אעפ"כ אין אנו חוששין לקול זה באשר שלא היה במקום שנעשה המעשה אין אני מודה בזה. ואין דבר זה מוסכם רק יותר נראה לע"ד אם היה הקול כראוי וכדין ופלוני בא ואמר שיודע שבמקום פלוני ניתן הגט ע"י אונס חוששין לקלא ועיין מכ"ת בב"ח סי' מ"ו שהאריך בדבר זה גם בסי' ז' וימצא נחת. וע"ד הווי"ן שהאריכו קודם חתימת עדים ע"פ ציווי הבעל לא ידעתי מה שיש לפקפק בזה ואין זה ענין כלל למה שמצריכין להיות האותיות מוקפין גויל (מלבד מה שהרגיש מכ"ת שמ"ש מהרמא"י אף כשהבעל מצווה לתקן אין אנו מתירים אלא בשעת הדחק הוא דלא כמאן. יפה כיון מכ"ת אמנם לע"ד נראה מ"ש מהרמא"י כשהבעל מצווה כן אין כאן מקומו אלא מקומו הוא בתחילת הג"ה וקאי אמ"ש הש"ע ואם יש בו אותיות דבוקים וכו' ושם מיירי אחר חתימ' העדי' וק"ל ועיין בלבוש) דהתם איכ' למימ' לפי הדעה שצריך בגט אותיות מוקפת גויל אם אין להם הקפות גויל א"א לתקנו ע"י גרר כי הוה וחקק ולא וכתב ואנו וכתב בענין לכן אין אנו מקילין כלל אם לא בשעת הדחק אבל בענין זה בהארכת הווי"ן שאנו מתקנין ע"י כתיבה מה חשש יש בו קודם החתימ' ולע"ד נראה אפי' אם שכח אות או אפי'תיבה שלימ' אם יש ריווח לכתוב באופן שלא יהא שינוי בתיבו' או באותיות דחוקות יש לתקנו לכתחיל' קודם חתימת העדים כי בשום מקום לא מצינו שצריכי'לכתוב הגט כסדר כתפילין וק"ל וע"ד מה שחת' העד יהודה בא' גם בזה אין לחוש כמ"ש מכ"ת בשם ס"ג שלו גם אני מצאתי בתשוב' בן לב סי' ק"ד בענין מתתי' בא' או בה' שאין לחוש לזה כיון שהה' וא' הם מאותיו' הנח וההעלם ואין היכרא במבטא בין מתתי' בא' או בה' ע"ש וא"כ בשם המגרש מכ"ש בשם העד כי בלא"ה יש להקל בשמו של העדים יותר מן שם הבעל או האשה וק"ל וע"ד מה שעלה על דעת מכ"ת שיהא נכון שגם לכתחילה לכתו' יהודא בא' כיון שהוא חות' את עצמו כן משום דדי לעולם להשתמ' בג' אותיות כמו שמצא מכ"ת בס"ג שלו בשם אלי' נראה לע"ד שאין הנדון דומ' לראיי' כי גבי אלי' מצינו הרבה פעמים שנכתב בלא וי"ו א"כ אע"פ שברוב פעמים כתיב אליהו בוי"ו כיון שאנו רואין שזה חות' ע"פ קבלתו מאבותיו אליה בלא וי"ו וטעמם ונימוקם עמם משום שדי לעולם. בכן אין לנו לשנות באשר שגם במקרא מצינו אלי' בלא וי"ו אבל שם יהודא אין אנו מוצאים במקרא בא' אין בידינו לשנות משום טעם דדי לעולם וכו' וק"ל וע"ד שנפל הגט לארץ אם חזר הבעל ואמר הרי זה גיטך וכו' פשיט' ופשיט' שאין לחוש כלל אמנם מ"ש מכ"ת אף אם לא אמר הרי זה גיטך וכו' מ"מ אין לחוש כיון שעסוקים באותו ענין אני מסופק כעת אע"פ שהסברא נותנת כן באשר שעסוקים באותו ענין מ"מ באשר שאין לי ראיות אינני מחליט הדבר. ומה שמביא מכ"ת ראיות ממה שהביא הטור בסי' קל"ח דברי הרמ"ה דאם נפל לארץ בעודה ישינה כו' במחילה מכבודו אין משם דמות ראיי' כי התם איירי שבעודה ישינה החזיקה בידה הגט זמן מה ואח"כ נפל הגט מידה כו' ואשמעינן שצריך לחזור וליתן הגט לידה ואין די בנטילת' ומה שהחזיקה בעודה ישינה וחזרה ולקחה מן הארץ אינו כלום רק הבעל צריך ליטלו ממנה וליתנה לידה ויאמר הז"ג וכו' (עיי' בב"ח) ודבר כזה אינה כשאינה ישינה ולכך א"צ הבעל באותו נדון לחזור ולומר הז"ג אבל כשנפל לארץ עד שלא הגיע ליד האשה והחזיקה בו מנ"ל שא"צ לחזור ולומר הז"ג וכו' וק"ל ודי בזה כעת כי המוביל נחוץ לדרכו נ"ל הטרוד גרשון אשכנזי:
<b>שאלה</b> <b>פב</b> ע"ד שמכ"ת ביקש מאתי לחוות דעתי הקלושה בענין שמצאת בס"ת שלך שנתחלף לך ה' בח' ותקנת אותה באופן זה שגררת רגל שמאל של הה' וגגה של הה' עד שלא הי' נשאר מן גגה של הה' רק מעט ורגל הימנית של הה' כצורת וי"ו אח"כ כתבת ז' מצד השמאל של הוי"ו ודבקת אותם מלמעלה ע"י חטוטרת ושאלתך אם יפה עשית ויפה תקנת אם לאו כי רבים אומרי' שעשית שלא כדין רק היה לך למחוק הכל ולכתוב חי"ת אחרת:
<b>תשובה</b> הנה אהו' אחי הלא כבר כתבתי לך שטרידנ' טובא ואף גם שהזמן קצר שביום אתמול בעת צאת הכוכבים האירו ג"י הצהירי' אל מול עבר פני וכעת הבוקר אור אני משיבך מפני הכבוד מה שעלה במצודת זכרוני כי אינני אוכל לחפש באמתחו' הפוסקי' והתשובו' שדברו מענין זה כשעה חדא.
<b>והנה</b> באמת לכאורה נראה שהדין עם כת החולקי' עליך ואומרים שלא כדין עשית כי כללא הוא שכיילי רוב האחרוני' שכל מה שנכתב בפסול צריך המתקן לגרור כגון טעה וכתב ד' במקו' ר'צריך לגרור כל הד' ולכתוב רי"ש אחרת. וכל מה שנכתוב בהכשר אינו צריך גרירה כגון אם טעה וכתב מ' סתומה במקום מ' פתוחה אינו צריך לגרור כי אם הו' של המ' אבל הנ' אינה צריכה גרירה כיון שנכתבת בהכשר זה הוא הכלל כמ"ש הב"י בא"ח סי' ל"ב ע"ש. וא"כ לפי הנראה בנדון דידן כל הה' נכתבת בפסול לכן שורת הדין הוא לגרור כל הה' ולכתוב ח' במקומה. כך נראה לפום ריהטא. אבל במעט עיון נראה שאינו כן. כי מה שאנו מחטרין גגה של חי"ת באמציעתה אינו אלא למצוה ולא לעכוב. פשיטא לפי פרש"י פ' הקומץ (דף כט ע"ב) שפירוש חטריה גגה של חי"ת שעשה לה כמין חוטרא ברגל השמאל למעלה כמ"ש התוס' לשם אין כאן אפילו מצוה לעשות לה חטוטרו' באמצע. אלא אפילו לר"ת דמפרש חטרי לגגיה דחי"ת שעשה לה כמין חטוטרו' מ"מ אינו אלא לכתחלה אבל לא לעכוב וכן הוא הסכמת האחרוני' והכי דייק לישנא דגמ' דא"ר אשי חזינ' להו לספרא דוקנא דבי רב דחטרי להו לגגיה דחי"ת ותלי ליה כרעיה דה"י כו' משמע דוקא ספרא דבי רב הוה מחטרי לי' אבל ספרא אחרינ' לא ואעג"ב דאמר ג"כ בהאי לישני ותלי ליה כרעיה דה"י ותליית כרעא דה"י הוא לעיכוב' כמו שהסכימו הפוסקי' כבר תירץ זה בפני' מסבירות ויפות הריב"ש בסי' ק"ך ע"ש וכיון שזכינו לדין שאם טעה הסופר וכתב חי"ת פשוטה כמו שאנו כותבים בגיטין (שיש להם ג"כ ע"פ הרוב דין של ס"ת) במקו' שהיה רוצה לכתוב חי"ת עם חטוטרו' כמו שנוהגין לכתוב בס"ת. לאו פסול מקרי וכשר בדיעבד ואפשר שאפי' לכתחלה אין קפידא כל כך כי פי' ר"ת אינו מוכרח ופירש"י יש ליישבו בנקל. א"כ כשכתב הסופר הד' של הה"י לא נכתבה בפסול כי היתה ראוי' לעשות ממנה ח' פשוטה. וכיון שלא נכתבה הד' בפסול אין מן הדין לגררה כולה אלא מה שצריך לתקון הגע את עצמך אם כתב הסופר ח' פשוטה ורוצה לעשות ממנה ח' מחוטרת וכי צריך לגרור את כולה ודבר זה לא יעלה על דעת שום בר דעת ונ"ד נמי כיוצא בו. וגדולה מזו נראה לע"ד שאף אם כתב ד' וז' סמוכי' זה לזה ודבק אותם בחטוטרו' במקום ח' אין לפסלו אע"פ שבפ' הבונה משמע שמן החי"ת נעשה ב' זייני"ן אם נוטל ממנה החטוטרת. מכל מקום אין לפסלו בשביל כך כמ"ש לעיל הסכמת הפוסקים לענין החטוטרת עצמה. אעפ"י שיש לחלק בניהם וק"ל. כללא דמילת' שלע"ד נראה שאין ראוי לומר עליך שלא כדין עשית כלל. הגם שיותר טוב היה אם גררת כל הה' מכל מקום גם באופן שעשית לא הפסדת ויפה תקנת. זה מה שנראה לע"ד כעת במושכל הראשון ואם יש מן הצורך לעיין בו יותר תודיעני עי"מ ויהי' לי לחן פרטי ואפנה ואשנה ואחפש באמתחו' הפוסקים ותשובותיהם בעיון. אמנם אהו' אחי ידידי מ"ש וז"ל מחקתי החציה מן הה' ונשא' ו' מן הה' כזו כו' במחילה לא כוונת יפה כי לכתחלה צריכה הח' להיו' ב' זיינין כמ"ש לעיל אעפ"י שהזי"ן שבצד ימין צריכה להיו' עגול לצד ימין כמ"ש הב"י בשם ב"ש. (ודלא כר' מרדכי יפה שנתחלף לו שמאל בימין) מכל מקום אינה דומה ממש לוי"ו רק צריכה שיהיה לה הגג עובר משני הצדדים ובאמת כשאתה גורר מקצת גג של הד' נשאר הגג עובר על הוי"ו משני הצדדי'. לכן במחילה שלא בדקדוק כתבת זאת. וה' יצילנו משגיאו' וישים עמנו לטובה אות כ"ע אחיך הקטן והטרוד גרשון אשכנזי.
<b>שאלה</b> <b>פג</b> באשמורת הבוקר ישמרהו עין כל סוקר הוא ניהו האלוף התורני הרי הרים עוקר וטוחנן זה בזה מזה בן מזה. במחזה שדי יחזה כמה"רר הירש נר"ו ולכל אל"ש עד בלי ירח תו אהו' ידיד נפשי אין הזמן מסכים עמדי כלל להאריך בסיפורים כי טרודנא טוב' כי כל העם נצבים עלי מן הבוקר עד הערב להודיע אורים משפטי אלהים ותורותיו כאשר יגיד עלי הנוכחי גיסו דמר אך לרוב האהבה וחיבה אמרתי לבל אשיב פני מכ"ת ריקם ואשיב לו מפני הכבוד אכן בקצרה כאשר עשיתי בפסק הראשון שלא כתבתי אפילו החצי' ולא הגעתי לפלגא מה שהיה לי להאריך והנה ע"ד שמכ"ת נסתפק היאך ישבע הלוה או הערב במקו' שיש להסתפק ולחוש באולי יבורר הדבר כמ"ש בש"ע בסימן פ"ז סל"ג וה"נ אפשר שיבורר הדבר ר"ל שלעולם לא יבא לידי שבועה כי אפשר שהמלוה הערל הלך לדראון ולא ישוב עוד:
<b>תשובה</b> הנה במחילה יעיין מכ"ת בסמ"ע שם וירא' שאין הנדון דומה לראיה כלל כי נדון דידן נקרא שבועות חנם ולא שבועה שאפשר להתברר ובשבועות חנם אין אנו חוששין לזה כלל כמ"ש לשם בסמ"ע מפורש הגם שבאמת דברי הסמ"ע בכאן צריכים עיון כי המדקדק בדברי התוספ' בפ' המפקיד (דף ל"ד ע"ב) ד"ה שמא יוציא הל' וכו' שכתבו לשם בהדיא שהטעם הוא שנראה כשבועה לבטלה וגנאי הוא לישבע היכא שהדבר מתברר אחרי כן ע"י שיוציא המלו' הפקדון עכ"ל וזה לכאורה היפך דברי מהרו"ך ואין כאן מקום להאריך כי כבר כתב אצלי שדברי מהרו"ך צ"ע קצת מ"מ בנדון דידן צדקו דברי מהרו"ך כי ודאי אין לנו לדחות התובע ויאכל הלה וחדי וע"כ לא כתבו התוספ' שיש לחוש שלא יהא נראה כשבועה לבטלה אלא כגון התם גבי מלוה אמר סלע הלויתך ושקל היה שוה וכו' שבקל יוכל המלוה להוציא את הפקדון ואף גם בקל יש לתקן זה דהיינו שישבע המלוה אבל בנ"ד שקשה הדבר שלא יצטרכו לבוא לידי שבועה ואין להם תיקון אלא בשבועה ודאי משביעין א' מהם למי שיגיע לו השבוע' ע"פ הדין דאלת"ה שבועות השומרים הכתוב' בתורה היכא משכחת ליה בגניבה ואבידה ליחוש דלמא משכח הגנב או דלמא אשתכח האבידה נמצא שהשבועה היתה לבטלה בחנם אלא הדבר ברור בלי שום ספק דלא חיישינן להכי כלל ולא דחינן התובע בחששא זו וע"ד שמכ"ת מסתפק אודות שהערב כבר האמין למלו' בלא בטחון גם עתה אין לו לתבוע בטחון ודימה מכ"ת דין זה למ"ש בסי' קל"א וקפ"ג במחילה ממכ"ת אין הנדון דומה לראיה ואדרבה ממקום שבא מכ"ת משם ראיה כי משמע התם בהדיא שעיקר הטעם כיון שהימניה מעיקרא משא"כ בנדון דידן ואי משום שאח"כ הימניה אפי' לדברי הערב שהרי אמר שהחזיר לו המשכנות על אמונתו הרי אמר הערב שבפירש התנה שבכל עת יהי' מחויב הלוה להחזיר לו המשכנות משמע שלא רצה להאמין לו לעול' אלא לפי שעה האמינו גם מ"ש בסמ"ע בשם מהר"של שכתב בשם מהר"ם מ"ץ הרי זה שטר ושוברו עמו שכבר מסיק מהרו"ך שם היינו הטעם משום שהערב יוכל לפטור את עצמו בדיניהם ובדין ישראל משא"כ בנדון דידן שאין הערב יוכל לפטור את עצמו לא בערכותיהם ולא בד"י וק"ל הילכך אמר המזכה מזכה אני במקומי שאין הלוה יוכל לפטור את עצמו אם לא שיברר שנמחל שיעבודו של הערב דהיינו שהמטלטלי' של הלוה באו לרשותו של הערב לשם משכון כאשר התחייב את עצמו ואזי אין לשטר זה שום כח להוציא ממון ע"י כאשר כבר כתבתי ודי מזה הלא חכמים ונבונים אתם ותדעו לחקור להוציא הדין לאמתו גרשון אשכנזי:
<b>שאלה</b> <b>פד</b> ילמדינו רבינו ויגמיאני מעט מים חיים להאיר עיני אם יפה דנתי ויפה זכיתי בעברו עלי רוח קנאה ללמד זכות על תורת משה רבינו הלא הוא הרמב"ם שכתב בהלכות מלוה ולוה סוף פרק י"ט וז"ל מכר הלוה שדה ללוקח ומכר הלוקח ראשון ללוקח שני וכתב המלוה ללוקח ראשון דין ודברים אין לי עמך וקנו מידו וכו' עד וחוזרין חלילה עד שיעשו פשרה וכו' ועל זה צוח הקדוש הראב"ד ארבע צווחות בהשגתו וז"ל לא ראיתי בכל ספריו טעות גדול כזו וכאלו טעה בדבר שאפלו תינוקות של בית רבן יודעין אותו ואין אחד שתובע עלבון רבינו כאשר עשו בעל המגיד ובעל הכסף משנה שהשיבו למחורפיו דבר ואני הקטן זעירא דמן חברייא אף שאינני כדאי להכניס ראשי בין שני הרים גדולים ובפרט אדם גדול וקדוש כמו הראב"ד שהרוח הקודש הופיע בבית מדרשו כאשר כתב הוא בעצמו גבי הדס שנקטם ראשו עם כל זה אבקש מחילה מכבודו ומעצמותיו הקדושים על שבאתי לקיים דברי רבינו משה ולהראות לכל כי משה אמת ותורתו אמת וזה יצא ראשונ' בהשג' שאין זו החליל' אלא כשמכרה באחריו' מאן יימר שדעת רבינו לא הי' כך דמיירי באחריו' ועל התשובה הב' מה בכך אם הפשר' הוא לג'או לב' אם גוף הדין הוא דין אמת לאמתו ועוד כי דייקינן שפיר נמצא פשרה לג' שאף שהלוקח ראשון קיבל מעותיו אם לא יעמיד השדה בידו של לוקח שני להוציא מן ב"ח צריך להחזיר לו המעות ועל הקושיא הג' אענה ואומר כי רבינו סבר שכל אחד רוצה להחזיק בשדה ואינו רוצה במעות כאשר דקדק רבינו בלשונו הצח לכתוב בלשון טורף דמשמע דכל אחד בא לטרוף השדה ועל הצוחה הרביעית אדרבה אבן מקיר תזעק שרוצה לדחות דברי רבינו בקנה במקום שיש להשיב תשובת רבות חדא דודאי כה"ג וכיוצא בזה יכול לומר לכי תהדר כדמוכח מדברי רש"י בפרק ארבע אבות דפריך א"כ בנזקין נמי נימא הכי אי שתקת וכו' ופירש"י והא דלא פריך נמי מב"ח משום דאמר לי' לכי תהדר דהא השתא נמי מזיבור' אתה רוצה ליתן לי וכן פירשו התוס' שם א"כ הכא נמי נימא הכי לכי תהדר ולא דמי למי שאבדה לו דרך שדהו דלא אמרי' לכי תהדר דהתם יפסיד אי יאמר כך כמו שפירוש רש"י שם לפי שטתו דאמר לי' לוקח קח לך דרך בזול ואי לא מהדרינא שטרא למרי' ואין לך כלום אך התם כשלקח עידית באחרונה לא יכול לומר לו קח זיבורית ואי לא מהדרינ' וכו' דאמר ליה השתא נמי מזיבורית אתה רוצה ליתן לי וכן הכא גבי ב"ח אי לוקח שני אומר לו אי שתקת ואינו רוצה ליתן לו כלום שפיר יאמר לו לכי תהדר ועוד מצאתי און לי בדברי רש"ל בים של שלמה שכתב ג"כ שאין הנדון דומה לראיה דהתם באבדה לו דרך שדהו לא סבירא לן כדברי הרא"ש דאמר כאילו כבר הוחזר משום דא"ל קודם שקניתי לא היה לך שום דין עמהם יעוין משם שהגאון מקיים דברי רש"י ז"ל דבכהאי גוונא לא אמרינן לכי תהדר ויכול לומר אחזיר שטרות למרייהו ודחה שם הגאון אותם החולקים דאמרו דלעולם לא אמרינן אחזיר והאי פלפולא דאי שבקת הוי לא אליבא דהילכ' רק פלפולא דעלמא כי בטלו היחידים במעוטין ואף שדברי התוספת בפרק שני דייני גזרות לא משמע כמו שכתבו הן בעצמן בב"ק מכל מקום לא דחי דברי רש"י כי דבריו כנים כמו שהוכיח הגאון מילתא בטעמא נמצא דזכינו לדין שהגאון רש"ל ביש"ש שלו סבר כרא"ש בחדא ופליג עליה בחדא דהיינו דהוא סבר דיכול הלוקח לומ' אחזיר שטרות וההוא פלפולא דב"ק הוא אליבא דהלכתא ופליג עליה בחד' דיוכל ב"ח לומר לכי תהדר ולא אמרי' כאלו כבר הוחזר כמו שהוכחתי מסוגי' דב"ק דפריך אי הכי בניזקין נמי נימא הכי כדברי רש"י ולא כמו שפירשו התוספ' דפריך נמי אב"ח ולרבות' נקטיה וא"כ מנא לי' להראב"ד לומר שהרמב"ם טעה טעות גדול ודבריו באמת הם דברי פי חכם כמו שבארנו ועוד תימא על הטור בסוף סי' קי"ח שדחה דברי הרמב"ם גבי ב"ח ושני לקוחות לילך בשטת אביו כמו שכתב בסימן שאחר זה דהא שפיר נוכל לומר לכי תהדר:
<b>ועוד</b> קשה על השגת הראב"ד בתשובה הראשונה שכתב שאין זו החלילה אלא כשמכר באחריות הלא תלמוד ערוך הוא ראובן שמכר שדה לשמעון אפילו שלא באחריות ובא ב"ח דראובן וקא טריף ליה מיניה דינא דאזיל ראובן ומפצי ליה ולא יכול לומר לאו בעל דברי' דידי את מפני דאמ' לא ניחא לי דלהוי לשמעון תרעו' עלי וכן הכא בנ"ד נמי נימא הכי וגם על בעל המגיד יש לתמוה שכתב שב"ח אינו יכול לטרוף מלוקח שני מפני מה מכר ראשון לשני כל זכות וכו' קשה ממ"נ אי מכרו לו באחריות נוכל לומר שזהו אחריות דצריך להוציא מב"ח לאוקמי בידיה ולא יכול לומר לאו ב"ד דידי את דאמר לו אי מפקת מיניה עלי דידי הדר ואי מיירי שלא באחריות מ"מ יכול לומר לא ניחא לי דלהוי ללוקח תרעומות עלי ומשתעי דינא בהדי כמו ראובן שמכר לשמעון וכו' ע"כ והנה אבקש מרבינו שישיבני בחסדו ויודיעני דעתו הרמה כי חביבין עלי דברי רבינו ושש אנכי על אמרותיו כמוצא שלל רב כ"ע תלמידו הקטן טעבלי וולך. נא מ"ו לא באתי להשיג על הקדוש הראב"ד רק מחסרון ידיעתי וקוצר השגתי לא ירדתי לסוף דעתו ועוד שרבינו יעקב בעל הטורים סי' קי"ח דוחה דברי הרמב"ם ע"י תשובה וקושיא הרביעית של הר"אבד ולא הזכיר ג' ראשונות שמע מינ' דלא בריר' לי' ג"כ בכן אקוה שכבוד תורתו יעמידני על דעת הראב"ד וש"ת:
<b>תשובה</b> ברך לקחתי וברך אשיב. לשואל כענין וכהלכה משיב דברים נכוחי' אלהים ואנשים משמחים עפרות זהב לו מגדל צמחים צמח צדיק כפתורי' ופרחי' ה"ה הרב הנערב החכם השלם עולה במעלת הסולם וראשו מגיע עד שמעניק החמה והירחים כ"ש מהר"ר טעביל נר"ו רופא מומחה רוח הבריות ורוח המקום ממנו נוחה ולכל העומדים צפופים ומסתופפי' בצלו צל המעלות שלו' עד בלי ירח אהו' ידידי ג"י הצהירים האירו אל מול עבר פני מגלה עפה יפה עליה לתרופה והיא סובבת על קוטב לאשר וליישר דברי רבינו הרמ"בם ז"ל במ"ש בפי"ט מהל' מלוה בענין מכר הלוה שדה כו' ולהסיר מעליו תלונות הראב"ד ז"ל אשר השיגו והקשה עליו ד' קושיות ומכ"ת הרבה להשיב על ארבע קושיותיו והנה עדי בשחק נאמן שטרידנ' טובא בלימודי' אחרים הכרחיי' אך ורק באשר שחביבי' עלי דבריו דברי דודי' אמרתי אפנה ואשנה ואשיב למכ"ת מפני הכבוד אמנם בקצרה ואקדמות מילין אענה בהרמות קול יישר כחו וחילו לאוריית' שאחז צדיק דרכו דרך השלמים החכמי' אשר לא מזגי רישייהו אבי סדי' עד דמהפכי בזכותו של רבינו הרמב"ם ומעייני' עד שיד עיונם מגעת כדי להעמיד דברי רבינו על נכון על פי אמתת' של תורה אם אפשר ושלא יהא אבן הראש' אבן פנה אבן טועה ח"ו גם אני בעניי עני בדעת כך דרכי תמיד לפי מעט קט השגתי והנה בענין זה ראיתי דברי מכ"ת ולע"ד נראה שהם נכוחי' למבין ויונעמו לומר שכך היה כוונת רבינו אמנם מלשון מכ"ת משמע כאלו אין כאן מקום לקושיות של הרא"בד כלל וכאלו טחו עיניו מראות דברים פשוטים ונגלי' וחלילה לנו לומר כן על הרא"בד שגם הוא מאור עינינו ומפיו אנו חיים אך ורק מפני חשק ההשגה לפעמים הוא מגדיל הענין וזה הוא אחד מהם שמן קושיות רפיות עשה דגושות וכן משמע מלשון הה"מ שכתב על קושיות של הרא"בד ואחת מהן חזקה וכו' משמע הא האחרות הם קושיות רפויות ולא חזקות והוא זה כי ג' קושיות הראשונות יסודם הוא שס"ל להרא"בד ששני הנושאים דהיינו רישא דמתני' מי שהיה נשוי ב' נשי' וסיפא דמתני' וכן ב"ח כו' יהיה דומה בדומה ממש בכל חלקיהן ולפי דברי רבינו אינם שוים בכל חלקיהן זאת היא כוונתו האמתות בקושיותיו הראשונות להמעיין בדבריו אבל במעט עיון יראה הרואה בראיה אע"פ שאינה בריאה שאין זה קושיא כל כך כי איכא למימר מידי ארי' הא כדאית' והא כדאיתא ודי לנו בזה שהן שוים לענין שצריכים לעשות פשרה וגוף הדין איצטריך וזה לע"ד דעת המ"מ במה שכתב ואחת מהן חזקה וכו' משמע הא השלש הראשונות רפויות וחלושות וק"ל אמנם מ"ש מכ"ת ליישב קושיא הד' כבר קדמו מ"ו חמי זקני בב"ח שלו (בסימן קי"ח יעיין שם מר) לאחר העיון נלפ"ד שתירוץ זה אינו עולה יפה והנה מכ"ת כותב וז"ל ועל הצווחה הרביעית אדרבה אבן מקיר תזעק וכו' דודאי כה"ג וכיוצא בזה יכול לומר לכי תהדר כדמוכח מדברי רש"י כו' עכ"ל ותמצית דברי מכ"ת שס"ל שרבינו הרמב"ם ס"ל כפיר"שי ולע"ד נראה שזה אינו חדא שלפי דברי רש"י מוכרח לומר שמ"ש גבי מי שאבדה דרך שדהו כו' אי שתקת כו' היינו שרוצה ליתן דרך בזול ומדברי הרמב"ם בסוף פט"ו מהל' טוען משמע דלית ליה האי סברא כלל אלא ס"ל שיוכל לומר לו קנה במאה מנה כו' וטעמא דמילתא כי מה מכר ראשון לשני כו' כמו שכתב הרמב"ם להדיא וא"כ בנ"ד דאיכא ג"כ לומר מה מכר ראשון לשני כו' למה לא יאמר הלוקח שני לב"ח אי שתקת כו' (ופירושו אם עתה אחזיר השדה ללוקח ראשון אין אתה יכול לגבות ממנו ואני קניתי זכותו שיש לו ואע"פ שעדין לא החזרתי לו מ"מ יש לי זכותו כי מה מכר כו') ולעד"נ שגם רש"י מודה בנ"ד שאינו יכול לומר לכי תהדר כי טענת מה מכר ראשון לשני טענה אלימת' היא ומוסכמת והא שצריך רש"י לפרש גבי מי שאבדה לו דרך שדהו כו' שרוצה ליתן לו דרך בזול היינו טעמא כי התם טענת דמה מכר כולי לא אלימא כיון שיוכל לומר מ"מ דרכא אית לי גבך כמ"ש באמת אדמון לכן צריך רש"י לפרש אי שתקת אוזל גבך הא לאו הכי יוכל לומר לכי הדרית כיון שמ"מ דרכא אית לי גבך משא"כ בנ"ד אם נאמר מה מכר לית ליה גביה ולא מידי ודוק כללא דמילת' אע"פ שרום מכ"ת הוא רופא מומחה מ"מ לא העלה ארוכה להשגה זו מתרי טעמא חדא שמוכח שהרמב"ם לית ליה סברת רש"י ולעד"נ שגם רש"י מודה בנ"ד שאיננו יכול לומר לכי תהדר מטעם שכתבתי כי יוכל לומר מה מכר וע"כ מוכרחי' אנו לומר סברא זו אליבא דהרב המגיד שהרי ה"ה כתב על קושיות הראב"ד ואחת מהן חזקה כו' וקשה מה קשיא ליה הלא הוא בעצמו וכבודו כותב לפני זה בדין ו' שהרשב"א ז"ל העלה דלפסק הלכה לא אמרינן אי שתקת לגרועי מדינא קמא ואין אוקימתי' זו עיקר וכו' וזה דעת רבינו ז"ל ועיקר עכ"ל וא"כ שס"ל לרבינו שאין אומרים אי שתקת כו' א"כ מאי ק"ל לה"ה אלא עכ"ל ולחלק דוקא לגרוע כחו ליכא למימר אי שתקת כי ליכא למימר מה מכר ראשון כו' אבל במקום דאיכא למימר מה מכר כו' ליכא מאן דפליג והנה על מוח"ז אין תלונתי זאת כי המעיין בדבריו יראה שהו' רוצ' להרכיב דברי הרמב"ם אתרי רכשי דהיינו שהוא רוצה לפרש דבריו כמו שביאר הב"ח ואמר כל זמן שתהיה בידך ובזה אזדא לה קושיית הרב המגיד דליכ' למימר מה מכר ראשון לשני כו' אבל קושיית הראב"ד במקומ' עומדת וע"ז בא ליישב דליכא למימר אי שתקית וכו' אבל לע"ד במחילה מכבודו ז"א כי במ"ש המ"מ ואפשר שדעת רבינו בשביאר דבריו כו' ר"ל בשביאר דבריו באופן דלא יוכל הלוקח שני לומר לו מה מכר וכו' ולא אי שתקית כו' ממילא איכא לפרש דברי רבינו הרמב"ם באופן שלא יהא קשה קושיות הראב"ד ולא קושיות הה"מ אבל כל זה דוחק ולכן נלע"ד שהנוסח' האחרת שהביא המ"מ היא הנכונה ואמתית ומכוונת עם מ"ש בפי"ז מהל' אישות דין י"ב דלא הזכיר שם דין זה אם מכר לוקח ראשון לשני וזה הוא הסיבה האמתי' שמעולם לא שמתי לבי ליישב קושיו של הרא"בד כי לעד"נ שהנוסחא האחרת היא עיקר ועוד יש לאלוה מילין בענין זה כי יש לי הרהורי דברי' אחר דברי קדשו ובפרט מה שכתב מכ"ת ליישב קושי' ב' של הראב"ד וז"ל ועוד כי דייקינן שפיר נמצא פשרה לג' שאף שהלוקח ראשון קיבל מעותיו כו' צריך להחזיר לו מעותיו לא ידעתי מה תיקן מכ"ת בזה סוף סוף א' מהם אינו צריך לעשות פשרה מש"אכ גבי מי שהיה נשוי ב' נשים כו' שצריכי' בהכרח ג' לפשרה גם נראה לע"ד ליישב קושי' הג' בע"א ממה שתירץ מכ"ת והוא שזה שנלע"ד שזה הוא תקנת' דרבנן שיהא חוזר חלילה עד שיעשו פשרה כל שלשתן ואין שנים מהן יכולי' ורשאי' להשוות עצמן כדי להפסיד להשלישי ויעיין מר במ"ש התוספו' בס"פ מי שהיה נשוי ד"ה ומוקמינן לכולהו כו' בכל זה היה לי להאריך לבנות ולסתור ע"מ לבנות רק שאין הזמן מסכים עמדי כמ"ש למעלה ובזה רום מכ"ת יעלה מעלה לשם ולתהלה בכל הארץ עד שיפרוץ בן פרץ כן נ"ל גרשון אשכנזי:
<b>שאלה</b> <b>פה</b> שלום למר ולתורתו בכל מקום הלכה כמותו. אשרי יולדתו ה"ה אהו' הרב הגדול המופלג כיון דאיפלג איפלג טמון באש מברר ומלבן כשלג המאור הגדול לממשלת הגאון בכבוד שמו מהר"ר גרשון נר"ו יאיר כאור הבהיר ר"מ ואב"ד המדינה ידו על העליונה וכא"ל שוי"ר:
<b>מפי</b> השמועה למדנו בהיותי עדין במדינתינו מדינת פולין יא"ע את גודל רוממו' גדולתו וענותנותו ועכשיו פה במדינה זו ביותר וכעת נשאלתי המעשה אשר נעשה פה קהילותנו דבר זר ודבר גדול למעשה להבין ולהורות וצריך ישוב הדעת לפסק הלכה ואמרתי המכסה אני ממעלתו אשר הוא תל פיות חרב פיפיות ואמרתי לגלות אזנו תורה היא וללמוד כו' ובמחילת אלף יחלוק מכבודו לבשר ודם יודיעני שכלו הזך והזוהר הלכה למעשה בדבר הגדול דבר הקשה מלתא זוטרתא היא לגבי מש"ה והנה אציגה לפני מעכ"ת גופא דעובדא ודברי העדות ואת הנראה לע"ד:
<b>נער</b> אחד בן י"ח שנים חשקה נפשו בבתולה אחת ושלח שדכנים לאביה ואמה. ויהי כי ארכו לו הימים והנער ראה כי לא נעשה עצתו ואמר פן ואולי יעשה שידוך אחר עם הבתולה והלך בשבת קודש פרשת משפטים בעת תפילת השחר ואביה ואמה לא היו בביתם כי הלכו להם לב"ה והביא אתו עמו נער אחד נער גדול כמוהו וקידש הבתולה בטבעת של כסף והלכו לדרכם כאלו לא ידעו וביום א' ממחרת השבת נתפרסם הדבר וביום השלישי באו אביה ואמה לפני וצווחו ככרוכי' הכזונה יעשה גו':
<b>וזה</b> לשון העד אן שבת צו מרגינש אין דער שול צייט בין איך גנגין מיט יאקב בן אהרן (כן שם הנער המקדש) לבית אבי הבתולה שלמה האט יאקב גיהט איין זילברש פינגרל אין דער הנט האט דאס מיידיל גיפרעגט וואס איז דאש פר איין פינגריל זאגט יאקב עס איז מיין זאגט דאס מיידיל לייא מירש אויף דער חתונ' צו גין זאגט יאקב ווילשטו עש האבין וויל איך דירש שענקין אונ' האט דאז פינגרל אן גטאן דעם מיידל אין זיין האט אונ האט גזאגט צו דעם מיידל דא בין איך דיך מקדש צו מיר הרי את מקודשת ער האט זיא אזו גוט מקדש גוועזן אז איין רב אונ האט גזאגט צו דעם מיידל היב היפש אויף דאז פינגרל אונד זאג נישט דיין מעם דוא ווערשט מיין זיין האט דאס מיידל דאז פינגרל אויף גהובין האב איך גשריאן מזל טוב אונד זיינן אוועק גנגין עכ"ל העד וז"ל הבתול' במעמד אביה ואמה איך האב דאס פינגרל ניט גנומן אין דער הנט נייארט ער האט עס אנידר גליגט אויף דען טיש דער נאך האב איך עש אויף גהובן אין טריא"לי איך בגער אים ניט איין כפרה זאל ער ווערין עכ"ל. ואפשר ומסתמא שאביה ואמה למדו לשונה לומר שקר:
<b>והנה</b> אדון לפניו בקרקע הנראה לפי קט שכלי להלכה ולא למעש' עד כי יסכים עמדי מכ"ת ובפרט באיסור חמור כזה באיסור א"א צור ישראל יצילינו משגיאות ויקוים בנו מקרא שכתב גל עיני ואביטה נפלאות והנה אם הבתולה אמרה שהבתולה בתה אינה בת י"ב שנים רק פחות חודש א' אך לא מפיה אנו חיין וראיתי הכתובה שלה ונכתב' י"ח אלול תט"ז והמעשה נעשה ך"ה שבט תכ"ט הרי אפי' נתעברה מיד עדין אין להבתולה יב"ש רק פחות ל' יום ולכתובה דאירכסא לא חיישינן כי כל השמשי' והחזני' בקיאין לכתוב לפי נוסח תיקון שטרות המצוי ביד כל. הרי נתלבן ונתברר שהבתולה עדיין קטנה היא.
<b>אך</b> ספק אחר נפל לי בנדון דידן אחרי דאנן קי"ל קטנ' שנתקדש' שלא לדעת אביה ושמע האב ונתרצה או שתק ולא מיח' מיד הוי כאלו נתרצה וצריכה גט מספק גם קי"לן קטנה שנתקדש' למי שגלה האב דעתו שהיה חפץ לקדשה חיישינן שמא נתרצה ובנדון דידן כבר שלח הנער שדכנים לדבר על לב אביה ואמה ושמא נתרצ' וקצת רגלים לדבר שהרי הדבר נתפרסם ביום א' והוא לא בא עד יום ג' ופן ואולי נתרצה ואח"כ לבש חרטה וחוששין לספק קדושין וצ"ע ובאמת אמרו אליו אנשים רבים טוב תת אותה אליו באהבתו אותה מלאיש אחר וכדברים האלה נמצא יש לחוש פן ואולי נתרצ' ובנתרצ' היא ספק מקודשת וצ"ע גדול בישוב הדעת:
<b>ויראתי</b> לגשת ובפרט להקל באיסור חמור מ"מ העולה לע"ד אציג לפניו. מסוגית הש"ס נראה לדקדק שאפילו לרב ושמואל והפוסקים העומדי' בשיטתייהו דחוששין שמא נתרצה מ"מ בנ"ד מודים דאין חוששין דאית' בקדושין (דף מ"ה) ההוא גברא דקדיש בכישא דירקא בשוקא אמר רבינא אפי' למ"ד חוששין שמא נתרצה האב ה"מ דרך כבוד אבל דרך בזיון לא א"ל רב אחי מדיפתא לרבינא בזיון דמאי אי בזיון דירקא אי בזיון דשוקא נ"מ דמקדש בכסא דכספא בשוקא או בירקא בביתא א"ל אידי ואידי בזיון הוא פירש"י בחדא מנייהו הוה בזיון עכ"ל הסוגי' דגמר' ופרש"י הצריך לעניננו:
<b>זכינו</b> לדין דאם נתקדשה דרך בזין מודה רב ושמואל דאין חוששין שמא נתרצה ובנדון דידן נמי דרך בזיון הוא דהרי נתקדשה בסתר בלי חופה כדרך בנות ישראל (וצ"ע באולי יש לחלק בין בזיון דש"ס לבזיון דנ"ד):
<b>ובאמת</b> תמיה נשגב' בעיני על הפוסקים קדמאי ובתראי שלא הביאו הא דרבינא לפסק הלכה והוא בלי חולק ובאם שיש למעלתו איזה ישוב בזה יודיעיני תורה היא ובאמת לא עיינתי כל הצורך בספרי הרי"ף כי לא היו לפני כל הספרי' רק הטור וב"י והש"ע השמיטוהו וצ"ע ואולי מה"ט דכתיבנא דיש לחלק בין בזיון לבזיון:
<b>מצורף</b> לזה אשר נתקדשה בע"א ורבו הפוסקים דאינה מקודשת לגמרי בע"א הגם דלא קי"לן כוותיהו מ"מ בנדון כזה אפשר מודים כ"ע דאינה מקודשת בע"א שוב עיינתי מ"ש הבית חדש בסי' מ"ב שם פסק הלכה למעשה בנתקדשה בע"א אפי' אינה מכחשת אלא שאמרה לא נתכוונתי לקדושין פטורה לגמרי יע"ש. ומשמעות דברי הבתולה הנ"ל ג"כ משמע שלא כיוונה לקדושין וצ"ע כן ואולי יש לחלק:
<b>מצורף</b> לזה אחר הנחה קיימת מה שהעיד מהרמ"א בשם מה"רר יעקב פולק דאפי' בזמן הזה קטנה פחותה מבת י"ב שנים ממאנת וא"כ לפי הנחה זו אפי' היא מקודש' לגמרי בחופ' וקידושין יכולה היא למאן והרי היא ממאנת לגמרי בהנער כאשר אמרה לפני וכתבתי לשונה לעיל:
<b>מצורף</b> לזה שנתקדשה בשבת ואנן קיי"לן דאין דנין ואין מקדשי' בשבת ודומה קצת למה שאמרו חז"ל מקח שנעשו באיסור ורבו בזה הדעות הסמ"ע בח"מ ר"ח והט"ז וה"בח והש"ך בי"ד סימן ר"ל יע"ש מ"מ יש קצת סניף דאלו הקידושין בנדון דידן בטלין ומבוטלין מכל הלין טעמים:
<b>כל</b> זה כתבתי לפני מע"כת בדרך מו"מ להלכה ולא למעשה עד אשר אשמע מן מע"כת ואדע להיימין או גו' והנה אהו' במחילת אלף ימהר יחיש מעשה ידיו להתפאר כי אביה ואמה שואלין ודורשין מדי יום ויום ע"כ יודיעני תשובתו הרמה ע"י מוביל הכתב הלז או ליד ר' אליעזר מלמד מדרעזניץ ומשם יפרד והי' לידי ע"י הפאסט כ"ד אהוב הכותב בחיפזון. היום יום פלוני נאום הטרוד צבי הירש מגלוגא החונה פ"ה הק"ק דרעזניץ:
<b>תשובה</b> ברך לקחתי וברך אשיב לשואל כענין ומשיב ה"ה אהו' הרב הגדול והמופלא עושה פלא רמא וזקיף דקלא נ"י ע"ה ר"מ ואב"ד כמה"רר הירש נר"ו אהו' ידידי אותו לא ראיתי שמעו שמעתי קל קולמסו ומתוכו ניכר שמילא כריסו בתלמוד ובפוסקי' מלא עמסו והיה מן הראוי להאריך בשבח וקילוסו אך ורק שהזמן בוגד שפך עלי חמתו וכעסו ומטרידני במילי דשמיא ודעלמא ואינו מניח אותו להפיק זממי להשיב כראוי לפי כבוד המקבל ומטובו קאמינ' שיערב עליו שיחי אע"פ שקצרתי במקום שהיה לי להאריך.
<b>והנה</b> ע"ד שאלתו שאלת חכם בענין בחור א' שקידש בתולה א' בת י"א שנה וי"א חודש בלתי ידיעת אביה ובפני ע"א אם יש לחוש לקידושין להצריכה גט או לא והנה באמת קשה עלי הדבר לתקוע את עצמי לדבר הלכה כי מיראה הוראה אני בדבר קל. קל וחומר בדבר חמור איסור א"א אך ורק משום כבודו דמר אמרתי לחוות דעתי הקלושה להלכה ולמעשה אמנם באשר שאין הזמן מסכים עמדי לטייל ארוכות וקצרות בפילפולים ובסברות ע"כ אצא ואבא בקצרות וזה החלי בעזרת ה' חילי להשיב למכ"ת על אשר הקשה את עצמו לדעת ותמה תמיה קיימת על הפוסקים קדמאי ובתראי למה לא הביאו הא דרבינא לפסק הלכה והוא בלי חולק עכ"ל בקצרה וביקש ממני אם יש אתי איזה ישוב ע"ז שאודיענו כי תורה היא ואען ואומר במחילה מכבודו גברא קחזינא קושי' לא חזינא ואני תמה על תמיהתו כי כל הפוסקים פסקו שלית הלכתא כרב ושמואל דאמרי חיישינן שמא נתרצה האב אפי' קיבלה קדושין דרך כבוד בלתי ידיעת אביה לא חיישינן שמא נתרצה האב וא"כ הא דרבינא הוא במכ"ש שלא חיישינן שמא נתרצה האב גם רבינא לא אמרה אלא אפילו למ"ד חיישינן שמא נתרצה האב וק"ל והנה עלה על דעתי לתרץ דיבורו דמר שתמיהתו על הפוסקים למה לא הביאו דינא דרבינא לענין אם גילה האב דעתו קודם הקדושין שהוא חפץ בקידושיה אע"פ שרבינא לא דיבר בענין זה מ"מ ה"ל להפוסקים להעתיק דינא דרבינא מענין לענין אבל גם זה אינו קושיא כלל דאיכא למימר דילמא ע"כ לא קאמר רבינא שלא חיישינן לשמא נתרצה האב אם היו קדושין דרך בזיון אלא דוקא אם לא גילה האב דעתו מקודם אבל אם גלה האב את דעתו מקודם שחפץ בקידושיה לפלוני איכא למימר שחיישינן שמא נתרצה האב אפי' אם היו הקדושין דרך בזיון וק"ל כללא דמלתא שאין כאן מקום כלל לתמיה' דמר וע"ד מה שכתב מכ"ת בסוף דבריו וז"ל מצורף לזה אחר הנחה קיימת מה שהעיד מהרמ"אי בשם מהר"רי פולק קטנה פחותה מבת י"ב שנים ממאנת וא"כ לפי הנחה זו אפי' היא מקודשת לגמרי בחופה וקדושין יכולה היא למאן והרי היא ממאנת לגמרי בהנער כאשר אמרה לפני וכתבתי לשונה לעיל עכ"ל דמר והנה אהובי במחילה מכבודו אמינא כד ניים ושכיב אמר להא מילתא כי מה ענין מיאון לכאן ע"כ לא קאמר ר"י פולק שקטנה פחותה מבת י"ב שנים ממאנת אלא היכא דנתקדשה קידושי דרבנן דהיינו יתומה שהשיאוה אמה או אחיה או הלך אביה למדינות הים לפי דעת מקצת הפוסקים אבל אם חיישינן שמא נתרצה האב אין לפטרה כי אם בגט ומאון כי אם נתרצה האב הוי קדושין גמורים מן התורה וצריכה גט אך ורק יש לחוש שמא לא נתרצ' האב ואם לא תמאן יאמרו שקדושין היה קדושין ודאי ואין קדושין תופסים באחותה ע"כ הצריכוהו רב ושמואל ג"כ מאון אבל אם חוששין שמא נתרצה האב ליכא למ"ד שמאון לבד סגי ופשוט הוא ועיין מר בסוגיא דהתם ברש"י ותוספות דף מ"ה ומ"ו והנה ע"ד גופא דעובדא כבר הרגיש מכ"ת בכל חלקו הסותרין אך ורק לא החליט דעתו וכתב ראשי פרקים ורמא עלי דידי לחוות דעי מרחוק להלכה ולמעשה והנני אצא כמצווה ועוד הנה באמת האחרונים האריכו למענית' בתשובותיה' בכל פרטי דינים הנוגעים בנ"ד כמעט שלא הניחו לנו מקום להתגדר בו אע"פ כן אענה חלקי לפי ע"ד הקלושה והנה לכאורה היה נראה שמילתא דפשיטא היא ולית דין צריך לפנים שאין כאן חששא קידושין כלל דהא רובא ככולו פוסקים המפורסמים פסקו כעולא וכרבינא דא' בפי' לית הלכתא כרב ושמואל דאמרי חיישינן שמא נתרצה האב וגדול' מזו ס"ל להרי"ף ולהרמב"ם שאפי' התרצה האב בפי' אחר שקבלה קידושי' שלא מדעת אביה שלא מהני הריצוי וכתב הריב"ש בסימן י"ד וז"ל ודעת הרי"ף דאפי' נתרצה האב בפי' בשעת שמיעה אין חוששין להם וכן הוא בה"ג וכ"כ הרמ"בם בפ"ג מהל' א"ב והרב בעל המאור לא השיג על הרי"ף ז"ל בזה גם לא הראב"ד ז"ל בהשגותיו על הרמ"בם ז"ל גם לא הרב ר"מ כהן בהגהותיו כו' עכ"ל הרי"בש ולע"דנ להוכיח שגם הר"מ (או הרא"מ ע"פ הגהות מו"חז בב"ח) ס"ל ככל הני גאונים הנ"ל גבי קטנה עכ"פ דהא מהר"מ (או רא"מ) ס"ל שלית הלכת' כר"נ דאמר אומר אדם לבתו הקטנה צא וקבלי קידושך כו' ואם ס"ל שאם נתרצה האב אחר שקבלה קדושין מהני מכ"ש דאית לן למימר שמהני אם אמר לה אביה צאי וקבלי קידושך כמ"ש בספר החכמה באמת ראיה זו עיין בב"י בסי' ל"ז ומה שנסתפק הר"ן בדעת הרי"ף אי ס"ל שאפי' נתרצה בתחילה אינה מקודשת או אי ס"ל אם נתרצה מתחילה מקודשת מוכרחים אנו לומר היינו בנערה דוקא דאי בקטנה הלא הרי"ף ס"ל שאפי' א"ל צאי וקיבלי קידושך אינה מקודשת וק"ל וא"כ הוא שכל הני גאונים ס"ל שאפי' נתרצה האב בפי' אין כאן קידושין א"כ אף אם אנו נאמר שבנדון דידן כיון ששתק איזה ימים ולא ערער ודאי שמע ונתרצה מ"מ אין כאן חשש קידושין ע"פ דעת הפוסקים הנ"ל אמנם נאמן עלינו הדיין הגדול ר"י בר ששת שהוא בעצמו וכבודו כתב בסי' תע"ט וז"ל וכ"כ הרמ"ה ז"ל כל שידענו שהתרצה בשעת שמיעה הוה קדושין אפי' לא שידך כו' וזה הוא הדרך הנכון בזה שהסכימו גדולים אחרונים והרא"ש ז"ל שלא כדעת הרי"ף והרמ"בם וכו' עכ"ל וכיון שכל גדולי האחרונים הסכי' שלא כדעת הרי"ף והרמ"בם א"כ אם יש לחוש בנדון דידן שמא נתרצה האב אין לנו להקל נגד כל האחרוני' אמנם כשאנו מדקדקים בדברי האחרונים נראה להדיא שאין אנו חוששין לשמא נתרצ' האב אף אם שמע ושתק אם לא שמענו שהתרצה את עצמו לבסוף אז אנו אומרים הוכיח סופו על תחילתו אבל כשמיחה לבסוף אף אם שתק מתחילה אנו אומרים הוכיח סופו ע"ת ואין אנו חוששין שמא נתרצה האב וכ"כ ר"ש דמודינא בתשוב' סי' ך"ט ודייק כן מדברי הריב"ש וז"ל ולמדנו לפי דעתי שני דברים א' שאין בה ספק כו' עוד למדנו לפי דעתי שאפילו לדברי המחמירים היינו שראינו ודאי שנתרצה בפירוש בזה פליגי אהרי"ף הא כששמע ושתק ולא אמר דבר לכ"ע לא חיישינן ויוכל הוא או הבת לעכב עכ"ל וא"כ הוא זכינו לדין שאין לחוש לשמא נתרצה האב אפילו כשאנו יודעין בודאי ששמע האב ושתק זמן מה ואח"כ מיחה מכ"ש בנ"ד שמשמע מלשון השאלה שאין אנו יודעין בבירור ששמע האב ושתק כי אפשר לומר שלא שמע הדבר כי אם ביו' השלישי לאחר המעשה ואז תכף בא וערער או אפשר לומר ששמע הדבר ביו' המעשה ממש אבל לא שתק רק ערער ומיחה מיד בפני עצמו אע"פ שלא בא לב"ד ובאשר שפשוט הוא קצרתי כן נ"ל גרשון אשכנזי
<b>שאלה</b> <b>פו</b> ע"ד האשה העגונה מרת פלונית בת הנעלה כמ"ר יעקב ויידין עק הדר לע"ע בק"ק מנהיים והוגבו כמה עדיות על פטירת בעלה כמר יודא ליב בן מה"רר נפתלי הירץ קומא ושאלו מאתי להורות אם יש להתיר האשה על פי העדים ההם או לאו:
<b>תשובה</b> הנה עברתי בעין עיוני ראיה קלושה ומצאתי שלכל עד ועד יש לו פירכא ונידחין וקצתן נראין ונדחין וחוזרין ונראין להתיר ע"פ עדותן האשה הנ"ל מן כבלי איסורא. והנה מחמת רוב טירדות חבילות ואגודות אינני אוכל לטייל ארוכות ולהראות פנים לכל צד ואופן כמראה האופן באריכות כדרכי להשיב לשואלי דבר ע"כ אבוא בדרך קצרה וה' ינחני במעגלי צדק וישרה. ולמען שמו הגדול יצילני מלהתיר איסורא. דא"א החמורה. והנה מיראה הוראה אני בדבר קל קל וחומר בדבר חמור כאיסורא דא"א. ע"כ יראתי לגשת ולקרב אל המלאכה לחוות דעי מרחוק מקום ולהכניס ראשי לזו עבודה קשה אמנם לכבוד המורה צדק מחזיק הבדק ה"ה איש כאחי ג"ח הרב הגדול הגאון נר"ו אשר שיחר פני לגלות לו את דעתי הקלושה אם היא מסכמת עם דעתו הרמה לא יכולתי למרות עיני כבודו עיני פקיחי ובטלתי את רצוני מפני רצונו ורצון יריאיו אעשה הגם שהוא צידד בכל צד ופשפש בכל חדרי הפוסקים קדמאי ובתראי ובתשובותיהם לא הניח דבר גדול וקטן שם ולא הניח לנו מקום להתגדר בו מ"מ אענה את חלקי אשר הגיעני כפול. וזה החלי בעזרת ה' חילי צורי וגואלי:
<b>ואחר</b> אחרון אני בא מה שהעידו העדים באחרונה יסע לפנינו בראשונה הוא הכתב אשר כתב ערל א' להאלוף כמה"רר הירץ לוי הנכתב לעיל שמת בנו כמר ליב הנ"ל ומתאונן על מיתתו כמבואר בהעתק העדיות לעניות דעתי נראה לכאורה שיש מקום לומר אם נראין הדברים שהערל הנכתב לעיל לא כיון בכתבו הנ"ל לא להתיר ולא להעיד יש לסמוך עליו ועל דבריו שבכתב כי מה לי נכרי מסל"ת מפיו או ע"פ כתבו אם ניכרין הדברים שכתב לפ"ת דכשם כשנמצא בשטר כתוב (וכתב ישראל פלוני מת פלוני נהרג משיאין את אשתו ולא אמרינן מפיהם ולא מפי כתבם כמו שכתבו פוסקי הלכות שהלכה כר' ירמיה בירושלמי דס"ל הכי ודלא כר' בון בר' כהנא דפליג עליה התם ה"ה נמי שמשיאין ע"פ כתבו של נכרי אם נראה שכתבו לפ"ת ולעד"נ לומר שאפילו ר' בון בר כהנא דפליג וס"ל שאין משיאין ע"פ השטר נראה היינו דווקא בכתב של ישראל אבל בכתב של נכרי כשאנו יודעי' שכתבו נכרי וניכר מתוכו שכתבו לפ"ת מודה הוא שמשיאין ע"פ ואין זה יציבא בארעא וגיורא וכו' ולא תהא כהנת כפונדקית כי טעמא רבה יש בדבר לחלק ביניהם והוא זה כי כל הפסולין להעיד כגון עבד ושפחה שהאמינום חכמים בעדות אשה נאמנים בתורת עדות אבל גוי מסל"ת אינו נאמן בתורת עדות אלא חושבין מה שהוא אומר לפ"ת הוא אמת וכן כתב הריב"ש להדיא (בסימן שע"ז ע"ש) אע"פי שאנן לא ק"ל כהרי"בש (כמ"ש שם שמהאי טעמא נכרי מסל"ת מפי נכרי מסל"ת לא מהני כלום מ"מ סברא זו היא אמיתית) וא"כ י"ל שפיר נמצא כתוב בשטר פלוני מת וכו' ונודע שזה כתב ישראל אין משיאין דמפיהם כתיב ולא מפי כתבם דהא דישראל נאמן מטעם עדות נגעו בו אבל נכרי מסל"ת דנאמן לא נגעו בו מטעם עדות כמו שכתבנו איכא למימר דמהני כתבו כשניכר מתוכו שכתבו לפ"ת. ואין לומר לעולם כ"ע ס"ל שאין משיאין ע"פ כתב נכרי וטעמא דמלתא משום הבו דלא לוסיף עלה מאחר הא דמשיאין ע"פ נכרי מסל"ת חידוש הוא אין לנו בו אלא חדושו ונאמר דוקא מסיח ולא כותב. זה אינו דלע"ד אין סברא לבדות מלבינו ולשויה דברי חכמינו ז"ל כהלכתא בלא טעמא כי מצד הסברא והטעם אין לחלק כלל בין מסל"ת ובין כותב לפ"ת וכן כתב הב"י בהדיא בספר בדק הבית על דברי ה"ה שמפרש דברי הרמב"ם שכוונתו למעט כתב נכרי כתב הב"י שהוא מילתא בלא טעמא ולעד"נ שאפי' הריב"ש דס"ל דנכרי מסל"ת מפי נכרי מסל"ת אינו נאמן משום הבו דלא לוסיף עלה מודה שבנ"ד אין אומרים הבו דלא וכו' דהתם שאני שיש טעם בדבר כמו שסיים הריב"ש שאינו נאמן לפי שאין הנכרי בקי להכיר אם חבירו מסל"ת או מתכוין להתיר אבל בנ"ד גם הריב"ש מודה דלא אמרינן הבו דלא לוסיף שאין טעם לחלק בין מסל"ת ובין כותב לפ"ת ואין לנו לבדות מלבינו הלכתא בלא טעמא:
<b>והנה</b> לא נעלם מעיני מ"ש ה"ה בפי"ג מהלכות גירושין על מ"ש הרמב"ם מצאו כתוב בשטר איש פלוני מת וכו' ונודע שזה כתב ישראל וכו' וז"ל הה"מ וכתב רבינו ונודע שזה כתב ישראל אפשר שכוונתו הוי למעוטי כתב כותי והטעם שלא הוכשר כותי אלא במסל"ת אבל לא כתבו לפיכך צריך שיודע שהו' כתב ישראל וכו' ע"ש הרי משמ' שס"ל לה"ה לפרש דברי הרמב"ם שס"ל שאין משיאין ע"פ כתבו של נכרי ומשום הבו דלא לוסיף עלה מ"מ נלע"ד שאין דברי המ"מ מוכרחי'כלל כי יש לפרש דברי הרמב"ם בדרך אחר נכון באופן שאין אנו צריכין לומר דס"ל לחלק בין אמירה לכתיבה שהוא כהלכתא בלא טעמא כמו שכתבנו ומה גם שאין רמז בירושלמי לחלק ביניהם ואין זה דרכו של הרמב"ם לבדות דינין מלבו ולכאורה היה מקום לומר שמ"ש הרמב"ם ונודע שזה כתב ישראל ר"ל שהוא מקוים למעוטי אינו מקוים אע"פ שאין הלשון מכוון יפה לפי פירש זה מ"מ נכון הוא לפרש כן דברי הרמב"ם דס"ל שצריך קיום אע"פ שלדעת רוב הפוסקים דפסקו כר"י בירושלמי דמשיאין ע"פ שטר ס"ל שאין הכתב צריך קיום היינו משום שאותן הפוסקים אזלי לטעמייהו ולשיטתייהו דס"ל קיום שטרות דרבנן ר"ל דמן התורה אין צריך קיום כי עדים החתומים על השטר כמי שנחקרה עדותן בב"ד דמי רק רבנן הצריכוהו קיום וכיון דמלתא דרבנן היא לא החמירו בעדות אשה כמ"ש הפוסקים בפירוש טעם זה אבל הרמב"ם דס"ל להפך שמן התורה עדות בשטר לאו כלום דהתור' אמרה מפיהם רק חכמים הכשירוהו משום נעילת דלת כמבואר בדבריו בפ"ג ובפ"ו מהלכות עדות א"כ י"ל שלדעתו גבי עדות אשה מצריך לכל הפחו' קיום. הן אמת שכבר השיגו על הרמב"ם בדין זה הרמב"ן ז"ל ושארי אחרונים (גם באו אחריהם אחרונים אחרים ולמדו עליו זכות וגם אני בעניי עני בדעת ישבתי מקצת ההשגות בטוב טעם ואין כאן מקומו) כי עכ"פ יש לומר שהרמב"ם אזל לשיטתיה דס"ל דדבר תורה עדות שבשטר לאו כלום הוא ממילא אין פירושו של הה"מ מוכרח כלל כן נראה לכאורה אבל משום הא לא ארי' והאמת יעשה דרכו שהה"מ כתב פירוש זה בדברי הרמב"ם דאי לכך כוונתו של הרמב"ם הל"ל והוא שנתקיים וכו' ומדלא כתב בהאי לישנא א"א לפרש דבריו בענין זה וא"כ הוא ממילא חל עלינו חובת ביאר לפרש דעת הרמב"ם בענין אחר ונלע"ד לפרש דברי הרמב"ם ברווחא והוא זה שכוונתו לפרש מ"ש בירושלמי מצאו כתוב בשטר פלוני מת וכו' דאיירי ע"כ בנודע שזה כתב ישראל דאל"כ איכא למיחש שמא כתב נכרי ואין משיאין האשה ע"פ כי לשון זה של איש פלוני מת וכו' לא מהני לדעת הרמב"ם אפילו בע"פ לפ"ד בעל לחם משנה שמפרש דעת הרמב"ם כדעת הר"ן דס"ל אם אמר הנכרי פלוני מת בלי קישור דברים לא הוי מסל"ת ע"ש מכ"ש שבשטר לא מהני ואפילו לפי דעת הרי"בש דס"ל מ"ש הרמב"ם כל אותן הדברים לא הביאם אלא לרווחא דמלתא. אבל באמת נכרי שאומר פלוני מת בלי קישור דברים הוה מס"לת מ"מ י"ל הני מילי כשאנו יודעים שאין הנכרי משיבו על שאלה רק הוא מעצמו בא אלינו ואמר פלוני מת אזי הוי מסל"ת אבל כשמצאו כתוב בכתב נכרי פלוני מת ותו לא מידי יש לחוש טובא שהוא תשוב' על שאלה ומכוין להעיד ע"כ אין לחשבו כמסל"ת לכן מפרש הרמ"בם דאיירי כשנודע שהוא כתב ישראל שהוא נאמן מתורת עדות וק"ל ממילא יש לפרש דברי הרמב"ם ברווחא שבא למעט כתב נכרי אבל לא בכל ענין ומשום טעמא הבו דלא לוסיף עלה כמ"ש הה"מ רק בא למעט כתב נכרי דכתיב ביה פלוני מת ותו לא מידי אבל היכא דניכר מתוך כתלי הכתב שנכתב לפ"ת שפיר מהני להשיא את האשה כן נראה לע"ד נכון מ"מ לא מפני שאנו מדמין הכתב נעביד עובדא נגד סברת המ"מ לדעת הרמב"ם ומה גם שבנ"ד אין הכרח בהכתב שנכתב למהר"ר הירץ שנכתב לפ"ת ע"כ אין להתיר האשה הנ"ל ע"פ הכתב הנ"ל. וע"ד העדות שהעיד כמר חיים בן הקדוש כהר"א בסימן ב' ג' ד' לכאורה כלם שווים לטוב' להתיר האשה על פיהם אע"גב שמבוא' בעדותו שמתחלה שאלו אחר רק א' נקרא בשמו קוך ושאלו הרקים מה אתם מבקשים ממנו ואמרו להרקים שרוצים לשאול אחר יהודי א' וע"ז השיבו הרקים מה שהשיבו ממילא נראה לכאורה לע"ד שיצאו דברי הרקים ההם מתורת מסל"ת דהוה דומה לאיה חברינו אבל נראה שיש לחלק ולומר דוקא התם במעשה דצוער עיר התמרים ששאלו לאותה הנכרית והיא עצמה השיבה להם ע"כ יצאו דבריה מכלל מסל"ת אי לאו דבכתה מתחלה משא"כ בנ"ד שלא שאלו להרקים ההם אחר היהודי רק היהודי' השיבו על שאלת הרקים ששאלו מה אתם מבקשים מן הקוך א"כ ה"ל כאלו שאלו להרק קוך בפני הרקים אחר היהודי והם אמרו מעצמך מה שיודעים וזה מקרי שפיר מסל"ת כמ"ש מהר"יק בשורש קכ"א בהדיא וכן כתוב הב"י בשם רבו ר"י בי רב מעשה שבא לפניו באחד שהעיד שיהודי א' זימן ישמעאלים לסעוד אצלו ושאל היהודי לחבירו שמעת מה שנעש' מפלוני ופלוני והשיבו הישמעאלים אנו מכירין מי הרגם והתיר את נשותיתן ע"פ עדות זו כיון שלא שאלו לגוים והם השיבו מעצמן והביא ראיות מתשובות הריב"ש שכתבתי וגם מתשובות מהרי"ק סימן קכ"א וכן נראה מתשובות מהרר"מ וכו' עכ"ל וכן משמע לע"ד בירושלמי דאמר ר"ל כל ששאלו והוא משיב וכו' משמע דוקא כשמשיב הנשאל בעצמו הוא דלא הוה מסל"ת אבל כששואלים לנכרי א' ונכרי אחר משיב הוה שפיר מסל"ת ולע"ד שכן הוא דעת רמ"א ולזה כיון במ"ש בסימן י"ז סט"ו במ"ש אע"פ שהיה אצל הכותי ששאלו מקרי מס"לת ודלא כחלקת מחוקק שהשיא דבריו לד"א (אם לא שמפורש כדבריו בד"מ ואינני אוכל לעיין אחריו כי חסר קונטרס א' בד"מ שלי בסימן י"ז ופיסקא זו היא בכלל החסרון ואין לומר שיש לחלק בין הנדון של ר"י בי רב ובין נ"ד דהתם שאל יהודי א' חבירו לפני ישמעאלים משא"כ בנ"ד דהוה ליה כאלו ישראל שאל לנכרי בפני נכרי אחר כי מוכח מתוך ראיותיו שאין לחלק בכך ודו"ק. ממילא לכאורה נראה שיש להתיר האש' הנ"ל בלי פקפוק ע"פ עדותו של כמר חיים הנ"ל:
<b>אמנם</b> לבי מהסס מאד לסמוך על דברי מהרי"ק ועל דברי ר"י בי רב להתיר בנ"ד שאמרו להנכרי המסיח מתחילה שהם רוצים לשאול מנכרי אחר על יהודי א' ואפשר שזה גרע טפי ממעשה ר"י בי רב חדא ועוד קאמינא אע"פ שרבנים מובהקים וגאוני' גדולים בדורם היו מהרי"ק ור"י בי רב וכדאי הם לסמוך עליהם אפי' שלא בשעת הדחק ומה גם שהראיה שהביא מהרי"ק מהא דאיתא בפרק הגוזל בתרא אשה וקטן נאמנים לומר מכאן יצא נחיל כו' ואוקמוה בגמ' כגון שהבעלי' מרדפי' אחריה' ומשמ' ליה למהרי"ק שמיירי שהבעלי' מרדפי' בפני האשה ומתוך כך נתעורר' ואומרת מכאן יצא נחיל אפ"ה חשיב מסיל"ת אע"פ ששמעה מפי הבעלים עצמם שהוא שלהם והאריך בטעמו ונימוקו ונלע"ד הקלושה שראי' זו נכונה מאד וראוי' למי שאמרה ואני בעניי קבעתי בה מסמרות ותריצנא שאפי' לפי פי' רש"י שפיר' מרדפין אחריהם קודם שדיבר הקטן והוה רגלי' לדבר מ"מ ראייתו נכונה דהא עכ"פ משמע פשטא דגמרא שהבעלי' מרדפין בפני האשה והקטן מדלא קאמר בגמרא הב"ע שאנו יודעים שבהעלי' מרדפי' והם מסל"ת (דאי קאמרי הכי) הוה משמע שרדיפת הבעלים לא היה בפני האשה והקטן אלא קאמר כגון שהבעלי' מרדפי' כו' והם מסל"ת משמע שע"י הרדיפה נתעוררה לומר מכאן יצא נחיל ואפ"ה מקרי מסל"ת והוה תרתי רגלים לדבר ומסל"ת ולעד"נ שלפי פירש"י מוכח יותר דאיירי שהבעלי' מרדפין בפני הקטן והאשה דאל"תה אלא איירי שהבעלי' מרדפין שלא בפניהם למה פירש"י קודם שדיבר הקטן למה לא פירש איפכא שדיבר הקטן קודם רדיפה והבעלי' לא ידעו כלום מדברי הקטן הן אמת י"ל שרש"י דקדק לשון הגמרא שהקדים רדיפת הבעלי' למסל"ת אבל בגמרא גופא קשה למה הקדימה רדיפת הבעלים אלא ודאי מיירי שהקטן ידע שפיר מרדיפת הבעלי' ואפ"ה כיון שלא שאלו את פי הקטן לא יצא מכלל מסל"ת גם הוה רגלי' לדבר אבל אם הי' איפכא שהקטן הס"לת תחלה והבעלי' ידעו זה ואח"כ רדפו לא הוה רגלי' לדבר כלל והקושי' שהקשו על פי' ר"שי מה מקש' רבינ' לרב אשי מנחיל של דבורים הלא לפי פי' רש"י לא קשה מידי דשאני נחיל של דבורים דאיכא רגלים לדבר ישבתי בכמה אנפי וחדא מינייהו נלע"ד עיקר והוא זה שדקדקתי במ"ש רש"י מרדפין אחריה' קוד'דיבור הקטן למה שבק רש"י אשה שקדמ' לקטן במשנ' ונקט קטן המאוחר גם אח"כ פי' רש"י לעדות אשה שמע מן התינוקות שהיו אומרים אנו הולכים לספוד כו' וקשה למה נקט רש"י בלשונו קטן דוקא ותמהני שלא ראיתי שום א' מהפוסקים או מפרשים שהרגיש בדיוק זה והוא דיוק נכון אלא נ"ל כוונתו של רש"י ליישב הקושיא שהקשו עליו לכן פי' הסוגיא שהמקשה מקשה מהא דקתני שמע מן התינוקות ואוקמוהו התם דקאמרי כך וכך רבנן הוי התם כך וכך ספדני הוו התם והוה נמי כמו רגלים לדבר כמו בעלים מרדפים אחריהם ואפ"ה אמר רב אשי אין מסל"ת כשר אלא לעדות אשה בלבד ממילא מקשה המקשן שפיר מנחיל של דבורים ועיין במ"ש הב"י גם מ"ו ח"ז בסי' י"ז שהגיהו בדברי הטור בענין ואין סומכין עליהם אלא א"כ כך וכך ספדני' היו שם כו' דוק ותשכח שהם מסכימים לדעת רש"י ויפה כוונו בהגהתן ודלא כדברי הפרישה ע"ש. ועוד הארכתי ביישוב הסוגיא לדעת רש"י ומהרי"ק ורציתי להעלותם על הנייר אך ורק מצאתי וראיתי שקדמני בעל משפטי שמואל בסי' ע"ח ור"א ששון בסי' רכ"א שמישבי' דברי רי"ש ומהרי"ק ובקצת דברים כוונתי לדעת הגדולים ע"כ נסגתי אחור ימיני בפרט שאין הזמן מסכים עמי כעת כללא דמילתא שכבר נסתלקו מעל מהררי"ק כל עורר וטוען ממילא הי' מן הראוי לסמוך על הגאונים מהרי"ק ור"י בי רב אעפ"כ לבי מהסס מאד לסמוך על דבריהם. באשר ראיתי בדברי מהר"ר ש"ל ביש"ש שלו בבא קמא פרק הגוזל בתרא סימן ק"ח שכתב וז"ל ופירש"י הבעלים מרדפין אחריהם קודם דיבור הקטן דרגלים הוא לדבר כולי ואין פירושו קודם דיבור הקטן הן מרדפין והקטן והאשה משיבין על דבריהם או על רדיפתן דא"כ אין זה מסל"ת אלא הקטן והאשה מדברים מעצמם בלא ידיעתם שהבעלים מרדפים כלל אחריהם כו' ע"ש ונסתייע מדברי הרמב"ם שהיפך בלשונו מלשון הגמרא והקדי' מס"לת לרדיפה וכתב ז"ל והוא שיהיו מסיחים לפ"ת ויהיו הבעלי' מרדפים כו' ע"כ (ולעד"נ שגם הטור רצה לסתור דברי מהרי"ק והוסיף מלת וגם וז"ל האשה או קטן נאמן כו' והוא שהבעלים כו' וגם מסל"ת עכ"ל נראה שבצחות לשונו שהוסיף תיבת גם נשמר מפירש של מהר"יק וק"ל) הגם שלכאורה נראה שלא עלה על דעת מהררש"ל דברי מהרר"יק ומהרר"ם כשכתב זה דאל"כ הוה ליה לאתויי דבריהם ולהשיג עליהם כדרכו בספרו יש"ש ולא להכותם בסתר ומה גם שיש לפקפק בדבריו במ"ש ורש"י מילתא דפסיקא נקט כי לפי דרכו אין זה פסיק' יותר כי גם אם הקדים הדיבור של קטן לרדיפה הוה מילתא פסיקא ורגלים לדבר אם לא ידעו הבעלים שיחתן גם יש לומר שמהרש"ל לא כתב כן אלא להוציא ממון שחמיר טפי כמ"ש הרי"בש ודלא כת"ה בפסקיו סי' ר"ך מ"מ לא מלאני לבי להתיר נגד דעתו של מה"רר ש"ל אפי' בספק על כן נלע"ד שאין להתיר האשה הנ"ל ע"פ עדותו של כמר חיים מה שהעיד בסי' ב' וד':
<b>אמנם</b> מה שהעיד כמר חיים בסי' ג' וז"ל עוד איז נאך איין רק קומין כו' ולע"ד שיש לסמוך עליו להתיר את אשה הנ"ל כי משמע מדבריו שלא הי' הרק במעמד כששאלו היהודי' אחר הקוך אע"פ שמוכח מתוך הלשון שאותו הרק כשבא אליהם שמע שהם מספרי' ממיתת ליבל אע"פ כן לא יצא מכלל מסל"ת וכמ"ש הרי"בש הן אמת שחכם אחד בדורו לא ס"ל הכי והקשה לדבריו דא"כ הוה ל"ל בגמרא רבותא טפי כשהקשה בגמרא היכי משכחת כו' ותירוץ במס"לת כי ההוא דהוה קאמר ואזיל מאן איכא בי חיואי כו' הל"ל כגון שהיה מספרים ממיתת פלוני ובא נכרי ושאל במה אתם מדברים כו' אבל כבר תירץ מהר"ררי בן לב תירוץ נכון שזה הוא רבותא טפי שלא תטעה לומר שזה דאמר מאן איכא וכו' הוה מתכוין להתיר או להעיד מלבד שיש לתרץ קושיא זו בכמה אנפין ושערי תירוצים לא ננעלו והיותר נכון נלע"ד שלכך נקט הגמרא כי ההוא דהוה אמר ואזיל כו' ואינסבה ר' יוסף לדביתהו וכו' להורות שכך הילכתא כי מעשה רב הוא וק"ל ממילא יש להתיר אשה זו ע"פ עדות זה ולא נעלם מעיני שהריב"ש בעצמו שדא ביה נרגא ולא רצה לסמוך אסברתו מ"מ יש לנו רב שהגאון הקארו העיד בתשובותיו שחזרת הריב"ש אינה חזרה משום שהריב"ש לא חזר אלא משום כבוד רבו הר"ן שכתב לחומרא אבל מ"מ הדין אמת דמסל"ת גמור הוא ודברי הר"ן בטלים וכל בתי דינים בסלוניקי גם כל חכמי הדור עשו מעשה כדברי הרי"בש לקולא והמ"ב העתיק דבריו בסי' ק"ט ע"ש ונאמן עלינו הדיין הגדול הגאון קארו ז"ל ואין להרהר אחריו כלל ואם הדין כן בנדון של הריב"ש שלא יצא מתורת מסל"ת אע"פ שסיפרו להנכרי בפירוש שהם מווכחים אם היהודי חי או מת מכ"ש בנדון דידן שלא אמרו כלום להרק שבא אליהם אלא הוא מעצמו א"ל שמת כמר ליב הנ"ל שאינו יוצא מתורת מסל"ת ע"כ כדאי הוא עדותו של כמר חיים הנ"ל בסי' ג' לסמוך עליו ואע"גב שלא אמר קברתיו ולדעת הרמב"ם נכרי מסל"ת צריך לומר קברתיו הלא מבואר הוא בהאחרוני' אם הנכרי מזכיר שמו של היהודי אינו צריך לומר קברתיו אפי' לדעת הרמב"ם ובנ"ד הזכיר הנכרי שמו ושם עירו של היהודי פשיט' שאצ"ל קברתיו אפי' לדעת הרמב"ם והאריכות בזה הוא אך למותר והדברים עתיקי' וגלוי':
<b>והנה</b> אודיע להשואל כענין וכהלכה טעמי דידי שאני מושך נפשי בתר עדותו של כמר חיים הלא לכאורה יש להתיר את האשה ע"פ עדותו של כמר ליפמן ברווחא כמו שכתב באמ' הרב המורה צדק נר"ו הגם שלכאורה יש לפקפק בעדותו שהנכרי לא הזכיר כי אם שמו לבד (והתוס' מכרזת ואומרת אין משיאין אלא כשמזכיר שמו ושם עירו) רק שכמר ליפמן שופט בדעתו שהרק נתכוון לאותו ליב שיש לו אשה ובנים במנהיים ויש לו אב בווינא מאחר שאין ידוע לו שום ליב אחר בקומפניא וע"ז יש להשיב שמא בא לקומפניא יהודי אחר ששמו ליב אחר פרידת כמר ליפמן מן הקומפניא ואל אותו ליב כיון הרק לומר שהוא מת זה אינו דכיון שאמר ידעת שליב שלנו מת משמע שאמר על יהודי שהי'ידוע לליפמן וכיון שלא הכיר יהודי אחר ששמו ליב ודאי לזה שידוע לו נתכוין הנכרי והוה כאילו הזכיר שמו ושם עירו כמ"ש הר"ן בתשו' דשמו ושם עירו דאית' בתוספ' הוא לאו דוק' אלא כל שמעיד בדברי ברור שא"א להסתפק באחר משיאין את אשתו אפי' לא הזכיר שמו כלל ע"ש ממילא איכא סהדותא לשריות' דההיא איתתא ברווחא ע"י עדותו של ליפמן בסי' א' ולמה לן לדחוקי נפשינו לשריותא ע"י עדותו של כמר חיים ואען ואומר כי יש לפקפק בעדותו של כמר ליפמן מאחר שהוא נחשד על חילול שבת בפרהסיא כמו שכתב הרב הפוסק נר"ו באריכות ואין לצדד זכות די"ל שהרהר בתשובה בלבו כדאמרינן בקידושין דז"א דלא אמרינן כך אלא לחומרא אבל לא לקולא כמו שכתב הרא"ש והטור בסי' ל"ח בהדי' גם שארי פוסקי' כ"כ הן אמת צדקו דברי המור' צדק שאין סתם מרקיטענער חשודי' לחלל שבתות בפרהסי' ובפרט שידוע לו שאין עדות ברורה על כמר ליפמן שהוא מרקיטענער שדרכו לנסוע עם החיילו' רק הוא עמהם במחנה לקנות מהם שלל וכיוצא בזה מ"מ גם אנשי' כאלו רובם קלים מסובי' וצריכן לבדוק ולחקור אחריהן מה מעשיהם על כן יותר נוח לו לצדד היתר ע"פ עדותו של כמר חיים כי לפי משמעות לשון העדות נראה שנשלח במכוון למחנה לחקור אחר ליב הנ"ל אבל הוא מצד עצמו לא היה לו שייכות במחנה להתלוות עמהן:
<b>אמנם</b> לכאורה יש לדקדק בעדותו של כמר חיים אם אין לו שייכות בעדותו מחמ' שכירתו שנשלח לשם ואם יש לו שייכות אין ממש בעדותו כמ"ש הר"ן בתשובתו סי' ג' ודבר זה תלוי בעוצם בינתו של הדיין הגדול מור' צדק נר"ו ואם אין לו שייכו' בעדותו מחמת השכירו' עדותו מספקת הגם שה"רן כתב בנ"ד אע"פי שאין שכירותו תלוי בדבריו עביד להחזיק ולומר שהוא נאמן לשולחיו מ"מ נלע"ד היינו דוקא בנ"ד דהו' השליח נכרי א"ל הכי אבל בנדון דידן שהשליח הוא יהודי שמעיד ליכא למימר כן ועוד יש לאלוה מילין להכביר על כל פרט ופרט רק אין הזמן מסכי' עמדי כלל סוף דבר דעתי הקלושה כן היא אם יבורר שאין לכמר חיים הנ"ל שום שייכות בעדותו משום שכירות אזי יש לסמוך על עדותו בסי' ג' והאשה הנ"ל מותרת להתנסבא לכל גבר כו':
<b>אמנם</b> אחר החקיר' שלא חסר שום יהודי שיש לו אשה ובנים במנהיי' ושמו ליב ואם יבורר שיש לכמר חיים הנ"ל איזה שייכות בעדותו אזי יש לסמוך על עדותו של כמר ליפמן בסי' א' אמנם באופן שאין ידוע איש אחר ששמו ליב ויש לו אשה ובנים במנהיים ואביו מוינא אזי איתתא דא שרי' להתנסבא לכל גבר דתיצביין כי יש לומר שסתם מרקיטענער אינם כי אם חשודים על חילול שבת ופסול חשודי' לא הוה פיסול דאוריית' ויש לי ראיו' ע"ז רק אין הזמן מכיל כעת כ"ד המדב' לכבוד הרב המורה צדק נר"ו והשוקד על תקנו' בנות ישראל שלא ישבו כאלמנות חיות וה' יצילנו משגיאו' ויראנו מתורתו נפלאות וקץ הפלאות נאם גרשון אשכנזי:
<b>שאלה</b> <b>פז</b> נדרשתי לאשר שאלוני ראובן מכר לשמעון מאה כור תבואה כל כור וכור בדינר ונתן שמעון לראובן עשרים דינר על המקח והיה תנאי ביניהם שבתוך ח' ימים יתן שמעון לראובן מותר המעות והרשות ביד שמעון לקבל את התבואה תוך י"ד ימי' והנה תוך ח' ימי' בא ראובן לקבל מעותיו ונתן לו שמעון כ"י על סך המעו' לשלם לו מאותו היו' תוך ח' ימים וכן עשה רק שהחזיק סך מה באמרו באולי לא יהיה לו מאה כור בשלימות ונתרצה ראובן והנה אחר איזה ימי' אמר ראובן לשמעון קבל תבואתך כי בעל העליי' איננו רוצה להניח עוד התבואה על עלייתו ואמר שמעון שלח את מי שתרצה לקבל התבוא' ולהניח על עלייה אחרת ושלח ראובן שליח א' ועשה כאשר ציוה שמעון וכאשר בא שמעון אח"כ לקבל תבואתו נמצא חסר עשרים כור הן הן תורף דברי ראובן ובא לתבוע משמעון מותר מעותיו עם הכ"י שבידו וטוען מה שחסר ברשותך חסר שנגנבו ע"י השליח אשר שלחתי והוא שלוחך כי אתה אמרת לי לשלוח מי שארצה ושמעון מכחיש את ראובן מכל וכל ואמר מתחלה היה תנאי בינינו שאתה מחויב להוליך התבואה למקום אחר וכך השבתי לך כאשר שלחת אלי ע"י השמש שאבא לקבל תבואתי ועל מה ששלחת אלי שאתה רוצה לשלוח לפלוני השבתי אם תרצה לשלוח שלח לך להנאתך ותציל לעצמך כדי שלא תבא לידי היזק אבל עכ"פ לא תשלח את פלוני כי נחשד הוא שאינו נאמן ממילא כיון שלא קיימת התנאי שבינינו להוליך התבואה למקום הידוע ממילא מה שחסר מן התבואה ברשותך עלה דידך רמיא להשלים וראובן משיב שמעולם לא היה תנאי רק שהוא יטפל להוליך התבואה למקום הידוע על אחריות שמעון גם מכחיש שמעולם לא מיחה שמעון מלשלוח את פלוני רק אמר לו סתם שישלח מי שירצה הן הן תורף טענות של ראובן ושמעון ובקשו מאתי לחוות דעתי הקלושה הדין עם מי:
<b>תשובה</b> בקצרה אם היה שמעון מודה לדברי ראובן בכל מה שאמר לכאורה היה נראה שהדין עם ראובן. ושמעון מחויב ליתן לו מעותיו משלם מהא דאית' בפ' המדיר במסקנא הכי אמר שמואל כל הנולד הספק ברשותו עליו להביא ראיה וכיון שבנ"ד לפי טענת ראובן נולד הספק לאחר ששלוחו לקח התבואה והניח על עלייה אחרת ששכר השליח ממילא קנה שמעון התבואה ואח"כ נולד הספק ע"כ על שמעון להביא ראיה ופשיטא לפי דעת הרא"ש דס"ל דעל בעל הפרה להביא ראיה שמת החמור קודם משיכת הפרה אע"פ שהחמור עדין ברשות בעל החמור דלא אזלינן אלא בתר מי ששייך לו עכשיו וכיון דלאחר משיכת הפרה שייך החמור לבעל הפרה ע"כ ברשותו נולד הספק ועליו הראי' מכ"ש בנ"ד שכבר משך התבוא' דאמרינן ברשות הלוקח נולד הספק ועליו להבי' ראי' אלא אפי' למ"ד הרי"ף והרמב"ם דס"ל שעל בעל החמור להביא ראי' כיון שהחמור היה שלו ובממונו נולד הספק מ"מ בנ"ד מודה שעל הלוקח להבי' ראי' כיון שהספק נולד אחר שיצאתה התבואה מרשות המוכר כמו שכתב הרא"ש והטור שאם החמור עומד בסימט' על בעל הפרה להביא ראי' ממילא לכאורה אם היה שמעון מודה לדברי ראובן לית דין ולית דיין ששמעון חייב לשלם כל המאה כור במלואם אבל אחר הדקדוק נלע"ד דלא היא אלא אף אם שמעון הודה לדברי ראובן מ"מ לא אמרינן בנ"ד שהספק נולד ברשות הלוקח כיון שאין אנו יודעי' שהיו מאה כורים כשקבלם השליח גם קודם לכן לא נמדדו אע"פ שהמוכר אומר שהיו מאה כור לאו מפיו אנו חיים כיון שלא היה לתבואה זו חזקה ואינו דומה לבהמה שנמצא נקב בבית הכוסות ואין ידוע אם היה כך בשעה שקנאה אם לאו דהתם אמרינן כיון שהספק נולד ברשות הלוקח עליו להביא ראיה לפי שאמרינן כאן נמצא וכאן היה כי מעמידים הבהמה אחזקתה המבוררת משא"כ בנ"ד ובאשר שפשוט הוא קצרתי נ"ל גרשון אשכנזי.
<b>שאלה</b> <b>פח</b> איש משה עניו. קרן אור פניו. צדקתו הולך לפניו יתפשטו סנסניו ה"ה אהו' ידידי האלוף המרומם המעולה כמהר"ר משה נר"ו אהו' ידידי מרוב הטרדות חבילות ואגודות אשר הקיפוני כתרוני אינני אוכל לצאת ולבא דרך ארוכה רק באתי לבשר שלום ולגלות את אזניו אוזן שומעת שג"י קבלתי ע"י אחיו הנעלה כהרר"א ותוכן דבריו הוא על דברי ריבות בשעריכם בענין אכילת חמאה של גוים אם מותר היא לאכילה או לאו:
<b>תשובה</b> נבהלתי על המראה שראיתי שמכ"ת הוא מכת שרוצים לנהוג היתר באכילתה כי כבר שמעתי מאחורי פרגוד שיש מחלוקת בקהלתכ' ורבי' נוהגי' קלות באכילת חמאה של גוי' אע"פי שכבר חלף עבר ששה שנים שנוהגים שם אסור וכל העדה שלמה אשר היה בימים ההם קיימו וקבלו עליהם לנהוג בה אסור עולם בכן דמיתי בנפשי לקנא קנאה גדולה ולעשות משפט כתוב באיש ההוא אשר המר' ואשר הרים ראשו להקל במה שקיימו וקבלו על עצמם לאסור אסור מעולם כחתיכה דאסורא כי סבור הייתי שבמרד ובמעל וזדון לבו השיאו לחשוק לטעום טעם דאיסורא והנה כאשר ראיתי שמכ"ת מצדד קצת למצוא היתר נתקרר' דעתי קצת אבל מ"מ חרה לי עד מאד שמכ"ת הוא א' מן המקילין כי בכל דברי מכ"ת אין בהם ממש לסמוך עליה' להתיר כ"א רוב הקהל קבלו עליהם לנהוג אסור בטל מיעוט' ברובא וגם המעוט מחויבים לנהוג אסור כמ"ש הטור בשם הרא"ש ואם רוב בני המקום נוהגים אסור אין לאדם לשנותו וא"כ אותן המעוטים אשר נהגו היתר לעצמם חטאו בנפשותם ועתידים ליתן את הדין ואף אם הרוב לא קבלו עליהם מתחלה לנהוג אסור לא יפה עשו כי אף אם נאמר שלא היה רשות ביד הרב שלכם לגזור עליכם ולאסו' דבר שכבר הנהגתם בו היתר מ"מ אם היה בהסכמת המנוח הגאון המדינות זצ"ל אליו היו מחויבים לשמוע כי מצודתו היתה פרוסה על כל המדינו' והלכתא כוותיה בקנסותיו ובגזירותיו ומה שבאו להתנצל ולאמרם שלא היו מאמיני' להרב שלכם שהגאון רב המדינה הסכים עמו וכיון שאמר בשעת מעשה אין בו ממש לא דברו נכונה כי ודאי הרב היה נאמן אפילו בשעת מעשה כיון שלא היה נוגע בדבר וכמו שכתבו התוספות לשם ואף אם יאמרו שהיו סבורים שהוא נוגע בדבר באשר שמתחלה רצה להכריחם לנהוג אסור ולא אבו לשמוע אליו עד שאמר שהמנוח הרב המדינה הסכים עמו אפשר לומר שמשום כסופא אמר כן (ודבר זה הוא פלפול ארוך בתשו' ר"ל ן' חביב בתשו' הארוכה בענין סמיכות יע"ש) (ועיין בתשוב' ר"מ מינץ סי' פ"ז) מ"מ לא מצאו ידיהם ורגליהם כי אמרינן התם בפ' הערל (דף ע"ז) הא שמואל וב"ד קיים הרי אפילו במקום שהוא נוגע בדבר נאמן אם אותו החכם שאומר הלכה משמו הוא קיים ובאותו זמן היה הגאון קיים והוה מילתא דעבידא לגלוי' לשאול את פי החכם כללא דמילתא הרעו אשר עשו שהורו היתר לעצמם הלא היו יכולים לחקור ולילך אחר ר' הגאון המנוח ז"ל ולשאול את פיו פה קדוש אם היה דעתו מסכמת לנהוג אסור אם לאו לכן ועל כן יתוודו ויתחרטו על העבר ועל העתיד יהיו מוזהרים ועומדים שלא ישנו באוולתם ואני שולח להשמש שלכם כרוז אשר יכריז בחיל להזהיר את העם שלא ישיאם יצרם הרע להורות היתר לעצמ' בשום אופן ומכ"ת יחזיק בדבר הזה במאד ויתן ידו עם האוסרים לכוף ולרדוף המקילי' וזה הוא תהלתו ותפארתו כן נ"ל גרשון אשכנזי:
<b>שאלה</b> <b>פט</b> לשונו לשון חכמים מרפא לשבורי לב חכם ישכיל פיהו מפיק מרגנית' מתותי חספא בפלפולא חריפא כר"י ורב עינא חריפי דפומבדית' מתון ומסיק שמעתת' אליבא דהלכת' איכא למגמר מיניה וביה כמה מלה מעליות' דאריכי ולא ברותא ובדותא. טמירין וגליין פתגמי אורייתא. ה"ה אהו' ידידי החכם השלם הכולל כל חכמה ומדע שמו בשערי' נודע בכלכל ודרדע לדורו מלמד ומרדע כבוד מהר"ר טעבלי נר"ו רופא מומחה רוח הבריות ורוח המקום ממנו נוחה. אהו' ידידי ידיד עליון אין הזמן מספיק עמדי לכוין דעתי בכתב אשורית ולשון עברית ולארוג מליצות כראוי לאיש כמותו ירבה בעל לשון הזהב מדברת גדולות ונפלאות לצד עילאי ומטיבותי' קאמינ' שישמור הטעם ולא המלות הזרות שיצאו מן הכלל. ואבוא בקצרה לגלות את אזניו שביום אתמול כי עבר ופנה היום עת צאת הכוכבים הקטנים בא אלי חתנו האלוף המשכיל כהר"ר זלמן נר"ו בידו מגילה נאמרה לכתוב ולקרות ויש אם למקרא אלי כתובה פנים ואחור חכם ישבחנה ונתמלא ביתי אורה אור יקר הולך וחזק כצאת השמת בגבורתו ומתוק האור וטוב לעינים עני פקיחי וברכתי עליה ברכת הנהנין אחר שנהניתי מאורה והנה ידידי הייתי יודע לשעבר רוב כבוד עשרו ותפארת גדולתו בבקיאות וחריפות אבל כעת הוספתי על השמיעה וידיעה תוספת מרובה עשרת מונים כי רום מעכ"ת משטח בכל זויות התלמוד להביא ראיו' נכונות מגמרא וסברא להסביר פנים מאירות שיש לפרש מ"ש בפ' יש נוחלין הכותב נכסיו לבנו כו' מכר האב מכורין עד שימות כו' היינו דוקא כשמכרן שלא לצורך מזונתו אבל כשמכרן לצורך מזונתו ופרנסתו אין הבן טורף מן הלקוחות לאחר מיתת האב כי יש אומדנ' דמוכח שהאב לא שביק לנפשיה ויהב לבריה עד כאן לשונו:
<b>תשובה</b> הנה אהו' ידידי אע"פ שרום מכ"ת מראה פנים מסבירות לסבר' זו מ"מ אומר אני שאין הלכה כמותו באשר שהיה מראה פנים לכל צד עד שלא יוכלו חביריו לעמוד על דעתו. ואין אומדנ' זו אומדנ' דמוכח כל כך לבטל המתנה וכן כתב הרשב"א בתשו' הובא בב"י סי' ר"ן מחודש ט"ו וז"ל בקצור ולפיכך ראובן זה אין מתנותיו קיימות אלא א"כ נתנן במתנת בריא ויכול הוא ליתן מהיום ולאחר מיתה ובכך קנו מקבלי מתנות הגוף הנכסי' מהיום והפירות לאחר מיתה וכדאמרינן בפ' י"נ כו' מיהו אם כתב כך אם רצה לחזור לאחר מכאן אינו רשאי ואפי' מכר לצורך מזונותיו אינו מכור אלא עד שימות האב אבל אם רצה לשייר ישייר בפי' כו' ע"ש מכ"ת כי כל דבריו שייכי' לנ"ד הרי לפנינו מבואר נגלה שס"ל להרשב"א שלא אמרינן אומדנ' דמוכח הוא שלא כתב לבנו אלא כשיהיה לו יתרון על כל עמלו כל ימי חייו אבל לא שבק נפשיה ערטלאי אם יהיה לו מן הצורך למזונות ולפרנסה ודלא כסברת רום מכ"ת ונלע"ד שהרשב"א הוציא דין זה ממ"ש בפרק נערה שנתפתת' (דף מ"ט ע"ב) ומשם הביא מכ"ת סיוע לדבריו ונהפך הוא דמשם ראי' שהכותב כל נכסיו לבניו אינו ניזון מהם דהא מסקינן דלית הלכתא כר"ל וע"פ כל הפירושי' הלכה מרווחת שאין האב ניזון מהן. ונראה לע"ד שזו היא ראי' שאין עליה תשובה ומעתה נבוא לטייל קצת בדברי קדשו מ"ש מכ"ת והקשה לדעת שדברי מהר"יך בתשוב' סי' י"ב וסי' ס"ב סותרי' זא"ז לעד"נ שאין כאן סתירה כלל כי בסי' י"ב איירי במקרקעי. ובסי' ס"ב איירי במטלטלין וק"ל ומ"ש להכריח סברתו דאל"כ הוא יהי' תקנות אושא סתרי להדדי לא ירדתי לסוף דעתו מה קנין פירות שייך הכא הלא רש"י פירוש להדי' ואפי' כתבן מעכשיו ולא מן הדין אלא תקנו' חכמים היא וע"ד מה שמביא מכ"ת ראי' מהא דאמרינן בפ' האשה שנפלו גבי ההיא איתת' דבעי' דתברחינהו כו' גם משם אין ראי' כלל וכמעט אדרב' משם ראי' לנ"ד שלא אמרינן אומדנ' הלא מסקינן הא בכולא הא במקצתה כו' משמע דבמקצת הוה מתנתה מתנה אף אם תצטרך אח"כ למזונותיה. ועוד קצת ראי' לנ"ד דלא אמרינן בזה אומדנא הלא מקצת פוסקי' כתבו אם כתבה בשטר מתנה מתנה חלוטה וכיוצא בזה לשונות שמראי' מתנה ממש הוי מתנה ממש ולא אמרינן לא שביק אינש כו' וידוע שבנ"ד כותבי' כל לישנא שופרי דשטרי ע"כ אין לנו לומר אומדנ'. וע"ד שרום מכ"ת מצא בתשו' שחיבר מהר"ח בן ריא"ז שפסק שאמרינן אומדנ' כיוצא בזה באמת תשובת זו לא ראיתי ומכ"ת לא כתב אם היא בדפוס או בכתב מ"מ אני אומר שגם הוא מודה לנ"ד שלא אמרינן אומדנ' בנ"ד שהש"ח נכתבי' בלשון הודאה וכתב מהרי"ו בפסקיו הקצרים סי' ט"ז שלא אמרינן אהודאה אומדנא דדעת' וכן הוא להדי' בש"ע סי' ר"ן ס"ג וכתב שם הסמ"ע ואפי' אם ידוע לנו שלא היו של זה שהודה לו מעולם אפ"ה אמרינן שהוציא מתנתו בלשון הודאה כדי שלא יהא יוכל לחזור בו יע"ש הן אמת שכבר הארכתי בדיני אומדנ' בתשו' אחת ואין הזמן מסכי' כעת להביא כללא דמלתא שנלע"ד שבנ"ד בעל השטר מוציא מן הלקוחות כשיבוא הז"פ ומה שכתב מעכ"ת שא"כ יש לחוש לקנוני' לא ידענא מה שייך קנוני' הלא השטר חתום בעדים ויש לו קול והלקוחות הפסידו לנפשייהו. והנה ידידי מכותלי תשובתו ניכר דעת מכ"ת שרוצ' לצדד לזכות השואל שהוא איש עניו וחסיד גדול כאשר הוא מן הראוי להפך בזכותו גם אני בעקבי דמר יצאתי לחפש בזכותו עד שידי יד כהה מגעת אבל מה אעשה שלא עלתה בידי והאמת אהוב מן הכל נ"ל גרשון אשכזי:
<b>שאלה</b> <b>צ</b> ע"ד מה שבדק לן מר בשאלותיו שאלת חכם הן אתה שאין הזמן מסכי' עמדי לעיין כל צרכי ולהעמיק ולהרחיב כראוי להשיב לשואל חכם כמותו ירבו אשר כל רז לא אניס ליה והיה מן הראוי ליקח מועד לשפוט מישרים אך ורק באשר שמכ"ת ציווני בבל תאחר להשיבו אותו דבר אמרתי אני פי מלך אשמור ואין מסרבין לגדול ואודיע למר מה שהעלה שכל עיוני הקט במושכל הראשון הגם שבלתי ספק שדבריו האלו הם פשוטי' גלוי' וידועים לפני רום מעכ"ת וכוונתו היה שאעמיק וארחיב הדברים בעיון רב מ"מ מטובו קאמינא שאל ידין אפשר מאי אפשר העת ושקול זוטרי עד עת הפנאי שאשים שנית עין עיוני עליהם אולי אשכח רברבי ואשקלינהו אי"ה. והנה תחלת דברי פיהו פה מפיק מרגליות בענין אם הוציא הטבח הריאה קודם בדיקה ואח"כ בדק אותה ולא מצה בה שום ריעות' גם נפחה ועלתה בנפיח' כראוי וכל יקר ראו עיניו עיני פקוחי רק מכ"ת נסתפק אם יש לחוש לדברי בעל הט"ז שחוכך להחמי' מאחר שאין אנו בקיאי' בבדיק':
<b>תשובה</b> הנה אהו' מכ"ת באמת בספר כל בו ס"ס ק"א משמע כדברי הט"ז דהיינו שכתב כן לפ"ד האוסרי' אם נאבדה הריאה ולא סומכי' ארובא ואהא דרב הונא. וכן משמע בדברי רא"בן סי' ר"י ע"ש מ"מ נלע"ד לדידן לפי מה שכתב מהררמ"אי שבמקו' הפסד גדול יש להתיר משמע שדברי המתירי' עיקור רק משום חומרא בעלמא אנו חוששין לדברי המחמירי' במקו' שאין הפסד מרובה א"כ די לנו בחומרא זו אם נאבדה הריאה ואין אנו יכולי' לבדקה כלל דאז יש לחוש לטריפות הרבה לסירכות ולבועות ולמראות חסר יתיר וחליף וכיוצא בזה ע"כ יש להחמיר דלא נסמוך ארובא ואדרב הונא אבל כשהריאה לפנינו ובדקוהו ולא נמצא בה שום דבר שמטריפה וגם נפחוה' ועלתה בנפיחה ואין בה כי אם החשש שמא ניתקה איזה סירכה ע"י שהוציאו הריאה מן הבהמה. אין לנו להוסיף חומרא על חומרא לומר שאין אנו בקיאי' מפני החששה מועטת ותמה אני על בעל הט"ז שהוא עצמו כתב בסעיף קטן כ"ב לחלק בין אם נאבדה הריאה ובין אם היא לפנינו והספק הוא רק במקום א' כי אם נאבד' יש לחוש לסרכות המטריפו' ברוב הריאה ע"כ חוששין ולא סמכינן ארובא משא"כ אם הספק היא במקום א' יעיין שם מר (גם בש"ך שם א"כ יש לנו ג"כ לחלק בנ"ד דלהני לכל הפחות בדיקה שלנו כיון שאין החששה כי אם שמא ניתקא איזה סירכה וק"ל ע"כ אומר אני בשעת הדחק המקיל בנ"ד לא הפסיד רק שיעיין בצלעות אם לא נמצא שם איזה דלדול.. ועוד יש לאלוה מילין לחלק בין בדיקות הנמצאין בפי' או מדקדוקי התלמוד ובין החומרות בדיקות שאין נזכרי' בתלמוד כלל אבל כעת אין הזמן מסכי'. וע"ד מה שרום מעכ"ת הקשה לשאול בפר"א דמילה דאמרינן התם תניא רשב"ג אמר כל ששהה ל' יום באדם אינו נפל ופריך הא לא שהה ספיקא הוה מימהל היכא מהלינן (פי' רש"י היכא מהלינן שום קטן ביום הח' בשבת כו' ועושה חבורה שלא לשם מצוה) א"ר אבא מוהלין אותו ממ"נ כו' והקשה מר ל"ל משני תלמודא דאזלינן בתר רובא והנה בהבטה ראשונה היה נ"ל לומר דל"ק מידי דהא רשב"ג מיירי ג"כ בבן ח' כמ"ש התוס' וגבי בן א' איתר' ליה רובא על כן לא משני תלמודא דאזלינן בתר רובא כן עלה בדעתי בהבטה ראשונה אבל האמת יעשה דרכו דאי אפשר לומר דטעמא דמהלינן הוא משום דאזלינן בתר רובא דאם כן למה ס"ל לרשב"ג תוך ל' ספקא הוה (אף שי"ל אף לדברי רשב"ג שאמר תוך ל' ספק' הוא מ"מ נוכל לומר דאזלינן בתר רובא כי בכל מקום דאזלינן בתר רובא ספיקא הוא ואפשר לומר שבר מן דין לא קשה מידי כי התרצן לא דחה המקשן לומר דאזלינן בתר רובא מפני שבכל מקום שאמרינן דאזלינן בתר רובא דינו כמו גבי פרה אדומה שבאותו שעה היא כשירה אבל בבן ח' אף שנאמר דאזלינן בתר רובא מ"מ באותו שעה לא יצא מכלל נפל אבל דוחק הוא) אלא עכ"ל אע"ג דרשב"ג לא חייש למעוט' בעלמ' מ"מ חייש למיעוט מצוי כזה וכ"כ התוס' להדיא בפ' החולץ דף ל"ו ע"ב ד"ה הא לא שהה עיין שם. ואם כן דסביר' ליה לר' שמעון בן גמליאל דחיישינן למיעוט המצוי כזה מקשה שפיר מימהל היכא מהלינן ולא חיישינן למיעוט המצוי והוכרח ראב"א לתרץ מהלינן ממה נפשך כו'. ומה שהוסיף מכ"ת להקשות עוד למה לא מייתי תלמודא בפרק קמא דחולין ראיה דאזלינן בתר רובא וז"ל מכ"ת ע"ק דב"פק דחולין דדייק דאזלינן כו' אמאי לא מייתי גם מבן ח' שנימול דלמא נפל הוא ואמאי מחללינן שבת אלא ודאי דסמכינן ארובא כו' ונלע"ד ליישב ד"לק מידי דודאי מ"ש מכ"ת אמאי לא מייתי כו' כוונתו לומר שהל"ל ראיה ממכשירי מילה ואליבא דר"א כי ממילה גופה ליכא ראיה כלל דאיכא למימר מהלינן ממ"נ כמו שאומר ראב"א וא"כ הוא כוונתו דמר שה"ל להביא ראיה שאזלינן בתר רובא ממכשירי מילה ל"ק מידי כי תלמודא לא חש להביא ראיה מדבר שיש בו פלוגת' כי רבנן ס"ל באמת שמכשירי מילה אינן דוחין את השבת וע"ד מה שרום מכ"ת העמיק והקשה לשאול בתוס' פ' ב"מ דף כ"ג ע"ב ד"ה גזירה י"ט כו' וז"ל וא"ת בכל השמני' שאין מדליקין בשבת נגזור בי"ט אטו שבת ובמתנית' תנא אין מדליקין בשמן שריפה ביום טוב משמע דבשאר שמנים מדליקין כו' והקשה מכ"ת מה מקשין התוס' דילמא באמת בכל השמנים גזרו והא דנקט התנא שמן שריפ' כדי לאשמעינן שאין שורפים קדשים בי"ט ונלע"ד ליישב שהתוס' צדקו שמיאנו בתירוצו דמר כי אליבא דפירושו של הרשב"א שהביאו התוס' בסוף דבריהם אין תירוצו של מכ"ת נכון והוא זה כי אני צריך להסביר קצת תירוצו דמר (כי מכ"ת קיצר בדבריו) שכוונתו הוא מה מקשין התוס' אליבא דרבה דילמא רבה ס"ל תרתי ס"ל שגזרו י"ט אטו שבת גם אין שורפי' קדשים ביום טוב וממילא ליכא לאקשויי אם טעם דאין מדליקי' בשמן שרפה ביום טוב הוא משום דאש"ק ביום טוב מה שייכו' יש לשנותו כאן דכיון דאית ביה טעמא אחרינא דאיכא למימר ששנאו כאן משום דאית ביה נמי טעמא דגזרו י"ט אטו שבת רק מדנקט שמן שריפה יותר משאר שמנים להורות שבשמן שריפה יש עוד ט"א דהיינו אש"ק ביום טוב וא"כ הוא כוונתו דמר (ומוכרחין אנו לומר שכך כוונתו דאל"כ הוה קשה לפי דברי קדשו א"א לומר שכך כוונתו התנא לאשמעינן שאש"ק ביום טוב שאין כאן הכרעה כלל דאיכא למימר שהטעם הוא משום גזירה אלא עכ"ל שמוכרע הוא מאחר ששבק שארי שמני' ונקט שמן שריפה וכמ"ש) א"כ לפי פירושו של הרשב"א אין כאן מקום לתירוצו דמר דא"כ הוה קשה מה מקשה אביי לרבה אלא מעתה בי"ט כו' דילמא לעולם טעמא דשבת דאין מדליקין בשמן שריפה הוא משום שמתוך שמצוה עליו לבערו גזירה שמא יטה ומיום טוב מ"ט משום שאין שורפין קדשים כו' וא"ת מה שייכות יש לשנותו כאן כיון שלכל א' וא' יש לו טעם בפני עצמו אין זה קושיא משום דאי ל"ק אין מדליקין בש"ש ביום טוב לא הוה מבינין הטעם ל"ל מדליקין בש"ש בשבת לכן קתני אין מדליקין בש"ש ביום טוב שר"ל אין שורפי' קדשי' בי"ט דהיינו תרומה שנטמאת וקשה מהי תיתי שיהיה היתר לשריפה ביום טוב אלא עכ"ל דה"א שתיתי העשה באש תשרופו ותדחי לא תעשה די"ט ע"כ צריך למתני דלא היא דלא אתיא עשה ודחי ל"ת ועשה כדמסיק בגמרא וע"ש בפירש"י ד"ה ואין עשה כו') ממילא מהא אשמעינן שיש מצוה בשריפה תרומה טמאה א"כ א"ש שיש לגזור בשבת שמא יטה מה שאין כן בלאו הכי לא הוה ידעינן שיש מצוה לשרוף תרומה טמאה אלא עכ"ל דסברת אביי הוא שע"כ רבה ל"ל אין שורפין תרומה טמאה ביום טוב דאם לא כן למה דחק עצמו ליתן טעם משום שמא יטה שהוא דוחק כמ"ש התוס' באמת שטעם זה אינו פשוט ולעולם ה"ל לומר הטעם משום שאין שקבי"ט ולוקמי ביום טוב שחל בע"ש כדאוקמי רב חסדא אלא ודאי רבה ל"ל א"ש תרומה טמאה ביום טוב ואין ללמוד תרומה מקדשי' כמ"ש התוס' וא"כ הוא אין תירוצו של מכ"ת עול' יפה כי הוא מוכרח לומר שרבה תרתי ס"ל וק"ל וכיון שלפי פירושו של הרשב"א אין תירוצו עולה יפה ע"כ מאנו לתרץ קושייתם כן אעפ"י שלפי פי' הא' שכתבו התוס' י"ל כן. וע"ד מה שהקשה מכ"ת על המדרש שהביאו התוס' בפ' י"נ שצלפחד לש"ש נתכוין והקשה מר א"כ למה נהרג הלא אמרינן גדולה עבירה לשמה כו' נלע"ד במחילה מכבודו אין כאן קושיא כלל כי כל מחשבתו היה שידונו אותו הב"ד כדי שיתקדש השם על ידו ואם הצילו השם לא אתעבידא מחשבתו כלל ויש לנו במדרש הנ"ל דברים הרבה רק אין כאן מקומם ואין הזמן מכיל. הרי הצגתי לפני הוד מעלתו מה שהשיג מצודת שכלי הקט ברהיטה ונפשי יודעת מאד כי במה נחשב הוא לגבי' דמר שכל רז לא אניס ליה מכל מקום עשיתי רצון מכ"ת ולא אחרתי להשיבו ויהיו לרצון אמרי פי וזאת בקשתי אם לא יכשרו דברי כולן או מקצתן בעיניו עיני פקיחי שיודיעני ויהא לי לנחת רוח ואם אוכל לעשות סניגורי' לדברי ע"פ אמתת הדברי' מוטב ואם לאו אודה ולא אבוש ואם יכתוב לי רום מכ"ת איזה דבר יעתיק במחילה מכ"ת כל דברי כהווייתן כי אין לי העתק מכתבי זה. כן נ"ל גרשון אשכנזי:
<b>שאלה</b> <b>צא</b> מגדל דו"ד בנוי לתלפיו' תל שהכל אליו פונים תורה יבקשו מפיהו ויחפשו במטמונים שפתותיו שושנים נוטפות מור ואהלות קציעות בגדיו וחלוקיו חלוקי דרבנים ה"ה אהובי ידיד נפשי החכם השלם בכל חכמה ומדע שמו נודע בונה וסותר בנגלה ונסתר שר בית הזוהר. כשני בני יצהר. כבוד מהר"ר דוד טעבלין נר"ו רופא מומחה רוח המקום ורוח הבריות ממנו נוחה נר"ו ולכל אל"ש עד בלי ירח אורו לעולם יופיע ויזרח אהובי אין אתי לחדש דבר מעתה רק אודיע למכ"ת שש"ב האלוף התורני המופלא כהר"ר אייזק נר"ו הראה לי ג"י דמר אשר ייחד אליו ושם נאמר שישאל את פי לחוות לו דעתי הקלושה בענין המבואר להבא והיה לי לנחת שמצאתי עילה לשקוד על דלתותיו ושעריו שערי בינה לדרוש ולתור בשלומו כי באלה חפצתי מאלפי זהב וכסף נבחר. והנה ע"ד המעשה שהיה שלבן לוה מן יעקב סך מאתים ר"ט טוב מעות ובאותו מעמד חזר יעקב ונתן ללבן סך חמשי' ר"ט מעות בינוני ולבן יחזור ויתן לי תמורתן טוב מעות ושכח יעקב ליקח החמשים ר"ט ט"מ עד למחרתו תבע יעקב מן לבן החמשים ר"ט ט"מ ולבן משיב כבר נתתים לו אתמול. ויעקב צועק וצווח ככרוכי' שקר אתה דובר לא לקחתי מידך מאומה. ובאשר שלבן זה מוחזק לרמאות ועד א' מעיד עליו שכבר נשבע לשקר עבור חצי ר"ט ע"כ שאלתו דמר אם יש כח ביד הדיין להפך השבועה על יעקב התובע או אם ישבע לבן שבועת היסת ויפטור זה הוא תורף שאלתו דמר:
<b>תשובה</b> הנה מה אומר ואדבר מה אדע אשר לא ידע מר אעפ"י כן לעשות רצונו חפצתי ולכאורה נראה שאין ביד הדיין להפך השבועה על התובע שישבע ויטול. כי מאיזה צד אנו באים על הלוה לגרע כחו אי משום שע"א מעיד עליו שהוא נחשד על השבועה הא ודאי לאו מילתא דאפי' שני עדים מעידי' עליו שהוא חשוד לא אמרינן שכנגדו נשבע ונוטל אלא בשבועת התורה אבל לא בשבועת היסת כמבואר בש"ע סי' צ"ב סעיף י"א והוא פשוט ומה שאמרינן בפ' הכותב דף פ"ה ע"א ההיא איתת' דאתחייבה שבועה בב"ד דרבא אמרה ליה בת ר"ח ידענא בה דחשודא אשבועה אפכה רבא לשבועה אשכנגדה כו' היינו שאתחייבה שבועה דאוריית' כגון מודה מקצת או ע"פ ע"א (אעפ"י שרש"י קיצר בפירושו) וק"ל ואם באנו להפך דינו משום דהוחזק לבן לרמאי גם משום הא לא ארי' אע"גב דאיכא לדמוייה להא דאמרינן בפ' אלו נערות (דף ל"ו ע"ב אר"פ) האי שטר ריעא לא מגבינן ביה ומסקינן דאתו ביה תרי אמרי לדידהו אמר להו זייפא לי וכיון דמהדר אזיופ' אימר זיופא זייף לכתוב עכ"ל א"כ בנ"ד נמי נימא כיון שהוחזק לרמות אינשי חשדינן ליה נמי ללבן זה שהוא מכחש אם עני אם עשיר אעפ"י שאין הדעת סובלתו מכל מקום נלע"ד שאין הנדון דומה לראיה שהרי גם התם אין מוציאי' ממון מחמת חששא זו ואם תפס ממון שלא בעדים לא מפקינן מיניה דמהימן במגו מכ"ש בנדון דידן שאין מוציאין מן הנתבע ממון שתחת ידו. ולא נעלם מעיני מ"ש הסמ"ע בסי' ס"ג ס"ק ד' שאפילו תפס מפקינן מיניה אמנם נלע"ד היינו דוקא אם תפס בעדים משא"כ גבי סטראי שאפי' תפס בעדי' לא מפקינן מיניה ודו"ק) אבל שלא בעדים ודאי לא מפקינן מיניה כי אין כאן אלא חששא שמא זייף ע"ש בטור ח"מ סי' ס"ג ותמצא עוד חלוקי' בדין זה. כללא דמילתא לכאורה נראה שאין להפסיד ללבן זכותו לא משום שע"א מעידו שנשבע לשקר ולא משום שהוא מוחזק לרמאי. אמנם נלע"ד אם יש לדיין אומדנא מוכחות שלבן משקר ומכחיש ודאי יש בידו להפך השבועה על שכנגדו אע"פ שהגאונים אחזו לנו השער הובא בהרא"ש פ' הכותב וז"ל האידנ' לא אפשר לדיין למימר קים לי בגווה דלא בריר לן קים לי בגווה היכא היא הילכך לית לן לארועי שטרא או לאפוקי שבועה אלא בעדות ברורה אלא דמחמיצין את הדין כו' עכ"ל וכ"כ הרמב"ם ש"מ שאסרו לנו ידינו להעמיד דבר על האומדנ' להוציא ממון כי אנו אין בקיאין באומדנ' מכל מקום נראה היינו דוקא לענין זה לומר קים לי בגווה להפך שבועה או לארועי שטרא אבל ע"י אומדנ' דמוכחו' ודאי יש לנו רשות לדון גם בזמן הזה וכן מצינו בכמה תשובות הרא"ש ושאר אחרוני' שיש לנו רשות לדון ע"פ אומדנ' דמוכחות והרוצה לעמוד על עיקרן של דיני' אלו יעיין בתשו' ר"מ אלשיך סימן מ' וימצא נחת ומשה אמת ותורתו אמת אע"פ שיש לי קצת הרהורים דברים על דבריו ע"ש ולכאור' היה נראה להביא ראיה שיוכל הדיין להפך השבוע' על שכנגדו מהא שכתב מהררמ"אי בסי' ט"ו ס"ד וז"ל ויכול אפילו להשביע במקום שאינו חייב שבועה מצד הדין אם עושה כדי לברר האמת עכ"ל אבל במעט עיון נראה שז"א שאין ראי' מין דין להשביע מי שאינו חייב שבועה לדין הפוך שבועה להוציא ממון כי התם איתא בידיה להציל ממוניה בשבועה משא"כ בהיפוך שבועה וק"ל חדא ועוד קאמינא דעל עיקור דינו של מהררמ"אי יש לפקפק כי לשון מהרי"ק בס"ס פ"ו כך הוא הלא כתבת שנבחרת לפסוק ביניהם הן לדין והן לפשרה נגד הדין למה לא תחייב ראובן שבועה מאחר שאתה רשאי לעשות אפילו כנגד הדין ומתוך כך יתבררו הדברים לאמתתם הלא ידוע הוא כי בכל עוז יש לו לדיין להשתדל שיצא הדין לאמתו וינצל עשוק מיד עושקו עכ"ל משמע דוקא משום שנבחר לפסוק הן דין הן פשרה הן כנגד הדין ע"כ היה בידו לחייב לראובן שבועה אבל אם לא נבחר הן נגד הדין לא היה לו לחייב ראובן שבועה נגד הדין וק"ל ואין להביא ראי' ממה שכתב מהרי"ק בס"ס י"ד וזה לשונו ועל אשר לא רצה ליתן זמן בלתי ערבות מה אוכל להשיב בזה הלא אין לתפוס על הדיין אם לא בראיי' ברורה. כי ידעת שביד הדיין לפעמים לעשות דבר יראה נגד הדין היושר אם יראה לו שהבעל דין דוחה או מרמה ודבר זה תלוי בראות עיני הדיין רק שיעשה לש"ש עד כאן לשונו. כי יש לחלק ולומר דוקא לענין זה שלא יתן זמן בלתי ערבות יש כח ביד הדיין לפי ראות עיניו אבל להשביע מי שאינו חייב שבועה מנ"ל וע"כ יש לחלק ביניהם שהרי מהררמ"אי כותב ויכול אפילו להשביע כו' משמע שהוא חידוש טפי וא"כ קשה מנ"ל האי חידושא הלא בס"ס קפ"ו לא מוכח כלום כמו שכתבתי ע"ש כללא דמילתא נראה לפי עניות דעתי בנדון דידן אם יש אומדנ' דמוכח שלבן משקר ומכחש יש כח ביד הדיין להפך השבועה אבל אם אין כאן אומדנ' רק משום ע"א מעיד עליו שכבר נשבע לשקר ומשום שהוא מוחזק לרמאי לעד"נ שאין כח ביד הדיין להפך השבועה ולהוציא ממון. אבל מכל מקום הרשות בידו להחמיר בשבועה על פי ראות עיני הדיין אע"פ שאינו מחויב רק היסת כמ"ש מכ"ת בשאלתו גם יחמיץ הדין אולי יתברר האמת זה הוא מה שנראה לע"ד וה' יצילנו משגיאות ויראנו מתורתו נפלאות ובמטותי מיניה דמר שאל ישים עיניו עיני פקיח' בכתבי ולשוני ששניהם אינם שוין לטובה ואינם ראוי להעלות על שלחן של מלכים מאן מלכי רבנן כמות שהן כי הנחץ השיאני ולא היה לי פנאי לכתוב מהדורא בתרא ובמטותי מיניה דמר שיצוה על א' מן הקמי' עליו לשמשו להעתיק כתבי זה כעתירות הקטן גרשון אשכנזי:
<b>שאלה</b> <b>צב</b> ע"ד שבדק לן מר לחוות דעתי הקלושה והכחוש' ביישוב דברי הטור והב"י בח"מ סי' ל"ג בדינין אלו הן הפסולין מחמת קורבה כי מכ"ת בעומק וזך עיונו שפך עליהם סוללה ובנה דיק ודקדק כמה דקדוקים ושדא בהו נרגא שצריכים נרגא ובר נרגא
<b>תשובה</b> גם ראיתי בתשו' הגאון מהררש"ל סי' פ' הרבה להשיב על הטור והב"י בענין זה גם מוח"ז בב"ח זכה בסי' זה לדברים הרבה טובים לאולפנא ולקולטא (ובתוך דבריהם נכללים הרבה דברי מכ"ת ודאי מכ"ת לא ראה אותו הואיל ולא הזכירן) ע"כ כמעט גמרתי בדעתי להשיב ידי יד כהה אחור מלהשיב כי מה אכלכ"ל דברים במצר שהחזיקו בו רבים וגדולים חקרי לב. אמנם אחרי שובי נחמתי ואמרתי הלא המה הטור והב"י גאונינו מאורי עינינו ועיני הגולה כולם ומימיהם אנו שותים מצוה עלינו שלא נמזוג ראשינו אבי סדי' עד שנהפוך בזכותם ליישב דבריהם עד שיד עיונינו מגעת והשאר נבטל בלבינו.
<b>והנה</b> דברי מר יעברו לפנינו כבני מרון. ונשוב על ראשון ראשון ועל אחרון אחרון. תחלת דברי פיהו שכלו"ת משכיל ממוצא דברי הב"י במ"ש רושם ה' על דברי הטור שכתב שנים נשואים זה האם וזה בת בנה או בת בתה מותרים זה לזה לדעת א"א הראש ז"ל וכתב הב"י הא לדעת הרי"ף והרמב"ם פסול דהוה ראשון בשני ותרי בעל והקשה מר איך יתכן זה הרי הוא כשר אפילו לבת בן אשתו וכ"כ הטור בפשיטות דבעל אם אמו כשר לו ואיך יהי' פסול לבעל בת אשתו ואין התלונה כ"כ על הב"י כי שפיר דייק בדברי הטור מ"מ גם על הטור קשיא זה הוא תורף תמצית של קושיא הראשונה שהקשה מר:
<b>ונראה</b> לע"ד שהטור שפיר דייק שהרי"ף והרמב"ם ס"ל שנים נשואים זה האם וזה הבת פסולים זה לזה והוא זה שהרי דברי הרי"ף בהלכות מפורשים שהוא חולק על פירושו של הגאון וברור מילל שהוא מפרש מה שאמר ר' יוסי גיסו לבדו לא אתי לאפוקי רק בנו וחתנו שיש לו מאשה אחרת אבל בנו וחתנו מאחות אשתו ד"ה פסול ונסתייע מן הירושלמי דאיתא שם גיסו יש לו בנים וחתנים. ומכאן יצא לנו שהרי"ף ס"ל שבראשון בב' אמרינן ת"ב כאשתו. וא"כ הוא שהרי"ף מפרש מ"ש ר"י גיסו לבדו אתי לאפוקי בנו וחתנו שיש לו מאשה אחרת מוכרחין אנו נמי לומר מ"ש ר' יוסי מכ"ש חרגו פירושו שאתי לאפוקי חרגו דחרגו ובעל בת חרגתו דחרגו דאי לא תימא הכי אלא אתי לאפוקי בן וחתן חרגו עצמו תיקשי הלא ק"ו פריכא הוא ומה כ"ש הוא זה דאיכא למימר גיסו לבדו לאפוקי בנו וחתנו מאשה אחרת דכשר לו ניחא דהא אין אשתו שום קורבא בעול' היא בעצמה עם בנו וחתנו של גיסו. אבל בן חרגו או חתן חרגו שאשתו קרובה להם איכא למימר שהוא פסול להם אלא על כרחינו לומר מ"ש ר"י כ"ש חרגו לבדו לא אתי לאפוקי רק חרגו דחרגו או בעל בת חורגתו דחרגו אבל בן וחתן חרגו פסולים לו והוא להם. וכיון שמוכרחים אנו לפרש כן מ"ש ר"י וכ"ש חרגו. ממילא זכינו לדין שהרי"ף ס"ל שנים נשואים זה האם וזה בת בנה או בת בתה פסולין זה לזה וכיוצא בזה כותב מוח"ז בב"ח ע"ש. וכיון שזכינו לדין שהרי"ף כן ס"ל מוכרחין אנו לומר גם הרמב"ם ס"ל הכי דהא הרמב"ם ס"ל ג"כ בא' בב' אמרינן ת"ב כאשתו ויצא לו זה שהוא מפרש ג"כ מ"ש ר"י גיסו לבדו לא אתי לאפוקי אלא בנו וחתנו מאשה אחרת אבל מאחות אשתו פסולין לו. וכדעת הרי"ף רבו א"כ מוכרח גם הוא לפרש מ"ש ר"י כ"ש חרגו כמו שפירשנו לדעת הרי"ף וממוצא דבר נשמע שגם הרמב"ם ס"ל שנים נשואים א' האם וא' בת בנה או בת בתה פסולים זה לזה וממילא צדקו דברי הטור שכתב שנים נשואים כו' מותרים זה לזה לדעת הרא"ש אבל לדעת הרי"ף והרמב"ם פסולים וכפירושו של הב"י.
<b>אמנם</b> עדין חל עלינו לסלק הארי' דרבי' (לפי דברי הב"י שכות' שהטור שכתב לדעת א"א הרא"ש ז"ל בא למעט הרי"ף והרמב"ם אבל על הטור ל"ק דאיכא למימר שלא בא למעט רק הרי"ף וק"ל) עלן והוא זה שהרמב"ם כתב לפיכך אינו מעיד לא לבנה ולאשת בנה כו' ולא הודיעני שאינו מעיד לא לבן בנה ולא לבעל בת בנה וכו' אבל אין זה קושיא כ"כ למאן דעייל ונפיק בספר הי"ד כי כן דרך טובו להביא דינים המפורשים במקום מקור מוצאם ולא מה שנלמד מכח דקדוק דהאי דין דשנים שנושאים זה האם וזה הבת בנה פסולים זל"ז נלמוד מכח דקדוק כמ"ש לעיל אבל מ"מ מראה באצבע שהדין כן במה שכתב וז"ל וכן לא יעיד לבן אחות אשתו כו' ולא לבעל בת אחות אשתו אבל מעיד הוא לבן בעל אחות אשתו שיש לו מאשה אחרת ולכאורה זו היא משנה שאינה צריכה כי פשיטא שהוא כשר לבנו וחתנו שיש לו מאשה אחרת שאין לו בהם קורבא כלל אלא לארויי בא שכן הוא פירושו של ר"י שאמר גיסו לבדו אבל לבנו וחתנו מאחות אשתו פסול ומזה יש ללמוד ג"כ שמ"ש ומכ"ש חרגו פירושו כמ"ש לעיל לאפוקי בן חרגו דחרגו או בעל בת חורגתו דחרגו וממילא נשמע ששני' נשואים זה האם וזה בת בנה פסולים זל"ז וק"ל ועפ"ד אלו נחה שקטה הקושיא הראשונה שהקשה מר גם השני' רעותה אחריה כי בחדא מחת' מחתינהו כמ"ש מר ג"כ בדברי האחרונים:
<b>וע"פ</b> זה אתי נמי שפיר מ"ש הטור ורב אלפס פסל אפי' נשואין שתי בנות אחין ותמהו עליו מאין ומנין לו שהרי"ף ס"ל כך ועפ"ד אתי שפיר דכיון שהוכחנו שדעת הרי"ף לפסול שנים א' נשא האם וא' נשא הבת מכ"ש שס"ל ששנים נשואין ב' בנות אחין פסולין זל"ז כי זה נחשב קורבא יותר מן א' נשא הבת כו' אע"פ דהוה ב' בב' ות"ב. ושנים נשואים זה האם וזה בת בנה הוה א' בב' מ"מ כיון דאיתפליג דרא עדיף טפי וכ"כ מהררש"ל להדיא בסוף התשוב' הנ"ל ע"ש (מיהו הב"י לא ירד לסברא זו של מהררש"ל גם הרמב"ם לית ליה סברא זו כלל):
<b>וע"פ</b> יסוד דברינו אלו נלע"ד שיש ט"ס בב"י ברושם ל"ב וז"ל וכתב הרמב"ם כו' ולדידיה ולהרי"ף אמרינן ת"ב כאשתו ולפיכך פסול לאשת בנה ולבעל בתה אך לדעת הרא"ש כו' ע"כ ומכ"ת תמה עליו בתמיה קיימת וכתב שאין שחר לדבריו אלו והדין עם מעלת כ"ת שאין שחר לדבריו כמו שהן לפנינו ע"כ נלע"ד שצריך להיות לפיכך פסול לאשת בן בנה ולבעל בת בתה כו' ומ"ש הב"י ולפיכך פסול כו' אין זה פיסקא מדברי הרמב"ם אלא הם דברי הב"י עצמו שכתב הדין לפי דעת הרי"ף והרמב"ם והכי משמע קצת כיון שצירף את הרי"ף עם הרמב"ם משמע דלאו פיסק' הוא וק"ל הן אמת שקשה מאד להגיה ולשבש הספרים מ"מ היכא דמוכח ודאי שרי והרשות נתונה והיד כותבת ומגיה כראוי ובפרט בספרים הנדפסים שלנו שהרגל הטעיות נעשה להם כטבעי בסי' זה בטור אשר לפני והוא נדפס בויניציא' בשמח"ה לפ"ק יש בו דילוג ב' תיבות אחד בב"י ברושם ו' שכתוב בו אבל לבן בנו וצ"ל לבן בן בנו וא' בטור עצמו ברושם ט"ז שכתוב בו כגון ראובן לבן וצ"ל לבן בן כו'. עוד כתב מר וז"ל צ"ע המשך דברי הב"י רושם ט"ו דבפתח דבריו כתב להשיג על מ"ש הטור שהרי"ף פוסל אפי' ב' בב' ות"ב והוכיח דאין זה כי הרמב"ם והרי"ף בחדא שיט' קיימא לפסול א' בב' ות"ב ואח"כ כתב סיוע לדברי מצאתי בתשו' הרשב"א כו' וכ"כ הרי"ף כו' דמשמע דלא פסלינן רק ראשון בראשון ות"ב ותו לא עכ"ל דמר ולעד"נ דברי הב"י ברורים אף אם נאמר שהבין מתוך דברי תשובת הרי"ף דס"ל א' בב' פסול ומ"ש כי היכא דמדכיר גיסו וחרגו הוא לאו דוקא אלא הה"נ א' בב' מ"מ דבריו נכונים. וכן הבין בעל המאור מתוך דברי הרי"ף שכתב וז"ל ראיתי בתשוב' שאלה להרי"ף ז"ל כל בעלי קרובו' כשרות להדדי דאי הוה פסולין הוה מדכיר להו כי היכא דמדכיר בגיסו ובחרגו. ובודאי תשובה זו נכונה אלא שיש לתמוה עליו ולהשיב מדבריו על דבריו כי לדבריו שהוא פוסל בחתן גיסו מאחות אשתו מ"ש בעל אחות חמותי שלא יעיד לי שאני לו חתן גיסו מאחות אשתו ומ"ש בעל אחות חמי שכשר להעיד לי שזה לא נזכר פסלותו בכל המשנה והוא מבעלי קרובות והרי הוא מכשיר בעלי קרובות והלא קורבא זו כקורבא זו כו' עכ"ל.
<b>איברא</b> תמה אני על בעל המאור שהקשה דברי הרי"ף אהדדי ואין כאן מקום קושיא כלל כמו שמפורש להדיא בתשו' הרי"ף שהביא הרשב"א שהרי כתב וז"ל וליכא למימר שהזכירו אלו וה"ה לאחרים לפי שאלו קרובים יותר ואין למדין רחוק מקרובים עכ"ל משמע אבל קרוב מקרוב ודאי למדין. וממילא אזדא לה קושייתו דבעל המאור איברא שנראים הדברים שבנוסחתו של תשובת הרי"ף שראה בעל המאור לא היה כתוב האי וליכא למימר שהזכיר אלו וה"ה כו' מ"מ השכל מחייב לומר כן ולא ה"ל לבעל המאור להקשות דברי הרי"ף אהדדי וצריך לי עיון אמנם מ"מ מוכח מדבריו מדלא הקשה מפשטן של דברי הרי"ף אהדדי שכתב דאי הוה פסולין הוה מדכיר להו כי היכא דמדכיר בגיסו ובחרגו דמשמע דוקא גיסו וחרגו דהוה ראשון בראשון הו' פסולין אבל לא ראשון בשני ולהרי"ף בהלכות פוסל חתן גיסו מאחות אשתו דהוה א' בב' אלא עכ"ל שאין לדקדק מהא דנקט הרי"ף כי היכא דמדכי' בגיסו וחרגו שבא למעט חתן גיסו אלא הה"נ חתן גיסו דהא אידכר נמי בהלכ' בירושלמי דמייתי הרי"ף והא דנקט גיסו וחרגו משום דמדכיר להו בגמ' דילן זהו בלתי ספק כוונת בעל המאור ממילא גם המשך דברי הב"י עולה יפה בענין זה.
<b>חדא</b> ועוד קאמינא אף אם נודה שכוונת דברי הרי"ף במ"ש בתשוב' כי היכא דמדכיר גיסו וחרגו בא למעט חתן גיסו מאחות אשתו מ"מ המשך דברי הב"י א"ש כי אין כוונתו לומר שתשוב' הרי"ף מכוונת עם דברי הרי"ף בההלכות לעיקרא דדינא כי בלא"ה יש תשוב' רי"ף אחרת מבוארת דלא כדברי ההלכות הביאה הרמב"ן שהוא נושא כליו ולוחם מלחמותיו מלחמו' מצו' ואעפ"כ לא מצא ידיו רב לו בב"ה ליישבן וכתב שא' מהם חזרה מדעת ההוא אלא כוונת הב"י הוא להביא ראי' לדבריו מ"ש כיון דמתחל' אבעי' לן אי אמרינן בעל כאשתו אפי' חד בעל די לנו שנפסול היכ' דאתמ' בהדי' כו' ודבר זה מפור' באמת בהדי' בתשוב' הרי"ף וק"ל עוד כתב מר וז"ל עוד קשה לי לדעת הרב ב"י שתמה על הטור באבי חמיו וחשיב לי' ראשון בשני ל"ל תמה במוקדם רושם ח' במ"ש הטור אבל בעל אם אמו כשר לו הא הוי נמי שני בראשון ות"ב כו' עכ"ל ולעד"נ מה שלא הקשה הב"י במוקדם טעמו ונימוקו עמו משום שי"ל שהטור ס"ל דלא אמרינן בעל כאשתו בכיוצא בזה אפי' חד בעל כיון דאיתפליג דרא וכ"כ מהרר"של בתשו' הנ"ל אע"פ שהב"י תפס במושלם שאבי חמיו פסולים זה לזה משום דהוה ראשון בשני אע"פ שאיתפליג דרא יש לחלק שאני התם שאבי חמיו יש לו קירוב הדעת מאד עם נכדו שהיא אשתו דע"כ רחמי האב על בנו ע"כ יש לו נמי קירוב הדעת עם אבי חמיו אבל לא מצינו שרחמי הנכד על אבי אביו או אבי אמו על כן אין לבעל קירוב הדעת כל כך עם נכדי אשתו כן יש לחלק לדעת הטור ועל כן לא הקשה הב"י במוקדם וע"פ סברא זו יש לישב מה שהתפלא מהרר"של הפלא ופלא בתשו' הנ"ל על הטור שכתב שלפי דעת ר"ת פסול אדם לבן בן בנו ואינו מחלק בין אתפליג דרא ובין לא אתפליג הלא סברא זו מוכרחת היא אליב' דטור עצמו דהא ס"ל דבעל אם אמו כשר לו וקשה הלא ה"ל א' בב' וחד בעל אלא עכ"ל דכשר משום דאתפליג דרא אם כן לר"ת נמי איכא למימר שמעיד לבן בן בנו (אע"פ שבמקום אחד פוסל א' בשלישי משום דאיתפליג דרא) הן הן תורף דברי מהרר"של ע"ש ועפ"ד לא קשיא ולא מידי כי יש לחלק כמו שכתבנו עוד כתב מכ"ת וז"ל אמרתי אחכמה והיא רחוקה ממני מ"ש הטור והרמב"ם בביאור אחי האח באופן שהאחד מהם יש לו עדין אב ואם והשני אין לו אפי' אחד מהם ומשמע דוקא בכה"ג משום דלע"ע אין להם יחס וחבור זה עם זה הן באב הן באם רק ע"י האח הממוצע כו' עכ"ל וע"פ יסוד זה שס"ל למר שהטור בדוקא נקט דמיון זה דקדק דקדוקין הרבה והאריך מאד ולעד"נ הא דנקט הטור והרמב"ם דמיון זה אינו אלא משל והה"נ בדמיון אחר כגון אם ראובן יש לו בן מאשה אחת ונשא את לאה שיש לה בן מאיש אחר ואחר כך ילדה לאה בן לראובן שבן ראובן ובן לאה הראשונים כשרים זה לזה והא דנקטו דמיון הראשון נלע"ד שלרבותא נקטוהו כי בדמיון הב' יש סברא יותר להכשיר' זה לזה כיון שקודם שנשא ראובן את לאה היו שניהם בעולם והיו כשרים זה לזה איכא סברא שלא יפסלו שוב ע"י לידת האח הבא לאחר מכאן משא"כ בדמיון הראשון שביום הוולדו של האח האחרון כבר נולד האמצעי שמחברן ומדבק להו כקבא דקירא ה"א דפסולים זל"ז קמ"ל הטור והרמב"ם שאפ"ה כשרים הם ואם תאמר מנ"ל באמת להטור והרמב"ם רבותא זו דלמא לא היא הא ודאי לאו מילתא היא דא"כ קשה מאי דוחקי' דרב חסדא לאוקמי הא דתנן בעל אמו הוא ובנו וחתנו איירי בבנו וחתנו שיש לו מאמו וקתני אחיו מן האב ואחיו מן האם למה לא מוקמי כסברת ר' ירמי' דס"ל שאין סברא כלל לחלק בין אחיו מן האב לבן אחיו מן האם ומ"ש הוא ובנו וחתנו איירי מאשה אחרת ובאופן הדמיון השני אלא ודאי אליבא דרב חסדא אחי האח בכל ענין כשר (וזהו סתירה גדולה לסברתו דמר שס"ל שהדמיון שנקט הטור והרמב"ם הוא בדוקא) זה מה שנלע"ד לישב דברי הב"י והטור והנה נפשי יודעת מאד שקצתן מן הדברים אינם מוכרחים וביותר שאין עולים לפי דברי הסמ"ע מ"מ באשר שהם אפשריית כתבתים להורותם שלא יהיו דברי הטור והב"י כדברים זרים אשר אין להם שחר כמו שעלה על דעתו דמר כאשר הוא באמת במקצת הדברים אם נתפס במושלם דברי הסמ"ע:
<b>ובהיות</b> שאני מחבב דברי מר חיבת קודש נדקדק בהם ב' דברי' אע"פ שאין נ"מ כ"כ חדא מ"ש מר וז"ל אמנם הב"י שפיר דייק וגמר בביאור דברי הטור ומלשונו דא"א לפרש בשום ענין דמ"ש זה האם וזה בת בנה ר"ל ממנו כו' דא"כ הוה א' בב' וחד בעל ואיך אמר דכשר להרא"ש והרי ליכא למ"ד הכי דהיינו אבי חמיו דברושם כ"ג עכ"ל דמר ואני אומר אי משום הא לא אריא אדרב' משם ראיה דס"ל הטור והרא"ש שראשון בשני ות"ב היכא דאיתפליג דרא כשר הן אמת שהב"י לא ס"ל הכי ע"כ כתב ואפשר שהגירסא הי' אבל אחי אבי חמיו כשר לו אבל גם על דא אנו מדיינן מנ"ל להב"י דלדעת הטור אמרינן בעל כאשתו אפי' היכא דאיתפליג דרא בא' בב' ומהרר"של באמת תפס דברי הטור כפשטן בלא תוספת כלל. גם מוח"ז פסק להלכה שאהרן כשר לאשת פנחס ע"ש ע"כ משום הא שפיר היינו יכולים לפרש מ"ש הטור שנים שא' נשא האם וא' נשא בת בנה כו' ר"ל ממנו אמנם מצד הלשון א"א לפרש דבריו בענין זה וק"ל:
<b>חדא</b> ועוד קאמינא כתב מר וז"ל וכן מצאתי בהר"ן דתפס בפשיטו' דבעל כאשתו וההפך נאמר בעל חורגתו ואשת חורגו גופייהו ולא על אב ואם דידהו ודוק אף כי לא נתן טעם כלל ולעד"נ מ"ש עכ"ל ולעד"נ שדברי הר"ן דברי טעם הם מצד עצמם ואינם חסרים לא מלח ולא תבלין כי הא דעיקר האיבעיא בגמ' הוא באשת חרגו דוקא היינו משום דתני חרגו לבדו ומבעיא אם בא למעט גם אשתו או אם אשתו כגופו ממילא הא דתני חרגו ה"ל כאלו תני חרגו ואשתו להדיא ממילא לפי מאי דפשיט לי' אשה כבעלה ולא ממעטינן אשת חרגו ממ"ש חרגו לבדו ע"כ צריכין אנו לפרש מ"ש אשה כבעל' קאי אאשת חרגו וכן בבעל חרגתו כמו שפירש הר"ן וק"ל ודי בזה. וע"ד שביקש מר מאתי לשאול ממנו דבר מה שצ"ע אמרתי למלאות בקשתו לשאול ממנו מנא הא מילתא דתנינן בסוף תמורה אלו הן הנשרפין וקחשיב בהדייהו ערלה מנ"ל הא ודברי רש"י ותוס' אין נוחין לי אגב חדא תרתי בלבי כיון שחזינא בג"י דמר שהיה טרוד לסדר גט מצוה אמרתי לשואלו היאך כותבים בגט מעושה כגון גט מומר בדלא אניסנא (לפי הפירוש שפירש בסדר הגט דפדו' בדלא אניסנ' כלומר לא אנסו אותי עד שאמרתי רוצה אני דאם הי' כן היה פסול רק כאותן שאמרו שכופין אותו להוציא) הלא באמת היו כופין אותו בעל כרחו עד שאמר רוצה אני ודוחק לפרש שר"ל בדלא אניסנא שלא כדין דלישנ' לא משמע הכי ותו לא מידי כעת. והש"י ב"ה יזכנו שיהיה מחיצתינו לפנים ויאמר ליעקב ולישראל מה פעל אל כעת' גרשון אשכנזי:
<b>שאלה</b> <b>צג</b> אהובי ידידי ידיד ה' לא לחדש דבר מעתה באתי כי טרידנא בכמה טרדות חבילות ואגודו' אך ורק באשר שדבורו חביב עלי אמרתי אפנה ואשנה ואשיב למכ"ת מפני הכבוד. ע"ד השאלה ששאל מכ"ת ובדק אותי במעשה אשר לא יעש' אשר נעשה שאשה אחת נשאת לכהן וקודם שנישאת הרתה לזנונים ולפי דבריה זינתה עם א' מחייבי כריתות אם מחויב בעלה הכהן להוציאה לפי שנעשית זונה בבעילת איסור מחייבי כריתות אם לאו:
<b>תשובה</b> הנה באמת קשה עלי מאד להכניס ראשי בענינים כאלו רק ידין אותו מי שלבו שלם בדבר יותר ממני. ומה גם שמכ"ת חכם כמלאך אלהים והוא יודע לעשות כדת של תורה ומה מצאתי בי כי דלקת אחרי וביותר שקשה עלי הדבר באשר שבשנה הזה כתבתי דעתי הקלושה והסכמתי להתיר שומרת יבם ע"י שהיתה גלמודה ועגונה כמה שנים ומתירא אני שיקראו אותי בי דינא דשריא מ"מ לאהבת מכ"ת לא השלכתי דבריו אחר הדלת והמזוזה ואשיב לו בקצרה כעת באשר שעדין אינני יודע גופא דעובדא שפיר כאש' אבאר שמכ"ת סתם ולא בירר דבריו אם הבעל הכהן מאמין לדברי האשה שזינת' עם א' מחייבי כריתות כי לע"ד זה הוא יתד שהכל תלוי בו כי אם אינו מאמינה ואין דעתו סומכת עליה בכל מילי חיישינן שמא עיניה נתנה באחר כמו שפסק הש"ע בסימן ו' סעיף ד' י"ב ומה שרצה מכ"ת לחלק ולומר שלא אמרינן בנדון דידן שמא עיניה נתנה באחר כיון שהיתה מעלמת הדברים עד אחר הדרישה והחקירה והבטחה מבעלה שלא יבגוד בה משא"כ בנדון של הש"ע שהאשה מעצמה אמרה שבא עליה אחר במחילה מכ"ת לא ראה פסקי מהררא"י בסימן רכ"ב שדחה שם סברא זו וכתב שגם בנדון זה חיישינן שמא מתחילה לא רצתה לשקר ולומר דבר שאינו בשביל אחר רק אח"כ יצרה אלבשה וכבשה לתת עין באחר. וכתב עוד שם שחיישינן להערמה וכו' ע"ש ומ"ש מכ"ת עוד שבנ"ד לא אמרינן עיניה נתנה באחר כיון שיש רגלים לדבר שניכר שזינתה שהרי יש לה ולד גמור לה' חדשים ומבואר בסימן קמ"ו סעיף ו' בהג"ה אם יש רגלים לדבר נאמנת גם בזה לע"ד לא כיון מכ"ת יפה כי ודאי אילו היה רגלים לדבר בנ"ד שנתעברה מחייבי כריתות יפה היית אומר אבל הרגלים לדבר בנ"ד אינו כ"א שזינתת ואם זינתה מאחר אינה אסורה לבעלה ע"כ במה שאמרה שנבעלת לפסול לה אם אינה מאמינה אינה נאמנת כי אין כאן רגלים לדבר שנבעלה למי שעשאה זונה וק"ל ע"כ בהא סלקא ובהא נחיתנא שגם בנ"ד איכא למיחוש שמא עיניה נתנה באחר ואם אין הבעל מאמינה וסומך עליה גם בשארי הדברים הוה כאלו לא אמרה לפנינו מעולם ממי נתעברה והוה כאלו היא חרשת או אלמת שחיישינן שמא לפסול נבעלה ואפילו נישאת תצא כמ"ש הש"ע בסימן ו' סעיף י"ח ע"ש) אם לא שהיו שני רובים כשרים ע"ש ע"כ ימחול מכ"ת ויחקור את הכל אם הבעלה מאמינה לית דין צריך בשש שאסורה לו אבל מ"מ אין כופין להוציאה ואם אינו מאמינה ובמקום שנבעלה היה שני רובים פשיטא שהיא וולד' מותרין ואם לא היה כ"א רוב א' כשרים בהא צריכין אנו לעיין קצת ע"כ יחקור מכ"ת את כל ויודיעני ואשיב לו כאשר יורוני מן השמים אי"ה באריכות על כל פרטי הדברים אשר קצרתיו מאפס הפנאי:. וע"ד מה ששאל מכ"ת מאתי לחוות לו דעי מרחוק אם הוא צריך להוציאה מביתו נלע"ד שאין צריך להוציאה מביתו מכמה טעמים חדא כיון שבני בית והמשרתת אינם זזים ממנה וכיוצא בזה כתב הרשב"א בתשוב' סימן א' רמ"ג חדא ועוד קאמינא דאיתא בתשובת הרשב"א סי' תת"לו והב"י מביאה בסימן קי"ז וז"ל ואעג"ב דבריש זבחים גבי אשה לאו לגרושין עומדת כתב ר"י דאפילו זינתה יכולה להיות תחתיו ותשמשנו כשפחה בעלמא שאני התם דליכא למיחש כולי האי שמא יבא עליה כיון שזינתה תחתיו שונא אותה ומאוסה בעיניו עכ"ל הרי משמע היכא שזינת' ליכא למיחש לשמא יבא עליה כולי האי כי מאסה בעיניו'. הן אמת שיש לחלק ולומר דוקא היכא שזינתה תחתיו מאוסה היא בעיניו ושנאה אבל לא זינתה קודם שנישאה אבל לעד"נ שאין לחלק והכי דייק לישנא של ר"י שכתב בסתם זינתה משמע שאין לחלק בין תחתיו או קודם שנשאת (מלבד מה שיש לדקדק כן בדבריו בדקדוק נכון דהך פלפולא רק עת לקצר) ועיין בגיטין פרק הזורק דף ע"ט ע"ב בתוספת ד"ה ב"ש סברי וכו' ודוק גם משם יש להוכיח שאין לחלק בכך ולא נעלם מעיני מ"ש הרא"ש בתשובות כלל ל"ב והש"ע מביאו בסימן י"א ס"ז וז"ל אותם שאמרו חכמים לא יכנוס אפילו באותו מבוי לא תדור וכו' שלא תשמשנו עכ"ל הרי משמע שאסורה לשמשנו מ"מ נלע"ד כדי שלא להרבות במחלוקת שהרא"ש מיירי כגון הנטען משפחה ונכרית וכיוצא באלו אבל באשה שזינתה יכול ורשאי לקיימה אצלו לשמשנו כי מאוסה היא בעיניו ולא יבא עליה וק"ל. זה הוא דעתי הקלושה בקצרה בתחילת הבטה ראשונה ועדין לא חפשתי באמתחת הפוסקים האחרונים בתשובותיהם כי אין הזמן מסכים עמדי כי דברי קדשיך הגיעוני אתמול כי עבר לאחר חצות היום אך באשר שפשוט בעיני קצרתי גרשון אשכזי
<b>שאלה</b> <b>צד</b> ע"ד שאלתו שאלת חכם ותשובתו בצידה שם שם לו חוק ומשפט צדק מכון כסאו כבודו כשמש נגדי מסונק כגדי בענין ראובן קנה קערה של כסף במר דבדיל ומכרה כך לשמעון גם שמעון לא היכיר בה ומכרה ללוי במר דבדיל ואח"כ ביד לוי נודע שהקערה היא של כסף ובא שמעון בטענה שנתאנה ורוצה לחזור בו וכן ראובן רוצה לחזור במכירתו לשמעון זהו תורף השאלה, ומכ"ת פלפל בחכמ' וחתך הדין שזכה לוי במקחו ואין לו לשמעון ולא לראובן דין עליו:
<b>תשובה</b> הנה מר אמת ותורתו אמת ודינו דין אמת יפה זיכה ויפה חייב אמנם כדי שלא יאמר מר וכי עד האידנא לא ידענא ששפיר קאמרי אטייל אתו עמו קצת והוא זה ודאי אין להרהר ואין לפקפק כלל אחר דברי קדשו שהביא ראיה מן המרדכי ושארי פוסקים שאין אומרים בכיוצא בזה שדהו של אדם קונה לו שלא מדעתו וא"כ הוא ממילא לא היה לו לראובן ולא לשמעון שום זכי' בהקערה מעולם כי ראובן לא הקנה לו כסף גם שמעון לא עלה על לבו לקנות הכסף וא"כ במה יזכה בהכסף ואינו דומה לירוש' כי ירושה שמן השמים זיכו לו וקמי שמיא גליא שהיא של כסף משא"כ בנ"ד (ואין אנו צריכים כלל למה שכתב מר משום דהוה כח כחו דנכרי גם לא למה שכתב מכ"ת משום דמה מכר ראשון כו'.)
<b>אמנם</b> מצד א' יש לפקפק ולחלק בין נ"ד ובין הנדון שהביא המרדכי והג"א כי בנדון שהביא המרדכי והג"א הי' כסף מבפנים ומבחוץ היה מצופה בבדיל כמבואר שם ובנ"ד היה הכלי תוכו כברו הכל כסף רק שהקונים והמוכרים לא היו מבחיני' ומבינים שהוא כסף והנה נלע"ד שלכל הטעמי' הנאמרים באמת בנדון של המרדכי לא שייכי כולי האי בנ"ד התו' כתבו בפ' א"מ דף כ"ו ע"א ד"ה דשתיך כו' וז"ל וא"ת וליקני ליה חצירו לבעל הגל או לבעל הכותל וי"ל דאין חצר קונה בדבר שיכול להיות שלא ימצאנו לעולם כמו הכא שהוא מוצנע בעובי הכותל וכן מוכח לקמן דתנן מצא בחנות כו' לפי שהמעות הם דבר קטן ואין סופו הוה לימצא כו' עכ"ל וכן כתב הרא"ש ז"ל שם בתירוצא קמא הרי התוס' והרא"ש חלקו בין דבר שסופו הוה לימצא ובין דבר שאין סופו הוה לימצא והמרדכי כתב וז"ל וכגון דשתיך טפי פי' חלודה ולא שייך בכה"ג למימר חצירו של אדם קונ' לו שלא מדעתו וזכו בו הראשונים שקנו הכותל והגל דכיון שאין דבר ההווה כמו שאר מציאות שפעמים הוים לבוא (אבל זה אינו שכיח כלל) לא זכה בו כי כשקנאה לא העלה על לב לקנות המטמון הלכך לא זכה אלא בדבר שירצה לקנות כו' אבל בדבר שלא הי' דעת המוכר למכור ולא דעת הקונה לקנות לא קנה וכו' וה"ה ה"נ אפי' הקונה אינו מעלה על לבו לקנות המטמונות כו' הלכך חצירו נמי לא זכי ליה כו' ע"ש כי האריך ונלע"ד שיש נ"מ לדינא בין תירוצי' של התוספת והרא"ש ותירוצו של המרדכי כגון גל העומד לפנותו שלפי תירוצן של התוספת קנתה לו חצירו ולפי תירוצו של המרדכי וסייעתו לא קנתה לו חצירו אע"פ שהגל עומד לפנותו כיון שאין שכיח והווה למצו' מטמונו' בגל לא עלה על לבו לקנות מטמונות וק"ל והנה לפי תירוצו של התוס' והרא"ש ודאי יש לחלק בין הנדון של המרדכי ובין נ"ד כי פשוט הוא שיותר עומד הכלי להבחינו באבן הבוחן ממה שהוא עומד להישבר ולראות מה בתוכו. וק"ל ואפי' לפי תירוצו של המרדכי וסייעתו יש לומר אע"פ שהלוקח קנה אותו במר שהוא בדיל יש סברא לומר שלא הפליג מדעתו שאם יהיה כסף לא יקנה אותו וביותר אם לא אמר המוכר בפי' שבדיל מוכר לו וק"ל משא"כ כשהוא באמת בדיל מבחוץ ודאי מעולם לא עלה על לבו אם יהיה כסף או זהב בפנים שיקנ' אותו וק"ל ממילא אין הנדון דומה לראיה ובדבר הזה הייתי מסתפק כמה שנים עד שמצאתי להגאון מהר"מ יפה שכתב בס"ס רל"ג וז"ל אבל הקונה כלי מהנכרי בתורת בדיל ומכרו הוא לישראל ג"כ בתורת בדיל ומצאו בו אח"כ שהוא חלול בפנים והוא מלא כסף או אפי' עצמו כסף כו' עכ"ל הרי שהגאון פסק להדיא שאפי' הוא עצמו כסף מ"מ לא זכה בו הלוקח מן הנכרי כיון שלא ידע ולא נתכוין לקנותו אע"פ שמתוך לשונו משמע שגם הוא הרגיש שיש סברא יותר לומר שקנה הלוקח כשהכלי עצמו נמצא כסף משנמצא בתוכו כסף ולכן כתב או אפילו עצמו כסף אפי' דייק מ"מ ס"ל שלענין דינא אין חלוק (הן אמת שלא הביא ראי' לדבריו) וא"כ מי יבוא אחר המלך הדור בלבושו לחלוק עליו מסברא ומה גם שמהרו"ך בסמ"ע לא השיג עליו כדרכו להשיג כל מקום דאיכ' מקום להשיג כידוע ש"מ שתיקה כהודאה דמיא ממילא פסקו דמר נכון ויפה זיכה ויפה חייב נ"ל גרשון אשכנזי:
<b>שאלה</b> <b>צה</b> כמגדל דוד צוארך בנוי לתלפיות הכל אליו פונים ה"ה אהו' גיסי הרב הגדול המופלא כמהר"ר דוד נר"ו ע"ד שאלתו שאלת חכם וז"ל. ילמדינו רבינו נמצא בס"ת בפרשת בראשית שהיה צריך הסופר לכתוב ויקח ה' אלקי' את האדם. טעה וכתב ויקח ה' אלקיכם את האדם מהו תיקונו הגם שמבואר בי"ד סי' רע"ו שאסור למחוק אפילו אות אחת מן ז' שמות שאינו נמחקי' ולא מן הנטפלים אחריהם כגון כ"ם מאלקיכם שכבר קידשו השם יש לומר ה"מ כשנכתב השם כדין דאז יש לומר שמקדשו השם שהמזבח מקדש את הראוי לו להיות קודש אבל זה השם לא נכתב כדין שהיה לו לכתוב אלקים אע"פ שהוא שם קודש במקום אחר מ"מ י"ל מוטב שימחק צד ימינו של המ"ם סתומה ולמשוך הגג של הכף כפופה אל הגג של המ"ם וזה יותר טוב מאלו ידקור האזכרה או לסלק כל היריעה ואין לי להאריך בראיו' כי מה אכתוב למכ"ת אשר הכל גלוי וידוע לו הנסתרות והנגלות ואל יעשה מכ"ת שהיה בדבר כי אסור לשהות ספר שאינו מוגה עכ"ל.
<b>תשובה</b> אהו' גיסי אין הזמן מסכים עמדי כלל מחמת כמה טרדות ובפרט להפיק רצון הלומדים המחודדים בעצי שטים עלי עומדים כדרך גדו"לתם מ"מ באשר שחביבים עלי דבריו דברי דודי' ומה גם שאסור לשהות ס' שאינו מוגה ע"כ אמרתי אפנה ואשנה להשיב כאשר הוריני מן השמים אמנם בקצרה ולכאור' נראה ששאלה זו במחלוקת שנויה דאית' בתשו' מ"ב ס"ס נ"ז בשם הגאון מהרר"מ מלובלין בענין אם דילג הסופר אות יוד מן אלקינו שיש למחוק נ"ו ויחזור ויכתוב נ"ו ולא חש שכבר קידשו השם אלה שהוא שם במקום אחר דהיינו בניקוד הלמ"ד בחולם והה"א בפתח כי מצינו כמה שמות אלה בניקוד הנ"ל חסר ו' מהא ש"מ דאין לומר שכבר קידשו השם כיון ששם זה אין כאן מקומו ובעל ט"ז בסי' רע"ו חולק עליו וס"ל שכבר קידשו השם של אלה שהוא שם קודש למה לא יקדש ג"כ הנטפל לו ממילא שאלתו דמר לכאורה תלי' בפלוגתא הנ"ל אבל לעד"נ דגם מהר"רמ הנ"ל ס"ל בנ"ד שאין למחוק כ"ם כי כבר קדשו אלקי שהוא שם קודש במקו' אחר וכ"ף מ"ם נטפל לו ונקרא עמו היטיב אעפ"י שאין כאן מקומו של שם אלקי והא דס"ל שיש למחוק נ"ו אם דילג היוד היינו טעמו משום שאין נ"ו נקרא עם שם אלק' כשנקרא הלמ"ד בחולם וה' הא בפתח וה"ל כאלו כתב שם של שדי או א"ל להוסיף עליו נ"ו שודאי לא אמרנו בזה כבר קידשו השם (ותמהני על בעל ט"ז שלא הרגיש בחילוק זה שהוא חלוקא דרבנן ואמת ויציב) ממילא בנ"ד נראה שאין היתר למחוק כ"ם ומה שדעת מכ"ת נוטה לגרור צד ימיני של המ"ם וימשוך גגו של הכף עד גגו של המ"ם לע"ד גם תיקון זה אינו נכון כי מה לי קטלא כולא ומה לי קטלא פלגא דכיון שנתקלקל צורת הכף עד שלא נקרא כף ה"ל כאילו נגררה כולה וגדולה מזו כתב מהרר"מע בתשו' סי' ל"ו שאסור לגרור בשום אות של שם אעפ"י שאינו מקלקל האות כלל אלא אדרבא מייפהו על ידי גרירא זו כגון קו א' מן אות אחד של שם הוא קצת עב ביותר ורוצה לגרר קצת עד שיהא דומה לשארי אותיות אעפ"י שלא קלקל האות כלל על ידי גרירא מ"מ אסור ומכ"ש שאין לגרור עד שיתקלקל האות ולא נעלם מעיני שיש לחלק בין אותיות שרשיות של השם ובין הנטפלות כי קדושות של אותיות שרשיות הוא מן התורה ולוקין עליהם וקדושה של אותיות הנטפלות אינו אלא מדבריהם ואין לוקין עליהם כמ"ש בפ"ו מהל' יסודי התורה מ"מ נלע"ד שס"ל להרמב"ם שדוקא לענין מלקות יש הפרש בין אותיות שרשיות ובין הנטפלות אבל לא לענין אחר כלל שהרי דייק בלישניה וכתב וז"ל וכל הנטפל לשם מאחריו כו' אינם נמחקים והרי הם כשאר אותיות של שם מפני שהשם מקדשם ואע"פ שנתקדשו ואסור למחק' המוחק אלו אותיו' הנטפלו' אינו לוקה אבל מכין אותו מכות מרדות עכ"ל. הרי כתב מתחלה שאסור למחקם ואח"כ הוסיף לומר לא לענין מחיקת האותיות לחוד קידשם השם רק לכל דבר קידשם השם והרי הם כשאר אותיות השם. רק לענין מלקות יש הפרש ביניהם כן משמע לי מהמשך דברי הרמ"בם והדין עמו כי כל מקום שיש לנו לומר כל מה דתקנו חכמים כעין דאורייתא תקנו אין לנו לחלק ביניהם מדעתינו וכן משמע במ"ב סי' הנ"ל שאין דעתו נוחה לחלק בין אותיות השרשיות ובין הנטפלות לענין מחיקה ע"מ לתקן כללא דמילתא שנלע"ד שגם בתיקונו דמר יש לפקפק ומה שנלע"ד לתקן העיות (כי ודאי אין נכון כלל לדקור את השם או לגנוז את היריעה) הוא זה שיעשה הסופר מן הכ"ף כפופה מ"ם סתומה שבנקל יוכל לעשות כן ורשאי כי מעלה הכף בקודש כי מתחלה היתה מן הנטפלים ועושה אותה שרשיות ולאחר שעשה מן הכף מ"ם סתומה תו לא שייכא המ"ם סתומה שנכתב כבר להשם כלל כי א"א לקרוא אותה עוד עם השם ומותר לגררה כי מה לה לעמוד אצל השם אם לא נטפלת עמו כלל ותיקון זה נ"ל נכון כי ע"י תיקון זה אינו מגרר שום אות לא כולה ולא מקצתה כל זמן שהוא עומד בקדושיו כי על הכ"ף הוא מוסיף קדושה ואחר שעשה מן הכ"ף מ"ם תו לא מגרע הגרור' למ"ם סתומה כלום כמ"ש הגם שיש לפקפק קצת בתקון זה שע"י תיקונ' של כף ועלייתה אנו גורמים למ"ם סתומה האחרונה שלא תהא נטפל עוד להשם. מ"מ ניחא ועדיף טפי לעשות תקון זה משארי תיקונים הנ"ל וק"ל כן נ"ל גרשון אשכנזי:
<b>שאלה</b> <b>צ"ו</b> ע"ד המעשה שהיה שוחט א' שחט בהמת חבירו ובתוך השחיטה קודם גמר השחיטה חתך באצבעו ותכלית ותמצית השאלה היא אם השחיטה כשרה אם לאו ואם היא כשרה תו ליכא למבעי מידי אבל אם היא טריפה מסתעפי' ממנה סעיפים אחרי' אם להעביר הטבח ואם הכלי' שנתבשלו בהן בשר השחוטה הנ"ל צריכי' הכשר:
<b>תשובה</b> אני פותח בזכות אם המעשה היה שבשעת שהיה שוחט הבהמה פגע ונגע באצבעו וחתך בו בפעם א' אין כאן שהייה כלל דהיינו כגון שאמצע הסכין היה מושך על צואר הבהמה וקצה הסכין הן לצד הקתא או לצד ראשו נגע באצבעו וחתך בו ודאי אין כאן שהייה כלל אלא אפילו גדולה מזו אם חתך בסימני' ובאצבע כאחת במקו' א' גם בזה אין כאן שהייה ואינו דומה להשוחט ואח"כ נמצא גמי מונח בסימני' דהוה שהייה דשאני התם דכיון שהגמי הוא רך ע"כ חידוד הסכין שוהה לחתכו יותר מבחתיכת הסימן וק"ל וכ"כ מ"ו ח"ז בב"ח אם נמצא עשב ארוך ודק בסימן שהוא כשר וכו' ע"ש אמנם אם חתך באצבעו שלא בשעת חתיכת הסימן כגון לאחר שהעביר כל הסכין בהלכה או בהבאה חוץ לצואר ואז חתך באצבעו ואח"כ חזר והביא או הוליך הסכין וגמר השחיטה הא ודאי שהייה היא והשחיטה פסולה אמנם לעניין להכשיר הכלים שנתבשלו בהם בשר הבהמה נלפ"ד אותן הכלים בעצמם יש להכשירן אבל אם נעשה תערובות יותר כגון שבאותן הכלים חזרו ונשתמש בהן כלי' אחרים אותן כלים אחרי' אינן צריכין הכשר כיון שעכ"פ לא היתה השהייה כשעור שהייה ע"פ הסכמת הפוסקים רק שאנו נוהגי' להטריף כל שהיי' אפי' משהו מ"מ מהר"רמי כתב שבשעת הדחק או הפסד מרובה יש להקל. ולעניין השוחט אם מעבירין אותו נלע"ד אע"פ שהיתה השהי' ע"פ הדרך שכתבנו נלע"ד שאין להעבירו מכמה טעמים רק מלמדין אותו שמכאן ואילך יהיה נזהר שלא להכשיר שום דבר ספק כי אם ע"פ שאלת חכם מ"מ הכל לפי מה שהוא האדם אם הוא הוחזק בכשרות בשארי דברים אם לאו. ואם השוחט הוא מסופק אם באיזה אופן נעשה החתוך באצבעו אם באופן שלא היה שהיי' או באופן שהי' שהייה יש להקל וא"א בזה כל ספק בשחיטה פסולה כיון שמן הדין לפי רוב הפוסקים שחיטה כשירה דלא הוה שהיי' בשיעור שהיי' אלא מצד המנהג אנו מטריפין אותו הבו דלא לוסיף להטריף אלא ודאי שהיי' כ"ש אבל לא בספק כנלע"ד להלכה ולמעשה וטעמי ונמוקי עמי מיוסד ע"פ פוסקי' ראשוני' רק שאין הזמן מסכי' עמדי להאריך ומה גם אין דעת השואל כי אם לידע אמתת הדין כדת מה לעשות כדת של תורה וה' יצילנו משגיאות ויראני מתורתו נפלאות כ"ד אוהבו הטרוד מאד גרשון אשכנזי:
<b>שאלה</b> <b>צז</b> לר"ש יש כל רז לא אניס ליה נמסרו סדרי חכמה. קולע ולא יחטא בקופא דמחטא וכמלא נימא טוביינא דחכימא מרגניתא דלית ביה טימא אוצר בלול ובלום וסימא מתון ומסיק וחריף כחסא וחמה כ"ש מהר"ר שמעון נר"ו ולכל העומדים צפופים ומסתופפ' בצלו צל החכמה שלו' עד בלי ירח אחר דרישת פרישת השלו' באתי לגלות את אזניו ש"גי הצהירי' אשר כוננו ידיו אמונה יום ב' ניסן האירו אל מול עבר פני יום ב' ט' אייר וסיבת העיכוב נעלם ממנו) ותוכו רצוף אהבה שאלות חכם ותשובתם בצדה שם כמעט שלא הניח לנו מקו' להתגדר בו רק מכ"ת רוצה להשליך יהבו עלי ולתקוע את עצמי בדבר הלכה למעשה רב. והנה אהובי ידידי מיראה הוראה אני בדבר הקל קל וחומר בדבר חמור איסור א"א שהוא במיתה ואיסור נדה שהוא בכרת אך ורק משום כבודו דמר לא אשיב פניו ריקם ואחוה דעתי הקלושה כאשר יורוני מן השמים. ומה גם כמה שקדו חכמים על תקנת בנות ישראל שלא תשבי גמולות וגלמודות אמנם אשיב בקצרה כי אין הזמן מסכים עמדי כלל ונוסף על זה הלא כל יקר ראו עיניו עיני פקיחי מקור ושרשי הדינים השייכים לשריותא דההיא איתתא אך ורק מה שאמר מר וזה לשונו אך מכח העדות הנכתב לעיל נראה לי שיש להתירה וכו' דק"ל כהר"אש דהיכא דכל גופו שלם מעידין עליו אפי' אחר כמה ימים כו' ובפרט שיש כאן ט"ע וסימני כלים וסימני הגוף כו' עכ"ל משמע מדברי מר דס"ל שיש לסמוך אסברת הרא"ש לחוד אעפ"י שאין בו סימני גוף או כלים:
<b>תשובה</b> לע"ד נראה שקשה הדבר לסמוך עליו כאשר נתחבטו בו האחרוני' בנ"ד שאמר העד שנשתנה מראה פניו וז"ל עז איז נו וואר עטווש ברוין גוועזין עכ"ל ומשום חששא זו אזדא ליה מ"ש מר וז"ל ובר מין דין כו' והביא ראי' מדברי ריבות שהתיר מכח ס"ס ז"א כי משום חששא הנ"ל אין כאן ס"ס בנ"ד וק"ל אבל כשיש ט"ע עם סימני כלים וסימני גוף נלע"ד לסמוך עליהם בלא פקפוק הגם שנלע"ד שיש לפקפק טובא אדברי המ"ב שמביא מר לסייעתו. מ"מ נלע"ד שהדין דין אמת (וכבר בא לידי נדון זה כמו ט"ו שני' והארכתי בדברים עתיקי' וארוכי' והמנוח הגאון מהרר"ש שהיה אב"ד בק"ק ורנקפורט בימי' ההם הסכים עמי בשריותא דההיא איתתא וע"ד מ"ש מר וז"ל ואף כשנדקדק בדברי העדים נראה קצת שהם מכחישי' זא"ז כו' נלע"ד שאין זה מזיק כלום שהרי ק"ל ע"א אומר מת וע"א אומר נהרג כו' הואיל ושניה' מודים שאינו קיים מכ"ש דבר כזה והיא מילתא דלא רמיא עליה דאינשי פשיטא דלא הוה הכחשה אלא בבדיקות ואפשר אפי' הרמ"בם דס"ל הכחשה בגוף הענין הוה הכחשה בחקירות מודה בזה דלא גרע מזה א' אמר מנה שחור כו' דס"ל דהוה הכחשה בבדיקות כו' עכ"ל במחילה מכבודו אין דבריו בזה נכונים בעיני כי מ"ש מר שזה הוא מילתא דלא רמיא כו' גם מ"ש דלא גרע מזה א' אמר מנה שחור כו' אין נ"ל כלל ודאי אם א' אמר שהכירו בצד של מעלה ששם לא היו תולעי' הרבה רק בצד של מטה והעד השני העיד בהפוך בלי שום נתינ' טעם היה אפש' לומר דהו' מילת' דלא רמי' כו' אבל מלשון העדי' משמע שבדקדוק ראו והעידו שהעד הא' אמר וז"ל אוף דער זייט וואז אובין גוועזין איז וואז ער ניט אין דם גלעגין האט זיין ניט אזו פיל תולעים גוועזין אלז אונטן אום פנים וואז ער דרויף גלעגין איז משמע שהוא נותן טעם למה היו תולעים יותר למטה משום שהיה מונח בדם ולא שלט בו אוירא משא"כ בצד שלמעלה דשליט שם אוירא ולא היה מונח בדם. והעד השני נתן טעם למה היו התולעים למעלה יותר שבמקום אויר שולטי' ודורשי' התולעי' יותר משמע שאומרים דבריהם בדוקא כאלו שאומרי' דקדקנו ושמנו דעתינו בהכרתו וק"ל:
<b>אמנם</b> מ"ש מר שאין לחוש להכחשתן משום דלא הוה גרע מן א' אמר מת וא' אמר נהרג שתינשא כיון ששניהם מודים שאינו בעול' צדקו דבריו וכן פסק בש"ע בס"ט אעפ"י שבסעיף כ"א משמע שאם הוכחשו בחקירות עדותן בטלה וכבר נתחבטו בזה האחרוני' ומו"ח זקני כתב שט"ס בש"ע ע"ש ולעד"נ שאלו ואלו דא"ח הם למוצאיהם ולא סתרי אהדדי כלל כי מ"ש בס"ט מיירי כשעדי' עצמ' שמעידי' שאינו בעול' מכחישי' זה את זה אז אמרינן כיון ששניהם מודים כו' אבל בסעיף כ"א איירי כשא' מן השוק שאינו מעיד שאינו בעולם מכחיש א' מן העדים בחקירות הוה הכחשה וק"ל. וע"ד מ"ש מר שיוכל לתרץ דבריהם גם בזה צדקו דבריו שיש ליישב דברי העדים כדי שלא יכחישו זא"ז כדי שלא יהא א' מהם רשע וכ"כ מהרר"ם מלובלין בתשו' סי' קל"ג והביא ראי' מדברי מהררי"ק שורש קכ"א וכבר הארכתי בתשו' א' שאפי' בנכרי או ב' נכריי' מיישבים דבריהם שלא יהיו דבריהם סותרי' זה את זה אע"פ שלא שייך בהם הטעם שלא יהא א' מהם רשע ואין רצוני להאריך כי איננו צריך לנ"ד אך את זה ראיתי בתשוב' מהרר"מ שכתב בתשוב' הנ"ל וז"ל אע"גב דאין לנו ראי' ברורה מן הגמרא שנקיל בעדות אשה לתרץ דברי העדים שנראין כמכחישין זא"ז כו' ולעד"נ להביא ראיה ברורה מן הש"ס פי"ב דיבמות שמתרצין דברי העדים שלא יכחישו זה את זה מהא דאמרינן התם אליבא דר"י דאמר הרגנוהו נאמן הרגתיו אינו נאמן משום כשאמר הרגנוהו אנו מפרשים דבריו מ"ש הרגנוהו ר"ל הייתי עם הורגיו כדי שלא ישווי' נפשי' רשע אע"פ שלא פלגינן דיבוריה. כמשמעות דברי הגמ' והתוספות שם וא"כ לפי דברי רבא שאמר פלגינן דיבוריה כשאמר הרגתיו מכ"ש כשאנו יכולין לפרש דברי העד שלא יכחיש דברי עצמו שיש לנו לתרץ דיבוריה. וזה נ"ל ברור ואין לחלק ולומר דוקא דברי העד עצמו מתרצין דבריו שלא יכחישו את עצמו אבל לא בשני עדים דכ"ש הוא אם מתרצין דברי העד עצמו מכ"ש שמתרצין דברי ב' עדים שלא יהיו מוכחשי' כמ"ש שם מהרר"ם בתשו' הנ"ל ע"ש שהאריך. עוד היה מקום להאריך לברר וללבן שאין לפקפק שום פקפוק בדברי העדים במ"ש שהכירו אותו ע"י פרצופו וזקנו רק לקצר אני צריך כללא דמלתא שנלע"ד שהאשה הנ"ל מותרת לכל אדם על פי עדותן של העדים הנ"ל שהכירו אותו בפרצוף פנים ובזקנו. גם היו סימני בגדים וסימנים בגופו ואי דרי מר בהדי דרינא לשריי' ההיא איתתא להתנסבא לכל גבר כו' ואם ירצה מכ"ת עוד מ"צ שיסכים לדברים טוב יותר כדי דנמטי' לי' שיבא מכשורא והחוט המשולש לא במהרה ינתק כן נראה לי גרשון אשכנזי:
<b>שאלה</b> <b>צח</b> בליל הושענא רבה בשעה שאנו עסוקים בבדי ערבה מלא חפניא דטובא לגברי רבה, ה"ה האלוף התורני הרב המופלא והמופלג. כל סתום ונעלם מברר ומלבן כשלג נ"י ע"ה פ"ה כמהר"ר איצק נר"ו ר"מ ואב"ד יצ"ו אהו' ידידי לא לחדש דבר מעתה באתי. כי הציר בשעה שהכהנים נכנסין לאכול בתרומתן בא אלי ועומד עלי לדחקי באמרו כלה מעשיך כי נחוץ הוא לדרכו ע"פ דבורו של מכ"ת ע"כ יהיו דברי אלה מעטי' ובפרט שאנו טרודים באיזה תקונים המסוגלים ללילה הזה כידוע ליודעי חן והנה ע"ד המעשה שבא לידי מכ"ת בחבית של יין שהניח הישראל ביד העכו"ם עם משרתו והודיע לנכרי שהוא מפליג גם מסר לו שמירת היין כמשמעות לשונו:
<b>תשובה</b> הנה לכאורה נראה שהיין אסור בשתייה ואין לי להאריך בזה מאפס הפנאי. ומה גם ראיתי בכתבי יקרו שצידד להחמיר ע"פ ספרים וסופרים משום דסתימת מגופת העץ. אע"פ שמהדק טובא שא"א לפתחו כי אם ע"י טירחא מרובה' מ"מ לא יחשב לחותם א' הן אמת שכן משמע קצת מלשון בעל משאת בנימן בסוף סי' כ"ט וכן בספר ט"ז אבל אני לא כן שמעתי וקבלתי כי הכל תלוי בטירחא כי לא טרח ומזייף וכן פרש"י להדיא בפ' השוכר דף ס"ט ע"ב ד"ה והשתא כו' אע"פ שיש לדחות ולפרש דברי רש"י שתרתי בעינן טירחא וזיוף אבל במגופה של עץ אע"פ שיש בו טירחא לא מיחשב לזיוף כל כך מ"מ נראה לע"ד שהכל תלוי בהטירחה ואם המגופ' א"א לפתחו כי אם ע"י טירחא מרובה כאשר הוא רגיל להדקו יפה יפה כשמוליכין יין ישן שאינו תוסס מקרי חותם א' דלא גרע ממ"ש בפ' א"מ דף ל"א דיקולא ומיהדק הוה חותם בתוך חותם ופירש הטור בסי' ק"ל ומהדקו בענין שיש טורח להסירו הוה חותם בתוך חותם הרי קמן שכפיית הכלי ע"ג החבית בענין שיש בו טורח להסירו חשוב חותם א' ואין לחלק ולומר דוקא כשיש עוד חותם א' יחשב כלי זה לחותם א' אבל כשאין כאן אלא כפיי' כלי זה לא יחשב לחותם כלל ודמיא למפתח וחותם שהמפתח עם חותם א' יחשב לשני ח' אבל מפתח לחוד לא יחשב לחותם א' לענין דברים המותרים בחותם. כי באמת גם המפתח וחותם פסק מו"ח בב"ח בסימן ק"ל ס"ה דמפתח לחוד חשיב חותם א' וכ"פ הט"ז בסי' קי"ח ס"א א"כ אף אנו נאמר כיון שהכפיית הכלי עם חותם אחד יחשב לחותם ת"ח ה"ה כפיית הכלי המהודק היטיב לחוד יחשב לחותם אחד ואם כן הוא שכפיית כלי המהודק יפה יחשב לחותם אחד ה"ה וכ"ש הוא פקק של עץ המהודק כל כך עד שא"א להוציאו כי אם ע"י הטירחא מרובה שיחשב לחותם א' כנלע"ד ואפשר שבעל מ"ב והט"ז שהצריכו טיחה בטיט היינו אם אין הברזא מוהדק יפה כל כך וכ"כ בדרישה אבל אין להכשיר היין מהא דכתב הרשב"א ורשב"ם בשם רש"י והטור מביאם בס"ט סי' קכ"ט וז"ל אפי' הודיעו שהוא מפליג אם החבית פקוקה והוא בזמן שיש הרבה עוברי דרכי' כו' הרי משמע במקום שיש עוברי דרכים רבים אפי' הם גוי' לא חיישינן משום שהגוי מרתת ולפי משמעות לשון השאל'היתה העגלה במקו' שרבים עוברי' דרך שם כדרך הרבים שערלים ונימולים רגילים לעבור שם ויש לנו לומ' שהגוי מרתת זה אינו כיון דהוי בהדיה עוד א' איכא למיחש שא' מהם ישמור הדרך וא' יזייף כמ"ש הרשב"א בעצמו גבי דרך עקלתון. חדא ועוד קאמינא שנלע"ד להתיר היין הזה משום דליכא למיחוש למידי כי אם שהגוי שתה מן היין דרך קנה חלול כדרך שותי יין מן החבית כי ליכא למיחש שמא שתה דרך מינקת שקורין היבר כי אין זה שכיח בשדה. ואף במקום שיש לחוש ששתה ע"י היבר הארכתי בתשו' א' להתיר במקום שיש עוד צדדים להתיר (והגאון מו"ח הסכים עמי) וא"כ הוא שאין לחוש כי אם לקנה חלול יש להתירו במקום הפסד כמ"ש להדיא בתשו' מהרי"ל יע"ש מכ"ת אם יש אותו התשו' בידו והט"ז מביאה בסי' קכ"ד ס"ק ל"ב וגם הוא מסכים להתיר. מכל הלין טעמא נלע"ד להתיר היין דהוה ס"ס דלמא לא שתה כלל את"ל שתה מן היין דלמא לא שתה בענין שהוא אוסר היין אע"פי שאין הס"ס מתהפך מ"מ בנ"ד המיקל לא הפסיד. ע"כ אם דעת מכ"ת מסכמת להתיר היין הנ"ל אני מסכים עמו ומני ומיני' תסתיי' שמעתתא כ"ד גרשון אשכנזי:
<b>שאלה</b> <b>צט</b> לענין חתיכה א' של חמץ שנתערב' בשתי חתיכות מצה יבש ביבש בי"ד לאחר שש צ"ע מה דינו אי אמרינן חד בתרי בטל כבשארי איסורין או לא ועתה יורינו מורינו דעתו הרמה:
<b>תשובה</b> פשיטא לדברי הרא"ש וסייעתו שסוברין שאפי' בתוך הפסח חד בתרי בטל יבש ביבש דאין חלוק בין חמץ לשארי איסורין אלא כל היכא שבשארי איסורין אמרינן בכדי נתינת טעם אסרינן בחמץ בפסח במשהו אבל יבש ביבש דבשארי איסורין חד בתרי בטל ה"ה גבי חמץ בפסח כ"ש בי"ד לאחר שש דליכא עונש כרת בחמץ בעין דחד בתרי בטל אבל לדעת הרשב"א וסיעתו שסוברין שחמץ בפסח חד בתרי לא בטיל אפי' יבש ביבש יש לדקדק אם דוקא בתוך הפסח הוא דאיכא דינא הכי משום דחמירא או אפי' בי"ד משש ולמעל' ונראה פשוט דהאי דינא תליא באידך דינא אם חמץ משש שעות ולמעלה אוסר במשהו או בששי' כשארי איסורים דהא הרשב"א כתב בת"ה הארוך בית ד' שער א' דף ק"ז ע"ב וז"ל ולפי הטעם הזה שכתבתי מסתברא לי דלא אמרו אלא באיסורין שהלכו בהם אחר ששי' לפי שלא אסרו אלא בכדי נתינת טעם וכשהוא יבש ביבש אפשר לומר שאין כאן טעם כמ"ש אבל בכל איסורין שהחמירו בהן לאסור אותן למעלה מכדי נתינת טעם ל"ש בלול כו' הילכך חמץ בפסח כיון שהחמירו עליו לאסור במשהו אם נתערב יבש ביבש הכל אסור כו' עכ"ל משמע בהדיא דטעמו של הרשב"א הוא שאוסר יבש ביבש חד בתרי בחמץ בפסח משום שאיסור חמץ הוא במשהו ע"כ צריכין אנו לבאר דין חמץ משש שעות ולמעלה אם הוא במשהו או אם הוא בנ"ט ודאי לא נפלא' הוא ממני מה שכתב הרא"ש בפ' כ"ש וז"ל וחמץ משש שעות ולמעל' אע"פ שלוקין עליו כיון שאין בו כרת הרי הוא כשאר איסורים ובטל בששים עכ"ל אבל לפע"ד דעת פוסקים אחרים אינו כן כי הר"ן כתב על מ"ש רבא הלכתא חמץ בזמנו בין במינו בין שלא במינו אסור כו' והאי בזמנו דקאמר רבא התם היינו משש שעות ולמעלה עד לאחר הפסח דליכא למימר דבזמנו לא מיקרי אלא בתוך הפסח אבל לפני הפסח ולאחר הפסח שלא בזמנו מיקרי דהיכא לימא רבא שלא בזמנו בין במינו בין שלא במינו מותר כר"ש דהא בגמרא מוכח דר"ש מודה נמי שמיתסר באכילה כיון דאמר רחמנא תשביתו וכיון דמתסר א"א שלא יאסר בנותן טעם הילכך ע"כ משש שעות ולמעלה עד לאחר הפסח בזמנו מיקרי עכ"ל וא"כ הוא שמוכח מה שאמר רבא חמץ בזמנו הוא נמי משש שעות ולמעל' ורבא סתמא אסור קאמר משמע בכ"ש כדמוכח הרי"ף והרא"ש הרי לפניך דעת הר"ן שאוסר משש ולמעלה אפילו בכ"ש ובאמת לפי הנראה ראיה אלימתא היא וקשה על הרא"ש שכתב שמשש שעות ולמעלה אינו אוסר בכל שהוא אכן נראה לי ליישב כי הרא"ש סבירא ליה לעולם בין לפני הפסח משש ולמעלה בין לאחר הפסח מיקרי שלא בזמנו ומה שהקשה הר"ן הלא ר"ש מודה שמשש שעות ולמעלה הוא אסור באכילה וכן כתב הרא"ש בעצמו א"כ היכא אפשר שלא בזמנו מותר לא קשיא ולא מידי כי מ"ש רבא מותר לאו למימרא מותר ממש אלא מותר לאפוקי שיהא אסור במשהו אלא בששים וע"כ גם לדברי הר"ן לאו מותר ממש הוא שהרי הוא עצמו כתב אבל על ידי תערובת לא קניס פי' בין שנתערב קודם פסח בין שנתערב לאחר פסח כו' ואפשר שאם נתערב אחר הפסח אפי' מיותר מכדי שיעור אפ"ה מותר ובלבד שירבה ההיתר עכ"ל משמע שאפי' אם נתערב אחר הפסח אינו מותר בעינו עד שירבה ההיתר על האיסור והיכא קאמר רבא שלא בזמנו מותר אלא עכ"ל ל"ד מותר ממש הה"נ להרא"ש ז"ל דס"ל אפי' משש שעות ולמעל' נמי שלא בזמנו מיקרי והא דקאמ' מותר לאו מותר ממש הוא אלא שאינו אוסר בכ"ש ולעד"נ שזו היא דעת הטור שכתב ולאחר הפסח בין במינו בין שלא במינו בטל בששים עכ"ל וקשה מנא ליה הא דצריך ששים דלמא לא קניס ר"ש ע"י תערובות לגמרי ומותר אפי' בעינו או לכל היותר על ידי ריבה היתר כדעת הר"ן אבל לפי דברינו א"ש דהטור ס"ל מ"ש רבא שלא בזמנו כולל בין משש שעות ולמעלה בין לאחר הפסח ולשניהם כא' כלל באמרו מותר וע"כ מותר שמשש שעות ולמעלה היא מותר ע"י ששים ה"ה נמי שלא בזמנו לאחר פסח הוא שמותר ע"י ששים זהו משנ"ל לדעת הטור ולדעת הרא"ש ואין להקשות א"כ למה ליה להרא"ש למידק שרבא אוסר בכל שהוא מדסתמא קאמר ולא קא יהיב שיעורא ש"מ בכ"ש קאמר הא מוכח בראי' ברורה שרבא בכ"ש קאמר דאלת"ה שבזמנו אינו אוסר אלא בששים א"כ שלא בזמנו מותר הוא מותר לגמרי אפי' באכילה ולפי דבריו פירוש שלא בזמנו הוא בין משש ולמעלה בין לאחר פסח ומשש ולמעלה א"א לומר מותר ממש אלא ע"כ לומר מה שאוסר בזמנו הוא בכ"ש ושלא בזמנו מותר היינו כ"ש אבל לעולם ס' צריך די"ל לעול' הו"א לעול' לא אוסר רבא אלא בנ"ט ומה שהתיר שלא בזמנו התיר לגמרי וא"ת הלא אפי' ר"ש מודה שמשש ולמעלה אסור באכיל'עד ס' ומו' ולמעל' מיקרי בזמנו כמ"ש הר"ן אע"פ שאין הל' שלא בזמנו ובזמנו משמע כן ולפיכך דייק הרא"ש מדלא קיהיב רבא שיעורא וא"כ הוא אתיא כפשוטא דשלא בזמנו כולל הכל בין משש ולמעלה בין לאחר פסח ודעת הרמב"ם משמע נמי שאוסר בכל שהוא משש שעות ולמעלה שהרי הרמב"ם כתב הטעם שחמץ בפסח אוסר במשהו משום דהוה דבר שיש לו מתירין וא"כ הוא ל"ש בתוך הפסח ל"ש משש שעות ולמעל' וכ"כ ה"ה בשם י"א. בפ"א מהל' חמץ ומצה דלטעם זה אפי' משש שעות ולמעלה אסור בכ"ש ואף אם נאמר שאין זו ראיה דיש לומר דל"ד טעמו של הרמב"ם הוא משום דבר שיש לו מתירין שהרי אוסר אפי' בשאינו מינו ודשל"מ אינו אוסר אלא במינו וכתב הרמב"ם בעצמו טעמו של דבר משום חומרא דכל מחמצת גו' והא דכתב משום דהוה דשל"מ אינו אלא סניף לחומרא דכל מחמצת גו' וכן משמע מכ"מ שכתב ליישב קושי' הר"ן בפ"א מה' חמץ ומצה ע"ש מ"מ נ"ל טעם אחר שהרמב"ם ס"ל שחמץ משש ולמעלה אסור במשהו שהלא כבר כתבנו למעלה שלדברי הרא"ש מוכרחים אנו לומר מ"ש רבא חמץ שלא בזמנו כולל בין משש ולמעלה בין לאחר פסח וזהו הטעם של הטור שכתב שלאחר הפסח צריך ס' לבטלו אבל מתוך דברי הרמב"ם משמע שמותר אפי' בלא ששים ומ"ש רבא שלא בזמנו מותר לגמרי קאמר וא"כ איך אפשר לומר שמשש שעו' ולמעלה אין צריך ששים הלא מוכח שאפי' ר"ש מודה שאסור באכילה משש שעות ולמעלה וממילא שאוסר עד ס' אלא עכ"ל שהרמ"בם ס"ל כמ"ש הר"ן שלא בזמנו אינו כולל כ"א לאחר הפסח ולא משש ולמעלה אלא משש ולמעלה בזמנו מיקרי א"כ מוכח שס"ל שמשש שעות ולמעלה אוסר במשהו כבתוך הפסח ממש הרי לפנינו לדעת הר"אש חמץ משש שעו' ולמעלה אינו אוסר אלא בנותן טעם ולדברי הר"ן מפורש שאוסר במשהו וגם מדברי הרמ"בם משמע שס"ל שאוסר במשהו וא"כ אי ס"ל להרש"בא כהר"אש בזה א"כ ה"ה נמי שאינו אוסר חד בתרי ביבש לאחר שש ואי ס"ל כהר"ן והרמב"ם שאוסר במשהו ה"ה שאוסר חד בתרי ביבש כי זה בזה תלי' וצ"ע נ"ל גרשון אשכנזי:
<b>שאלה</b> <b>ק'</b> אהו' ידידי תלמידי האלוף התורני התלמודי המופלא והמופלג כל סתום מלבן כשלג כמה"רר משה סג"ל נר"ו אין הזמן מסכים עמדי לטייל עמו בארוכות ואפי' בקצרות אין פנאי רק באשר שדבריו דברי דודי' חביבי' עלי ביותר אמרתי אפנה ואשנה וארוץ להשיב למכ"ת מפני הכבוד על שאלתו שאלת חכם מה דעתי בענין הא דק"ל בע"א פוטר הנתבע משבועה וזה נלמד מק"ו וע"א המחייבו שבועה וז"ל מכ"ת ויש לשאול אם אחר ימים רבים שכבר פטרו הב"ד את הנתבע משבועה ע"פ עד המסייעו חזר התובע ותפס שלא בעדים משל הנתבע אם יש לומר כמו שאם הנתבע נשבע ואח"כ תפס התובע משלו שלא בעדים שישבע התובע כמבואר הכל בסי' פ"ז רק שמה ישבע התובע היסת וכאן ישבע התובע שד"א נגד העד שהביא הנתבע בראשונה או מאחר דעד המסייע שפוטר נלמד מק"ו מע"א המחייב שהיא א' מי"ג מדות ועד המחייב הוא מפורש. ע"כ נאמר כל מקום שהאמינה התורה עד א' הרי הוא כשנים כמבואר זה בכמה מקומות והכי ק"ל אפי' גבי אסור א"א בא"ע סי' י"ז כו' כמו שכתב ה"ריף בפ' החולץ גבי עדות קרוב ואשה לגלו' על היבם ויבמה שהן הנה כו' עכ"ל מכ"ת:
<b>תשובה</b> הנה במה דסיים מכ"ת אפתח מה שמביא מכ"ת ראיה שבכל מקום שהאמינה התורה לע"א הרי הוא כב' מן מה דאית' בא"ע סי' י"ז גבי א"א במחילה לא דקדק מכ"ת יפה דהתם הוה טעמא משום עגונא הקילו גם משום חומרא שהחמירו עליה בסופ' הקילו עליה בתחלה וזה מבואר גם מ"ש מכ"ת ממה שכתב הרי"ף גבי עדות קרוב ואשה לגלות על היבם כו' התם נמי טעמא אחרינא אית ביה משום דהוה מילת' דעבידי לאגלויי ומכ"ת שהוא בעל נפש יעיין בריב"ש סי' קנ"ה וקפ"א כי הוא מברר דברים הללו כשמלה וע"ד מ"ש מכ"ת או מאחר דעד המסייע שפוטר נלמד מק"ו מע"א המחייב שהוא א' מי"ג מידות אהו' ידידי ידוע תדע שאין זה מוסכם וברור כ"כ שעונשי' ממון מן הדין ועיין בס' כריתות בבתי מידות ק"ו דף ה' ע"ב ובתוס' בפ"ק דב"ק ונניח מפרטי הדברים ונבוא לעיקרא דדינא נלע"ד שיוכל התובע לחזור ולתפו' משל הנתבע וישבע להכחיש העד ואין שייך כאן כלל כיון שהאמינ' התורה וכו' כי מעולם לא האמינה התורה לעד א' כי אם לפטרו מן השבועה אבל לא לפטרו ממון ודבר זה מוכרע מכמה מקומות בפוסקים רק אין הזמן מסכים להאריך רק אנקוט בידי א' והוא לע"ד ראי' שאין עליו תשובה ממ"ש הרא"ש בפ"ק דב"מ בפלפולא אם ע"א פוטר משבועה אם לאו וז"ל ויש מקשים הבל מהא דאמר לקמן שומר שמסר לשומר חייב דא"ל את מהימנת לי' כו' ואמאי חייב יפטרנו השומר השני בעדותו משבועתו כו' ולא קשה הוא דמאי חיובא דראשון בשביל דאין יוכל לישבע כו' ונתחייב לו הראשון ממון ואין ע"א פוטר מחיוב ממון עכ"ל (ועיין בת"ה סי' של"ד ותמצא פירושו) ונלע"ד שנ"ד כ"ש וק"ו הוא אם אין ע"א נאמן לפטור ממון שהוא מוחזק בו מכ"ש שאין ע"א נאמן לחייב ממון ולהוציא מן המוחזק וק"ל אעפ"י שיש לחלק קצת ולומר שאני התם שלפי האמת השומר הראשון לא יוכל לפטור את עצמו בשבועה ע"כ אם יפטרנו העד יפטרנו מממון ואין ע"א פוטר מממון משא"כ בנ"ד שמתחלה הי' הנתבע יכול לפטור את עצמו בשבועה והעד יפטרו משבועה כי ס"ס אם נאמר בנ"ד דלא מהניא תפיסת התובע הרי ע"א פוטר את הנתבע מממון וק"ל ונלע"ד להביא ראי' לדברי הרא"ש (אעפ"י שאיננו צריך לדידי) מהא דאית' בפ' שבועות העדות דף קל"ב ע"ב הכל מודי' כשכנגדו חשוד על השבועה כו' אלא כגון ששניהם חשודים דאמר מר חזרה שבועה למחויוב לה ומתוך שיל"מ כו' ע"ש ויעיין בתוס' שם וקשה אי איתא שע"א פטור במקום שאמרינן משיל"מ הל"ל הכל מודים באומר חמשין ידענא וחמשי' ל"י וע"א א"ל ידענא דלא חייבת ליה רק חמשין והלוה השביע לאותו העד שיבא ויעיד לו ולא הגיד הכל מודים דהוא חייב שהרי אם הגיד היה פטרו מממון אלא ודאי ע"א איננו פוטר ממון בשום ענין ודוק והוא ברור גרשון אשכנזי ובאשר שמהר"ר משה הנ"ל כתב לי שנית על דברי כמבואר בכתבי בכן השבתי לו שנית וזהו:
<b>שאלה</b> <b>קא</b> ברך לקחתי וברך אשיב לשואל כענין ומשיב דברים נכוחים. ערבים כעולות מחים ה"ה אהו' ידידי האלוף התורני התלמודי הרבני עסיס רמוני עדני עצני כמה"רר משה סג"ל נר"ו ולכל אל"ש עד בלי ירח אהו' ידידי אין אתי לחדש דבר מעתה רק לבשר שלום ולגלות את אזניו שג"י האירו אל מול עבר פני ותוכן דבריו הם לעשו' סינגורי' לדבריו הראשוני' וקטריגי' לדברי אשר השבתי למכ"ת:
<b>תשובה</b> אני המזכה מזכי במקומי ואומר שהדין עם התופס וראייתי ראי' נכונה מן מ"ש הרא"ש בפ"ק דב"מ והת"ה מביאו בס"ס של"ד ומ"ש מכ"ת לסתור ראייתי והקשה לשאול וז"ל בקצרה א"כ גבי נסכא דר"א דמכח העדאו' ע"א נעש' זה האומר שלי חטפתי מחויב שבועה ואי"ל ומשלם כו' אני אומר במחיל' גם בזה לא דקדק מכ"ת כי מה ענין מתוך כו' לנ"ד כי מתוך כו' דאוריית' הוא כדילפינן בפ' כל הנשבעי' מן שבועת ה' וגו' משא"כ בנ"ד וק"ל ומ"ש לחלק בין היכא שהעד בא לפטרו מממון ובין אם בא לפטרו משבועה ואח"כ מסתעף ממנו פטור ממון ודאי חלוק זה אמת ומוכרח הוא אמנם מ"ש שבנ"ד ג"כ כיון שאין העד בא לפטרו מממון רק משבועה ומסתעף מזה דע"י שנאמר כ"מ שהאמינה כו' לא יועיל לו תפיסה להתובע אח"כ זה לא מקרי קם לממון עד כאן לשונו ז"א כלל כי לא מצינו בכל התורה שהאמינה התורה לע"א לענין ממון (ודלא כמ"ש מכ"ת שכל התלמוד והפוסקים מלאים מזה) כלל כי אם לענין מתוך כו' או לענין לפטרו משבועה ומסתעף מזה פטור ממון באלו דברים שייך שפיר שמסתעף בזה פיטור או חיוב ממון ממילא דכיון שע"א מחייבו שבועה ונאמן הוא ממילא א"א לו להיפטר אלא בשבועה ואם אינו נשבע או א"י לישבע ממילא צריך לשלם וכן בנדון של הגהו' מיימוני שהביא בש"ע לענין הפוך שבועה כיון שע"א מסייעו ופטרו ממילא נתחייב זה ממון וק"ל וכן לענין פטור משבועה אם הוא פטור משבועה ממילא אין כאן חיוב ממון אבל בנ"ד אע"פ שהוא נאמן כשנים לענין פיטור שבועה מ"מ לא יסתעף מזה שיהא הע"א נאמן להוציא ממון מן התופס וק"ל ומ"ש מכ"ת וז"ל ראשי' מ"ש אדוני שלא דקדקתי יפה במה שהבאתי ראי' מעדות אשה כו' דהתם משום עיגוני הקילו ומשום חומרא כו' ולא לענין ממון וודאי לא כ"כ אדוני למסקנ' כו' עכ"ל ואני אומר שכ"כ למסקנא ומ"ש מכ"ת ז"ל גם הפוסקי' קדמאי ובתראי מלא מזה שגם לענין ממון אמרינן הכי כו' ע"כ כבר כתבתי שז"א שלעולם לא מצינו שהאמינה התורה לע"א לענין ממון כ"א האמינו לשבועה ואם אי"ל מחויב לשלם ממילא ומ"ש לעשות סניגורי' לראייתו שהביא מדברי הרי"ף פ' החולץ במחילה מכבודו סבר היית להינצל מתפיסתי ונפלת ברבבן שפירשת דברי הרי"ף בדברים בדויים שלא עלו על לבו ולא על לב שום מעיין. ומ"ש מעלות כ"ת וז"ל מכל מקום צדקתי בדברי דהא מבואר בדברי הריב"ש כו' דלא מהניא לענין ממונא אלא בדבר שהוא מפורסם ובידינו לגלותו ואפ"ה כתב הרי"ף שם כיון דאתחזק להאי סהדא מפומא דהאי קרוב כו' עכ"ל מכ"ת ותמהני ואמינ' כד ניים ושכב מר כתב להאי מילתא דלאו מילתא היא הלא להדי' כתב הריב"ש שם וז"ל וכן זה אחיו של פלוני וזה יבמתו שדבר זה כבר ידעו בו רבים ונוכל לחקור הדבר מיד כי אם אחיו הוה כבר הוא מוחזק כן בעיר עכ"ל הרי דברי הרי"ף והריב"ש עולים בחד קנה בלי פקפוק כלל ועוד יש לי לדקדק דברים שלא עלו כהוגן בעיני רק שאין בהם נפקות' כ"כ ומה גם שאין הזמן מסכי' עמדי להאריך ע"כ קצרתי נראה לי גרשון אשכנזי:
<b>שאלה</b> <b>קב</b> מעשה שהי' כך היה אלמנה א' היה לה שתי פרות מבכרת ומכרה שתיהן בבת א' לנכרית משרתת המתעסקת בפרות הנ"ל להאכילן ולהשקות ועבדים להון כל צרכיהון. והאלמנה הנ"ל קיבלה בעד שתי הפרות מן הנכרי' סך חצי פ"ג והנכרי' לא משכה הפרו' הנ"ל לרשותה או לסימטא או לצדי ר"ה כדין משיכה רק הפרות נשארו ברשות האלמנה הנ"ל והנה אחת מן הפרות הנ"ל ביכרה וילדה זכר ועתה יוריני מורי מה משפט של הולד הנ"ל וכדי שלא יאמר הוד מכ"ת רבות' למבעי בעי' אמרתי לברר את ספקותי קצת אכן בקצרה כי אין הזמן מסכים להעלות הכל רשום בכתב את אשר אתי בענין זה:
<b>תשובה</b> הנה לא נעלמה מעיני פלוגת' של רש"י ור"ת בענין קניי' הנכרי דרש"י ס"ל כל קניינו בכס' דס"ל כר"ל דאמ' משיכה מפורשת מן התורה גבי ישראל. ממילא קניית הנכרי הוא בכסף ור"ת פוסק כר"י דאמר ד"ת מעות קונות גבי ישראל ממילא קניית הנכרי הוא במשיכה ועו' בה שלישי' דעת הרמ"בם דס"ל דקניית הנכרי ע"י שניהם דהיינו או ע"י כסף או ע"י משיכה ולית ליה מדישראל בחדא כו' כמ"ש ה"ה בפ"א מהל' זכיי' ומתנה יעוין שם וכן דעת רבינו חיים בתוס' בפ' הזהב (דף מ"ח ע"ב) שנכרי קונה בכסף וגם ע"י משיכה וכן מוכחת הסוגי' בפ"ב דע"ז לפי חד שנוי' בתוס' (דף ע"א ע"ב ד"ה שקולי זוזי מינייהו) הן כל אלה ראו עיני ת"ל ב"ה גם מ"ש תוס' שם בפ"ב דע"ז והרא"ש בפ"ק דבכורות גבי כלו חיות' דרב מרי ובהמרדכי פ' הזהב וגם הטור בסי' ש"ך כתב כן שכדי לצאת ידי כולם יקנה לנכרי ע"י כסף וגם ע"י משיכה גם נפשי יודעת מאד שכמה וכמה אחרוני' בתשובותיהם כתבו שאף בדיעבד אם לא קנה הנכרי כי אם בכסף לבד הוה הולד ספק בכור (וכן פסק מ"ו בב"ח) ע"כ לא באתי להאריך להסתפק בזה הגם שיש לאלוה מילין בכל א' מפרטי דינים הנ"ל אך ורק א' אשאל אותו אבקש ממכ"ת שיודיעני את דעתו הרמה באשר ששאלתי וחקרתי ודרשתי ומצאתי שבנימוסיהם כסף קונה ואין המוכר או הלוקח יכולים לחזור בהם אעפ"י שלא משך עדין אם נאמ' כיון שבנימוסיה' קנתה הנכרי' הפרות פטורות מן הבכורה או דלמא אין נימוסיהם כדאי להפקיע מידי קדושות בכורה כיון שמדין תורה לא קנתה הנכרי' הפרות והנה לכאורה היה נראה לע"ד הקלושה להביא ראיה שנימוסיהם הם כדאי להפקיע מידי קדושת בכורה ממה ששנינו בפ"ב דבכורות המקבל צאן ברזל מן הנכרי ולד' פטורים מן הבכורה והגמרא בפ' הריבית מביא משנה זו ומוקי לה רבא התם היינו טעמא דפטורים מן הבכורה כיון דאי לא יהיב זוזי אתי נכרי תפס לה להבהמה ואי לא אשכח לבהמה תפיס ליה להולדות והוה ליה יד נכרי באמצע כו' ע"כ ופשיטא שאין זה מדינא שיהא הנכרי תופס הולד אם לא יהיב ליה זוזי כי מה זכות יש לו בולדו' שעלו לחלקו של ישראל יותר מבשארי בהמותיו של ישראל ואף אם נאמר שהמקבל צאן ברזל דמיא לעיסקא וגבי עיסקא דינא הכי שכל חליפיו וחליפי חליפיו הם ברשותו של הנותן ולא נעשה מטלטלין אצל בניו (כמ"ש הב"ח בסי' צ"ז ובסי' ק"ח) מ"מ לא דמיא לעיסקא כי מה שבא תמורת העיסקא ממש דין הוא שיהא במעות העיסקא ממש אבל בנ"ד אם מתה הבהמה הראשונה לאחר שילדה או הלכה לאיבוד והולדו' ממנה אינם כי אם ריוח דאתי מעלמא אין שורת הדין שיהא להם דין הבהמ' הראשונ' ועוד אם נאמר דדא ודא חדא היא ודמיא לעיסקא ממש הוה קשיא קושיא עצומה למה אנו מחלקים בין ולדות שלישי' ורביעי' למר כדאית ליה ולמר כדאית ליה הלא גבי עיסקא אין חלוק בין חליפיו וחליפי חליפיו עד עולם אלא נ"ל פשוט שאין זה מדין התלמוד שיהא להנכרי זכות זה שיוכל לתפוס הולדות אם לא יהיב ליה זוזי אלא בדיניהם כך הוא שאם לא. יהיב ליה זוזי יוכל לתפוס הולדות או אפשר שאפי' בדיניהם לא כן הוא אלא שהנכרי באלמותו ובגזלנותו מדעתיה דנפשיה הוא עושה כן וכן כתב הת"ה בפסקים סי' ק"ל וז"ל ומקשי שם התוספת ומה שכתב מבהמת ארנונא כו' אבל הכא גוף הבהמה כו' כל כמה דאית ליה לגוי צד זכיה באת"ל בגזל פטור עכ"ל משמע שלאו דינא הוא אלא בגזל בעלמא ואפשר דלישנ' של אתי נכרי משמע מדעתיה דנפשיה ולא מצד דיניהם דאי מצד דיניהם הל"ל דיניה דנכרי דתפיס כו' כמ"ש באותו פרק דיניה דנכרי דאזיל בתר ערב כו' אבל מ"מ לע"ד לא מצאתי כן לשון התוספ' כמ"ש מעתיק אותו (א"ל שנאמר שגירסא אחרת נזדמנה לו (וכן הקשה המ"ב בתשו' סי' ל"ה) והנה לכאורה היה נראה לע"ד להביא ראיה לדבריו שאעג"ב שאין לנכרי וכו' כי אם ע"י גזל ואלמות מ"מ הוה יד גוי באמצע ממ"ש בפ"ק דפסחים אמר רבא לבני מחוזאה בעירו חמירא דבני חילא כיון דאלו מגנב בעיתו שלומי וכו' ופירש הרמב"ם ז"ל שאין הישראל חייב באחריות אלא הנכרי הוא אלם ומכח אלמותו צריך לשלם לו ה"ל חמצו של ישראל והטור מביא דעת הרמב"ם בא"ח סי' ת"מ בלי חולק וא"כ הואיל שמכח אלמות הנכרי שבאלמותו מכריח את הישראל לשלם לו חמצו ה"ל חמצו של ישראל ה"ה אם מכח אלמותו הוא לוקח הבהמה מן הישראל ה"ל יד נכרי באמצע כך הוא לפי הנראה אבל בתר העיון משם ראיה שאינו. כי שאני התם שריבה רחמנא לא ימצא גו' כדמסיק התם משא"כ לענין בכורה שאין לנו שום למוד. כללא דמלתא שדברי הת"ה בזה צ"ע אבל מ"מ נראה פשוט שלאו מדינא דתלמודא הוא רק בדיניהם כך הוא שהוא תופס הולדות וממילא זכינו לדין שכדאי הם נימוסיהם להפקיע מידי בכורה. וכן משמע בתשו' רמ"א סי' פ"ז ובתשו' משאת בנימן סימן ל"ה אמנם בתשו' ר"מ מינץ סי' ה' כתב להדיא שאין מנהג שנהגו תגרי גוי' מועיל להפקיע קדושת בכור דאל"כ למה הצריך מהר"ם כסף ומשיכה לאפוקי נפשיה מפלוגתי' הא מנהג הגוים בכל המקומות מי שנותן אפי' פרוטה על המקח קונה בו אפי' זהוב ולית צריך פני' עכ"ל הרי קמן שס"ל שאין נימוסיהם מועיל להפקי' מידי בכורה. והנה באמת אין ראייתו מכרעת כלל כי הלא במקום שכתב הגאון מהררמ"א בתשו' הנ"ל משמע שלא היו נוהגי' כן מ"מ לא מלאני לבי להכריע ולהכניס ראשי בין הרים גדולים ואפשר הי' לחלק בין מנהג שנהגו התגרים ביניהם ובין מה שנפסק ע"פ דתיהם ונימוסיהם אבל דוחק הוא גם הלשונות של התשו' לא משמע הכי וק"ל. ועוד אפשר לומר שגם המשאת בנימין לא כתב כן אלא אם הבהמה היתה של נכרי ועדיין היא ברשותו אם בדיניהם יוכל לסלק היהודי במעות אמרינן דינא דמלכות' דינא ואינה חייבת בבכורה כי כיון שהבהמה היא של נכרי מתחילה בקל אנו אומרים שלא יצאה מרשותו אבל בנ"ד שהבהמה היתה מתחלה של ישראל אין דינא דמלכות' מפקיעה מרשות ישראל וחלוק זה חלקו התוס' שם פ' א"נ ד"ה ואי לא משכח וכו' זה הוא חדא ספיקא שנסתפקתי אם נימוסיה' כדאי להפקיע מידי קדושות בכור ועוד אפשר לומר שגם בדיניהם לא יפסקו כן אלא במכירה גמורה אבל בנדון דידן שמכרה שתי פרות בעד חצי פ"ג אפשר שגם בדיניהם אינו קונה אע"פ שהתוס' כתבו בפ"ב דע"ז דף ע"א ד"ה ר"א אמר כו') וזה לשונו אמנם אין צריך שיתן הגוי מעות שוה כולי אלא סגי שיקנם בפרוטה כולי עד כאן לשונו היינו דוקא כשאין אנו צריכי' לדיניהם ונימוסיהם אבל כשאנו צריכין לנימוסיה' אפשר שבעינן דוקא שוה כל דמי שיווי הבהמה ודבר זה צריך חקירה גדולה בנימוסיה' ועו' היה אפשר לומר ולצדד להיתר כי הנכרי' הנ"ל הכתה לבהמה הנ"ל במקל ורצו לפניה גם קראה להם והם באו בצדי ר"ה ובסימטא וזה הוא משיכה מעליא כמ"ש הטור בסי' קצ"ז אבל לאחר העיון נראה שאין משיכה זו כלום כיון שלא היתה דעתה של הנכרי' לקנות הפרות במשיכה זו ונראה לי להביא ראי' מפורשת דאין קנין מועיל אם אין דעתו לקנות בקנין זה ממ"ש בפ"ק דב"מ (דף י) מותיב ר"ח ב"י פאה נפל לו עליה כו' וא"א ד' אמות קונות לו נקנו ליה ד"א דידיה כו' כיון דנפל גלי דעתיה דבנפולה ניחא ליה דנקני בד"א לא ניחא ליה ע"כ הרי קמן שאין קנין מועיל בלא כוונה וכן מצאתי בתשו' ר"מ מינץ סי' ה' שכתב כן והרבה להביא ראי' שנכוחי' למבין וכן כתב הב"י בס' בדק הבית סי' קצ"ד והב"ח מביאו שם. א"כ אין משיכה זו של הנכרי' כלום אבל מ"מ יש לע"ד לחלק בין ישראל לנכרי כי אפשר לומר שהנכרי קונה במשיכה אפי' אין בדעתו ומחשבתי לקנות בקנין זה רק שהוא סומך על הנתינת המעו' או כיוצא בזה כי דבר קשה הוא לסמוך אמחשבתו של הנכרי כי נכרי אדעת' דנפשיה קא עביד כדאי' בכמה דוכת' וא"כ הוה הדבר קשה מאד להקנות להנכרי ע"י ממון ומשיכה בזמן הזה כי ודאי אין כוונת הנכרי לקנו' במשיכה זו ואפשר שלזה כיון הטור בסי' ש"כ שכתב וז"ל והמחוור שבכולם שיקנה לו המקו' כו' וקשה למה הוא יותר טוב מן משיכה בעלמא אלא רצונו לומר כי במשיכה איכא מיחוש שמא לא יתכוון הנכרי לקנות הבהמה במשיכה משא"כ ע"י רשותו קנתה לו חצרו שלא מדעתו מ"מ עדין הדבר צ"ע לע"ד גרשון אשכנזי:
<b>שאלה</b> <b>קג</b> נפתלי שבע רצון ומלא ברכת ה' מילא כריסו בהלכו' ובפוסקים ואח"כ בפרדס מטייל מתון ומסיק שמעתת' אליבא דהלכתא מקשה וחריף בחריפותו פולא בקופא דמחטה מעייל גבור בתורה ואיש חיל ראוי לציית להני כללי דכייל ה"ה האלוף התורני המופל' עושה פלא דיין מצויין כהר"ר נפתלי הירץ נר"ו ולכל המסתופפי' ועומדם צפופים בצלו צל החכמה שלום עד בלי ירח. אהו' ידיד ה' וידידי עדי בשחק נאמן שטרידנא טובא במילי דעלמא ודשמיא ובפרט שהזמן גורם ומוטל עלי להפיק רצון התלמידים מופלגים אשר דרך גדולתם כעצי שטים עלי עומדים ע"כ אינני אוכל להפיק זממי להכביר מילין בענין השאלה שאלת חכם ששאל מכ"ת ממני לחוות לו דעתי הקלושה אנושה כיילתי מחוקה ולא גדושה כדרכי להשיב לשואלי דבר ממני רק מטובו דמר קאמינא בדרך קצרה קאתינא ואומר בדבר שמכ"ת הוא מתמיה עלי כאלו דנתי בדבר חדש על שכתבתי בדרך החלט בעסק שנת חזרה של תקנת שו"ם דהיינו שמת אשתו של ראובן תוך שנה ראשונה לנשואין והיה לה בן שנגמר בסימניו ושעריו לתשע' חדשי' ואחר מיתת האם מת גם בנה כשהוא ט"ז יום על העולם והפלפול בניה' אם הבעל מחויב להחזיר כתקנת שו"ם וגליתי דעתי שהבעל מחויב להחזי' משום ספק חרם של ר"ת ורשב"ם רחמנא לצלן. והוכחתי בראיות ועל זה מתמיה מכ"ת ורצה לסתור דברי מכח סברות רפויות:
<b>תשובה</b> מחייב אני במקומי ואומר שכבר בא שאלה זה לידי כמה פעמים ממש מכוון כזה ופסקתי ג"כ כזה והשבתי ג"כ בנדון זה לאחד מן הגדולי' זה עשרה שנים והסכים לדברי (עיין בשאלה ס"ח שם מבואר אותו תשובה באריכות) ומה שמתמי' מכ"ת בשביל זה אני אומר שהמתמי' הוא מן המתמיהין ודבריו דברי תימא. במה שהוא רוצה להוציא את הבעל מכלל ספק חרם וטעמו משום שהוא תופס במושלם שהחרם לא היה רק על מי שיעבור על התקנה לפי מה שעלה מתוכה מזולת החרם וכיון שהעלינו שאין לחייב הבעל להחזיר לפי הצעת לשון התקנה א"כ אין כאן חרם זה הוא כלל דבריו ואני אומר בטח שזה אינו ודאי אלו העלינו שאין לחייב הבעל להחזיר כלל משום שאין לשון התקנה סובלת לפרשה בענין שיהיה מחויב להחזיר אזי אין לחייבו ג"כ משום החרם כי אם חיוב פרעון אין כאן חרם אין כאן וכמ"ש הרשב"א בתשו' לענין הנשבע לשלם ועבר עליו השמיטה והובא במהרי"ק שורש פ"א ע"ש אבל בנ"ד שמ' שאין אנו מחייבי' להבעל להחזיר אינו משום דודאי חיוב פרעון אין כאן אלא משום דאין מוציאין ממון מספק ממילא ספק פרעון יש כאן א"כ ספק שבועה נמי יש כאן בלי ספק וזה ברור לע"ד ונראה לע"ד שיש לחוש לספק חרם אך אם הספקות בכוונת תקנו' ר"ת היו שוות דהיינו שיש לפרש כוונתו שנתכוון על ולד שנגמרו סימניו זהו נקרא זרע של קיימא כמו שיש לפרש שנתכוון על ולד ששהה שלשים יום. עאכ"ו שיש לחוש לספק חרם כיון דמסתבר יותר שנתכוין ר"ת בתקנתו דוקא על ולד ששהה ל' יום דאז לא יוסיף הנותן עצב אבל כ"ז שלא שהה ודאי יש עצב ועצב ור"ת חש בגזירתו לעצב הנותן כמבואר בתש' מהר"ם ע"ש הן אמת לא מפני שאנו מדמין נעביד עובדא להוציא ממון מן הבעל אבל מ"מ מידי חשש קרוב לחרם ודאי לא יצאנו:
<b>והנה</b> לא נעלם מעיני מ"ש ר"י ן' לב בתשו' שהבאתי וז"ל ומה שיש להסתפק בזה הענין שאם כתב בכתובה שנשבע לקיים התנאי' נהי דמספיקא לא מפקינן ממונא ה"מ היכא דליכא שבועה אבל היכא דאיכא שבועה אית לן למימר ספק שבועה להחמיר הא נמי ליתא דא"ל למימר דלא נשבע זה האיש אלא לקיים מה שמחויב מן הדין וכו' ע"כ הרי לפנינו שכתב בפשיטות שא"ל למימר שלא חייב את עצמו אלא מה שהוא מחויב מן הדין הגמור ולא במה שיש בו ספק חיוב ובלתי ספק שעל דברים האלו סמך המתמי' תמיהתו אבל לעד"נ שאין הנדון דומה לראיה כלל. דאיכא למימר ע"כ לא כתב מהריב"ל כן אלא בנדון דידיה שהבעל עצמו הוא הנשבע להחזיר ע"כ איכא למימר שלא נתכוון להתחייב בשבועתו אלא במה שהוא חייב בחיוב גמור ומילת' דמסתבר ואומדנא דדעתא הוא שלכך נתכוון הבעל אבל בנ"ד שבאנו על הבעל מכח גזירת ר"ת מי זה הוא שימלאנו לבו לאמר דעתו הרמה של ר"ת וסיעתו במה נתכוונו ומכ"ש שיותר מסתבר שכוונתן היה שמחויב הבעל להחזיר כ"ז שאין להם זרע ש"ק בלי פקפוק דהיינו ששהה ל' יום כמו שכתבנו לעיל.. והנה בענין פרעון אין כאן שבועה אין כאן זכינו לדברי' הרבה ובפרטות בשתי תשובות הרא"ש דלכאורה סתרי אהדדי ואין כאן מקום להאריך:
<b>והנה</b> מלבד שחלוק זה נכון הוא מעצמו ומוכרח מצד הטעם והסב' נלע"ד שאנו מוכרחים לומר שמהריב"ל לא החליט הדין לומר כן בכל הספיקות דאל"כ יהיו דברי מהריב"ל קשיא מניה וביה דהא כתב בתשובה חלק א' דף קמ"ח ע"ג וז"ל מ"מ יש להסתפק אם דומה לההיא דרשב"א מהלשון המסופק בחרם דכתבינן לעיל או אם נאמר כשאנשי הקהל' נתחייבו בחרם זה לא נתחייבו אלא לקיים עליהם מה שיהיה חייבים מן הדין ע"פ התנאי שהתנו ואלו לא היה כאן חרם ושבועה לא היו חייבים מצד הדין אפי' שהיו בו כל החיובים שבעולם כיון דהוה ספיקא ופלוגתא דרבוות' אי הוה תנאי אי לא וזוזי היכא דקיימו ליקמו א"כ גם השבועה והחרם לא חלה עליהם. ויש פנים לומר סוף סוף קבלו עליהם חרם ושבועה ולדעת קצת הפוסקים התנאי אינו תנאי ולדעתם החרם הוה חרם אע"פ שיש חולקים ספיקא מיהא הוה וספק חרם ושבועה להחמיר.. ואיברא כיון שיש פנים לכאן ולכאן הן ולאו ורפיא בידי וראוי להחמיר בספיקות וחרמות כאלו כו' ע"כ ובסוף התשובה חזר וכתב רחמנא ליצלן מספיקות כאלו ע"כ הרי קמן שכתב שאין להקל ולומר שאנשי הקהל לא נתחייבו אלא לקיים עליהם מה שהיו חייבים מן הדין ומצד הדין בלא שבועה וחרם היו פטורים לפי שיוכלו לומר ק"ל כאותן הפוסקים דס"ל שהתנאי הוא תנאי מעלי' ובתשוב' הנ"ל בחלק ג' כתב בפשיטות דאית לן למימר שלא חייב את עצמו אלא במה שהוא חייב מן הדין אלא על כרחינו לומר שיש לחלק בין הספיקות ולא כולהו בחדא מחתא מחתינהו ונלע"ד לכאורה לחלק דשאני היכא דהוה ספיקא משום דהוה פלוגתא דרבוות' מן היכא דהוה ספיקא מצד הענין וטעמא דמילתא היכא דהוה ספיקא משום דהוה פלוגתא דרבוותא איכא ודאי חד מ"ד שלפי דבריו ודעתו הוא נכשל בחרם ע"כ אין להקל אבל היכא דהוה הספיקא מצד הענין כמו בנ"ד שאין אנו יודעין אם היה הולד של קיימא אם לאו ליכא ודאי חרם לכ"ע ע"כ יש להקל ולומר שלא נתחייב הבעל א"ל במה שהוא חייב מצד הדין וק"ל אבל לע"ד אין סברא זו מוסכמת ונהפך הוא כי מהררא"י בפסקיו סימן נ"ג כתב וז"ל אבל מטעם זה אין לחייב משום דניזל לחומרא בפלוגתא דרבוותא במידי דצדקה דבפרק מ"ש בעי תלמודא הקדיש נכסיו כו' וכ"ש בפלוגתא דרבוותא כו' ע"ש משמע שיותר יש להקל בפלוגתא דרבוותא כיון שיש לו עכ"פ חד מ"ד דס"ל ודאי כוותיה מאשר שיש להקל בספיקא דתיקו שהוא ספק גמור כמו בנ"ד וק"ל (עיין ביש"ש ב"ק פ"ב סימן ה') ע"כ נלע"ד שיש לחלק בע"א והוא זה דבנדון של מהריב"ל בחלק ג' שהכל תלוי בדעת הבעל הוא הנשבע והוא יוכל לומר שהולד היה של קיימא ואין צריך להתלות בדעת אחר כלל ע"כ אית לן למימר שלא נתחייב כו' אבל בנדון שכתב בחלק א' צריך הנשבע לתלות בדעת אחרים הם הפוסקים דס"ל דלא הוה תנאי ע"כ אין להקל וא"כ הוא מכ"ש וק"ו הוא שאין להקל כלל בנ"ד מטעם שכתבנו לעיל איברא שיש לחלק עוד חלוקי' אחרי' דקי' כדי שלא יהיו דברי מהריב"ל סותרים אלו את אלו מ"מ איך שיהיה זכינו לדין שאין דבריו שכתב בח"ג הם כלליים אלא שיש לחלק בנושאים אף אנו נחלק כמו שכתבנו שהוא חלוק אמת ונכון כללא דמילתא שלע"ד נראה שאין צד להוציא את הבעל מידי ספק חרם כלל וכלל אם לא כענין מה שכתבתי בכתבי הראשון משום דהו' איסור' וממונא גם זה לא עלתה בידינו בלי פקפוק כמו שכתבנו שם ע"כ אני מחזיק בדברי הראשונים שהעיקור לעשות פשרה כמו שכתב רבינו יקר בספק א' שנפל בתקנת ר"ת הובא בתשו' מהרי"ל סי' פ' ולדידי יציית הבעל שאל ישמע לקול מלחשים שיאמרו לו אל תרא ואל תחת אין כאן חרם אין כאן שבועה כי סרה הם מדברים וחמירא סכנת' כי חרם נכנס ברמ"ח איברים ודידיה עביד רחמנא ליצלן. צא וראה מה שכתוב מהריב"ל בח"א הנ"ל בסוף התשו' אפי' בספק ספיקא דחרם כתב רחמנא ליצלן מספיקות כאלו הגם שיש לחלק בנדון ההוא כמ"ש מ"מ פירוקא לסכנתא ע"כ דעתי לעת מצוא ימציא הבעל את עצמו ויושיט ראשו וירכין לפשרה ישרה ואלו הי' ב"ד עומדים לפני כבר עשיתי פשר דבר ולא חצי דבר אפי' שלא מרצון הצדדים ואיש על מקומו יבא בשלום ושלום על דייני ישראל גרשון אשנזי:
<b>שאלה</b> <b>קד</b> ילמדנו רבינו העני שעומד בחוץ בכרמלית ובעל הבית בפנינו בר"ה אי שרי ליה לכתחילה לפשוט ידו לפנים ויטול בעל הבית מתוכו או איפכא כי מה שאמרינן בריש שבת העני פשט ידו לפנים ונטל ב"ה מתוכו פטור אבל אסור היינו דוקא בר"ה אבל בכרמלית שרי אפי' לכתחלה או דלמא לא שנא
<b>תשובה</b> הנה לפע"ד הקלוש' היה נראה להתיר אפי' לכתחלה מהא דאיתא בפ"ק דשבת דף י"א ובפ"ב דעירובין דף כ"ט אמתניתן לא יעמוד אדם ברה"י וישתה בר"ה כו' אבעיא להו כרמלית מה אביי אמר היא היא רבא אמר היא גופה גזירה ואנן ניקום ונגזור גזירה לגזירה ופסקו כל הפוסקים הלכתא כרבא הרי קמן שאין גוזרין גזירה לגזירה באיסורא שבת ה"ה נמי בנ"ד הוה גזירה לגזירה כי מה שאסור לעני לפשטו ידו לפנים ע"מ שיטול בע"ה מתוכו אינו אלא מדבריהם כי מה"ת אינו אסור אלא בעשות' כול' ולא מקצת' וכרלמית הוה מדבריהם א"כ אי אסרינן לעני לפשוט ידו לפני' וליטול ב"ה מתוכו אפי' בכרמלית ה"ל גזירה לגזירה לכן נראה שהוא מותר אפי' לכתחלה ואין לחלק ולומר לאו בכל השבותים אמרינן כן אלא דוקא כגון זו שיוכל לעמוד בר"ה וישתה בכרמלית או להיפוך משום שלא בנקל יוכל לבא לידי אסור דאורייתא משא"כ בנ"ד שבנקל יוכל לבא לידי אסור דאורייתא בזה גזרו גזירה לגזירה וראיה לחלוק זה ממה דאיתא בפ' בכל מערבין דף ל"ג אמתני' נתנו באילן למעלה מי' טפחים אין ערובו ערוב שאוקמי למתני' באילן הנוטה חוץ לארבע אמות כו' ומקשינן והא אי בעי מייתי לה דרך עליו ומשנינן כשרבי' מכתפים עליו כו' והקשו בתוספת בד"ה והא אי בעי כו' וז"ל אך קשה אכתי משכחת לה דאינו חייב כגון שזה עוקר וזה מניח כו' ותירצו כיון דבקל יכול לבוא לידי אסור דאורייתא אפי' ר' מודה דגזרו עליו בין השמשות כדאמרינן לקמן גבי קנה דרכיך דגזר שמא יקטום עכ"ל וכיוצא בזה כתבו התוספות בדף ל"ד ע"א ד"ה ואמאי נימא כו' לענין טלטול פחות מד' אמות יעוין שם הרי קמן שאעג"ב דר' ס"ל כל מה שהוא משום שבות לא גזרו ביה ביה"ש היינו דוקא כגון להוציא מכרמלית לרה"י או לר"ה או להשתמש באילן וכיוצא בזה שאין בנקל הוא בא לידי אסור דאורייתא משא"כ בפחות פחות מד"א או בא' עוקר וזה מניח ה"ה יש לנו לומר כן לרבא דס"ל דלא גזרו גזירה לגזירה באיסורא דשבת היינו היכא שלא בנקל יוכל לבוא לידי אסור דאורייתא אבל בנ"ד כגון א' עוקר וא' מניח מודה רבא שאפי' בכרמלי' אסור אבל לעד"נ שאין הנדון דומה לראיה מלבד שדברי התוספת אינם מובנים לי כלל כי לע"ד הקלושה קושית התוס' מעיקרא לית' מה שמקשי' שמשכחת לה שיוכל להביא העירוב אצלו שלא בחיוב ע"י א' עוקר וא' מניח כי כללא הוא שאין עירובו עירוב אלא כשהוא בעצמו יוכל להביאו אצלו משא"כ כשזה עוקר וזה מניח דא"א לו לבדו להביאו אצלו אלא ע"י אחר ע"כ אין עירובו עירוב ותדע שכן הוא שהרי במשנה שלימה שנינו שת"ק דמתני' ס"ל שאין מערבין לכהן בבית הקברות משום שאינו יוכל לילך שם ואפי' ר"י לא שרי אלא לפי שאפשר לו לילך לשם ע"י שידה תיבה כו' הא לא"ה לא אעג"ב שאחר שאינו כהן יוכל להביאו שם ונ"ל ראיה ברורה מהא שהרמב"ן ורוב הפוסקים פסקו שמותר לטלטל ע"י אנשים הרבה זה נותן לזה וזה נותן לחבירו דרך ר"ה כו' והרב המגיד כתב בפ"ו מה"ע בשם הרשב"א אם הניח עירובן בר"ה והוא רחוק ממנו שמנה אמות אין עירובו עירוב שאין מתירין לו להביאו דרך ר"ה פחות פחות מד"א ששבות הקרוב למלאכה גמורה היא ולא התירו וקרוב לזה יתבאר בדין נתנו בראש הקנה עכ"ל וקשה אמאי אין ערובו עירוב כשהוא רחוק ממנו ח' אמות הלא כל הפוסקים זולת הרמב"ן פסקו הילכתא כר"י דאית ליה נותן אדם חבית לחבירו וחבירו כו' א"כ אפשר להביאו אצלו ע"י אחרים ול"ל יהא עירובו עירוב אלא עכ"ל שאין עירובו עירוב אלא כשהוא בעצמו יוכל להביאו אצלו והכי משמע כל הסוגיא זה מה שצ"ע לע"ד בדברי התוס' אמנם אף לדברי התוס' נ"ל שאין ראיה לנ"ד כי ע"כ לא קאמרינן הכי אלא בבין השמשות שהוא חמור טפי משבות אחר אבל בשני שבותים אחרים אע"פ שא' הוא קרוב למלאכה גמורה ובנקל יוכל לבוא לידי אסור דאוריית' מ"מ לא גזרינן גזירה לגזירה ותדע שבין השמשות הוא חמור משבות אחר כי בבין השמשות לא התירו שום שבות אלא במקום מצוה קצת כדאי' בטור א"ח סי' שמ"ב אפי' שבות כל דהוא ואלו גבי מילתא דהוא גזירה לגזירה מתירין אותו לכתחלה אף שלא לצורך מצוה כגון עומד אדם ברה"י ושותה בכרמלית אלא עכ"ל דוקא בביה"ש שהוא ספק יום ספק לילה חמיר טפי ונ"ל להביא ראיה ברורה דאל"ה קשיא אמאי לא מקשה לרבא מהא דתנן בפ"ב דשבת דף ל"ד ספק חשיכה ספק אינו חשיכה אין מעשרין את הודאי ואין מטבילין את הכלי' כו' ופיר"שי אע"פ ששבות הוא קסבר גזרו על השבות אלא ודאי גזירה לגזירה אין לה שייכות עם ביה"ש כי חששא דבין השמשות פשוט הוא וחשו בה רבנן טובא בכמה דוכתא כמ"ש בת"ה סי' רמ"ה ע"ש ע"כ חש רבא ג"כ בשבות אשר בנקל יוכל לבא לידי אסור דאורייתא אבל לא בשני שבותים אחרים ועוד כי לע"ד אין החשש קרוב יותר לחוש שבנקל יעשה כל המלאכה אלא השותה בר"ה והוא עומד ברה"י כי בנקל יכניס הכלי אצלו ואפ"ה י"א וחששו בכרמלית וכן כתבו התוס' דף צ"ח ד"ה אלא אמר אביי ה"ה בא' עושה עקירה וא' הנחה או פחות פחות מד"א זה היה נראה לע"ד ברור אמנם ראיתי בש"ע בסי' שמ"ט בסופו שכתב וז"ל אסור להוליך חפץ פחות פחות מד"א אפי' בין השמשות ואפי' בכרמלית עכ"ל משמע שהשוה מדותיו ולא חילק בין ביה"ש ובין הכרמלי' והוא תמוה בעיני כי מנין לו זה איברא בספרו הארוך בב"י לא הזכיר כרמלית כלל רק בין השמשות ע"ש דברי ש"ע צ"ע היטב נ"ל גרשון אשכנזי:
<b>שאלה</b> <b>קה</b> ברך לקחתי וברך אשיב לשואל כענין ומשיב דברים נכוחים אלקים ואנשים משמחים. ערבים כעולות מחים ילך בני עמו כפתורים ופרחים ה"ה אהו' כתני ידידי וחביבי כבני הרב המופלא הפלא ופלא עתיק מלא על כל גדותיו מחודדים שמעתותיו חד חד נחית לעומקא דדינא בדוק ומנוסה מלא דעה כמים לים מכסה כ"ש מהר"ר מנחם מענדל נר"ו לא יכבה מחול ימים ירבה אהו' ידידי אין אתי לחדש דבר רק לבשר שלום ולגלות את אזניו שג"י הצהירים אשר כוננו ידיו אמונה. האירו אל מול עבר פני ביום ש"ק העבר וקראתי לשבת עונג וברכתי עליהם ברכת הנהנין להשלים מאה ברכות וע"ד מה שהשיב במכ"ת על מה שכתבתי להורות כבר בענין חמץ שעבר עליו הפסח ובענין אם חליפין נקרא מכר:
<b>תשובה</b> עתה באתי להעמיד דברי ע"פ אמתתה של תורה ואחר אחרון אני בא שנלע"ד שחליפין נקרא מכר מלבד הראיו' ברורות שהביא המרדכי פרק המקבל אני מוסיף נופך משלי והוא זה דאיתא בפסיקתא ורש"י בחומש מביאו וז"ל חלק כחלק כו' ת"ל לבד ממכריו על האבות חוץ ממה שמכרו האבות בימי דוד ושמואל שנקבעו המשמרות ומכרו זה לזה טול אתה שבתך ואני אטול שבתי עכ"ל הרי מבואר נגלה שהחליפין נקרא מכר ומי שמפקפק בזה לע"ד אינו אלא מעקש על האמת וא"כ הוא מוכרח אנו לומר הא דמעטינן חליפין מן אונאה היינו משום יתורא דקרא ומה שהקשה מכ"ת ממ"ש התוספ' בב"מ דף נ"ו וז"ל גבי אונאה כתיב ממכר מיותר לרבות שכירות עכ"ל וכתב מכ"ת וז"ל מזה יש סתירה לפירושו של מ"ו חדא מ"ש מ"ו ממכר הוא מיותר ובא למעט חליפין הרי התוס' כתבו דבא לרבות שכירות וא"כ אינו מיותר ועוד אי ס"ד כפי' של מכ"ת דחליפין נקרא מכר א"כ מנ"ל למעט חליפין אדרבא נאמר שבא לרבות חליפין כו' עכ"ל ואני תמה עליך מה מקשה מכ"ת דילמא שבא לרבות חליפין הלא לפי סברתי שאני סובר שחליפין נקרא מכר א"כ כשנכתב כי תמכור לעמיתך גו' הוה ממילא חליפין בכלל א"כ א"א לומר מה שכתוב בתורה כי תמכרו ממכר בא לרבות חליפין הלא בלא ממכר הוה חליפי' בכלל מכירה:
אלא ודאי ממכר בא למעט מכירה וא"ל דילמא לעולם חליפין הוה בכלל מכירה. ומה שכתב ממכר בא לרבות שכירות דלא הוה בכלל מכירה סתם כיון דלא הוה לעולם. (משא"כ חליפין) ע"כ בא הכתוב לכתוב ממכר יתירה להורות כיון שלא אמר הכתוב ממכר עולם ש"מ דשכירות הוה בכלל אונאה ז"א דא"כ לכתוב רחמנא כי תשכיר לעמיתך גו' והוה ידעינן שחליפין שהוא לעולם הוה מכר במכ"ש משכירות שאינו לעולם אלא ליומיה אלא עכ"ל שממכר בא למעט חליפין וה"ל כמו ריבוי אחר ריבוי ומדלא כתב ממכר עולם אנו מרבין שכירות וק"ל ועוד מה שהקשה מכ"ת וז"ל מה חזית למעט חליפין ולרבות שכירות נימא להיפך נרבה חליפין שהוא ממכר לעולם משא"כ שכירות כו' נלע"ד שאין מקום והתחלה לקוש' זו לפי שהסברה פשוטה היא שלא יהיה דין אונאה בחליפין כי זה רוצה במחט וזה רוצה בשריון כמ"ש הרמב"ם ומוכרחים לומר כן לפי דברי תלמידי הרשב"א שכתבו שטעם הרמב"ם הוא דס"ל שאין בחליפין דין אונאה דממכר כתיב וקשה א"כ ל"ל הטעם שזה רוצה במחט כו' אלא שצריך הרמב"ם לסברא זו כדי שלא תקשה מה חזית כו' וק"ל:
<b>וע"ד</b> מה שהקשה מכ"ת על מה שכתבתי חמץ שעבר עליו הפסח ופי' הירושלמי בע"א ממה שפרשתי אני אותו ונ"מ לדינא ויסוד דבריו דס"ל למר שגם ר' יוחנן ס"ל אם יש עדים שביטלו קודם פסח שהוא מותר לאחר הפסח. ולעד"נ שהיסוד הזה הוא יסוד הנופל איברא שלכאורה מלשון הרא"ש משמע כן אבל המדקדק בלשון יראה ראי' שכלית שנהפך הוא. וז"ל הרא"ש וישראל שמצא חמץ בביתו אחר הפסח מן הדין הוא מותר דכיון דבטלו לא עבר על בל יראה וליכא למיקנסיה ובירושלמי פליג ביה כו' ר"י חייש להערמה ר"ל לא חייש להערמה כלומר שמא לא יפקרינו ויאמר הפקרתיו עכ"ל והנה מלשונו מתחלה ועד סופו משמע שאליבא דר"י אע"פ שיש עדים מ"מ אוסר. חדא שכתב מן הדין הוא מותר דכיון שבטלו כו' משמע שהוא ידוע שבטלו חדא ועוד קאמינא שכתב שמא לא יפקירנו כו' מדלא כתב שמא לא הפקירו ויאמר הפקרתיו משמע שר"ל כשבא מעשה לפנינו שיש עדים שהפקיר החמץ ובנדון זה אין לחוש להערמה ומ"מ אסור ר"י כי יש לחוש שמא פעם אחר לא יפקירנו כו' וטעמא דידיה משום לא פלוג רבנן כדאשכחן טובא כיוצא בזה בתלמוד ועוד יש טעמא רבה שאין לסמוך על העדים כמ"ש הר"ן ריש פסחי' וז"ל אלא כך הוא עיקרן של דברים כו' ולפיכך כל מי שאינו מבטל חייב לבדו' כו' אבל למי שביטל סגי בהכי אלא מפני שביטול זה תלוי במחשבתן של בני אדם ואין דעותיהן שוות ואפשר שיקילו בכך ולא יוציאוהו מלבן לגמרי ראו חכמים להחמיר שלא יספיק ביטול והצריכוהו בדיקה וביעור שהוא מספיק ג"כ מן התורה כו' עכ"ל הרי קמן אע"פ שאנו יודעים בבירור שביטל החמץ מ"מ איכא למיחש שמא לא הוציאהו מלבו לגמרי ע"כ ס"ל לר"י אע"פ שיש עדים שביטלו יש לחוש שמא לא הוציאוה מלבו לגמרי וע"כ אסר ר"י בכל ענין כי אין העדים בתוונא דלבא יתבי כללא דמלתא שנלע"ד ברור שס"ל לר"י שיש לחוש שמא לא הפקירו יפה בלבו אע"פ שביטלו בפני עדים ומ"ש מכ"ת שמצא בס' שיורי כ"ג כדבריו בשם פסקי רקנ"ט אהו' ידידי ס' שיורי כ"ג אינני מכיר ולא ראיתיו עד הנה ע"כ אינני אוכל להשיב עליו אמנם פסקי רקנ"ט יש אתי ויעיין מר שם ויראה מכ"ת שאינו כן כמו שהבין מכ"ת כי לפי הבנתך יש ראיה מן הירושלמי שהוא נאמן לומר הפקרתיו אף על פי שאין לו עדים עיין בפירוש הר"ש בפרק טי"ת דשביעית משנה חי"ת שמבאר שם דברי הירושלמי ולא חיישינן שהוא משקר א"כ הדרא קושי' לדוכתיה למה אסר ר"י וחייש שמא לא יפקיר. אלא ודאי צריכין אנו לומר שכוונת הרקנ"ט כך הוא לדינא ואתא לאשמעינן שאם הפקיר הפקר גמור אע"פ שדעתו היה לחזור ולזכות בו לאחר מכאן מ"מ הוה הפקר ומותר לו כיון שהוא יודע האמת שהפקיר אבל אם אנו יודעי' שיש לו בביתו חמץ שעבר עליו הפסח באופן דלית ליה מגו והוא אומר הפקרתיו אינו נאמן שאנו חוששים שמא משקר וא"כ הוא אפשר לומר שגם הרקנ"ט ס"ל שלא פלוג רבנן בין יש לו עדים בין אין לו ואין להתיר לו משום טעמו של הר"ן הנ"ל רק בא לאשמעינן הדין שאם הוא בעצמו יודע שהוציאו מלבו לגמרי רק שדעתו עד אחר הפסח אזי מותר לו לחזור ולזכות בו ועיין ס"פ אין בין הנודר בפי' הר"ן ודוק כללא דמילתא לעד"נ מי שיש לו חמץ בבית שעבר עליו הפסח והוא ידוע שבא לשאול אע"פ שיש לו עדים שהפקירו הוה אסור כן נ"ל גרשון אשכנזי:
<b>שאלה</b> <b>קו</b> בעסק אשה עגונה שנהרג בעלה והעידו ע"ז שני עדים כאשר העתקתי העדות מלה במלה ובקש מאתי לחוות דעי מרחוק אם האשה מותרת להתנסבא ע"פ העדות או לאו. וזהו ההעתק מעדות האשה העגונה:
<b>זאת</b> לדעת לכל בר דעת איך שאני מעיד על זאת בתורת עדות כאלו אני עומד בפני ב"ד הגדול שבישראל איך שאני היה בגזירת שולטשין והיה שם משה בר שמואל שמש דק"ק לובמלא עם דגים יבשים ונהרג ב"מ על סף חדר שלו וראיתי בעיני ובגזירה ההיא לא נמלטו רק י"ב אנשים עמי על זאת אני מעיד בתורת עדות ובחומר חרם ובש"ד כאלו אני עומד בפני ב"ד הגדול נעשה היום יום ד' כ"ו מנחם תט"ל על זאת העיד בח"י דלמטה נאם יוסף בלא"א פסח שלי"ט.
<b>בפני</b> הודה כמר יוסף הנ"ל שהחתימה הנ"ל הוא ח"י בכן אשרתי' וקיימתיה כדחזי נאם אהרן בלא"א יצחק ז"ל ש"ץ דק"ק סעמיקטין לע"ע.
<b>כתב</b> השני הן אמת שאנחנו ח"מ ידענו בבירור גמור וברור לנו כשמש איך שכמר משה בר שמואל הנקרא בפי כל אדם בער מירוואר שהוא שמש בקהלתינו בק"ק לובמלא ונהרג על קדושת השם כשאר קדושים הנהרגים על קדושת השם ומה שידענו בבירור אמת ידענו וכתבנו וחתמנו לעדות ולראיה היום יום וכו' יהודא ליב בן הר"ר משה כ"ץ ש"ץ ז"ל עכ"ל הכתב השני ולא נודע וניכר חתימת זה עד והכתבים יוצאים מיד אחי האשה שהוא גבה העדות לשון הב"ד שהוגבה בק"ק ווענגראווא
<b>במותב</b> תלתא ב"ד כחדא הוינא ואתא לקדמנא האשה מרת חנה בת אברהם והגידה בחרם ז"ל פר איין יאר זיין היא לייט גיוועזן פון ק"ק לובמלא אונ איין מאן מיט זיין ווייב זיין בייא אננדר גיזעסין איז צוא ריד גקומן פון דער אשה טעמריל דאס זיא איז איין כלה גוועזן אונ דר שידוך איז אב גגאנגן דאס מען ניט וויישט אויב איר מאן לעבט אבר טוט ער האט דיא זעלביגי אשה גרעט ער איז דאך גהרגת גווארן איר מאן. אונ איר מאן איז דר בייא גוועזן אונ האט נישט גרעט עכ"ל הוגבה כדת וכדין שלא בפני האשה מרת טעמרל בת אהרן מלובמלא היום יום א' כ"ז אייר תיב"ל עכ"ל העדיות מלה במלה.
<b>תשובה</b> הנה לענין גוף העדות מיתת בעלה אף שלכאורה היה נראה להתיר אשה זו אף דבעינן במלחמה קברתיו היינו בעד אחד לפי רוב הפוסקים מש"כ הכא דאיכא שני עדי' דהיינו הש"ץ דק"ק סמעריטיץ והשני יהודא ליב ש"ץ שהעידו שמשה שמש בק"ק לובמלא נהרג וא"כ לא שייך בדדמי וא"כ יש להתירה. אכן יש לפקפק אהיתר זה כיון דקאמר בגמרא והא מאה נשים כחד דמי' וכו'. א"כ כל שהעדות פסול אפילו שנים לא הוי אלא כחד לענין בדדמי א"כ ה"ה בנ"ד כיון דהעדות הוא מפי כתבם. ומפי כתבם הוא פסול בשאר עדותן רק בעדות אשה הקילו א"כ לא הוי אלא כחד וא"כ בעינן קברתיו:
ואף שיש לחלק דשאני התם דאף הראי' שראו שמתו הוי בפסולים מש"כ הכא בשעת הראייה שראו היו כשרים ז"א כי אף שחילוק ברור הוא מ"מ וכי בשביל שאנו מדמין נעשה מעשה. וא"כ פשוט גם כן שאין לסמוך על העדות שהעיד ליב ש"ץ שהיה אחר עמו וא"כ הוי שנים. דזה הכל הוא ע"פ עד אחד שאמר שהיה שני עמו. ולכאורה יש לסמוך על עדות האשה חנה שאמרה שנהרג דאף דע"א אינו נאמן במלחמה אשה נאמנת בנ"ד דהוי כמלחמה קטנה דאמרו בגמ' נפלו עלינו ליסטים הוא מת ואני נצלתי נאמנ' כדרב אידי דאשה כלי זיינה עליה. מ"מ אין להתירה מזה הטעם. חדא דהא ידוע לכל שהרגו כמה נשים ג"כ מישראל בעונותינו בעת הרעש וא"כ בודאי לא המתינה לראות עד שמת ממש. וכבר הארכתי בזה התשובה אם בעת הרעש הנ"ל מיקרי מלחמה קטנה. ועו' דיש להסתפק דהא דקאמר בגמ' אשה כלי זיינה עליה. היינו דוקא באשתו דמרחמ' ליה וממתנת עד אם מת ממש אם לאו מש"כ אשה אחרת. ועו' דפשיטא לפי' רש"י בע"ז דף כ"ה דאשה כלי זיינה עליה הטעם הוא דבא עליה ואין הורג אותה. וא"כ פשיטא אשה אחרת מסתמא מתיראה ג"כ מזה שלא יבא עליה. ואפילו לפי' התו' שם דאשה כלי זיינה עליה מפני שאינה בעלת מלחמ' ומרחמי' עליה מ"מ מוכח שם לדברי התו' דלרב אידי עכ"פ איכא חשש נמי שיבוא עליה דהא מטעם זה אסורה להתייחד עם זכרי' וא"כ פשיטא דמתיראה אשה אחרת מזה ואף שכתבו התו' שבו דאפילו לר' ירמי' דלא סבר אשה כלי זיינה עליה מ"מ הכא אשה נאמנת שסומכת על זה שיכולי' להאמין עצמה והמתינה שם כדי שתראה שימות מ"מ פשיטא דאשה אחרת אין לה לעשות כן ע"כ לע"ד נראה דוקא אשתו נאמנת במלחמה קטנה אבל אשה אחרת אינה נאמנת ומ"מ אין להקשות אפי' אי הוי שני עדים לא יהא נאמנים דליחש שמא קרובי' הם דז"א דהא אמרו בגמ' וליחוש דלמא צרה הוי ואמר במקום סכנה כותבין ונותנין כו' אכן יש להתירה אעד הראשון שאמר ונהרג וכו' וראיתי בעיני וכו' מטעם דכתב המרדכי דאפילו עד א' במלחמה שאמר נהרג וראיתיו אח"כ והוכרתיו היטב בט"ע נאמן. והטעם כיון שאמר דבר ברור לא אמרינן דאמר בדדמי וה"נ כיון שאמר ראיתי בעיני הוי כדבר ברור אבל מ"מ יש להסתפק בזה. וכן בעד שני הוי דבר ברור שאמר ידענו בבירור וברור לנו כשמש שנהרג על קדושת השם א"כ פשיטא דלדברי המרדכי הנ"ל הוי דבר ברור. אכן יש קצת לפקפק דשמא הא דאמר וברור לנו כשמש שנהרג על קדושת השם היינו שברור לו שלא יצא מכלל יהידות ולא על עיקר הריגה וכן משמע קצת מלשונו שאמר כשאר קדושים הנהרגים על קדושות השם דמשמע שלא בא אלא להגיד שנהרג על קדושות השם ולא יצא מן הכלל דאל"כ ל"ל לתלות בשאר הרוגים. ע"כ יש לפקפק בהיתר זה אכן אם יסכימו עוד שני בעלי הוראה המפורסמים אבטל דעתי ג"כ אצלם ועל דבר חשש יבום הנה לעד"נ שנאמנת כיון שאינו ידוע שיש לה יבם כי אם על פיה ואין צריך לשאול אחר זה. ומ"ש מע"כת דאין זה דומה לעדים בצד אסתן לא היה למעכ"ת לכתוב כן דאפילו דומה ממש לעדים בצד אסתן חיישינן הכא גבי יבום כדאיתא בגמרא פרק יש נוחלין דף קל"ה ע"א אמר לי אביי אם הקילו בשבויה נקל באשת איש אמר ליה רבא זיל חוש לה וא"כ אנו חוששין אפילו לעדים בצד אסתן' ועוד דאנו עסוקים באותו ענין. והנה יש לתמוה אהתוספת פ"ב דכתובות דף ב' ובקידושין פרק קמא י"ב שדחו פי' רש"י שכתב דשבוי' איסור לאו מש"כ אשת איש מטעם דגבי עידי טומאה נמי איכא איסור באם יהיה לו בן חלל ויעבוד עבודה בשבת עכ"ל ע"ש אמאי לא הוכיחו מגמ' דיש נוחלין דיבמה לשוק לא הוי אלא כאיסור לאו. ומיהו יש לומר דהתוס' רצו להוכיחו דאפי' בסוגי' דקידושין ובפ' ב' דכתובות אין הפשט כן דאל"כ ה"א דבפ' יש נוחלין הפירוש הוא כמו שפירוש הרשב"ם שם. ובכתובו' ובקידושין הפירוש הוא כרש"י לכן הוכיחו מהא דשמא יעבוד בשבת ונחזור לנ"ד א"כ שאנו חוששין לעדים בצד אסתן ניחש שמא יש עדים שיודעים שיש לו אחים אבל ז"א דדוקא התם חיישינן כיון שיצא הקול שיש עדים שיודעים מזה וכמ"ש התו' שם מש"כ היכי דליכא קול לא חיישינן שמא יש עדים שיודעים שיש לו אחים. ויש קצת להביא ראיה ע"ז מהא דאמרו בגמרא פרק יש נוחלין דף קל"ד ע"ב. ובקידושין דף ס"ד ע"א אמתניתין מי שאמר בשעת מיתתו יש לי בנים. נאמן ומוקי לה לאביי כשאינו מוחזק לא באחים ולא בבני. ופירוש הרשב"ם וכן רש"י בקידושין דהא דנאמן אפילו אם לא אמר כלום כיון דאיכא ספק ספיקא ספק אם יש לו אחים ואת"ל יש לו אחים שמא יש לו בנים וא"כ יש להתירה מספק ספיקא והא דבעינן שיאמר אין לו אחים היינו להורות שאפי' אם אתי אח לאחר מכאן ואמר אנא אחוה אינו נאמן וא"כ ה"ה בנ"ד דנאמן דסתמא דגמרא משמע דאיירי כיון שאינו ידוע לנו שיש לו אח אפילו אם הוא ממקום קרוב לא בעינן חקירה אחר זה ופשיט' דאין לומר דהא דקאמר בגמרא שאינו מוחזק לן באחים דהיינו החזקה הוא להיפוך דאין לו אחים דז"א כי הלשון אין סובל כן ומוכח מדכתב הרשב"ם לקמן אהא דקאמר בגמרא הנ"ל דף קל"ה ההוא דהוי מוחזק לן דלית ליה אחי וז"ל ואי לא מוחזק לן דלית ליה אחי היה לנו לאוסרה לשוק מספק כיון דודאי אין לו בנים עכ"ל וכ"כ משום דקש' ליה למה ליה דמוחזק שאין לו אחי אפי' אין אנו יודעים מאח סגי לכך כתוב דה"ל לאוסרה מספק משום דידוע שאין לה ב' ס' כיון דאין לו בנים מש"כ היכי דאיכא ספק אי אית לה ב' ס' אין אנו צריכי' לשום חקירה ועוד יש להביא ראיה מהא דפסק מהרר"אי בפסקיו סי' מ"ז דבספק ספיקא אין צריך בדיקה אף דיש לברר על ידי בדיקה וכן יש להוכיח מהא דפסק בטא"ח סי' תי"ט דאין צריך בדיקה היכא דאיכא ס"ס אפי' לא ביטל דאיכא איסורא דאוריית' ואין להקשות אדברי מהררא"י בפסקיו ולהוכיח איפכא דהיכא דאיכא למיקם אמילתא אפילו בס"ס מבררינין דהא מהררא"י הביא ראיה מדברי ר"ת שהתיר ס"ס גבי ספק דרוסה שנתערב אף דאיכא למיקם עליה ע"י בדיק' וא"כ בזבחי' פ' כל הזבחים דף ע"ה דפריך האי טריפה היכי דמי וכו' ומוקי לה דנתערב בנפולה א"כ תיקשי למה יהא אסור כלל הא הוי ס"ס אלא משמע אפי' בס"ס היא דאיכא למיקם ע"י בדיק' מבררינן ז"א דנפולה בלא בדיקה לא הוי כספק טריפה אלא כודאי טריפה דמן הרוב הוא טריפה רק היכי דידעינין בבירור שלא נתרסקו אבריה ור"ת לא היתר אלא דוקא בספק דרוסה היינו שאין אנו יודעי' אם נדרסה ביד או ברגל מש"כ היכי דנדרסה ביד הוי כודאי טריפה ולא הוי ס"ס כלל וזה ברור וא"כ מוכח דלא בעינן לברר כלל היכי דאיכא ס"ס ולא בעינן חקירה כלל וא"כ מכל הלין זו שריא בלא חקירה מטעם חשש יבום. אכן בענין מיתת בעלה יש לפקפק כמ"ש ובפרט שאין כלי תשמישי עמי מ"מ אם יסכימו עמי שני בעלי ההוראה המפורסמים אבטל דעתי ואהי' נמנה עמהם להתיר אשה זו נ"ל גרשון אשכנזי
<b>שאלה</b> <b>קז</b> ראובן ושמעון שהחליפו את בתיהם זה עם זה ולא נעשה שטר ביניהם רק מיד כתבו בפנקס הקהל הבתי' כל א' על שם בעליו והעילוי שהיה צריך כל א' ליתן נתן מיד והחזיק כל א' בשלו וכחצי שנה אחרי כן יצא שטר חוב בקנין בפני עדי' ושעבוד נכסים על ראובן בכפליי' מה ששוי' שני הבתי' ובא ב"ח בכח שטרו לגבות הבית שהוא עתה ביד ראובן הלוה שלו כיון שהוא בני חורין וגם הבית שביד שמעון שקנה מן ראובן בחליפי' מפני ששעבודו קודם ושמעון טוען שאין לו זכות רק בבית זה שהיה תחלה של ראובן הלוה כיון שהוא קודם אבל לא בבית זה שהוא עתה ביד ראובן כיון שהיה שלו תחלה הרי יוחזר לו מפני אחריותו אע"פ שלא כתב א' לחבירו אחריות הא ק"ל אחריות ט"ס הוא ע"כ השאלה.
<b>תשובה</b> הנה ראיתי מ"ש הוד רום מכ"ת שזכה וזיכה להב"ח שנוטל שני הבתי' ואין לשמעון זכות בהבית שהיה שלו מתחילה משום אחריות כיון שלא פי' לו אחריות בהדיא ואע"ג דק"ל אחריות ט"ס הוא ואע"ג שלא נכתב כאלו נכתב היינו דוקא בא' שלקח מחבירו משום דלא שדי אינש זוזי' בכדי אבל בכה"ג שהחליפו זה עם זה דהוה שניהם כלקוחות זה קונה מזה וזה קונה מזה לא אמרינן אחריות ט"ס אלא כיון דלא פי' אין להם אחריות זה על זה משום דאמרינן בההיא הנאה דאין זה מקבל אחריות על הבית שנתן לחבירו גמר ומקני ולא בעי שיהא חבירו מקבל אחריות על הבית שנתן לו חבירו. ונסתייע מכ"ת ממ"ש הרשב"ם בפ' בית כור (דף ק"ז בענין) פלוגתא דרב ושמואל גבי אחין שחלקו ובא ב"ח כו' וכתב שם הרש"בם טעמו של שמואל ממש כמ"ש מכ"ת לעיל. ואעג"ב דלית הלכתא כשמואל מ"מ צידד מכ"ת לומר דוקא גבי אחי' לית הילכתא כוותי' אבל בנ"ד ליכא מאן דפליג והאריך בראיות לחלק בין אחי' היורשי' לחליפין. והנה אין אני כדאי לחוות דעי הקלושה והאנושה מ"מ התורה היא מונחת במקו' הפקר וכל הרוצה ליטול יבא ויטול ע"כ אדברה ולא אבוש. והנה נראה לע"ד פשוט שאין לשמעון אחריות על ראובן כיון שלא פי' בהדיא ולא אמרינן בכה"ג אחריות ט"ס והכי משמע ממ"ש הרשב"ם בפ' חזקת הבתי' (ריש דף מ"ג) דאיתא התם שותפין מעידין זה לזה אמאי נוגעין בעדותן הן כו' וכתב רש"בם וז"ל נוגעין בעדותן הן דכל זמן שלא חלקו לגמרי אם יטול שום מערער כלום מן השדה יפסידו שניהם נמצא דלעצמן מעיד עכ"ל משמע מדבריו דוקא כל זמן שלא חלקו אבל חלקו סתם אם יטול שום מערער חלקו של א' מהם הוא לבדו יפסיד ואין חבירו חייב ליתן לו כלום אם לא פירשו בהדיא בשעת חלוק' שכל אחד ואחד יעמוד באחריו' חלק חבירו וטעמו של דבר הוא כי אדעת' דהכי חלקו וגמרו ומקני להדדי בלא אחריות כדי שגם הוא לא יתחייב באחריות חבירו ואם הדין כן גבי שותפי' שחלקו ה"ה נמי גבי שנים שהחליפו זה עם זה כי שותפי שחלקו שני בתים ונטל כל א' בית א' בגורל או בעלוי ה"ל כאילו נתן זה לחבירו חלקו בבית זה בעד החלק שהיה לחבירו בבית האחר שהוא נוטל לעצמו והיינו חליפין ובאשר שפשו' הוא בעיני כביעת' בכתח' קצרתי נ"ל גרשון אשכנזי:
<b>שאלה</b> <b>קח</b> ראובן ושמעון מדיינים זע"ז בעסק ברירת השליש ושמעון אמר שאין לברר השליש עד שיבררו מקודם רל אחד ואחד בורר שלו וראובן אינו רוצה:
<b>תשובה</b> נלע"ד פשוט וברור ששמעון דינא קאמר שאין לברור שליש עד שיבררו מקודם כל א' וא' בורר שלו אע"פ שלכאורה נראה שהטעם שטוען שמעון הוא לפגם שאין לנו לחשוד להשליש שיקבל סדר טענותיו של ראובן ויעבור על לא תשא שמע שוא או על עשה שמוע בין אחיכם ח"ו וא"כ אם יודיעו להשליש שהוא נברר מדעת שניהם ודאי יהי' זהיר בנפשיה שלא ישמע סידור טענות של א' מהם. מ"מ הדין עם שמעון ולא מטעמיה דהא איתא בריש ז"ב דעת הדיינים כ"ע לא פליגי דבעינן (שיבררו אדם הגון שישב עמהם) כי פליגי דעת בעלי דינין כו' וא"כ איך אפשר שיבררו שליש קודם שיבררו כל א' בורר שלו הלא בעינן שיסכימו הבוררים מי שיהי' השליש זה הוא דבר פשוט וברור יותר מביעא בכותחא ואינו צריך פנים כלל:
<b>אמנם</b> מתוך הלשון השאלה משמע שראובן ושמעון מחולקים עו' בדבר א' והוא זה אף אם יסכים ראובן שיבררו בוררים קודם שיבררו לשליש מ"מ דעתו ורצונו להתנות עמהם שלא יבררו שליש כי אם מדעת השני בעלי דינים ושמעון לא כן יחשב כי אם שהשני בוררים את אשר ירצו יבחרו לשליש בלי ידיעת ורצון הבעלי דינין ובחילוק זה יש פנים לכאן ולכאן והנה לכאורה נראה שהדין עם שמעון גם בזה דהא חכמים ס"ל דעת ב"ד לא בעינן וידוע דהלכ' כחכמי' אע"פ שלפי נוסחא שברמב"ם שבידינו משמע שפסק כר' מאיר כמ"ש הכ"מ ונותן טעם לדבריו למה פסק כר"מ מ"מ הא הוא עצמו וכבודו תבר גזיזיה וכתב שהנוסחא האמיתית שברמב"ם הוא בזה הלשון. הרי אילו שני הדייני' שבררו זה אחד וזה א' בוררי' להם דיין שלישי עכ"ל ומלשון זה משמע שהדיינים בוררי' להם שליש והלכה כחכמים דדעת בע"ד לא בעינן ממילא צדקו דברי שמעון. מ"מ יש מקום לחלוק ולומר אעפ"י שהלכה כחכמי' דלא בעינן דעת בע"ד היינו אם כבר ביררו כל א' וא' בורר א' סתם אזי יכולי' הבוררי' לברר שליש את אשר ירצו בלי ידיעת הבע"ד אפילו עמדו הבע"ד וצווחו שלא יבררו השליש ההוא אבל אם ירצה הנתבע לציית דינו בזב"לא והתנה מתחלה שהשליש יבורר ע"פ הבוררי' וע"פ הבעלי דינין יחדיו ידובקו הדין עמו כי מעולם לא אמרו חכמי' שלא יהי' השליש נבחר גם ע"פ הבע"ד רק אמרו דעת בע"ד לא בעינן לאפוקי דר"מ דס"ל כל זמן שלא נבחר השליש מדעת הבע"ד יש לחוש שלא יצא הדין לאמתו והכי משמע לע"ד מדברי הרא"ש דאין קפידא כלל אם יהא השליש נבחר גם מדעת בע"ד שכתב וז"ל אר"י א"ר כך היו נקיי הדעת שבירושלים עושין לא היו חותמין וכו' הילכך בעינן דעת הדיינין שלא יבררו הבע"ד מי שאין הגון בעיניהם לישב עמו כו' עכ"ל מלשון זה משמע אם יש כאן דעת הדיינין שלא יבורר דיין שאינו הגון לישב עמהם תו ליכא למיחש למידי גם מדברי הכ"מ משמע כן שכתב שלדברי רבנן בדעת הדייני' סגי ולשון סגי משמע שאין צריך יותר אבל לא שיעכב דעת הבע"ד:
<b>הנה</b> לא נעלם מעיני מ"ש רע"ב בפי' המשנה וז"ל וחכמי' אומרי' שני הדייני' בוררי' להם א' בלא דעת הבעלי דיני' כדי שלא יהא לבו של זה השלישי נוטה אצל א' מהם והלכה כחכמי' עכ"ל הרי משמע מלשונו אם יהיה השליש נבחר מדעת הבע"ד יש לחוש שיהא לבו של זה השליש נוטה אצל א' מהם ממילא חכמי' בדוקא אמרו שהדייני' יבררו השליש שלא מדעת הב"עד ממילא צדקו דברי שמעון שהבוררים יבררו שליש שלא מדעת הבע"ד דוקא מ"מ הרי תשובתו בצדו הלא כתב הת"י שאין בידו דבר מספיק שיאמר עליו כי הוא זה אשר מפני כן יהא נוטה לא' יותר מלחבירו.. והנה נראה לע"ד שיצא להר"עב דבר זה מדברי הרמב"ם בפי' המשניות וכן הבין הת"י דברי הרמב"ם אבל לענ"ד נראה שאין כוונת הרמב"ם לומר שמתוך שהדייני' בוררים להם את השליש שלא מדעת בע"ד לא יהא לבו של השליש נוטה אצל א' מהם משא"כ אם יבררו ג"כ הבע"ד אזי יש לחוש שיהא נוטה אצל א' מהם דזה לא עלה על לבו רק כוונתו שאין אנו צריכי' לדעת הבע"ד כי גם בלא דעתם יצא הדין לאמתו ולא יהא לב השליש נוטה אצל א' מהם לאפוקי מר"מ דס"ל אם יבררו השליש שלא מדעת הבע"ד לא יצא הדין לאמתו כללא דמילתא שלעד"נ שצדקו דברי הת"י שאין סברא לומר שאם יבררו השליש גם מדעת בע"ד יש לחוש שיהא לב השליש נוטה לא' יותר מלחבירו וגם הרמב"ם בפירש המשניות לא נתכוין לסברא זו כלל:
<b>והנה</b> ראיתי למהרר"מ יפה בלבוש שכתב וז"ל ואין צריך שיהא השליש ברצון הבע"ד דשמא לא יוכלו להשוות על האחד ויבא לידי עינוי הדין לתובע שהנתבע ידחה אותו לעולם כדי להישמט מן הדין עכ"ל שמעינן מהא מדבריו שלא שמיע ליה ולא ס"ל מ"ש הרע"ב ולפ"ז אם התובע יאמר שהוא רוצה שיבורר השליש מדעת הבע"ד דלית להאי טעמא של רמ"י שומעין לו ובנ"ד לפי מה שבא בשאלה שכל א' וא' בדעתו הוא תובע שומעין לראובן במ"ש שיבורר השליש מדעת הבע"ד אבל לעד"נ שגם מ"ש הוא להטעים דברי רבנן אינו עולה יפה ע"פ הסוגיא דאית' התם מ"ט עבדי הכי ופירוש הרא"ש ל"ל אמרו שיבררו בין שניהם שלשה ולפ"ד הלבוש קשה מה מקשה תלמודא הלא טעמא רבה איכא אם יבררו גם מדעת שלשתן ודאי יבואו לידי עינוי הדין שהנתבע יבקש תחבולות להישמט מן הדין משא"כ בענין זבל"א וזבל"א אליבא דרבנן שאין ביד הנתבע לדחות כלל ואפילו לר"מ (מלבד שדוחק הוא לומר שהקושיא הוא אליביה דר"מ ולית הילכתא כוותיה מ"מ יש יותר לחוש לעינוי הדין אם יבררו גם מדעת שניהם מאשר יש לחוש לזבל"א וזבל"א אלא ודאי נראה שאין לחוש לעינוי הדין כלל. כי כשהתובע רואה שהנתבע דוחה אותו יכופו אותו ג' הדיוטות או יחיד מומחה לדון לפניהם כמ"ש הרא"ש שם וממילא גם הנתבע יוכל לומר כן ולא נקרא סרבן אם רוצה לל"ד בזבל"א וזבל"א ובאופן שיהי' השליש נבחר גם מדעת שני הבע"ד כן נראה לי גרשון אשכנזי:
<b>שאלה</b> <b>קט</b> ראובן הלוה לשמעון מנה ושמעון שיעבד לראובן מקום א' שיש לו בב"ה אבל לא התנה עמו שישב עליו בחנם או בשכר מעותיו וראובן ישב על המקום שבב"ה זמן מה בחיי שמעון ואח"כ מת שמעון וישב ראובן על המקום הנ"ל לאחר מותו של שמעון זמן מה ועכשיו בא יורשו של שמעון לסלק ראובן מן המקום הנ"ל ורוצה לנכות לו שכירות מכל השנים שעברו וראובן טוען שישב על המקום בשביל מעותיו שהלוהו ואין בה משום איסור רבית כי מותר להלוות ברבית לדבר מצוה אעפ"י שלא התנה בפי' שישב על המקום בשביל מעותיו מ"מ כך היה דעתו ודעת הלוה והא ראיה שכמה שני' בחיי שמעון ישב הוא על המקום ושמעון עומד על גבו סמוך לו ע"כ תורף הטענות:
<b>תשובה</b> בפתח דברינו נאיר אם מותר ללוות על מקומות שבב"ה בלא נכייתא ולפי הנרא' דבר זה מבואר באר היטב במרדכי ס"פ אילו מציאות והרב בהגה' ש"ע מביאו בי"ד סי' קע"ב רק שנדקדק מנין לו לרמ"א שמותר הלא פלוגתא הוא במרדכי שם ורא"בן ס"ל בהדיא אפי' כשהתנה מתחלה ע"מ כן אסור ורא"ביה שחולק שם לא פליג אלא שלא לשווי' שולח יד בפקדון ולפסלו לשבועה כיון שסבר שמצוה קעביד אבל מ"מ באמת אסור לעשות כן לכתחילה וכבר הקשה בעל הסמ"ע קושי' זו בסי' ע"ב. ותירץ שם דראבי"ה מיירי בדלא התנה עמו בתחילה דלשם ודאי אסור להשתמש בו שלא מדעתו ובאמת א"א לפרש דברי הרא"ביה בענין אחר כי אם שלא התנה כן דאילו התנה כן לא שייך לומר שואל שלא מדעת אבל מ"מ קשיא לי מנין לרמ"א לתפוס הספק ולהניח הודאי כי הרא"בן כתב בהדיא שאסור אפי' התנה כן בתחלה והרא"ביה לא גלה דעתו בזה ואדרבא ויותר מסתברא שגם הראב"יה מודה בזה דאסור אלא לא ס"ל לשוויה גזלנא ולפסלו לשבועה כיון שטעה וסבר מצוה קעביד כמ"ש גבי הני קבוראי והנה לפי הנראה בהבטה ראשונה אין בדברי ראובן ממש אף אם נאמר שאין אסור רבי' במקומות שבב"ה כמ"ש הרמ"א בי"ד סי' קע"ב (הגם שיש לאלוה מילין בזה) מ"מ התינח אם התנה כן מתחלה שישב על המקו' הנ"ל בשכר מעותיו אבל ראובן שלא התנה כן בשעת ההלואה אין לו לישב על מקום של שמעון שלא מדעתו ואם ישב הוה ליה כמי שדר בחצר חבירו שלא מדעתו שצריך להעלות לו שכר כמ"ש בפ' הרבי' ובפ"ב דקמא וכ"פ הב"י הובא בש"ע בסי' שס"ג וא"ל דוקא שלא מדעתו הוא דצריך להעלות לו שכר כיון דלא ידע למחול אבל היכא דידע ולא מיחה ודאי מחל זה אינו כמ"ש בת"ה סי' שי"ז ע"ש ולעיקרא דדינא נ"ל פשוט אם הוא גברא דעביד למיגר ומקום דקיים לאגרא פשיטא ופשיטא דצריך ליתן לו שכר ומנכיה ליה ואף אם יהיה רק אבק רבית מנכיני' שפסקינן כרבינו אפרים וכהרא"ש שהסכים עמו ומשום דאית בי' איסורא לא הורע כוחו אע"פי שידע בעל המקו' ושתק לא משמע שיהא דעתו שידור בו בחנם וגדולה מזו אפי' אמר ליה בפירוש לאחר ההלואה דור בחצירי חנם ולא הזכיר לו בשכר הלוואתו מנכינן משום דהוה אבק ריבית ומנכיני' כדעת ר' אפרים כנ"ל כן נ"ל פשוט גרשון אשכנזי:
<b>שאלה</b> <b>קי</b> ראובן שבא ממדינת הים ואמר לשמעון שהוא אחיו ורוצה לירש עמו בנכסי אביו ובאמת ידוע הוא שיש לשמעון אח במדינת הים. ושמעון משיב אין אני מכירך והדין עמו שהניחו בלא חתימת זקן ומצאו בחתימת זקן וראובן הביא שני עדי' שאומרי' שמחמת פרצוף פנים של ראובן אינם מכירי' אותו שהוא אחיו של שמעון רק מחמת קולו של ראובן הם מכירי' אותו שהוא אחיו של שמעון. זה הוא תורף השאלה ועתה יורינו רבינו אם עדות זה מספיק להחזיק ראובן שהוא אחיו של שמעון ולירש עמו בנכסי אביו אם לאו:
<b>תשובה</b> לכאורה נראה שעדות זה מספיק להחזיק ראובן שהוא אחיו של שמעון אע"פ שאין מכירין אותו ע"י פרצוף פניו וראי' לדבר מהא דאית' בפ' גיד הנשה (דף צ"ו) אמר רבא מרישא ה"א סימני' עדיף מט"ע דהא מהדרנן אבידת' בסימני' ולא מהדרין בט"ע השתא דשמעתינהו להני שמעתתא אמינא ט"ע עדיפא דאלת"ה האיך סומא מותר באשתו ובני אדם מותרים בנשותיהן בלילה אלא בט"ע דקלא ה"נ בט"ע דקלא עכ"ל הרי קמן שיש לסמוך אט"ע דקלא לענין אסורא כמו שיש לסמוך אט"ע דפרצוף פנים. ואין להקשות מהא דאית' בפ"ד מיתות תניא ושאר כל חייבי מיתות שבתורה אין מכמינין עליהם חוץ מזו כיצד עושין לו מדליקין לו את הנר בבית הפנימי מושיבין לו עדי' בבית החיצון כדי שיהי' הם רואין אותו ושומעין את קולו כו' ופירש"י הן רואין אותו לאור הנר שעמו דאי לא מצו חזי ליה לא מצו מסהדי עליה לחיוב' קטלה ואע"ג דשמעינן קליה דמצי למימר לא הואי אנא עכ"ל ומלשון רש"י שכתב ואע"ג דשמעי לקליה כו' משמע שהם מכירין את קולו ואפ"ה אינם יכולין להעיד עליו שהוא הוא א"כ מוכח דלא סמכינן אט"ע דקליה. די"ל דודאי אם המסית יכחיש את העדים ויאמר לאו אנא הואי שומעין לו ולא יוכלו לחייביה קטלא אבל היכא דליכא הכחשה בדבר כמו בנדון שבפ' גיד הנשה יש לסמוך על ט"ע דקלא וא"כ בנדון דידן שאין כאן הכחשה ודאי שאינו אחיו של שמעון שפיר סמכינן אט"ע דקלא אבל כד מעיינין שפיר נראה שאין משם ראיה כלל דעד כאן לא אמרינן התם שסומא יוכל לסמוך אט"ע דקלא. וכן בני אדם בלילה אלא משום דליכא ריעותא המגרע כח דט"ע דקלא אבל בנ"ד שהם רואים את ראובן ואינם מכירים אותו בט"ע דצורה פשוט הוא שיש לנו לומר שאין לסמוך אט"ע דקלא וזה נראה לי פשוט כ"ד גרשון אשכנזי.
<b>שאלה</b> <b>קיא</b> נדרשתי לאשר שאלוני לחוות דעי מרחוק בענין פנויה אחת הרתה לזנונים וילדה בת ובשעת לידה אמרה האם שלכשר נבעלת והרתה והיא ובתה כשרים וע"פ דבריה היתה הבת בחזקת כשרות והנה כאשר גדלה הבת ועומדת על פרקה פרק בתולה נישאת אמרה האם שהבת אינו ראוי' לבוא בקהל כי נתעברה מן א' מחייבי כריתות והולד ממזר והבת צווחת ככרוכיא ואמרת איני מאמינך ולא מפיך אנו חיי' לפסלני ולגרשוני מלהסתפח בנחלת ה' זהו תורף השאלה והחכם השואל שיחר פני לגלות לו דעתי הקלושה בזה להלכה ולמעשה:
<b>תשובה</b> הנה מיראה הוראה אני בדבר קל קל וחומר בדבר חמור ומה גם שאני פה האורח נטה ללין לפי שעה וכלי המעשה הגומרים הם הספרי קודש אינם מצויי' בידי ע"כ אמרתי למשוך ידי הסופר ולא אכתוב מאומה אך לאהבת החכם השואל אשר הרבה והפציר בי שלא להוציאו בנייר חלק לא יכולתי לומר נואש לדבריו וכדי למלאות את בקשתו במקצת יקבל החכם את תשובתו בקצרה. ולא כדרכינו להשיב לשואל כעניין מלא דבר ולהראות פני' לכל צד ואופן כמראה האופן ואען ואומר לכאורה נראה שהאם נאמנת לענין זה שהבת הוה ספק ממזרת אע"פ שאינה נאמנות לשווי' ממזרת ודאית להתירה להינשא לממזר ודאי מ"מ מידי ספיקא לא יצאה כמבואר בהרמב"ם ועיין בפסקים. וכתבים של מהר"אי סי' ל"ז שהאריך בה כן נראה לכאורה אבל בתר מעט עיון נראה שאין האם נאמנת כלל לשויי' את הבת אפי' ספק ממזרת בנ"ד באשר שהבת היה לה חזקת כשרות כמה שנים אין האם נאמנת להוציאה מחזקתה אע"פ שחזקתה לא בא לה כ"א ע"פ דברי האם מ"מ אין האם נאמנת לחזור מדבריה ולהוציא את הבת מחזקתה וראיה לדבר ממה שכתב רבינו ירוחם בס' תולדות אדם וחוה נתיב כ"ג וז"ל ונאמן לומר האב זה בני ממזר כו' וכתב הר"מה דוקא דלא ה"ל חזקות כשרות מפומא דאבוה אבל ה"ל ח"כ מפומא דאבוה לא מהימן עליו למפסלי' אלא בסהדי עכ"ל כו' הרי קמן שאפילו האב דאלים כחו אינו נאמן להוציא הבן מן חזקתו שיש לו אע"פ שהחזקה לא בא לו רק ע"פ אביו מכ"ש שאין האם נאמנת להוצי' את הבת מחזקתה הנ"ל. וגדולה מזו נראה לענ"ד אפי' אם האם נותנת אמתלא לדבריה למה אמרה מתחילה לכשר נבעלתי מ"מ אינה נאמנת לפסול הבת וראי' לדברינו ממ"ש הר"ן בשם הרא"ה בפ"ב דכתובות גבי הא דאמרינן התם האשה שאמרה א"א כו' כתב הרא"ה אם אומרת מקודשת אני לפלוני לא מהימנינן לה בשום אמתלא כו' ע"ש כן נלע"ד אבל אינני מחליט הדבר כאשר מדומה לי שראיתי בתשו' ן' לב ח"א שכתב שלא רצה לסמוך אדברי הרמ"ה בזה למעשה גם צ"ע לע"ד בדברי רבינו ירוחם שהביא ראיה לדברי הרמ"ה מהא דאמרינן פ' יש נוחלין האומר זה בני ואח"כ אמר עבדי הוא כו' כללא דמילתא נלע"ד אם הבת צווחת שאינה מאמינה לאמה לפסלה והאם איננה נותנת אמתלא טובה למה אמרה מתחילה לכשר נבעלתי איננה נאמנת לפסול את הבת. והבת שריא להתנסבא לכל גבר כשר די תצביין אמנם אם הבת מאמינ' בלבה לאמה כבי תרי הדבר צ"ע כל זה נלע"ד פשוט אמנם מאחר שהנדון הוא דבר חמור ומה גם שאין מסכים עמדי כעת שס"ק אינם מצויים בידי ע"כ החכם השואל לא יסמוך אהוראתי עד שיסכים עמו עוד מורה צדק אחד מיוחד וה' אחד יצילני משגיאות ויראיני מתורתו נפלאות כ"ד הטרוד מאד גרשון אשכנזי.
<b>שאלה</b> <b>קיב</b> הנה תשובתו דמר בא לידי זה שנתים ולא חתים מר בסופו ולא אפקעי' שמיה בהאי דיסקא ומחמת הטירדא הנחתי אותה למשמרת בספר אחד ואמרתי כשאפנה מטרדות הציבור אשנה וביני ביני נתעלמה ממני ונשתכח הדבר עד שהגיע לידי מכתב אדוני ע"י האלוף כה"רר ליפמן כ"ץ אודות זה בהתוועדות עיר ראשקווי סמוך לק"ק קאליש ומיד כשבאתי לביתי חפשתי ומששתי בכל ספרי עד שמצאתי את שאהבה נפשי דבריו דברי אלקים חיים ועריבי' עלי דברי דודים כי כלו מחמדים וה' עמו הלכה כמותו בודאי כל רז לא אנס לי' ועד השתא נמי ידענא דשפיר קאמר מר ולא צריך לגמרא ולסברא דידי רק ענוותנותי' ירביני וחדיא בפלפולא להרוויח שמעת' ע"י הקושיא דידי ופרוקא דידי' ואחר מי רודף מלך ישראל אין בביתי לחם ושמלה החדשה לחדש דברים מה שלא שמע אדוני ומה אדע אשר לא ידע מר מכל מקום אני פי מלך אשמור ויגזור אומר ויקם לו. ואחוה דעתי הקלושה לפענ"ד. מפני שאין מסרבין לגדול כמוה ירבה בישראל. ודרך מצותיך ארוץ לענות גם את חלקי
<b>הנה</b> מה שכתב מר דלא אמרינן דמשקר ועביד לאחזוקי שקרא אלא דוקא היכי דמטי לגוי הנאה מדבורו או הנאת ממון או הנאת התפארת כההיא דקטיל לי אספסתא וכו' דפ' בתרא דיבמות או כהאי דגיטין דשמע מקומנטריסין אבל היכי דלא מטי לגוי הנאה מדבור לא תלינן להחמירו ולא נפיק ממסל"ת:
<b>תשובה</b> יפה כתב מר אך מ"מ בנ"ד עדין יש לחוש דגם שייכי בה במה שסיפר בגנות היהודים הלא היהודי' נבילות זה עם זה שהניחו הב' הנותרים את השלישי מונח עד שמת וזו היה התפארת שלו שתלה הגנות זו ביהודים דוקא שהם נבילות זה עם זה אבל הגוים אינם עושין כן. והי' כמחזיק יראתם וממילא נשמע ההתפאר' והי' מתכבד בקלון היהודי' וכה"ג י"ל דשייכי בה ועבידי לאחזוקי שקרייהו בהכי והנה הבן ל"ב בח"ב סימן ט"ו חוכך להחמיר אפילו במילתא דלא מוכחא טובא יע"ש אך ראיתי בת"ה סי' רל"ט בסופו וז"ל והכי איתא בתשובת מור"ם וכו' ומסיק שם דה"ה לשאר אמתלאות כגון להתפארת או למצוא חן קא מתכוין לא חיישינן דלא תלינן להחמיר בכל הני אא"כ מוכח עכ"ל ואע"ג דהיכא דשמע מקומנטרסי' של גוים פלוני נהרג חיישינן דמשקר בשביל ההתפארות דהתם שאני דמוכח מילתא טובא כמו שכתוב מור"ם בתשובה הנ"ל וז"ל. ועוד הא אמר בפ' כל הגט שמעו מקומנטריסין איש פלוני נהרג אל ישיאו את אשתו וכו' עד דעבידי לאחזוקי שקרייהו משמע דרגילי בהכי הגוי לשק' ועבודי לאחזוקי שקרייהו אבל אי לא רגילו שאר גוים בכך לאחזוקי שקרייהו לא הוי תלינן לומר דלמ' האי גוי דקא מסהי' עביד לאחזוקי אלמא דלא תלינן להחמיר אלא במילת' דמוכחא טובא עכ"ל משם נשמע דאין לבדות מלבנו שום התפארת להוצי' ממסל"ת עד שיהיה ידוע דרגילי בהכי הגוים לשקר ועבידי לאחזוקי שקרייהו אף דלכאורה לפע"ד ריהטא לישנא דתלמוד' משמע בכל מילת' דשייכי בה אמרינן דעבידי לאחזוקי שקרייהו. מדלא קאמר הכי הכא שאני הואיל מילתא דשייכי בה עבידי לאחזוקי שקרייהו מ"מ שפיר שמעינן מיתורא דקאמר בגמרא עבידי כו' דאי בכל מילתא דשייכי בה אחזוקי שקרייהו לישנא עבידי מיותר. אלא עכ"ל יש דברי' די"ל דשייכי ומ"מ הואיל דאינן רגילי' בהכי הגוים לשקר לא נפקי מכלל מסל"ת. והשתא אתי שפיר ההיא דשלהי דיבמות בההוא עובדא דקאמר נכרי לישראל קטול אספתא ושדי לחויאי בשבתא ואי לא קטילנא לך כדקטלינא לפלוני ישראל. והוכרח שם שהוות תלתא ריגלי ולא פשטא ליה מההיא דקומנטריסי' וכו' הואיל דיש לו שייכות מחמת הנאות התפארת אמרינן דמשקר ומחזיק שקרי'. וה"ה היכא דשייכי בה מחמת הנאת ממון אמרינן כן אלא ודאי שהי'סליק אדעתי' לחלק ביניהם דשאני התם דרגילי בהכי הגוים בשייכות דהתפארת דהתם לשקר ואחזוקי שקרייהו אבל שייכות הנאות ממון י"ל דלא רגילי בהכי הגוים לשקר. והשתא דאפשיטי' ההיא דקטול אספסת' וכו'. מהאי מתנית' נכרי שהוא מוכר פירות וכו' דגם בשביל הנאות ממון רגילי בהכי הגוים לשקר וע"כ אתיא לישנא יתיר' עבידי וכו' למעט שאר התפארות דאינו ידוע לנו דרגילי הגוים בהכי אע"ג דיש לדחות דלא אתיא למעוטי מהאי לישנא דעבידי וכו'". אלא כההוא עובדא דמור"ם הנ"ל היכא שלא אמר רק אני הרגתי לאיש פלוני יהודי בכה"ג דלא תלינן להחמיר. מ"מ נשמע מזה דגם בהא בשייכות דהתפארת לא תלינן לחומרא אלא דוקא היכא דמוכחא טובא כמו שכתב ת"ה הנ"ל דומה ממש לההיא דשמע מקומנטריסי' פלוני נהרג על ידם דשבחם בפיהם יאמרו. אבל בנ"ד לא הזכיר בשבחו ובשבח האומות. רק מיד התחיל בגנות ישראל לא מוכחא טובא דלהתפארות אומר כן ולא תלינן לחומרא ולא נפיק ממסל"ת ועוד אם היה דעתו בנ"ד להתפארות הגוים לא הי' להם לגנות ליהודי' כ"כ ולכנות אותם בשם נבילות דאם הגנאי גדול במעשה כזאת. א"כ אין שבח להגוים כ"כ מה שלא יעשו כן ובשביל הנאה כל דהו לא מוכחא טובא דישקר ושפיר הוי מסל"ת ועוד דאם דעתו הי' להתפאר את עצמו ואומתו למה גינה היהודי' שהניחו שנים את השלישי עד שמת. וא"כ אין התפארות להם כ"כ שלא יעשו כן וטפי לומר היה להם שהניחו אותו חולה וזה בעינם לא מעשה נבלה ואפילו דבר זה לא יעשה והוה לו התפארות טפי והנה מהר"של ביש"ש דיבמות פרק האשה בתרא סי' י"ז פסק דיהודי שהולך עם הגוי בדרך והגוי מסל"ת דרך סיפו' דברי' אני הרגתי את פלוני לא אמרינן להטיל אימ' קא מתכוין ואף שמעובד' דמהר"ם לא מיירי בהולך עמו בדרך דאיכא למימר ביותר שבא להטיל אימה אמנם רוב ראייתו מספיקי' לנו דלא אמרינן מן הסתם קא מכווין לא בגילוי דברים וגם יפה כתב מר דאע"ג דבנ"ד לא הזכיר שמו ושם אביו ושם עירו מ"מ באשר דידוע לנו דהנהו תרי אחים וגיסו המה היו בכרכום אחד וזולתם משם לא הלכו לכרכום וזה האח הא' הי' חתנו של שחור מרא"בין שטיין וכולי האי לא חיישינן שיש עוד עיירות ששמם מנדינג ורא"בן שטיין ותרי אחים וגיסו ואח א' הוא חתן השחור מרא"בן שטיין וכבר כתב הר"ן בתשובה סי' ל"ג וז"ל שאעפ"י שאמרו בתוספת אין מעידין עד שמכירין שמו ושם עירו. לא בא למעט אלא שאין סומכין על אומדן דעתו של אמתלאות וכו' שמצויי' בהרבה בני אדם אבל בודאי כל שמעיד בדבר ברור שא"א לספק משיאין את אשתו אעפ"י שלא הזכיר את שמו ע"כ ונ"ד דנמי יש אומדנות בריאות וחזקות וא"א לספק באחר הואיל דלא הוחזקו שם בכרכום אחרים בכה"ג שיהיו ב' אחי' וגיסו ואח א' יהי' חתן של שחור מכאב"ן שטיין וגיסו יהי' ממאנ"דינג אמרינן דכאן נמצא וכאן הי' כמו שכתוב הנ"י על עובדא דיצחק ר"ג ונ"ד עדיף טפי דשם לא אמר רק דהי' בר אחתי' דרב ביבי ולא הזכיר שם עירו דרב ביבי אבל בנ"ד הזכיר שם עירו של חמיו כי אמר חתן השחור מראבין שטיין. ועוד מלישנא דמר שכתו' וזולתם משם לא הלכו לכרכום ולא אחרים משמע דידוע למכת"ר עפ"י האח וגיסו שלא הי' בכרכום שום יהודי' אחרים רק הם פשיטא דאין לחוש דלמא אחר נסיעת האח וגיסו באו אנשים אחרים בכה"ג וזה מת וגם יש ראי' לנ"ד מעובדא דאיתא במרדכי שלהי יבמות בגוי שאמר וכו' פעם א' הרגתי יהודי בין ניקולי לאוריוק שהיה מוליך ו' לטרי' ששלחה מרת יהודית לאחיה בניקולא והתירו אשתו וכו' ובנ"ד אין לך מעיד בדבר ברור יותר מזה. ויפה כתב מר דעדיפי הני אומדנא מאומדנ' דמוכח דהביא מהרי"ק (עיין בתשובה (נ"ט) שמדבר ג"כ בענין זה והשואל ההוא כתב אלי שנית בכן השבתי לו שנית זה התשובה באריכו') אך מה שכתב מר ואעפ"י דקי"ל דשחור או חיוור לא הוי סי' וכו' דהיינו שלא להשיאו את אשתו כשאמר העד שראה איש שחור מת שחיישינן שמא אחר הי' אבל כאן העיד שרא' שמת חתן השחו' החי מראבין שטיין ואין עוד אחר שם כמוהו עכ"ל. הואיל ודקדק לכתוב בחילוק שמחלק מר הני תרי תיבות מת והחי. גילה דעתו לומר אף שיאמר שחור מעיר זאת מת היכא דנקרא בשם שחור בעירו. מ"מ עדין יש לחוש שמא אחר הי' וזה שנקרא בשם זה אזיל לעלמא וטעמו ונימוקו עמו דהואיל דשם זה אינו אלא שם התואר דעל שחרותו כן נקרא יש לחוש דלא הכירו בשאר ט"ע רק מחמת סימן שחרות שראה בו הוא אומר כן דזה הוא השחור מעיר הזאת ויש ראיה לדבריו מת"ה סי' רל"ט שהביא דברי רבינו שמחה ור' נתן דאין מסל"ת נאמן אלא כשאמר שנהרג או מת משום דלא צריך ט"ע. אבל מצאתי פלוני הרוג עם סימני' היכא דאיכא למיחש דלמא אחר הוא וצריך ט"ע וכל ט"ע צריך עיון וט"ע זה דמסל"ת שאין דעתו להעיד אלא שאמר אותו ממילא לא סמכינן עלה ע"כ. וגם הוא הסכים על ידם היכא שהגוי הכיר אותו כבר בחייו ועכשיו כשנמצא הרוג נסתפק והכירו ע"י סימנים וט"ע. ולכך לא מהני משום כיון דאינו מכווין להעיד אמרינן דלמא לא נתן עיניו לדקדק יפה ואפשר כשראה הדומה לאותו סימנים היה סבור בוודאי שהוא האיש שהכיר בו בחייו בסימנים הדומים לאלו. אף דלכאורה נראה לפי עניות דעתי לדחות דהתם שאני דניכר מדברי הגוי דנסתפק מדאמר דהכירו ע"י סימני' וט"ע אבל נדון הנ"ל אין שום הוכח' לומר דנסתפק כלל אם יאמר כן שהשחור מעיר פלוני מצאתי מת הואיל ונקרא כן בעירו אך מנדון דמהרי"בל ח"א סי' ו' דלא אמר הגוי מסל"ת רק אוי ליוסף שראיתיו הרוג וכו' מ"מ כתו' שיש להסתפק לשריותא מההיא דת"ה סי' רל"ט הנ"ל ש"מ דאין לחלק כמו שחלקתי ובאמת לישנא דר"ש ור' נתן הכי דייקא דאמרי' דאין מסל"ת נאמן אלא כשאומר נהרג או מת משום דלא צריך ט"ע משמע דאינו נאמן אלא דוקא כשאומר שמת או נהרג לפניו וכה"ג א"צ שום ט"ע אבל כשאומר שמצא הרוג דלעולם צריך ט"ע אינו נאמן אף דמוכח מנ"ד דדעתו דמר מסכמת לדברי מהרי"בל שפסק כר' מנחם וכר' קלונימוס וכמהרא"ם דאין לחוש לדברי מהר"ש והר"ן הנ"ל דאל"כ נפל ההתירא דנ"ד בבירא דנ"ד נמי לא אמר רק שמצא אותו מת מ"מ י"ל דיודה בנדון כזה היכא דאומר דמצא שחור מעיר פלוני מת הואיל דלא הזכירו רק בשם התואר הואיל דמסל"ת הוא י"ל אומר בדדמי דהוא זה ואינו אלא אחר אך לפ"ז מוכרח לומר דגם אם ישראל יאמר כן דיש לחוש לזה דדעתו של מהרי"בל דאין לחלק בין גוי ובין ישראל וזה דוחק בעיני אך י"ל דמר לרווחא דמילתא כ"כ דנ"ד עדיף במה שאומר שמת חתן השחור החי מראבין שטיין וכו' דשוב ליכא למיחש למידי.
<b>מה</b> שכתב מר שדברי מהריב"ל צריכי' יישוב דסותרין דבריו זה את זה שכתב בח"א סי' ז' היכא דלא ידענא אי תוך ג' או לאחר ג' בעד השומע תלינן להקל משום דהוי כעין ס"ס ובח"ב סי' י"ג כתב דלמעשה ראוי להחמיר בס"ס נלע"ד דעוד יש לתמוה עליו דאין זה ס"ס כמו שכתבו התוס' בכתובות דף ט' פ"א בד"ה ואיבעית אימא באשת ישראל דקביל וכו' וא"ת אכתי איכא ס"ס וכו' די"ל דשם אונס חד הוא והוי כחד ספיקא וכן הסכים הרב המגיד והשיג שם על הרמב"ם וה"ה בנ"ד דשמא בתוך ג' ימים חד ספק הוא. ואע"ג דאיכא למימר שהרגיש בזה וכתב דהוי כעין ס"ס ולא ס"ס ממש מ"מ יותר קשיא עליו דדבריו אלו סותרין לדבריו דח"ב סי' י"ג ואף לדברי מהרא"י בסי' ק"ל בפסקיו דאם ילדה העז זכר ונקבה ומספקא לן איזה נפיק תחילה דחשיב שפיר ס"ס שמא ילדה כבר העז קודם שבא ליד ישראל ואת"ל דלא ילדה דלמא נקבה יצאה תחילה. (וכתו' דהביא ראיה לדבריו ולא הביא שם ראיותיו) מ"מ נראה דאינו חולק על תוס' הנ"ל ומשום דיש לחלק דבספק ראשון א"צ רק שמא ילדה כבר אף מה שילדה כבר היה זכר אבל בספק הב' צריכים שתלד נקבה וזכר ולספק שמא נקבה יצאה תחלה אבל ב' זכרים לא כמו שכתב הוא אף באם ילדה כבר נקבה זה הבא אחריו אינו בכור וכיוצא בזה כתוב הרב המגיד מהל' א"ב וז"ל הקשו לדבריו א"כ קיבל אביה קידושין כבר שית כבר שבע תתסר דחד ספיקא הוא ותירצו קודם שנתארסה אי אתה צריך לטענת אונס כלל (המעיין בתשובה זו יעיין הדק היטב ויובן) דאפי' את"ל דפיתוי קטנה רצון הוא אפ"ה שריא עכ"ד ומ"מ נלפע"ד דאין זה סתירה לדבריו מה שכתב בח"א סי' ז' דהתם קא סמיך על אותם המקילים מפני שרבותא נפישי טפי מן המחמירים ונוסף לזה על המנהג שנתפשט להקל. ולא כתב כן רק לרווחא דמילתא שיכול להיות שאף המחמירים יודו בנדון דידי' דהלא הרשב"א בתשובה סי' ת"א דעתו נוטה דס"ס מהני ואפילו דהיכא דיש חזקת איסור.
<b>ועוד</b> דנ"ד יש כאן עוד ספק דלמא הלכה כדעת המקילין. אף את"ל דהלכה כדעת המחמירין יש עוד תרי ספיקו' וכן משמע בדברי המרדכי בפ' החולץ דלא כתו' אלא דס"ס דאורייתא הוי כגון חד ספיקא דרבנן משמע היכא דיש עוד ספק יש להקל וכן כתבו האחרוני' בהדיא ובנדון זה גם הרשב"א מסתפק בזה כמו שכתב ה"ה בפי"ג מהל' גירושין בשמו סי' ך"א. ואף שכת' דלישנא דמתניתן מכריע לחומרא דקתני אין מעידין אלא עד ג' ימים ולא קתני כל שעברו עליו ג' ימים אין מעידי' מכל מקום הניח הדבר בצ"ע. ועוד שהעיד הנ"י שיש עוד נ"א בלשון זה כל שעברו עליו ג' ימים אין מעידים. וגם מהררי"מט בתשובה לא"ה סי' ל"ה כתב שיש נוסחאות בלשון זה אין מעידין אחר ג' ימי' וכן במדרש רבה קהלת וכן איתא במדרש רבה פ' ויקרא פי"ח. ועוד יש בנדון זה עוד ספק אף באת"ל דהוא אחר ג' ימים. דלמא הלכה כר"ת. היכא דגופא שלם שמעידין עליו אפי' אחר ג' ימים. וכ"כ ספר פני משה בתשובה שכבר הסכימו רוב האחרונים להקל. וגם כתו' ס"ס זה ספק אם הלכה כמ"ד דעל הסתם תלינן שבתוך ג' ימים הוא ואת"ל דלא אכתי איכא ספק אחר היכא דלא נחבל בפניו. דלמא הלכה כמ"ד שמעידין עליו אפי' לאחר ג' ימים וכתו' שכ"כ הרבנים מוהרר"א ומהרי"מט וגם בדברי ריבות סימ' י"ד כתו' להקל ואע"ג דכתב בש"ע סי' י"ז סך"ח דלא נתחוורו דברי ר"ת בזה בעיני האחרוני' וכבר כתב מהריב"ל בח"א בתשובה סי' ט"ו בסופו דלא נחשב לס"ס הואיל שרבו הפוסקים בחכמה ובמנין להחמיר מ"מ בנ"ד נחשב לספק דהלא מי יאמר נגד ר"ת שרבו בחכמה ועוד דלא כתו' רק דלא נתחוורו דבריו להם ולא כתב כמו שכתב לעיל סעיף ך"ה היכא דכל גופו שלם אפילו אין שם פרצוף וכו' כי שם כתב שחלקו עליו כל האחרונים. והנה בתשובה אחר כבר כתבתי דמשמע מדברי התלמוד שילהי יבמות גבי פיסקא ר"י אומר וכו' כר"ת משום דרצה לפשוט דר"י לקולא פליג מהא דאנסבוה רבא לדביתהו בתר ח' יומי וכו' ודחה תלמודא דשאני מיא דצמתי והא אמרת מיא מרזו מכה וכו' ויש להקשות מכה מאן דכר שמיה ודקארי מאי קארי ליה אלא ודאי דידוע להגמרא דעובדא דהתם מיירי שנחבל בפניו דאל"כ קשה איך הי' רוצה לפשוט מההוא עובדא דר"י לקולא הלא באין לו מכה אפי' רבנן סברו דמעידי' אפי' אחר ג' ימים. וגמרא דמשני הני מילי היכא דאיכא מכה ר"ל מקום מכה מרזו אבל צדדים מכה צמתו ועדיין יכולין להכיר בו שהוא הוא וכן משמעות רש"י שם ע"ש. וכן מצאתי בדברי ריבות בתשובה ט"ו כדברי שדקדק כן מדברי רש"י וא"כ הוי שפיר ספק ויכולי' אנו לצרף לספקות הנ"ל:
<b>ועיקור</b> העדות שיש לסמוך עליו בנ"ד הוא העדות מכמר מאסל כמו שכתב מר ג"כ אך דלכאורה יש לפקפק דמחמת הנאתו אומר כן כדי שיתנו לו טובק אמר שלא הרע לשום יהודי ולא עוד אלא שעשה טובה לאהרן. לכן סיפר שעשה לו טובה וביקר אותו והמתין עליו וגם הוה לוקח אתו עמו רק שהסיבה היה שמת והיכא דשייכי בה חיישינן דשקורי משקר כההיא דנטל אספסת' בשבת' וכו' אך נלפע"ד דהתם שאני דהנאה תליא במה שאומר שהרג לפלוני על שלא שמע לו לקטול אספסתא בשבת דמחמת זה יתיירא היהודי לנפשו שלא יהרג ויקטול ליה אספסתא בשבת. אבל נ"ד אין שום הנאה יגיע לו מחמת שאמר שמת רק מה שהטיב עמו ולא אמר שהטיב עמו לאחר מיתה רק כשהי' בחיים וא"ל שירא לנפשו שלא יגיע לו הנאת נתינת הטובק אם לא יאמר כן שמת משום שישאלו למה הניח אותו מושכב תחת האילן ולא לקח אותו עמו זה אינו דהלא נתינת הטובק אינו כל כך הנאה גדולה ולאותו הנאה מועטת סגי הי' במה שאמר שהטיב עמו בזה שביקר אותו שהמתין עליו יום אחד א"כ לא מוכחא כלל וקושטא קאמר:
<b>ומה</b> שמכחישי' הבעלי מלחמות זה את זה דמזה נראה שמת בחולי ומהב' נראה שמת מחמת דריסות רגלי הסוסים. ראיתי שפשוט בעיני מר לסמוך על דברי ש"ע באה"ע סי' י"ז ס"ט והם דברי הטור שכתב בשם תשובת הרא"ש וממשנה ערוכה דיבמו' היכא דאחת אומרת מת ואחת אומרת נהרג דסברי ר"י ור"ש הואיל שזו וזו מודים שאין בעלה קיים הרי אלו נישאו וכבר ק"ל דהלכה כר"י ור"ש נגד ר"מ מ"מ יש לדחות דלמא דוקא בנשים צרות דינא הכי אבל לא בשאר עדות וביותר נלפענ"ד לכאורה עדין צריך תלמוד דהלא הא דקי"ל דבעדות אשה א"צ דרישה וחקירה משום דפסקינן כר"ע בשלהי יבמות דסבר דלדיני ממונות מדמינן. א"כ היכא דמכחישין זה את זה בחקירות אפי' בדיני ממונות עדותן בטילה כמבואר בטור ח"מ סי' ל' בש"ע ס"ב א"כ לדברי הרמב"ם דכתב בהל' עדות פ"ב ופ"ג דהכחשה בגוף המעשה חשוב כהכחשה בחקירו' ועדותן בטילה והובא בש"ע בסעי' הנ"ל וא"כ לפי דבריו ג"כ בנ"ד עדותן בטילה וממתניתן הנ"ל אין ראיי' משום דצרה שאני אע"ג דב"י תמה בסי' ל' וגם בכ"מ פ"ב הניח בצ"ע למה עדותן בטילה הא אין העד' ניזומי' על ידה. כבר נתן הלחם משנה שבח לטעם הנ"ל לתרץ דטפי עדיף חקירות שכתב רבינו שהם בגוף המעשה כיצד הי' מחקירות זמן ומקום שהם חוץ מהמעשה וכו'. ובהני חקירות שכתב הרמב"ם שהם בגוף המעשה בדין הוא ודאי שאם אמר אינו יודע שעדותן בטילה ולא הוצרכו בגמרא לתת טעם גבי חקירת מפני דשייך בהם הזמה אלא הואיל והם דברי חיצוני' למעשה כמו הבדיקה הוצרך הגמר' לתת טעם על כך.
<b>והנה</b> מצאתי בספר חלקת מחוקק על הא"ע שהרגיש גם בזה ומתמי' בתמי' קיימת על הרמב"ם והרא"ש וגם על הב"ח שהפריז על המדה אך לפענ"ד נראה דלדברי ר' יוחנן דאמר שם דף קי"ח ע"א רישא אפילו תימא ר"מ ובהא אפי' ר"מ מודה דכל לא מת בעדות אשה לאו הכחשה היא וכתבו תוס' שם דיש לפרש בצרות דוקא איירי וטעמא דלא מת דלא הויא הכחשה שמכחיש צרתה ואין לנו להאמינה ולכך תינשא אבל זו אומרת מת וזו אומרת נהרג הויא ודאי הכחשה כיון ששתיהן באו להתיר עצמן. ואין מכוונות דבריהם דאמר' בדדמי ואין יודעת אמתת הדברים עכ"ל ומדסברו ר"י ור"ש דינשאו אע"ג דהכחשה בגוף המעשה ע"כ לומר דבכה"ג גבי עגונה הקילו. משום דשוב אין לחלק בכה"ג בין צרה לשאר עדות (אף לדברי ר"מ דאמר שם דברישא נמי פליגי. א"כ סבר שאין לחלק בין רישא לסיפא) ולעולם לא שייך ה"ט הואיל דצרה היא אין לנו להאמינ'. אבל היכא דע"א אומ' מת ועד א' אומר נהרג דהוי הכחשה בגוף המעשה עדותן בטילה. ולא שמעינן ממתניתן משום דאיכא למימר צרה שאני. וכדי דלא תימא דהלכה כר"א הואיל דר' יוחנן נשאר מוקשה דאליב' מתניתן בתרא אתיא דלא כמאן וכו' (וכבר האריך בזה הרא"ש בפסקיו לתרץ דמ"מ קי"ל כר"י משום דלסברת המקשה דסבר דע"כ דאשה אומרת לא מת מיירי אפי' בצרה:
דאי לאו הכי היינו רישא עד א' אומר מת ועד א' אומר לא מת ושם הקשה תלמוד'קשיא ע"ש אבל ר"י לאותה קושי' לא חש דמוקי מתניתין באשה דעלמ' ומתניתין נקט בין בעד כשר ובין בעד פסול) לכן בא לאשמעינן הטור בזה בתשובה זו דלא תימא דהלכה כר"א וא"כ לא שמעינן ממתנית' דאחת אומרת וכו' להיכא דאומר עד א' וכו' משום דאיכא למימר דבצרה דוקא אמרינן הכי ולכן בא הרא"ש בתשובה לומר דהלכה כר"י דלא פליג ארישא. ובסיפא לא שייך האי טעמא הואיל דצרה היא. א"כ הכחשה הוי בגוף המעשה. ואפ"ה ר"י ור"ש סברו דבעגונה הקילו בכה"ג ותנשא אע"ג דלדברי הרא"ש הנ"ל דשם סיים דאי הלכה כר"א משום דר"י נשאר מוקשה מוכרח דהכחשת צרה הויא הכחשה כסתמא בתראה א"כ לפי זה נשמע מן הדא שכתב הטור בסי' הנ"ל דף מ"ח באו שתי צרות אחת אומרת מת ואחת אומרת לא מת וכו' דאומרת מת תינשא וכו' דהלכה כר"י ולא כר"א מ"מ כתב הטור נמי ההוא דתשובת הרא"ש הנ"ל כדי דלא לטעות לומר מחמת קושיא הנ"ל דעדות נשים לדיני ממונות מדמינן ובדיני ממונות היכא דהכחישו בגוף הענין עדותן בטילה ומחמת קושיא זו יעלה לומר דאף לדברי ר"י דלא פליג ר"מ ברישא ומחלק בין רישא לסיפא מ"מ ר"י ור"ש סברו דאין לחלק ביניהם ולעולם הצרה אפי' בכה"ג לא מהימנא קמ"ל דהרא"ש סבר דזה דוחק ומוכרחי' לומר כנ"ל וא"כ הרווחנו בזה לדברי הרב בעל ל"מ הנ"ל דחקירות בגוף המעשה עדיף טפי משאר חקירות וא"כ הואיל והקיל בזה מכ"ש בשאר החקירות כדברי הב"ח ולא מטעמי' ועוד בנ"ד יכולין לתרץ באופן שאינם מכחישי' זה את זה דהעד א' שאמר שמת בחולי טעה לומר כן הואיל דלא ידע ולא שמע מדריסות סוסים רק ידע שחולה היה ואח"כ מצא אותו מת ולא היה לו במה לתלות המיתה רק בחולי ולכן טעה לומר כן. אף דלא היה אמוד בעיניו שימות מחולי זה רק שסופו מוכיח על תחילתו מה שמצא אותו מת. ולא היה לו במה לתלות לכן טעה לומר כן. אבל השני שידע או שמע מדריסות הסוסים שדרסו עליו ולא היה אמוד בעיניו שלא ימות מחולי זה לכן אמר שדריסות הסוסים גרמו לו וזה מצא לטעות בו כמו דאמרינן בפרק היו בודקין דף מ"א היכא דעד אחד אומר שהיה ב' בחודש ועד אחד אמר ג' בחודש אמרינן דאחד מהם טעה בקביעא דירחא ובחד שיפורא אמרינן דטעה ולא שמע אף על גב דשופר עביד להשמיע שיתקדש החדש. מכל מקום אמרינן דלמא לא שמע מכל שכן דבר כזה בדריסות סוסים אינו עביד להשמיע פשיטא די"ל הואיל דלא שמעו לכן תליא המיתה בחולי אע"ג דיש כאן מקום עיון דמריש פ' סורר ומורה אמר דה"ט דאמרינן דטעי בקביעא דירחא משום דאזלינן בתר רובא ורובא דאינשי עבידי דטעו בקביעא דירחא משם משמע דלא מתרצין דברי העדים שלא יהיו כמוכחשים ואמרינן דחד מהם טעה אלא בדבר דרובא דאינשא עבידי דטעו וכן משמע מדברי הר"ן תשובה ל"ד שהביא ראיה זו הנ"ל אף דלנ"ד לא קשיא מידי משום דזה דבר מצוי מאד שלפעמים חולה לא אמוד בעיני הבריות שימות מחולי ואח"כ מת אמרו הכל דסופו הוכיח על תחילתו דמחולי מת. מ"מ לכאורה גמרא הנ"ל סותר לדברי מהרי"ק סי' קכ"א ואחרונים שהלכו בעקבות הראשונים וגם ריהטא דתלמודא דפסחים דף י"ב ע"א דפריך רבא אאביי ומה אילו דייקינן בהדי סהדי דהאי דקאמר שלש בתחילת שלש והאי דקאמר חמש בסוף חמש והוי עדות מוכחשת ומפירש"י שם וכי אפשר לומר שאין תולין שעות אלא משהו לר"מ ושעה ומשהו לר"י א"כ היאך אתה מצרף עדותן מי אמר לך שזה המקדים נתכווין לסוף שעה והמאוחר נתכווין לתחילת השעה כדי לקרבן זה אצל זה ולצרף עדותן שלא תהא ביניהן אלא שיעור טעות האדם ומה אלו דייקת בהני סהדי לחלק עדותן מצית למימר האי דאמר ג' בתחילת ג' והאי דאמר חמשה בסוף חמשה. ויש חילוק ג' שעות חסר משהו. וכיון דאין אדם טועה כ"כ בחלקת עדותן והויא מוכחשת ולא קטלינן ליה להאי ואנן ניקום ונקרב עדותן כדי שיהרג זה ע"כ הרי היכא דיש לומר כך שיהיו כמוכחשים אף די"ל איפכא אזלינן לחומרא לומר שהם מוכחשים. רק י"ל איכא למימר דשאני התם דפריך תלמודא ואנן ניקום וניקטול מספיקא ורחמנא אמר והצילו העדה את הרוצח דמחפשין זכותי' משמע היכא דלא שייך טעם זה שפיר מתרצין את דבריהם אף בכה"ג ולא חשבינן כמוכחשים ועוד י"ל דקי"ל כרבי חנינא דאמר דיני ממונות לא בעי דרישה וחקירה כדי שלא תנעול וכו' ומחמת זה אמרינן בתלמודא פרק אחד דיני ממונות דשטר שכתוב זמנו באחד בניסן בשמיטה ובאו עדים ואמרו היאך אתם מעידים על שטר זה והלא ביום פלוני עמנו הייתם במקום פלוני שטר כשר ועדים כשרים ואנו מתרצין למילתייהו בשמא אע"ג דאי בעי דרישה וחקירה לא הי' מתרצין בשמא. כדפריך תלמודא שם וא"כ דקי"ל עדות אשה לדיני ממונות מדמין ה"ה דמתרצין ומכשירים את העדים ומתרצין את מלתייהו אפי' בשמא משא"כ בדיני נפשות ואין מתרצין אלא דוקא היכי דעבידי דרובא דאינשא לטעות בזה וראיתי נמי למהר"ם מלובלין שכתב בתשובה סי' קל"ג והרגיש בזה מההיא דגמרא דפסחים ואמר שאין לו ראיה. ולפע"ד ראיה הנ"ל מספקת והשתא נמי אתיא שפיר הא בח"מ בש"ע כגון שאמר הא' בב' בחודש וכו' וטעו בעיבורא דירחא ע"כ ויש לדקדק אף דרובא דאינשי עבידי דטעו בעיבורא דירחא הלא שם בסי' רל"ב איפסקא הלכתא כשמואל דלא אזלינן בממונא אפי' בתר רובא אבל השתא ניחא דבעדות שאני ומתרצין מילתייהו אפילו בשמא משום נעילת דלת וכו'. ופשוט זה בעיני רק שראיתי בספר ש"ך על הח"מ סימן ל' שהרגיש בזה ולע"ד א"צ לפנים ועוד בנ"ד אינו אלא עכו"ם מסל"ת וכבר כתבו בשם הרשב"א דנאמן להתיר ולא לאסור. ועוד דבעל התרומות שער כ"ט והרמב"ן בתשובה סברו דגבי דיני ממונות אפי' הוכחשו בחקירות כשר ועוד אי דבר כזה הוי חקירות פליגו עליו הראב"ד ורש"י לדברי הב"י שכתב בסי' ל' וגם הרא"ש בתשובה הנ"ל א"כ כל הנ"ל ראוי להיות סניף להתירא ויפה כתב מר שיש לסמוך על האחרונים מהרי"ק ומהר"ם מלובלין לתרץ את דברי העדים שלא יהיו כמוכחשו' וגם יפה כתב מר מה שלא הזכירו מזה האח וגיסו דמלתא דלא רמי' אאינש לאו אדעתיה וכ"כ הרא"ש בתשובה כלל כ"ט ומה שפלפול שם אינו שייך כלל בנ"ד. לכן דעתי מסכמת עם דעתו דמר להתירא לכל גבר דיתצביין ומה שנראה לפע"ד כתבתי נ"ל גרשון אשכנזי.
<b>שאלה</b> <b>קיג</b> אהו' מעכ"ת עיין במה שכתב רבינו בסי' ע"ג ס' כ"ה והוא מדברי הרמב"ם וז"ל המלוה לחבירו על המשכון ומת הלוה ומלוה בין שמת לוה תחילה בין שמת מלוה תחילה הואיל ונפרע ממה שתחת ידו וכו' הרי זה נשבע בנק"ח ונוטל עכ"ל עיין בב"י שהקשה על דברי רבינו שהרי היורשים אינם צריכין לישבע אלא שלא פקדנו ותירץ שמה שאמר הרי זה נשבע בנק"ח קאי על המלוה והיורשים נשבעים שלא פקדנו ע"ש והנה לכאורה משמע ונראה שיש להקשות על הב"י שהקשה על רבינו שהרי היורשים נשבעים שלא פקדנו ובאמת טעמו ונימוקו עמו שאף את"ל שמה שכתב רבינו הרי זה נשבע קאי על היורש שפיר שהרי דין ערוכה בסי' ק"ח ס"ח וסי' י"ז שהשבועה שלא פקדנו היא בנק"ח וליכא שום חולק עליו וגם הב"י בעצמו בספרו הש"ע בס"ה כ"כ שהשבועות היורשים היא בנק"ח א"כ מן התימה על הב"י על שהקשה על רבינו אלא דהל"ל שמה שכתוב רבינו הרי זה נשבע בנק"ח קאי על היורשים והיינו שלא פקדנו שהיא בנק"ח אע"פ שאין הלשון של בנק"ח מורה על שלא פקדנו דא"כ ה"ל לכתוב סתם הרי זה נשבע שבועות היורשים וממילא אנו ידעינן שהיא בנק"ח מ"מ לא ה"ל לב"י לתקן הלשון מפני קושיא זו אלא לדחוק ולפרש דהיינו שבועות היורשים שהיא בנק"ח אלא ע"כ לומר שהב"י סובר שהשבועות היורשים אינה בנק"ח אלא בשבועות היסת א"כ מן התימ' שיהיו דבריו סותרי' למה שכתוב בסי' ק"ח שהשבועו' היורשי' היא בנק"ח כך היה מרגלא בפומי להקשות את זה והנה כאשר ראיתי בפירוש ב"ח שחיבט בפירוש דין זה מפני אותו קושיא שהקשה ב"י על דברי הרמב"ם ופירש הוא נמי על ענין שמה שכתוב הרי זה נשבע קאי על המלוה. והיורשי' נשבעי' שלא פקדנו. א"כ נמי משמע מדבריו שהשבועו' היורשי' בהיסת אמרתי איך אכניס ראשי בין הרים גדולים שזה הוא פשוט שבדעת' כתבו זאת ולא היה טועים בדין ערוכה. ולא יכולתי לעמוד על סוף דעתם. אבל עתה שחזרתי פעמי' וגם שלשי' ועיינתי להתישב זה וה' נתן לי לב לדעת את זה ופשוט שגם זה דעתם והנה אקדי' מה שתמי' לי על דברי רבינו לפי מה דסלק' דעתו של הב"י שמה שכתו' רבינו ה"ז נשבע בנק"ח קאי על היורשי' קשיא לי טובא חדא האיך כתב רבינו בין מת לוה תחיל' הא אם מת לוה תחיל' הי' המלוה צריך לישבע והיאך נוטלי' היורשי' בשבועה הרי אמרו חכמי' אין אדם מוריש שבועה לבניו ועוד שהמעיין בזה יראה שדברי רבינו סותרים למה שכתוב בסי' ס"ט סי"ד והוא דשם כתב וז"ל וכתב ב"ה ונשבעים היסת שלא אמר להם אביה' וכו' ולא נהירא מה שכתב ונשבעים היסת שלא אמר להם אביהם שלא מצינו שבועות היורשים אלא לגבות שטר שהניח להם אביהם אבל לפטור אין צריכין שבועה וכ"כ א"א הרא"ש ז"ל בתשו' והא דנשבעי' היורשים שבועה שלא פקדנו היינו כשבאים לגבות בשטר אבל להחזיק במה שתחת ידם אפילו שבועה לא בעי עכ"ל הרי לפניך דמבואר בדברי הרא"ש דאם באים להחזיק במה שתחת ידם אפילו שבועה לא בעו עכ"ל הרי לפניך דמבואר בדברי הרא"ש דאם באים להחזיק במה שתחת ידם אפילו שבועה לא בעי והיאך כתב רבינו דין זה שכתב הרמב"ם דהיורשים נשבעים דהרי הכא נמי מוחזקים שהמשכון בידם ובאים לפרוע מהמשכון ולא באים לגבות שלא בעי שבועה כלל ועוד קשה לפי מה שכתבתי למה השיג רבינו על הבע"ת שכתוב ונשבעי' היסת שמן הדין אינם צריכין כלל שבועה ולא השיג נמי על שכתוב ונשבעים היסת שמשמע שהשבועות היורשים היא בהיסת ואינו כן אלא בנק"ח כמו שכתבתי אלא שגם רבינו סבר שהשבועות שלא פקדנו היא היסת אלא דאינם צריכין לישבע כלל אבל אם היו צריכין לישבע היו נשבעים שלא פקדנו בהיסת וא"כ ק' הא כתב כאן בסי' ע"ג ובסי' ק"ח שהשבועות היורשים היא בנק"ח כך היה נראה להקשות אבל לפי ע"ד נראה שיש לתרץ קושיות אלו וזה נ"ל ברור בלי ספק ובלי פקפוק שמה שכתוב רבינו בסי' ק"ח שהשבועות היורשים הוא בנק"ח מיירי שהם באים לגבות בשטר מהמלוה או מהיורשים אם מת מלוה תחיל' ואינם מוחזקים אז צריכין לישבע בנק"ח כדין נשבע ונוטל אבל בסי' ס"ט דבאים לפטור ובאים להחזיק ממה שתחת ידם פשוט לבעה"ת או לרבינו במה דסלקא על דעתם דאם היו צריכין לישבע היו נשבעים בהיסת לפי שלא באו לגבות ומה שקשיא לי על רבינו שפסק בסי' ס"ט דאם היו מוחזקים פטורים בלא שבועה אפילו שלא פקדנו שהוא היסת אינם צריכין לישבע והכא בסי' ע"ג פסק לפי מאי דסלקא דעתו של ב"י שנשבעים בנק"ח ולפירושו מיהו שלא פקדנו צריכין לישבע והא היו מוחזקים ואינם צריכין לישבע כלל באמת לולי דמסתפינא להכניס ראשי בין ב' הרים גדולים היה נראה לפרש דברי רבינו לא כפי' הב"י ולא כפי' הבעה"ת אלא דנלפע"ד דמה שכתב הרי זה נשבע בנק"ח קאי על המלוה אבל היורש אינו צריך לישבע כלל הואיל ונפרע ממה שתחת ידו ולא בא לגבות כלל לפיכך היורשים אינם צריכין לישבע שלא נתקנה שבועה זו אלא לגבות אבל לא להחזיק ממה שבידם ומה שכתוב ואילו היה רוצה ר"ל אע"פ שאם היה רוצה היה אומר לקוח בידי והיה פטור בהיסת מ"מ צריך לישבע בנק"ח וכמו שכתב הרמב"ם בלשונו (ואכתוב בסמוך דאין אומרים מיגו לפטור מהשבועה) אבל מ"מ היורשי' אינם צריכין לישבע כלל לפי שבאים להחזיק ולכך תלה הרמב"ם במיגו שהי' המלוה אומר לקוח בידי ולא כתב נמי שהם נאמנים במגו שהם יכולי' לומר לקוח בידינו אלא דאז היו חייבים לישבע כמו אביהם ועתה שאף שאם היה אביהם חי היה צריך לישבע בנק"ח היורשי' נוטלים בלא שבועה כיון שבאי' להחזיק כמו שאם היו באים לפטור ואם הי' המלוה חי היה צריך לישבע היסת לפטור אבל היורשי' אינם צריכין לישבע הכא נמי שאף אם אביה' היה חי היה צריך לישבע בנק"ח היורשי' פטורים בלא שבוע' שלא פקדנו כך נ"ל פשוט לפי דעת רבינו שכת' בסי' ס"ט שלא נתקנו שבועה זו אלא לגבות חוב זה שהניח להם אביהם אבל להחזיק לא נתקנו. אבל מה לי להכניס ראשי בין הרי' גדולי' שהרי בעל הסמ"ע כתב בס' ע"ב בס"ק מ"ט וז"ל והב"י כתב ע"ז ומיהו צריכין לישבע שבועו' שלא פקדנו ור"ל אפי' לפי דעת הטור והרא"ש שכתבו בסי' ס"ט דלא תקנו שבועו' היורשי' אלא כשבאי' מיורשי הלוה ע"ש עכ"ל דמשמע שר"ל אפי' לדעת הרא"ש והטור דלא סברי שצריכין שבועה שלא פקדנו שאינם באים לגבות וזה נמי כיון שהם מוחזקי' נמי אית לן למימר דאינם צריכין שבועה כלל מודה בזה דצריכין שבועה והיא בהיסת כמו שכתבתי דמודה הרא"ש והטור לבעה"ת דאם היו צריכין לישבע היו נשבעין שלא פקדנו והיא היסת וא"כ נתבארו דברי ב"י יפה שמתמי' על רבינו ועל הרמב"ם שכתבו שהיורשי' נשבעים בנק"ח והלא היורשי' אינם צריכין לישבע אלא שלא פקדנו ובהיסת (וכדעת בע"ת והרא"ש) והטור עצמו היכא שאין באי' לגבות מהלוה אלא להחזיק אינה צריכין שבועה ובאם שצריכין לישבע אינה אלא בהיסת והרי גם הרא"ש מודה בזה שצריכין שבועה ואינה אלא בהיסת לכך תירץ ב"י הרי זה נשבע בנק"ח קאי על המלוה ואפילו מת ליה תחילה נשבעי' היורשי' שלא פקדנו. ולא אמרינן דאין אדם מוריש שבועה לבניו אלא לגבות מהלוה אבל הכא נפרעי' ממה שתחת ידם וגם המלוה היה נפרע ממה שתחת ידו לא אמרינן אין אדם מוריש שבוע' לבניו כך נ"ל לפי דעת ב"י ועוד נראה לתרץ במה שהקשתי דה"ל ליישב שזה שכתוב הרמב"ם הרי זה נשבע בנק"ח קאי על היורשי' והיינו שלא פקדנו אפשר לומר דהמעיין בדברי הרמב"ם גופא יראה שאינה קושיא שהרמב"ם כתב בפי"ג ממלוה וז"ל ואילו היה רוצה לומר לקוח בידי היה אומר הרי זה נשבע בנק"ח ונוטל ומפני מה אינו נשבע בהיסת לפי שאינו על עצמו של משכון עכ"ל הרי דאם דעת הרמב"ם שמה שכתוב הרי זה נשבע קאי על היורשי' והיינו שלא פקדנו מאי הקשה ולמה אינו נשבע היסת הא כיון שהשבוע' היא שלא פקדנו ושלא פקדנו היא בנק"ח אלא בודאי שמה שכתב ה"ז נשבע בנקיטת חפץ קאי על המלוה ואינו שלא פקדנו כך נ"ל לפי פירוש ב"י אבל לא לפי פי' הב"ח שקשיא לי' במ"ש וז"ל נראה דהכי פירושו אע"ג במלוה בשטר וכו' והטעם הואיל דכשהיה המלוה חי היה נפרע ממה שתחת ידו ונאמן במיגו דאי הוה טעון לקוח בידי ונשבע בנק"ח ונוטל הילכך גם לאחר שמת גם המלוה נשבעי' שבועו' היורשי' עכ"ל ומבואר בדבריו שמה שכתוב הרמ"בם הואיל ונפרע הוא נתינת טעם שהיו היורשי' נאמני' מלשלם וא"כ ק' לי ל"ל להרמב"ם שיהיו היורשי' נאמנים מהטעם שאם היה המלוה חי היה נאמן במיגו דלקוח תיפוק ליה שהיורשי' נאמנים במיגו דאומרי' לקוח בידינו. ועוד ק' דאם היה זה נתינת טעם להיורשי' משמע במלוה ג"כ פשוט שדינו כן וכבר מבואר דין זה דהמלוה נאמן והיכי כתב הרמב"ם דין זה שנשמע מזה שיהיו היורשי' נאמנים אלא ודאי שבא עתה ללמדינו הדין גבי מלוה עצמו. וראיה שכתב שם וז"ל ומפני מה אינו נשבע היסת עכ"ל:
והלא לא בא עתה לאשמעינן דין זה אלא שכבר מבואר. אלא ודאי שבא ללמדינו העיקר הדין ולא נתינת טעם ועוד דהלשון הרי זה נשבע ונוטל משמע נמי כן שאינו נתינת טעם הוא ואינו צריך לנתינת טעם אלא כיון שהמשכון תחת ידם נפרעי' בשבועות שלא פקדנו וכפירש הב"י ולא כפירוש מהר"רי ז"ל בב"ח זהו העולה על רוחי לענ"ד ויעיין מכ"ת בדבר:
<b>ובמה</b> ששאל אותי מכ"ת כבר ומתמיה על הרב הש"ע דנראי' דבריו כסותרי' ולי היה ג"כ נראה לפום ריהטא דסותרי' אבל לפי שעיינתי אכתוב למכ"ת שכלי ומה שדעתי נוטה בזה ליישב דהא דכתב רבינו בש"ע סי' פ"ח סכ"ט דבכ"י אפילו יש בו נאמנות כיון שאינו טורף ממשועבדי' דינו שחייב שבועה דאורייתא וקשיא למכ"ת ממה שכתוב בסי' פ"ז ס"ב והוכחת מכ"ת דאיירי בכ"י דיש מקויי' נראה בזה דהדין עם מכ"ת ומ"מ לא קשיא מידי וקודם שאכתוב למכ"ת ישובי אכתוב למכ"ת מה שק' לי על דברי מכ"ת דלמה למכ"ת לתמוה על כתיבת יד והלא רבינו מדמה כתיבת יד למלוה ע"פ א"כ היה לתמוה על מלוה ע"פ דהרי כתוב לעיל רבינו בש"ע סע"א ס"א וז"ל התנה המלוה עם הלוה וכו' נאמן וכו' אפילו מלוה ע"פ ע"ש וכתב מור"ם בהג"ה ודוקא בפני עדים ע"כ הרי דבמלוה ע"פ נמי אם התנה עמו שיהא נאמן לומר שלא פרעו לא יכול לטעון פרעתי וא"כ לפי סברת מכ"ת אין כאן שבועת מודה במקצת אפילו במלוה ע"פ דאם היה תובעו שני הלוואות בע"פ והא' בנאמנות והשני בלא נאמנות וכפר בזה דאין בו נאמנות והודה בזה דיש בו נאמנות א"כ נמי יש לנו לומר דליכא הודאה במקצת כיון דלא היה יכול לכפור בזה דיש נאמנות ולא יכול לומר פרעתי ועי' סמ"ע סימן ע"א ס"א דכתב שם אפילו בע"פ נמי קאי נאמנו' דיהא נאמן בלא שבועה. ועיי' סמ"ע סי' ס"ט סקי"ג דכתוב שם וז"ל עיין בהגד"מ דנ"ל דאף אם לא כתב בו שיהא נאמן בלא שבועה מ"מ דינו דנוטל בלא שבועה כדין נאמנות במלוה ע"פ עכ"ל הרי דמשוה נאמנו' דכ"י למלוה ע"פ א"כ היה למכ"ת להקשות על מלוה ע"פ ובאמת ק' להרמב"ם דלא מצינו שבועה דאורייתא במלוה ע"פ אם לא בשאין בו נאמנו' ועוד עיין נא מכ"ת מה שכתב הסמ"ע סי' פ"ח ס"ק נ"א וז"ל וזהו דלא כמ"ש המ"מ בפירוש להרמב"ם איך שס"ל דאם יש נאמנות לא מחשבא הודאה דהרי בלא הודאתו נמי מתחייב ובאידך ה"ל כופר בכל עכ"ל הרי בפירוש כתוב כן דלא אמרינן כיון דלא היה יכול לכפור לא הוי הודאה במקצת ודלא כהרמב"ם ודוקא אם הוא שיעבוד קרקעות וטורף אז אמרינן דלא שייך מודה מקצת. והא דכתו' רבינו בש"ע בסי' פ"ז ס"ב תבעו ר' והודה ק' והוא בעניין דלא היה יכול לכפור באותו מנה כגון שאותו מנה הוא מעשה ב"ד לא מיקרי הודאה במקצת נ"ל דדוקא מעש' ב"ד וה"ה פסק דין דהוא נמי מעשה ב"ד והוא נמי שיעבוד קרקעות ואותו מקצת דהודה שהילך הוא וכן משמע מדברי הרא"ש שכתב הב"י סי' פ"ז סט"ו וז"ל דהיכא דתבעו וכו' כגון שאם היה כופר בו היה טוע' אחר מעשה ב"ד עכ"ל משמע דדוקא דאם היה כופר בה היה טוען אחר מעשה ב"ד אבל אי לאו הכי לא וטעמו משו' שהוא נמי שיעבו' קרקעו' וכן הוא בפירוש בדברי הרא"ש בפרק האשה שנתארמל' וז"ל משום דכתוב שיעבוד קרקעו' הוא ואפי'לבתר דתקינו רבנן דכתובה נגבי' ממטלטלין לפי שאינו יכול לומר פרעתי כר' יוחנן דאמר הטוען אחר מעשה ב"ד לא אמר כלו' הילכך ה"ל האי מנה הילך עכ"ל וא"כ הא דאמר ר' יוחנן הטוען אחר מעשה ב"ד הבו דלא לוסיף עלה דדוקא בזה דהוי כמו שטר כדכתב הרא"ש שם בשם ר"י וז"ל ופי' ר"י כ"ע מודה דחייב לה מנה פירוש דאינו יכול לכפור באותו מנה שהטוען אחר מעשה ב"ד לא אמר כלו' הילכך ה"ל כאילו יש לה שטר והוי שיעבוד קרקעו' עכ"ל (וכן הביא בטור א"ה סי' צ"ו סי"ח עיין שם) אבל גבי כת"י ומלוה ע"פ אע"פ דיש בו נאמנות כיון דלא מיקרי שיעבוד קרקעו' לא מיקרי הילך ומה דאינו יכול לכפור מחמת נאמנות לא מיקרי הילך ועו' דבשלמא גבי מעשה ב"ד הוי כמו שטר ושטר כגבוי דמי וכיון דהוא מודה הוי כבר כגבוי והוי הילך אבל בכ"י בנאמנות לא הוי כשטר ואינו נקרא כגבוי ולא נקרא הילך. וא"כ הבו דלא לוסיף עלה ודו"ק. ועוד נ"ל דמעיקרא דדינא פירכא דאפילו אם יש שם נאמנות דאם הוא סתם נאמנות ולא כשני עדים יכול לטעון פרעתי במיגו דהיה יכול לפטור עצמו בטענה אחרת ונאמנות במקום מגו לאו כלום הוא וכן משמע מדכתוב מור"ם בהג"ה בסי' ע"א ס"א על מה דכתב המחבר בס"א וז"ל ואם התנה עמו שיהא נאמן כשני עדים וכו' כתוב מור"ם עלה וז"ל ואפילו היה ללוה מיגו דהיה אפשר למפטר עצמו בטענה אחרת לא מהימנינן ליה במיגו נגד נאמנות עכ"ל הרי דמשמע מדברי מור"ם דדוקא אם האמין עליו כשני עדים לא היה יכול לפטור עצמו בטענה אחרת אבל בסתם נאמנות יכול לפטור את עצמו ויכול לטעון פרעתי במיגו דהיה יכול לפטור עצמו בטענה אחרת ואחר כך מצאתי סברא זו בסמ"ע סי' ע"א סק"ה עיי' שם דמוכח מתשובת הרשב"א כן ומוכח נמי מדברי מור"ם כן דנאמן במיגו נגד נאמנות סתם והכי נקטינן אע"פ דהשיג עליו הסמ"ע וכתו' דהוא קצת דוחק מכל מקום כיון דמשמע כן מדברי מור"ם ומתשובת הרשב"א ראוי' לסמוך עליהם ודוקא דהאמין עליו כב' עדים דאז הוי מיגו במקום עדים וא"כ אין מקום לתמיהת מכ"ת דאף דיש בו נאמנות אפשר למפטר עצמו בטענה אחרת ואף דאינו משמע כן מדברי הב"י דפסק כן בש"ע וסתם דמהני נאמנות סתם מכל מקום מודה בזה דאם נראה לב"ד דהיה יכול לפטור עצמו בטענה אחרת וטען פרעתי ואף דלא סבר הכי מכל מקום מכח טעם זה לא מיקרי הילך ואף אם לא היה יכול לפטור את עצמו בטענה אחרת אינו נקרא הילך משום טעם זה ודו"ק.
<b>ומה</b> שמתמה על דברי רבינו שתלה הטעם בשטר שחשוב כשיעבוד קרקעו' שיפה כוחו לגבות מן המשועבדי' נראה דהא כתוב ב"י דהם דברי הרמב"ם וכתב הר"ן והב"י וז"ל אבל הרמב"ם כתוב שאין מודה מקצת וכו' וסיי' שם ולפי דבריו הא דאצטריכנא הכי לטעם דשעבוד קרקע לר' חייא דאמר הילך חייב אבל לרב ששת לא צריכנא וא"כ אפשר דרבינו איירי בשאין נאמנות אבל אם יש נאמנו' פשיטא ליה דליכא הודא' במקצת ומטעם הרמב"ם הנ"ל דלא היה יכול לכפור והא דכתב רבינו הטעם מכח הטריפות משועבדי' י"ל דכתב כן אליבה דכ"ע אפילו לר' חייא דאמר הילך חייב אבל לפי מה שכתבתי לעיל דהרא"ש אינו סובר כן אלא דוקא במעשה ב"ד הוא דה"ל הילך אבל בכ"י אפילו יש בו נאמנות אינו נקרא הילך א"כ לא איירי בזה הטור דא"כ הוא סותר למה שכתוב הרא"ש אלא נ"ל ליישב דתחילת דבריו סעיף ל"ט וז"ל הוציא וכו' עד שבועות התורה הם דברי הרמב"ם והרמב"ם ס"ל דוקא באין נאמנות וכדכתב הרב המגיד והב"י אבל מכאן ואילך הם דברי עצמו ולדעתו כתו' כן דאפי' ביש נאמנות לא מיקרי הילך כיון דלא יפה כח לטרוף מן המשועבדי' ולכך כתוב טעם דנראה לנו דהוא סובר נמי כהרא"ש זה נ"ל ברור גרשון אשכנזי.
<b>שאלה</b> <b>קיד</b> שלו' לאהו' מחותני המופלא הגאון מהרר"מ שטערין יצ"ו ע"ד מ"ש מכ"ת במ"ש הטור ח"מ סי' רמ"א בשם הרמב"ם וז"ל כתב בטור ח"מ סי' רמ"א כתב הרמב"ם כשם שהמוכר צריך לסיי' הממכר כך הנותן כו' ובש"ע הביאו ג"כ דעה ראשונה ומשמע שדעתו לפסוק כן כי כן דרכו בש"ע כמ"ש בתשו' מ"ע בעל ע"מ כו' עכ"ל דמר:
<b>תשובה</b> הנה במחילה מכבודו מכ"ת לא כיון יפה האמת הוא שכן כתב בתשו' מ"ע סי' צ"ז וז"ל דע כי המחבר ההוא רבן של כל בני הגולה וזה דרכו בש"ע הקבוע להוראה להביא תחילה הדעת היותר מוסכמת והיכא דאיכא למיחש לסברא אחרת מייתי לה בשם א"כ מה שסתם תחלה כדעת הגאוני' להתיר הוא פסק גמור כו' עכ"ל אבל האמת יעשה דרכו שאין כוונתו כי אם שכן דרכו של הש"ע להביא תחלה הדעה היתר מוסכמת בסתם ואח"כ מביא דעת אחרת דאיכא למיחש לה ג"כ בשם י"א וכמו דאית' בנדון ההוא בשבירת עצם האמצעי למעלה מצומות הגידין. אבל כשמביא גם הדעת הראשונה בשם י"א כמו בנ"ד ואח"כ כתב ויש חולקין נראה יותר שאין דעתו מסכמת עם הדעה הראשונה דאל"כ ה"ל לסתום ולא לפרש י"א זה נ"ל לע"ד פשוט וברור:
<b>ואעיקרא</b> דדינא של הרמב"ם האמת אגיד ולא אכחד שאין מדרכי למיחת נפשי לפלוגת' כת של קודמים כגון זו שמחלוקת ישנה היא וכבר כל האחרוני' רדפו והשיגו את הרמב"ם בזה ואף גם זאת אם נמצא עוד באיזה מקום בש"ס דמשמע דלא כוותי' מה יתן ומה יוסיף אטו כי רוכלא למני וליזל כל המקומות שנראי' סותרי' את דבריו ולולא שמסתפינא הייתי אומר שדעתו הוא גבי מתנה כמו גבי מכר. וגבי מכר היינו טעמא משום דלא סמכה דעת הלוקח כמ"ש בפ' כ"א מהל' מ"ו ה"ה נמי הוה הטעם גבי מקבל מתנה דלא סמכה דעתו. והיינו דוקא היכא שסתם ביותר כגון שלא פרט ולא ייחד לו מקום כלל אבל היכא שאמר בית בבתי אני מוכר לך שייחד לו עכ"פ בית אעפ"י שלא ייחד איזה בית. וכן דקל שבדקלים שסיים לו עכ"פ קצת. שבית בבתי' הוא דבר מסוים סמכה דעת המקבל וקנה ובזה הלכו להם כל הראיות לסתור דברי הרמב"ם ונכון הוא בעיני שזה הוא דעת הרמב"ם ולכן דקדק הרמב"ם וכ' כיצד הכות' לחבירו קרקע מנכסי כו' ולא כ' כיצד הכותב לחבירו שדה מנכסי קנויה לן וכו' אלא לארויי בא דוקא קרקע לא הוה דבר מסוים אלא דבר כללי יותר משדה כמ"ש הטור ח"מ סי' רי"ח אבל שדה דלא הוה דבר כללי מקרי דבר מסוים לענין זה דסמכא דעתי:
<b>ואין</b> להקשות מדכתב הרמב"ם אבל אם אמר לו חלק כך וכך בשדה פלוני' הואיל וסיים השדה וכו' ולא קאמר אבל אם אמר שדה מנכסי או משדותי נתון לך נוטל הפחות שבשדות משמע שאם אמר שדה משדותי נתון לך לא קנה כלום. י"ל לעולם ה"ה אם אמר שדה משדותי כו' קנה הפחות שבשדות והא דכתב אבל אם אמר לו חלק כך וכך בשדה פלוני כו' היינו משום שזה הוא משנה בפ' בית כור ומשם יצא לו החלוק הזה לכן נקט לשון המשנת כדרכו תמיד:
<b>חדא</b> ועוד קאמינא שאפשר שלרבותא נקט הרמב"ם דין זה כי יש ודאי אלו אמר בית בבתי או שדה משדותי קנוי לך פשיטא שקנה וסמכה דעתי' כיון שחלקו שיהי' לו הוא עומד בפני עצמו ואינו צריך לחלוף כלל אעפ"י שאין אנו יודעים איזה בית או שדה הוא שלו מ"מ כשיוודע איזה הוא הרי הוא עומ' בפני עצמו משא"כ בחלק כך וכך בשדה פלוני שאין חלקו מבורר ועדין צריך לחלוק ה"א דלא קנה דלא סמכה דעתו קמ"ל. וא"כ הוא דעת הרמב"ם לא קשה כלום עליו מהא דאמרינן פ' מי שהוציאה (דף מ"ט ע"ב) מי שבא בדרך וחשכה לו והי' מכיר אילן או גדר ואמר שביתתי תחתיו לא אמר כלום ואם אמר שביתתי בעיקרו מהלך ממקום רגליו עד עיקרו כו' וק"ל' אמנם מאחר שה"ה הביא כמה ראיו' לסתור דברי הרמב"ם ולא נחית לחלק כמ"ש ואפ"ה לא הביא הראיות של מכ"ת. צריכין אנו לומר שאין משם לא ראי' ולא סתירה לדברי הרמב"ם כי מה ענין קנין שבית' לקנין מתנה או מקח שמקח או קנין שתלוי בדעת אחרים י"ל שלא קנה אם לא דבר מסוים וה"ה איפכא כשיש דעת אחרת מקנה קונה יותר וק"ל. ותמהני על מכ"ת לפי סברתו שמדמה קנין שביתה לקנין מקח ומתנה ה"ל להקשות מכ"ש אשארי פוסקים דחולקי' על הרמב"ם וס"ל שמקח ומתנה נקנין אעפ"י שלא סיים המקו' כ"כ דהיינו אליבא דרבה דמפרש טעמי' דרב משום דלא מסיים אתרי' אבל האמת יעשה דרכו שאין קנין שביתה וקנין מקח ומתנה דומין כעוכלא לדנא כן נ"ל ברור גרשון אשכנזי:
פלפול יפה מחידושי רשב"א
<b>שאלה</b> <b>קטו</b> הנה צריך אני להעתיק הגמרא חולין (דף ט"ז ע"ב) וגם דבור תוספ' ואח"כ נבוא לבאר חידושי הרשב"א וז"ל הגמרא בעי רבא תלוש ולבסוף חברו לענין שחיטה מאי ת"ש היה צור יוצא מן הכותל או שהיה קנה עולה מאליו ושחט בו שחיטתו פסולה הכא במאי עסקינן בכותל מערה דיקא נמי דקתני דומיא דקנה עולה מאליו ש"מ ת"ש נעץ סכין בכותל ושחט בה שחיטתו כשרה שאני סכן דלא מבטל לה. ת"ש במחובר לקרקע שחיטתו כשרה דלמא פרושי קמפרש לה מה מחובר לקרקע סכין דלא מבטל לה. אמר מר נעץ סכין בכותל ושחט בה שחיטתו כשרה אמר רב ענן אמר שמאל לא שנו אלא שהסכין למעלה וצואר בהמה למטה אבל סכין למטה וצואר בהמה למעלה חיישינן שמא ידרוס והא קתני בין שהסכין למטה וצואר בהמה למעלה בין שהסכין למעלה וצואר בהמה למטה אמר רב זביד לצדדין קתני סכין למטה וצואר בהמה למעלה בתלושה סכין למעלה וצואר בהמה למטה במחובר רב פפא אמר בעופא דקליל. עכ"ל הגמרא:
<b>תוספת</b> תלש ולבסוף חיברו לענין שחיטה מאי תימא מאי קמבעי' לי' הא אסיקנא לעיל דלר' דיעבד כשר ולר' חייא כשר נמי לכתחלה ואי לא ידע הנהו ברייתו' מ"מ על כרחך יש להוכיח ממתני' דתלוש ולבסוף חברו בדיעבד כשר ולא לכתחלה דאפי' מוקי מתני' במחובר מעיקרו ואסור לכתחלה שמא ידרוס הכי נמי תלוש ולבסוף חיברו יאסור לכתחלה מהאי טעמא וי"ל דאליבא דר' מיבעי' לי' דדלמא הוה כתלוש וכשרה כדאמרינן לעיל או שמא לר' אין חלוק בין תלוש ולבסוף חברו למחובר מעיקרו ופסולה ומתניתן דמכשיר דיעבד כר' חייא ולכתחלה לא שמא ידרוס ובריית' דמכשיר לכתחלה בעופות דקליל כדמשני לקמן אעג"ב דקתני בה בהמה. א"נ כר' זביד דאמר לצדדין קתני ובצוא' בהמה למטה שרי לכתחלה אפי' במחובר מעיקרו וכשצוא' בהמה למעלה אסור לכתחלה שמא ידרוס ובכל מחובר איירי וקא בעי למיפשט מברייתא דהיה צור יוצא מן הכותל דשחיטתה פסול וע"כ רבי היא אבל קשה דהיכי מצי לאוקמי' מתני' כר' חייא הא פסיל צפורי במחוברת במתני' אפי' דיעבד ואמאי דהוה בעי לאוקמי לעיל מתני כר"ח ל"ק דלא קיימי מסקנא הכי עכ"ל התוספת הצריך לענינו:
<b>והקשה</b> בחדושי רשב"א איך הבין הפשטן דברייתא בלא בעיית רבא הלא קשיא רישא ומציעת' לסיפ' ולמה סירס בפשטות והבריית' והנה נלע"ד לתרץ שהפשטן ידע שפיר לתרץ הבריית' הא דאית' ששחיטתו כשרה בדיעבד היינו לא בטלו וסיפא איירי בבטלו והוא הבין שמבעי' ליה לרבא היכא שבטלו לכן רוצה לפשוט לו מסיפא ורבא דחי שהסיפא מיירי בכותל מערה והצור יוצא ממנו מתחלה לפיכך שחיטתו פסולה ודיקא נמי וכו' אבל היכא שהיה תלוש מתחלה ואח"כ חברו ובטלו קמבעי' ליה ולפ"ז קשה ליה להפשטן הלא לפי זה ג"כ בעיותך נפשטת להיתר כי איכא למידק למה נקט התנא כותל מערה דוקא למה לא נקט כותל בנין ובטלו אלא עכ"ל שאפי' בטלו שחיטתו כשרה בדיעבד ממילא נפשט בעיותך אלא עכ"ל לפ"ז שהתנא אתא לאשמעינן שבכותל מערה אפי' חישב לתולשו מ"מ כל זמן שלא תלשו הרי הוא כמחובר וא"כ הוא איכא למידק מדיוקא דוקא בכותל מערה לא מהני מחשבתו אבל בכותל בנין מהני מחשבתו ולכן אמר ת"ש נעץ סכין בכותל כו' ולפי דבריך הוה זה משנה יתירה כי סתם סכין מחשבתו לחזר וליטלם משם בשלמא בלא דחיית הבעל האבעי' היה אפשר לומר שאין זה משנה יתירה כי אלו לא נשנה המציע' הוה אמינא שהסיפא מיירי בתלוש ולבסוף חברו ודעתו לחזור ולקחנו משם ואפי' הכי שחיטתו פסולה שאינו דומה לויקח את המאכלת ע"כ תנא מציעת' שבדבר שדעתו לקחנו משם שחיטתו כשרה ממילא ידעינן שהסיפא איירי כשבטלו אבל לפי הדחיי' שקאמר דיקא נמי וכו' אין מקום לטעות בסיפא א"כ קשה הלא המציעת' הוה משנה שאינה צריכה ואין להקשו' גם לפי דעת הפשטן מתחלה קשה הלא הרישא הוא משנה שאינה צריכה י"ל שהפשטן סבר שבאמת יש ג' מיני מחובר בתלוש מעקרא א' כשאמר להדי' שהוא רוצה לחזור ולתלשו וב' בסתם שלא אמר ולא מידי ג' שאמר בפירוש שהוא מבטלו וכשאמר בפי' שהוא מבטלו אזי שחיטתו פסולה ובשנים הראשונים לכתחלה לא ישחטו ואם שחטו שחיטתן כשירה ואם לא תנא אלא הרישא או המציעת' ה"א שזה איירי כשאמר להדיא שאינו מבטלו אבל מן הסתם ה"א שאפי' בדיעבד שחיטתו פסולה לכן נקט בתרתי ששחיטתן כשירה ממילא מוכרח שהסיפא מיירי כשביטלה בפי' אבל לפ"ד הדחיי' שאמר דיקא נמי כו' א"כ קשה הלא האבעי' נפשטת ממילא להיתר בדיעבד. דאל"כ ה"ל לאשמעי' רבותא אפי' בכותל בנין שחיטתו פסולה אלא עכ"ל דאפשר לומר דהסיפא מיירי בכותל מערה אעפ"י שדעתו לתולשו וזה אינו בכותל בנין כי אם דעתו לתולשו שחיטתו כשירה א"כ קשה נעץ בכותל כו' למה לי הלא מדיוקא דסיפ' שמעינן לי' ודו"ק:
<b>רב</b> פפא אמר בעופא דקלילא. נלע"ד דה"ק בין שהסכין למעלה וצואר בהמה למטה היינו אפי' במחובר או שהסכין למטה וצואר הבהמ' למעלה ג"כ במחבר אבל איירי בעופא דקלילא משא"כ הריש' דמיירי אפי' בבהמה ובזה א"ש דנקט בהמה בסיפא אעפ"י שאיירי בעוף כי שיטפא דרישא נקט אבל אי גם הרישא איירי בעוף לא א"ש וק"ל ובזה מתורץ ג"כ מה שהקשה רש"א אמאי קא משני לעיל דהך ברייתא דבכל שוחטין בין בצור דמכשיר לכתחלה אתי' כר"ח הא כר' נמי מצי אתי' ושאני עוף דקלול כי א"א לומר שאתי' כר' כי ר' ס"ל בבריית' שאפי' סכין למעלה וצואר בהמה למטה דיעבד אין לכתחלה לא וברייתא דבכל שוחטין כו' משמע שאפי' בהמה יש לשחוט לכתחלה אם סכין למעלה כו' וק"ל.
<b>ומה</b> שהקשה עוד אמאי קמשני מכח הך ברייתא דר"ח מכשיר לכתחלה במחובר ומתני' לא אתי כותי' אימא ר"ח נמי לא מכשיר אלא בדיעבד ומשום שמא ידרוס ומתני' אתי' כוותי' והכי שאני עופות דקליל נלע"ד דל"ק מידי דבכל מקום שנקט השוחט סתמא היינו כדרך השחיטה הסכין למעל' ואפ"ה קתני במתני' דיעבד ור"ח ס"ל גבי סכין למעלה כו' שאפי' לכתחלה שוחטין וק"ל ומה שתירץ הוא לא נהירא לע"ד גרשון אשכנזי:
<b>שאלה</b> <b>קט"ז</b> ממרא טבא צפרא. טבא. לאהו' מחותני הגאון המופלא והמופלג כמהר"ר שבתי הכהן פאר נר"ו אהו' ידידי ידיד נפשי באשר שדברי דודי' דברי מכ"ת חביבי' עלי ביותר לא נחתי ולא שקטתי עד אשר שמתי עין עיוני על דברי התו' פ' כ"ה (דף קי"ב) ד"ה הלכתא וכו' ולשפוט צדק אם דברי התוספ' ודברי הרשב"א הם מתנגדי' הגם שהעיון קשה עלי קצת שקלני מראשי מן עת אשר פניתי ממכ"ת ללכת לביתי מ"מ אין חשק כחשק התורה ע"כ אזרתי כגבר חלצי ועיינתי ומצאתי שדברי הרשב"א ודברי התוספ' אינם סותרי' זא"ז כלל כי עד כאן לא כתבו התוספ' התם (וז"ל ומיהו ע"כ אין ראי' משם דהא אפי' וכו' וע"כ התם הוה טעמא משום דמין במינו מדאוריית' בטל ברוב ובכלי מקדש אוקמוהו אדאורייתא עכ"ל) היינו דוקא לענין זה שאין אנו חוששין למה שנתערב טעם בשר חטאת בבשר שלמים ונתמעט אכילתו שאסור לזרים ולנשים. אבל לענין אסור נותר דהיינו שהכלי נאסר כבר בנותר בזה אין אנו אומרים חד בתרי בטל ונחזור ונבשל באותו הכלי שכבר נאסר ומוכרחי' אנו לומר כן דאל"כ הוה קשה ל"ל להגמרא לתרץ (בפ"ב דע"ז) כדרב נחמן דאמר כל יום נעשה געול ולמה לא מתרץ בפשיטות שאני התם בקדשים שאקמוהו אדאורייתא. אלא עכ"ל שמעולם לא עלה על דעת התוספת לומר חלוק זה אלא לענין מעוט באכילתו אבל לא לענין הכלי שכבר נאסר בנותר וא"כ דברי הרשב"א שרירין וקיימין כי ראייתו היא ממ"ש התם שלא חל שם נותר על הכלי אם תוך זמן היתירו בשלו בו והיינו משום שנקלש האיסור אבל לא משום שבכלי מקדש אוקמוהו אדאוריית' דאי לא הוה נקלש הטעם רק היה נותר ממש לא היינו מתירין לחזור ולבשל באותו הכלי שכבר נאסר בנותר וק"ל. ולענ"ד כוונתי לדעת גדולי' דעת מכ"ת ודעת הגאון מהרר"י ואם יש למכ"ת דרך אחרת בזה יודעני ולע"ד דברי נכוני' בטעמי ונימוקי רק שאינני אוכל לכוין דעתי בכתב. ושלום ואורך ימים בימינה אלו הלומדים לשמה כ"ד הטרוד גרשון אשכנזי:
<b>העיקור</b> שכחתי ומ"ש הרשב"א וכענין שאמרו לענין בשר בחלב בדגים שעלה וכו' אין רצונו להביא ראי' מוחלטת משם שאיירי בבשול כי איכא למימר אעפ"י שהתם לא שרי כי אם עלו דוקא מ"מ כאן שרי בנ"ד כי הטעם שנשאר בהכלי כבר נקלש וע"ז מביא ראי' שיש חלוק בין טעם מועט וטעם מרובה ודוק. לאחר כתיבתי זאת עיינתי בחידושי הלכות של מהרר"ם מלובלין ומצאתי שכתב וז"ל בא"ד ומיהו ע"כ אין כאן ראי' משם וכו' אלא שיש לעיין א"כ דזה מותר אפילו לכתחלה מן התורה מטעם מין במינו בטל מדאוריית' א"כ לא משכחת נותר מדאוריית' בכלי הנבלע מבשר קדשים ולמה באה המצוה בתורה וכל כלי נחושת אשר יבושל בו ומורק ושוטף במים וצ"ע שם בתוספ' בזבחים עכ"ל והנייא לימאד כי מתוך דברים אלו מוכח שיפה כוונתי ומה שהניח הוא בצ"ע לא קשה ולא מידי כי מעולם לא עלה על דעת התוספת להתיר כלי שכבר נאסר משום שבטל ברוב ומדאוריית' מין במינו בטל ברוב כי גזרות המלך הוא ודוק משא"כ לענין זה שיהא הבשר נאכל בזמנו וכדינו אעפ"י שמעורב בו טעם חטאת שיש לו זמן אחר ודין אחר בענין זה לא מצינו גזירות המלך ע"כ יש לנו לומר שאוקמוה אדאוריית' וק"ל נ"ל גרשון אשכנזי.
<b>שאלה</b> <b>קי"ז</b> אהו' ידיד נפשי מה שהקשית לשאול מ"ש הטור בסימן מ' בשם הרמב"ם כתב לו בשטר הריני חייב לך מנה אע"פ שאין שם עדים כו' אעפ"י ששניהם מודים שלא היה לו אצלו כלום שכבר שיעבד עצמו כמו שנשתעבד הערב עכ"ל משמע שהטעם שהוא חייב הוא משום דהוה דומי' דערב שמשעבד נפשו בשטר בלא עדים דהיינו לאחר חיתום שטרות דליכא שם למימר אגב דהימני' דאיירי אף לאחר מתן מעות א"כ קשה הלא הרמב"ם גופי' ס"ל דלא משתעבד הערב אפי' קודם חיתום שטרות אם הוא לאחר מתן מעות כמ"ש בש"ע סי' קכ"ט משמו א"כ דבריו סותרים זה את זה (ומה שרצית לומר שאלו הם דברי הטור ולא דברי הרמב"ם ליתא כי בהרמב"ם שלפני איתא כן הגם שראיתי בב"ח שכתב שאלו הם דברי הטור ושמא גרסא אחרת נזדמנה לפניו) זהו תורף קושיתך בטור:
<b>תשובה</b> אתה מוסיף מיא ואני אוסיף קמחא לפי דעתך שיהיה הטעם שמחויב מכח שטר זה מידי דהוה אערב שיוצא לאחר ח"ש קשה הלא אין הנדון דומה לראיה מה לערב שמשעבד נפשי' משום דהאי דקא קני חסיר ממונא משא"כ הכא וכיוצא בזו מקשינן בפ"ק דקדושין גבי האומרת תן מנה לפלוני ואקדש אני לו הרי זו מקודשת משום וכו' ע"ש בדף ז'. ועוד קשה לי התינח אם כתוב בשטר אני חייב לך מנה הרי משתעבד נפשי' כמו שנשתעבד הערב אבל גבי דין הראשון שכתב הרמב"ם דהיינו אם אמר לעדים אתם עדי שמשעבד נפשי' מה טעם יש לו כי ודאי ערב שלא בשעת מתן מעות אינו משועבד לשום פוסק בעולם אף אם אמר אתם עדי שאני ערב אלא ודאי ברור כשמש בצהרים שאין דעת הרמב"ם להביא ראי' מדין זה אגוף הדין כי פשיטא ליה אילו אמר אתם עדי שמשעבד כמ"ש אם הודה ואמר אתם עדי שאינו יוכל לומר משטה הייתי בך או שלא להשביע כו' ה"ה שיוכל לחייב נפשי'. אלא שמביא ראי' שיוכל אדם לחייב את עצמו אעפ"י שאינו חייב כלום דל"ת שלא מצינו בשום מקום שיוכל אדם לחייב את עצמו בדבר שאינו חייב כי אם בקנין ועל זה מביא ראיה מערב בשעת מתן מעות שמחייב נפשי' אף בלא קנין הגם שהתם יש לו טעם אחר שמשעבד נפשי' אגב דמהימנ' מ"מ מביא ראי' שיוכל אדם לשעבד נפשי' אף בלא קנין וא"כ מ"ש הראב"ד דהוי כמו מנה אני חייב לך בשטר היינו שדין זה מוסכם אליבא דכ"ע ומ"ש בסוף דבריך וז"ל כיון שכן הוא שכתב הראב"ד דדומה וכו' ה"ה גבי ערב נמי חייב אפי' בלא קנין אם כתב בשטר ופלוני ערב בוי"ו. במחילה מכבודך טעית כי הראב"ד איירי בערב לאחר חיתום שטרות. ולאחר חיתום שטרות אין חילוק בין ופלוני ערב ובין פלוני ערב ומה גם שלא שייך כלל האי לישנא הן פלוני או ופלוני גבי ערב לאחר חיתום שטרות כי הוא בעצמו כתב ואני ערב ודו"ק:
<b>והואיל</b> דאתי לידי דברי הסמ"ע בסי' זה נימא בו מילתא מה שקשה לי ותיוהא חזינא הכא מ"ש בס"ק א' וז"ל ועיין בדרישה שם כתבתי מאין יצא להרמב"ם דין זה וכו' וגם הטור שהעתיק לשון הרמב"ם השמיט דין זה שכתב הרמב"ם בראש דבריו משום דלא ס"ל כוותי' בהאי וא"כ מן התימא וכו' עכ"ל ואני בעניי עני בדעת דעת לא אוכל אם לא ראה או לא ידע בעל הסמ"ע מ"ש הטור בסי' ס' ס"ט וז"ל לפיכך אם לא קנו מידו ולא חייב עצמו בשטר גובה מבני חורין כו' עכ"ל הרי לפניך דס"ל לטור שיוכל לחייב את עצמו בדברי' כשאמר אתם עדי אף שאינו חייב עד עכשיו כלום. וא"ל שהטור לא ס"ל הכי אלא שכתב לשון הרמב"ן זה אינו כי אדרבא שהרמב"ן לא ס"ל הכי שהוא סבר שאינו יכול לחייב את עצמו כי אם בשטר כמ"ש הרב ב"י ומו"ח בב"ח ע"ש וא"כ הוא אזלא לי' תמיה' הסמ"ע כי הרמב"ם והרמ"ה ס"ל בהדיא שיוכל להתחייב בדבור גם הטור ס"ל הכי וגם הרי"ף ס"ל הכי לדעת מקצת המפרשים דהיינו הר"ן וה"ה וא"כ אזל הב"י בתר כללי' שכלל היכא שמסכימי' הרי"ף והרמב"ם הלכת' כוותייתו וצ"ע גדול גרשון אשכנזי:
<b>שאלה</b> <b>קיח</b> אהו' ידידי ידיד נפשי הגאון המופלא והמופלג כמוהר"ר שבתי יכהן פאר נר"ו יאיר כאור הבהיר מנדע למכ"ת להוי שבא לידי מ"ש מכ"ת לק"ק המבורג לחמיו הקצין יצ"ו שיראה להחכמים השלמי' הגאוני' כמהר"ר יצחק ישורון וכמהר"ר משה ישראל דבר מה שנתחדש לו בבית מדרשו הגדול ונתגלה לו מן השמים דבר נפל' ובדעתו כיון האמת כי הרא"ש והר"ן לא ירדו לסוף דעת הרמב"ם והוא זה שכתב בפ"ז מהל' אישות וז"ל הרי את מקודשת לי מעכשיו ולאחר שלשים יום ובא אחר ואמר הרי את מקודשת לי מעכשיו ולאחר עשרה ימים אפילו הם מאה על הסדר הזה קידושי כולן תופסי' בה וצריכה גט מכל א' מפני שהיא ספק מקודשת לכולן עכ"ל ותמהו עליו כל הפוסקי' ראשוני' ואחרוני' דלכאורה פסק דלא כמאן דאי ס"ל דהלכתא כרב א"כ מראשון ומאחרון צריכה גט ומן האמצעי אינה צריכה גט כמ"ש אביי אליבא דרב וליכא מאן דפליג עלי' ואם ס"ל דהלכתא כר"י א"כ ה"ל לכולהו ודאי קידושין בה דשיורי שייר בקידושי' כמ"ש עולא זה הוא תמצית ותורף תמיהתם על הרמב"ם. וע"ז כתב מכ"ת שלדעתו ברור ופשוט שהרמב"ם פוסק כר"י דכל א' וא' שיורי שיירי בקידושי' והא דלא פסק נמי כר"י בהא דלהוי ודאי קידושין. היינו משום דהרמב"ם אזל לשטתו שפסק גבי שיור בקידושין ספק מקודשת כגון שאמר לאשה הרי את מקודשת לי חוץ מפלוני א"נ אפשר לומר שאפילו ר' יוחנן גופי' מסופק במקדש ושייר אי קדושין תופסין או לא והא דקאמר ר"י אפי' מאה תופסים בה ר"ל שיש צד תפיסה לכולן ובהכי ניחא טפי לר"י לישנא דמקודשת ואינה מקודשת זה הוא תורף דברי רום מעכ"ת ומה מאד ישרו בעיניו עיני פקיחי עד שקילס את עצמו וכתב שכל הגדולים הניחו לו מקום להתגדר בו בענין זה:
<b>תשובה</b> הנה באמת נכון היה לשמור פי מחסום ולא לגלות למכ"ת מה שנראה לע"ד כיון שאני לא נקראתי לחוות דעי מרחוק אם ישרו דבריו בעיני אך ורק לרוב האהבה עזה שבינינו לא יכולתי להתאפק ולגלות את אזני מכ"ת שבמחילה מכבודו הרב שלא כיון יפה מכמה טעמים וחד מתרי ותלת טעמים אנקוט והוא זה שהרמב"ם כותב בדין זה בעצמו וז"ל האומר לאשה הרי את מקודשת לי מעכשיו ולאחר שלשים יום ובא אחר וקידשה בתוך שלשים יום הרי זו מקודשת לשניהם מספק כו' עכ"ל ופשוט הוא שכוונתו שקדושי שניהם הוא קידושי ספק וא"כ הוא אין לומר שהרמב"ם ס"ל כר"י שודאי שיורי שייר אלא שר"י גופי' ס"ל שאינם קידושי ודאי משום דמספקא ליה אי שיור פוסל אם לאו דאי דעת הרמב"ם כך הוא הוה קידושי האחר קידושי ודאי ממ"נ דאי קידושי הראשון קידושין הם הלא שייר שגם קידושי שני יהיו קידושין וליכא מאן דאמר שאם קידושי ראשון הם קידושין בשיור שקדושי שני לא יהיו קידושין ואי קידושי ראשון אינם קדושין כיון שהם בשיור א"כ מכ"ש קידושי שני הם קידושין ודאי כללא דמלתא אם היה דעת הרמב"ם כמו שעלה על דעת מכ"ת שפסק מקודשת מספק לכולן משום דס"ל ששיור בקידושין הוה ספק קידושין התינח בבבא בתרא שקדושי כולן הוה שיור אבל בבבא קמא שבקידושי הראשון הוה שיור ובקדושי שני לא הוה שיור א"כ ה"ל לפסוק שקידושי ראשון הוה קידושי ספק וקידושי שני הוה קידושי ודאי
<b>חדא</b> ועוד קאמינא שא"א לומר שהרמב"ם ס"ל כר"י שמעכשיו ולאחר שלשים יום הוה שיור שהרי הרמב"ם כתב להדיא בפ"ט מהל' גירושין דין י"ד וז"ל אמר הרי זה גיטך מעכשיו או מהיום לאחר מיתתי ומת הרי זו ספק מגורשת שמא אחר שאמר מעכשיו חזר בו מלשון מעכשיו וסמכה דעתו על לאחר מיתה שאין גט לאחר מיתה עכ"ל הרי שכתב הרמב"ם הטעם גבי גט משום שמא חזר בו מלשון מעכשיו ואי ס"ל כר"י מוכרחין אנו לומר שהטעם הוא משום גזירה דאם מתי כמו שמפורש להדיא בסוגיא דפרק האומר וזה הוא לע"ד הוכחה שאין עליה תשובה שאין דעת הרמב"ם כמו שעלה על דעת מכ"ת ותמהני על מעכ"ת שהוא מתון ומסיק שלא עיין כלל בדברי הרמב"ם בהל' גירושין ובטוח אני במכ"ת שיודה ויאמר אמת שא"א לפרש כן דברי הרמב"ם כמו שעלה על דעתו הרמה כי כן מדת טובו לקבל האמת ממי שאמרו ואם לא למעני יעשה למען כל הגדולי' שלא רצו ללכת בדרכי מכ"ת ויפה עשו הגדולים כן נ"ל גרשון אשכנזי:
<b>שאלה</b> <b>קיט</b> אהו' ידידי תלמידי חביבי האלוף המרומם התלמודי המופלא והמופלג כל סתום מלבן כשלג הרב הגדול כמהור"ר דוד אופנהיים יצ"ו אין הזמן מסכים עמדי לטייל עמו בארוכות ואפי' בקצרות אין לי פנאי רק באשר שדבריו דברי דודים חביבי' עלי ביותר אמרתי אפנה ואשנה וארוץ להשיב למכ"ת מפני הכבוד על שאלתו שאלת חכם מה שכתב מכ"ת בתמיה קיימת על מה שכתב מור"ם בהגה' סי' צ"א סעיף ג' מי שהוציא הוצאות וכו' נשבע ונוטל ופי' רבינו בעל הסמ"ע שבועה זו היסת כיון דידוע דהוציא ואינו יודע כמה הוציא מ"ה סגי גם אליבייהו בהיסת וקשיא למכ"ת דהא דין זה מיוסד ומבונה מהמשנה הבעל שהוציא והוא מדברי המרדכי ושבוע' זו שבועת המשנה ולא היסת ועוד קשיא ל"ך על שכתבו בלשונם מהרי"ק ומור"ם מי שהוציא הוצאות ברשות חבירו דמשמע דוקא ברשות חבירו אבל שלא ברשות צריך לברר וקשיא למכ"ת הא לשם משמע דהא דקתני ישבע כמה הוציא ויטול איירי שלא ברשות דהא הבעל אליבי' דהפוסקי' שלא ברשות הוא עכ"ל מכ"ת:
<b>תשובה</b> נ"ל דכל חד קושיא סתירה של השני והמשך הפירוש כך יהיה דאדרבא כיון דמתניתין איירי שלא ברשות וקתני ישבע דהיא שבועת המשנה ע"כ דוקא שלא ברשות הוא דישבע אבל ביורד ברשות ליכא שבועה כלל אלא לאחר שתיקן היסת תקנו דגם ביורד ברשות דיהא נשבע היסת והיינו טעמא לפי סברת מהרש"ל דתולה הדבר בידוע שהוצי' יהיה סברת המשנה דאיירי שלא ברשות דוקא שלא ברשות והיינו טעמא דכיון דיורד שלא ברשות מסתמא אינו ידוע שהוציא וגם אפשר נמי דאיירי מתניתין בשאינו מבורר וידוע שהוציא והא דקתני ישבע כמה הוציא דמשמע דאיירי בשידוע י"ל הא דקאמר דאיירי מסתמא שאינו מבורר פירושו כך הוא שאף שמברר שהוציא כיון דמסתמא אינו מבורר לא פלוג וישבע שבועת המשנה אבל ביורד ברשות אין צריך לישבע כלל וטעמא דכיון דיורד ברשות מסתמא מבורר שהוציא וכיון דלא מפורש דישבע נמי שבועת המשנה הבו דלא לוסיף עלה ותקנו דנשבע היסת והיינו טעמא דמהרי"ק ומור"ם שכתבו שם מי שהוציא הוצאות ולא כתבו בפירוש דידוע שהוציא אלא דלא כתבו כן מפני שכתבו ברשות חבירו ובאם דיורד ברשות מסתמא דידוע שהוציא וזהו סברתם בפשיטות דשבועה זו היסת. ואפשר דאוקמתא דהווי' דאביי ורבא נמי משמע כן.. וכדי לברר את זה הוא בהכרח להביא את הווייתן. וז"ל הגמרא א"ר אסי והוא שיש שבח כנגד הוצא' ופריך בגמרא למאי הלכת' אמר אביי שאמר היתה שבח יתר על הוצאת נוטל את הוצאה בלא שבועה. אמר ליה רבא א"כ אתי לאיערומי אלא אמר רבא שאם היתה הוצאה יתירה על השבח אין לו אלא הוצאה כשיעור שבח ובשבועה עד כאן לשונו. ונראה לי דפשוט הוא הא דקאמר אביי נוטל בלא שבועה ולית ליה החשש משום. שמא יערים ע"כ צ"ל דנוטל בלא שבועת המשנה אבל היסת מיהא בעי משום שמא יערים תקנו דיהא נשבע היסת וסבר אביי דמשום חשש שמא יערים לא אמרו חכמים דיהא נשבע שבועת המשנה. וכה"ג אמרינן גבי פוחת שטרו דאיכא למיחש שמא יערים א' לומר פחות כדי שיהא נוטל בלא שבועה ואפילו הכי לא תקנו חכמים דיהא נשבע שבועת המשנה וטעמא דמשום דאיכא למיחש שמא יערים א' יתקנו חכמים לכל העולם שבועה והא לא סגי דלא יהא אחד דלא יערים ולכך לא תקנו חכמים שבועה זו וה"ה ה"נ דכוותא דסבר אביי דמשום דאתי לאיערומי לא תקנו חכמים שבועה אבל מ"מ היסת מיהא בעי משום חשש זו. ואע"ג דהא דאמר אביי גבי דאם היתה שבח יותר על הוצאה דנוטל בלא שבועה משמע דוקא בכי האי גוונא היינו דלא בא לאשמועינן אלא היכא דדוקא דשבח יתר על הוצאה דהוה כמו ביורד ברשות חבירו דכיון דשבח יתר על הוצאה פשיטא דניחא לי' בהוצאה זו והוי היא היא כמו דיורד ברשות וידו על העליונה ואינו אלא חשש שמא יערים לכן לא תקנו אלא היסת צריך לשבע. אבל בהאי דמוקי רב אסי למתניתן בדשבח נגד ההוצאה וא"כ לא ניחא לי' בהוצאה והוה כיורד שלא ברשות אז צריך לשבע שבועת המשנה. ולזה כתב הסמ"ע דביורד ברשות א"צ לשבע אלא היסת. הא לך בפי' דפירושו מ"ש דנוטל בלא שבועה היינו דהיסת מיהא צריך לשבע. ואע"ג דאסיקנא הלכתא כרבא ורבא הוא דאמר דאפילו באם שבח פחות מהוצאה אינו נוטל אלא הוצאה שיעור שבח ובשבועה וסבר דתקנו חכמים משום חשש הערמה היינו ע"כ דלא פליג רבא אאביי ביורד ברשות אלא דפליג ואמר דמתניתין דאיירי שלא ברשות וכל גוונא דאפילו דאם היתה שבח יותר על הוצאה זו נמי יורד שלא ברשות היא אע"פ דניחא לי' בהוצאה זו דלא פלוג וחייב לישבע שבועת המשנה אבל ביורד ברשות ליכא מאן דפליג דלא איירי מתניתין בזה וכיון דלא איירי מתניתין אלא שלא ברשות ע"כ אפילו רבא מודה דדוקא ביורד שלא ברשות דאינו מבורר שהוציא צריך לישבע שבועת המשנה אבל ביורד ברשות אז ידו על העליונה ונוטל בלא שבועה וכדאמר רב חסדא גבי קטנה כמוציא בנכסי אחר דמי. ופירוש הרי"ף והביאו הנ"י בא"ה סי' פ"ח דהאי כמוציא בנכסי אחר דמי פירוש כיורד ברשות דמי ושמין לו כאריס וידו על העליונה ומפורש בסי' שע"ה היינו דנוטל דאם השבח יותר על הוצאה נוטל את השבח. והיינו דאמר אביי דנפקא מיני' דאם השבח וכו' ר"ל דכיון דיורד ברשות נטל את היותר ואם בא ליטול הפחות אז נוטל בלא שבועה והטעם שהיורד ברשות נוטל בשבועת היסת כמו שכתבתי לעיל:
מפני דביורד ברשות מסתמא מבורר שהוציא ואינו יודע כמה הוציא ה"ל כמו שאמר הלוויתך והלה אמר אינו יודע אם פרעתיך. דמן הדין דנוטל בלא שבועה אלא שחכמים תקנו היסת ע"כ אין צריך לשבע אלא היסת נמצא הא לך סברת מהר"ריק ומור"ם שכתבו כך דבאו לאשמעינן מיהו היסת צריך דה"א דאפילו היסת אינו צריך קמ"לן ולא כמו שכתב מכ"ת דמשמע מהא דכתבו ברשות חבירו אתי לאשמעינן דיורד שלא ברשות צריך לברר. ז"א אלא כדכתבתי דה"א אפילו שבועת היסת לא צריך קמ"ל דצרך:
<b>ועוד</b> דמשמע לי מלשונך דהא דתנן במתניתין ביורד שלא ברשות דישבע ויטול אתי לאשמעינן דה"א דאפילו בשבועה לא יטול אלא צריך לברר קמ"ל וז"א דהא הקשה ר"ח אמאי לא תני זה בהדי הנך דנשבעי' ונוטלים ותירצו וכתוב עוד ונ"ל דהתם לא חשיב אלא הנך משום דאי לאו דאשמועינן ה"א דלא יטול אפילו בשבועה קמ"ל וא"כ ולטעמיך קשה ה"ל לחשוב בהדי הנך דה"א אפי' בשבועה לא יטול אלא ודאי מדלא חשיב בהדי הנך מוכח דמה דכתב ביורד שלא ברשות דישבע ויטול משום דאי לאו שכ"כ ה"א דנוטל בלא שבועה כיון דהוציא קמ"ל דלא יטול אלא בשבועה. כן נ"ל:
<b>אבל</b> באמת אפילו זה נמי ליתא דהא כתוב ר"ח (עיין שם) על דלא חשיב ההיא דיתומים גבי נשבעי' ונוטלי' כתב דאינו חשיב גבי הנך דלא יפרעו אלא בשבועה משום דשם לא חשיב אלא הנך דה"א דנוטל בלא שבוע' קמ"ל לא יפרע אלא בשבועה וא"כ דאתי מתניתין לאשמועינן דה"א דאפילו שבועה לא צריך ה"ל לכתוב בהדי' הנך דלא יפרע אלא בשבועה. ועוד דהלשון ישבע ויטול אינו משמע כן דמשמע דאתי לאשמעינן דה"א אפילו בשבועה לא יטול קמ"ל דישבע ויטול. אלא נ"ל דליתא לא זה ולא זה אלא דלא בא לאשמעינן כלל אלא דוקא שלא ברשות אז ישבע ויטול אבל ברשות אפילו שבועה לא צריך:
<b>ועוד</b> נ"ל דהווי' אביי ורבא ופלוגתתן תולה בההיא דהקשה ר"ח דאביי אמר דהא דאמ' רב אסי והוא שיש שבח כנגד הוצאה אינו רוצה לפרש דנפקא מיני' דאם היתה הוצאה יתירה על השבח אינו נוטל אלא הוצאה שיעור שבח ובשבועה דא"כ לפי זה הא דמתניתין דאיירי בשיש שבח כנגד הוצא' דישבע ויטול אתי לאשמעינן דה"א דאפילו בשבועה לא יטול מכח סברא דהא אפילו בדשבח פחות מהוצא' אינו נוטל הוצאה אלא בשבועה וא"כ ה"א דבשבח כנגד הוצאה אפילו בשבועה לא יטול קמ"ל וא"כ הוא ה"ל ליה לחשוב ההיא גבי דנשבעים ונוטלים דשם חשיב הנך ה"א דאפילו בשבועה לא יטול אלא ודאי דאתי לאשמועינן דה"א דנוטל בלא שבועה כיון דאם שבח יותר מהוצאה נוטל הוצא' בלא שבועה א"כ ה"א דאפילו דאם יש שבח כנגד הוצאה נמי נוטל בלא שבועה קמ"ל דשבועה מיהא בעי הא לך הוויית אביי ורבא בפלוגתתם בשמעתת' וזהו ג"כ דעת מור"ם ומהרי"ק:
<b>ומה</b> שקשיא לך אהא דפירש הסמ"ע על מה שכתב המחבר נוטל בלא שבועה היינו בלא שבועה חמורה אבל היסת מיהא צריך וכתב מכ"ת ע"ז דליתא אלא בלא שבועה כלל' הנה את זה נ"ל דפשיטא הוא שהדין עמך אבל לא מטעמך דפשיטא הוא דסבר המחבר דאפילו שבועת היסת לא צריך דהרי כתב רבינו בספרו ב"י בשם מרשי' וז"ל וכתבו המרשי' דלדעת הרמב"ם נוטל בלא שבועה דקאמר היינו אפילו בלא שבועת היסת עכ"ל וכתוב עליו הנ"י ופשוט הוא הרי דבפירוש כתב כן דאפילו שבועת היסת לא צריך. ופשיטא לי דלא תקפה משנתו על רבינו הסמ"ע דלא ראה את זה. אלא ע"כ צריך לומר אף דפירש הסמ"ע וז"ל מה שכתב המחבר גבי חנווני נוטל בלא שבועה וכו' לא פירש על המחבר שהוא סובר כן דפשיטא הוא דלא סבר כן דהא בפירוש כתב דאפילו היסת לא צריך. אלא רבינו הסמ"ע פירש כן על הרמב"ם דהרמב"ם סבר דיהא נשבע היסת ופליג על המרשי' ועל ב"י דכתבו שאין צריך אפילו שבועת היסת. אלא דהוא סבר דפלוגתתן איירי דהרמ"ה סבר דגבי חנווני לבד צריך לישבע שבוע' חמורה והרמב"ם סובר דאין צריך לישבע אלא היס' והא דב"י פירש לדעת הרמב"ם דאפילו שבועת היסת לא בעי לא מטעמך שכתבת הטעם דשליח עושה שליחתו דז"א דלית גבי חנווני טעם דשליח עושה שליחתו ומוכח כן מדברי הרב המגיד והביאו הב"י מחס"ג וז"ל והרב המגיד כתב פ' ט"ז ממלוה ויש מי שכתב שדין נתתי אינו אלא בחנווני דדוקא שם תקנו שיהא נשבע ונוטל אבל בשאר שליחות אם אמר לפלוני תן לפלוני כך וכך מעות בשבילי ואמר נתתי אינו נשבע ונוטל אלא צריך להביא ראיה כיון שאנו מסופקי' בעיקר הדבר אם עשאו אם לאו עכ"ל הרי דמבואר הדבר דלית האי טעמא דשליח עושה שליחתו גבי חנווני דאי אמרת דאית גבי חנווני חזקה זו א"כ הא דכתב הרב המגיד דדוקא גבי חנווני נשבע ונוטל אבל אחר צריך להביא ראיה. ואי אמרת דטעמא דחנווני נשבע ונוטל הוא משום חזקה זו א"כ מאי שנא חנווני מאחר כי היכא דגבי חנווני אית ליה האי חזקה הכא נמי אית לן למימר גבי אחר דחזקה דשליח עושה שליחתו אלא ודאי לית גבי חנווני האי חזקה והטעם מפורש בכל הפוסקים דלא אמרינן חזקה דשליח עושה שליחתו אלא היכא דמוכח חזקה זו אם מוציאין ממון מאותו משלח לכנגדו ולית ליה לשליח דררא דממונא. אבל לגביה השליח דיהא הוא נוטל מהמשלח משום חזקה זו פשיטא הוא דלית האי חזקה. ועוד דאם חזקה זו מועלת לגבי חנווני לא הי' צריך לישבע כלל אלא אי אתמר הכי אתמר דהא דמור"ם כתב בהגה' דאם החנווני בא לבד אינו נוטל בלא שבועה פירוש רבינו הסמ"ע דהאי שבועה היא שבועה חמורה והאי דכתב המחבר דנוטל בלא שבועה היינו דשבועת היסת מיהא בעי. והמחבר כתב בספרו ב"י דאפילו שבועת היסת אינו צריך והיינו שמוחלקי' הם בפירוש להרמב"ם וק"ל. ודוק:
<b>וע"ד</b> מה שהקשה מכ"ת לשאול בב"מ פרק המפקיד דף מ"ב ע"ב בתוספת בד"ה כל המפקיד וכו' כתבו התוספת וז"ל אומר ר"ת דהיינו לענין שאינו יכול לומר את מהימנת לי בשבועה ולא האיך אבל אם פשעו אפי' אין להם מה לשלם ישלם הנפקד דאל"כ כל מה שהופקד אצל ב"ה תבא אשתו ותאכל ותפטר ולכך נמי הכא משתבעי אמי' דהנהו זוזי אותבתנהו בקרטליתא שלא פשעה והא דקאמר נימא לה לאימיה דלישלמה לאו משום דאם לא הי' לה מה לשלם שיפטר הנפקד אלא תשלם לבנה כשיהיה לה עכ"ל התוספת. והקשה מכ"ת מה הוא זה שכתבו התוס' ולכך נמי הכא משתבעי אמי' דמשמע שקאי אמ"ש ר"ת שאם אין להם לשלם ישלם הנפקד לכך א"ש דאשתבעי אימי' אבל אם דין של ר"ת אינו אמת לא א"ש דאשתבעא אימי' וקשה למה לא משתבע' אף אם אין חיוב כלל על הנפקד עכ"ל מכ"ת:
<b>ונלע"ד</b> שכוונת ר"ת הוא דאם איתא שאין עוד שום חיוב על הנפקד אין סברא שתשבע אמיה כי המפקיד אינו יכול להשביעה שתאמר לו לאו בעל דברי' דידי את גם בנה אין יכול להשביעה כיון שהוא פטור לגמרי אחר שנשבע שמסרם לאמו אבל לפ"ד ר"ת שהבן חייב עדין אם פשעה אמה א"כ יוכל הבן להשביעה וכיון שהבן יוכל להשביעה גם המפקיד יכול להשביעה ועיין במ"ש התוס' בסוף ד"ה הכא בספסרא כו' ועל פי זה א"ש מה שכתב הרא"ש וז"ל ולא מחיייבה לאשתבעי דלא אמר לה דלאו דידיה נינהו ואעג"ב דטענה זו גורמת כל הפטור דמי יזקקנה לשבועה זו שאין המפקיד יכול לטעון אלא שמא אמר לה והיא טוענת ודאי שלא אמר לה וגם בנה אמר עכ"ל כן קשה ל"ל להרא"ש לומר גם בנה אמר כן אם הי' מקום להשביעה דברי בנה לא מעלין ולא מורידין אלא ודאי תוכל האשה לומר להמפקיד לבד"ד את אלא המפקיד בא מכח הנפקד הראשון וכל מה שהוא יוכל להשביעה יוכל גם המפקיד להשביעה וכיון שבנה אמר שלא אמר לה כן גם המפקיד איננו יוכל להשביע אפי' על ידי גלגול כיון שאין הבן יוכל להשביע' שבועה זו אפי' על ידי גלגול כיון שהוא מודה לדבריה גם המפקיד איננו יוכל להשביעה ודוק והרב מהרש"ך שכתב (בסי' רצ"א ס"ק ל"ד) וז"ל והא דפטורה משבועה היינו כשיש עדים שנאנסה או שמאמינה דאל"כ פשיטא דיכול להשביעה על ידי זה ע"י גלגול עכ"ל לא דקדק היטב גם מ"ש שיש עדים שנאנסה מלת נאנסה הוא שלא בדקדוק ולפי דברינו שכך הוא כוונת התוס' במ"ש ולכך נמי כו' דאל"כ לא הי' מקום לאשתבעי' אמיה א"כ לפ"ז נראה פשוט של"ד גבי אשתו וביתו דינא הכי אלא אפי' בשומר שמסר לשומר אחר נמי דינא הכי שהרי הטור כתב בסכ"ד וז"ל אבל אם נתנו ביד מי שהמפקיד רגיל תמיד להפקידו בידו נשבע השני ששמרו כו' ע"כ ואי אמרת שר"ת לא אמר למילתי' אלא בבנו ובתו ואשתו וב"ב אבל לא באדם אחר א"כ אפי' שבועה לא בעי השני כיון שנפקד הראשון פטור לגמרי אלא ודאי ר"ת אמר למילתי' אפי' באדם אחר וק"ל ודוחק לומר שהטור כתב כן לפ"ד הרמ"בם כללא דמילתי' שנלע"ד סברת ר"ת היא שאם היה הבן פטור לגמרי ולא נשאר עליו שום חיוב לא היה בידינו לחייב אמיה שבועה כי הבן איננו יוכל להשביעה כיון שהוא פטור לגמרי אין לו שום שייכות בתביעה זו גם המפקיד איננו יוכל להשביעה כי לאו בעד"ד הוא כן נ"ל גרשון אשכנזי:
<b>שאלה</b> <b>קך</b> אמר אוהב ארדוף אשיג אחלק שלום ליועץ וגבור שר שלום. ה"ה אהו' ידיד ה' וידידי הרב הגדול הגאון בידו און נ"י ע"ה פ"ה ר"מ ואב"ד הישראלי עטרת תפארת הרבני' כבוד שמו מוהר"ר חגי חנוך סג"ל נר"ו לא יכבה מחול ימים ירבה אהו' ידידי אין הזמן מסכים עמדי לארוג מליצות לתוארו בתוארים הראוי' לאיש כמוהו ירבו אמרכל ואשכל. אומר על הכל איש שהכל בו אך מטובו קאמינא שיש בו מדעת קונו שאינו חפץ בתאורים הרבה והיא תהלתו ותפארתו ע"כ מלאני לבי החלל לבוא בשורתיים האלו לשקוד על דלתותיו ושעריו שערי בינה לדרוש ולתור בשלומו באשר שראיתי בשולי היריעה והגליון אשר כוננו ידיו אמונה למחותנו האלוף המרומם התורני המושלם כהר"ר יואל נר"ו ושם פקד מכ"ת אותי בפקודת החיים והשלום אמרתי ברך לקחתי וברך אשיב. וע"ד שמכ"ת כותב שנפשו נפש צדיק חשקה לדבר אתי עמי פא"פ איזה דברים אחדים אהו' ידידי כמים הפנים וגו' גם נפשי נכספה כלתה איותה חשקה חמדה רגנה לראות וליראות את פניו פני הרמה כראות פני גו' ולהשתעשע באמרי פניניו אבל מה נעשה גבה טורא בינינו. האמת אגיד אם לא שדחוקה לי שעתא שאני נחוץ לפלס דרכי לחיים ולשלום למקום חפצי לק"ק מיץ הייתי ממציא מקום ממוצע לשנינו בין הכא להתם ק"ק הענא ולהתעלס אתו עמו באהבי' ולפרוש ממנו בנשיקה של פרישות אבל באשר שהזמן קצר מהשתעשע ע"ע ע"כ יהיה עטי אשר אתי במקום שפתותי ולשוני וכפי פרושות שמלך חיים ימים על ימי מלך יוסיף וכסאו כסא כבוד יהיה נכון ויאריך ימים על ממלכתו הוא וזרעו. והנה בדבר שגלה מכ"ת אזני לחוות לו דעתי הקלושה בענין נקב מפולש שנמצא בטחול בסומכא ועור הטחול מקיפו מבפנים עד שנראה שכך היה מתחלת בריית' ומכ"ת מראה פנים לכל צד בכל אופנים כמראה האופן מהם לאיסור ומהם להתיר וסוף דבריו יצא להתיר. תשובה אהו' ידידי אומר אני יישר ויפה הורה וגם אני אומר בטח שהוא מותר. אך מרוב אהבתי למכ"ת אענה חלקי אף אני אף שהוא א"צ לא לדידי ולא להסכמתי ואפלפל בדברי קדשו מה שעלה אצלו דרך ה"א לאסור ולא רצה ללמוד היתר ממ"ש בעל ט"ז בסי' מ"ג כי עיקר ההיתר היה שם משום דרוב העגלים באותו הגליל יש להם נקבים כאלו וה"ל כמו כל הני כו' אבל לא משום דניכר שנבראת כך זה הוא תמצית דברי קדשו דרך ה"א אהו' ידידי באמת מתוך דברי הט"ז לא משמע כן רק נראה מדבריו שס"ל לדינא בכל מקום מה שנעשה מתחלת ברייתו לא נקרא נקב אלא חסרון מקרי ולא מצינו שחסרון פוסל בטחול אבל מ"מ לענין דינא הדין עם מכ"ת שאין לסמוך בזה אסברתו של הט"ז אעפ"י שרב גדול בדורו היה וזכרני זה לערך ל"ה שנים שאל שאלה זו הגאון חמי מהרר"מ ר"מ ואב"ד דק"ק נ"ש ומדינת מעררין מן מ"ו הגאון מהרר"י ז"ל ושניהם כא' טובים האריכו למעניתם והראו פנים לכל צד ויצא הדבר להיתר ועיקר טעמו של מ"ו ז"ל היה כמ"ש מכ"ת משום דהוה כמו כל הני חווי' כו' אבל לא רצה לסמוך אסברא זו של הט"ז והביא כמה ראיות לדבריו וחדא מינייהו היא בזכרוני והוא זה דכתב הב"י בי"ד ס"ס מ"א וז"ל ולפ"ז לדעת הרמב"ם נמצאו לה שני כבדים כשירה דאע"ג דכניטל דמי אין בכך כלום דכניטול דמי היינו לומר כחסר מתחלת ברייתו דמי וכן כתב ג"כ הרמב"ם יתר כחסר דמי. וא"כ קשה למה כתבו הפוסקי' לפ"ד רשב"ן שפירש כל היתר כנטול דמי היינו עם המקום הדבוק אם נמצאו שני טחולין דבוקין זב"ז בסומכייהו טריפה הלא אף אם חסר מתחל' ברייתו מקום העב כשירה אלא ודאי אם חסר בתחלת ברייתו בסומכא טריפה ועוד הביא כמה ראיות ושדי בהו נרגא ומסקנת דבריו שלא רצה לסמוך על מה שכתב הט"ז כללא דמלתא בהא נחתי וסלקי שיצא הוראה זו להיתר מן שני הגאונים אלו מ"ו מוהרר"י ומוהר"ר מנחם מענדל וכדאי המה לסמוך עליה' אפילו שלא בשעת הדחק ויש אתי להאריך בענין זה אבל מה אעשה שאין הזמן מסכים עמדי כעת כעתירות אוהבו נקשר בעבותות אהבתו אהבת עולם נאם הטרוד גרשון אשכנזי:
<b>שאלה</b> <b>קכא</b> ע"ד השאלה אשר שאלתם מאתי לחוות דעתי מרחוק בענין אשה אחת אלמנה שהיה בידה ממון של יתומים שיש לה מבעלה הראשון דהיינו מעשה שהיה כך היה ראובן הלך לעולמו והניח אחריו ברכה אשתו מרת לאה וד' בנים ואחר מותו התעסקה האלמנה בעזבון בעלה ועשתה והצליחה וסיגלה בממון והשביחו אותו זה כמו שנה א' אחר מות בעלה ואח"כ ביקשה האלמנה מן הב"ד שיסלקו אותה כפי זכיותיה כתובת' ושארי פרטי דברי' וכן עשו הב"ד ובאשר שראו הב"ד שהאלמנה מרת לאה הנ"ל עשתה חיל לטובת היתומים התפשרו עמה שתחזיקה אצלה בניה ותדור בבית בעלה ז"ל ותתעסק עוד בנכסי בניה בתורת אפוטרופסי' כמקדם ולאחר משך שנה נשתדכ' לאיש אחר שמו שמעון ונכנסה עמו לחופה והכניסה לו לנדוניא מקצת מה שהיה לה ומקצת שיירה לעצמה גם התנה עמו שהוא יהיה מחויב לפרנס להבנים הנ"ל ויתנו לו מידי שנה בשנה סך ידוע גם ידור עם האשה ובניה בחנם בבית הנ"ל ששייך להיתומים ולאחר שנכנסה לחופה עם בעלה השני לערך כ"א חדשים הלכה לעולמה ע"י מיתה פתאומית ולא ציותה לביתה ונכסי יתומים הי' עדין בידה והנה אחר סמוך למיתתה שלחו האב"ד והקהל יצ"ו שני אנשים שיחתמו כל התיבות ומגדלי' שבבית כדי שיוכלו לברר וללבן מה ששייך ליתומים הן ממון של יתומים שהיה ביד האשה מרת לאה בתורת אפטרופסי' והן מה ששייך להם מעות ומטלטלי' מה שלא הכניסה לבעלה השני כמר שמעון ולאחר שפתחו את התיבות והמגדלי' נפלו הפרשות בין האפטרופסי' של היתומי' ובין כמר שמעון ג' תביעות ראשון תבעו האפטרופסי' ממנו שיתן להם הסך מעות מזומני' גם כסף וזהב מה ששיירה לעצמה בשיור גמור ונמצאו בעין בתיבות הנ"ל ב' שיתן להם איזה כוסות של כסף שידועים שהיו בעזבון של ראובן ונמצא ג"כ בעין בתיבות הנ"ל ג' מבקשים האפטרופסי' שהב"ד ימסרו להיתומים כל מה שנמצא בבית כי הכל כאשר לכל שייך להם כי כל עזבון של אביהם ראובן (שעלה לערך יותר ויותר ממה שנמצא בבית כעת היה הכל תחת יד ורשות אמם מרת לאה הנ"ל וכל מה דהוה לו לשמעון אכל ליה קצת וקצת הבריח ונתנו אמתלאות לדבריהם ובהיות שגוף הבית שייך להיתומים רק ששמעון דר בו בשכירות שנתן להם מזונות ע"כ הם סבורים שהם יהיו מוחזקי' בכל מה שנמצא בבית ע"פ טענתם אף ששמעון יאמר חילוף הדברים הן הן תורף טענות ותביעות האפטרופסי'. ושמעון השיב על ראשון ראשון ועל אחרון אחרון. וזהו ע"ד טענה א' מחמת מה ששיירה לעצמה מעות מזומני' אין לו ידיע' מזה כלל ולא בא לרשותו מעולם אע"פ שידוע שהב"ד נתנו לה יותר ממה שהכניסה לו איננו יודע מה עשתה עם אותן המעות ואפשר שהפסידן קודם שנישאת לו או אפשר שהפקידם או הלוום לאחר גם פרט איזה הוצאות ידועים לו שהוציאה אותם וע"ד כסף וזהב שהיה לה הידוע לכל הכל שמה לו בנדונייתו. ועל טענה ב' השיב שהכוסות שהיו בעזבון ראובן קנה מן אשתו לאה קודם שנשאה. ועל טענה ג' השיב שמעון שאדרבא הוא מוחזק בבית ובכל אשר בתוכו כי הוא שכר אותו מהם והוא עיקר בבית והם טפלים לו ונגררים אחריו הן הן תורף תביעות של האפטרופסים ותשובת שמעון וכל א' וא' הביא הוכחות ואומדנות לחזק דבריו ובפרט האפטרופסי' טענו הוכחות אלימתות לדבריהם אעפ"י ששמעון השיב עליהם מה שהשיב שערי תירוצים לא ננעלו אבל אינם מתיישבים על לב מבין עוד טענו האפטרופסי' שאף אם נאמר ששמעון נקרא מוחזק בבית עכ"פ לא יפטור בלא שבועה וכיון שעבר על החרם הב"ד שגזרו עליו בפרט גם על חרם כלל שניתן בב"ה הרי הוא פסול לשבועה ואין מוסרין לו שבועה ועוד טענו כיון שיש אומדנות דמוכחות שכל דבריו של שמעון אינם אמתיים יש להדיין לחייבו ולהוציא ממנו ממון ע"פ האומדנות כי אין לך דין מרומה גדול מזה זה הוא תורף השאלה
<b>תשובה</b> הנה אנכי מכיר את מך ערכי שאינני כדאי ששלחתם אלי כתב אך ורק אין מסרבין לגדול יחידי ומכ"ש בצרוף שלמים וכן רבים ומה גם שמצוה רבה שבאה לידי לא אעבור עליה ולא אחמיצנה ואחוה דעתי הקלושה כאשר יורוני מן השמים ובאשר שאיננו מכיר א' מן הצדדי' אעפ"י שבתוך השאלה נקובים בשמותם כראובן ושמעון יהיו לי. מ"מ אקוה שאכוין דין צדק בלי בדק והנה באשר שאין הזמן מסכים עמדי אינני אוכל לעייל בארוכות וקצרות ולהראות פנים לכל צד ואופן כמראה האופן כדרכי להשיב לשואלי דבר רק אבא בקצרה ואחר אחרון אני בא במה דסיים אפתח מה שרצו האפטרופסי' לפסול לשמעון כיון שעבר על החרם ושמעון התנצל ואמר שלא עבר על החרם על דבר זה אינני מכניס ראשי רק הב"ד אשר גזרו החרם המה יכירו וידעו אם עבר אם לאו. רק נאמר לו יהי' כדברי האפטרופסי' ששמעון פסול לשבועה מ"מ לא ירויחו היתומי' בזה כלום אדרבא יפסידו השבועה כי אף אם נחייב שמעון שבועה חמורה ואיומים גדולים משום האומדנ' מ"מ מן התורה אינו חייב שבועה והיכא שחשוד הנתבע ונתחייב שבועת היסת פטור בלא שבועה כמבואר בסי' צ"ב ע"ש (אם לא שהודה שמעון במקצת ולא אמר הילך וזה לא מצאתי בהשאלה) ולעיקרא דדינא אקדמת מילין אטיף מילין ע"י מי מילין ואעבור ראשון ראשון (וכן היא המדה) מ"ש שמעון עצמו או ע"י מורשה שלו להחזיק טענותיו וזכיותיו וחשיב עליהם מה שנראה לע"ד ואח"כ אחוה דעתי והסכמתי לדינא. וזה יצא ראשונה וז"ל ע"ד הטענות שטענו היתומ' שהם היו מוחזיקי' בכל הנכסים שבבית מפני שהבית הוא שלהם כו' כמ"ש רמ"א בסי' קל"ח בשם הריב"ש. ע"ז השיב שמעון הנ"ל דאדרבא הוא הוה עיקר הבית ומקרי מוחזק כדאי' בטח"מ סי' ר"ס ראובן הדר עם שמעון בביתו כו' משמע דוקא מפני שדר שמעון עמו בבית הא אם השוכר לבדו בבית מקרי הוא לבד מוחזק מפני דשכירות ליומא ממכר הוא כו' והא דקאמר לעיל בסי' קל"ח כו' הרי הם בחזקת המוחזק בבית כו' היינו שלקח את חבירו אצלו לדור עמו בחנם בלי שכר כו' עכ"ל וא"כ בנ"ד שמעון הוא השוכר כו' א"כ נקרא הוא מוחזק כו' ונראה לע"ד שכל דברי' אלו של שמעון אינם נכונים א' מ"ש שהוא לבדו נקרא מוחזק מפני דשכירות ליומא ממכר הוא ועפ"ז רוצה לומר שמעון הוא מוחזק בבית ואני אומר אי משום הא לא ארי' דהא דבר זה במחלקות היא שנויה ורבו הדעות דס"ל שלא אמרינן שכירות ליומא ממכר הוא אלא לענין אונאה ולא לענין אחר וכן סתם הב"י בש"ע בסי' שי"ג ס"ג וע"ש בסמ"ע ובש"ך ועפ"ז נסתר ג"כ החילוק שהוא מחלק בין בחנם ובין בשכר כי התם משמע שהשוכ' שכרו ואפ"ה הוה הזבל מבהמות דאתא מעלמא לבעל החצר המשכיר חדא ועוד קאמינא שבנ"ד כ"ע ס"ל שאין שכירות זה הוא כממכר משום דאיכא למימר עד כאן לא אמרינן שכירות ליומא ממכר הוא אלא היכא שהקנה המשכיר להשוכר את גוף הבית לדור בו דאז אין המשכיר ולא השוכר יכולים לחזור בהם ואפי' אם מוחל השוכר על השכירות אין מחילתו מחילה עד שיחזור ויקנה להמשכיר כמ"ש הריב"ש בסי' תק"י ע"ש אבל בנ"ד שכתוב בשטר התנאים וז"ל כנגד זה ידור הזוג הנ"ל בבית של היתומים הנ"ל בחנם עכ"ל ואין לשון זה מועיל כלל ויכולים היתומים או האפטרופסי' לחזור בהם אעפ"י שדר בו כמה שנים דהא דאמרינן כשם שהקרקע נקנית בכסף ובשטר כו' כך שכירות קרקע כו' היינו כשהשכיר לו הקרקע בלשון המועיל אבל כשלא אמר אלא לשון ידור פלוני לא מהני שום קנין ויכולי' לחזור בהם ואף אם נאמר שכיון שדר אינן יכולים לחזור בהם מחמת שנעשה בח"ח כו' מ"מ לא אמרינן בזה שכירות ליומא ממכר הוא כי אין לו בגוף הקרקע כלום:
ומ"ש עוד וז"ל וא"כ מקרי הוא עיקר הבית שהרי רשאי להשכיר את הבית לאחר כדין שוכר בסי' שט"ז נלע"ד שאין משם ראי' כל כך כי אפשר לומר שאינו רשאי להשכירו ממ"נ אם רוצה להשכירו לאחר שב"ב הוה כמו ב"ב של שמעון והוא יעקור דירתו משם אפשר שהיתומי' כיון שהם דרים אצלו ימחו ודמות ראי' לזה מאלמנה שאומרת אינני זז מבית בעלי כו' (ועיין בתשו' מהרש"ל סי' י"ז שהאריך בענין זה) ואם רוצה להשכירו לאחרים שידורו עמו ג"כ יכלי' למחות שלא ירבה בדיורים. ומ"ש עוד ומביא ראי' מתשובת הרשב"א הובא בב"י סי' רנ"ז גם משם אין ראי' כי י"ל משייר שאני שמשייר לעצמו בעין יפה יותר אפי' ממתנה (איברא מהרש"ל בתשובה הנ"ל כתב ג"כ שיש ללמוד מתשובו' הרשב"א הנ"ל כנ"ל אבל אין דבריו מוכרחי' כלל ועיין בסמ"ע בסי' שט"ז ס"ק ה' שהארי' בענין זה מכל הלין משמע שאין שמעון מוחזק בבית מכח שהשכיר הבית ואם יסוד נופל אין להבנין קיום. ואז הדינים מבוארי' כביעת' בכותח' שהדין עם יתומים וגם פרטי דברי טענתם מבואר הוא וקצרתי מאפס הפנאי רק כתבתי על העיקור אשר העמוד נשען עליו גרשון אשכנזי
<b>שאלה</b> <b>קכב</b> אקרא לשלו' מעתה ועד עולם לאהו' האלוף התורני שפתותיו כחוט השני כמהר"ר יושע נ"רו ולכל אל"ש אהו' אין הזמן מסכי' עמדי להאריך כי טרידנא טובא רק באתי לגלו' את אזניו שג"י קבלתי ואשיב אותו בקצרה וע"ד מ"ש למכ"ת לשעבר שלא מצא ידיו ורגליו בדין שהורה בחתיכה של טבעת מן הגרגרת שנמצא על הסכין ועתה בא מכ"ת להתנצל ולעשות סניגורין לדבריו ולהשיב על דברי מ"ש ואין ספק בשחיטה גדולה מזו וזה הוא טעם המחמירין שעיקר יסוד שלהם מטעם שהוא ספק בשחיטה. וכתב מכ"ת שז"א באשר שכתב בהגהת שחיטו' טעם לדעת המחמירין שמא היה הקנה פגום ולפי זה אין זה ספק בשחיטה כי לא אמרינן ספק בשחיטה אלא היכא דאתיילד איזה ספק ריעות' בסכין או בשחיטה עצמה אם נשחט רוב הסימן או לא אבל בדין זה דהא עינינו רואי' שנשחט כהגון רק שיש לחוש שמא היה הקנה פגום ואין זה ספק בשחיטה רק דמיא הא להא דאמרינן בגמר' נשחטה כראוי ובא זאב כו' עכ"ל בשינוי קצת:
<b>תשובה</b> הנה אני חוזר על הראשוני' ואומר שלא מצא ידיו ורגליו ותמהני מאד כיון שראה מכ"ת מ"ש בגמרא בא זאב כו' ולא ראה ולא ידע מ"ש הגמרא בדף שאחר זה שחט את הושט וא"חכ נשמט' הגרגרת כשרה נשמטה הגרגר' ואח"כ שחט את הושט פסולה שחט את הושט ונמצא הגרגרת שמוטה ואינו יודע אם קודם שחוטה נשמטה אם לאחר שחיטה נשמטה זה היה מעשה ואמרו כל ספק בשחיטה פסול כו' עכ"ל הרי לפניך שגם זה נקרא ספק בשחיטה כיון שאיכא למימר שנעשה קודם שחיטה כמו שאיכא למימר שנעשה לאחר שחיטה ולא דמי' כלל לזאב דגבי זאב מסתבר יותר שנעשה ע"י הזאב וק"ל באמת הדברי' האלו צריכי' באור רחב רק שאין הזמן מסכי' עמדי כללא דמילת' שיפה כתבתי ואמת כוונתי שעיקר טעם של האוסרי' הוא שספק בשחיטה הוא זה אם נעשה הקנה פגום קודם השחיטה או נעשה פגום לאחר גמר השחיטה. ומ"ש מכ"ת זה אינו באשר שכתב בהגהו' שחיטה טעם לדעת המחמירין שמא היה הקנה פגום ע"כ משמע שמכ"ת הבין שלא עלה על דעתי טעם זה אמינא כי ניים ושכב כתב זה ודאי אין כאן חשש אחר כי אם חששא זו שמא נעשה הקנה פגום קודם גמר השחיט' וזה הוא נקרא ספק בשחיטה. והאריכו' בזה הוא אך למותר וטעם המתירין הוא האגור ס"ל שיותר יש לתלו' שנעשה לאחר שחיטה ע"י גלגל הגרגרת כללא דמילת' שאני עומד בדברי והוא אמת כמ"ש בתחלה שלא יפה עשה מכ"ת שמילא לבו להקל במקו' שכתב מהררמא"י וכן עיקר ואין לשנות. באשר שלא היה למכ"ת שום ספר כי אם הש"ע כמ"ש מכ"ת בעצמו בכתבו הראשון ואף גם שכהיו' נודע לו שיש מקילין בחתיכת טבעת מ"מ לא ימלא מכ"ת את לבו להקל כלל הזהר והזהר פן לא יהיה לו לרצון ח"ו ודי בזה כי דעת המחמירין הוא עיקר לדעתי והם גדולי ההוראה אשר מימיהם אנו שותין מהררש"ל ומו"ח בב"ח שכתבו שיש להחמיר כי הוא ספק בשחיטה כי מי מפיס שנעשה ע"י גלגל הגרגרת אחר שחיטה דלמא נעשה קודם גמר השחיטה. וא"כ הוא שהוא אסור מצד הדין אין לנו לומר הבו דלא לוסיף בשני הדיני' דהיינו נמצא על הארץ או בחתיכת הטבעת שעיקר טעם המקילין הוא משום הבו דלא כו' כמ"ש בכתבי הראשון שטעם שניהם שוה וזה ברור נ"ל גרשון אשכנזי
<b>שאלה</b> <b>קכג</b> תלמיד ותיק קנקן חדש מלא עתיק יצא מפיו דעת וחכמה תאיר פניו כחמה כשהיא יוצאת מנרתיק. שהיא בו נטמן ה"ה תלמידי חביבי בחור חשוב ונחמד שמו נודע בשערי' כתורק שמן האלוף התורני כה"רר מן נר"ו אהו' תלמידי ידידי אין הזמן מסכי' עמדי להאריך כי הקפוני כתרוני טרדות חבילות ואגודות רק באתי לגלו' את אזניו שג"י הצהירי' אשר כוננת מישרי' האירו אל מול עבר פני ותורף דבריו שאלות חכם וחצי תשובה בצדה בענין אם יש היתר לעבור בשבת מעבורו' המים ע"י גשר פורחת ומ"כ צייר תמונתה כמות שהיא בכתבו והנה ראיתי שמ"כ צולל במים אדירי' ברדיפי מיא בפוסקי' חדשי' גם ישני' והכל גלוי וידוע לפניו והיה לי' לנחת מאד ואם חכם לבך ישמח לבי.
<b>תשובה</b> הנה אעיקרא דדינא מ"ש בפ"ק דשבת אין מפליגין בספינה פחו' מג' ימי' קודם לשבת רבו הפירושי' והטעמי' כי הט מי' משתני' הדיני' וכבר האריכו התוס' והרא"ש בפ' מי שהוציאוהו בענין זה וכבר האריך הב"י בסי' רמ"ח והאסיף כל המחנו' גם מהרר"י ב"ן לב בח"ג מתשובותיו סי' ע"ג האריך ג"כ קצת בענין זה ובתוך הבאים הוא הרשב"ם שמתיר לילך לספינה אפילו בשבת עצמו וכ"כ הריטב"א בשם רבו כמו שהובא בב"י והתוס' והרא"ש הנ"ל דחו דבריהם וס"ל דאסור לכנוס לספינה משום דנראה כש"ט עפ"ה שאסרו חז"ל דלמא עביד חביות של שייטן א"נ דלמא אתי להנהיג הספינה והוה כמוליכה ד' אמות בכרמלית וראייותיהם חזקות כראי מוצקות ובפרט הראיה שמביאים מן פ' תולין (דף קל"ט ע"ב דההוא צורבא מדרבנן דנאים במברא ועבר להך גיסא וכו' קשה לדחותה לכן הסכימו האחרונים להחמיר שלא להפליג בספינה כלל אם לא ג' ימים קודם לשבת וכן מ"ו חמי זקני בב"ח שלו הסכים להחמיר בסימן רמ"ח והנה מתוך כתלי כתבו ניכר שהכל גלוי לפניו אלא שמ"כ נראה לחלק בנ"ד משום שהגשר מהגלגלת מעצמה יש להתיר יותר ולעד"נ שאין לסמוך על זה פשיטא לפי הטעם הא' שכתבו התוס' והרא"ש וס' התרומה ושארי מחברים שיש לאסור משום שנראה כשט על פני המים ושיטה אסרוה משום גזירה שמא יעשה חבית של שייטן פשיטא שגם בנ"ד נראה כאלו שט על פני המים ואסור ואפי' לפי טעם הב' שכתבו שהחכמים אסרו להפליג משום שמא ינהיג הספינה והוה כמוליכה ד' אמות בכרמלית נלע"ד שגם טעם זה שייך בנדון דידן באשר מ"כ כותב שיש בגשר זה מלח גדול והספין יחפור בו למען יבוא בקל ובמהירות יותר למחוז חפצם וא"כ גם בנ"ד יש לחוש שיבא הב"י לעשות כן ואסורא קא עביד אע"פ שבלא"ה נמי אזלא רק הוא ממהר ההליכ' מ"מ איסורא קעביד ממילא נראה לכאורה שאין להתיר כלל לעבור בגשר הנ"ל בשבת וכן משמע ממ"ש בש"ע ס"ס של"ט ספינה שהיא קשורה כמנהג הספינות העומדות בנמל אע"פ שהיא שטה על פני המי' מותר לכנוס בה משמע אם אינה קשורה אע"פ שהוא שטה מעצמה אסור ליכנס בה אפי ומ"ש מ"כת ששני רבנים הסכימו להתיר ע"י קניית שביתה מע"ש לע"דנ שאין נכון לסמוך על זה כמ"ש שהסכמת מ"ו ח"ז בב"ח שלו הוא שיש להחמיר כרוב הגדולים שכתבו בשם ר"י דאפי' בנכנס בספינה תוך ג' ימים אסור משום שט מכ"ש דלא מהני שביתה אמנם נלע"ד שיש להתיר לרופא לעבור דרך גשר זו אם נקרא אל המושל הגדול משום דרכי שלום ומשום איבה כי לעד"נ שיש להתיר לרופא לעבור דרך גשר הנ"ל לצורך ישראל החולה אע"פ שאין בו סכנה (ולענין חולה שאין בו סכנה רבו הדעות כמבואר בסי' שכ"ח ואין כאן מקומו להאריך בזה) וא"כ כשילך הרופא דרך גשר זו לצורך ישראל חולה שאין בו סכנה ולא יבוא אצל המושל הגדול ודאי דאיכא איבה ואיבה ויש לחוש לתקלה ח"ו והנה לא נעלם מעיני מ"ש בפ' א"מ (דף כ"ו ע"א) וז"ל סבר רב יוסף למימ' אולודי גוים בשבתא בשכר שרי משום איבה א"ל אביי יכלה למימר לה דידן דמינטרן שבת' מחללין עלייהו דידכו דלא מינטרי שבת' לא מחללינן עכ"ל משמע שיש להתנצל מן האיבה בטענה אכן דמינטרי' כו' מ"מ נלע"ד היינו דוקא גבי אינש דעלמא אבל גבי מושל גדול ודאי אין זה התנצלות אצלו ויש לחוש לאיבה ולתקלה ח"ו ולענין אם יצטרך לקנות שביתה מע"ש נלע"ד שאין זה מעלה ומוריד כל כך רק שיהא קצת קניית שביתה כן נ"ל גרשון אשכנזי:
<b>שאלה</b> <b>קכד</b> נדרשתי לאשר שאלוני לחוות דעי מרחוק בענין מעשה שהיה ראובן נתן כח והרשאה מספקת לבנו חנוך לשדך את בתו עם בנו של שמעון וכל מה שיפסיק לה על דידיה הדר לאשר ולקיים כאלו הוא עשה בעצמו ואחר כל אלה הלך חנוך ושידך אחותו עם בנו של שמעון כאשר ציוה אותו אביו ואמר לאביו מה שפסק לה לנדוניא גם התחייב את עצמו להשתדל לה מאביה שטר ירושה כנהוג והתנאים נכתבים הכל על חנוך בזה הלשון חנוך חייב את עצמו להכניס לנדן אחותו סך כך וכך כו' גם יתן מזונות להזוג כו' גם מחויב להשתדל מאביו שטר ירושה כנהוג כו' וצד העובר אפי' על מקצת דבריו כו' חייב ליתן לצד שכנגדו קנס כו' כל הנ"ל קבלו עליהם שני הצדדין כו' בק"ס ובת"ח ובת"כ ובשבועה דאורייתא עד"ר כו' עכ"ל התנאים בקצרה והנה קודם הגיע זמן החתונה אשר הגבילו הצדדים הנ"ל יקר מקרה שראובן הלך לעולמו וחשל"י והנה הנושא בא לקחת הנפש והרכוש המבואר בהתנאי' הנ"ל לא יפול דבר ולא חצי דבר ארצה והיורשי' טועני' שאינם חייבים לקיים התנאי' מאחר שאביהם הלך לעולמו אנוסים הם ובפרט על החצי חלק זכר טענו שאינם חייבים כלום כיון שעדין לא נכתב השטר הן הן תורף הטענות.
<b>תשובה</b> הנה לא נעלם מעיני שאין נכון להשיב בד"מ לא' מן הצדדים כמ"ש גאונים קדמאי ובתראי גם אני הצעיר נוהג כן אמנם הגאון מהרר"מ פדוואה כתב בסי' פ' וז"ל אכן בדבר שיש דררא דמצוה לא שתו רבותי לבם לחששת זו כו' והאריך שם והביא ראיו' לזה ובאשר שאני רואה גם בנ"ד דררא דמצוה כי יש לחוש שיתפרד החבילה וינתק החבל עבור הבל הכסף ע"כ אמרתי לחוות דעתי הקצר' בקצרה כאשר יורוני מן השמים וזה יצא ראשונה ע"ד סך הנדן ושארי פרטי התחייב' שהתחייב חנוך את עצמו נלע"ד לית דין צריך בשש שמחויב כמ"ר חנוך לאשר ולקיים כל פרטי התחייבות שהתחייב את עצמו זולת מה שהתחייב את עצמו להשתדל שאביו יעשה לה שטר ירושה יוכל חנוך לפטור את עצמו בטענת אונס וראיה לדבר תשובת הרשב"א סי' תשע"א והשארית יוסף מביאה בסי' ע"א וז"ל ראובן שידך את בת בתו לבן שמעון ונשבע להשלים התנאי' ובקנס כו' ולאחר זמן שדכה לאחר וטען שבת בתו איננה רוצה בבן שמעון והשיב שהדין עמו שזה אונס גמור הוא מאי ה"ל למיעבד ואין לך אונס גמור מזה ואם תאמר שהיה לו לפייסה בממון וכו' ואפי' התנה שאם תסרב שיפייסה כדאמרינן בגיטין אטו תרקבא דדינרי בעי למיתן ליה ולא תשיבני שה"ל להתנות כו' אונסא דלא שכיח הוא ואפי' שכיח ולא שכיח כגון מת או חולה לית לי' לאתנויי ויש טענת אונס כו' ע"כ הרי מבואר שבנ"ד פטור חנוך מן החיוב שהתחייב את עצמו להשתדל לאחותו שטר ירושה כיון שנאנס שמת אביו כיון שלא התחייב א"ע כי אם להשתדל ולא התחייב בממון וק"ל אמנם מצד אחר נלע"ד לזכות את החתן שהיורשים בכלל מחוייבי' לקיים ולאשר כל פרטי התנאים בכלל הן התחייבות שהתחייב חנוך הן בחצי חלק זכר מכח פרנסה שחייבים ליתן להבת אף על פי שהפרטים הנ"ל יעלו לסך גדול יותר מעישור נכסי מכל מקום מחויבים ליתן לה הכל הגם דהוה פלוגתא של הגאונים אם אמרינן להוסיף על עישור נכסי אם לא להכריע הר"אש שאין מוציאין ממון מן האחים מספק מ"מ נלע"ד היינו דוקא באומד דעת האב כגון שהשיאה את עצמה לאחד בלי רשות האב אבל בנ"ד שגיל' הא בדעתו בהא ברת' ולהתחתן זה מחויב' הבני' ליתן כל מה שהי' חנוך מחייב את עצמו ואין זה דומה לשאר אומדנא וכ"כ מהרר"מ מינץ בתשוב' סי' מ"ז וז"ל ש"מ שמצווה לבניו וציוה לתת לבתו ל' זהובי' בזה יש לחלק וליפות כח הבת דתנן בפ' מציאת האשה דאמרינן דאזלינן בתר אומד' א"כ עובדא דידן דאמר האב ליתן לבתו ל' זהובי' אף שציואתו בטלה מאחר שעמד (מאותו חולי) מ"מ לא יגרע לה מה שאמר ליתן לה ל' זהו' אף ששני דעות יש אי אזלינן בתר אומדנא אפי' להוסיף על עישור נכסי' כדאית' באלפס מ"מ מצינו למימר הכא בעובדא דידן דאמר האב בפי' לתת לבתו ל' זהו' כ"ע מודה דיהבינן לה אותו ל' זהו' וגם אם עלה אותן ל' זהובי' יותר מעישור נכסי' כיון שאמר בפירוש לתת לה וכן משמע במרדכי כו' ע"ש תראה דש"מ דמיירי דוקא היכא דבעי אמידא אבל היכא דאמר בפי' י"ל דעדיף מאמידא כו' ע"ש הרי להדי' כמ"ש שאם גילה דעתו בפי' נותני' להבת כל מה שגילה דעתו אפילו להוסיף על עישור נכסי' ולעד"נ נדון דידן עדיף מנדון של מה"רר מ"מ כיון שכבר פסק לברתא דא ולחתן זה וק"ל' והנה לא נעלם מעיני מ"ש בתשו' מהר"ר יוסף כ"ץ נקר' שארית יוסף בסי' ב' בנדון דומה ממ"ש כנ"ד ופסק שם שאין הבני' מחויבי' לקיים התנאי' ע"ש שהאריך ונסתייע מתשו' מהרי"ו הנה רואה אני את נגעי עצמי שאינני כדאי ואינני בהשג יד להשיג עליו ח"ו מ"מ הרשו' נתונה לי לומר שאין ראיותיו מכרעת כלל כי בכל מקום שכתב מהרר"יו במעשה שבא לפניו לא הי' שייך לומר פרנסה שמין באב משא"כ בנדון שלו ועיין בדברי מהרר"יו בסי' ק"ד ובסי' מ"ב ותמצא שכן הוא כאשר דברתי שאין ראי' מדברי מהרר"יו לנדון שלנו וניכרים דברי אמת שמהרר"יך לא ירד לחלק לחילוק הנ"ל שכתבנו בשם מהרר"מ מינץ בין שארי אומדנו' ובין היכא שאמר האב בפי' ואם כן היא שיש מחלוקו' בין מהרר"מ ור"י כ"ץ יש לנו לטפוס עיקור דברי מהרר"ממ שהוא קודם לו בזמן ואפשר גם במעלה כי אם ראשוני' בני אדם כו' ואין שייך לומר שהלכתא כבתראי מן אביי ורבא ואילך כיון שאין תשו' מהררמ"מ היו מפורסמו' ונדפסי' בימי מהרר"יך איכא למימר אלו ראה מהרר"יך דברי מהרר"ממ היה מודה לו ועיין בש"ך ח"מ סי' כ"ה וכך נראי' הדברים שלא ראה מהרר"יך תשו' מהררמ"מ דאלו ראה אותה ולא ישרו דבריו בעיניו עיני פקיחי ה"ל לאתויי אות' ולהשיג על דבריו כדרך האחרוני' כשחולקי' על הראשוני' כללא דמלת' שלעד"נ שהבנים זכרי' מחויבי' לאשר ולקיים כל דברי התנאי' הנ"ל ולא יפול מהם לא דבר ולא חצי דבר מחמת פרנסה ששמין באב אפי' להוסיף על עישור נכסי' כמו בנ"ד שכ"ע מודי' מפני שהאב אמר בפי' ליתן לה כל מה שמבואר בהתנאי' כנ"ל ואין משגיחי' בדברי מהרר"יך הנ"ל מטעם הנ"ל ואפשר נמי לומר שגם מהרר"יך מודה בנ"ד ונדון דידיה היה במקום שאין להבת פרנסה מחמת איזה סבה (אבל פשטי דבריו לא משמע כן ותו לא מידי ואלהי הצבאו' יראנו מתורתו נפלאו' ויצלנו משגיאו' כ"ד הטרוד גרשון אשכנזי.