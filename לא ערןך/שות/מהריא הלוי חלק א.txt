<h1>מהרי"א הלוי חלק א</h1>
הרב יצחק אהרן איטינגא
<b>סי'</b> <b>א'</b> ב"ה יום ג' ט"ז מרחשון תרל"ח. לבוב ברכת שמים מעל לכבוד ידידי הרב המאוה"ג החריף ובקי המפורסים ערוגת הבושם גן הדסים מוכתר בנימוסים כש"ת מוה' אפרים זלמן מרגליות האבד"ק בריולב והגליל יע"א:
<b>מכתב</b> שאלתו הגיעני בדבר המקוה שנעשה בעירו שעשו בור עמוק מאוד כשיעור ב' מקואות זה על זה ובאמצע החפירה למעלה משיעור מקוה דלמטה מונחים שני נסרים שאין רחבים ויש ריוח בין נסר לנסר והנסרים הללו אינם קבועים ולא מחוברים בבנין הכותל רק מונחים שם כדי לעמוד עליהם ולטבול במקוה העליונה והמשכת המים למקוה הוא שנותנים כפור וגליד על הנסרים הללו שנעשו לעמוד עליהם ולטבול וע"י מיחם עם גחלים לוחשות נימס הכפור למים ויורדים המים בריוח שיש בין נסר לנסר למטה עד שנתמלא מקוה התחתונה לשיעור מקוה ואח"כ שופכין מים שאובין למקוה העליונה כי המקוה העליונה מחוברת למקוה התחתונה ע"י ריוח אשר בין הנסרים והכפור הזה מביאים בשקים שמביאים בהם קמח ומורידין הכפור מהשקים על הנסרים הללו. ומעכ"ת אסר לאנשי עירו לעשות כן וחכם אחד חלק עליו ולדעתו יאות לעשות מקוה באופן זה וביקש מע"כ ממני לחות דעתי כפי אשר יורוני מן השמים. והנה טעמו של מע"כ הוא מאחר דהנסרים אינם קבועים ומחוברים בבנין ולא נתבטלו לקרקע ותורת טומאה עליהן לטמא טומאת מדרס וגם כיון שנעשה להזיל מהם המים למקוה הוי הנסרים משמשים את אדם ולדעת הרשב"א הנסרים מקבלים טימאה מה"ת ולדעת רוב הפוסקים טמאים הם עכ"פ מדרבנן והוי הוויית המקוה ע"י דבר המקבל טומאה ואנן הווייתו ע"י טהרה בעינן ולכן הצריך מע"כ להניח הכפור על הרצפה התחתונה שהיא הקרקע ממקוה התחתונה אשר היא מלבנים ועפר ולפשר שם הכפור עד שיעור מקוה. זה תורף דבריו. ודברי תימה הן דלפי מה שהבין מע"כ דהנסרים הללו מקבלים טומאה א"כ לא הועיל כלום במה שנותנין הכפור על הרצפה התחתונה דמ"מ אסור לעמוד על הנסרים ולטבול משום גזירת מרחצאות כמבואר בסי' קצ"ח סעי' ל"א ואפי' בדיעבד לא עלתה לה טבילה לדעת המחבר שם ועי' בש"ך שם ס"ק מ"ד שהביא בשם הרבה פוסקים דהנסרי' העשויים לעמוד עליהם בשעת טבילה אינם מקבלים טומאה ועיקר הטעם בזה משום דאין תשמישן אלא עם הקרקע ומבואר בהרבה משניות במס' כלים דהיכא דאינם ראוים לתשמיש רק עם הקרקע טהור והתוס' יו"ט האריך בזה בכמה מקומות ואפי' לא נקבע בקרקע רק הניחו שמה הנסרים מ"מ מה שמעבירין המים עליהם חשוב כבנין וטהור לדעת מהר"מ פדוא שהביא הט"ז שמה בס"ק ל"א ומדברי הט"ז שם משמע דעיקר מה שחולק על הפוסקי' המטהרים הוא דוקא היכא שהי' ראוי לקבלת טומאה בתלוש משא"כ בנ"ד דקוד' שנתנו הנסרים במקוה לא היו מיוחדים למדרס ולא לשמש את האדם ואין עיקר תשמישן אלא עם הקרקע וטהור לכ"ע. ואם בכ"ז חושש מעכ"ת לדברי המהרח"ש בתשו' ח"ג סי' כ"א וסיעתו דיש על הנסרים חשש קבלת טומא' כיון שייחדן למדרס לעמוד עליהן בעת הטביל' ומש"ה אף קודם שנתנן למקוה מקבלין טומאה משום שייחדן למדרס ולא מהני מה שנתנן לקרקע הואיל והי' עליהן שם כלי בתלוש הא לשיטה זו גם אם יתן הכפור בקרקע המקוה התחתונה ג"כ אסור לעמוד ולטבול על הנסרים משום גזירת מרחצאות וכמ"ש. ולכן נלפע"ד שטוב יותר ליקח נסרים חדשים אשר נעשו מתחלה לכך ליתנן במקוה ולא ישב שום אדם בהיותם בחלוש ואח"כ יקבעם לעשות מהם קרקע המקוה העליונה ובזה יצאנו מידי כל החששות ואין כאן גזרת מרחצאות והנסרים טהורים לדברי הכל דלא גרע מסילון של מתכת דמקבל טומאה מה"ת ואפ"ה אם קבעו בקרקע טהור כמבואר בסי' ר"א סעי' מ"ח אם נעשה הסילון לצורך הקרקע כמ"ש בדג"מ שם ובשו"ת נ"ב מהד"ק בסי' צ"ג ובמהדו"ת סי' קל"ח ובכה"ג כשר לכל הדיעות וראוי לעשות כן למען טהרת ישראל.
<b>עוד</b> עורר מעכ"ת על מה שמביאין הכפור בשקים המקבלין טומאה דהא בעינן הויית' ע"י טהרה ולכן הורה מע"כ להביא הכפור בסלים נקובים וכמ"ש בשו"ת ח"ס סי' ר' וסי' רי"ג ובמחכ"ת דברי שגגה הם. דאם נחוש בזה להוייתו ע"י טהרה אף אם מביאין בסלים נקובין לא פעלנו כלום דהא האדם המביא הסלים מקבל טומאה ועי' בט"ז סי' ר"א ס"ק ע"ג שהקשה אהא דתנן סוף פ"ז דמקואות מחט שהיא נתונה על מעלות המערה הי' מביא ומוליך המים כיון שעבר עליו הגל טהורה והקשה הט"ז הא בעינן הוייתו ע"י טהרה ע"ש וא"כ מבואר דגם אם האדם עושה הפעולה מיקרי הוייתו ע"י טומאה. וא ידעתי איך אישתמיטתי' למע"כ דברי הטור והמחבר סי' ר"א סעי' ל' שאם עשה כל המקוה משלג או כפור או ברד שהביא בכלי ועשה מהן מקוה כשר ע"ש דמבואר להדיא דמותר להביא הכפור בכלי ודלא כמ"ש מעכ"ת. ומ"ש בשם שו"ת חתם סופר. אין ענינו לכאן דהח"ס חשש שמא בעת שמביא הכפור בהכו ימס קצת מהכפור בהכלי והיו למים ושמא יתקבץ שם שיעור ג' לוגין ויפסול אח הכפור שנפשר בהמקוה מחמת ג' לוגין שאובין שפוסל את המקוה ולכן הצריך שיהיו סלים נקובים כדי שיזומו מימיו בחוץ קודם שיתן השלג למקוה ע"ש שכתב כן להדיא. ודבריו צ"ל דמה שהתירו הטור והמחבר להביא השלג והכפור בכלם מיירי שראינו שבעת שהטילו השלג והכפור מן הכלים למקוה לא הי' בכלים ג' לוגין מים וא"כ בנ"ד שמביאין בשקין דבלא"ה ליכא חשש שאובין כמבואר במחבר סי' ר"א סעי' ס"ד וסעי' ל"ז ובש"ך שם ס"ק פ"א א"כ ליכא חשש שאובין גם לדברי הגאון בעל ח"ס וזה פשוט. והטעם בזה דמותר להביא השלג והכפור בכלים ולא חיישי' להוייתו ע"י טהרה נראה עפמ"ש הר"ן במקואות פ"ב משנה ג' שהקש' לדעת הסוברים דכולו שאוב פסול רק מדרבנן הא בעינן הוייתו ע"י טהרה ומחלק בין אם שואב בכלים המקבלין טומאה פסול מה"ת משום דהוייתו ע"י טהרה בעינן אבל אם שואב בכלי גללים כלי אבנים הוא רק מדרבנן ע"ש וכ"כ הר"ן בחדושי שבועות פ"ב וא"כ השלג וכפור דאין פוסלין משום שאובין ע"כ דאין פוסלין ג"כ משום הויתן ע"י טומאה דהא לדעת הר"ש והר"ן הנ"ל איכא בשאובין פסול משום הוייתן ע"י טומאה וכיון דבשלג וכיוצא בו שאובו כשר ע"כ דלא בעינן בזה הוייתן ע"י טהרה. וזה ברור:
<b>עוד</b> נראה לפע"ד בזה דהנה זה ברור דאן לדעת הסוברי' דלענין שאובה שהמשיכוה בעי' דוקא ג"ט כמבואר בש"ע סעי' מ"ה מ"מ לענין הויותן ע"י טהרה סגי בהמשכה כל שהו דאם אחר שפסקו המים מלילך על דבר המקבל טומאה הלכו ע"ג קרקע כל שהוא המקוה כשרה וראי' לזה מהא דאמרינן בש"ס זבחים דף כ"ה ע"ב זאת אומרו אויר כלי ככלי דמי ופירש"י שם כיון דהמים באו לחבית ירך אויר מקרי הוייתו ע"י טהרה אם אויר כלי לאו ככלי דמי ע"ש ומאי הוכחה הוא זו דלמא מיירי שלא הי' החבית גבוה ג"ט אלא ע"כ דלענין הוייתו ע"י טהרתו סגי בהמשכה כל שהוא אם סמוך למקוה נמשך ע"ג קרקע כ"ש הוי הוייתו ע"י טהרה.
<b>והנה</b> בהא דמבואר בש"ע סעי' ל"א מקוה שאוב שהוליד טהור משום מים שאובין נמוחו כשר להק והיינו שמותר לטבול בהן כמ"ש הש"ך שם אבל הב"י בסי' ר"א שם הביא בשם הסמ"ג דלדעת השאלתות דשאובה שהמשיכוה כולה אם באו עליהם מי גשמי ארבעי'
<b>סאה</b> כשרה א"כ הפירוש בתוספתא כשר להקוות עליו היינו דאם נתוסף על השאובין שהגלידו ונימחו אח"כ מ"ס מי גשמים המקוה כשרה משום דמה שהגליד ונימוחו הוי כמו שאובה שהמשיכוה ע"ש. ואף דאנן לא קיי"ל כפירוש זה משום דאנן קיי"ל שאובה שהמשיכוה כולה פסולה ולא מהני מה שניתוסף ע"ז מ"ס מי גשמים אבל עכ"פ למדנו מדברי הסמ"ג דמה שנימוח חשוב כהמשכה וא"כ בנ"ד בלא"ה ליכא שום חשש משום הוייתו ע"י דבר המקבל טומאה דכיון שהכפור נימוח אח"כ חשיב כהמשכה וכבר הוכחתי לעיל דלענין הוייתו ע"י טהרה סגי בהמשכה כ"ש וזה נכון ואמת בס"ד. וע' בראב"ד בספר בעל הנפש שער המים פ"א שכתב דמש"ה אין השלג נפסל משום שאובין משום דלכי יתפשר אח"כ מלתא אחרינא הוא ופנים חדשות בא לכאן ע"ש וא"כ מה"ט גופי' לא איכפת לן מה שלא הי' הוייתו ע"י טהר' משום דנפשר אח"כ ומלתא אחרינא הוא:
<b>והנה</b> בש"ס נדה דף י"ז ע"א אמרי' שלג אנו לא אוכל ולא משקה חישב עליו לאכיל' אינו מטמא טומאת אוכלין למשקה מטמא טומאת משקין ע"ש מבואר משום דשלג כל זמן שלא חישב עליו אינו מקבל טומאה ועתה אפשר לומר דמש"ה מביאין שלג בידו ובכלי ועושין מקוה בתחיל' ולא איכפת לן מה שאין הוייתו ע"י טהרה משום דע"כ לא בעי' שיהי' הוייתו ע"י טהרה רק בדבר שראוי לקבל טומא' כגון מים משא"כ בשלג כיון דאינו מקבל טומאה אין שום חילוק אם הוויתו ע"י טהר' או לא כיון דסוף סוף טהור הוא. הן אמת דבגמ' נדה שם לא נאמר רק דשלג אינו מקבל טומא' כ"ז שלא חישב עליו למשקה אבל כפור ברד וכדומה לא שמענו דאינו מקבל טומאה והרי בטוש"ע ר' ר"א מבואר דגם כפור וברד מותר להביא בכלי ולעשות מהם מקוה. אמנם מדברי התוס' ב"ב דף כ' ע"א ד"ה והמח יש להוכיח דגם ברד וגליד וכפור אין מקבלין טומא' דבהא דאמרי' התם אבל השלג והברד והגליד והכפור והמים כולן אין ממעטין בחלון ופרש"י הואיל ונימוקים מאליהם וכן מים שבכלי הואיל ואם ינטל הכלים אין עומדין בפ"ע אין ממעטין בחלון וכתבו התוס' דע"כ מיירי דהשלג לא חשב עליו לאכיל' דלא מקבל טומאה דאי חישב עליו תיפוק לי' דהוי דבר המקבל טומא' ואינו ממעט ע"ש. וא"כ מוכח מדברי התוס' דגם ברד וכפור אין מקבלין טומא' דאל"כ עדיין יקשה לפרש"י מברד ל"ל לרש"י לומר הטעם הואיל ונמוק תיפוק לי' דהוי דבר המקבל טומאה ואינו ממעט אלא ע'. דגם ברד וכפור אין מקבלין טומא' וא"כ מיושב קושית ע"כ האיך מותר לעשות מקוה מהם הא הויית' ע"י טהר' בעינן. ולפמ"ש י"ל דבדבר שאינו מקבל טומאה לא איכפת לן בהוייתו ע"י טהרה וכמ"ש. אמנם האמת שדברי התוס' ב"ב שם תמוהים מאוד דלא הועילו כלום בתירוצם דהא ש"י פירש שם על מים הטעם דאינו ממעט בחלון הואיל דאין עומדים בפ"ע והרי מים פשיטא דמקבל טומא' וא"כ עדיין קשה קושית התוס' תיפוק לי' דהוי דבר המקבל טומא' ואינו ממעט. וגם מ"ש התוס' דמיירי דלא חישב עליו לאכיל' ראיתי להגאון מוהר"י פיק זצ"ל שהגיה בדברי תוס' דלא חישב עליו למשקה דבש"ס נדה דף י"ז מבואר דשלג לא מהני מחשבה לאכילה. אבל אשתמיטתי' להגאון מוהר"י פיק דברי המל"מ פ"א מטומאת אוכלין הל' כ"ב שכתב דס"ל להתוס' דבשלג אם חישב לאכיל' מקבל טומא' ע"ש ואולי הי' להם לתוס' גירסא אחרת בגמ'. מיהו עכ"פ קשה אמאי כתבו דבשלג ע"כ מיירי דלא חישב עליו לאכיל' ואמאי לא כתבו ג"כ שלא חישב עליו למשקה דהא למשקה פשיטא דמועיל מחשבה טפי כדאמרי' בגמ' נדה שם. והנראה לפע"ד בבאור דברי התוס' הנ"ל דבש"ס פסחים דף י"ז ע"ב אמרי' דאף למ"ד טומאת משקין מה"ת מ"מ אם הי' מים שעור רביעית בקרקע כיון דמדאוריתא ראוי להטביל בו מחטין וצנורות תורת מקוה עליו וטהור דכתיב מקוה מים יהי' טהור ורק מדרבנן מאחר שבטלו לרביעית דמקוה תו ליכא תורת מקוה עליו וטמא מדרבנן אבל מה"ת כיון דרביעית תורת מקוה עליו לענין כלים קטנים שכל גופו עולה ברביעית מש"ה טהור מה"ת ע"ש ברש"י ד"ה בקרקע. והנה המל"מ פי"ב מטו"מ ה"ב הוכיח מדברי התוס' להר"ש דדבר המק"ט מדרבנן חוצץ בפני הטומאה ע"ש ולפ"ז צריך להבין הא דהקשו התוס' ב"ב שם למה לי' לרש"י לומר דשלג אינו ממעט משום דנימס ונימוח תפ"ל דאם חישב עליו מקבל טומא' ומאי קושיא דלמא מיירי דיש כאן רביעית שלג דמה"ת טהור הואיל וראוי להטביל בו מחטין וצנורות בשלג לדעה הראשונה שהביא הרמ"א בסי' ר"א סעי' ל' וכ"כ הר"ש פ"ג דטהרות סוף משנה ב' להדיא. ופלא גדול על הש"ך סי' ר"א ס"ק ע"א שכתב דהרבינו שמריה שמתיר לטבול בשלג הוא יחיד בדבר והרי תניא דמסייע הר"ש פ"ג דטהרות שהבאתי. וכיון דמותר לטבול כלים ברביעית שלג המונח בחלון וטהור מה"ת ואף דטמא מדרבנן משום דבטלוה לרביעית דמקוה מ"מ כיון דטהור מה"ת חוצץ בפני הטומאה ומש"ה הוצרך רש"י לומר דמש"ה שלג אינו ממעט הואיל ונימוס ונימוח. ונראה דלהכי הקשו דאם חישב עליו לאכילה טמא ולא הקשו מחישב עליו למשקה דבאמת מחמת טומאת משקין לא ק"מ דאף דחישב עליו מ"מ אינו טמא מה"ת אם יש בו רביעית והוא בכלי שניקבו וסתמו באופן שבטל מתורת כלי ומותר לטבול בו כמבואר בסי' ר"א סעי' ז' וכיון דיש בו רביעית תורת מקוה עליו להטביל בו מחטין וצנורות וטהור מה"ת ומש"ה חוצץ בפני הטומא' ולהכי הוצרך רש"י לומר הטעם משום דמים אין עומדין בפ"ע ולכך אינו חוצץ ועיקר קושי' התוס' היא משלג אם חישב עליו לאכילה וכמ"ש ודו"ק היטב:
<b>אמנם</b> ראה זה מצאתי ברמב"ם פט"ו מטומאת מת ה"ב שכתב הטעם דשלג וברד וכפור אין ממעטין בחלון שהרי הן ראוין ומקבלין טומאה ולא זכיתי להבין דבריו הקדושים דהרי בש"ס נדה די"ז אמרי' דשלג אינו לא אוכל ולא משקה ואינו מקבל טומאה. ואם נאמר דדעת הרמב"ם הואיל ומקבל טומאה ע"י מחשבה שיחשב למשקין גם אם עדיין לא חישב ג"כ אינו ממעט בחלון א"כ יהי' בזה מחלוקת בין הרמב"ם ותוס' דבתוס' ב"ב שהבאתי מבואר דכל זמן דלא חישב עליו למשקה הואיל ועדיין טהור ממעט בחלון. ולא ראיתי לאחד שמתעורר בזה וצ"ע. עכ"פ מכל הלין טעמי דכתיבנא מבואר דמותר להביא הכפור והשלג בשקין ולהניחו או בקרקע מקוה התחתונה או על הנסרים שהם קרקע המקוה העליונה בתנאי שיקבעו הנסרים בקרקע כמ"ש לעיל ואח"כ יביאו טס מלובן למען ימס השלג או אור דולק וגחלים לוחשות ולאחר שיהיו המים הנמסים מהשלג מ' סאה יוכלו ליתן במקוה עליונה מים שאובין וכשר לטבילת נשים. כנלפע"ד וה' יצילנו משגיאות ויראנו נפלאות כעתירת ידידו דו"ש בלו"נ:
<b>סי'</b> <b>ב</b> ב"ה יום ו' עש"ק ג' כסלו לחר"ת לפ"ק לבוב. ברכות שמים מעל לכבוד ידידי הרב הג' החריף ובקי המפורסם ערוגת הבושם איש אשכולות מעטה תהלות יקר הערך כקש"ת מוה' אורי שרגא טובעש נ"י האבד"ק יאס יע"א.
<b>מכתב</b> יקרתו הגיעני בדבר השו"ב ר' צבי מק' פאדעלויא. לא ידעתי מה זו שאילה דאם אמת הדבר שהודה בעצמו שעבר על קריבה דג"ע ר"ל. א"כ צריך בדיקת סכין לדעת הרמב"ם דקיי"ל כוותי' ואף דלא נתברר שעשה כן ג"פ ובכה"ג אין דינו כמומר רק כפסול לעדות דמודה הרמב"ם דא"צ לבדוק לו סכין כמ"ש בש"ע סי' ב' סעי' ו' מ"מ כיון שעשה בפרהסיא ברחוב העיר בזה הוי מומר גם בפעם אחת כמ"ש הט"ז שם ס"ק ט' בשם הדרישה דלא מקרי משומד רק אם עשה בפרהסי' או כמה פעמים ע"ש משמע דאם עשה בפרהסיא גם בפ"א הוי מומר. ועי' בפר"ח יו"ד סי' קי"ט ס"ק כ"ח שהביא בשם תשו' הרא"מ דטבח הממונה על הצבור ומושכרין לקהל לשנה נאסר גם בפעם א'. וגם בלא"ה כיין שבזמנינו המנהג בכמה מקומות שלוקחין מכשרות יותר מטרפות ועי' בט"ז וש"ך סוף סי' י"ח ובכה"ג דינו כטבח ששוחט לעצמו ומוכר לאחרים כמ"ש הפר"ח שם בשם הרא"ש ובשוחט לעצמו כתב הש"ך להדיא סי' ב' ס"ק כ' דגם בפעם אחת שעבר צריך בדיקת סכין. ומ"מ יש לדון בזה לדעת הרמב"ן דסובר דקריבה דג"ע אינו אסור רק מדרבנן תו לא הוי מומר דהרי אף בחלול שבת באיסור דרבנן לא הוי מומר כמ"ש אא"ז התב"ש סי' ב' סעי' ט"ז ובשמל"ח שם ס"ק כ"ו וס"ק כ"ח. וגם י"ל דאין אדם משים עצמו רשע ואינו נאמן על הודאתו שעשה איסור לא מבעיא אם נאמר דאיסור קריבה דג"ע הוי מה"ת פשיטא דאמרי' בזה אאמע"ר ואינו נאמן. אלא אף אם נאמר דאינו אסור רק מדרבנן מ"מ גם באיסור דרבנן אמרי' אאמע"ר כמ"ש הקדמוני' בכתובות דף י"ח ע"ב ועי' בתומים בכללי מגו ס"ק ק"ה. מיהו מצד הע"א שהעיד עליו הי' מקום לאוסרו לפי דברי היש"ש שהביא התב"ש שם סעי' כ"א דאם יצא על השו"ב ש"ר מכבר שוב יש להעבירו גם ע"פ עד א' אם הוא בר סמכא. מיהו בנ"ד אין אנו צריכין לכל זה מאחר שעובר על תקנת הקהל ושוחט בלי טאקסע א"כ משפטו חרוץ בש"ע בשם הרא"ש דשחיטתו אסורה. וגם מצד שאינו מראה סכינו לחכם העיר דע"פ דינא דגמר' משמתינן לי' ואף דהאידנא מחלו חכמים על כבודם בזה מ"מ אם החכם עומד וצווח שאינו מוחל ומוחה בידו שלא לשחוט והשוחט ממרה את דבריו גם בזה"ז שחיטתו אסורה כמ"ש בשו"ת ברית אברהם סי' י"ג ובשו"ת הגאון החסיד בעל התניא בש"ע יו"ד ובשו"ת נו"ב מהד"ת סי' כ"ח בשם בן הגאון המחבר ובשו"ת מאמר מרדכי שחיבר אאמו"ר הגאון זצ"ל סי' כ'. וגם מצד הכתב איסור שחתמו עליו ואחר שקראוהו בפה יש לאסור שחיטתם דאף שמה שנכתב שם לשון קבלנו עלינו באיסור גמור יש לדון בזה דאם באמת לא קבלו מקודם אין בלשון זה ממש מאחר שהוא לשון עבר ועי' בסמ"ע סי' ע"ג ס"ק י"ח ובש"ע יו"ד סי' רל"ב סעי' י"ב בהג"ה ובש"ך שם מ"מ מה שנכתב שמה שאם יעבור ע"ז יאסור שחיטתו כנבלה וכו' מצד זה יש לאסור שחיטתו דאף דהוי מתפיס בדבר האסור מ"מ כיון דקודם שהתפיס אמר לשון איסור אינו מזיק מה שהתפיס אח"כ בדבר האסור כמ"ש המל"מ פ"א מנדרים ה"ז בשם מהרלב"ח. ולכן מכל הני טעמי הדבר פשוט דשחיטתו אסורה ויפה דן מעכ"ת ויפה הורה. דברי ידידו הדוש"ת בלונ"ח:
<b>סי'</b> <b>ג'</b> ב"ה יום ה' י"ב כסלו צדק ומשפט לפ"ק לבוב. הנני נותן את בריתי שלום לכבוד ידיד נפשי הרב המאוה"ג החריף ובקי צח השכל ונקי הרעיון ותיק וחסיד כש"ת מוה' אהרן לאנרי נ"י אבד"ק פאטיק יע"א
<b>לדבר</b> הזה יסלח מעכ"ת על אשר אחרתי עד עתה מלהשיבו כי טרדותי רבו למעלה ראש. אמנם כאשר באו דבריו שנית לעורר אותי בזה לקחתי מועד לעיין בזה. והנה השאלה היא באשה אחת שראתה כמה פעמים מחמת תשמיש ואח"כ ראה הבעל שיצא ממנו זרע אדומה כמו דם אם נתלה לקולא לומר דכל מה שראתה עד עתה מחמת תשמיש לא הי' ממנה כי אם מש"ז של הבעל וכמבואר בתוספתא שהביאו הפוסקים ש"ז אדומה טהור' והאש' תולה בה. או אם נימא השתא הוא דאיתרע שאירע בבעל חולי זאת ומקודם אם הי' ממנו והיא ראתה מ"ת. ולאשר ראה ראיתי כי מעכ"ת הלך בדרך למרחוק שטף ועבר בסוגיות הש"ס להביא ראיות לנ"ד ולדעתי העני' דין זה ממקומו מוכרח לזאת לא יכולתי לפלפל בדבריו הנחמדים גם כי ישרו בעיני מאוד. והנה לכאורה יש מקום לומר דנ"ד במחלוקת שנויה בהא דאמרי' בש"ס נדה דף ס' שלש נשים שהיו ישנות במטה אחת ונמצא דם תחת אחת מהן כולן טמאות בדקה אחת מהן ונמצאת טמאה היא טמאה וכולן טהורות ונחלקו בגמ' אי בעי' שבדקה מיד כשיעור וסת ומצאה טמאה ע"ש ולמאן דס"ל דלא בעי' בדיקה מיד כשיעור וסת ה"ה אם בדקה בבוקר ונמצאת טמאה ג"כ האחרות תולות בה כמבואר בד"מ ס"ס ק"ץ. הרי מבואר דאזלינן לקולא לומר כמו שהיא רואה עכשיו הדם כן הית' נדה גם בשעת מציאת הכתם. ומש"ה האחרות טהורות דתולות בה אף דאיכא קצת קלקול לזאת האשה דמטמאינן אותה למפרע משעת מציאת הכתם מכ"ש בנ"ד דיכולה לתלות בבעל לומר כמו שוא' עכשיו ש"ז אדומה כן הי' גם בשעת התשמיש לטהר האשה כיון דלא מקלקלינן לי' מידי דש"ז אדומה טהורה כמבואר בתוספת' הנ"ל. ולפע"ד יש מקום לומר דאף לרב יהודה דס' שבדקה עצמה בשיעור וסת מ"מ בנ"ד תלינ' בבעל למפרע דחה הרא"ש הקשה על הא דמדמה הש"ס הך דינא דבדקה ומצאה טמאה להא דבר פדא דכל שבעלה בחטאת טהרותי' טמאת וכתב הרא"ש דלא דמי דבשלמא בטהרות כיון דכשיעור וסת אחר שיצאו הטהרות מתחת ידה מצא' דם אמרינן ודאי נעל ממנה בעוד הטהרות בידה אבל הכא אף שבדקה עצמה כשעור וסת של מציאה אין ראוי שנתלה דם המציאה בה דשמא יצא כבר מאחת מהן ויש יותר משיעור וסת מיציאת הדם לבדיקה של זאת ובאמת קושית הרא"ש היא תימה רבתי על הגמר'. ולפי"ד נראה בזה דבר נכון מאוד. דהנה בהא דקיי"ל דמטמאינן אשה הרואה דם מעל"ע נראה ברור דלא משעת ראיית הדם בד מטמאינן אותה למפרע אלא מתוך שיעור וסת מקודם דכיון מחזקינן אותה בודאי רואה מקודם בתוך שיעור וסת לחייב בלה חטאת ולשרוף הטהרות שנגעה בהן תוך שיעור וסת א"כ דאי ראתה מקודם בתוך שיעור וסת וממילא דמטמאינן אותה למפרע מעל"ע משעה שראתה ודאי דהיינו תוך שיעור וסת מעת מציאת הדם. אמנם אם נחמיר לטמא אותה מעל"ע למצע משעה שבעלה באשם תלוי וטהרות תלויות דהיינו משעה שאר מן המטה ותטול עד וכו' קודם מציאת הדם נראה לפענ"ד לא החמירו חז"ל כולי האי לטמא אותה מעל"ע משעה שבעלה אש"ת כיון דהוא גופא ספיקא הוא לא החמירו טומאת מפע על הספק וכעין זה כתב המשנה למלך פ"ג ממשכב ומוש ה"ד ע"ש. והנה זה פשוט דהא דמטמאינן בכתם מעל"ע למפרע היינו משעת מציאת הכתם אבל לא מחמרינן לומר שלא יצא הכתם ממנה מכבר ונטמא אותה מאז למפרע וזה מבואר בש"ס וברמב"ם פ"ד. ומעתה י"ל דזהו סברת רב יהודה הרי בהא דתלינן הכתם בהך שבדקה ומצאה טמאה יש לעיין א כבר נודע דלא תלינן כתם בחברתה רק אם לא מקלקלינן מי לחברתה דתולה בנדה ובנכרית וביושבת על דם טוהר אבל אם תלה בחברתה יקלקלו אותה תו אמרי' מה חזית ושתיהן טמאות וא"כ כאן אף שבדקה חברתה ומצאה טמאה כיון דהיא לאה מעל"ע למפרע ואם נתלה גם את הכתם בה נטמא אוי למפרע משעת מציאת הכתם וממילא בהא דתלי הכתם בחברתה מקלקלינן לה יותר ובכה"ג לא תלינן בא ולזה קאמר רב יהודא דמתני' מיירי שבדקה עצמה ומצאה טמאה תוך שיעור וסת למציאת הכתם וסבר לי' כבר פדא דכל עלה בחטאת טהרותיו טמאות וכיון דטמאה בודאי למפרע שור אותיום מחמת דם הנדה שמצאה עכשיו א"כ לא מקלקלינה כלל בזה שאנו תולין בה הכתם. דגם בלא הכתם היא טמאה, מעל"ע למפרע קודם אותיום ממציאת הדם כמ"ש לעיל, ומחמת הכתם מטמאינן לה מעל"ע ממציאת הכתם דהיינו שיעור אותיום קודם מציאת הדם וליכא קלקול במידי. אבל אם מצאה דם נדה אחר אותיום למציאת הכתם אף דעדיין הוא בשיעור שחייבו אשם תלוי מ"מ כיון דספיקא הוא אין להחמיר על שיעור ספק טומאת מעל"ע למפרע וכמ"ש לעיל בשם המל"מ. וא"כ מחמת טומאה דמע"ל קודם למציאת הדם אין לטמאותה שיעור מעל"ע וגם כדי שתרד מן המטה וכו' ומחמת הכתם שמצאה כדי שתרד מן המטה קוד' למציאת הדם תהי' טמאה מעל"ע וכדי שתרד מן המטה קודם מציאת הדם וא"כ אם נתלה בה הכתם מקלקלינן לה ומש"ה אין תולין ושתיהן טמאות. ומיושב היטב קושית הרא"ש דמה מועל שנמצא הדם בשיעור וסת למציאת הכתם שמא יצא הכתם מכבר. ולפמ"ש מיושב דמאי איכפת לן שיצא הכתם מכבר כיון דעכ"פ אין מטמאינן אותה מעל"ע למפרע רק משעת מציאת הכתם א"כ תו ליכא שום קלקול במה שאנו תלין בה כיון שנמצא הדם תוך שיעור וסת ודו"ק היינו:
מ"ש דכל סברת רב יהודה דבעי' שביקה עצמה
<b>ומעתה</b> תוך שיעור וסת דאל"כ לא נוכל לגלות משום דמקלקלינן לה בטומאה דלמפרע אבל בנ"ד דתלינן בבעל שראה ש"ז אדומה דהוא טהור גמור ואין בה שום קלקול שפיר מצינן לתלות בו אף שבדק עצמו אח"כ וא"כ לא מבעיא לדעת הרא"ש שפסק כרב אושעיא דף שבדקה אח"כ ומצאה טמאה חברתה תולה בה מכ"ש דתלינן בנ"ד בהבעל אף שראה הש"ז אדומה אח"כ וכבר הבאתי לעיל בשם הד"מ ס"ס ק"ץ דאין חילוק אחר שיעור וסת וה זמן מרובה אח"כ אלא אף לדעת הרמב"ן והרשב"א שפסקו כרב יהודה והכי קי"ל דבעי' שבדקה עצמה תוך שיעור וסת מ"מ לפמ"ש י"ל דדוקא התם בעינן בדיקה תוך שיור וסת משום דאל"כ מקלקלינן לחברתה בטומאת מעל"ו למפרע כמו שהארכתי לעיל מה שאין כן לתלות בבעל לע תלינן אף שמצא אח"כ כיון דליכא בו שום קלקול. וגני בלא"ה יש לומר דהם לא החמירו דבעינן בדיקה תוך דעור וסת רק לענין לטהרה אף לענין ז' נקיים משא"כ ענין רואה דם מ"ת מתירין בכל ענין. וכבר כתבו כל אחרונים בסי' קפ"ז דיש חלוק גדול בין לענין לטהרה מז' קיים ובין דלא לשויא רואה דם מחמת תשמיש עוד יש לחלוכין הך דינא דבדקה חברתה ומצאה טמאה לנ"ד לומר דכאן "ע מודו דתולין בבעל וקצרתי
<b>עד</b> כה היו דברי לי סברתו דמר דאין לטהר האשה הזאת רק אם אמר דגם בשעה שנמצא הדם בשעת תשמיש ראה הבעל ש אדומה. אבל לפי ענ"ד נראה דאף אלו ידענו בברור דאז ז ראה הבעל ש"ז אדומה ונתחזקה זו להיות רואה מחמר תשמיש מ"מ כיון דעכשיו רואה הבעל ש"ז אדומה מותר לבעלה. דהנה הרמב"ם בפ"ח מא"ב ה' י"ז כתב וז"ל והאשה שראתה דם מחמת מכה שיש לה במקור אע"פ שראתה בשעת וסתה היא טהורה והדם טהור שהווסתות מדבריהם עכ"ל. מדבריו משמע להדיא דאף שהאשה כר קבעה לה וסת קודם שנולד' בה המכה מ"מ הדם שהיא רואה עכשיו בשעת וסתה טהור דאף שעד עכשיו ראתה בשעת הוסת דם נדה מ"מ אחרי שנולד בה מכה אנו אומרין דם המכה. וכיון דכבר נודע דרואה דם מ"ת הוא מעם וסת כמ"ש הקדמונים דקבעה לה וסת לראות בשעת תשמיש וא"כ אף לאחר שנקבע לה הוסת הזה לראות מ"ח נ"מ אם אח"כ נולד בה או בבעלה מכה אם תראה עוד דס"ת אנו אומרין שזו דם המכה וא"כ איך איפשר לומר שיורה לשמש שמא תראה מחמת תשמיש. הגע עצמך אם ורה ושמשה וראתה דם מטהרינן לה דתולין במכה שבבעל בשעת וסתה כמ"ש הרמב"ם. וא"כ היאך נאסור לה לשמש שמא תראה כיון שאף אם תראה טהורה היא. איברא שהב"י סי' קפ"ז הביא בשם הגהמ"יי והסמ"ג שחולקים ע"ז וס"ל דבשעת וסתה אין תולין במכה. ועי' בש"ך סי' קפ"ז ס"ק כ"ו. ולאשר הדבר הזה הוא מקור נפתח לטהרת הנשים אמרתי להאריך קצת בזה ולברר טעם מחלוקת הקדמונים בזה. דלפענ"ד הרמב"ם והגה"מי לטעמיימהו אזלי. דבאמת מצד הסברא אם אנו מסופקים על הדם אם הוא דם נדה או מהמכה הי' לנו להעמידה בחזקת טהרה או בחזקת הגוף. ואף ביום הוסת דאורח בזמנו בא מ"מ לא מיקרי חזקה העשוי להשתנות כמו בחזקת נערות בסוגי' דקדשה אביה בדרך משום דהך חזקה דאורח בזמנו בא אינה חזקה גמורה וכמ"ש הרמב"ם שהווסתות מדבריהם.
<b>אמנם</b> נראה ברור דהיכא דהאשה אינה טהורה בלי בדיקה ובדקה ומצא' דם ואין אנו יודעין אם הוא דם נדה או דם המכה אף דיכולין לתלות לקולא מחמת חזקת טהרה וכדומה מ"מ בדיקה לא הי'. וכעין סברא זו כתב אא"ז התב"ש בכמה דוכתי דאף בנמצא נקב היכא דממשמש ידא דטבחא אף דתלינן לקולא מ"מ אם נמצא שמה ריעותא דבעינן בדיקת נפיחה כיון דא"א לנפוח מחמת נקב הטבח טרפה ע"ש. וא"כ הכא נמי היכא דהאשה צריכה בדיקה כיון דא"א לה לבדוק דהרי בודאי תמצא דם המכה טמאה היא. והנה הב"י בסי' קפ"ז הביא דעת הרי"ף והרמב"ם דאשה שיש לה וסת ועבר זמן הוסת ולא בדקה ולא הרגישה טהורה ע"ש. וכיון דהרמב"ם ס"ל דאם עבר הוסת ולא בדקה טהורה א"כ ה"ה אם בדקה ומצא' דם שאנו יכולין לתלות במכה ג"כ טהורה כיון דהבדיקה אינה מעכבת בזה אבל הגהמ"י דסובר דאם עבר זמן הוסת ולא בדקה טמאה א"כ הבדיקה בזמן הוסת מעכבת אף בדיעבד כמ"ש הב"י בשמו סי' קפ"ז א"כ א"א לתלות מה שראתה בשעת וסתה במכה דהיכא דהבדיקה מעכבת בדיעבד לא תלינן כמ"ש דניהו דדם נדה אין כאן רק דם המכה מ"מ בדיקה לא מקרי והילכך כיון דעכ"פ לא בדקה בשעת הוסת טמאה. ובזה אמרתי לבאר דעת המרדכי בהא דאמרי' בש"ס דף ס"ה ואם יש לה וסת תולה בוסתה. דלפי מה שביאר בפסקי מהרא"י סי' מ"ז הוא נמשך למה שאמרו שם ואם יש מכה תולה במכתה דהיינו דאם יש לה וסת היא תולה במכה אף דאשה דעלמא שאין לה וסת אינה תולה במכה כזאת מ"מ ע"י שיש לה וסת היא תולה במכה ולא מיקרי רואה מ"ת וכ"כ הט"ז סי' קפ"ז סק"ח. ועי' בתשו' פני יושיע חיו"ד סי' א'. והדברים צריכין ביאור דמה ענין זה לזה דאם אנו תולין הדם מחמת מכה אף באין לה וסת מהראוי לטהרה. והוא כדמות פשרה לגבב שתי קולות יש לה וסת ויש לה מכה לטהר מחמת כן ואין זה דרך הגמ' והקדמונים. אמנם לפמ"ש הדבר נכון. דהנה בהא דנחלקו הרמב"ם והתוס' שהבאתי לעיל בעבר זמן וסתה ולא בדקה הכריע הרשב"א בין הדעות דאם הי' לה וסת קבוע בג"פ ועכשיו עבר זמן הוסת ולא בדקה טמאה אבל אם הי' לה וסת שאינו קבוע בזה אם עבר זמן וסתה ולא בדקה טהורה והכי קי"ל בש"ע סי' קפ"ד ס"ט וסי' קפ"ט סעי' ד'. והנה הב"י סי קפ"ט בבאורו ללשון הרמב"ן ד"ה חששות הללו כתב דאשה שקבעה לה שני וסתות אף שנקבע כל אחד מן הוסתות ג"פ כדין וסת קבוע מ"מ כיון שצרתה בצד' היינו שקבעה לה שני וסתות דין כל אחד מן הוסתות כוסת שאינו קבוע ונעקר בפעם אחת ע"ש (ודבריו סותרים למ"ש שם אח"כ בקבעה לה וסת הדלוג וגם וסת השוה אין נעקר כל אחד מהם עד שתעקרנו ג"פ והארכתי בזה במקום אחר) ומעתה דברי המרדכי מזוקקים היטב. דברואה ג"פ מ"ת הרי קבעה לה וסת לתשמיש וא"כ אם היא אשה שיש לה וסת הרי קבעה לה שני וסתות. הוסת שהי' לה מכבר והוסת השני להיות רואה מ"ת א"ל כל אחד מהוסתות דינו כוסת שאינו קבוע כיון שצרתו בצד' כמ"ש הב"י וכיון דגבי וסת שאינו קבוע קי"ל דאם עבר זמן הסת ולא בדקה טהורה כמ"ש א"כ אם ראתה בשעת תשמיש דהוא זמן וסתה שפיר יכולה לתלות במכה כיון דוסת התשמיש נדון כדין וסת שאינו קבוע מחמת שיש לה עוד וסת אחר ובוסת שאינו קבוע אין הבדיקה מעכבת. משא"כ באשה שאין לה וסת וראתה ג"פ מ"ת דאז ראיית וסת התשמיש הוא וסת קבוע כיון שאין לה וסת אחר ובוסת קבוע קי"ל דאם היא בדקה טמאה וכיון דהבדיק' מעכבת בדיעבד אינה יכולה לתלות במכה מטעם שכתבתי דזה לא מיקרי בדיקה ומש"ה אינה תולה במכתה. וזהו סברא עמוקה מאוד.
<b>ומעתה</b> בנ"ד לדעת הרמב"ם והרשב"א דתולה אף בשעת וסתה א"כ אף שראתה ג"פ מ"ת וקבעה לה וסת מ"מ אם תראה עוד בשעת תשמיש דהיינו בזמן וסתה טהורה דתולה במכה שבבעלה וא"כ פשיטא שמותרת לשמש דאין לחוש שמא תראה כיון דאף אם ראתה טהור' וכמ"ש אלא גם להגהמ"י וסמ"ג וסייעתם דבשעת וסתה אין תולין במכה מ"מ הרי כתבו הטעם משום דאל"כ לעולם לא תהא טמאה א"כ זה שייך דוקא במכה שבגופה דאם נטהר דם שיצא ממנה ונתלה במכתה אף בשעת וסתה א"כ זה ההיתר שייך תמיד ולעולם לא תהי' טמאה משא"כ במכה שבבעל אף אם נתלה גם בשעת וסתה מ"מ לא נוכל לטהר רק מה שראתה בשעת תשמיש דאז יכולה לתלות בבעלה וא"כ שפיר תהי' טמאה אם תראה שלא בשעת תשמיש. עוד אפשר לומר לפמ"ש בטעם הסוברים דאין תולין במכה בשעת וסתה משום דס"ל דבשעת וסתה בעי' בדיקה ואף בדיעבד מעכבת הבדיקה וכל היכא שראתה דם לא מקרי בדיקה. א"כ למאי דקי"ל בסי' קפ"ט סעי' י"ז דוסת דקפיצות לא הוי וסת רק דחוששת לו כמו וסת שאינו קבוע וכבר נודע דרואה דם מ"ת הוי וסת מחמת מעשה ודמי לקפיצות וכן כתבו כל האחרונים וכיון דהוי כוסת שאינו קבוע דקי"ל כדעת הרשב"א עבר הוסת ולא בדקה טהורה וכיון דאין הבדיק' מעכבת שפיר יכולה לתלות במכה אף בשעת וסתה לד"ה. עוד נ"ל דהיכא דהבעל רואה ש"ז אדומה א"כ בשעת תשמיש דמי ליודעת בברור שדם זה בא מן המכה דטהורה אף בשעת וסתה לד"ה כמ"ש הש"ך סי' קפ"ז ס"ק כ"ו. מכל הלין טעמי נלפענ"ד ברור דאשה זו מותרת לבעלה וטהורה היא. דברי ידידו.
<b>סי'</b> <b>ד</b> ב"ה יום א' דסליחות תרכ"ט לפ"ק לבוב שוכן שמים יכתוב ויחתום לחיים את כבוד ידידי הרב החריף המופלג בתורה ויראה ידין ויורה כדת של תורה כש"ת מוה' ישראל מתתי' נ"י בק' צעשינוב יע"א.
<b>תמול</b> הגיעני מכתב שאלתו במה שנסתפק מעכ"ת בהא דאמרי' במקום ברא ברתא לא תירות מ"מ אם צריכין חתימת הבת לענין דיניהם אם יכולה הבת לעכב מליתן חתימתה עד שיתן לה אחיה סך מסוים בעד החתימה או אם כופין אותה בדינינו ליתן חתימתה בחנם. הנה בדבר הראיות שהביא חכם אחד שכופין את הבת לחתום בחנם יפה כתב מעכ"ת לדחות אותם אמנם בגוף הדין מצאתי בשו"ת פני משה בנבנשתי ח"ב סי' ס"ו שנחלקו בזה רבותינו הגאוני' מוה' יחיאל באסאן והמהרי"ט שדעת מהר"י באסאן דאין הבנות מחויבות לכתוב שטר סילוק מהירושה בדיניהם וצריך הבן לפייס את אחותו שתתן לו פטורין והמהרי"ט נחלק עליו כי מחויבת הבת ליתן שטר סילוק מהירושה חנם אין כסף מדין השבת אבדה. וכפי הנראה דעת הפני משה שם נוטה לדעת מהר"י באסאן ומאחר שגם המכתב מאליהו סי' ט"ו סובר כן שאין לכוף את הבת ליתן פטורין נראה לדעתי העני' שאין יכולין לכוף את הבת מספק ומחויב הבן לפשר עמה כפי ראית עיני הדיין עד שתתן לו שטר סילוק ומחמת כי האידנא יומא דחושבנא וגם אנכי מוטרד מאוד לא יכולתי להאריך. דברי ידידו.
<b>סי'</b>
<b>ה</b>
<b>ב"ה</b> <b>יום</b> <b>ד'</b> <b>דסליחות</b> <b>תרכ"ט</b> <b>לבוב</b><b>.</b> היושבי בשמים יכתוב ויחתום לחיים את כבוד ש"ב ידיד נפשי הרב הגאון המפורסים החריף ובקי משנתו קב ונקי צח השכל ונקי הרעיון שישלתא דיחוסא רם וגבה ונשא כש"ת מוה' לו הורוויץ נ"י בק' באלאחוב יע"א.
<b>יקרת</b> מכתבו הגיעני והתענגתי להתבשר משלומו ושלום תורתו. ובדבר השאלה דשאילנא קדמיכון בתפילין שנמצא באות צ' של ממצרים לא הי' נוגע היו"ד של הצ' בנו"ן שלה ונראה שנפסק כחוט השערה ואינו ניכר להדיא פרידתה כי צריך הבטה יתירה להבין ההפסק אם רשאין לתקן ההפסק או אם הוי שלא כסדרן. ומעכת"ה האריך בזה במועצות וד ויבואר לפנינו בעז"ה. והנה מקור הדברים הוא בש"ע סי' ל"ב סעי' כ"ה דמבואר שם דיש חלוק בין צד"י שכתבה יוד נון וכן בשין שכתבה עין יוד וכדומה אסור לתקן אחר שכתב עוד משום דהוי שלא כסדרן משום דכיון דנדמו לאותיות אחרות אם מתקנן אח"כ הוי שלא כסדרן אבל אם היודין של האלפין ועיינין וכדומה לא היו נוגעין בגוף האות ותינוק דלא חכים ולא טפש מכירם אע"פ שכתב לפניהם יכול לחזור ולתקן דכיון דצורת האות היתה ניכרת ליכא משום כתבן שלא כסדרן ומעתה מבואר דבנ"ד דלא הי' נוגע היו"ד של הצדי בנון לה א"כ נדמו לאותיות אחרות ואין צורת אות הצ' ניכרת אם כתב לפניו אסור לתקן משום דהוי שלא כסדרן. אמנם מעכת"ה הביא לנו מחלוקת האחרונים דהפרמ"ג מפרש דהך דיודין של אלפין ועיינין שאינן נוגעין מותר לתקן מיירי שאין פרידתן ניכר להדיא הא פירוד רב שנשתנה האות לא מהני תינוק ולפי דבריו ע"כ הא דצד"י שכתבה יוד נון אסור לתקן מיירי אף באין פרידתן ניכר ואפ"ה אסור לתקן וא"כ גם בנ"ד אסור לתקן גם באין פרידתן ניכר
<b>אמנם</b> הגאון מוה' ברוך מלייפניק ז"ל בהגהותיו שם רוצה לומר דגם בצד"י שכתבה יוד נון אם אין הפירוד ניכר מותר לתקן. וכן משמע מלשון הש"ע של הגאון התניא זצ"ל שכתב דבצד"י ושי"ן הולכין אחר קריאת התינוק בין להקל וכו' מבואר דאם התינוק קורא אותו צדי מותר לתקן וא"כ בנ"ד דאין פרידתן ניכר והתינוק קורא אותו צדי מותר לתקן לדעת הני תרי גאוני בתראי. וכאשר עיינתי בזה נפלאתי מאוד דהרי הדבר מבואר להדיא כדברי הפרמ"ג בהא דקי"ל דאם יש חטוטרת לחי"ת ונפסק למעלה אם אין ניכר להדיא פרידתן מותר להדביקם ועי' בט"ז שם ס"ק כ' ומטעם דע"י החטוטרת חשיב כאינו נדמה לשני דיינין וכיון שאינו נדמה לאות אחרת מותר לתקן אף אם כתב לפניו אח"כ עכ"פ מבואר להדיא דבאינו נדמה לאות אחרת אינו מותר לתקן רק באין פרידתן ניכר משמע דבנדמה לאות אחרת כמו בנ"ד בצדי שכתבה יוד נון אסור לתקן אף באין פרידתן ניכר. ועוד יפלא על הגאון בעל התניא זצ"ל שכתב דבצדי שכתבה יוד נון הולכין אחר קריאת התינוק דלא די שדבריו סותרין דברי המג"א שם ס"ק ל"ו שכתב להדיא דבזה אפי' תינוק יכול לקרותו פסול. אלא שסותר דברי עצמו שכתב שם למעלה באותו הסעיף דבצרי שכתבה יוד נון אע"פ שהתינוק קוראה כהלכתה אינו יכול למקנה אח"כ אמנם נראה לפע"ר לתקן שיהו דברי חכמים קיימים ואין כאן מחלוקת כלל. דשלשה חילוקים יש בדבר דאם יש פירוד רב ביניהם בזה אף ביודין של אלפין ועיינין אף שאינו נדמה לאות אחרת מ"מ כיון שיש פירוד רב ואין על זה צורת אות אל"ף כלל בזה אסור לתקן והוי שלא כסדרן ואינו מועיל קריאת התינוק כלל. וזה מדויק בדברי הפר"מג שם שכתב הא פירוד רב שנשתנה האות לא מהני תינוק. ואם נפרדו היודין בלי פירוד רב בזה החילוק מבואר בש"ע סעי' כ"ה דביודין של אלפין ועיינין שאינן נוגעין מותר לתקן אם התינוק קורא כהלכתו אבל בצדי שכתבה נון יוד אסור לתקן ואינו מועיל קריאת התינוק כמ"ש המג"א ס"ק ל"ו וגם הגאון התניא בתחלת סעיף ל' ומטעם דכיון שאנו רואין להדיא שנשתנה צורת אות הצדי לנון ויוד אין אמירת התינוק מועלת כלל. ומש"ה מבואר בש"ע סעי' כ"ה דאם יש חטוטרת על החי"ת אף שנפסק ונראה כשני זיינין כיון דמחמת החטוטרת אינו נדמה לאות אחר ואין פרידתן ניכרת להדיא דמי ליודין של אלפין ועיינין דכל שאין פירוד רב ביניהם מועיל קריאת התינוק לענין שיהי' מותר לתקן הא אילו הי' פירוד רב ביניהם אף ביודין של אלפין ועיינין שאינן נוגעין אינו מועיל קריאת התינוק וכמ"ש הפרמ"ג ומכ"ש בח' עם חטוטרות. אבל אם אין הפירוד נראה כלל להדיא אלא אחר העיון היטב בזה אף בצדי ושין מועיל קריאת התינוק וכמו שסיים הגאון בעל התניא שם.
<b>וזה</b> מדוייק ג"כ בדברי המג"א ס"ק ל"ו שכתב בצדי שכתבה יוד נון דאפי' תינוק יכול לקרותה פסול כיון דנראית כשתי אותיות משמע בהדיא דאם אינו נראה כב' אותיות גם בזה מועיל קריאת התינוק. וזהו שכתב הגאון מלייפניק דבאין הפירוד ניכר בין הנון ליוד שבצדי דמועיל קריאת התינוק וזה ברור ואמת לפענ"ד ומוכרח לומר כן לישב דבריהם ממה שהקשיתי לעיל. ומעתה בנ"ד שכתב מעכת"ה כי צריך הבטה יתרה להבין ההפסק בזה מותר לתקן לדברי הכל וכמ"ש. ויש להסביר עוד דברי אלה דבאמת צריך להבין ממ"נפ אם האות כשרה כמות שהוא למה צריך תיקון ואם האות פסולה וצריך תיקון א"כ תו הוי שלא כסדרן. אמנם באור הדברים למדנו מדברי מהרי"ק שהביא הב"י סי' ל"ו שכתב דענין שלא כסדרן אינו תלוי בהכשר האות והעיקר אנו מקפידין שיהו עיקר צורת האותיות נעשית כסדרן ואף דהכשר האות לא נגמר עד שיתקן מ"מ כיון שעיקר הצורה נעשית כסדרן כשר. כן מוכח מדברי מהרי"ק למעיין שם. ומעתה אם יש פירוד רב אין על זה צורת אות אלף כלל ואינו מועיל קריאת התינוק דאף דאינו נדמה לאות אחר מ"מ גם צורת אלף אין לו וכל שאין צורת האותיות כסדר מיקרי שלא כסדרן אם מתקן אח"כ. אבל אם אין פירוד רב ומ"מ ניכרת הפרידה בזה יש חילוק דהיכא דאינו נדמה לאות אחר מועיל קריאת התינוק לענין דמותר לתקן דכיון שהתינוק אומר שהוא אלף חשוב צורת האותיות נעשו כסדר משא"כ היכא דנדמה לאות אחר ע"י זה דנדמה לאות אחר מיקרי אין צורת האותיות נעשו כסדר. אבל אם אין ההפרד נראה כלל כי אם בעיון היטב כיון דבתחלת ההשקפה נראה כאות צ' וגם התינוק אומר כן תו מיקרי צורת האותיות נעשו כסדר ולא הוי שלא כסדרן ומותר לתקן. כן נלפענ"ד. ומה שחידש מעכת"ה דלפי מה שכותבין סופרי זמנינו היוד השניה מהצ' ברגל שמאלי דכיון דנחסר רג ימיני אין על זה צורת יוד וכיון שאינו נדמה לאות אחר מותר לתקן אמינא דילידא אמי' כוותי' תלד כי דבריו נכונים מאוד להלכה ולמעשה וכל כי הני מילי מעליותא לתאמרו משמיה. דברי ידידו:
<b>סי'</b> <b>ו</b> ב"ה יום ו' עש"ק כ"ז אלול תרכ"ט לבוב:
לכבוד הרב החסיד המפורסם ערוגת הבושם ירא ד' מרבים כש"ת מוה' מרדכי
<b>אברהם</b> <b>גאדמאן</b> נ"י
<b>מכתב</b> שאלתו הגיעני בש"ץ אחד מתפלל תפלת מוספין בשכר וזה שני שבועות אשר נתן ת"כ בפני עדים אשר אם ימחלו לו אנשי הקלויז את השכר אשר קיבל מקודם בעד השנה הבע"ל אזי לא יתפלל והנה רוב אנשי הקלויז הנושאים בעול הקלויז רובם ככולם ענו ואמרו לו בפה מלא שהם מוחלים לו במחילה גמורה אבל איש אחד יש שאומר שהוא רוצה שהש"ץ הזה יתפלל והוא מסית עוד אנשי גילו שיאמר וכן.
<b>הנה</b> לפענ"ד הדבר פשוט כי כוונת הש"ץ בעת שנתן הת"כ הי' להראות כי הוא אינו מתפלל בעבור אהבתו להיות ש"ץ כי אם מוכרח הוא בעבור שכרו שקיבל מקודם ואם לא בשביל הכרח הממון לא יתפלל וא"כ הדבר כיון דזט"ה במעמד אנשי העיר יכולין ליתן במתנה כמבואר באו"ח סי' קנ"ג סעי' י"א א"כ כיון דנמחל לו הממון כדין ממילא אסור לו להתפלל מחמת הת"כ. ואף אם נימא דעיר יאברוב נידון כשל כרכים מ"מ בקלויז נראה דדינו כבהכ"נ של טרסיים דאמרי' בגמ' כיון דאינהו עבדוה יכולין למכור אף בשל כרכים. וגם בלא"ה מבואר במג"א שם ס"ק ל"ז בשם המ"ב שהאידנא זט"ה יכולין למכור אף בכרכים וה"ה שיכולין ליתן במתנה דמתנה כמכר כמבואר בגמ' ומעות שגבו קיל טפי דאין בו שום קדושה דהזמנה לאו מילתא הוא רק דאסור לשנות מדעת המתנדבים כמ"ש המג"א שם ס"ק ה' ואם הצבור מסכימין יכולין לשנותו למה שירצו. ומה שאיזה מהם מוחים לא משגחינן בהו כמבואר בשו"ת מגיני שלמה חאו"ח סי' ד' דהולכין בזה אחר הרוב. אשר על כן הדבר פשוט לדעתי העני' אשר אם רוב בני הקלויז ובתוכם רוב מהמשתדלין בעניני הקלויז דהם נקראים טובי העיר לענין זה מוחלין לו הממון שקיבל אסור לו להיות ש"ץ עד שישאל על הת"כ. ולאשר הדבר פשוט מאוד גם אין הזמן מסכים להאריך בפלפול קצרתי. דברי ידידו.
<b>סי'</b> <b>ז</b>
<b>ב"ה</b> <b>יום</b> <b>א'</b> <b>ז'</b> <b>תשרי</b> <b>תרלמ"ד</b> <b>לבוב</b><b>.</b> במיתי שתא תיתי ברכתא וחיי אריכתא לכבוד הרב המופלג בתורה ויראה ותיק וחסיד ידין ויורה כדת של תורה כש"ת מוה' שמואל אלעזר נ"י דומ"ץ בק' בעלז במדינת רוסיא.
<b>עתה</b> באתי למלאות שאלתו להשיב אליו בדבר השאלה שהי' על הריאה כמין מלבוש כעין ודוגמת בשר בלוי וגם היה קשה קצת במשמושו משאר בשר הריאה וקלפו את המלבוש ונמצא הריאה תחתיו שלם ויפה ובדקו ברוק ולא בצבץ וגם נתרכך ומראיתו מראה ריאה רק שהי' מזיע טיפי דמים במקום הזה וכשקנחו חזר והזיע והי' הפ"מ. והנה עיני מעכ"ת חזו בלב"ש סי' ל"ט אות ר"ג שדעתו להכשיר. ובאמת שמ"ש הלב"ש שם דאף דטיפי זיעה הללו ע"כ באו מחמת נקבים דקים ואע"פ שאנו רואין שאינו מבצבץ אולי הנקבים דקים כל כך עד שאין כח להרוח של הנפיחה לבעבע את המים וכו' ומסיים שם משא"כ בנקב שבריאה שהטעם דטריפה הוא מפני שאינו יכול לכלוא את הרוח וכיון דחזינן שאינו מבצבץ י"ל דנקב קטן שאינו מבעבע במים לאו נקב הוא וכשר. תמה אני על פה קדוש שיאמר כן. דזה דבר שנגד החוש שיהי' נקב דק שיוכל להוציא זיעה שיש בה ממש והרוח לא יוכל לצאת דרך. נקב הזה. דודאי נקב שהוא כמוציא משקה כ"ש שיצא הרוח דרך הנקב הזה ובפרט דם שהוא סמיך ועב דנקב שהוא מוציא דם פשיטא וכ"ש שיוציא את הרוח. ועי' בש"ס סוכה דמ"ח ע"ב ובש"ס שבת דף ע"ז ע"א. וכיון דהלב"ש מיירי בזיעה אדומה כדם א"כ כ"ש שהרוח יצא דרך שם והריאה לא תוכל לכלוא את הרוח בקרבה. ואם כוונת הלב"ש לומר דאף שהרוח יוצא דרך שם מ"מ הרוח שיוצא דרך נקב קטן כזה אינו יכול לבעבע את המים ומש"ה אינו מבצבץ וכן נראה מלשונו שם. א"כ מה זה שכתב להכשיר כיון שמ"מ הרוח יוצא דרך שם פשיטא דטריפה כיון שאין הריאה מחזקת הרוח בקרבה. ולסברת הלב"ש א"כ מה זה שכתבו הפוסקים לשיטת רש"י דאין סירכא בלא נקב סירכא שלא כסדרן הוא ודאי טרפה ואמאי הוא ודאי טרפה דלמא היה בריאה נקב קטן ודק מאוד שיצא דרך שם הזיעה וממנה נעשתה הסירכא והרוח לא הי' יכול לצאת דרך שם אז הרוח שיוצא דרך נקב קטן כזה אינו מבצבץ דכשר בכי ה"ג לסברת הלב"ש ועי' בש"ך סי' פ"א ס"ק ט'. וכן בתרי ביעי דסמיכי אהדדי שכתבו רש"י והרמב"ם הטעם דטריפה משום שהנקבים שבריאה העלו את הבועות ולדברי הלב"ש לא יהי' רק ספק טרפה דילמא הוי נקבים דקים מאוד. ח"ו לומר כן. ועי' בשמ"ח סי' ל"ו אות ב' שכתב נקבו שניהם אפי' נקב משהו וכו' טרפה. בודאי כונתו אפילו נקב דק מן הדק דאם מיירי בנקב שמוציא את הרוח אין זה רבותא כלל דמבואר בש"ס בכ"ד דריאה שהיא מבצבץ דהיינו שמוציאה רוח טריפה ומה זה אפילו שכתב התב"ש. ועי' בשו"ת חתם סופר חיו"ד סי' מ' שכתב ג"כ דנקב כ"ש ופחות מזה ג"כ טריפה. ובאמת א"צ להביא ראיות לזה כי זה פשוט כביעת' בכותחא. ומה שכ' מעכ"ת דבנ"ד יש להקל יותר מחמת שהטיפים אינם דם ממש רק קצת מראה אדמימות. הנה מלבד שגם הלב"ש שם מיירי שלא היה דם ממש ע"ש במה שחילק בין נ"ד לדברי הט"ז סי' ל"ז ס"ק ג' אמנם גם בלא"ה איני יודע שום חילוק בין דם ממש לכעין דם כיון דהלב"ש במסקנתו שם כתב שאין הדבר במציאות שהריאה תהי' מזעת אחר שחיטתה וטיפין אלו ע"כ באו מחמת נקבים דקים שבריאה א"כ מה חילוק יש בין מזעת דם או מראה אחרת הלא אין אנו מטריפין מחמת הטיפין רק שהטיפין מגלין שיש נקבים בריאה:
<b>והנה</b> מעכ"ת הביא בשם שו"ת בית אפרים חיו"ד סי' י"ט שכתב שאין בזה ספק כלל וחלילה להקל. ולאשר אין בידי הספר הזה לעיין בו לא יכולתי לפלפל בדבריו.
<b>שוב</b> מצאתי בספר מאירת עינים שחיבר אאמו"ר הגאון המובהק זצוקלל"ה על טריפות הריאה שמסיק שם לחלוק על דברי הלב"ש הנ"ל ע"ש בשורש רביעי ענף ג' אות ו'. וגם הרי הלב"ש שם לא הכשיר אלא בשאלת הרופאים ואנכי שאלתי פה לרופא מומחה ואמר שאין הדבר במציאות שתזיע הריאה אחר שחיטה. באופן שהדבר ברור שהוא טריפה. כן נראה לפענ"ד. דברי ידידו.
<b>סי'</b> <b>ח</b> ב"ה יום ג' ב' שבט תרל"ד לפ"ק לבוב. אורך ימים ושנות חיים לכבוד ש"ב וידיד נפשי ולבי הרב הגאון חריף ובקי שכל צח ומחודד תפארת ישראל כקש"ת מוה' <big>יצחק</big> שמעלקיש נ"י אבד"ק פרעמישלא יע"א.
<b>מכתב</b> קדשו הגיעני וחשתי ולא התמהמהתי לשום עיני ולבי ולעיין בדבריו הנחמדים מפז. בדבר השוחטים דקהלתו שרצו הראשים והרבה יחידים שלא יקחו מכל בהמה או עוף שישחטו רק שיקבלו דבר קצוב כל שבוע מקופת הקהל. והשכר שחיטה אשר יקחו מהזובחים יתנו להקהל. והשוחטים הבטיחו למלאות רצונם. ואח"כ חתמו בכתב באיסור שחיטה שחלילה להם לשחוט עבור שכר קצוב לשבוע מהקהל רק יקחו להם השכר שחיטה מהזובחים כמו שלקחו עד הנה. גם אסרו על עצמם לשחוט על יאקסען מהקהל ועתה שוב נתרצו השוחטים לקחת שכר קצוב מהקהל כי נתהוה ע"י כן בעיר מחלוקת גדולה. והראשים ורוב היחידים רוצים שיקחו שכר קצוב דוקא ובאם לא יתרצו השוחטים אזי רוצים הראשים להביא שוחטים אחרים ויקופח ע"י כן פרנסתם וע"כ נתרצו השוחטים כעת רק נפשם בשאלתם אם יכולים להתיר הכתב. והנה גוף הכתב הוא מופקד ביד אחד אשר איננו רוצה להראותו ולכן לא נודע מה כתוב שמה ואם נכתב כדין. ולכן אנו צריכין לדון אולי נכתב שמה כל החומרות בשבועה ות"כ בפ"מ ואולי נכתב ג"כ על ד"ר. ולפי דברי השוחטים מבואר ג"כ בהכתב שבאם יאמרו ג' רבנים ממדינת גאליציע שע"פ ד"ת הם מחויבים לציית להראשים ליקח דבר קצוב לשבוע אזי בטל הכתב. עוד אמרו השוחטים שקודם עשיית הכתב דברו בפירוש שכל הזובחים מהעיר ומהכפרים סביבותי' יחתמו בכתב שלא יזבחו זבחיהם רק אצל השוחטים מכבר אף אם יביאו הקהל שוחטים אחרים ואחר שחתמו השוחטים הכתב השלישו הכתב גם כן על אופן זה שכל הזובחים יקבלו בכתב כנ"ל. ואח"כ לא חתמו רק מקצת מהזובחים וכאשר אמרו ליתר הזובחים לחתום לא רצו על כן אין בהכתב שום מועיל. גם אמרו השוחטים שהם לא כתבו הכתב רק חתמו תחתיו וראו היטב הכתב אך לא קראו כל הכתב רק מקצת מהכתב. וגם לא נתנו כתב בפועל ממש ולא קבלו עליהם או"ש ונדר בפועל אף שמבואר בהכתב. וכעת יש להסתפק אם צריכין שאלה על הכתב ואם מועיל התרה:
<b>והנה</b> מעכת"ה פתח בהתירא תחילה מחמת התנאי שהתנו השוחטים שיתנו להם הזובחים כתב שלא לשחוט אצל השוחטים חדשים שיביאו הראשים וכיון שלא נתקיים התנאי בטל הנדר ואף בנדר עד"ר מועיל ג"כ תנאי ואף שהקשו דהוי בדבר שא"א לקיימו ע"י שליח ותירץ בבשמים ראש דמועיל תנאי מדין פתח דהוי נדר ופתחו עמו וא"כ בנדר עד"ר דאין פתח מועיל גם תנאי לא יועיל. מ"מ מש"ס נדרים דף י"ט מוכח דגם בנזירות שמשון מהני תנאי אף דלא מהני שאלה וה"ה בנדר עד"ר זה תורף דבריו. ואם לדין יש תשובה דמש"ס נדרים הנזכר לא מוכח מידי לפי מ"ש המל"מ פ"ו מאישות סוף הל' ח' דדוקא בתנאי שיתקיים אח"כ בעי' משפטי התנאים ולא בתנאי שכבר נתקיים בשעת אמירת המעשה כגון שתלה הקדושין בתנאי אם עשיתי דבר זה שבאותה שעה נתברר הדבר אם נתקיים המעשה או לא בזה א"צ למשפטי התנאים ע"ש וא"כ בהך דנדרים דמיירי שנזר אם יש בכרי הזה מאה כור ובשעת הנזירות כבר הי' יכול להתברר וא"צ לקיים התנאי אח"כ בזה א"צ למשפטי התנאים ומש"ה מהני התנאי התם אע"ג דא"א לקיים ע"י שליח:
<b>ובזה</b> איפשר ליישב קושית התוס' גיטין דף ל"ה ע"ב דפריך הש"ס למ"ד א"צ לפרט את הנדר מהא דתנן הנושא נשים בעבירה פסול עד שידור הנאה וליחוש דלמא אזיל לגבי חכם ושרי ליה ומשני דמדרינן לי' ברבים או ע"ד רבים והקשו בתוס' דאמאי לא פריך ממתני' דתנן התקין ר"ג הזקן שתהא נודרת ליתומים כל מה שירצו וגובה כתובתה וליחוש דלמא אזלא האלמנה לחכם להתיר נדרה ע"ש. ולפי הנ"ל י"ל דגם המקשן ידע דאפשר להדיר באופן שא"א להתיר כגון ברבים או עד"ר אלא דקשי' לי' דאם א"א להתיר הנדר ואין פתח מועיל א"כ גם תנאי לא יועיל בנדר כזה דא"א לקיים ע"י שליח דבזה אין לתרץ דמועיל מדין פתח כמו נדר ופתחו עמו דהרי בנדר כזה עד"ר אין לו התרה ומש"ה במתני' דהתקין ר"ג דמיירי בתנאי דלשעבר דנודרת אם כבר נהנית מכתובתה ובכה"ג לא בעינן משפטי התנאים כמ"ש המל"מ א"כ שפיר מועיל תנאי אף בנדר עד"ר אף דלא מהני מדין פתח כיון שהוא עד"ר מ"מ מועיל מטעם תנאי ומש"ה ממתני' דנודרת לא קשיא ומש"ה פריך מכהן הנושא נשים בעבירה דנודר קודם הגרושין אם לא יגרשנה דהוי התנאי אח"כ ובעי' משפטי התנאים. ובזה הוי ס"ד דמקשן דא"א לתרוצי בנדר שאין לו התרה כגון ברבים או עד"ר כיון דאין לו התרה גם התנאי איננו מועיל דא"א לקיים ע"י שליח דבתנאי דאח"כ בעי' משפטי התנאים ולזה חידש התרצן דגם בנדר עד"ר אף דאין לו התרה מ"מ מועיל תנאי ודו"ק. ועי' בתוס' נזיר פ"ק דף י"א ע"א שהקשו היאך מועיל תנאי בנזירות הא א"א לקיים הנזירות ע"י שליח ותירצו כיון דאחר מביא קרבנותיו חשיב אפשר לקיים ע"י שליח. ודבריהם צריכין ביאור דמה יענו למה דמבואר בכ"ד דמועיל תנאי בנדרים והא א"א לקיימם ע"י שליח ובנדרים ליכא קרבן ולא שייך תירוצם ולפענ"ד נראה בכוונת דבריהם עפ"מ דאמרי' בש"ס כתובות דף ע"ד דמש"ה מועיל תנאי בקדושי ביאה אף דא"א לקיים ע"י שליח משום דאיתקש הויות להדדי וכי היכי דמהני תנאי בקדושי כסף ושטר דאיפשר לקיים ע"י שליח כמו כן מועיל ג"כ תנאי בקדושי ביאה ע"ש. ובש"ס ריש נדרים אמרי' לנדור נדר נזיר מקיש נדרים לנזירות ע"ש וא"כ שפיר י"ל כיון דמועיל תנאי בנזירות דאפשר לקיים ע"י שליח דאחר מביא קרבנותיו וכמ"ש בתוס' הנ"ל מועיל ג"כ תנאי בנדרים אע"ג דא"א לקיים ע"י שליח כיון דנדרים ונזירות אתקשו אהדדי. כנלפענ"ד נכון. ועי' בשעה"מ סוף פ"ו מאישות שהביא בשם שטמ"ק נזיר ג"כ ליישב קושי' זו. עכ"פ הדבר מבואר מש"ס גיטין הנ"ל דגם בנדר עד"ר אף שאין לו התרה מ"מ מהני בי' תנאי ואפי' תנאי דלהבא ג"כ מועיל. וזה פשוט:
<b>וראיתי</b> למעכת"ה שנתעורר בנ"ד שנדבר ביניהם שכל הזובחים יבואו עה"ח ולא רצו מקצת הזובחים לחתום אם בטל תיכף הכתב או אם אסורים השוחטים לשחוט לעולם שמא יחתמו עוד. ומעכת"ה הביא ראיה לזה מהא דקיי"ל באע"ז סי' ל"ח סעי' י' בע"מ שיאמר אבא הן דכל שאמר פעם אחת נתקיימו הקדושין ואף אם כבר מיחה ואמר איני רוצה ולכן לעולם היא ספק מקודשת עד שימות האב דלעולם חיישי' שמא יאמר אח"כ הן. וא"כ גם בנ"ד יש לחוש שמא יחתמו הזובחים על הכתב אח"כ ואח"כ הביא בשם הט"ז בסי' ל"ח שם שכתב הטעם דאם היה דעת המקדש להסכמת האב הי"ל לומר ע"מ שישתוק או שלא ימחה ומדהתנה שיאמר הן ע"כ כוונתו דכל אימת שיאמר הן יחולו הקדושין אף אם מיחה בתחילה. וזה לא שייך בנ"ד דהי' רצונו של הנודר שיחתמו הזובחים על הכתב ולא הי' אפשר לומר בלשון אחר בודאי לא הי' כוונת הנודר רק שיחתמו הזובחים בשעת מעשה ולא שתהא הברירה בידם לעולם. זה תורף דברי הד"ג. ויפה כתב לפי דברי הט"ז הנ"ל אבל לפי דברי מהרש"ל שהביא הט"ז שם והב"ש ס"ק כ"ד שמחלק בין ע"מ שלא ימחה שהוא תנאי בשוא"ת כיון שעשה מעשה פעם אחת ואמר הן א"י למחות אח"כ לדעת הטור משא"כ בע"מ שיאמר הן כיון שהוא תנאי בקום ועשה כל אימת שיאמר הן חלין הקדושין ע"ש. וא"כ גם בנ"ד שהוא תנאי בקום ועשה שיחתמו הזובחים כל אימת שיתקיים התנאי חל הנדר. ועי' בחו"מ סי' קי"א סעי' י"ט וסי' רמ"א סעי' ו' בהג"ה במתנה ע"מ להחזיר אם לא קבע הנותן זמן יכול המקבל לדחותו להחזיר לכשירצה. ועי' ברש"י קדושין דף ס' ע"א ד"ה א"ר הונא דמבואר שם דיכול לקיים התנאי כל ימי חייו ועי' באע"ז סי' קמ"ג ס"ג:
<b>אמנם</b> הנראה לפענ"ד דאף אם נאמר בנ"ד דכל אימת שיקיימו הזובחים התנאי ויחתמו הכתב יחול הנדר מ"מ כל זמן שלא קיימו התנאים מותרים השוחטים לשחוט. דבש"ס שבועות דף כ"ח ע"א אמרי' שבועה שלא אוכל ככר זו אם אוכל זו שתיהן במזיד אכלה לאיסורא והדר אכלה לתנאה פלוגתא דר"י ור"ל אם התראת ספק שמה התראה והקשה הר"ן דמכאן משמע דעכ"פ איסורא עביד ואמאי והרי כל מי שאוסר עצמו בדבר פלוני אם יעשה כך אין האיסור מתחיל אלא לאחר שיעשה אותו דבר אבל קודם לכן אין איסור חל עליו כלל אפילו נתקיים התנאי אח"כ ותירץ דכי אמרינן דאכילת איסור קודם לתנאי שרי ה"מ בדבר הנמשך קודם התנאי ואחר התנאי כגון האי דנדרים דאמרי' שלא כוונה לאסור אלא פירות שתאכל אחר שתרחץ לפי שאפי' אם הי' דעתה שתהא מותרת בפירות קודם רחיצה מ"מ עדיין יש מקום לנדרה לחול שתהא אסורה בפירות אחר שתרחץ אבל זה שלא נשבע אלא על דבר אחד אם תאמר שלא נאסר אלא שיתקיים תנאו נמצא איפשר שיתקיים תנאו ולא יחול נדרו כלל דהיינו אם יאכל איסור תחלה הלכך אמדינן לי' לדעתי' דשבועתו היתה שכל זמן שיתקיים תנאו אפי' לבסוף יחול נדרו ע"ש. וח"כ בנ"ד כיון שהאיסור שאסרו השוחטים הוא דבר הנמשך קודם שיחתניו הזובחים ולאחר שיחתמו הזבחים ובכה"ג דהאיסור נמשך קודם התנאי ואחר התנאי דעת הר"ן דאם עבר על האיסור קודם לתנאי לא עביד איסורא כלל משום שלא היתה כוונת הנודר רק שיחול האיסור לאחר שיעבור על התנאי. וא"כ ממילא אין אנו צריכים לדון כלל למה שנסתפק מעכת"ה אם היתה כוונת השוחטים שיחתמו תיכף בשעת מעשה ואם מיחו תיכף ולא רצו הזובחים לחתום בטל הנדר דאף אם נאמר דהרשות ביד הזובחים לעולם לקיים התנאי ולחתום מ"מ מותרים השוחטים לשחוט כל זמן שלא נתקיים התנאי משום דלא חל האיסור על השוחטים רק משעת קיום התנאי ואילך וז"ב:
<b>הן</b> אמת שדברי הר"ן תמוהים דבש"ס נדרים דט"ו ע"ב פריך לר"י דס"ל בתנאה לא מזדהר מהא דתנן שאת נהנית לי עד החג אם תלכי לבית אביך עד הפסח הלכה לפני הפסח אסורה בהנאתו עד החג הלכה אסורה לא הלכה לא וקשיא לר"י ליחוש שמא תלך דבתנאה לא מזדהר. ולדברי הר"ן הנ"ל מאי פריך הרי שם נמשך האיסור קודם התנאי ואחר התנאי ולא היתה כוונת הנודר רק שיחול האיסור לאחר שתעבור על התנאי ומש"ה מותרת בהנאתו קודם שהלכה ולא חיישי' שמא תלך דאף אם תלך לבית אביה אין חל האיסור רק משעת התנאי ואילך והיא תימה רבתי וכמדומה לי שראיתי קושי' זו באיזה ספר. ואיפשר לומר בזה דהנה התוס' שם הקשו היאך יכול הבעל לאסור הנאתו הא משועבד לה והיכי מצי מדיר לה. ותירצו כיון שתולה הנדר בדבר שיכולה לקיים שפיר חל הנדר דאינו מפקיע שעבודה דלא תלך לבית אבי' ולא תאסר ע"ש. וא"כ זהו דוקא אם היתה כוונת הבעל לאסור הנאתו למפרע דאז אין האיסור ברור עדיין דיכולה לקיים התנאי שלא תלך לבית אבי' ואין זה מיקרי הפקעת שעבודה. אבל אם נאמר דכוונתו הי' לאסור בהנאתו משעת שעברה על התנאי ואילך ואז בודאי מפקיע שעבודה כיון דכבר עברה על התנאי וא"כ לא חל הנדר כלל. וכבר כתב הר"ן בשבועות שם דהיכא דמתבטל הנדר אמרינן דהיתה כוונתו לאסור למפרע כמו בשבועה שלא אוכל זו אם אוכל זו ודו"ק. עכ"פ לפי דברי הר"ן הנ"ל הדבר ברור דמותרים השוחטים לשחוט כל זמן שלא קיימו הזובחים התנאי ומשום שלא היתה כוונת השוחטים רק לאסור משעת קיום התנאי ואילך וכמ"ש:
<b>עוד</b> נ"ל בזה דהנה כבר נודע מחלוקת הקדמונים באע"ז סי' קמ"ג במגרש על תנאי דמעכשיו אם מותרת לינשא קודם קיום התנאי או אם חיישי' שמא לא יתקיים התנאי ובטל הגט למפרע ומדברי כולם נלמד דתנאי שהוא בידה והוא בשב ואל תעשה מותרת לינשא מיד ולא חיישינן שמא תעבור על התנאי בקום ועשה משום דלא מקלקלא נפשה. וא"כ אף אם נאמר דבנ"ד אם יתקיים התנאי ויחתמו הזובחים חל הנדר למפרע שלא כדברי הר"ן מ"מ מותרים השוחטים לשחוט כיון דגם הזובחים אוכלים משחיטתן א"כ לא חיישינן שמא יחתמו הזובחים אח"כ בקום ועשה דהרי יקלקלו את עצמם דשחיטת השוחטים תאסר למפרע והם אכלו משחיטת השוחטים. וגם בלא"ה לדעת הרבה פוסקים לא חיישי' שמא יקיימו את התנאי בקום ועשה עי' באע"ז ס"ס ל"ח ובחו"מ ס"ס מ"ו וז"פ. וביתר הדברים שכתב מעכת"ה יפה דן ויפה הורה דבודאי הרשות ביד ראשי העם להסיע על קיצותן ולקבוע שכר קצוב להשוחטי'. וגם נקרא דבר מצוה לבטל המנהג הרע שנוהגין שמה ליטול מכשרות יותר מטרפות וממילא יכולין להתיר אף שקיבל טובה, מחבירו שלא מדעתו כמ"ש הש"ך סי' רכ"ח ס"ק נ"ד וגם ע"ד רבים מתירין לדבר מצוה ובפרט בנ"ד דמדינא א"צ התרה כלל כמו שהארכתי. ולרב הטרדה קצרתי. דברי ידידו.
<b>סי'</b> <b>ט</b> ב"ה מוצאי ש"ק י"ד שבט תרל"ד לפ"ק לבוב.
שלום וברכה וכ"ט לכבוד ידידי הרב המאוה"ג החריף ובקי משנתו זך ונקי המפו' לתהלה כש"ת
<b>חיים</b> <b>צבי</b> <b>הכהן</b> נ"י אבד"ק יאנוב יע"א:
<b>זה</b> ימים כבירים עברו מעת אשר ביקש ממני מעכת"ה לעיין בדברי שאלתו ויען כי הייתי אז מוטרד מאוד ולא השבתי על אתר נאבד ממני מכתב שאלתו אמנם לאשר נודעתי כי כבודו כמתרעם עלי מהרתי בא היום להשיב על מקצת ספקותיו כפי העולה על זכרוני ועמו הסליחה כי לא יכולתי להשיב על כל פרט ופרט. והנה תורף השאלה הוא בראובן שהי' לו בית אצל חצרו של שמעון ובו חלונות ועתה כאשר נשרף ביתו של ראובן ורצה לבנותו מחדש שמעון מוחה בידו ורוצה להאפיל על חלונותיו. ומעכת"ה כתב בזה דיש לראובן חזקה על חלונותיו לאסו. לשמעון להאפיל עליהם ואף דהוי חזקה שאין עמה טענה מ"מ מאחר דראובן ירש הבית מחותנו א"כ טוענין ליורש שמא לקח חותנו מאביו של שמעון רשות לפתוח חלונות לחצרו. ולדעתי העני' יש לדין בזה דהנה הסמ"ע בסי' קנ"ג ס"ק ל"ב הקשה על הרמ"א שהכריע בסי' קנ"ה סעי' ל"ה כדעת הרמב"ם דבחזקת תשמישים א"צ ג' שנים ובסי' קמ"ב לענין פתיחת חלונות וכן לענין זיז ומזחילה לא הכריע הרמ"א כלום. וכתב הסמ"ע לחלק דהיכא דעושה בשלו כגון בהרחקת סולם מהשובך ומשרה מהירק כיון דהוא מוחזק בזה הכריע הרמ"א כהרמב"ם וסיעתו דא"צ ג' שנים. משא"כ בבא להשתמש בשל חבירו כגון פתיחת חלונות והוצאת זיזין בזה נקרא הניזק מוחזק ולא שייך לזכות את המוחזק מטעם הממע"ה כיון דמשתמש בשל חברו ע"ש היטב. ומדבריו למדנו דהפותח חלונו לחצר חבירו אף דהוא כבר מוחזק בפתיחת החלון מ"מ כיון שמשתמש בכל עת בחצר חברו חברו נקרא מוחזק והמשתמש בחלון נקרא מוציא. ואף שהט"ז בסי' קנ"ה סעיף ל"ה חולק על הסמ"ע היינו משום דס"ל להט"ז דהרמ"א הכריע לגמרי כהרמב"ם ואף להוציא ולהשתמש בשל חבירו אבל מ"מ לא נחלק עליו בסברא זו דפתיחת חלונות מיקרי מוציא. וכן נראה ג"כ מדברי הש"ך בסי' קנ"ג ס"ק י"א. ומעתה לא שייך בזה לומר טוענין ליורש וללוקח דהא דאמרי' בכ"ד טוענין ליורש היינו דוקא להחזיק את היורש במה שבידו אבל לא להוציא וכמ"ש הש"ך סי' ע"ה ס"ק קמ"ב. ומאחר שביארנו דפתיחת חלונות מיקרי מוציא מחבירו לא אמרינן בזה טוענין ליורש. וראי' לזה מהא דהביא המחבר בסי' קנ"ד סעי' ט"ז בשם הרא"ש דאם החלון פתוח לחצר חברו וחברו בא לבנות תחתיו ולעשות גג על הבנין בעל החלון יכול למחות בידו מלעשות הבנין והגג כי יאמר לו היום או למחר תסתור הבנין שלך ותכופני לסתום חלוני כי תאמר אין לך חזקה כי הי' פתוח על גגי ואני לא אוכל למצוא עדים שהחזקתי בו בעוד שהייתי יכול להסתכל בחצרך ע"ש. מזה מוכח להדיא דבעל החצר נקרא מוחזק נגד בעל החלון ומספק יכול לכופו לסתום החלון. ואין זה דומה למ"ש הרמ"א בסי' קנ"ד סעי' י"ב דבעל החלון נקרא מוחזק ועל בעל החצר להביא ראיה. דשם מיירי דאין אנו דנין על גוף החלון היאך נעשה מתחילה וכגון שידוע בעדים או בשטר שהי' לו רשות לפתוח חלונו לחצר חבירו ורק שעכשיו נסתם החלון וטוען בעל החצר שהוא סתמו והוי מחילה ובעל החלון מכחישו שהוא סתמו בזה שפיר נקרא בעל החלון מוחזק אבל היכא שאנו דנין על גוף החלון נקרא בעל החלון מוציא כמו שהוכחתי לעיל וממילא לא שייך בזה לטעון ליורש כיון שהוא להוציא וכמ"ש כן נראה לכאורה. ובזה איפשר ג"כ לדחות מ"ש מעכ"ת ע"פ דברי הרמ"א סי' קמ"ט סעי' ט"ו דבמקום שיכולין לכוף את העכו"ם בדיניהם אם בא להחזיק בשל ישראל שלא כדין יש לישראל הבא מכחו חזקה. וא"כ גם בנ"ד שחותנו של ראובן לקח הבית מעכו"ם שפיר יש לו חזקה דבזמנינו בחסד ד' יש שופטים בארץ שאין מניחין את העכו"ם לגזול מישראל. ולפמ"ש אין כל זה מועיל כיון דראובן אינו טוען ברי שחותנו או העכו"ם לקח הרשות לפתוח חלונות לחצר חברו ואנן לא טענינן לי' כיון שבא להוציא גם מ"ש מעכ"ת דיש כאן חזקת ארבעים שנה דמועיל אף בבא מן העכו"ם כמו שכ' הסמ"ע סי' קמ"ט ס"ק כ"ב:
<b>הנה</b> מדברי הרשב"ם והנימוקי יוסף והמרדכי משמע דדוקא אם הי' ארבעים שנה ביד הגוי מהני ובנ"ד לא הי' רק מ' שנה בין שניהם וכשלקחה חותנו של ראובן מיד הגוי עדיין לא הי' ארבעים שנה ביד הגוי. ולכאורה י"ל בזה דבאמת צריך להבין בהא דאמרי' ב"ב דף נ"ה דאריסותא דפרסאי עד מ' שנין דהוא מטעם דינא דמלכותא דינא כמבואר בגמ' שם ובקדמונים. וא"כ קשה לדעת הפוסקים דלא אמאי' דד"מ דינא רק בדבר שנוגע לעניני המלוכה כגון במסים וכדומה שהוא לצורך הנהגת המלוכה ולא בשאר דברים. א"כ יקשה בהך דאריסתא דפרסאי דהוא דבר שבין אדם לחבירו ואין במשפט הזה שום שייכות לכללות המלוכה ואפ"ה אמרינן דד"מ דינא. וע"כ צ"ל דכיון דמיד העכו"ם לא הי' יכול ליטול בדיניהם אחר מ' שנה ועם העכו"ם הי' צריך לדון בדיניהם וא"כ יש להישראל הקונה מן הנכרי כל זכותו דהנכרי וכדאמרי' מה מכר ראשון לשני כל זכות שתבא לידו וכן מצאתי דבר זה בפוסקים כ"פ לענין נזקי שכנים. משא"כ אם לא מלאו מ' שנה עד אחר שבא ליד הישראל הקונה א"כ בשעה שלקחו הישראל עדיין לא זכה בה הנכרי בדיניהם מה ששלמו אח"כ ארבעים שנה ביד הישראל לזה אינו מועיל דד"מ כיון שאינו נוגע לעניני המלוכה וכמ"ש:
<b>ומעתה</b> י"ל דהרשב"ם והמרדכי לטעמייהו אזלו דהרשב"ם ב"ב דף נ"ד ע"ב ד"ה והאמר שמואל כתב דלא אמרי' דד"מ רק במסים וארנוניות שהוא טובת המלוכה וכ"כ המרדכי פ"ק. ומש"ה בעי' דוקא ששהה מ' שנה ביד הגוי. מה שא"כ לפי מה שהכריע הרמ"א בסי' שנ"ו סעי' ז' וסי' שס"ט סעי' ט' דאמרי' בכל דבר דד"מ דינא א"כ שפיר מועיל אף אם לא שלמו מ' שנה עד אחר שבא ליד הישראל ומטעם דינא דמלכותא דינא. כן הי' נראה לפענ"ד אבל לא מפני שאנו מדמין נעשה מעשה. וגם מאן מפיס לומר שהיו אז החלונות פתוחים לפני ארבעים שנה דבשלמא בגוף החזקת הקרקע איפשר לברר שהי' הנכרי מוחזק בקרקע יותר מן מ' שנה אבל לענין פתיחת החלונות קשה מאוד להביא עדים על זה שנפתחו החלונות זמן ארוך כזה:
<b>אמנם</b> באמת לדעתי העני' אין אנו צריכי' לכל זה ובמחכ"ת שביק מעכ"ת פתחא רבה ליכנס בפרצה דחוקה. דהרי כבר נודע מחלוקת הרמב"ם והרא"ש בכל הני חזקות בהעמדת סולם ומרזב ומזחילה אי בעי' בהו חזקה ג"ש וטענה או לא והמחבר בסי' קנ"ד סעי' ז' סתם כדעת הרמב"ם דא"צ בזה שום טענה רק דכיון דידע הניזק ושתק ה"ז החזיק בחלון ואינו יכול אח"כ לחזור ולערער ולסתום ע"ש. ולא תימא דדוקא כל זמן שעומד הבית עם החלונות כמקדם מועיל חזקתו אלא אפילו אם סתם המזיק חלונותיו יכול אח"כ לחזור ולפתחם כל זמן שירצה כיון שכבר הוחזק בחלון כמבואר בסי' קנ"ד סעי' י"ב בהג"ה. וממילא דה"ה אם נפל הכותל עם החלונות יכול לחזור ולבנות ולפתוח החלונות כמקדם וא"צ בזה חזקת ג"ש וטענה לדעת המחבר שפסק כהרמב"ם אבל בכוונת הרמ"א יש מחלוקת דהט"ז והע"ש ס"ל דמה שהכריע הרמ"א בסי' קנ"ה סעי' ל"ה כשיטת הרמב"ם קאי על כל הדינים אשר בסימנים הקודמים דבכולהו א"צ חזקת ג"ש וטענה רק דשתיקת הניזק הוי מחילה והסמ"ע בסי' קנ"ג סעי' ט"ז חולק ע"ז ודעתו לחלק בין עושה ההיזק ברשות שלו בזה דוקא הכריע רמ"א כהרמב"ם דא"צ חזקה ג"ש וטענה אבל אם עושה ההיזק בחצר חברו בזה לא הכריע הרמ"א בין הדעות. ובנ"ד דהיינו לענין פתיחת חלונות נסתפק הסמ"ע שם אם נאמר דכיון דגוף החלון נעשה בכותל חצר שלו מיקרי עושה הדבר בשלו ולא בעי' ג"ש וטענה או אם נאמר דכיון דנהנה מאויר של חברו מיקרי משתמש בשל חבירו. וא"כ איכא ספיקי טובא שמא הלכה כהרמב"ם וסייעתו וכמו שפסק המחבר דבכל הני חזקות א"צ ג"ש וטענה ומיד שידע הנזק ושתק מחל. ולפמ"ש הע"ש והט"ז גם דעת הרמ"א כן להכריע לגמרי כהרמב"ם. וכן הכריע הגאון מוילנא בביאור הגר"א סי' קנ"ה ס"ק צ"ט. ואפילו לדברי הסמ"ע עדיין יש להסתפק שמא פתיחת חלונות מיקרי עושה בשלו כיון שנעשה החלון בכותל שלו ובזה גם להסמ"ע הכריע הרמ"א כהרמב"ם וכבר נודע דבס"ס מוציאין ממון לדעת גדולי האחרונים ומכ"ש בנ"ד דאין הדבר ברור כל כך מי נקרא מוחזק ויש ספק בעיקר החזקה. אשר על כן נלפענ"ד ברור שראובן יכול לפתוח חלונותיו לחצרו של שמעון כאשר היה מקדם:
<b>סי'</b> <b>י</b> ב"ה יום ג' כ"ז מנחם תרל"ד לפ"ק לבוב:
עתרת שלום וברכה לכבוד ידידי הרב וכו' מוה' זעליג בלומענרייך נ"י ק' סאניוויץ יע"א
<b>יסלח</b> נא כבודו כי לא כתבתי לו כראוי כי לא ידעתיו וזה יצא ראשונה לפלפל עמי בדבר הלכה. מה שנסתפקו אנשי עירו בדבר השו"ב שנפטר שמה ובנו רוצה למלאות מקומו והוא סומא באחת מעיניו והוא אומן ומומחה ורואה היטב ככל שארי אנשים אם רשאים לכתחילה לקבל שו"ב כזה. ובאמת כי לא מצאתי לאחד מן האחרונים דבר בזה. ונחזי אנן כפי אשר יורונו מן השמים. ולפענ"ד נראה להביא ראי' דמותר לכתחיל' דבהא דתנן בחולין דף י"ג ע"ב דהשוחט בלילה שחיטתו כשרה מדייק בגמ' דהא דמשמע במתני' דדוקא בדיעבד שחיטתו כשרה ולא לכתחילה דוק' בשאין אבוקה כנגדו הא באבוקה כנגדו שוחט בלילה לכתחיל' מדקתני דומיא דסומא ע"ש. והיינו דכמו דסומא אינו רואה כלל ה"נ בלילה מיירי בלא אבוקה דאינו יכול לראות כלל ומש"ה אסור לשחוט לכתחיל' אבל באבוקה כנגדו מותר לשחוט לכתחיל'. ואי ס"ד דסומא באחת מעיניו אינו שוחט לכתחיל' א"כ דלמא מיירי מתני' בסומא באחת מעיניו שיכול לראות ודומיא דהכי לילה באבוקה כנגדו דאף שיכול לראות אפ"ה אינו שוחט לכתחיל' אלא ע"כ דפשיטא לי' להש"ס דסומא בא' מעיניו שוחט לכתחיל' ומתני' דמכשיר סומא בדיעבד דוקא היינו בסומא בשתי עיניו ואם כן שפיר מוכח דלילה דומיא דסומא היינו בלא אבוקה הא באבוקה כנגדו שוחט לכתחיל'. ועי' בחו"מ סי' ה' בסמ"ע ס"ק ז' שכתב דמש"ה סומא בשתי עיניו פסול לדון משום דדמי ללילה ואם מדליק נרות בלילה מותר לדון משום דהוי כמו סומא באחת מעיניו ע"ש. וא"כ מדבריו מבואר דסומא בא' מעיניו דמי ללילה כשהדליק נרות וא"כ ממילא יש ללמוד דכמו שמותר לשחוט בלילה לכתחיל' לאור הנר ה"ה לסומא בא' מעיניו. וגם הש"ך והתומים שחולקים על הסמ"ע שם היינו משום דס"ל דלילה פסול לדון מגזה"כ ולא משום שאין יכול לראות ומש"ה לא מהני שם הדלקת נרות לענין דין אבל עכ"פ למדנו מדברי הסמ"ע דיש ללמוד לילה כשהדליק נרות מן סומא בא' מעיניו היכא דעיקר הקפידא הוא בראיית העין ועי' בשמ"ח סי' א' סעי' ל"ז שכתב סומא מב' עיניו לא ישחוט לכתחיל' משמע בהדיא דסומא באחד מעיניו שוחט אף לכתחילה. דברי ידידו:
<b>סי'</b> <b>יא</b> ב"ה יום א' כ"ט סיון תרכ"ד לבוב<big>.</big> לאחי יקירי חמיד לבאי חביב עלי כגופאי הרב המופלג החריף השנון אחריתו יהי' מנון המפורסם לתהלה מאד נעלה מוה' יעקב משה איטינגא נ"י
<b>הגיעני</b> נועם נואמך אשר שדרת לן חורפא ומתקא דברי תורה המשמחים לב ונפש. והאומנם טרדותי אשר סביב שתו עלי לא ירפוני עד בלעי רוקי בכל זאת לקחתי מועד לעיין בדבריך ולהשיב לך את אשר ישים ד' בפי. והנה שאלתך בדבר אשר המלך רוסיא נתן חפש ליהודים לקנות אדמה ולשכור פאסעסיעס וכבודך עורר בזה על חשש איזה איסורים בזה אשר יבוארו לפנינו בעז"ה. והנה ראשית דבריך אשר לפעמים אחרי אשר נזרע מין אחד כגון חטים וכדומה אשר לא עלתה ולא צמח יזרעו מין אחר על אותו מקום בלי שום חרישה מקודם ואחרי כן למועד האביב הולך וגדל שבלים מין חטים עם מין אחר מעורבים זה בזה ויש חשש כלאי זרעים. נשתוממתי על המראה איזה דרך עבר רוח ד' מאתך לחוש על דבר כזה אשר הדבר גלוי וידוע דאיסור כלאי זרעים אינו נוהג בחו"ל ובהדיא אמרי' בש"ס קידושין דף ל"ט ע"א רב יוסף מערב ביזרני וזרע ע"ש. והוא מוסכם מכל הפוסקים באין חולק ומותר לזרוע הישראל כלאי זרעים בידו בחו"ל. אמנם אם באין לדון בנדון כזה בארץ ישראל בזה יש עיין:
<b>וראיתי</b> בדבריך שיצאת לדון בדבר החדש דבשעת הזריעה בנ"ד ליכא איסורא משום דאין כאן רוצה בקיומו של כלאים דהרי בשעת זריעתו המין השני סבור היה שלא יצמח המין הראשון וגם אחרי כן כאשר יעלו יחד שני המינים ליכא מראית העין כיון דאפילו היכא שלא זרע רק מין אחד א"א שלא תוציא השדה שום פרידה ממין אחר כמ"ש הרשב"א בתשובה סי' רנ"ט א"כ הגם שגדלו שני המינים יחד לא יאמר שנזרעו שניהם בכוונה רק יתלה משום דא"א בלא"ה והארכת בזה:
<b>והנה</b> דבר חכמה אמרת אבל לא אדע דאם כן בטל האיסור דמקיים כלאי זרעים דלעולם איפשר לתלות דלא פשע הישראל רק נתערב ממילא פרידה אחת כמ"ש הרשב"א. אמנם באמת מלבד דא"א לתלות בהכי דמה שנתערב ע"כ פרידה אחת ממין אחר הוא אחד מאלף ואם יראה הרואה שני מינין מעורבים זה בזה לא יוכל לתלות בהכי דא"כ לא הי' המין האחר מעורב כל כך. אף גם הדבר מבואר בט"ז ובמג"א סי' רמ"ד דלא שייך לומר שהרואה יתלה הדבר בהיתר רק היכא שבאמת נעשה הדבר בהיתר רק דיש לחוש לחשדא בזה יש מקום לומר כיון דאיכא צד היתר לא יחשוד אותו הרואה וידון אותו כי נעשה בהיתר ומש"ה מותר בשדה משום דלאריסיתי' עביד היכא שהאמת כן הוא שהנכרי הוא אריסו אבל אם באמת אין הנכרי אריסו אין להתיר משום דהרוא' יתלה באריסות משום דיש לחוש כשיחקרו ויודע להם האמת שאינו אריס יתלו בשכר יום ע"ש. וא"כ גם כאן היכא דבאמת לא נתערב בכוונה דאז מותר משום דלא ניתנה תורה למה"ש וא"א להיות יושב ומברר כל פרידה ופרידה לעצמה כמ"ש הרשב"א בזה לא שייך מראית העין משום דיתלו הדבר בהיתר כאשר כן הוא האמת אבל בנ"ד שבאמת נזרע המין השני בכוונה א"כ אין לומר דהרואים יתלו הדבר בהיתר שנתערב פרידה אחת אשר א"א להפרישה כמ"ש הרשב"א משום דכשיחקרו ויתברר להם שנזרע בכוונה המין השני יחשדו אותו שנמלך אחר שזרעה חטין לזרעה שעורים ובכי האי גוונא פשיטא דאסור כמבואר במשנה. גם מה שהקשית על שו"ת הרשב"א סי' רנ"ט הנז' שכתב דלהכי בכלאי בגדים לא בטיל ובכלאי זרעים בטיל משום דבכ"ב הדבר בא במקרה משא"כ בכלאי זרעים דא"א בלא"ה ע"ש. וע"ז הקשית דהרי הירושלמי כתב דבכלאי זרעים אסור משום מראית העין א"כ לא הוי רק מדרבנן וא"כ בלא"ה לא דמיא לכלאי בגדים דאסור מה"ת. ולדעתי העני' נראה דהך מראית העין הנזכר גבי כלאים אינו דומה לשאר מראית העין דבכ"ד אין איסור מראית העין רק מדרבנן כמו מי שנשרו כליו במים דבאמת לא עשה שום איסור רק משים גזירת הרואין נגעו בה שיחשדו אותו שסחט כסותו בשבת וכן בהטיית סולם משובך לשובך ובכ"ד. משא"כ בכלאים דכל עיקר איסורו הוא משום ערבוב דהתורה הקפידה שלא יהיו נראין שני מינים כמעורבין ולא על יניקתן זה מזה רק שיהיו שני המינין נראין כמובדלין כמבואר ברש"י בשבת דף פ"ד ע"ב וע"ש בתוס' וא"כ כל שנראין שני המינים כמעורבין אסור מה"ת משום מקיים כלאים. ועי' בר"ש ריש פ"ח דכלאים.
<b>אמנם</b> לפענ"ד יש מקום להתיר בנ"ד בארץ ישראל מטעם אחר. דהנה כבר נודע מ"ש רש"י בכ"ד דכלאי זרעים דרבנן. והתוס' תמהו עליו דהדבר מבואר בש"ס חולין דכלאי זרעים מה"ת דבעי למיסר כלאי זרעים באכילה מקרא דכל תועבה. והנ"ל בזה ליישב קצת דהנה בהא דא"ר יאשי' עד שיזרע חטה ושעורה וחרצן במפולת יד כתבו הקדמונים דהיינו דוקא לענין כלאי כרם אבל בכלאי זרעים אסור בשני מינין ואם זרע חטה ושעורה וחרצן לוקה שתים משום כלאי כרם וכ"ז. ונתנו טעם לזה משום דבעי' כלאים לבד מכרמך וכרם לא מיקרי אלא כרם הנטוע ומש"ה בעי' ג' מינים אבל שדך מיקרי אף שדה בור ומש"ה לענין כ"ז סגי בשני מינין ע"ש. אבל לא נתנו טעם אהא דמשמע בכמה דוכתי דאסור לזרוע שעורים אצל חטים אף שלא נזרעו במפולת יד כמבואר בפוסקים. ואי לא משמע לי' לר' יאשי' איסור כלאי כרם כי אם במפולת יד משום דלשון זריעת כלאים משמע במפולת יד גם לגבי כלאי זרעים נימא הכי דלענין זה אין לחלק ביניהם. ולזה כתב רש"י דבאמת בכה"ג היכא שלא נזרעו ביחד אין איסור כלאי זרעים רק מדרבנן. וע' בכ"מ פ"ה מה' כלאים הל' ז' מ"ש בשם הראב"ד. ומש"ה בהך דערוגה שזורעין על כל רוח מין אחר א"כ נזרעו בזאח"ז שלא במפולת יד אינו אסור רק מדרבנן. והא דבעי למיסר בש"ס חולין כ"ז באכילה מקרא דכל תועבה היינו בכה"ג שנזרעו במפולת יד דאסור מן התורה גם לדעת רש"י. ולפ"ז הא דתנן הי' שדהו זרועה חטין ונמלך לזורעה שעורין וכו' אשר מזה הוכיחו הפוסקים דכלאי זרעים אסור אף שלא במפולת יד לדעת רש"י הוא רק מדרבנן וכנ"ל:
<b>ומעתה</b> י"ל דבזה"ז שכל האכרים ועובדי האדמה המה נכרים ובגוף האיבעי' בב"מ דף צ' ע"א אי מותר לומר לנכרי חסום פרתי ודוש בה אע"ג דלא קיי"ל כהראב"ד כי אם כדעת הרא"ש וסייעתו דאזלינן בהך בעיא לחומרא וכמבואר בחו"מ סי' של"ח אבל זה דוקא היכא דאם הי' עושה כן הישראל הי' איסור תורה. אבל בנ"ד שזרע בתחילה חטין ואח"כ בראותו שלא עלו וצמחו החטין זרע ע"ג שעורין א"כ לא הוי במפולת יד ואינו אסור רק מדרבנן לדעת רש"י כנ"ל בכה"ג פשיטא דשרי אמירה לנכרי ואפי' בשבת יש מתירין בכה"ג במקום צורך ועי' באו"ח סי' ש"ז ס"ה מכ"ש בשאר איסורין דגוף איסור אמירה לנכרי עכ"פ מידי ספיקא לא נפקא. כן נראה לפענ"ד לכאורה. ויש להאריך בזה ולפי שאין לנו שום נפ"מ בזה מפני שבחו"ל אינו נוהג כלל איסור כלאי זרעים קצרתי.
<b>ובדבר</b> חשש השני שעובדים האדמה בסוסים ושירים קשורים יחד ואיכא לאו דלא תחרוש ואפי' ע"י נכרי אסור לפי מה דקיי"ל בבעי' דחסימה בב"מ ד' צ' לחומרא וכתבת בזה להתיר ע"פ דברי החות יאיר בתשו' סי' ק"נ שמתיר לומר לנכרי להביא לו מטלטלין אף שיודע הישראל שהנכרי יביאם אליו ע"י סוס ושור קשורים יחד משום דלא דמי לדישה שההנאה באה לו מיד בשעת דישה אבל הכא ההנאה באה אח"כ. הנה גוף ספר חו"י אינו כעת תחת ידי. אמנם דברי החו"י לא אוכל להבין דהרי רש"י בב"מ שם פירש הך בעיא דחסום פרתי ודוש בה דישה שלך א"כ לפי מה דקיי"ל לאיסור אפי' היכא דאין הישראל נהנה כלל מהמלאכה ג"כ אסור. ובתוס' שם ד"ה חסום נסתפקו בזה ועי' ברא"ש שם ובשטמ"ק שם. אמנם את אשר כתבת כיון דבלא"ה צריך למכור הבהמות לנכרי משום איסור שביתת בהמתו א"כ הוי כחסום פרתך יפה אמרת. ועי' היטב בשטמ"ק בב"מ שם מ"ש בביאור דברי רש"י שם ודו"ק:
<b>סי'</b> <b>יב</b> <big>ב"ה</big> יום <big>ב'</big> <big>י'</big> <big>שבט</big> <big>תרכ"ה</big> <big>לפ"ק</big> <big>לבוב</big> אל כבוד אחי יקיר לבבי חמדת נפשי ואהובי הרב החריף ובקי המופלג בתורה ויראה המפורסם לתהלה מאד נעלה יקר הערך מוה' יעקב משה איטינגא נ"י.
<b>מה</b> נכבד היום בהגלות נגלות אלי יקרת אמריך מודיעים משלומך ושלו' כל אשר לך תוכו רצוף אהבה חדושים נחמדים המשמחים לב ונפש. אשר כתבת בדבר הלכה למעשה הפעם אודה את ד' כי רואה אנכי אותך הולך בדרך סלולה אשר דרכו בה אבותינו הקדושים נוחי עדן זכותם יגן עלינו להחיותינו ולקיימנו בחיים של תורה ויראת השם אמן. והנני בזה לסלסל ולפלפל בדבריך כאשר חפצת:
<b>תורף</b> השאלה היא באשה שנדרה לתת להבהמ"ד שם ש"ס דפוס זיטאמיר. ונדרה כן בפני ג' אנשים היינו החזן והמשמשים מהבהמ"ד. אמנם לאשר בשעת הנדר שהי' לפני שתי שנים לא הי' נגמר מהש"ס ההוא כי אם י"ד כרכים קבלה האשה מהמדפיסים את הכרכים הנגמרים להיות אצלה למשמרת עד אשר יגמר כל הש"ס למען תתן הכל בשלימות להבהמ"ד. והנה כעת אחרי אשר נגמר הש"ס הנ"ל שאלו אנשי הבהמ"ד את פיה לקיים את נדרה והשיבה כי לאשר זה כמשלש חדשים נדב איש אחד מפה ונתן ש"ס להבית המדרש על כן שוב אין בזה מצוה גדולה ולזאת רצונה ליתן הש"ס להקלויז שמה אשר אליהם יותר נחוץ הש"ס ושלשה אנשים התירו נדרה. ובזה האריך כבודו בפלפול עצום אם יכולה לשנות מוצא שפתיה וליתן הש"ס להקלויז או לא:
<b>הנה</b> מקור הדברים הוא במרדכי פרק אע"פ שכתב מעשה באחד שנדר להשיא יתומה ונפטרה היתומה ותבעוהו יורשים ופטרו רבינו חיים כהן משום דאיכא אומדנא שלא כתב אלא ע"מ לכונסה והכי קיי"ל בחו"מ סי' רנ"ג סעי' ט"ז בהגה"ה וביור"ד סי' רנ"ג סעי' ז' וא"כ גם בנ"ד איכא אומדנא שלא נדבה הש"ס להבהמ"ד אלא מפני שסבורה הית' דליכא ש"ס אחר אבל כיון שנתן איש א' ש"ס להבהמ"ד ואין צורך כל כך בזה אדעתא דהכי לא נדרה. אמנם יש לומר דלא דמי להתם דהרי כלל גדול הוא בדין אמירתו לגבוה כמסירתו להדיוט וגם גבי צדקה אמרינן הכי כמבואר ביו"ד סי' רנ"ח וא"כ י"ל דדוקא התם שפיר פטרו הר"ח כהן מטעם אומדנא שהרי אפילו נתחייב בקנין גמור להדיוט בטל הקנין מטעם שלא כתב אלא ע"מ לכונסה ואפי' כבר נתן המעות להחתן ומתה קודם החופה צריך להחזיר כמבואר באהע"ז סי' נ"א באורך ולא עדיפא אמירה לגבוה יותר ממסירה להדיוט ומש"ה אם מתה היתומה פטור מליתן. משא"כ בנ"ד דפשיטא שאם נתן אדם מתנה לעני ואח"כ העשיר דא"צ להחזיר ומתנתו קיימת כיון דבאותה שעה עני הי'. ועי' בחולין דף ק"ל ע"ב וביו"ד סי' רנ"ג ס"ד ובש"ך שם. וכיון דבשעה שנדרה לא הי' ש"ס אחר בהבהמ"ד ואמירתו לגבוה כמסירתו להדיוט והוי כאילו מסרתו לבהמ"ד ופשיטא דבשביל שנתן אח"כ אדם אחר ש"ס לשם אינה יכולה לחזור ממתנתה כיון דהוי כאילו מסרתו כבר. ומצאתי להרב בעל מחנה אפרים בה' צדקה סי' ו' שנסתפק באחד שנדב מתנה לעני וקודם שהספיק ליתנה לו העשיר העני אם חייב עכשיו ליתנה לו מי אמרי' משעת אמירה כבר זכה בו העני ואותה שעה עני היה או דילמא זה לא נדר אלא כדי לעשות מצוה בממונו ועכשיו כיון דהעשיר העני אין כאן צדקה ע"ש. וזה דמי ממש לנ"ד לכאורה. (ובמה שכתבתי יש מקום ליישב קושי' הראבי"ה שהקשה על הר"ח כהן מהא דאמרי' מותר המת ליורשיו ואמאי לא אמרי' גם התם אומדנא שלא רצו ליתן כי אם כדי צורכו והמותר יחזרו לבעלים. ולפמ"ש ניחא דלא פטר הר"ח כהן משום אומדנא). איברא דעדיין יש לעיין שהרי בשעה שנדרה האשה לתת הש"ס להבהמ"ד עדיין לא נגמר הש"ס בשלימותו והנה כבר נודע דאין אדם מקדיש דבר שלא בא לעולם וגמ' ערוכה היא שדה זו לכשאקחנה ממך תקדוש לא קדשה וכן אין אדם נותן צדקה דבר שלא בא לעולם כמבואר בתוס' ב"ק ל"ו ע"ב. אלא שכתבו התוס' שם דאם אדם אמר לכשיהא דבר זה לעולם אקדשנו או אתננו לצדקה מחויב לקיים דבריו ולהקדישה אח"כ או ליתן אותה לצדקה משום דכתיב ככל היוצא מפיו יעשה ודוקא אם אמר שדה זו לכשאקחנה ממך תקדוש לא מהני דאין אדם מקדיש דבר שלא בא לעולם אבל אם אמר שדה זו לכשאקחנה אקדישנה מחויב לקיים דבריו ולהקדיש השדה אח"כ. ורבינו הגדול הרמב"ם ז"ל הביא ראי' לזה מהא דאמר יעקב אבינו עה"ש וכל אשר תתן לי עשר אעשרנו לך הרי מבואר דחל הנדר אף שלא בא לעולם. עי' פ"ו מערכין ה' ל"א ופכ"ד מה' מכירה ובחו"מ סי' רי"ב סעיף ג' וס"ט. וא"כ כיון דבשעה שנדרה האשה הש"ס לבהמ"ד לא זכו בו אנשי הבהמ"ד משום דהי' דבר שלא בא לעולם אלא דאחר שנגמר הש"ס ובא לעולם מחויבת לקיים מוצא שפתיה וכנ"ל. ואף שהרבה כרכים נגמרו כבר בשעת הנדר מ"מ כבר נודע דעת המרדכי דבמקנה ביחד דבר שבא לעולם עם דבר שלא בא לעולם אמרינן דלא קנה כלל דמתוך שלא קנה זה לא קנה זה ועי' בחו"מ סי' ר"ג וסי' ר"ט. ובדבר שלא בא לעולם לא מועיל קנין כלל. ואע"ג דקני את וחמור קנה מחצה כחן לא קנה כלל כיון דהוי בדבור אחד ועי' ברא"ש פ"ב דקדושין ובהה"מ פ"ט מאישות ובב"י אה"ע סי' מ"א ועי' בר"ן קדושין שם ודו"ק. ועי' בסמ"ע שם והדברים עתיקים. עכ"פ בנ"ד לא זכו בהש"ס אנשי הבהמ"ד אלא שהיא מחויבת לקיים מה שנדרה א"כ מלבד דהדבר מבואר במחנה אפרים הל' צדקה סי' ז' דאף לדעת הרדב"ז דאם נדר מתנה לעני ידוע אינו יכול לשנותה וליתן לעני אחר היינו משום דבדיבורו זכה בו העני זכיה גמורה מטעם אמירה לגבוה אבל אם הי' באופן דלא זכה בו העני אלא דחיוב נדרא איכא גבי נותן יכול לחזור בו ולומר אתננה לעני אחר או למצוה אחרת ע"ש. וא"כ גם בנ"ד כיון דלא זכו בו אנשי בהמ"ד מטעם אמירה לגבוה משום דהוי דבר שלא בא לעולם אלא דחיוב נדר איכא עלי' יכול' לשנותה לצדקה אחרת. ועוד דהרי כל עיקר ספקו של המח"א שהבאתי לעיל בנדר מתנה לעני והעשיר משום כיון דבשעת אמירה כבר זכה בו העני ואותה שעה עני הי' וזה לא שייך כאן דבשעת אמירה לא זכו כלל משום דהוי דבר שלא בא לעולם ואף דעכשיו מחויבת מטעם נדר מ"מ הרי עתה יש להם ש"ס אחר ואינם צריכי' כל כך לזה הש"ס וכמ"ש. באופן שלדעתי העני' נרא' ברור שיכול' האש' ליתן הש"ס להקלויז ואינה צריכה היתר כלל. ועי' במהרי"ט ח"א סי' ס"א דמדבריו שם ג"כ משמע דיכולין לשנותה ע"ש היטב:
<b>ועתה</b> אבוא על סדר דבריך. את אשר רצית לחדש כיון דצדק' הוא מטעם נדר והדבר מבואר בקדמונים דהמתנדב דבר לבהכנ"ס על דעת אנשי המקום מתנדב א"כ הוי כנדר ע"ד רבים ואין לו התרה. ולכאור' יש להביא ראי' לדבריך ממה שכתב הר"ן בתשוב' סי' א' בקהל שקבלו על עצמם שכל הנדרים שידרו בבהכנ"ס אצל הס"ת יהא מחצית הנדר שייך לבקור חולים ולאחר זמן נעשה בעיר חברת ת"ת ועמד אחד ונדר בבהכנ"ס סך מה לת"ת ובשעת הנדר שכח מתנאי הראשון. וכתב הר"ן שכיון שנדר לת"ת לחברת ת"ת ע"ד אנשי החבורה נדר ובני החבורה הן כבעלי דבר בזה ואינו יכול לבטל מה שנדר על דעתם מחמת מה שקיבל על עצמו מכבר. והביא ראי' לדבריו מדברי התוס' בפרק ג' דנדרים בהך דהרוצ' שלא יתקיימו נדריו ע"ש. מדברי הר"ן מבואר דאף אם נדר מעצמו לטובת חבירו ולא הדירו חבירו הוי כנודר לדעת חבירו וממילא בנ"ד כיון שהאש' נדרה בפני שלשה מאנשי הבהמ"ד והנדר הי' לטובתם הוי כנודר על דעתם. גם מה שכתבת דהא שאמרו הראשונים ז"ל דהמתנדב דבר לבהכנ"ס ע"ד אנשי העיר נדר היינו שנדר על דעתם שיוכלו לשנותו כשירצו אבל לא הוי כאילו נדר על דעתם לענין שלא יהי' לו התרה. מדברי הר"ן שהבאתי לא משמע כן שהרי כתב בפירוש שכיון שנדר לחברת ת"ת הוי כנודר ע"ד אנשי החבור' ולא מהני תנאו שהתנה מתחלה. וא"כ נראה דה"ה דלא מהני פתחו וחרטתו כיון שנדר על דעתם ובטל דעתו אצלם כמ"ש הקדמונים דהיינו טעמא דנדר שע"ד רבים אין לו הפרה. ולפמ"ש לעיל יש לומר כיון דבאמת בשעה שנדרה הי' דבר שלא בא לעולם ולא חל הנדר כלל אלא שמחויבת כעת לקיים נדרה ולהקדיש עכשיו ומה"ט כתבתי דיכולה לשנות לצדקה אחרת וכיון שכן שלא זכו בהנדר אנשי הבהמ"ד א"כ תו איפשר לומר דלא הוו אנשי בהמ"ד כבעלי דברים כלל. ולא כתב הר"ן דאנשי חבורת ת"ת הם בע"ד רק התם דזכו בשעת הנדר מטעם אמירה לגבוה משא"כ הכא. וכיון דלא הוו כבע"ד ממילא אינה נודרת כלל על דעתם ויכולין להתיר לה לגמרי. ומטעם זה י"ל ג"כ בסתירת דבריך מ"ש דמטעם אחר לא תועיל ההתרה כיון שנדרה בפני ג' אנשים וכבר אמרו הנודר הנאה מחבירו בפניו אין מתירין לו אלא בפניו. ולפמ"ש איפשר לומר כיון שיכולה לשנותו לצדקה אחרת א"כ לא הוי הנדר לתועלת חבירו כלל דאף בלא ההתר' יכולה לשנות הנדר ובכי החי גוונא שאין הנדר לתועלת חבירו וגם לא קבלה טובה מהם לכ"ע יכולין להתיר בלא דעתו ובלבד שיודיעוהו אח"כ דלא שייך חשדא. וגם בלא"ה אפי' הי' כאן תועלת חבירו הרי בדיעבד אם התירוהו מותר כל שלא קיב טובה ממנו. ומ"ש המחבר וי"א שאין חלוק בין עשה לו טוב' וכו' לא קאי רק על לכתחיל' ע"ש היטב. וכאן כיון שכבר התירו מותר בדיעבד לכ"ע אף אילו היה בזה תועלת חבירו:
<b>ואת</b> אשר הקשית לשיטת הרשב"א שהביא הר"ן בסוגי' דבר פדא דבאמר סלע זו לצדקה לאחר שלשים יום דיכול לחזור בו וכן במקדיש דבר שלא בא לעולם דלכ"ע יכול לחזור בו. והקשית מהא דמבואר בשו"ע בכ"ד שהאומר חוב זה כשיגיע לידי אתננו להקדש חייב להשלים נדרו הרי דאף בהקדיש דשלב"ל נדרו קיים וכיון שבא לעולם רגע אחת חל הנדר ושוב אינו יכול לחזור והארכת בזה הרבה. ובאמת שבראשית השקפה הי' לי בזה פלפול ע"פ דברי הר"ן פ"ק דכתובות בסוגיא דגר קטן מטבילין אותו ע"ד ב"ד כיון שהגדיל שעה אחת וכו' ע"ש היטב אמנם באמת אין צורך לכל זה ואין כאן התחלת קושיא כלל. לא מיבעי' לשיטת הגאונים והרא"ש והכי קיי"ל בחו"מ סי' רי"ב דדוקא אם אמר כשיבא לעולם אתננו להקדש וכו' בזה דוקא חייב לקיים נדרו משום דקיבל על עצמו להקדישו כשיבא לעולם אבל אם אמר לכשיבא לעולם יהי' הקדש אינו כלום דאין אדם מקדיש דשלב"ל. אם כן פשיטא דלק"מ דהך דמקדיש דשלב"ל יכול לחזור בו היינו כגון שאמר יהי' הקדש וכדומה. אלא אפי' לשיטת הרמב"ם דגם באומר יהי' הקדש מחויב אח"כ לקיים נדרו הרי כתב הסמ"ע שם ס"ק כ"ב דלא כ"כ הרמב"ם רק במידי דעבידא דאתי יעו"ש. ובר מן דין אין ענין כלל זה לזה דהם לא אמרו רק גוף הדין כשאמר כשתלד פרתי זכר אקדישנו עולה דלא חל על הולד קדושת עולה משום דהוי דבר שלא בא לעולם ואינו קדוש ממילא. אבל על הנודר איכא חיוב לכשתלד פרתו להקדישו אח"כ לשם עולה ורמיא עלי' איסורא דבל יחל אם אינו מקדישו אח"כ. ולזה דימה אותו רבינו הרמב"ם ז"ל לאומר לא אפטר מן העולם עד שאהי' נזיר דגם התם אינו נזיר ואם שתה יין אינו לוקה אלא דחיובא רמיא עלי' דהנודר לקבל עליו נזירות. ועי' במלמ"ל פ"ו מערכין ה' ל"ג. ולא ידעתי היאך קרבת את המרוחקין דאיכא נ"מ טובא דאם נימא שהולד קדוש מחמת דבורו הראשון א"כ אף אם מת הנודר קודם שילדה פרתו גם כן קדוש הולד אבל כיון דא"א מקדיש דבר שלא בא לעולם רק דחיובא איכא על הנודר להקדיש הולד כשיולד אם מת הנודר פקע חיובו והולד חולין. עוד איכא נ"מ כגון שהקדיש הולד אח"כ לשם שלמים דאם חלה עליו קדושת עולה מחמת דבורו הראשון אין ההקדש שני לשם שלמים כלום אבל כיון דבאמת אין בהקדש הראשון כלום אלא דחיובא רמיא אח"כ כשיולד להקדישו לעולה א"כ אם הקדישו לשם שלמים אח"כ איסורא הוא דעביד ועבר על ככל היוצא מפיו יעשה אבל ההקדש השני חל. ועוד איכא נ"מ טובא ואין להאריך. ואולי לא עמתי על כוונת דבריך יבואו נא דבריך שנית וכבדנום.
<b>עוד</b> באת בדבריך הנעימים לומר דבנ"ד לא חל ההקדש על הש"ס כיון דאיזה כרכים לא נגמרו עדיין והוי דבר שלא בא לעולם וא"כ לא חל גם על אותן שבאו לעולם משום דנדר שהותר מקצתו הותר כולו. והבאת סיוע לדבריך מדברי הריטב"א שהביא השעה"מ פ"א מנדרים דאם הקדיש שתי בהמות למזבח ואחת מהן היתה טמאה או בע"מ דלא חל ההקדש כלל משום נדר שהותר מקצתו הותר כולו. הרי מבואר דאף אם על מקצת הנדר לא הי' חלות כלל ג"כ אמרינן דאם הותר מקצתו הותר כולו ולא דוקא בהותר ע"י פתח. יפה כתבת. איברא דלכאורה יש לדון על דבריך דהרי השעה"מ שם הקשה על הריטב"א מהא דכתב רש"י בריש המדיר אין הנאת תשמישו נאסר עליה משום דמשועבד לה ולשיטת הריטב"א קשה דגם שאר הנאות לא יאסרו דנדר שהותר מקצתו הותר כולו. ותירץ השעה"מ כיון דבאמת מדינא קונמות מפקיע מידי שעבוד אלא דאלמוה רבנן לשיעבודא דאשה ומש"ה ל"א נדר שה"מ הותר כולו ע"ש. מדבריו נראה דדוקא היכא שמקצת הנדר נתבטל לגמרי בה אמרי' דבטל כולו אבל אם גם על המקצת יש חלות קצת אע"ג דבאמת אלמוה רבנן לשיעבודא ואינו חל כיון דמדינא חל עכ"פ בזה אמרינן דגם המקצת השני חל לגמרי. וא"כ אפשר דגם בנ"ד כיון שחל הנדר גם על הכרכים שלא באו לעולם לענין זה שחייב מכח נדרו להקדישם אח"כ כשיבאו לעולם כמבואר למעלה א"כ חל גם על המקצת השני לגמרי. אמנם אין זה מוכרח ויש לחלק. גם בלא"ה נראה לפע"ד ליישב קושית השעה"מ על הריטב"א באופן אחר. דהנה הריב"ש בתשובה סי' רצ"א כתב באחד שנדר שלא יאכל ענבים ולא ילבש בגדי משי ואח"כ נשאל לחכם על אחד מהם. והשיב הריב"ש שלא הותר השני ולא אמרינן בכה"ג נדר שה"מ הותר כולו דכיון דכל נדר ונדר צריך פתח לעצמו וכשם שחלוקין לפתחן שאין נדר זה ניתר בפתחו של האחר כך לא אמרי' מתוך שהותר זה הותר זה וחלוקין ג"כ להתרתן יעו"ש. וא"כ י"ל דה"ה הכא דהרי באמת איסור של הנאת תשמיש הוא דבר שאין בו ממש ואין בזה כי אם בל יחל מדרבנן וכמ"ש הר"ן בנדרי' דף ט"ו ע"ב והרי הב"י הביא ביו"ד סי' ר"ו בשם התשב"ץ דנדר שאינו חל רק מדרבנן סגי בחרטה ע"ש. וא"כ כיון דאיסור מזונות דחל מן התורה צריך פתח להתירו ואיסור תשמיש דאינו רק מדרבנן ניתר בחרטה וא"כ אין שניהם ניתרין בשוה דזה צריך פתח וזה חרטה א"כ ממילא כשם שאין הנדר של מזונות ניתר בהך חרטה שמתיר נדר התשמיש כן לא אמרי' נמי מתוך שהותר זה הותר זה דכשם שחלוקי' לפתחן כן חלוקין להתרתן ומיושב קושי' השעה"מ. וארוח לן בזה ליישב קושית התוס' בריש המדיר שם דמאי פריך הש"ס כיון דמשועבד לה היכי מצי מדיר לה דלוקי כגון דאמר יאסר הנאת תשמישך עלי אם אזונך. דהנה כבר נודע מ"ש בתשו' המיוחסות לרמב"ן סי' רנ"ה דכל נדר שהוא ע"ת ניתר בחרטה דכיון שהוא קלוש לא אלים לאצרוכי' פתח ע"ש. וא"כ אם מיירי מתניתין שתלה נדרו בתנאי א"כ אף איסור המזונות ניתר בחרטה וכיון דשניהם גם איסור המזונות גם איסור תשמיש ניתרין בחרטה א"כ לימא נדר שה"מ הותר כולו כיון שאינן חלוקין לפתחן. ובזה נפתח לנו שערי בינה להבין מה דמשני הש"ס שהדירה כשהיא ארוסה וכשהגיע הזמן ולא נישאו ופירש"י דמזונות ארוסה דרבנן והתוס' הקשו עליו דהרי גם מזונות נשואה הוא רק מדרבנן ע"ש ובשטמ"ק. ולפמ"ש י"ל דה"פ דכיון שהדירה כשהיא ארוסה ואז אינו חייב לשמש עמה ואין התשמיש בכלל מליהנות לו א"כ תו איכא לאוקמי כגון שתלאו לנדרו בתנאי וכקושית התוס' ולא קשי' דנימא נדר שה"מ הותר כולו דבארוסה לא הי' החשמיש לעולם בכלל הנדר. ודו"ק היטב כי חריף הוא. דברי אחיך ידידך אשר אהבך הדוש"ת.
<b>סי'</b> <b>יג</b> ב"ה יום ד' ו' אלול תרל"ד לפ"ק לבוב. שוכן שמים יכתוב ויחתום לחיים את כבוד ידידי הרב החריף השנון זית רענן יגע ומצא כדי מדתו לפי מעט שנותיו הרבה מקנתו מוה' יצחק אייזיק נ"י מזאבליטוב.
<b>בדבר</b> השאלה אשר נסתפק מע"כ שהי' איסור כבוש בהיתר מעל"ע והי' ששים בהיתר נגד האיסור ואחר מעל"ע ניטל קצת מן ההיתר ולא נשאר ס' נגד האיסור ושהה כך זמן מועט ואח"כ ניטל האיסור מה דינו. אם יש לחוש כיון שהאיסור שהה מעל"ע בהיתר ונוח לפלוט רק שהי' ס' נגדו וא"כ כשניטל אח"כ מההיתר ולא נשאר עוד ששים פולט האיסור בתוכו אף בזמן מועט. ומעכ"ת האריך בזה ודעתו להתיר. ויפה כתב. ובפרט הראיה שהביא מסי' ק"ו דאם הי' ששים לא ינער הקדרה בעודה רותחת דשמא ישאר החלב בהתבשיל לאחר שנתמעט ואין שם ששים ומה תקנתה יניחנה עד שתצטנן הקדרה. הרי דאחר שנצטנן לא איכפת לן אם נשאר בפחות מס' אף שכבר נתרכך הרבה ע"י הבישול מ"מ מותר אם נשאר בצונן בפחות מס' מכ"ש בכבוש דקיל מבישול שמותר אף שנשאר בפחות מס'. ולפי ענ"ד אפשר לומר בזה דבש"ס חולין דף צ"ז ע"ב פריך תלמודא נפל לקדרה אחרת לא יאסר ופירש"י כיון דבדידיה משערינן הא איבטיל כולו שהלך כל עצמו בתבשיל וכו' ומשני כיון דאמר ר"י וכחל עצמו אסור שויא רבנן כחתיכת נבלה יעו"ש. ועי' בט"ז סי' צ' ס"ק ג' ובסי' ק"ו בשם הרשב"א שמפרש דמש"ה חוזר ואוסר בקדרה אחרת משום דחיישי' שמא לא פלט כל החלב בקדרה ראשונה ע"ש. וא"כ יש מקום לומר בנ"ד דתליא במחלוקת הט"ז והש"ך בסי' ס"ט דלדעת הט"ז שם בס"ק ל"ב דלא אמרינן דיוצא מעט מעט רק בהגעלה ולא במליחה. והטעם נראה לי מדברי מהרש"ל שם דברתיחות המים יש לחוש דהבישול השני הי' יותר רותח ומש"ה איפשר דמה שלא יצא בבישול ראשון יצא בבישול שני משא"כ במליחה דכל שנמלח כדינו ליכא למימר דמליחה השני' תפלוט יותר מן מליחה ראשונה. כן נ"ל בהבנת דברי מהרש"ל שם. ולדבריו נראה דגם בכבוש כל שנכבש יום שלם תו ליכא למימר שע"י הכבישה יותר יפלוט אח"כ עוד הפעם דא"א להיות יותר רותח במה שנכבש אח"כ עוד יותר. וא"כ בנ"ד אינו חוזר ואוסר אם נכבש אח"כ כיון שעיקר הטעם מה דאוסר בנפל לקדרה אחרת הוא משום דחיישינן שמא לא נפלט כולו בקדרה ראשונה כמ"ש לדברי הט"ז בשם הרשב"א והיינו שבקדרה שני' יפלוט יותר דיהי' יותר רותח וזה לא שייך בכבישה דאין שום סברא לומר דכבישה שניה חזקה יותר מכבישה הראשונה. ואף אם תאמר דאם אחר שנכבש בקדרה זו חזר ונפל למקום אחר ונכבש שם חוזר ואוסר היינו משום דאז עושה פליטה חדשה כמ"ש הט"ז סי' ק"ו סק"א ד"ה גם. משא"כ באותה קדרה אין שום טעם לאסור אם נכבש יותר אבל לדעת הש"ך בנקה"כ סי' ס"ט שם דגם במליחה שייך לומר דפולט מעט מעט. ולדבריו גם בכבישה שייך לומר כן וא"כ חוזר ואוסר מה שנכבש אח"כ לאחר שנחסר משיעור ששים. ובזה יש לדחות ראיית מעכ"ת מן ס"ס ק"ו דהתם שפיר מותר אם נשתהה בפחות מס' לאחר שנצטנן דודאי אין סברא לומר דיפלוט עכשיו ע"י כבישה בצונן מה שלא פלט מקודם ע"י הבישול שבידוע הוא דבישול מפליט יותר הרבה ומה שלא פלט מקודם על ידי הבישול פשיטא שגם ע"י הכבישה בצונן אח"כ ג"כ לא יפליט. מה שא"כ בשהה יותר מן מעל"ע אח"כ בזה שפיר י"ל שפולט מעט מעט וכמו במליחה לדעת הש"ך. מיהו אפשר לומר אחרי שנעמוד על כוונת הש"ך בנקה"כ שם לומר במליחה דפולט מעט מעט דלכאורה סברת המהרש"ל והט"ז נכונה היא דאמאי תפליט המליחה השניה יותר מן מליחה הראשונה. ונראה דהרי התם מיירי בבשר ששהה ג"י בלא מליחה שנמלח בכלי מנוקב והודח וחזרו ומלחוהו בכלי שא"מ וא"כ יש לומר דהש"ך לטעמיה אזיל שכתב בסי' ס"ט ס"ק ע"ד דהיכי שנמלח בכשא"מ הוי כבוש וכבוש הרי הוא כמבושל. וכפי מה שביאר הפרמ"ג דכיון שנכבש מעט בציר אף שלא שהה שיעור כבישה מ"מ בהצטרף רתיחת המליחה גרע טפי אפי' למה שלמעלה מן הציר. א"כ י"ל שזהו ג"כ סברת הנקה"כ דכיון דנמלח אח"כ בכשא"מ ונכבש מעט בציר ומש"ה מפליט אח"כ יותר מן מליחה הראשונה. משא"כ בנ"ד בכבישה מסתבר לומר שהכבישה אח"כ אינו מפליט יותר ממה שנכבש מקודם ומה שלא נפלט במעל"ע הראשון לא יפליט עוד. ובאמת גם אם נכבש אח"כ יום שלם יש ג"כ מקום להתיר אף אם אח"כ לא הי' בו ששים דמה שסופו להפליט פולט במעל"ע הראשון. ודוקא אם נכבש אותו האיסור בקדרה אחרת מעל"ע חוזר ואוסר משום דעושה בקדרה אחרת פליטה חדשה אבל מה שנכבש אחר מעל"ע באותה קדרה עוד מעל"ע אינו מזיק. ודומה לזה מצינו בסי' קל"ה סעי' י"ב לענין מלוי ועירוי דאם לאחר מעל"ע מלאו את הכלי במים אחרים חוזר ופולט אבל אם עמדו אותן המים באותה כלי כמה ימים אינו עולה רק ליום אחד משמע דע"י שנשתהה באותה הכלי כמה ימים אינו מוסיף פליטה יותר מן מעל"ע הראשון. ומ"מ איני מחליט דבר זה עדיין וצ"ע לדינא.
<b>ובדבר</b> שאלתו אם מועיל קנין סטומתא להפקיע קדושת בכורה. דעת רוב האחרונים להתיר וכן הכריע
<b>אאמו"ר</b> הגאון מאור הגולה זצ"ל בספרו מאמר מרדכי סי' ע"ג להתיר ומכ"ש שמותר לומר לגוי להטיל בו מום.
<b>ובדבר</b> השאלה שניקב המרה במקום שהכבד סותמו אבל נמצא שם מכה בכבד במקום שסותם נקב המרה ומבחוץ הכבד שלם ויפה. לפענ"ד הדבר פשוט דטריפה דכל שהבשר הסותם הנקב אינו שלם ויפה לא מיקרי סתימה. והראי' שהביא מעכ"ת להתיר מדברי הט"ז בשם הב"ח בסי' מ"ג סק"ד אינה ראי' כלל להמעיין בשמ"ח סי' ל"ו ס"ק ל"ה במ"ש דמחט לא מקלקלא רק לפי שעה ומש"ה הוי סתימה משא"כ בקלקול אחר שהי' בסתימת הבשר תו לא הוי סתימה:
<big>סי'</big> <big>יד</big> ב"ה יום ד' כ"ה טבת תרל"א לפ"ק לבוב. ברכת שמים מעל לכבוד רב רחימאי חביב עלי כנופאי הרב המאוה"ג החריף ובקי המפורסים וותיק וחסיד ירא ד' מרבים כש"ת מוה' יחיאל נ"י מו"צ בק' בעלזא יע"א.
<b>מכתבו</b> הגיעני ואת אשר כתב מעכ"ת בעניני חנוכה לא עייתני בהם כל הצורך כי זה כמה הרביתי מלין בעז"ה באלה הענינים וקשה עתיקא. אמנם במה שנסתפק מעכ"ת למ"ד אין אדם אוסר דבר שא"ש אי מצי לאסור דבר המופקר. נראה לפענ"ד לפשוט ספקו מהא דתנן בפ"ה דנדרים דשניהם מותרין בדבר של עולי בבל ואסורין בדבר של אותה העיר והטעם דדבר של אותה העיר בני העיר הם כמו שותפין באותו דבר ושותף יכול לאסור חלקו על חבירו משא"כ בדבר של עולי בבל דשייך לכל העולם הוי כדבר הפקר. ועי' בפי' הרא"ש שם. ומזה מוכח דדבר הפקר אינו יכול לאסור על חבירו. וסבור הייתי לומר דלעולם באוסר על חברו דבר המופקר בפירוש אסור והתם היינו טעמא דמיירי באוסר נכסיו סתם ומסתמא אין דעתו על מה שהפקיר וכדאמרינן סוף פ"ד דנדרים. ואף דהך סברא דאין דעתו על מה שהפקיר לא קיימא התם במסקנא. דוקא התם שעדיין אינו הפקר גמור עד דאתי לרשות זוכה אבל בהפקר גמור שפיר יש מקום לומר דאף שיכול לאוסרו מ"מ מסתמא אין דעתו לאסור דבר המופקר. וכעין זו כתב הר"ן שם דף מ"ו ע"ב:
<b>אמנם</b> באמת א"א לומר כן דבש"ס שלהי ביצה פריך תלמודא למ"ד בירא דשותפי נינהו דא"כ אמאי מותרין בבור שבאמצע הדרך והתנן השותפין שנדרו הנאה וכו' ואם הטעם שמותר בדבר של עולי בבל משום אומדין דעת הנודר שלא היה בדעתו לאסור אותם א"כ מה לו להנודר בפלוגתא דאמוראי אי בירא דשותפי או בירא דהפקירא מ"מ לא הי' דעתו לאסור דברים הללו. אלא ע"כ משום דאמרי' דאף דרוצה לאוסרם מ"מ לא יכול לאסור דבר המופקר משום שאינו שלו ומש"ה שפיר פריך הש"ס למ"ד דהוי בירא דשותפי תו מצי לאוסרם. ודברי הר"ן שם דף מ"ח ע"א ד"ה ואסורין הם תמוהים מאוד מגמ' ביצה הנ"ל והארכתי בזה במקום אחר. עוד נ"ל להביא ראי' לזה מדברי הר"ן שם דף ל"ד ע"ב שפירש הא דהיתה לפניו ככר של הפקר ואמר ככר זו הקדש דמיירי שהיתה ככר של הפקר בתוך ד' אמותיו דמתוך שיכול לזכות בו מצי נמי לאקדושה דהוי כמו המגביה מציאה לחבירו דקנה חבירו משום מיגו דזכי לנפשיה משמע להדיא דאם הי' חוץ לד' אמות אינו יכול להקדישו אף דהיא הפקר ע"ש.
<b>ודע</b> שלדברי הר"ן צריך להבין הא דמקשי תלמודא בחולין דף קל"ט בהא דשלוח הקן אינו נוהג במוקדשין ה"ד אי דהוי לי' קן בתוך ביתו כו' אלא דחזי קן בעלמא ואקדשי' ומי קדיש איש כי יקדיש ביתו אמר רחמנא מה ביתו ברשותו אף כל וכו'. ולדברי הר"ן אמאי לא מוקי לי' בפשיטות דחזי קן בתוך ד' אמותיו דאז שפיר מצי לאקדושיה מטעם מיגו דזכי לנפשי' ואפ"ה לא זכה בו עדיין ולא מיקרי מזומן משום דגלי אדעתיה דלהקדש ניחא לי' דליקני ולא לי' כמ"ש הר"ן בנדרים שם דמש"ה מעל ולא מיקרי גזבר משום דלא זכה בה עדיין. ולכאורה רציתי לומר לפום מאי דאמרי' בש"ס בב"מ דף ק"ב ע"א דכיון דאסור לזכות בבצים כ"ז שהאם רובצת עליהם וכיון דאיהו ל"מ זכי חצרו נמי לא זכי' ליה. וא"כ לפי מ"ש הקדמונים דקנין ד' אמות הוא מטעם חצר ומאחר שאסור לזכות בהם גם בד"א לא קני ולא שייך בזה מיגו דזכי לנפשי'. ועי' במחנה אפרים ה' קנין חצר סי' ד' שהביא בשם הרמב"ם דאין זה רק איסור דרבנן וא"כ מה"ת מותר לזכות בבצים וממילא תו קני' לי' חצרו. אמנם י"ל דהרי גוף קנין ד"א הוא רק דרבנן וא"כ שפיר פריך הש"ס בחולין דלא משכחת שלוח הקן במוקדשין דמה"ת לא קניא לי' ד"א ולא שייך מיגו דזכי לנפשי' וממילא אינו יכול להקדישו וכדפריך איש כי יקדיש את ביתו א"ר מה ביתו ברשותו. וגם מדרבנן לא משכחת שלוח הקן במוקדשין דאע"ג דמדרבנן קונה מחמת ד"א מ"מ הרי מדרבנן שוב אסור לזכות בבצים כ"ז שהאם רובצת עליהן ולא קני לי' חצרו מילתא דאיסורא ולכך גם ד"א לא קנו בכה"ג ומטעם שכתבתי. וזה נכון.
<b>ובזה</b> אמרתי לפשוט ספקו של הריטב"א בב"מ דף ק"ד בהא דאמרו דחצרו לא מצי קני' ליה מילתא דאיסורא אי דוקא מסתמא שלא מדעתו אמרי' דאיסורא לא ניחא לי' למקני' אבל אם אמר בפירוש שרוצה לקנות קני' לי' חצרו אפי' מילתא דאיסורא או דלמא אף שיגלה דעתו בפירוש שרצונו לקנות לא קני' לי' חצרו יעו"ש בשטמ"ק ובמח"אפ שם. ולפי מ"ש אם נאמר דבגילה דעתו קונה ע"י חצרו מילתא דאיסורא א"כ תו משכחת לה שלוח הקן במוקדשין כגון שראה האם על הבצים בחצרו דעד השתא לא קנה לו חצרו דשלא מדעתו ל"ק לי' חצרו מילתא דאיסורא וממילא לא מיקרי מזומן ואחר שראה הקן הקדישו ושפיר מצי להקדיש את הקן אע"פ שלא זכה בו עדיין מ"מ כיון שאם הי' רוצה לקנות קונה אף שהוא מילתא דאיסורא א"כ אמרי' מיגו דזכי לנפשי' יכול להקדישו וכמ"ש הר"ן בנדרים הנ"ל. וע"כ כסברא השניה של הריטב"א דאפילו שרוצה לקנות בפירוש נמי ל"מ לקנות ע"י חצרו מילתא דאיסורא ולא שייך מיגו דזכי לנפשי' ואינו יכול להקדישו ושפיר פריך הש"ס וזו ראי' נפלאה בעיני. איברא דלפי מ"ש במחא"פ בשם הרמב"ם דהא שאסור לזכות בבצים כ"ז שהאם רובצת עליהן הוא רק מדרבנן א"כ י"ל דמש"ה לא קא משני הש"ס דמשכחת שלו"הק במוקדשין כמ"ש משום דהש"ס שם יליף הא דאין שלוח הקן נוהג במוקדשין מקראי וכיון דמה"ת מותר לזכות בבצים שהאם רובצת עליהן (ועי' בכ"מ פ"ג ממכירה) א"כ קני' לי' חצרו אף שלא מדעתו והוי מזומן. ויש מזה סמוכין לדעת רבינו הגדול הרמב"ם ז"ל דאין זה רק איסור דרבנן ודו"ק.
<b>עוד</b> יש להביא ראיה דאין יכול לאסור דבר המופקר מהא דאמרי' בש"ס ע"ז דף נ"ג ע"ב ישראל שזקף לבינה וכו' מנ"ל דאסרה דאמר רחמנא ואשריהם תשרפון באש מכדי ירושה היא להם מאבותיהם ואין אדם אוסר דשא"ש כו' אלא מדפלחו וכו' ע"ש ואי נימא דדבר שהוא הפקר לא מיקרי דבר שא"ש היכי מוכח מאשירה הא ניהו דא"י ירושה היא לנו אבל עכ"פ הנכרים היו מושלים שמה בעת שהיו ישראל במדבר ובודאי נתייאשו והרי אמרו במרגלים נתנה ראש ונשובה מצרימה ואף דלא מהני יאוש בקרקע מ"מ הא אשרה היא מחובר ואינו נאסר ומיירי בע"כ באילן שנטעו מתחילה לכך או בנטעו ולבסוף עבדו ועי' ברש"י שם ובתוס' דף מ"ה ע"ב וא"כ הוי תלוש ולבסוף חברו ובכה"ג אמרי' קרקע נגזלת כדמוכח מתוס' סוכה דף ל"א ע"א ד"ה אבל לפי גירסא הישנה דראובן בנה מדעתו של שמעון ועי' במג"א סי' תרל"ז ס"ק ז'. וכיון דקרקע נגזלת א"כ מועיל יאוש בכה"ג כדמוכח להדיא ר"פ לולב הגזול ומכיון דהוי הפקר מאי מקשי הש"ס דא"א אוסר דשא"ש. ובע"כ דגם בהפקר לא מצי לאסור דאף שלא נתייאשו ישראל מגוף הקרקע מ"מ מן הנטיעות והזרעים נתייאשו כיון דבודאי הנכרים עושים שמה כרצונם ובתלוש ולבסוף חברו מועיל יאוש. ובזה אמרתי ליישב קושית התוס' בפ"ק דר"ה דף י"ג ע"א בהא דאמרי' התם דלא יכלו להקריב עומר מן מה דעייל ביד נכרי דקצירכם ולא קציר נכרי והקשו בתוס' כיון דא"י ירושה היא לנו א"כ ממילא נחשב כשל ישראל כדמוכח בש"ס דע"ז הנז"ל דמש"ה מיקרי לגבי נכרי דבר שא"ש. ולפי מ"ש מיושב היטב דמה שנטעו הנכרים ניהו דהוי של ישראל מכח ירושת א"י אבל עכ"פ הוי הפקר ולא מצי הנכרי' לאסור דהוה דבר שא"ש דגם הפקר אינו יכול לאסור וכמש"ל ואף דבשעת נטיעה עשה חזק' מ"מ לא קנה הנכרי את הדבר המופקר כיון שהוא סבור לעשות בתוך שלו והוי כעודר בנכסי הגר וסבור שהוא שלו. משא"כ לענין עומר אע"ג דהוא הפקר מ"מ פסול לעומר דכמו דאמעיט קציר נכרי ה"נ נמעט קציר הפקר כמ"ש הגאון בטורי אבן בר"ה שם. ודו"ק כי חריף הוא ויש להאריך הרבה בזה בבאור הסוגי' שם. דברי ידידו ואוהבו באמת ובתמים:
<b>סי'</b> <b>טו</b> ב"ה יום א' ח"י תמוז תרכ"ג לפ"ק לבוב. לכבוד ש"ב וידידי הרב החריף ובקי המופלג בתורה ויראה לתורה ולתעודה ידו הדה ירא ושלם מוה' צבי הירש נ"י איש הורוויץ מבראד יע"א.
<b>מכתב</b> יקרתו הגיעני בעש"ק ומהרתי בא היום להשיבו מפני הכבוד. והנה מכתב שאלתו אשר כתב זה כמשלש שבועות לא ראיתיו בקשתיו ולא מצאתיו ולזאת אבוא על סדר דבריו במכתבו השני. את אשר כתב כ"ת להשיג על דברי שכתבתי במאמר מרדכי סי' מ"ט דחזקת מעוברת לא הויא חזקה העשוי' להשתנות ולא דמי למיתה שכתב הט"ז דחזקת חי לא הוי חזקה משום דעומד למות דשאני התם שהוא עומד למות בכל עת ובכל זמן משא"כ חזקת מעוברת הוא חזקה טובה דאינה מעותדת לילד אלא בזמנה. וע"ז השיב מעכת"ה מדברי התוס' בקדושין דמדמו שמא. יקדש לשמא ימות אף דאינה עומדת בכל עת להתקדש. וגם הרשב"א בחי' יבמות דף קנ"ט מדמה שמא תפיל לשמא ימות וכן הוא בחי' ריטב"א בע"ז ריש פ"ב ובנמוקי יוסף יבמות פט"ו ע"ש ובכ"ד. אבל איני רואה מכל זה סתירה לדברי דהא דחיישי' לשמא ימות אין הטעם משום שכל אדם עומד למות רק הטעם משום שאנו דנין על העתיד להיות לאחר זמן ואמרינן דאין חזקה מועלת כי אם להחזיק הדבר כמו שהי' מקודם כן הוא הדבר עד עכשיו אבל לא להחזיק שכן יהי' גם לעולם ומש"ה חיישי' לשמא ימות וה"ה דחיישי' לשמא יקדש ושמא תפיל וכדומה. ועי' בשו"ת נו"ב מהד"ק חיו"ד סי' נ"ו שכתב כן להדיא. משא"כ בהך דהט"ז שאנו דנין על מה שכבר הי' וחזקת חי היא חזקה טובה אף שעתה הוא מת לפנינו מ"מ חזקת חי שהיא חזקה דמעיקרא עדיפא טפי מחזקת מת שהיא חזקה דהשתא. ורק כל טעמו של הט"ז דחזקת חי אינה חזקה טובה משום דעומד למות ולזה שפיר כתבתי דחזקת מעוברת אם באנו לדון אימתי ילדה דהיינו על זמן העבר אז הוי' חזקת מעוברת חזקה טובה לומר דעכשיו ילדה משום דחזקה דמעיקרא עדיפא. ואינו דומה לדברי הט"ז ומטעם שכתבתי דהכא אינה מעותדת לילד כ"א בזמנה. וזה פשוט. אמנם מדברי מהרי"ט ח"א סי' י"א יש מקום להשיב על דברי ויש ליישב ואין להאריך.
<b>את</b> אשר השיג כת"ה על דברי אאמו"ר הגאון הכ"מ במאמר מרדכי סי' מ"ח במ"ש להשיג על מהרש"א בביצה פ"ק דאם נשלמו ח' ימים ביו"ט הוי מוקצה ובמאמר מרדכי השיג עליו דכיון שנשלמו היום ח' ימים הוברר הדבר שהוא בן קיימא והי' מותר אף ביום א' ללידתו וממילא לא הוי מוקצה בה"ש. וע"ז כתב מעכת"ה כיון דמחמרינן בספק מוכן כמו בדאורייתא א"כ לא אמרי' במוכן יש ברירה. גם בזה אין דבריו מכוונים וגם אי נימא דבדרבנן נמי אין ברירה הכא מותר לד"ה. דענין ברירה לא שייך רק היכא שהדבר ספק אם הי' הדבר מקודם כמו שנתברר אח"כ כמו בלוקח יין מבין הכותים דכשמפריש אח"כ יש לנו ספק אם בשעת אמירתו היה עומד להפריש אלו השני לוגין או אולי בשעת אמירתו הי' עומד להפריש שני לוגין אחרים. וכן לאיזה שארצה אגרש דכשמגרש אח"כ יש ספק שמא בשעת כתיבה הי' עומד לגרש אחרת ובאם מתי מחולי זה דאף שמת אח"כ מאותו חולי יש ספק שמא בשעת הגירושין לא נגזר עליו מיתה עדיין. וכל היכא דאיתא בש"ס ענין ברירה הוא על אופן זה יעי' בנמוקי יוסף ביבמות ריש פ"ב משא"כ הכא דכשחי הולד ח' ימים אין כאן שום ספק נפל כלל דכל ששהה שמונה ימים בבהמה אינו נפל דאף דנימא שאתמול לא הי הולד ראוי לחיות מחמת סיבה אחרת מ"מ נפל ודאי לא היה והי' מותר באכילה וממילא לא איתקצאי בין השמשות ולא שייך כאן ברירה כלל. וכעין שאמרו וכבר בא חכם. ואף דבה"ש לא נודע עדיין אם יתקיים שמונה ימים והי' ספק נפל עדיין מ"מ כיון שבאמת לא הי' נפל רק שהבעלים לא ידעו הוי כמוקצה שיבש ואין הבעלים מכירין אותו דשרי כיון דבאמת היה ראוי אף שהבעלים אינם יודעין לא הוי מוקצה. וראי' גדולה לזה מהא דאמרינן בש"ס סוכה דף ל"ה ע"ב דמש"ה יוצאין באתרוג של דמאי מיגו דאי בעי מפקיר נכסיה וכו' והתם ביו"ט ראשון דוקא מיירי ואמאי לא ליתסר משום מוקצה דבה"ש עדיין לא הפקיר נכסיו. ואף דבטבל לא שייך מוקצה דטבל מוכן הוא אצל שבת מ"מ הרי לשיטת הרמב"ן דטבל הוי שפיר לכם והכא באתרוג של תרומת מעשר של דמאי עסקינן יעוי' בר"ן ובחי' הריטב"א בסוכה שם. א"כ תו הוה מוקצה. ועי' במג"א סי' תרנ"ה. אלא ע"כ כיון דהטעם דעניים אוכלין דמאי הוא משום דלגבי עניים סמכינן אהא דרוב ע"ה מעשרין הם. וא"כ אם מפקיר נכסי' ביו"ט תלינן למפרע שהדמאי הי' כבר מתוקן והת"מ שהפריש הי' בטעות ואיגלאי מילתא למפרע שהי' מותר גם בה"ש ומש"ה לא הוי מוקצה. ומיושב בזה קושית השעה"מ פ"ח מה' לולב למאי איצטריך הש"ס למימר דמש"ה יוצאין בדמאי מיגו דאי בעי מפקיר נכסיו הלא אפי' לא יפקיר נכסי' רק יפקיר האתרוג לבד ג"כ יהא מותר דהפקר פטור מן המעשר יעו"ש. ולפמ"ש א"ש דאם לא יפקיר נכסיו א"כ הוא עשיר ולא סמכינן ארובא וחיישי' שהדמאי אינו מתוקן וא"כ הי' האתרוג אסור בין השמשות ולכך אף אם יפקירנו ביו"ט שוב אסור משום מוקצה ומש"ה קאמר דיפקיר נכסי' והוה עני ותלינן שכבר ניתקן קודם בין השמשות ביד הע"ה שקנה מידו האתרוג ואיגלאי מילתא למפרע דלא הוי מוקצה. ודו"ק. וע"פ האמור יש מקום ליישב קושית התוס' בערובין ובשבת וסוכה למאי איצטריך לומר בדמאי מיגו דא"ב מפקיר נכסי' בלא"ה שרי הואיל וחזי לעני וכמו דשרינן בתרומה הואיל וחזי לכהן יעו"ש ולפמ"ש י"ל דהנה בתוס' שבת דף קכ"ז ע"ב הקשו מהא דאמרי' בגדי עניים לעשירים לא והכא שרינן תרומה הואיל וחזי לכהן ותירצו דהכא לכ"ע חזיא אלא דאיסורא הוא דרביע עלייהו אבל התם לא חזו מחמת גריעותא ע"ש. באור דבריהם נלענ"ד דודאי תרומה תורת אוכל עליו ואף שהיא אסורה לישראל מ"מ גם לפי דעת הישראל מודה הוא שמותרת לכהן מש"ה שרי משא"כ בבגדי עניים לעשירים דמאוס הוא אצלו מחמת גריעות' ואינו ראוי לכלום בעיניו. ומעתה י"ל דגבי דמאי א"א להתיר הואיל וחזי לעני משום שלפי דעת העשיר דלגבי דידיה חיישינן שהדמאי אינו מתוקן גם לעני הוא אסור ואינו ראוי לכלום ודמי שפיר לבגדי עניים לעשירים משא"כ בתרומה דגם לפי דעת הישראל מותרת הוא לכה ומש"ה הוצרך לומר בדמאי הואיל דא"ב מפקיר נכסי' והוי עני ונתברר הדבר למפרע שהי' מתוקן. ודו"ק היטב. וזה דבר יקר מאוד.
<b>אמנם</b> כשאני לעצמי לא זכיתי להבין דברי המהרש"א מטעם אחר. דהרי אלו שמונה ימים בבהמה פשיטא דלא בעינן מעל"ע ומותר תיכף בליל שמיני כמבואר בשבת דף קל"ו ע"א וברש"י שם להדיא והפרמ"ג שכתב להיפך דבריו תמוהים כנודע וכבר השיג עליו כתשו' ח"ס חיו"ד א"כ מהיכן פשיטא לי' למהרש"א דאיתקצאי בה"ש הא כיון דבה"ש הוא ספק לילה כיון דחשש נפל הוא רק מדרבנן לדעת רוב הפוסקים משום דחיישי' למיעוט המצוי א"כ איפשר שמותר בספק לילה. ואין הזמן מסכים עמדי לעיין בזה וצ"ע. ועי' במג"א ריש סי' תקס"ב:
<b>ואת</b> אשר נסתפק מעכ"ת בגוסס בשבת או ביו"ט ואמר שכבר גירש אשתו ומבקש לפוטרה מחליצה אם נאמן דכאן לא שייך לומר הואיל ובידו לגרשה מאחר ששבת היום. לא הבינותי הרי בעל שאמר גרשתי את אשתי לא הוי רק ספק מגורשת ובלאו הכי צריכה חליצה. וגם כיון שאמר שכבר גרשה קודם שבת בלא"ה אינו נאמן וגם בחול היכא שאמר גרשתי אתמול אינו נאמן לדעת הרבה פוסקים גם מכאן ולהבא דבחד גופא לא פלגינן דבורא ועי' בב"ש ריש סי' קנ"ב. אמנם בגוף הדבר נראה לפענ"ד דמה שאמרו בש"ס דבעל שאמר גרשתי את אשתי נאמן הואיל ובידו לגרשה לא משום שיש לו מיגו דאי בעי מגרש לה עתה רק הואיל ובידו לגרשה נאמן משום דהוה לי' כבעלים דנאמנים על שלהם וכדאמרי' פ' הניזקין כל שבידו נאמן ואף שאין דבר שבערוה פחות משנים מ"מ נאמן להתיר היכא דהוי בידו ועי' היטב ביבמות דף פ"ח ע"א ובתוס' שם ד"ה מידי שמבואר כדברי ועי' בש"ך סי' קכ"ד ס"ק א'. ומעתה דינו מבואר דהרי הרא"ש בגיטין פ' הניזקין בכלל י"א ביאר דהיכא שבידו נאמן אפי' היכ' שאינו יכול לעשותו עתה כגון שיהי' לו הפסד וכדומה ואף בס"ת נאמן אע"פ שהאזכרות כבר נכתבו יעו"ש היטב. וה"ה הכא פשיטא דנאמן. כן נ"ל ברור לדעת הרא"ש ומיושב בזה קושי' התוס' ב"ב דף קל"ד ע"ב ד"ה הואיל ודוק. והנני ש"ב וידידו.
<b>סי'</b> <b>טז</b> ב"ה יום ה' י"א שבט תרכ"ז לפ"ק לבוב. שלום וכ"ט אל כבוד ידידי הרב החריף ובקי המופלג בתורה וביראת ה' טהורה החכם השלם כש"ת מוה' פלוני נ"י מק"ק פלונית יע"א.
<b>תמול</b> בלילה מסר לי מעכ"ת מכתב שאלתו בדבר תבערת המחלוקת אשר ללהב יצאה וגם לחלק את העם לחצי הללו אוסרין והללו מתירין ועל כן תפוג תורה ומכשלה גדולה תחת ידם לבטל את בית החולים שמה. והנה כבודו יודע אשר אנכי מעולם נחבא אל הכלים לא אלכה בגדולות ובנפלאות ממני לא לבי הולך לעשות לי שם בארץ לחות דעי ע"פ תבל. לאמור איכה יעשו גדולי הדור אעשה כן גם אני. וידעתי גם ידעתי כי דלותי מאוד וגם בעוה"ר אין דורנו עולה יפה ומעט המה בעלי מחלוקת אשר כוונתם לשם שמים. כי אם הקנאה והתאוה והכבוד המה יוציאו את האדם מגדרו לעמוד על דעתו אף אם יתברר לו טעותו לעיני השמש בכל זאת יען כי אנכי הרואה כי ח"ו חלול ש"ש יש בדבר וגם איכא משום אפרושי מאיסורא. אמרתי יהי מה אשנה פרק זה ואת אשר ישים ה' בפי אדברה קבל עם השומע ישמע והחדל יחדל:
<b>והנה</b> תורף השאלה היא כי מקצת אנשי עירו לקחו להם לשו"ב. בלתי ידיעת הרב האב"ד ויתר אנשי העיר. איש אחד אשר זה כמה שנים לא עסק במלאכת השחיטה כלל. גם הראה לי מעכ"ת גב"ע אשר הוא קל שבקלי הדעת משחק בקארטין עם נשים ומדבר נבול פה גם הוא משתכר לפעמים ועוד יתר תועבות אשר יבוארו מתוך דברי תשובתי. והנה מטעם משחק בקארטין אין מקום לפוסלו. דנהי דודאי אין זה מדרכי ישראל הכשרים לאבד הזמן היקר בדבר הבל וליצנות וכבר צווחו ע"ז גדולי האחרוני' בספרי מוסר. אבל לא מצינו שיהי' בזה איסורא מבורר לא מדאורייתא ולא מדרבנן גם לא משמע לאינשי איסורא בהכי. מיהו לפי המבואר בגב"ע שהיה משחק בלילה עם נשים וא"כ עבר על איסור יחוד שלדעת הרבה פוסקים הוא מדאוריית' ולא מבעי' אם היא אשת איש אלא אפי' בפנוי' איכא איסור נדה עכ"פ דודאי בושה היא מלטבול כמ"ש הרא"ש בתשובה ועי' בטור וש"ע אהע"ז סי' כ"ו. ולפי ענ"ד נראה פשוט שלדעת הסוברים דיחוד דעריות אסור מה"ת גם יחוד דנדה הוא כך כיון שהיא בכרת וגם היא ערוה ועי' בתוס' יבמות דף ב' ע"א ד"ה ואחות אשתו. וכן משמע להדיא מדברי התוס' בסנהדרין דף ל"ז ע"א. ואף לפ"מ שרצו שם התוס' לומר דבנדה שסופה ליטהר ליכא איסור יחוד היינו דוקא באשתו נדה דיש לה היתר לאחר זמן. ואפשר דגם בלא בעל שאסור' להתיחד עמו כמבואר בריש כתובות מ"מ כיון שיש לה היתר אח"כ אין אסור רק מדרבנן משא"כ באשה אחרת והיא נדה פשיטא דאסור להתיחד עמה מה"ת כדין כל העריות. ומ"ש התוס' בסוטה דף ז' ע"א דיחוד דנדה שרי' היינו יחוד דאשתו נדה וכדאמר בש"ס שם שבעלה נאמן עליה. ועי' בתוס' שבת דף י"ג ע"א ד"ה מה. וגם שם כוונת התוס' לאשתו נדה דוקא וכדקאמר התם בגמ' אף אשתו נדה הוא בבגדו וכו' וז"ב למעיין.
<b>ודע</b> שמצאתי בתוס' ביומא די"ח ע"ב בד"ה יחודי דברים שלא זכיתי להבינם שהקשו איך הוי שרי לרבנן להתיחד כיון דאסור לבא עליה בלא ז' נקיים. וכתבו דהא דאסור בלא בעל היינו דוקא בלא בעל מעולם דיצרו תקפו טפי אבל אם כבר נשא אשה ובעלה תו שרי' להתיחד והנך רבנן כיון שהיו להם נשים תו ליכא משום איסור יחוד ע"ש. והרי מאי דמכרזי מאן הויא ליומא לא היו כלל נשותיהם של הרבנן ואח"כ מניחין אותן והלכו להם כמבואר בש"ס שם ולא שייך בזה לומר כיון שיש היתר לאחר זמן וא"כ איך אפשר לומר דגם בזה אף שלא בא עליה מעולם ליכא איסור יחוד כיון שכבר בעל פעם אחת והרי הדבר פשוט דאיסור יחוד שייך אף שכבר בעל. ועי' בש"ס דסנהדרין דף כ"ב ע"א גבי דוד שהתירו לו ליחד מבואר דאיכא איסור יחוד אף שכבר בעל שהרי דוד כבר הי"ל י"ח נשים. וכן בהא דאמרו מתייחד אדם עם בתו מבואר להדיא אבל עם ערוה אחרת אסור להתייחד אע"ג דהתם בכבר בעל מיירי שהרי כבר הוליד. ובע"כ צ"ל דכוונת התוס' דלרבנן הוו מיחדו לי' והויין סופר' ז"נ אלא שבתוך ז"נ היו מתייחדין בחדר אחד ואהא הקשו התוס' איך מותרין להתייחד כיון שלא בעל וע"ז תירצו כיון שבעל פ"א לאשה דעלמא לא תקיף יצרי' כ"כ ומש"ה כיון שמותרת לו לאחר ז' נקיים מותר כעת להתייחד מאחר שיש לו היתר לאחר זמן. ועי' בש"ס סוטה הנז"ל. אבל אם אינה מיוחדת לבא עליה לאח"ז פשיטא מילתא דאיכא איסור יחוד אף אם כבר בעל. ובאמת אף אם מיוחדת לו לאח"ז קי"ל דאסור כיון שלא בא עלי' מעולם ושלא כדברי התוס' יומא הנ"ל. ועי' ביו"ד סי' קצ"ב בהג"ה ס"ד ובש"ך שם ס"ק י"ב מבואר שם להדיא שלא כדברי התוס' הנ"ל. ובגוף הדבר מה דס"ל להרמב"ם דאיסור יחוד א"א אינו רק מדברי קבלה. כבר תמהו עליו דבש"ס דע"ז פ' א"מ אמרי' להדיא יחוד דאורייתא הוא וכן הוא בסנהדרין דכ"א ע"ב. ומ"ש הב"י שטעמו של הרמב"ם מדאמרי' רמז ליחוד מן התורה מנין ולשון רמז מוכיח שאינו מפורש אלא רמז בעלמא הוא דקדוק קלוש. ועי' ספר המצות להרמב"ם שרש ג' שכתב הרמב"ם דלאו לגונב את הקסוה הוא אסמכתא בעלמא מדאמרו רמז לגונב את הקסוה מנין שנא' ולא יבאו לראות וכו' והרמב"ן בהשגותיו חולק עליו והביא כמה ראיות דמצינו הלשון רמז אף על דבר שהוא דרשה גמורה. ובתוך דבריו הביא הרמב"ן מהא דאמרי' רמז ליחוד מה"ת מנין אף דודאי הוא מה"ת כדאמרי' יחוד דאורייתא הוא ע"ש. עכ"פ אנו למדין מדבריו דפשיטא לי' דיחוד א"א הוא מה"ת. ועי' בשו"ת הרשב"א סי' תקפ"ז שמדבריו נראה שגם הא דתנן לא יתייחד איש עם שתי נשים גם זה אסור מן התורה. וכן דעת רש"י ותוס' בשבת פ"ק די"ג הנ"ל והטור אה"ע סי' כ"ב ופשיטא דהכי קי"ל. ומכ"ש בנ"ד שהועד עליו שעוסק עמהן בדברי קלות ומשחק עמהן בקארטין. וגם היש מתירין שהביא הרמ"א בסי' כ"ב דהיינו רש"י וסייעתו ע"ש. אבל בעסקו עם הנשים מודו דגם עם הרבה נשים אסור וז"פ ומבואר ובזה אין אנו צריכין לדון במה שנחלקו הבית הלל והפר"ח בק"א אם נעשה מומר ע"י איסור דרבנן שכבר ביארתי דדעת רש"י והתוס' והרמב"ן ורשב"א והטור דיחוד עם עריות אסור מן התורה והרמב"ם הוא יחיד לגבייהו ואף אם הוא פנויה מ"מ מסתמא לא טבלה לנדתה וכמ"ש הטור אהע"ז סי' כ"ו בשם הרא"ש וכמ"ש לעיל:
<b>והנה</b> כבר נודע דעת הרמב"ם דאף במומר לאחד משאר עבירות צריך בדיקת הסכין אבל אם לא עבר רק פעם אחת א"צ לבדוק לו סכין. ואם הוא פסול לעדות משום אותו דבר כגון שאכל נבלות וכדומה דינו כמומר לכך וצריך בדיקת הסכין. כן העלה הב"י בסי' ב' לדעת הרמב"ם. והש"ך שם ס"ק כ' כתב שסותר דברי עצמו שמדבריו בכס"מ פ"ד מה' שחיטה הט"ו מבואר להיפך שכתב מדאמר רבא ישראל מומר לאכול נבלות בודק סכין ונותן לו משמע דוקא מומר שרגיל בכך אבל לא פסול לעדות הרי להדיא דאף באותו דבר בעי דוקא מומר אבל פסול לעדות לא בעי בדיקת סכין. ותירץ הש"ך שם דיש חלוק בין של עצמו לשל אחרים. ובכ"מ מיירי בשוחט לאחרים דאז נאמן להעיד אף אם הוא חשוד על הדבר כמבואר בסי' קי"ט. ובב"י מיירי בשל עצמו דאז החשוד על הדבר אינו נאמן ע"ש. והנה לפי ענ"ד נראה פשוט וברור דשוחט הממונה עבור הקהל אף בשוחט לאחרים דינו כשל עצמו. דהא דנאמן בשל אחרים הוא משום דאין לו הנאה מזה כלום דמאי איכפת לי' אם הוא מותר או אסור משא"כ בשל עצמו דיש לו הנאה במה שמאמינין אותו שהוא מותר שע"י כך יקנו ממנו ולכך אינו נאמן. וא"כ אם אמרו כך אף במוכר באקראי אפ"ה אינו נאמן בשל עצמו משום האי פורתא שיקנו ממנו מכ"ש בשוחט הממונה לשחוט עבור הקהל שכל מחייתו ופרנסתו מזה. והרי בשל עצמו אמרו סתם אינו נאמן ואפי' במוכר כשרות וטרפות ואומר על חתיכה אחת שהיא כשרה אינו נאמן מכ"ש בשוחט לרבים שאם לא נאמין לו אזדא לי' פרנסתו ומחייתו פשיטא שיש לו הנאה גדולה מאוד בזה שמאמיני' אותו שזה כשר וגרע טפי ממוכר של עצמו ומש"ה אינו נאמן. שוב מצאתי כעין זה בפר"ח יו"ד סי' קי"ט ס"ק כ"ח ע"ש שהאריך. ובהכי ארווח לן ליישב דברי הרמ"א ביו"ד סי' ב' סעי' ב' שמי ששחט והוציא פ"א טרפה מתחת ידו אם לא הוחזק בכך מותר לאכול משחיטתו והש"ך שם ס"ק י"א תמה עליו מהא דמבואר בסי' ס"ד דטבח שנמצא אחריו חלב אפי' בפ"א מעבירין אותו ע"ש. ולפמ"ש א"ש דהתם מיירי בטבח דהיינו שאומנתו בכך ומחייתו ופרנסתו מזה דאז אפילו בשל אחרים נדון כשל עצמו כמש"ל מש"ה אפי' בפ"א מעבירין אותו וכמו שהבאתי בשם הש"ך ס"ב ס"ק כ' דבשל עצמו אף בפסול לעדות דהיינו שעבר רק פ"א אבד נאמנותו ומעבירין אותו. אבל הרמ"א מיירי בשוחט באקראי ואינו שוחט ממונה על הקהל וכדמשמע לשונו הטהור מי ששחט דמיירי ששחט במקרה בעלמא ומש"ה בשל אחרים שפיר נאמן אם לא במומר ורגיל בכך אבל בפ"א דלא הוי רק פסול לעדות נאמן בשל אחרים וכמ"ש הש"ך הנ"ל:
<b>ובזה</b> אמרתי דבר נחמד ליישב קושית הפר"ח ס"ס א' על דברי מהרי"ק בע"א שהעיד על השוחט שהוציא פ"א טרפה מתחת ידו וכתב המהרי"ק דע"א בהכחשה לאו כלום הוא. ואשר שאלת אם אותו העד מותר לאכול משחיטתו מכאן ולהבא או אם נדמהו לנתנסך יינך ונטמאו טהרותיך. לענ"ד נראה דלא דמי דהתם אם הוא כדברי העד שנתנסך היין חל עליו שם איסור ושוב אין לו תקנה ושייך לומר שוי' אנפשי' חד"א אבל הכא ל"ש למימר הכי דאפי' יהא אמת שלא שחט עכשיו יפה כדברי אותו העד מ"מ אינו מוחזק לפסול עולמית בשביל כך ולכל הפחות אם ילבש שחורים ויעשה תשובה המוטלת עליו חוזר לכשרותו נמצא דלא שוי' אנפשי' חד"א בעדותו כלל כיון שהדבר תלוי במחשבת השוחט מכאן ולהבא אם להרע או להטיב. והפר"ח דחה דבריו כיון דלפי דבריו של העד אותו השוחט רשע הוא א"כ הרי מעתה שוי' אנפשי' חד"א כל מה שישחוט וכו'. ולפי מ"ש יש להצדיק את המהרי"ק דהרי באמת מיירי שם בשוחט שממונה על הקהל ובכה"ג דינו כשוחט בשל עצמו דאפי' בפעם א' מעבירין אותו וכמ"ש לעיל משום שיש לו הנאה גדולה במה שמאמינין לו דע"י זה ירויח פרנסתו. אבל כיון שכתב שם דע"א בהכחשה לאו כלום וממילא השוחט כשר הוא לכל העולם ורק שאנו דנין אם העד בעצמו מותר לאכול משחיטתו וא"כ כיון שבאמת השוחט הוא כשר לכל העולם והוא שוחט לאחרים וא"כ בפ"א כשר הוא דנאמן על של אחרים כמ"ש הש"ך בס"ק כ' מאחר שאין אנו דנין על פרנסתו דבלא"ה הוא כשר לאחרים דע"א בהכחשה לאו כלום הוא וא"כ ממילא דיני כשוחט בשל אחרים דנאמן. ולזה שפיר כתב מהרי"ק כיון שאם יעשה תשובה וילבש שחורים כשר הוא והדבר תלוי במחשבת השוחט להרע או להטיב א"כ תו נאמן השוחט להעיד ששחט בהכשר אף לגבי אותו העד דכאן הוי כשוחט בשל אחרים דפרנסתו ירויח בלא"ה כיון שהוא כשר לכל העולם מטעם דע"א בהכחשה כו' א"כ שוב נאמן אף לגבי העד כיון שעבר רק פעם א' אפי' לדברי העד דכשר בשל אחרים ול"ש לומר שוי' אחד"א דאף אלו היו שני עדים ג"כ כשר בשל אחרים רק מכיון שהוא שוחט לרבים דינו כשוחט בשל עצמו וכמש"ל וזה ל"ש בע"א וכמו שכתבתי. ובזה נפתחו לי שערי בינה ליישב קושית הש"ך בסי' ב' ס"ק י"א על הרמ"א הנז"ל שהוציא מדברי מהרי"ק הנז' דבעבר פ"א אין מעבירין אותו ותמה הש"ך ואחריו הפר"ח דהלא במהרי"ק מבואר להיפך דאם הי' האמת כדברי העד הי' נפסל אף בפ"א יעו"ש. ולמ"ש ניחא דמהרי"ק בתשובה מיירי בשוחט קבוע לרבים דדינו כשוחט בשל עצמו ומש"ה אפי' בפ"א נפסל כמבואר שם להדיא דמיירי בשוחט קבוע. אבל הרמ"א מיירי להדיא במי ששחט באקראי וכמש"ל מש"ה כל שאינו מומר ורגיל בכך רק עבר בפ"א כשר הוא בשל אחרים כמ"ש הש"ך בס"ק כ'. ומ"מ שפיר הוכיח הרמ"א דינו מתשו' מהרי"ק דמשם עכ"פ מוכח דפ"א נאמן הוא בשל אחרים. דאם נאמר דאם יצא פ"א טרפה מת"י מעבירין אותו ואף בשל אחרים אינו נאמן תיקום קושי' הפר"ח אדוכתא אמאי אותו העד מותר לאכול משחיטתו הא לפי דבריו שוי' אנפשי' חד"א. ובע"כ כמ"ש לעיל דלגבי אותו העד דינו כשל אחרים דנאמן הוא דתו אין לו הנאה במה שירויח פרנסתו כיון דבלא"ה הוא כשר לכל העולם מטעם ע"א בהכחשה. א"כ מוכרח דמהרי"ק סובר דאם לא עבר רק פ"א כשר הוא בשל אחרים וכדפסק הרמ"א ודו"ק היטב כי היא עצה עמוקה מאוד בס"ד:
<b>אמנם</b> באמת אין כל זה ענין לנ"ד דגם לפמ"ש דשוחט הממונה על הצבור אף אם לא עבר רק פ"א מעבירין אותו כמו בשוחט בשל עצמו מ"מ זה דוקא בפסול לעדות מחמת אותו דבר שאכל נבלות או הוציא טריפה מת"י אבל בפסול לעדות מחמת עבירה אחרת נאמן הוא על השחיטה אף בשוחט בשל עצמו כמבואר בסי' ב' סעיף ו' והתם מיירי בשל עצמו כמש"ש הש"ך ס"ק כ':
<b>אבל</b> לפי ענ"ד בנ"ד השוחט הזה פסול הוא לדברי הכל. דהנה איתא בש"ס דע"ז פא"מ דף ל"ט ע"ב אין לוקחין ימ"ח מח"ג בסוריא אלא מן המומחה פירש"י שהחנונים שבסוריא חשידי על לפני עור וכו', ורבינו הגדול הרמב"ם ז"ל כתב בפי"א מה' מאכלו' אסורות בזמן שהיתה ארץ ישראל כולה לישראל היו לוקחין היין מכל אדם מישראל ואין חוששין לו. בחוץ לארץ לא היו לוקחין אלא מאדם שהוחזק בכשרות ובזה"ז אין לוקחין יין בכל מקום אלא מאדם שמוחזק בכשרות וכן הבשר והגבינה וחתיכת דג כמו שביארנו. וכתב הכ"מ שם בשם הרשב"א שהרמב"ם הוציא זה מש"ס הנ"ל דאין לוקחין אלא מן המומחה בסוריא וכל חו"ל דינו כסוריא וכ"ש הוא ובז"הז אף ארץ ישראל דינו כחו"ל לדבר הזה וכ"כ הה"מ בפ"ג ממ"א הל' כ"א והכי קיי"ל ביו"ד ס"ס ס"ה מבלי חולק. אלא שהש"ך בסי' קי"ט ס"ק א' הקשה ע"ז אמאי סתם בסי' ס"ה כדעת הרמב"ם הנ"ל ובסי' קי"ט כתב המחבר החשוד לאכול דברים האסורים אין לסמוך עליו בהם אבל בסתם ישראל סמכינן עליו וזה כדעת הראב"ד בפי"א ממ"א. וכתב הש"ך שם לחלק דדוקא בשאר איסורים סובר הראב"ד דסמכינן על סתם בני אדם אבל לא בשוחט דדיני שחיטות מרובים ובקל יכול לעשות שהיי' או דרסה או שאר פסולים אם לא הוחזק בכשרות ע"ש. ולענ"ד היה מקום לומר שטעמו של המחבר הוא ע"פ מ"ש המרדכי והג"א בפ"ק דשוחט נאמן ששחט אע"ג דאיתחזק איסורא דשאינה זבוח ובאיתחזק איסורא אין עד אחד נאמן וכתבו דהא שאין ע"א נאמן באיתחזק איסורא היינו דוקא בסתם בני אדם אבל האדם שמוחזק בכשרות סמכינן עליו יעו"ש. ומש"ה אף לדעת הטור והמחבר דבשאר איסורין מותר ליקח מסתם ב"א אבל ליקח בשר שהוא בחזקת שאינו זבוח לד"ה בעינן דוקא אדם המוחזק בכשרות ומש"ה סתמו בסי' ס"ה לענין ליקח בשר כדעת הרמב"ם דאסור ליקח מסתם ב"א כי אם שידענו שמוחזק בכשרות. ועי' בש"ך סי' א' סק"ב. עכ"פ הדבר מבואר שלענין שוחט אף הראב"ד וסיעתו מודים דאסור לסמוך על סתם ב"א אם לא שידענו בבירור שהוא אדם המוחזק בכשרות שהרי המחבר שפוסק בסי' קי"ט כדעת הראב"ד ואפ"ה לענין ליקח בשר סתם בסי' ס"ה דאסור ליקח כ"א מאיש המוחזק בכשרות. ומעתה לפמ"ש לעיל בשם תשו' הרא"ש והוכחתי כן מצד הסברא דשוחט הממונה על הצבור כיון דיש לו הנאה גדולה במה שמאמינין אותו דזהו עיקר פרנסתו ומש"ה דינו כמי ששוחט לעצמו ומוכר לאחרים וא"כ בעי' דוקא שנדע בבירור שהוא מוחזק בכשרות לדברי כל הקדמונים וכמש"ל. וא"כ בגברא דסנו שומעני' ומשחק בקארטען עם נשים ומדבר נבול פה ר"ל וכדומה הדבר פשוט מאוד דזה גרע טובא מסתם בני אדם שאין סומכין עליהם לענין שוחט לעצמו ומוכר לאחרים. וכעין זו אמרי' בש"ס קדושין דף ע"ג ע"ב דאף דאמר ר"י אין ערעור פחות משנים ה"מ היכא דאית לי' חזקה דכשרות אבל היכא דלית לי' חזקה דכשרות אפי' ערעור חד פוסל ע"ש ומשם מבואר דהא דאין אדם נפסל לעדות ולשבועה וכדומה כ"א כשהעידו עליו שני עדים וע"א בהכחשה לאו כלום הוא הוא דוקא משום שהי"ל חזקה דכשרות דכל אדם הוא בחזקת כשר ואין אנחנו יכולים להוציאו מחזקת כשרותו כי אם ע"פ שנים עדים. אבל לענין שוחט לעצמו ומוכר לאחרים שלענין זה לא הי' לו חזקת כשרות מעולם אדרבה עד עכשיו הי' בחזקת סתם ב"א שאינם נאמנין על השחיטה א"כ אפי' חד נמי פוסל והא דכתב מהרי"ק שרש ל"ג דאם ע"א העיד על השוחט שהוציא טרפה מת"י והשוחט מכחישו דע"א בהכחשה לאו כלום הוא והשוחט כשר. התם שאני שהי' כבר שוחט ומסתמא בעת שמינוהו להיות שוחט בדקו אחריו ונתברר שהוא אדם המוחזק בכשרות כדינו וכבר הי"ל חזקה דכשרות גם לזאת להיות שוחט לעצמו ומוכר לאחרים וכיון שכבר הי"ל חזקת כשרות גם לענין השחיטה שוב אמרי' אין ערעור פחות משנים כדאמר בש"ס קדושין הנז' ע"כ שפיר כתב המהרי"ק דע"א בהכחשה לאו כלום הוא משא"כ בנ"ד שעיקר המחלוקת בעיר אם לקבל אותו לשו"ב וא"כ עדיין הוא עומד בחזקת סתם ב"א שאין נאמנין על השחיטה לדעת הרמב"ם והראב"ד ורשב"א והטור והמחבר והרמ"א כמ"ש והיכי דל"ל חזקה מועיל אף ערעור חד וכדאמר בש"ס קדושין הנז'. ובזה אמינא מילתא חדתא שאף דנתקבל העדות שלא בפני בע"ד מהני בכה"ג דהרי מבואר בחו"מ סי' כ"ח דלפטור מקבלין עדות שלא בפני בע"ד הרי שלהעמיד דבר על חזקתו מקבלין עדות שלא בפני בע"ד והכא הרי אנו מעמידין אותו בחזקת סתם ב"א כמו שהי' עד עכשיו דנאמן הוא לכל דבר חוץ מן השחיטה שאינו נאמן ולענין השחיטה גם עד עתה לא הי' נאמן כ"ז שלא בדקנו אחריו ומצאנוהו שהוא אדם המוחזק בכשרות ומאחר שאין אנו מוציאין אותו לענין שום דבר מחזקתו הוי כמו לפטור שמקבלין עדות שלא בפני בע"ד וז"נ מאוד. ועי' באס"ז ב"ק בפ' הגוזל שהביא בשם המאירי שהסכימו חכמי הנשיאים שבברצלונה שבענין איסור מקבלין עדות שלא בפני בע"ד יעו"ש. ועי' בתשו' נו"ב מהד"ק חאהע"ז סי' ע"ב שכתב שלענין לאסור אשה על בעלה דמהני אף שלא בפני בע"ד דמאחר שכתב הב"י בסי' כ"ח דקבלת עדות שלא בפני בע"ד הוא רק מדרבנן דקרא אסמכתא בעלמא הוא וא"כ איך נתיר עי"ז סוטה דאורייתא ע"ש. א"כ גם אנו נאמר בנ"ד כיון דמדינא מועיל העדות שנתקבל שלא בפניו ולא אמרו חז"ל להתיר את האיסור אם לא קבלו העדות בפני בע"ד. אמנם גם בלא"ה הדבר מבואר בחו"מ סי' כ"ח סעי' ט"ו שאם נתקבל שלא בפני בע"ד כשר בדיעבד ע"ש. ועי' בתב"ש סי' ב' סעי' כ"א שכתב שאם כבר יצא עליו שם רע אז גם ע"א מועיל להעבירו ע"ש.
<b>והנה</b> אאמו"ר הגאון המובהק זצ"ל בספרו מאמר מרדכי סי' כ' חידש דאם שוחט בא לגבול חבירו לשחוט שמה ולהשיג גבולו שחיטתו אסורה דאם העובר על תקנת הקהל שלא ישחוט שוחט אחר כתב הרא"ש בתשובה דכיון שעבר בענין השחיטה הוי כחשוד לאותו דבר ושחיטתו אסורה והכי קיי"ל ולא תהא תורה שלמה שלנו כתקנת הקהל וכיון שמדינא אסור לשחוט כאן מחמת השגת גבול הוא כחשוד לאו"ד ושחיטתו אסורה. והנה דבר גדול דיבר האדון והוא מילתא דמסתבר. וא"כ בנ"ד שבא זה השוחט להשיג גבול השוחטים האחרים בלא ידיעת הרב האב"ד וראשי הקהל ורוב ת"ח אשר בעיר הוי כחשוד לאותו דבר ושחיטתו אסורה. ועי' בתוס' קדושין דף נ"ט ע"א שכתבו שאסור למלמד להשכיר עצמו לבע"ה שיש לו מלמד אחר בביתו מאחר שהוא שכיר שם ילך המלמד למקום אחר להשתכר שם. ולפי ענ"ד זה דמי ממש לנ"ד. וכן מצאתי עוד בפסקי מהרא"י סי' קכ"ו קכ"ז קכ"ח והמעיין שם היטב ימצא מבואר שאם כבר היה אחד ממונה בשום עבודת הקהל אסור לשום אדם להשיג גבולו.
<b>אמנם</b> עדיין יש מקום לדון בזה שהרי עיקר דינו של התוס' שהבאתי למעלה שאסור למלמד להשכיר א"ע לבעה"ב שיש לו מלמד אחר והכי קיי"ל בח"מ סי' רל"ז סעי' ג' הוא מהא דאמרי' בקדושין דעני המהפך בחררה ובא אחר ונטלה נקרא רשע והנה הדבר פשוט דגם בעני המהפך בחררה וכדומה שנקרא רשע היינו דבשעה שנטל החררה או שלקח השדה אשר חבירו רצה לקנותו עבר עבירה אבל פשיטא דלא אמרינן שבכל עת שיכנס לשדה זו הוא עושה עבירה רק איסורא דעבד עביד וכעת הוא בהיתר בידו. וראי' לזה מהא דאמרי' בקדושין שם דר"א לא רצה למכור השדה משום דלא מסמנא מילתא ואם נאמר שאסור לו ליהנות מן השדה ופירותיו ואין לו בזה הנאה של כלום א"כ מאי שייך בזה לא מסמנא מילתא הא בלא"ה ג"כ אין השדה שלו שאסור לכנוס בתוכו ואמאי לא יקח דמי המקח מידו. אלא ע"כ שעכשיו השדה היא של לוקח בהיתר גמור ולכך לא רצה למכור השדה שלו משום דלא מסמנא מילתא ורק כיון שנעשה איסור בזה המכירה מתחילה בשוגג וכדאמר ר"א התם לא הוי ידענא מש"ה לא רצה ליכנס בתוכו משום מדת חסידות. ועוד ראיה שהרי כתב הנ"י פ' חז"ה והריטב"א בקדושין פ' האומר דאף שנקרא רשע מ"מ אין כופין אותו להחזיר. ועי' בחו"מ סי' קצ"ד סעי' ב' גבי נכסי עכו"ם הרי הם כמדבר ואם בא אחר והחזיק בו זכה אחרון וכתב הרמ"א שם והשני נקרא רשע והיינו משום עני המהפך בחררה וא"כ מבואר להדיא דאף דנקרא רשע מ"מ אינו מחוייב להחזיר וזכה האחרון. וא"כ מוכח דלא עביד איסורא רק בפעם הראשון בשעה שזכה בה דאם איתא שבכל רגע ורגע קעביד איסורא אמאי אין כופין אותו להחזיר השדה ומי שבקינן לי' לעבור עבירה בכל יום:
<b>ומעתה</b> יש לדון הרבה שאין זה דומה לתשו' הרא"ש במי שעבר על תקנת הקהל דבאמת צריך להבין דברי הרא"ש דהרי מי שחשוד על הגניבה וכדומה מבואר להדיא שאינו חשוד על השחיטה ובעובר על תקנת הקהל שחיטתו אסורה. אמנם פשוט דכוונת הרא"ש דבעובר על שאר איסורין שאינן מענין השחיטה שחיטתו מותרת אבל כשהקהל תקנו שלא ישחוט שוחט אחר א"כ עובר על תקנת הקהל בשעת השחיטה וגוף השחיטה נעשה באיסור. ועי' בנו"ב מהד"ק חיו"ד סי' א'. ומעתה לפ"מ שביארתי לעיל דלא אמרי' שבכל פעם עובר עבירה רק מתחילה בשעה שזכה בהחררה וכדומה א"כ ה"נ השוחט בשעה שהשכיר עצמו קעביד איסורא ולא בשעת השחיטה ששוחט אח"כ וגוף השחיטה לא נעשית באיסור ול"ד כלל לתשו' הרא"ש. אמנם באמת יש לחלק בין עני המהפך בחררה ובין פיסוק חיותא וכן מבואר בתשו' מהרש"ל סי' ל"ו דפיסוק חיותא הוא גזל גמור אף לדידן דקיי"ל כר"ה ברי' דר"י ומ"מ הא אמרי' בפ' לא יחפור שאני דגים דיהבו סיירא אלמא היכא דסמיך עליו ומזומן בידו מודה ר"ה ברי' דר"י. א"כ נראה לומר שביורד לאומנתו של חבירו עובר בכל פעם שמפסיד פרנסתו ויורד עמו עד לחייו וממילא האיסור הוא בשעת השחיטה ודמי ממש לתשוב' הרא"ש גבי תקנת הקהל. דברי ידידו הדוש"ת.
<b>סי'</b> <b>יח</b> ב"ה יום ה' ט"ז אדר ראשון תרכ"ז לפ"ק לבוב. לכבוד האי גברא רבא ויקירא אספקלריא המאירה שר התורה ומי כמוהו מורה. הרב הגאון האמיתי המפורסים בצדקתו ויראתו על ישראל הדרתי נזר הדור וקדושו רכבו ופרשו קדוש ד' מכובד כקש"ת מוה'
<b>חיים</b> <b>האלברשטאם</b> אבד"ק צאנז יע"א:
<b>מכתב</b> קדשו הגיעני והתענגתי מאוד להתבשר משלום תורתו הקדושה. אמנם לאשר ראיתי כי שם אותי למטרה לירות בי חצי השגותיו. אמרתי להצדיק את נפשי לפני הדר"ג ולתרץ את דברי בתשובתי הראשונה. את אשר תמה הד"ג עלי שרציתי לפסול את השוחט משום שעבר על איסור יחוד. וע"ז תמה מעכתה"ק הא חשוד על העריות כשר לשאר עדיות. אין זה ענין כלל לדברי שלא מטעם פסול לעדות באתי לפוסלו אלא דכיון שאנו רואין אותו מיקל באיסורין יש לחוש שמא לא יחוש לבדיקת הסכין כיון דהוא טרחא גדולה וכדעת הרמב"ם דמומר לאחד משאר עבירות צריך בדיקת סכין וכתב הרא"ש הטעם מאחר דחזינן שלתאותו עובר על אחת מן העבירות חיישינן דפקר שלא לטרוח לקיים שום מצוה כהלכתה. ולפענ"ד נראה ברור שאין חילוק בזה אם נפסל לעדות מחמת עבירה זו או לא. דלא מטעם פסול לעדות אתינן עלה רק משום דדעתו קלה ולא יחוש לטרוח אחר סכין בדוק. ומ"ש בש"ע סי' ב' הלשון פסול לעדות לא בא לחלק בין אם נפסל לעדות מחמת עבירה זו או לא רק עיקר כונתם לחלק בין מומר דהיינו שרגיל בכך משא"כ פסו לעדות דהיינו שלא עבר רק פ"א כמבואר שם אבל לא נחתו כלל לומר דבעינן דוקא עבירה שנפסל לעדות עבורה וכדמשמע מלשון הרא"ש והרמב"ם שכתבו שהוא מומר לאחת מן העבירות ולא התנו דוקא בעבירה שהוא פסול לעדות על ידה. והרי הכ"מ בפ"ד משחיטה הביא ראיה לדעת הרמב"ם דצריך בדיקת סכין מדתניא הכל שוחטין אפילו כותי אפי' ערל אפי' ישראל מומר ומדמי ערל לישראל מומר משמע כי היכי דישראל מומר בעי בדיקת סכין גם ערל בעי בדיקת סכין ע"ש בכ"מ. והרי מי שאינו מל את עצמו לתאותו שאינו רוצה להצטער לא מיפסל לעדות משום כך דבעינן עבירה שחייבין עליה מלקות ומילה היא מצות עשה ואפ"ה בעי בדיקת סכין. ואף דמילה היא עשה שיש בה כרת מ"מ לא מיפסל לעדות משום דדוקא רשע פסול לעדות כדדרשינן אל תשת רשע עד וחייבי מלקיות נקרא רשע כדכתיב והי' אם בן הכות הרשע וכן חייבי מיתות ב"ד דכתיב אשר הוא רשע למות אבל חייבי כריתות לא מצינו דנקרא רשע משום כרת רק משום לאו שבו. אבל במילה דליכא לאו רק מצות עשה לא נקרא רשע. וראי' לזה דבש"ס כתובות דף ל' ע"א קאמר מ"ט דר"נ בן הקנה דכרת פוטר מתשלומין וקאמר אביי יליף אסון אסון ע"ש והרי אביי יליף בדף ל"ה שם דמלקות פוטר מתשלומין מג"ש רשע רשע ע"ש א"כ גם כרת אמאי לא יליף מהאי טעמא דפוטר מתשלומין אלא ע"כ דמשום כרת לחודי' לא מיקרי רשע. וגם בלא"ה דעת הרבה מהקדמונים דבמילה ליכא כרת כי אם כשמת ולא מל אבל לא כל זמן שהוא חי:
<b>שוב</b> מצאתי להדיא בהגהת אשר"י פ"ק דב"ק דמי שאינו מל את עצמו מחמת צער המילה כשר לעדות ועי' בחו"מ סי' ל"ד סעי' כ"א וצ"ע. וא"כ מאחר שכתב הכ"מ סוף פ"ד משחיטה שמי שאינו מל מחמת שאינו רוצה להצטער אסור לשחוט בלא בדיקת סכין לדעת הרמב"ם א"כ מוכח להדיא שלא מטעם פסול לעדות אתינן עלה דהא בכה"ג כשר לעדות. וגם בלא"ה קיי"ל בסי' קכ"ז דכל פסולי עדות נאמנין על האיסורין. ולהתיר פשיטא שנאמן כמ"ש הש"ך שם. א"כ הדבר מבואר ע"כ שטעמו של הרמב"ם דמצריך בדיקת סכין אינו משום פסול לעדות רק הטעם הואיל ודעתו קלה עליו ומזלזל באיסורין חיישינן שמא לא יקפיד על בדיקת הסכין שהוא טורח גדול וכמו שהבאתי בשם הרא"ש. א"כ יפה כתבתי בתשובתי הראשונה שמי שעבר על איסור יחוד צריך לבדוק לו סכין לדעת הרמב"ם דקיי"ל כוותי' והיינו במומר לכך וכמו שהארכתי שם בטעמים נכונים בעז"ה. גם מ"ש הדרת גאונו דעם נשים רבות מיקל הרמ"א בסי' כ"ב. כבר רמזתי ע"ז בתשובתי שם וכתבתי דכיון שמשחק עמם בקארטין חשוב כעסקו עם הנשים דאסור לד"ה ואף לדעת רש"י כמבואר שם. גם מ"ש מעכתה"ק לענין קבלת עדות שלא בפניו והביא תשובת מהרש"ל אם קבלו עדות על שו"ב לפוסלו שלא בפניו אפי' בדיעבד אינו עדות. כבר כתבתי שם בתשובתי הראשונה לחלק בין אם היה כבר שו"ב ואנו באין להוציאו מחזקת כשרות שלו שהי' עד עתה בחזקת שו"ב כשר בזה בעי' בפניו דוקא. משא"כ בנ"ד שעד עתה היה בחזקת סתם בני אדם שאין כשרין לשחיטה כמו שהוכחתי שם דדעת כל הקדמונים דלשחיטה בעינן אדם המוחזק בכשרות דוקא ולא סתם ב"א וכיון שלא היה שו"ב עד עתה ואנו דנין עליו כעת אם הוא מוחזק בכשרות או אם הוא כסתם בני אדם שפיר מועיל עדות שלא בפניו להחזיק אותו בחזקתו שהי' עד עתה דהיינו שהוא מסתם בני אדם ולא מב"א המוחזקים בכשרות. וכתבתי דזה דמי כמו להחזיק דמהני קבלת עדות שלא בפני בע"ד. וגם בלא"ה מבואר בשטמ"ק ב"ק דבאיסורין מקבלין עדות שלא בפני בע"ד משום דכיון שמוטל על הב"ד לאפרושי מאיסורא הם נקראים בעל דינין בזה. וכן מצאתי בשו"ת הרדב"ז ח"א סי' ע' ובשו"ת מהרח"ש חלק אהע"ז. ולרב הטרדה לא אוכל להאריך. דברי ידידו מוקירו ומכבדו כערכו הרב ומחכה לתשובתו:
יצחק אהרן סג"ל איטינגא
<b>סי'</b> <b>יט</b> ב"ה יום ה' ו' אייר תרכ"ט לפ"ק לבוב. רב שלום וכל טוב אל כבוד ידיד נפשי הרב המאוה"ג החריף ובקי משנתו קב ונקי המופלג בתורה ויראה וותיק וחסיד מוה'
<b>מאיר</b> <b>יחיאל</b> נ"י אבד"ק מאגרוב יע"א.
<b>הנני</b> בזה לקיים מוצא שפתי להשיב על השאלה אשר נשאלה מאת כת"ה בדבר המקוה אשר בעירו שעשו כמו ד' רגלים ונעצו בארץ גם עשו מסגרת מרגל לרגל וע"ג קבעו במסמרים דפין קטנים ונעשה כמין שלחן אשר עליו עמדו הנשים בעת טבילתן אמנם מחמת חוזק המים נפרדו הדפין הקטנים וצפו למעלה ולזאת הביאו אבן אחת והניחו על הדפין לעכבם שלא יצופו עוד למעלה. וחכם א' אסר מלעמוד ע"ג האבן הזאת ומעכ"ת שאל דעתי בזה:
<b>והנה</b> מקודם נבא לבאר אם מותר לטבול על השלחן. ולדעת הט"ז בסי' קצ"ח שדחה דעת הראב"ד וסייעתו מהלכה והתיר לטבול ע"ג נסרים אף אם אינם קבועים במסמרים וסמך ע"ד הר"ש והרא"ש ע"ש פשיטא שגם כאן מותר לטבול על השלחן אף אחר שנפרדו הדפין וצפו למעלה אמנם לדעת הב"ח שלא התיר רק בקבוע במסמרים ומטעם דהוי כקבעו ובנה עליו. יעוי' בס"ט שם דנתבטלה מתורת טומאה ואזיל בשיטת הראב"ד וסייעתו דגזרת מרחצאות תלוי בקבלת טומאה יש לעיין בזה הרבה. והנה קודם שנקבעו הדפין בארץ ונתחברו במסמרות היו על הדפין הללו שני עניני טומאה. חדא טומאת מדרס כמ"ש מהרח"ש בתשובה דכיון שנתיחדו לעמוד עליהם בשעת טבילה הוו כמיוחדין למדרס. עוד איכא על הנסרים טומאה משום פשוטי כלי עץ כמ"ש התוס' בסוטה ובמנחות שכל דבר רחב שראוי להניח עליו שום דבר דמו למקבלי כלי עץ וגזרו רבנן עלייהו טומאה. והנה טומאת הנסרין משום פשוטי כ"ע הדבר ברור לפענ"ד שלאחר שפרחה טומאתן מחמת קביעתן בקרקע אף שאח"כ צפו למעלה תו אין עליהן תורת טומאה. דהרי באמת כ"ע איתקש לשק דבעי' מטלטל מלא וריקן ומש"ה פשוטי כ"ע טהורין מה"ת ורק דחז"ל גזרו טומאה היכא שראוי להשתמש עליו משום דדמי קצת לכלי קבול כיון דהוי משמשי אדם וא"כ אם נתנם בארץ לשמש את הקרקע טהורין הם. ולא מטעם שמתבטלים לגבי קרקע רק משום שאין משמשין וד את האדם ואנן בעינן מטלטל מלא וריקן. דבשלמא בכלי גמור שקבעו בארץ דאף לאחר שנקבע בארץ עדיין שם כלי עלי' ואנו באין לטהרו משום דבטל לגבי קרקע בזה בעי' דוקא קבעו ובנה עליו ועוד הרבה חלוקים שנאמרו בזה. משא"כ בפשוטי כ"ע שאין עליהם תורת כלי כלל ורק כיון דראוי להשתמש ע"ג גזרו רבנן משום דדמו למקבלי כ"ע וא"כ לאחר שקבען בארץ טהורין הם מצד עצמם משום שאין משמשין את האדם עוד וא"כ אף שצפו למעלה ניהו דבטלה קביעתן בקרקע מ"מ טהורים הם מחמת דאין ראוי להשתמש ע"ג וכמ"ש. ובזה נוכל להבין הא דפריך הש"ס בב"ב דף ס"ו ע"ב אי הכי אפי' חקקו ולבסוף קבעו נמי ומשני שאני התם דאיכא תורת כלי עליו בתלוש ע"ש. ולכאורה הדבר צ"ב דהרי גם לפי הס"ד דר"א הוא ג"כ קשי' מ"ש דר"א מטהר לגמרי והכא איכא חלוק בין קבעו ולבסוף חקקו או להיפך וצריך לחלק בין איכא עליו תורת כלי בתלוש או לא ומאי פריך הגמ' אי הכי. וכבר נתעוררו בזה הקדמונים. אמנם לפי מ"ש הדבר נכון מאוד דבאמת מצינו בכ"ד דיש חלוק בין לבטל תורת כלי או אוכל מן הדבר ובין להוריד לה טומאה. וא"כ גם כאן לפי הס"ד לק"מ דשפיר ידע תלמודא דיש לחלק דהיכא דכבר יש עליו תורת כלי אין מועיל קביעתן בארץ משא"כ בקבעו ולבסוף חקקו והא דבדף של נחתומין מטהר ר"א אף בתיקנו ואח"כ קבעו. ועי' ברשב"ם שם. משום דשאני פשוטי כ"ע דרבנן. פי' לא משום דיש חלוק בין טומאה דאורייתא לדרבנן דהרי כל דתיקון רבנן כעין דאורייתא תיקון אלא שהטעם כיון שבאמת אין עליו תורת כלי כלל רק דראוי לשמש את האדם ומש"ה לאחר שקבעו בארץ ואינו משמש עוד את האדם טהור אבל למאי דמסיק דבדף של מתכת מחלוקת א"כ חזינן דמה"ת אין חילוק כלל בין קבעו ולבסוף חקקו או להיפך ולעולם מטמאי רבנן מ"ש דגבי שאובין איכא חילוק ונהי דשאיבה דרבנן מ"מ כיון דחזינן דמה"ת אין חלוק בין איכא עליו תורת כלי בתלוש אמאי חילקו חז"ל בזה גבי שאובין. ומשני שאני התם דחז"ל לא רצו להקל כל כך וכפי' הרשב"ם. ובזה מבואר ג"כ דברי הרשב"ם ע"א שם בד"ה ועוד שכתב אפי' את"ל דאחמירו רבנן כשל תורה וכו'. והוא תמוה דאם אחמרו רבנן כשל תורה אמאי מטהר ר"א גבי דף. ולפמ"ש ניחא דדוקא גבי שאובה דרבנן יש מקום לומר דאחמירו בי' רבנן כשל תורה כל דתיקן רבנן כעין דאורייתא תיקן אבל בפשוטי כ"ע לא שייך למימר הכי דהרי בשעה שגזרו חז"ל על פשוטי כ"ע לא גזרו רק על משמשי אדם וכמפורש בת"כ יכול שאני מרבה את הסולם ואת הקולב וכו' וא"כ לאחר שחברן בארץ ואין משמשין את האדם עוד ממילא אין זה בכלל הגזירה כלל דכמו שלא גזרו על הסולם ועל הקולב כמו כן לא גזרו על הדף אם קבעו דשניהם אין משמשין את האדם ומה שייך לומר בזה דרבנן תיקן כעין דאורייתא כיון דבזה לא תיקנו חז"ל כלל ודו"ק היטב:
<b>ודע</b> שגוף הדבר שחידשו המהר"מ פדווא ומהרח"ש בתשובה דהני נסרים שנקבעו בארץ אין עליהן שום טומאה משום דהוי כקבעו ובנה עליו דהמים שצפין ע"ג הוי כבנין לכאורה צ"ע דא"כ מאי פריך הש"ס אהך דצנור שחקקו ולבסוף קבעו מדף של נחתומין דבפשיטות יש ליישב דלעולם הך דצנור רבנן והא דמטמאי בדף של נחתומין משום דשם מיירי בקבוע בכותל בעלמא בלא בנין ע"ג כמ"ש המהר"מ פדווא בתשובה סי' ל"א שם להדיא ומש"ה טמא אבל בצנור שהמים עוברין בו והוי כבנין לפי שיטתם ומש"ה טהור בקבעו ולבסוף חקקו משום דהוי כקבעו ובנה עליו. ועוד קשה שגם בחקקו ולבסוף קבעו ג"כ מהראוי להכשיר מאחר דהוי כקבעו ובנה עליו דהמים שעוברין עליו הוי כבנין והרי גבי כופת שקבעו בנדבך טהור בקבעו ובנה עליו אף שהיו עליו שם כלי בתלוש וכדדייק לישנא דהרמב"ם פכ"ו דכלים ומבואר כן להדיא בתשו' מהרמ"פ שם. ודוחק גדול לומר דקבעו ובנה עליו לא מהני רק בטומאת מדרס ולא בט"מ דאין סברא כלל לחלק בזה והא דנקט במשנה הך דינא בכופת ומפץ וגם הרמב"ם כתב כלי הראוי למדרס הוא משום דכיון דבנה עליו לא שייכא בי' שאר טומאת מגע מאחר שבנה עליו ואינו ראוי לנגיעה משא"כ במדרס דמטמא תחת אבן מסמא ועי' בפי' המשנה להרמב"ם פ"כ מכלים מ"ה:
<b>אמנם</b> באמת המעיין בשו"ת מהרמ"פ שם יראה שלא כתב שהמים הוי כבנין רק היכא שהמים מכסים את כל הנסרים והם שקועים תחתיהן ואינם נראין כלל והמים קבועין ע"ג בזה הוי המים כבנין אבל בצנור הנתון על הארץ ונראה מבחוץ ורק שהמים עוברים דרך תוכו למקוה בזה לא הוי כבנה עליו מחמת המים והוי כקבעו לחודא ודמי שפיר לדף של נחתומין דהוי קביעות בעלמא בלא בנין ושפיר מדמי להו הש"ס. ובזה אורו עיני ליישב דברי רבותינו הראשונים במה שנראה מדברי הטור בסי' ר"א והרמ"א שם סעי' ז' דגיגית שקבעו ולבסוף חקקו מותר לטבול בתוכו וכמ"ש הש"ך שם להדיא ס"ק כ"א וכבר צווחו ע"ז בבי מדרשא שהרי מבואר בש"ס בדף של נחתומין אם הוא של מתכת הואיל וטמא מה"ת לא מהני קבעו ולבסוף חקקו ורק בשאובה דרבנן יש חלוק בין קבעו ולבסוף חקקו או להיפך וא"כ לענין לטבול בתוך הכלי דהוא פסול מה"ת לכ"ע א"כ אף בקבעו ולבסוף חקקו פסול כמו בדף של מתכת. ועי' בשו"ת מהרח"ש ובביאורי הגאון מהרא"וו ז"ל. ובנו"ב מהד"ת סי' קנ"ב דחה דברי הש"ך מהלכה מחמת קושי' זו ונדחק מאוד בביאור דברי הרמ"א הנ"ל. ואני אתקן בעז"ה שיהיו דברי <big>ואו</big> חכמים קיימים. דהא דמבואר בש"ס דקביעות בקרקע אינו מועיל רק בדרבנן היינו דוקא קביעות בעלמא בלא בנין ע"ג ובהכי איירי מתני' דדף של נחתומין כמ"ש המהרמ"פ להדיא בתשו' הנ"ל. וגם האי דצנור לא הוי רק קביעות בעלמא דאף שהמים עוברין ע"ג לא חשיב בנין כיון שהצנור מונח על הארץ ונראה מבחוץ. משא"כ אם נקבע הכלי בקרקע ועשה בו מקוה והמים קבועין בו ומכסין הכלי על כל גדותי' דזה הוי כקבעו ובנה עליו דהמים משוי לי' כבנין ובטל מתורת כלי לדברי הכל וא"ש פסקי הרשב"א והטור והרמ"א. איברא דעדיין צריך ביאור דלפמ"ש שאם קבע הכלי בקרקע ועשה בו מקוה הוי כקבעו ובנה עליו א"כ אפילו חקקו ולבסוף קבעו נמי דהרי גבי כופת שקבעו בנדבך טהור בקבעו ובנה עליו אע"ג שהי' עליו שם כלי בתלוש ואמאי פסקו הטור והרמ"א לאסור לטבול בתוכו בחקקו ולבסוף קבעו. ולדעתי העני' נראה בזה מלתא חדתא. דהנה בש"ס חולין דט"ז ע"א אמרי' אמר רבא פשיטא לי תלוש ולבסוף חברו לענין ע"ז הוי תלוש וכו' ע"ש. וביאר הר"ן בחידושיו טעם הדבר דגבי ע"ז מיעטה התורה הרים דלא מיתסרו ואמרינן דוקא הרים מותרין אבל תלוש ולבסוף חברו אסור דהוי כתלוש אבל גבי הכשר זרעים דכתיב וכי יתן מים על זרע בעי' דוקא דומיא דזרע דהוא תלוש אז דוקא מקבל הכשר אבל תלוש ולבסוף חברו חשוב כמחובר ולענין שחיטה תבעי' אי ילפינן מקרא ויקח את המאכלת ובעי' דוקא תלוש ופסול תלוש ולבסוף חברו או גמרא גמירי לה ע"ש. ומדברי רבינו הר"ן למדנו דהך מילתא דתלוש ולבסוף חברו תליא בדרשא דקרא דהיכא שהתורה הקפידה על תלוש אם תלוש ולס"ח חשיב מחובר אמנם היכי שהקפידה תורה על מחובר אזי תלוש ולס"ח כתלוש. ומעתה גם אנו נאמר דגבי טומאת כלים שהקפידה תורה על דבר תלוש אז תלוש ולבסוף חברו דינו כמחובר וטהור רק דבענין קביעתן פליגי ר"א וחכמים ולדעת רבנן דקיי"ל כוותייהו בעינן דוקא קבעו ובנה עליו אבל גבי מקוה דהקפידה תורה מה מעיין בידי שמים אף מקוה בידי שמים ולענין לטבול בתוך הכלי לכ"ע הוי דרשא גמורה מה"ת ולא אסמכתא כמבואר בתוס' ב"ב דף ס"ו ע"ב להדיא דאסור לטבול בכלים מה"ת משום דבעינן דומיא דמעיין שהוא קרקע וכיון דהקפידה תורה על קרקע דוקא אז לא מועיל תלוש ולס"ח א"כ שפיר פסקו הטור והרמ"א דניהו דקבעו ובנה עליו הוי קביעות גמור ומועיל לטהרת כלים אבל לגבי מקוה ניהו דחשיב כמחובר מ"מ הוי תלוש ולס"ח דלא מהני לענין לטבול בתוכו כיון דהקפיד' תורה על קרקע וכמ"ש ומש"ה בעי' דוקא קבעו ולס"ח דלא הי' עליו שם כלי בתלוש ועדיף טפי מתלוש ולס"ח כיון דבעודנו תלוש הי' חתיכת עץ בעלמא והא דבטל ע"ג קרקע הוא משום דהוי קבעו ובנה עליו. ולדעתי זה דבר ברור ואמיתי בישוב דברי הטור וש"ע וברוך ד' אשר זיכני בחסדו הגדול לדברים נכונים ואמתיים כאלה:
<b>נחזור</b> לדברינו שלענין טומאת הנסרים מטעם פשוטי כ"ע נראה ברור דאף שצפו אח"כ למעלה כיון שאין עומדים להשתמש בהם ולהניח עליהם שום דבר א"כ אין עליהם עוד שום טומאה אף מדרבנן ולא שייך בזה גזירת מרחצאות אמנם לענין טומאת מדרס כיון שנתייחדו הנסרים לעמוד עליהם בשעת טבילה ואיכא בהא גזירת מרחצאות ועיקר ההיתר הוא משום שנקבע בקרקע במסמרים והמים שע"ג הוי כבנין וכנ"ל וא"כ לאחר שצפו למעלה ובטל הקביעות בארץ חזרו להיות ראויין למדרס ואסור לעמוד עליהם בשעת טבילה לדעת הראב"ד וסייעתו. ולכאורה הי' מקום לומר אחרי שנבאר דודאי אין כוונת מהרח"ש לומר דכיון שהנסרים מיוחדין לעמוד עליהם בשעת טבילה הוו מיוחדין למדרסות ומקבלי טומאה. דא"א לומר כן דא"כ הרי אינם ראוים לעמוד עליהם אלא לאחר שיקבעו בארץ ואין תשמישן אלא עם הקרקע ובכה"ג טהורין לכ"ע אפי' לרבנן דדף דס"ל דלא מהני קביעות בארץ בטומאה דאורייתא היינו דוקא בדף וכדומה דאף דנקבע בארץ מ"מ הרי ראוי לתשמיש אף בלא הקרקע אבל בהני נסרים הרי אינם ראויין לעמוד עליהם אלא בשעת טבילה ואם הם קבועין בארץ ואין תשמישן אלא עם הקרקע גם לרבנן טהור. ודבר זה מבואר להדיא בפי' המשניות להרמב"ם פ"כ מ"ד ופי"א מ"ב. ועי' בנקה"כ ביו"ד סי' שע"א. אמנם כוונת המהרח"ש הוא דבאמת נסרים שעוביין טפח ראויין לישיבה מצד עצמם. ועי' בפכ"ב דכלים מ"ג ובר"ש שם לפי פי' הראשון דמתני' אתיא כר"מ ואף בכופת עץ טמא בגובה טפח לתנא דמתניתין דקיי"ל כוותי' אלא משום דסתם נסרים עומדים לבנין או לעשות מהם כלים א"כ אינן טמאין מדרס משום שאומרים לו עמוד ונעשה מלאכתינו ולזה שפיר קאמר המהרח"ש דכיון שנתייחדו הנסרים לעמוד עליהם בשעת טבילה א"כ ממילא טמאין מיד אם עוביין טפח משום שראויין למדרס וכמ"ש ולא שייך לומר עמוד ונעשה מלאכתינו משום דגם המלאכה המיוחדת להם היא לעמוד עליהם בשעת טבילה דהיינו טומאת מדרס. כן נ"ל בביאור כוונת המהרח"ש. וא"כ איפוא יש מקום לומר דדוקא בתחילת עשיית המקוה דהבעלים קנו הנסרים לצורך המקוה יש מקום לומר שטמאים מדרס מיד אם ישבו הבעלי עליהם ומטעם שכתבתי אבל בנ"ד שהמקוה עשויה כבר מימים ימימה ובעת שנקבעו בארץ פרח מיניהו טומאת מדרס משום דהוי כקבעו ובנה עליו כמ"ש המהרמ"פ והמהרח"ש א"כ אף שעכשיו צפו למעלה ובטל הקביעות בארץ מ"מ אם ישב אדם עליהם לא שייך בזה טומאת מדרס לפי מה דמבואר בש"ס ב"ק דף ס"ו ע"ב ובתוס' שם ד"ה דגזל. ואף לפמ"ש המלמ"ל בפכ"ד מכלים ה' ז' דדוקא בגנב או בגזלן טהור ולא באדם אחר היינו דוקא אם אדם אחר ישב על משכב חבירו טמא מדרס אבל אם לקח עורו של חבירו וייחדו לישיבה פשיטא דאין מועיל יחוד רק בבעלים וכן מבואר להדיא בתוספתא דכלים והובא בר"ש פכ"ב מ"ט חישב עליהן חש"ו או אדם שאינו שלו טהור ע"ש וא"כ בנ"ד אף שעכשיו בטל קביעות הנסרים בארץ מחמת שצפו למעלה מ"מ אם ישב אדם עליהן אינן טמאין מדרס כיון שאינן שלו. ובהכי הי' אפשר ליישב קושית הש"ך בסי' קצ"ח ס"ק מ"ה. אמנם יש לדחות ד"ז מכמה טעמים וחלילה לסמוך ע"ז להתיר. אמנם מה שחכם אחד רצה לאסו' לעמוד על האבן שנתנו על הדפין לתת להם כובד שלא יצופו למעלה לא אדע טעמו ונימוקו בזה. והרי גדולה מזו מבואר בש"ע שמותרת לעמוד ע"ג כלי חרס משום שאין כ"ח מיטמא מגבו אע"פ שמקבל טומאה מתוכו מותרת לעמוד עליו אי לאו משום דבעיתא מכ"ש שמותרת לעמוד על האבן הנתון ע"ג הדפין אף שהדפין מקבלין טומאה כיון שהאבן הוא טהור. אמנם באופן שיהי' האבן משופה וחלק ורחב ד' שתוכל לעמוד עליו בלי פחד כמבואר בש"ע ואז מותרת לעמוד לטבול עליו ואין בזה שום חשש כלל כן נלפענ"ד. ועוד אפשר לומר דכיון שכל עיקר החשש הוא רק לשיטת הב"ח וסייעתו שאסור לעמוד על הנסרים אא"כ קבועין במסמרים א"כ לא שייך לאסור מש"ה לעמוד על האבן הנתון על הדפין דאף דמו"מ מטמא תחת אבן מסמא היינו דוקא היכא שהדבר ראוי למו"מ מצד עצמותו ורק שהזב לא ישב על גוף המשכב אלא על האבן המונח עליו בזה טמא. אבל בנ"ד שאין הדבר מיוחד לישיבה רק לדבר הזה לעמוד עליהם בשעת הטבילה כמ"ש מהרח"ש וא"כ לשיטת הסוברים דאסור לעמוד עליהם בשעת הטבילה אם בטל קביעותן בארץ רק על האבן המונח ע"ג אין זה דומה למו"מ שתחת אבן מסמא דאין על הנסרים דין מו"מ כלל כיון דאסור לעמוד עליהם. וקצת ראי' לזה מדברי התוס' שבת דף נ"ח ע"א ד"ה אע"פ ודו"ק. וגם הדבר מבואר להדיא להתיר לעמוד על האבן אשר ע"ג הנסרים בעט"ז ובסדרי טהרה יעו"ש. דברי ידידו הדו"ש.
<b>סי'</b> <b>כ</b> ב"ה יום א' ג' טבת תרכ"ה לפ"ק לבוב אורך ימים ושנות חיים ושלום אל כבוד ש"ב רחים לבאי חביב עלי כגופאי הרב הגדול בתורה וביראת ד' טהורה החריף ובקי משנתו קב ונקי שושילתא דיחוסא רם וגבה ונשא ירא ד' מרבים כש"ת מוה' צבי הירש הלוי איש הורוויץ
<b>לעונג</b> לבבי ולמשיבת נפשי קראתי מכתבו הטהור המבשרני משלומו וטובו. וענותו תרבני לחוות דעי בדבר הלכה למעשה. אם כי מר לא לגמרא דידי צריך. ואנכי לעשות רצונו חפצתי וד' ברוב רחמיו יעזרני דעה ובינה יחנני לבל אכשל ח"ו בדבר הלכה:
<b>והנה</b> מעכת"ה נשאל באחד שהי' צריך לעשות פדיון הבן ואמרה אם אביו שהיא כהנת שברצונה לקבל לעצמה המעות שהיא כהנת. ומעכ"ת פלפל בדברי התוס' קדושין דף ח' ע"א בהך דר"כ שקיל סודרא בפה"ב וכתבו התוס' דר"כ לא היה כהן רק שאשתו היתה כהנת. ואח"כ הביא שהרא"ש סוף בכורות חולק ע"ז. ומעכ"ת תמה על הב"י והשו"ע שלא הביאו מחלוקת הקדמונים הנז'. הנה הטור בריש סי' ש"ה כתב שמ"ע על כל ישראל וכו' שיפדנו מכהן ולא מכהנת והב"י שם הביא מחלוקת התוס' והרא"ש הנ"ל והכריע כדעת הרא"ש ע"ש ומדלא הביא בש"ע הדין לפדות מכהנת משמע נמי דהכי ס"ל. וכ"כ ג"כ הרא"ש בתשובה כלל מ"ט סי' ג' ומבואר כן להדיא בתשוב' הרשב"א סי' תת"לו יעו"ש. וכן מבואר להדיא ברמב"ם פ"א הל' י' מבכורים. איברא דלכאור' יש לדקדק בהא דהביאו הרא"ש והרשב"א ראי' לדבריהם מהא דאמרי' בש"ס דחולין למ"ד כהן ואפי' כהנת דלהכי מנחת כהנת נאכלת ואף דמנחת כהן היא כליל ולא אמרי' כהן ואפי' כהנת ומשני הש"ס אהרן ובניו כתובין בפרשה ולזה כתבו הרא"ש והרשב"א כיון דגבי פה"ב כתיב בפ' במדבר ויתן וגו' לאהרן ולבניו ומש"ה ממעטינן כהנת. ואם לדין יש תשובה דשאני גבי מנחה דכתיב קרא בדרך צווי הקרב אתה בני אהרן וכמו דגבי הקרבה ממעטי' בנות דנשים לאו בנות הקרבה למזבח נינהו ומש"ה מקשינן נמי הך דמנחת כהן כליל תהי' דליתא בנשים. משא"כ הך קרא דויתן משה לאהרן ולבניו שלא נכתב בדרך צווי כי אם בדרך ספור המעשה וכבר כתבו התוס' ביבמות דף ק"ג ע"א ד"ה בין ובכ"ד דאין ללמוד מקרא שנכתב בדרך ספור המעשה ויש לחלק. ונראה להביא ראיה לדעת הרא"ש מהא שמבואר בסי' שכ"א סעי' י"ט בהג"ה דכהנת ולוי' פטורין מפדיון פ"ח אבל בעליהם חייבין ע"ש. והנה הא דכהנת ולויה פטורין הוא משום דאיתקש פ"ח לבכור אדם ובבכור אדם כהנת ולוי' פטורין משום דבפטר רחם תלא רחמנא כמבואר בתשו' הרשב"א שם ואם איתא שנותנין לכהנת פדיון פ"ח ואף לבעלה יכולין ליתן בשביל אשתו א"כ אמאי חייב הבעל לפדות פטר חמורו הרי מבואר בסי' ס"א דנותנין לכהנת מתנות והנותנן לבעלה ישראל קיים מצות נתינה וכ"ש שבעלה ישראל פטור מן המתנות. הרי שבשביל דיכול ליתן מתנות לבעל הכהנת ילפינן דמכ"ש שהוא פטור מן המתנות וא"כ אמאי חייב הבעל בפדיון פ"ח כיון שאחרים יכולין ליתן לו פדיון פ"ח. וגם דמסתימת דברי הרמ"א משמע שחייב הבעל לתת הפדיון פ"ח לכהן ואמאי לא יפריש הפדיון ויעכבנו לעצמו כיון שאחרים נותנין לו כ"ש שהוא יוכל לעכב הפדיון פ"ח לעצמו וע"כ שהרמ"א סובר כדעת הרא"ש וסיעתו דפדיון פ"ח או בכור אדם אין ליתן לכהנת. וזו ראיה גדולה לדעתי.
<b>ויש</b> מקום קצת לומר שגם לדעת התוס' אין ליתן פדיון הכן לכהנת. דהנה הרב מהרי"ט אלגאזי בפ"ח דבכורות דף ק' כתב שענין פדיון הבן דומה למכר דכיון דקרא כתיב דרחמנא אמר לאהרן כל פטר רחם וגו' יהיה לך א"כ בעינן שיקנה הכהן הבכור לאביו עבור החמשה סלעים שמקבל ע"ש שהאריך.
<b>והנה</b> בש"ס דגיטין פ"ב אמרי' היו מוחזקי' בטבלא שהוא שלה וכו' איתתא לא ידעה לאקנויי והיינו דוקא בדבר שהיה עד עתה שלה וגם עתה הדבר חוזר אליה שהבעל נותן לה בכה"ג לא ידע' איתתא לאקנויי ע"ש. וא"כ אפשר שה"ה להיפך היכא שהדבר לא היה שלה מעולם וגם עתה לא בא לידה בכה"ג נמי לא ידעא לאקנויי וא"כ בפדיון הבן שהבן לא הי' שלה מעולם דהוי ממון שאין לו תובעין וכיון שמעולם לא היה שלה ולא בא לידה מעולם לא ידעא לאקנוי'. ואף דגבי היו מוחזקין בטבלא קיי"ל דמגורשת היינו משום דאקנויי אקני לי' רבנן כמ"ש שם הקדמונים וזה לא שייך רק בגט ומשום תקנת ממזרים כמבואר בחי' הרשב"א בגיטין שם משא"כ הכא. ולא כתבו התוס' רק ליתן להבעל בשביל אשתו הכהנת דגברא ידע לאקנויי כמבואר בסוגי' בגיטין שם ולא ליתן להאשה עצמה. ויש להאריך הרבה בזה.
<b>וראיתי</b> להרב מהרי"ט אלגאזי פ"ד דבכורות דף ל"ב ע"ב שהקשה אהא דאמרי' כהן ואפי' כהנת והרי כתיב לתת מנת וגו' למען יחזקו בתורת ד' מבואר דנותנין המתנות לכהנים למען שיוכלו לישב בהשקט להגות בתורת ד' ומש"ה אין נותנין מתנות לכהן ע"ה. וא"כ כיון דנשים לא מיפקדי את"ת אמאי נותנין להם מתנות הרי לא שייך גבייהו למען יחזקו בתורת ד'. וכתב דאין נותנין כ"א לכהנת הנשואה לישראל חבר או בגונא דליכא כהן חבר דבכה"ג מותר ליתן לכהן ע"ה. ולפ"ז בנ"ד שהיא פנויה וגם איכא כהן חבר בעיר גם לדעת התוס' אין נותנין לכהנת. ועי' בשו"ת ח"ס סי' ש"ח שגם הוא דעתו כן שלא ליתן לכהנת כי אם בדליכא כהן ע"ש. ולפענ"ד נראה שאין לסמוך כלל ע"ז דלא שבקינן דעת הרמב"ם והרא"ש והרשב"א והטור והב"י מפני ספיקן של התוס'. והכי נקטינן:
<b>סי'</b> <b>כא</b> ב"ה יום ג' אדר"ח כסלו תרל"ט לפ"ק לבוב. יצו ד' את הברכה לכבוד ידיד נפשי ולבי רב חביבי הרב הג' חריף ובקי המפורסים ערוגת הבושם יקר הערך נודע לתהלה מאוד נעלה כקש"ת מוה' אברהם בנימין קלוגער נ"י
<b>ולי</b> מה יקרו דבריו מודיעים מטוב שלומו. מאוד התענגתי לדעת כי החיים והחסד עמדו כה לחי. ובדבר השאלה באבי המגורשת שהיה שמו בעלייתו לתורה אלקנה ונקרא בפ"כ קניה בדגשות הנו"ן והיו"ד ונכתב בגט אלקנה דמתקרי קנה יפה כתב מעכת"ה שאין זה דומה לדברי הט"ג דשם מיירי שנקרא בפ"כ קנה והוא שם הקודש ולכן כתב לכתוב דמתקרי קנה משא"כ כאן דנדגש הנו"ן והיו"ד בשעת הקריאה הוא רק כנוי והי' לו לכתוב בגט המכונה קניה. ולא ידעתי מקום לחלוק ע"ז דכן מבואר להדיא בכ"ד שהולכין אחר השם הנרגש במבטא ועי' בט"ג בשמות אנשים אות שי"ן דאם נקרא בפ"כ שלומציא בהרגש יו"ד וכתב שלומצא בלא יו"ד הוי שנוי ופסול וזה ממש נ"ד דנקרא קניה בהרגש היו"ד וכתב קנה דהוי שנוי. ומה שהביא המסדר ראיה משם יוסף דאף שנקרא בפ"כ יאסף אין כותבין כינוי זה אף דאיכא שינוי במבטא. גם שם אין הדבר ברור ומחלוקת האחרונים היא. וגם אם נאמר דאין לכתוב יאסף מ"מ ל"ד לכאן דשם אנן שינוי רק בניקוד אם קורין היו"ד בחולם יוסף או בקמץ יאסף
<b>.</b> ועוד דניקוד וא"ו מורה ג"כ על קמץ כמ"ש בנחלת שבעה סי' מ"ה אות י"ד בשם באמבערק דוא"ו משמע הברתו חולם ומשמע קמץ ע"ש. ומה ענין זה לנ"ד דאין השינוי בהניקוד לבד רק בגוף המבטא דהי' צריך להדגיש היו"ד והיא חסרה לגמרי וגם הראי' שהביא המסדר משם שארקי לא דמי כלל. שוב מצאתי בספר חדושי אנשי שם מאת מר אביו הגאון מאור הגולה זי"ע בסי' צ"א בשם לובציא שאם חסרה היו"ד אחר הצד"י הוי שנוי ופסול הגט. ובאמת שגוף דברי הט"ג שכתב לכתוב דמתקרי קנה מאחר דשם קנה הוא שם בפ"ע והביא ראי' מן ספר הקנה. וזה דומה לאלחנן חנן דמאחר דחנן הוא שם בפ"ע לא הוי כקיצור השם. ולדעתי העניה הוא סותר דברי עצמו שכתב בשמות אנשים אות יו"ד ס"ק ט"ז דאם שמו מעריסה יוסף וכן עולה לתורה אע"ג דאיכא דקרו לי' יוסי אינו רק קיצור השם ואע"ג דשם חנן יש לכתוב אף אם ידוע שהוא לקוח מאלחנן כיון שהוא ג"כ שם לעצמו ויוסי ג"כ שם לעצמו הוא בתלמוד מ"מ שם יוסי לא שכיח בינינו ולכן אינו דומה לשם חנן דשכיחא דקרו לי' הכי לעיקר השם וכו' ע"ש. הרי מבואר דאף דיוסי הוא שם לעצמו מ"מ כיון דלא שכיח שם זה בינינו אמרינן שהוא נגזר מיוסף וא"צ לכותבו דהוי קיצור השם. וא"כ אמאי כתב דיש לכתוב דמתקרי קנה הא שם קנה ג"כ לא שכיח בינינו. וא"כ הוי קיצור השם מאלקנה וצ"ע. ובאמת דלפמ"ש מעכת"ה לכתוב המכונה קניה יותר הי' נראה לכתוב קניא בא' לבסוף אף דעיקר השם הוא אלקנה בה"א מ"מ דמי לשם שלומציא דאף שנגזר מן שם שלמה כותבין הכנוי בא' לבסוף. ויש לעיין עוד בזה. ומ"מ בדיעבד נלענ"ד דהגט כשר אף לדעת הפוסלים בשינוי שם אבי המגורשת מ"מ לא הוי כשינוי רק כחסרון מאחר דשם העריסה ועלי' לתורה נכתב כדין וליכא שינוי רק בשם הכינוי וכיון דעיקר הפסול בשם אבי המגורשת משום דיאמרו שהיא לא נתגרשה רק אחרת כמ"ש בצ"צ סי' פ"ג וזה דוקא בשינוי גמור כמו ביוסף בן שמעון שכתב בן שמואל דמבואר באהע"ז סי' קכ"ט סעי' י' דפסול אבל בנ"ד דהוא טעות דעבידי למטעי לא יתלו בשינוי רק יאמרו שטעו בסידורו ובזה כשר לדברי הכל וכ"כ האחרונים. דברי ידידו:
<b>סי'</b> <b>כב</b> ב"ה יום ב' ו' כסלו תרל"ט לפ"ק לבוב. שלום וברכה וכ"ט לכבוד ידידי הרב המאוה"ג החריף ובקי המופלג בתורה ויראה זך השכל ונקי הרעיון כש"ת מוה'
<b>צבי</b>
<b>שיינהארין</b> נ"י האבד"ק ויזניצא יע"א.
<b>מכתב</b> שאלתו הגיעני בדבר השו"ב אשר קיבל עליו בכל תוקף שבועה ליתן להרב שליש משכר השחיטה בהכפרים הסמוכים עבור מה שהרב סייעו לקבלו לשו"ב ואח"כ קבלו אנשי העיר שו"ב אחר והי' מוכרח השו"ב שנתן הכתב לעקור דירתו משם ואחר עבור שנה נסע השו"ב השני לעיר אחרת וחזר השו"ב שנתן הכתב למקומו ונתפשר עם הרב שיתן לו עבור חלק שליש הנזכר א' רייניש לשבוע. והפשר הזה היה על תוקף כתב הראשון ולא נשבע מחדש. ובמשך הימים לקחו אנשי העיר עוד שו"ב ועכשיו טוען שאינו רוצה ליתן עוד הסך א' רייניש לשבוע כי נתמעטה פרנסתו מחמת השו"ב החדש. ומעכת"ה האריך בזה בפלפול עצום בחריפות ובקיאות וביקש ממני לעיין בזה. ומקודם נעיין אם נתבטלה השבועה ע"י מה שעקר השו"ב דירתו. דהנה התוס' ביצה דף ה' ע"א ד"ה כל כתבו דאותן חרמות שעושין לזמן מכי עבר הזמן עבר האיסור וא"צ התרה אבל אם נאסר בסתם אף שנאסר מחמת איזה טעם מ"מ גם כשעבר הטעם האיסור במקומו עומד עד שיתירו אותו בפירוש. וכן כתב הרא"ש שם. ולא תימא דוקא בדבר שנאסר מתקנת חז"ל או מתקנת הקהל בהא דוקא אמרינן דבר שנאסר במנין צריך מנין אחר ולא בנדר ושבועה שאוסר על עצמו דבזה אמרי' שפיר דכשבטל הטעם שבשבילו נדר ממילא נדרו בטל. שמדברי הב"י ביו"ד סי' רל"א לא משמע הכי דעל מ"ש הטור שם שאם נדר לזמן לכשיגיע הזמן א"צ התרה רק בטל ממילא כתב הב"י שהוא מדברי התוס' פ"ק דביצה ע"ש. והרי כבר הבאתי בשם התוס' דדוקא אם פירשו בפירוש עד אותו זמן בזה דוקא מותר אח"כ אבל אם אסרו סתמא אסור לעולם אף שבטל הטעם א"כ גם ביחיד הנודר דינא הכי. וכן מוכח מדברי תשובת הרא"ש כלל מ' שהביא הב"י שם שכתב דכל נדר שחל פעם אחת אינו ניתר בלא פתח וחרטה ודאי אם התנה על זמן כגון קונם שאת נהנית לי עד זמן פלוני לכשיגיע הזמן כלה הנדר וכן שאיני נושא לפלונית שאביה רע שאיני נכנס לבית פלוני שהכלב רע בתוכו דגם זה הוא קביעות זמן כאילו פירש לא אשאנה עד שימות אבי' לא אכנס לבית זה עד שימות הכלב והנדר קיים עד זמן שקבע וא"צ התרה עכ"ל הרא"ש. מדבריו מבואר דגם בנדרי יחיד א"א להתירם בלי פתח רק בנודר לזמן דוקא אבל במה שבטל הטעם שבשבילו נשבע לא בטלה השבועה. ומעתה בנ"ד אף בשעה שעקר השו"ב דירתו לא נפקע ממנו חיוב השביעה. אע"ג דפשיטא שאינו חייב ליתן לו מאומה שהרי עיקר החיוב הי' ליתן להרב שליש מהשכר שחיטה מהכפרים וכיון שאין השו"ב שוחט אז בהכפרים ממילא בטל החיוב נתינת שליש מ"מ איסור וחיוב השבועה לא נפקע ממנו מעולם. שכבר כתבתי שבשביל שנתבטל הטעם לא נתבטל השבועה. וא"כ כשחזר אח"כ השו"ב לעירו תוקף השבועה במקומה עומד מאחר שלא נתבטלה מעולם. והרי גם קודם שעקר השו"ב דירתו חם אירע לפעמים יום או יומים שלא היו צריכין בהכפר לשחוט וממילא לא הי' צריך השו"ב ליתן להרב חלק שליש כיון דהשו"ב לא נשתכר מאומה מ"מ אח"כ כשחזר לשחוט בהכפרים חיוב השבועה במקומו. וה"ה כשעקר דירתו כיון שבזה לא נפקע חיוב בועה רק שלא הי' נותן אז מחמת שלא הי' לו ממה ליתן מאחר שלא קיבל שכר שחיטה. מ"מ עכשיו שחזר למקומו ונוטל שכר שחיטה חיובו במקומו עומד. ואין זה דומה למה שהביא במשנה למלך פ"ח מנדרים הל' ב' מחלוקת הפוסקים בנודר שאיני נושא לפלונית שאביה רע שאם עשה תשובה מותר ואם אח"כ חזר לסורו נחלקו הפוסקים אם חזר האיסור למקומו ודעת המל"מ שם להתיר ע"ש. דשאני התם דכבר כתבתי בשם הרא"ש שאם אמר איני נושא לפלונית שאבי' רע הוי כנודר לזמן שהוא כאומר עד שיעשה תשובה ע"ש. וא"כ כשעשה תשובה בטל הנדר ובזה שפיר י"ל שכיון שכבר נפקע נדרו אף שחזר לסורו אח"כ אין מקום לאוסרו שהרי לא חזר ונדר ונדר הראשון כבר נפקע בשעה שעשה תשובה וכמ"ש המל"מ שם. משא"כ בנ"ד כיון דלא נדר לזמן ובשביל שבטל הטעם לא בטל הנדר א"כ מעולם לא נפקע השבועה ממנו וכמ"ש לעיל. וזה נכון מאוד בס"ד:
<b>מיהו</b> עדיין יש לעורר בזה שהרי נתבאר בחו"מ סי' ע"ג שמי שנשבע לפרוע לחבירו אם נפטר מהחיוב כגון שהגיע שמיטה וכדומה פטור גם מהשבועה ועי' בסמ"ע שם ס"ק כ"ב שכתב דלא נשבע אלא לשלם חובו והפטור בא אח"כ אמרינן דאדעתא דהכי לא נשבע ע"ש דמוכח מזה שהעיקר אנו דנין על החיוב וכשבטל החיוב בטל גם השבועה ועי' בש"ך שם ס"ק כ"ח. וא"כ גם בנ"ד הרי לענין עיקר החיוב שפיר נפקע חיובו מטעם אומדנא דכיון שעקר דירתו בטל חיובו דודאי אדעתא דהכי לא נתחייב וכיון שנפקע החיוב פטור גם מהשבועה וכמ"ש. וא"כ אף שחזר אח"כ למקומו הראשון לא חזר איסור השבועה וכמ"ש המל"מ פ"ח מנדרים הנז' ודו"ק. ואם כנים אנחנו בזה דבשעה שעקר השו"ב דירתו נתבטל החיוב וגם השבועה א"כ פשיטא דמה שנתפשרו שנית על א' רייניש לשבוע בתוקף כתב הראשון אין בזה ממש דאין זה לשון שבועה דמתפיס בשבועה לא מהני ומאחר שלא נשבע מחדש אין כאן חומר שבועה. עוד יש למצוא קצת היתר ע"פ מה שהביא הרמ"א בחו"מ סי' ס' בשם תשו' הרא"ש דמי שמחייב עצמו ליתן לחבירו כך וכך לשנה די בנתינת שנה הראשונה ועי' בסמ"ע שם דמוכח מדבריו שאם נתחייב ליתן כך וכך לשבוע די בנתינת שבוע הראשונה יעו"ש ס"ק ט"ז. ואף שהגאון בתומים שם כתב דבקיבל לזון את עני גם הרא"ש מודה שחייב לזונו לעולם דבפיך זו צדקה וסתם נדרים להחמיר ע"ש. זהו דוקא אם נתחייב מטעם מצוה משא"כ בנ"ד אף אם הרב הוא עני מ"מ, הרי השו"ב התחייב עצמו חלף עבודת הרב לסייעו אצל אנשי העיר להיות שו"ב והוי כשאר התחייבות בעלמא שאין בזה חלוק בין עני לעשיר. ויעוי' בשו"ת ח"ס ח' חו"מ סי' ט' דבכה"ג שלא נעשה בתורת מכר לכ"ע לא אמרי' הדמים מודיעים ע"ש. וגם לפי מה שנראה ממשמעות הרמ"א סי' ס' שם דהרשב"א חולק על הרא"ש אף בשאר התחייבות וס"ל להרשב"א דמתחייב לעולם. מ"מ יכול השו"ב שהוא מוחזק לומר קים לי כהרא"ש. ודבר זה תלוי במחלוקת המהריב"ל והש"ך בחו"מ סי' ע"ג ס"ק כ"ג אם יכולין לומר קים לי בחיוב הבא מכח שבועה ע"ש. עוד אפשר לומר בנ"ד דמאחר שלקחו כעת אנשי העיר עוד שו"ב ונתמעטה פרנסתו א"כ אדעתא דהכי לא נתחייב. ואפשר שזה הוי אומדנא דמוכח דמהני אף בדבר התלוי בדעת שניהם וכיון שפסק החיוב גם השבועה בטלה כמ"ש לעיל. לכן מכל הלין טעמי נראה לענ"ד שיכול השו"ב לישאל על שבועתו ופטור מליתן להרב. דברי ידידו:
<b>סי'</b> <b>כג</b> ב"ה. יום ה' ו' דחנוכה תרל"ט לפ"ק. לבוב שלום וברכה ברבי' והמשכה לכבוד ידידי הרב החריף ובקי משנתו קב ונקי ירא ד' מרבים כש"ת מוה' חיים נ"י:
<b>בדבר</b> שאלתו בטחול של בהמה בת שנתיים שניקב חלק הדק אשר בצד העב הדבוק לכרס. והי' הנקב מפולש מעל"ע ומראית הנקב הוא קצת לבן ולא כמראה טחול. ובצד העב הי' ג"כ נקב כזה רק שלא היה מפולש. הנה נקב בצד הדק שבעב טרפה ואין חולק בדבר כמ"ש הפרמ"ג במ"ז סי' מ"ג ס"ק א'. ואם לדון להיתר עפ"ד הט"ז שם ס"ק ב' מאחר שניכר שהנקב מתולדה. מלבד שרבו החולקים על הט"ז אמנם גם הט"ז לא התיר שם רק אם סביב הנקב מבפנים מקיף עור הטחול. וגם הפנים מאירות מיירי בכה"ג כמבואר שם. ומטעם שכתב הנו"ב מהד"ק חיו"ד סי' י"ז מאחר שבשר הטחול הוא באמצע א"כ איך אפשר שיתחבר עור העליון עם עור התחתון מה שלא הי' מעולם וידמה כל כך יפה כאילו נברא ע"ש. אבל בנ"ד שמראה הנקב איננו כעור הטחול א"כ אדרבה ניכר הדבר דהנקב נעשה אח"כ וקרום עלה עליו ובכה"ג לדברי הכל טרפה. ויפה דן ויפה הורה מעכ"ת. וגם בלא"ה המחמיר בזה כדעת הנקה"כ אין מזניחין אותו. ומכ"ש לפמ"ש מע"כ שאין הדבר שכיח למצוא נקבים כאלה ובכה"ג מבואר בתב"ש להדיא לאיסור וכן נראה מדברי הנו"ב שם. ולא יפה עשה המורה להתיר בזה. ובדבר הקארטין לא אוכל כעת לשום עיוני בזה כי הוא מהלכות העמומות ואנכי מוטרד מאד בשו"ת נחוצות:
<b>ובדבר</b> הפרה מבכרת שהיתה עומדת בשדה הגוי במקום שאינו משתמר והגוי הי' בעיר ומכרה הישראל בעל הפרה להנכרי בלי שום כסף ובלי ת"כ רק עבור חוב שהי' להגוי אצל איש אחר ומסר לו אותו החוב במעמד שלשתן ואחר איזה חדשים הוליכה הגוי לביתו במקום המשתמר והי' עומד בצדו ואח"כ ילדה זכר ונסתפק מע"כ אם יש בהולד קדושת בכורה. וראיתי למעכ"ת שעורר בזה במה שנחלקו הפוסקים אם בדעת אחרת מקנה אותו בעינן כוונת הקונה. ולכאורה יש לומר דבנ"ד מועיל לכ"ע דע"כ לא נחלקו אם מועיל קנין שלא מדעת הקונה רק במשיכה וחזקה וכדומה אבל בנ"ד שהביא הנכרי הפרה לביתו והי' עומד בצדה א"כ קני לה מתורת חצר וחצר קונה לכ"ע שלא מדעת. שהרי בהדיא אמרו בגמ' חצרו של אדם קונה לו שלא מדעתו. וכ"כ להדיא בשו"ת מהרי"ט חלק שני ח' חו"מ סי' מ"א דדוקא מעשה קנין אינו מועיל אלא מדעת ובכוונה אבל רשותו של אדם קונה לו אף בלא כוונת קונה עכ"ל יעו"ש:
<b>אמנם</b> אחר העיון זה ליתא דהנה בקצות החושן סי' קצ"ד הביא בשם תשובת הגאון מוהר"ש קאיידנבור שהקשה במה שנוהגין למכור החמץ ע"י שמקנין החדר שבו החמץ בקנין הראוי והמקום קונה לו החמץ. ותמה ע"ז דהא חצר קונה מטעם שליחות דאי משום יד הי' צריך הנכרי להיות עומד בסמוך דמה יד בסמוך וכו' וכיון דמטעם שליחות הוא ואנן קי"ל דאין שליחות לגוי וכו'. והקצה"ח השיג עליו בתרתי דמאי דמשמע מדברי מהרש"ק דאף דלא מהני מטעם שליחות מ"מ אם עומד בסמוך מהני מטעם יד. הא ליתא דמוכח בש"ס פ"ק דמציעא דלא ילפינן חצר דגברא מחצר דאיתתא ויש חצר לקטנה ואין חצר לקטן וכו' דחצר דגברא לעולם מטעם שליחות הוא דמהני וא"כ עכו"ם לעולם לא הוי החצר מטעם יד רק מטעם שליחות וכיון דאין שליחות לעכו"ם גם בסמוך לא מהני מטעם יד כיון דחצר דגברא רק מטעם שליחות איתרבאי ואפילו בחצר הסמוך אינו בתורת יד. ועוד השיג עליו דבפ' השוכר בע"א דף ע"א בהא דאמרינן ותיקני לי' כליו מוכח להדיא דחצר קונה בעכו"ם ע"ש שהאריך. ולפענ"ד נראין דברי מהרש"ק נכונים דודאי גם לסברת הקצ"ח מוכרחין אנו לומר דאע"ג דחצר דקטנה משום יד איתרבאי מ"מ בגדולה היכא שאינה יכולה לקנות משום יד קונה היא מתורת שליחות. דאל"כ יקשה בהא דפריך בש"ס דב"מ על ר"פ דמשני דבדעת אחרת מקנה אותו לא בעי' עומד בצד שדהו ולהכי שפיר הקנה ר"ג המעשרות לזקנים בתורת חצר אף שלא היו עומדין שם. ופריך הגמ' מגט דדעת אחרת מקנה אותו ואפ"ה בעינן עומדת בצד ביתה ע"ש. ומאי קושי' התם בגט שהאשה היא המקבלת וחצר דאיתתא מטעם ידה איתרבאי מש"ה בעי' עומדת בצדה דמה ידה בסמוכה אף חצרה בסמוכה משא"כ במעשה דר"ג וזקנים דהוי חצר דגברא ומטעם שליחות איתרבאי לא בעינן עומד בצדו וסגי שיהי' חצר המשתמר והתם הי' משתמר לדעת המקנה. ועי' ברמ"א סי' ר' סעי' א'. וע"כ צריכין אנחנו לומר שאף דחצר דקטנה משום יד איתרבאי מ"מ בגדולה מועיל גם מטעם שליחות ומש"ה שפיר פריך ל"ל גבי גט עומדת בצד ביתה דאף באינה עומדת יועיל מטעם שליחות והוצרך לשנויי דגט חוב הוא לה ואין חבין לאדם אלא בפניו. וכיון שהוכחתי דלא ילפינן גדולה מקטנה דחצר דקטנה הוא משום יד וגדולה מועיל גם מטעם שליחות א"כ מי הגיד לו להקצה"ח דבגברא אינו כן דבגברא נמי אפשר דאף על גב דבקטן הוא מטעם שליחות וכיון שאין שליחות לקטן אין לו חצר מ"מ בגדול אפשר דמהני גם מטעם יד. ובגמרא בבא מציעא דף י"א ע"א ובש"ע סי' רמ"ג לא מפלגינן רק בין קטן לקטנה אבל בגדולים לא מצאתי בשום מקום שיהי' חילוק בענין חצר בין איש לאשה ובשניהם הדין שוה שקונים בין בתורת יד בין בתורת שליחות ועי' בשטמ"ק בב"מ שם שמבואר שם בשם הרבה קדמונים דבעומד בצד שדהו קונה במציאה מטעם יד. וכן הביא הש"ך חו"מ סי' רמ"ג סוף ס"ק י' בשם הרנב"ר. ועי' בסמ"ע שם ס"ק ל"ה דקונה בין בתורת יד בין בתורת שליחות. וכ"כ עוד בסמ"ע בסי' רס"ח ס"ק י"ג דגם חצר דגברא מהני מטעם יד. ומ"ש הש"ך בסי' רמ"ג ס"ק ו' בשם הרי"ף והרא"ש דחצר דגברא מטעם שליחות איתרבאי ע"כ כוונתם על קטן דוקא שהרי סיימו שם הלכך הואיל ואין לו שליחות אין לו חצר דלא ילפינן קטן מקטנה. הרי דמיירי בקטן דוקא. ואין להקשות ע"ז דלמאי הלכתא כתבו דחצר דגברא מטעם שליחות איתרבאי כיון דבגדול מהני מטעם יד ובקטן לא מהני מידי כמו שסיימו שם הלכך אין לו חצר. משום דבאמת משכחת לה חצר גם גבי קטן כגון בדעת אחרת מקנה אותו וכמ"ש הראב"ד פכ"ט מה' מכירה וע"ז כתבו שבקטן אינו מועיל מטעם יד רק מטעם שליחות:
<b>ומעתה</b> הנה יפה כתב הגאון מהרש"ק דנכרי אע"ג דאין חצרו קונה מטעם שליחות דאין שליחות לנכרי מ"מ אם החצר סמוך לו מועיל מטעם יד וכמ"ש למעלה דבגדול לעולם קונה בין מתורת יד בין מתורת שליחות. ולא ק"מ קושי' הקצה"ח מהא דאמרינן ותיקני לי' כליו דהתם מועיל מטעם יד כיון שהנכרי עומד סמוך להכלי. כן נ"ל נכון בס"ד. ומעתה בנ"ד אף שהנכרי הוליך הבהמה לחצרו כיון דמטעם חצרו לא מצי קני מחמת שליחות דאין שליחות לנכרי ורק מטעם יד קונה החצר לנכרי וא"כ שוב בעינן כוונת קנין. דהא דאמרי' בגמ' חצרו של אדם קונה לו שלא מדעתו וכמ"ש לעיל בשם המהרי"ט דבחצר קונה גם שלא בכוונה זה דוקא היכא דמועיל החצר מטעם שליחות ומטעם דגם השליח קונה בלא כוונת המשלח. אבל בנכרי דאינו מועיל מטעם שליחות דאין שליחות לנכרי רק מתורת יד א"כ שפיר דמי לשאר קנינים משיכה והגבהה דבעינן כוונת קנין דוקא. אבל לפי מסקנת הקצה"ח שם דגם בנכרי קונה חצר מטעם שליחות שפיר מועיל הקנין גם שלא מדעתו וקנה הנכרי הפרה במה שהביאה לביתו ופקע ממנה קדושת בכורה. עוד נראה לפענ"ד דגם לפי דעת הסוברים דבדעת אחרת מקנה אותו מועיל הקנין אף שלא נתכוין לקנות מ"מ בנכרי לכ"ע לא מהני כיון דדעת אחרת מקנה אותו מטעם זכי' הוא דמועיל א"כ כשם שאין זוכין לנכרי גם דעת אחרת מקנה אותו לא מהני בנכרי. וכן כתב בקצה"ח סי' ער"ה ובשו"ת ח"ס ח' יו"ד סי' שי"ז. ולכן איני רואה מקום להפקיע מהולד קדושת בכורה.
<b>ובדבר</b> מה שחתכו בסכין חולבת מלח שקורין טאלפען ומלחו בזה המלח בשר שכתב הפמ"ג במ"ז ביו"ד סי' ס"ט ס"ק כ"א שמותר בהפ"מ ולכבוד שבת מטעם ס"ס שמא מלח לא מיקרי דבר חריף ושמא איכא ס'. וחכם אחד השיג עליו דדוקא נגד לחלוחית דם ומלח שעליו אין ששים בחתיכה וגם בזה יש מחלוקת הפוסקים משא"כ בנ"ד דלא בעי' ס' רק נגד המלח לחוד בלא"ה מותר מטעם דבטל בששים. ולפי ע"ד דברי הפמ"ג נכונים דהרי מבואר בסי' ק"ה סעי' ה' בצלי אף דאיכא ששים בעי' ג"כ נטילה. וה"ה דבמליחה בעי קליפה ועי' בש"ך שם ס"ק ט"ו. ומעתה בשלמא בבשר שנתבשל בלא הדחה אחרונה דבשעת מליחה ליכא איסורא כלל רק בשעת בישול ואז נתבלבל הטעם בכולו מש"ה מותר לדעת הסוברים דאיכא ס' באותה חתיכה. משא"כ בנדון הפרמ"ג דאיכא איסורא בשעת מליחה מאחר שהמלח הי' בלוע מחלב א"כ מה מהני ששים בזה מ"מ צריך ג"כ קליפה ואפשר דבעי' נטילה דהרי מבואר בריש סי' צ"ו דדבר חריף וגם דוחקא דסכינא אוסר כדי נטילה וא"כ ק"ו הדברים השתא בדוחקא דסכינא דאם חתך בסכין של איסור צונן גם קליפה לא בעי כדמשמע מדברי הרמ"א בסי' צ"ד סעי' ז' ואפ"ה מצטרף דוחקא דסכינא עם ד"ח לאסור כ"נ מכ"ש בחום דמליחה דאוסר כדי קליפה עכ"פ לדברי הכל אם כן פשיטא שמצטרף חום המליחה עם דבר חריף לאסור כדי נטילה ואינו מועיל בזה ששים. ופשיטא שאם יחתוך כדי נטילה שהוא עובי אצבע כל סביבות החתיכה לא ישאר ממנה מאומה. ולכן הוצרך הפרמ"ג להתיר מטעם ס"ס ספק דמלח אינו דבר חריף ושמא איכא ששים וא"כ גם לענין הנטילה איכא ס"ס שמא לא הוי דבר חריף ושמא במקום דאיכא ששים לא בעי' נטילה או קליפה כלל דהרי הש"ך בסי' ק"ה ס"ק ט"ו הביא דעת החולקים בזה. ומאחר שעיקר ההיתר הוא משום ס"ס לכך לא התיר הפרמ"ג רק בהפ"מ ולכבוד שבת. דברי ידידו:
<big>סי'</big> <big>כד</big> ב"ה יום ב' טו"ב מנחם תרל"ו לפ"ק לבוב הנני נותן את בריתי שלום לכבוד הרב החריף ובקי המופלג בתורה ויראה כש"ת מוה' נחום נ"י אבד"ק סאלעהן יע"א.
<b>מכתב</b> שאלתו הגיעני ולרב חולשת כחי לא אוכל להעתיק את השאלה ותוכן השאלה יבואר מדברי תשובתי. הנה באונא המובלעת בשומן כתב הט"ז בסי' ל"ט ס"ק י"א להפריד השומן מהאונא ואם לא נשאר דלדולי שומן בריאה ועלתה בנפיחה כשר ע"ש. אמנם אם הנפיחה מעכב בדיעבד או לא אינו מבואר בדברי הט"ז אבל מדברי אא"ז התב"ש ז"ל למדנו שהנפיחה מעכב ואם א"א לנפחה טרפה כמ"ש בשמ"ח סי' ל"ה ס"ק נ"ח לענין מעשה דרינוס והדבר פשוט דמעשה דרינוס ובשר בלוי ואונא המובלעת בשומן דין אחד להם וכמו שנראה מדברי האחרונים. וראיתי להפרי מגדים בסי' ל"ה במש"ז ס"ק י"ד שהוכיח מדברי הט"ז דס"ל שאין הנפיחה מעכבת דאל"כ לא היה לו להט"ז להכשיר אף אם עלתה בנפיחה דאין אנו בקיאין בבדיקה לדעת הט"ז דמטריף בנגלד מה"ט דא"א בקיאין בבדיקה ע"ש. ואפשר לומר בזה שהט"ז לטעמי' אזיל דס"ל דבשר בלוי לא הוי ריעות' כלל כמ"ש בס"ס ל"ט ומש"ה אפשר ג"כ היכא דא"א לנפוח. משא"כ להתב"ש שכתב בסי' ל"ט סעי' ע' דבשר בלוי הוי ריעותא ואם יש עוד איזה ריעותא מצטרף להיות תרתי לריעותא ע"ש. וכן דעת מהרי"ץ ובית לחם יהודה וכיון דבשר בלוי הוי ריעותא בעי נפיחה מדינא ואם לא נפחוה טרפה:
<b>עוד</b> נראה לענ"ד ליישב קושית הפרמ"ג הנ"ל דהנה כבר נודע מ"ש התב"ש בכ"ד דבסירכא שלא כסדרן העוברת ע"י מיעוך ומשמוש דבעי' בדיקת נפיחה ואם א"א לנפוח טרפה. ומשמע מדברי התב"ש דגם הט"ז מודה בזה שאם נאבדה או נקרע הריאה וא"א לנפוח טרפה. ולכאורה קשה דא"כ היאך מועיל הנפיחה אחר המיעוך הא כל היכא דהנפיחה מעכבת א"א בקיאין בבדיקה לדעת הט"ז בסי' ל"ט ס"ק ל'. וראיתי לא"אז התב"ש ז"ל שהאריך בזה בסי' ל"ו ס"ק כ"ב וכתב שבאמת המיעוך שבסירכא מברר שאין זה סירכא רק הפשטת ליחה רק דאיכא חשש דילמא המשמוש לא הי' כראוי והעביר בכח יותר מהראוי ומש"ה מצריכינן ג"כ בדיקת נפיחה ואם אינו מבצבץ כשרה דזה סימן שלא העביר בכח דאם העביר בכח הי' נקב. ואף דגם בבדיקה א"א בקיאין מ"מ לא מחמרינן כולי האי לומר שהמיעוך לא הי' כדין וגם הבדיקה לא היתה כדין ושניהם כאחד מבררים שהסירכא היא הפשטת ליחה ומש"ה אם א"א לנפוח טרפה ואפ"ה אנו בקיאין בזה בבדיקה אף לדעת הט"ז משום דבזה הבדיקה היא רק לברר דהמיעוך הי' בנחת כדין ולא בחוזק ע"ש בדברי השמ"ח המתוקים מדבש. ובזה אמרתי ליישב קושית הט"ז בסי' ל"ט ס"ק י"ב בהא שכתב המחבר דסירכא תלויה כשרה וא"צ בדיקה והקשה הט"ז מהא דכתב הרא"ש הטעם להתיר סירכא תלוי' משום דאין זה רק הפשטת ליחה דסירכא הבאה מחמת נקב היא נסרכת למקום אחר וא"כ מ"ש מסירכא העוברת ע"י מיעוך דג"כ אנו מחזיקין להפשטת ליחה ואפ"ה כתב הרמ"א בסעי' א' דבעי נפיחה. ולפי דברי השמ"ח הנ"ל מיושב היטב דבודאי אם ידעינן שהסירכ' היא הפשטת ליחה כשר בלא נפיחה ומש"ה בסירכא תלוי' ל"ב נפיתה משא"כ בסירכ' העוברת ע"י מיעוך דאיכא חשש שמא היא סירכא גמורה ומה שעברה ע"י מיעוך הוא משום שהעביר בכח וחוזק יד ומש"ה בעינן בדיקת נפיחה דהבדיקה מברר דהמיעוך הי' כדין שאילו העביר הי' נקב וכל זמן שלא בדק עדיין לא נודע כלל דהיא הפשטת ליחה ומש"ה בעי נפיחה אבל בסירכא תלוי' הסירכא בעצמותה מוכחת דהיא הפשטת ליחה מדלא נסרכה למקום אחר כמ"ש הרא"ש והר"ן ודו"ק:
<b>ומעתה</b> מיושב ג"כ קושי' הפרמ"ג הנז' דהרי בבשר בלוי או בדבוק בשומן כתבו הפוסקים שצריך להפריד בנחת וא"כ י"ל דמש"ה בעי' ג"כ נפיחה כדי לברר שהעביר בנחת ולא בכח. ואם לא נפח אפשר דטריפה ואפ"ה מועיל הבדיקה גם לדעת הט"ז משום דהבדיקה אינה רק לברר על מה שהעביר הדיבוק שהי' כדין. ולהא לא חיישינן תו שמא גם ההעברה גם הבדיקה לא היו כדין. וכעין מ"ש בשם השמ"ח. וזה נכון מאוד בס"ד. ובאמת דמה שהביא מעכ"ת בשם הפרמ"ג להכשיר בבשר בלוי אם א"א לנפוח לא מצאתי כן בדברי הפרמ"ג רק דבסי' ל"ה ס"ק י"ד הקשה על התב"ש שכתב דהנפיחה מעכבת וסיים בצ"ע לדינא אבל לא מלאו לבו לחלוק על התב"ש וכבר ישבתי קושי' הפרמ"ג בס"ד. ועי' בפרמ"ג במ"ז סי' ל"ט ס"ק כ"ד. גם מה שהביא מעכ"ת בשם הלב"ש להכשיר בא"א לנפוח. במח"כ לא נמצא כן בדבריו הרי בכללי תר"ל אות מ"ז כתב דראשי האונות המובלעות בשומן היינו מעשה דרינוס ובסי' ל"ה אות מ"ב גבי מעשה דרינוס הוסיף על דברי התב"ש בפנים וכתב והיכא דלא נפחוה טרפה הבהמה מספק ובלב"ש שם ס"ק פ"ו הביא בשם המ"ז דצ"ע לדינא אם הבדיקה מעכב בדיעבד. וע"ע בלב"ש סי' ל"ח ס"ק ע' בסופו שהביא דברי המ"ז הנ"ל ולא הסכים בא"א לנפוח רק בקליפות או ווארצלין אבל בבשר בלוי ובמעשה דרינוס אדרבה משמע מדבריו שם דהנפיחה מעכבת. וה"ה באונא המובלעת בשומן דדמי למעשה דרינוס וכמ"ש. סוף דבר לא מצאתי לאחד מן האחרונים שיכשיר בנ"ד בדיעבד בא"א לנפוח זולת מה שהביא מעכ"ת בשם ספר ראש אפרים והספר הזה אינו תחת ידי. ולדעתי קשה להתיר בזה ולרב חולשתי אקצר. דברי ידידו:
<b>סי'</b> <b>כה</b>
<b>ב"ה</b> <b>ער"ח</b> <b>ניסן</b> <b>תרכ"ה</b> <b>לבוב</b><b>.</b> בין גאולה לגאולה רוח וצהלה אל כבוד ידידי הרב החריף השנון המופלג בחורה ויראה המפורסים לשבח מוה'
<b>דוב</b>
<b>בעריש</b> נ"י.
<b>מכתב</b> שאלתו הגיעני ביום ש"ק ולקחתי היום מועד לעיין בדבריו. ותורף שאלתו היא בישראל שקנה פרה מנכרי והיתה מבכרת והקנין הי' רק במעות לבד והקונה לא נתן כל המעות במזומנים רק נתן מקצת המעות במזומן והנשאר היה הנכרי המוכר חייב בהפראפינאצי' והישראל הקונה הוא נאמן בהפארפינאצי' והתנה עם הנכרי המוכר שיחזיק הפרה אצלו ד' שבועות ואחרי ככלות הארבעה שבועות שיקח הפרה מן הנכרי אזי יתן הקונה יתר דמי מכירת הפרה להפראפינאצי' וימחוק החוב שלו. ובאמת שהאיש הקונה הוא שותף במקצת בהפראפינאצי' רק שהנכרי המוכר לא ידע מזה ובמשך הד' שבועות בעוד הפרה אצל הנכרי ילדה זכר ושאל מעכ"ת אם יש על הולד קדושת בכור:
<b>והנה</b> כבר נודע מחלוקת רש"י ור"ת אם בנכרי משיכה קונה או כסף ואנו בעניותינו מידי ספקא לא נפקא ומה"ט כתב הש"ך בסי' ש"ך סק"ח שאם קנה ישראל פרה מעכו"ם בין שקנה בכסף בין שקנה במשיכה חייבת בבכורה מספיקא. ובאמת שלכאורה הי' מקום לומר דנוקמא הפרה בחזקת מ"ק כמו בכל ספק במכירה ועד כאן לא כתבו המרדכי בפ' הזהב והטור בסי' ש"ך דבעי' תרווייהו כסף ומשיכה לאפקועי מקדושת בכורה רק היכא שהישראל מוכר לנכרי דבחזקת ישראל קיימא וחייבת בבכורה מספק ומש"ה בעינן שני הקנינים כדי לצאת מכל ספק ואז דוקא פטורה מן הבכורה אבל אם הנכרי מוכר לישראל בזה אפשר שאם הי' קנין אחד לבד כסף או משיכה פטור מן הבכורה משום חזקת מ"ק. איברא שהדבר מבואר בשטמ"ק סוף פ"ק דכתובות דבעכו"ם לא שייך חזקת מ"ק ועי' שם היטב ועי' בהה"מ פט"ו מא"ב הל' כ"ו. אמנם כיון דעכ"פ אין לשניהם חזקה לא להנכרי המוכר דאין לו חזקת מ"ק וגם לא לישראל הקונה א"כ דינא הוא דיחלוקו ואף לרבנן דפליגו אסומכוס. ועי' ברש"י ותוס יבמות דף ל"ז ע"ב ובתוס' ב"ק דף ט' ע"א ד"ה הילכך ובכ"ד. וא"כ הוי יד נכרי באמצע ופטור מן הבכורה אם (קנה) [מכר] הנכרי בכסף לחוד. ובאמת כי לא מלאני לבי לחלוק על הש"ך ח"ו זולת שמצאתי ראי' ברורה לדברי מהא שכתבו התוס' בבכורות דף י"ג ע"א ד"ה הלוקח דלהכי איצטריך למימר קנה וחייבת בבכורה דאי לא קאמר רק קנה הו"א דקנה מספק או מדרבנן קמ"ל דקנה קנין גמור ע"ש מדבריהם מבואר להדיא שאם לא קנה הישראל רק מספק הי' פטור מן הבכורה ורק משום דקנה הישראל קנין גמור מש"ה חייבת בבכורה. ואף שהתוס' בע"ז דף ע"א כתבו שישראל הרוצה להפקיע מן הבכורה צריך להקנות להנכרי בכסף וגם במשיכה כדי לחוש לשני הדיעות רש"י ור"ת אם כן משמע דבספק קנין חייבת בבכורה ובע"כ כמו שכתבתי דבישראל המוכר לנכרי דיש להישראל חזקת מ"ק בזה אם לא עשה הנכרי רק קנין אחד מוקמינן אותה בחזקת הישראל וחייבת בבכורה ומש"ה הצריכו התוס' בע"ז לעשות שני הקנינים אבל בש"ס בכורות דמיירי בנכרי המוכר לישראל דל"ל להנכרי חזקת מ"ק כמ"ש בשם הקדמונים בזה אם קנה הישראל מספק פטור מן הבכורה כיון דליכא חזקה לחד מינייהו הוי דינא דחולקין וכמ"ש והוי יד נכרי באמצע ומש"ה איצטריך לאשמועינן דחייבת בבכורה משום דר"ל סובר דנכרי בכסף והוי קנין ודאי. על כ"פ בין אם כוונת התוס' מטעם שכתבתי או מטעם אחר עכ"פ מבואר מדברי התוס' להדיא שאם קנה הישראל מספק פטורה מן הבכורה וא"כ לדידן מלבד שכל הפוסקים פסקו כהר"ת אלא גם אם באנו לחוש לדעת רש"י ולומר דהוי ספק היכא שקנה הישראל מספק פטורה מן הבכורה וכמ"ש התוס'. ובזה מיושב קושית הב"ח והמעדני יו"ט רפ"ב דבכורות על סתירת דברי הרא"ש ולפמ"ש לק"מ ודו"ק. ומ"ש מעכ"ת דקנין הכסף שנתן הישראל אינו מועיל לגבי הולד משום דהוי דבר שלא בא לעולם והביא ראיה ממה שכתב המחבר בסי' ש"ך או יקנה לו האם כדי להקנות חלק בעובר משמע דוקא במפרש להקנות העובר אבל לא בסתמא. במחכ"ת שגג שגגה גדולה דאם אינו מקנה רק העובר לחוד זה הוי דבר שלא בא לעולם וצריך להקנות בפירוש האם לעוברה אבל אם מכר לו גוף האם א"כ פשיטא דקנה אותה לגמרי ואם ילדה אח"כ הוי הולד ללוקח וזה פשוט ומבואר וע"כ לא איפלגו בש"ע חו"מ סי' ר"כ סעי' י"א רק במוכר פרה סתם והיתה מעוברת אם דעתו למכור גם הולד או לא וגם שם קיי"ל כהרמ"א שהולד מכור אבל אם ידענו בבירור שמוכר הפרה עם הולד פשיטא שהולד מכור ולא הוי דבר שלא בא לעולם כיון שמכר גם האם. ועי' בש"ס דב"מ דף ק' ע"א וזה פשוט מאוד:
<b>והנה</b> המג"א בסי' תמ"ח הביא בשם תשו' משאת בנימין לענין מכירת חמץ דאזלינן בתר דיניהם והמג"א שם דחה דבריו מהא דאמרינן פ"ב דבכורות עכו"ם שנתן מעות לישראל בדיניהן קנה וכו' מאי בדיניהן בדיניהן שפסקה להן תורה משמע דדיני עכו"ם לא מהני ע"ש. ובאמת שלכאורה ראיית המג"א אינו מובן שהרי ידוע מ"ש הר"ן ריש פסחים דמה שאמרה תורה תשביתו יכול להתקיים באחד משני דברים אם בביטול או בבדיקה ובביעור אלא מפני שביטול זה תלוי במחשבתן של בני אדם ואין דעותיהן שוות ואפשר שיקלו בכך ולא יוציאנו מלבן לגמרי ראו חכמים להחמיר שלא יספיק הביטול והצריכו בדיקה וביעור וכו' ע"ש וא"כ כל שבדיניהם קנה הנכרי את החמץ א"כ תו מועיל הביטול לחוד דשוב אין לחוש שמא לא יבטל הישראל בלב שלם כיון שגם בדין יכול הנכרי להוציא החמץ מידו א"כ מסתמא מסתלק ממנו הישראל ומועיל הביטול. ומה ראי' מביא המג"א מבכור דשם בעינן קנין גמור ומש"ה לא מהני מה שקנה הנכרי בדיניהם משא"כ בחמץ דסגי בביטול א"כ שפיר מועיל הקנין שקנה בדיניהם כיון שעכ"פ ע"י קנין כזה הי' הביטול בלב שלם וכמ"ש. אמנם י"ל דהרי התוס' בפסחים הקשו אמאי אמרי' אבל אתה רואה של גבוה נימא הואיל ואי בעי פריק לה וכתבו דא"כ הי' קונה אותו דאטו נחשוב חמץ של אחרים כשלו הואיל אי בעי קני לה יעו"ש דף מ"ו ע"ב ד"ה הואיל. וא"כ כיון שע"פ ד"ת לא קנה הנכרי החמץ אף שקנה אותו בדיניהם מ"מ יש לומר הואיל אי בעי מפייס את הנכרי בדמים שלא יטול את החמץ הוי כשלו ועובר בב"י ותו אין לומר דאטו נחשוב חמץ של אחרים כשלו מטעם הואיל כיון דבאמת החמץ הוא בדין תורה של הישראל. והמ"א הביא ראי' מבכורות דקנין של דיניהם אינו מועיל לענין בכור וחשיב עדיין של הישראל אף שקנה אותו הנכרי בדיניהם וכיון שחשוב כשל ישראל ממילא גם גבי חמץ אינו מועיל מטעם הואיל ודו"ק:
<b>ובזה</b> יש מקים ליישב קושית התוס' בבכורות הנז' דאמאי צריך למימר וחייבת בבכורה דכיון דקאמר קנה פשיטא דחייבת בבכורה דהנה הגאון בעל טורי אבן במס' ר"ה דנ"ג ע"א נסתפק בבהמת הפקר אם חייבת בבכורה ע"ש. אמנם הגאון בעל חתם סופר חיו"ד סי' שט"ז כתב שנעלם ממנו תוספתא מפורשת בהמת מדבר וכו' פטורה מן הבכורה ע"ש:
<b>והנה</b> בש"ס ב"ב דף נ"ד ע"ב אמרי' נכסי עכו"ם הרי הן כמדבר וכל המחזיק בהן זכה בהן מ"ט נכרי מכי שקיל זוזי איסתלק יעו"ש וגם במטלטלין הדין כן למאן דס"ל דמשיכה בנכרי קונה דמכי שקיל הנכרי המעות איסתלק לי' והישראל לא קנה עד דמשיך ואם קדם אחר וזכה קודם המשיכה זכה האחר כמ"ש הש"ך סי' קצ"ד ס"ק ד' וא"כ מיושב קושי' התוס' הנז' דאי לא קתני רק קנה הו"א דקנה אותו בדיניהם דידוע שבדיניהן כסף קונה וכמו שהקשה באמת המג"א דלוקמא בהכי וקמ"ל כאן דקנה את הפרה בכסף בדיניהם אם משך אח"כ זכה בה כזוכה מן ההפקר כיון דנכרי איסתלק משעת לקיחת המעות ואם קדם ישראל אחר וזכה בה קנה זה האחר כמ"ש הש"ך הנ"ל וממילא אם ילדה הפרה קודם משיכת הישראל פטורה מן הבכורה כדין בהמת הפקר כמבואר בתוספתא הנ"ל דפטורה מן הבכורה ומש"ה איצטריך לאשמועינן דחייבת בבכורה משום דגם בד"ת כסף קונה בנכרי והוי קנין גמור גם בדינינו ודוק היטב:
<b>ומעתה</b> יש מקום עיון לכאורה אהא שהצריכו הקדמוני' לצאת ידי כל הספיקות של רש"י ור"ת ומש"ה הרוצה להפקיע קדושת הבכור צריך כסף ומשיכה הרי המ"ב כתב כיון שבדיניהם מועיל קנין כסף מהני גם כן להפקיע קדושת בכורה ואף שהמג"א כ' דקנין שבדיניהם אינו מועיל לענין ד"ת מ"מ כיון שעכ"פ בדיניהם זכה הנכרי א"כ מסתלק הישראל מן הפרה שהרי יודע שהנכרי יזכה בדיניהם ולא גרע מבהמת הפקר שפטורה מבכורה. והנ"ל בזה דהנה בפסחים דף ו' ע"א הקשו אהא דאמרו התם דבהמת ארנונא היכא דמצי מסלק לי' לנכרי בזוזי חייבת בבכורה ובפ' א"נ אמרינן גבי המקבל צאן ברזל מן הנכרים דהולדות פטורים מן הבכורה אע"ג דמצי לסלק להנכרי בזוזי ותרצו דשאני התם שמתחילה היתה הבהמה של הנכרי וכיון דאי בעי זוזי ולא משכח שקיל בהמה לא נפקא מרשותי' אבל כשהבהמה היא של ישראל ומצי מסלק לי' לנכרי לא נכנסה לרשותו ע"ש. וא"כ כיון דעיקר הבהמה הי' של ישראל לא מועיל מה שקנה הנכרי בדיניהם:
<b>סי'</b> <b>כו</b> ב"ה יום ד' ז' שבט תרל"ו לפ"ק לבוב:
יחי צלח שלו ושמח כבוד ידיד נפשי ולבי הרב הגאון החריף ובקי המפורסים ערוגת הבושם יקר הערך צח השכל ונקי הרעיון כקש"ת מוה' עוזר צאזמיר נ"י:
<b>מה</b> נכבד היום בהגלות נגלות אלי מכתב יקרתו התענגתי מאוד להתבשר משלומו ושלום תורתו. ד' יחלימהו ויחזקהו ויהי בריא אולם לעבוד את ד' כל ימי עולם. והנה ענותו תרבני לבקש ממני לחוות דעתי העני' בדבר שני שאלות ומר לא לגמרא דידי ולא לסברא דידי צריך בכ"ז מהרתי בא היום לעיין בדבריו הנחמדים ולעזרת החונן לאדם דעת אצפה ישים בפי דבר אמת לאסוקי שמעתתא אליבא דהלכתא:
<b>והנה</b> שאלתו הראשונה היא שכתבו השו"ב דק' באלטא שקבלו על עצמם לקיים פקודת הבע"ב דשם שלא ללמד את האומנות שו"ב והשחזת הסכין לר' אברהם בר' ישראל שו"ב ולכן קבלנו עלינו את פקודתם היינו שלא ליסע שום אחד מאתנו הח"מ עם ר' אברהם לבית השחיטה ואפי' כשתהי' השבוע של אביו ר' ישראל שו"ב ויסע עמו בנו ר"א לבית השחיטה אסור לנו שנסע עמו ובאם שיעבור א' מאתנו הח"מ על פקודה זו אזי תהי' שחיטת ידו כקרבן. כ"ז קבלנו עלינו הח"מ בנדר גמור על דעת הבעה"ב ולא יועיל לזה שום התרה בלי רשיון השלשה שוחטים עם השני ב"ב פלוני ופלוני וע"ז חתמו הג' שוחטים. ואח"כ נסע ר"א הנ"ל לטאלטשין ולמד שם אומנות שו"ב והשחזת הסכין עצהיו"ט ויש לו הודאה שראוי לשחוט ולבדוק ככל השו"ב המובהקים. ובבואו בחזרה לבאלטא נסעו עמו השו"ב הרבה פעמים לבית השחיטה והבעה"ב דק' באלטא צועקים לאמור שהשו"ב עברו על הנדר ושחיטתם אסורה. ומעכת"ה העמיק הרחיב הדבור בזה ויבואר לפנינו ברצות ד':
<b>פתח</b> דברו יאירו להתיר מטעם דהקבלה בלשון שלא ליסע לביה"ש הוא לשון איסור גברא והוי נדר שאמרו בלשון שבועה דלא מהני לדעה הראשונה בסי' ר"ו. וגם לדעת הרמב"ן דנדר שאמרו בלשון שבועה מועיל מטעם יד מ"מ כיון דהוי יד לנדר אינו חל מה"ת על דבר שאין בו ממש והשיג על הח"ס בתשו' סי' ר"כ שכתב דהוי יד לשבועה. ומעכת"ה הביא ראי' לדבריו מתשו' הרמב"ן שהביא הבדה"ב סי' ר"ו שם. והופיע רוה"ק בבית מדרשו של מעכת"ה כי מבואר להדיא כן בשו"ת נו"ב מהד"ת סי' קמ"ה ע"ש. ובאמת שלפענ"ד הדבר מוכרח לומר כן דלכאורה קשה לשיטת הרמב"ן וסייעתו דנדר שאמרו בלשון שבועה או להיפך מועיל מהא דאמרי' בש"ס שבועות דף כ' ע"א איסרי' דאיסר הטילו הכתוב בין נדר לשבועה הוציאו בלשון נדר נדר בלשון שבועה שבועה ועי' ברש"י שם. וקשה למאי ענין הטילו הכתוב לאיסר בין נדר לשבועה הא בלא"ה אף אם הי' איסר רק שבועה לחוד מועיל ג"כ אם אמרו בלשון נדר וכן להיפך לדעת הרמב"ן. ודוחק לומר דכאן באיסר אם אמרו בלשון הנדר הוי נדר גמור משא"כ בשבועה שאמרו בלשון נדר אינו מועיל רק מטעם יד דהרי באמת אין שום חילוק בין יד לעיקר הנדר אלא ע"כ דשבועה שאמרו בלשון נדר הוי יד לשבועה וא"כ אם הי' על איסר דין שבועה אם אמרו בלשון נדר הי' עליו דין שבועה ולכן הטילו הכתוב לאיסר בין נדר לשבועה דאם הוציאו בלשון נדר הוי נדר. וכיון דמוכח דשבועה שאמר בלשון נדר הוי יד לשבועה ממילא דנדר בלשון שבועה הוי יד לנדר וא"כ אינו חל מה"ת על דבר שאין בו ממש. וזה ברור לפענ"ד וגם מדברי הר"ן ריש נדרים ד"ב ע"ב ומדברי הר"ן בשבועות פ"ג גבי הא דאמר ישיבת סוכה עלי מוכח שלא כדברי הח"ס:
<b>ובהיותי</b> מעיין בזה ראיתי שמחלוקת הקדמונים בנדר שאמרו בלשון שבועה אי מהני אי לא תליא במחלוקת שבירושלמי פ"א הל' א' אי קיי"ל כר' יודן ור"מ דלא מהני או קי"ל כר' יוסי. ונפלאתי מאוד שלפי הגירסא לפנינו בירושלמי ס"ל לר' יודן בנדרים אסור ובשבועות מותר וכן הביא הרמב"ן בהל' נדרים בשם ר' יודן. ולא ראיתי לאחד מן הראשונים שיחמיר בנדר בלשון שבועה יותר משבועה בלשון נדר והרי כל הטעם של הפוסקים דלא מהני לא נדר בלשון שבועה ולא שבועה בל"נ הוא משום דקיי"ל כר' יודן ור"מ דהוו רבים נגד ר' יוסי וא"כ בנדר שאמרו בלשון שבועה אדרבה ס"ל לר' יודן ור"י לאיסורא והו"ל למיפסק כוותי' דהוו רבים נגד ר"מ. ולא די לנו הצער הזה אלא שראיתי להב"י ס"ס רל"ט שכתב דאע"ג דאין נדר בלשון שבועה מ"מ ישנה לשבועה בלשון נדר וכ"כ הש"ך שם בס"ק י"ז וכן נראה מדברי המחבר שם סעי' י"א וזה תימה גדולה דבירושלמי הנ"ל מבואר להדיא בהיפוך. והנראה לע"ד בזה אחרי אשר נדקדק להבין סברת ר' יודן בירושלמי דס"ל דנדר שאמרו בלשון שבועה מהני ושבועה בל"נ לא מהני ומה סברא יש לחלק בזה. דהנה הר"ן בנדרים דף י"ח ע"א הביא בשם ר' יודן בירושלמי שאם אסר עליו ככר וחזר ונשבע עליו מכיון שהזכיר עליו שבועה כנבלה היא מכאן ואילך כמיחל שבועות על האיסורין ואין שבועות חלות על האיסורין. וביאר הר"ן שם דבריו דאם הזכיר שבועה ואח"כ נדר מש"ה חייל הנדר משום שמקודם לא היה עליו רק איסור גברא ע"י השבועה וכשנדר אח"כ ניתוסף עליו איסור חפצ' שלא היה מקודם ומש"ה חייל מה שאין כן כשנדר מקודם ליכא למימר דליחול איסור גברא דשבועה על איסור חפצ' דנדר משום דבנדרים כי היכי דאית בהו איסור חפצא איסור גברא נמי אית בהו וכו' הלכך אין מקום לשבועה שתחול על הנדרים עכ"ל הר"ן. ומדבריו למדנו דס"ל לר' יודן דבנדרים אע"ג דהוי איסור חפצא מ"מ איסור גברא נמי אית בהו ומש"ה חלין נדרים על שבועות דהוי איסור מוסיף משא"כ להיפך ומעתה י"ל דמש"ה ס"ל לר' יודן דנדר שאמרו בל"ש מהני ולא שבועה בלשון נדר משום דלטעמיה אזיל דס"ל דנדר יש בו איסור חפצא וגם איסור גברא וא"כ בין אם אמר קונם ככר זה עלי או קונם שלא אוכל ככר זו שניהם לשון נדר הם מכיון דיש בנדר איסור חפצא וגם איסור גברא מה שא"כ בשבועה שאין בה רק איסור גברא לחוד לא מהני אם אמרו בלשון נדר דהיינו אכילת ככר זה עלי בשבועה משום דבשבוע' ליכא איסור חפצ' כלל. כנ"ל לבאר סברת ר' יודן בירושלמי ומעתה לפי מה דס"ל לרוב הפוסקים דנדר אינו חל על שבועה כמבואר בש"ע סי' רט"ו סעי' ה' אלמא דבנדר ליכא [אלא] איסור חפצא ולא איסור גברא ומש"ה לא הוי איסור מוסיף ואינו חל על שבועה. ועי' ש"ך שם סקי"ב תו אין לחלק בין נדר שאמר בל"ש או שבועה בלשון נדר ומש"ה הביאו בשם ר' יודן בירושלמי דבשניהם לא מהני והיינו משום דכיון דחזינן דר' יודן ס"ל דשבועה בלשון נדר לא מהני אם כן ממילא לדידן גם נדר בל"ש לא מהני ואף שבאמת ר' יודן גופי' ס"ל דנדר בל"ש מהני משום דס"ל דבנדר איכא נמי איסור גברא אבל אנן לא קי"ל הכין וכמ"ש. ואדרבא מסתבר לי' להב"י דשבועה בל"נ מועיל יותר וכמ"ש הרא"ש והטור גבי ישיבת סוכה עלי שבועה ע"ש ודו"ק. עכ"פ בגוף הדבר יפה כתב מעכת"ה דגם לדעת הרמב"ן וסייעתו דנדר שאמרו בל"ש מועיל מטעם יד היינו דהוי יד לנדר ודלא כמ"ש הגאון:
בעל ח"ס וכמו שהוכחתי לעיל וכ"כ בנו"ב מהד"ת סי' קמ"ה וממילא אינו חל על דבר שאין בו ממש רק מדרבנן ובמקום קצת מצוה גם בעד"ר מתירין וכמ"ש הנו"ב שם ומבואר בש"ע סי' רכ"ח סעי' כ"א בהג"ה דבשביל פרנסה הוי דבר מצוה א"כ גם כאן איכא מצוה שלא לקפח פרנסת השו"ב. וגם במה שנכתב הכתב בלשון עבר קבלנו על עצמנו אם השו"ב אומרים שלא קבלו עליהם מקודם אין בהכתב ממש כמ"ש ביו"ד סי' רל"ב סעי' י"ב ברמ"א ובח"מ סי' ע"ג סע"ו וכ"כ בנו"ב מהד"ק חיו"ד סי' ס"ז ובמהד"ת סי' קמ"ה שאין בזה שום שבוע ה ונדר רק כתב הודאה שהודו שקבלו כן על עצמם מכבר ואם באמת לא קבלו מקודם הכתב בטל וז"פ:
<b>ובמה</b> שנכתב בהכתב ובאם שיעבור אחד מאתנו על פקודה הנ"ל אזי תהי' שחיטת ידו כקרבן כאשר נדקדק היטב בלשון הכתב נראה שפקודת הבע"ב על השו"ב הי' שלא ללמד לר' אברהם אומנות השו"ב ולכן קבלו עליהם השו"ב שלא ליסע עם ר' אברהם לבית השחיטה ואם יעברו על הפקודה הנ"ל דהיינו שילמדו אותו אומנות השו"ב יאסר שחיטתם כקרבן. והנה בדבר הקבלה כבר כתבתי שאין בו ממש. וגם במה שאסרו שחיטתם כקרבן גם כן אין חשש שהרי לא אסרו שחיטתם רק אם יעברו על פקודת הבע"ב והיינו שילמדו אותו אומנות השו"ב והרי הם לא למדו את ר' אברהם שכבר למד אומנותו בטאלטשין והביא משם כתב הודאה כאחד השו"ב המובהקים. ובאמת שגם בלשון הקבלה שקבלו ע"ע שלא ליסע אתו הי' מקום לומר שלא היה כוונתם לאסור הנסיעה רק שלא ללמדו האומנות שהרי הבעה"ב לא בקשו יותר מהשו"ב רק שלא ללמדו. ודמיא הא מילתא להא דאמרינן בנדרים דף כ"א ע"א הי' מסרב בחבירו שיאכל אצלו וא"ל קונם ביתך שאני נכנס טיפת צונן שאני טועם מותר ליכנס לביתו ולשתות הימנו צונן שלא נתכוין זה אלא לשם אכילה ושתיה הרי מבואר שאף שאסר עליו בפירוש ליכנס לביתו ולשתות צונן מ"מ כיון שזה הי' תשובה על מה שביקש ממנו חבירו שיאכל אצלו אמרי' שמסתמא לא הי' כוונתו רק לאכילה ושתיה. וא"כ גם בנ"ד הגם שאסרו השו"ב בפירוש שלא ליסע עמו לביה"ש מ"מ כיון שזה הי' תשובה על מה שביקשו הבע"ב שלא ללמדו אומנות השו"ב אמרינן דכוונת השו"ב הוא שלא ליסע עמו ללמדו. אלא שמדברי הרמ"א בסי' רי"ח סעי' א' משמע שהנודר לטובת חבירו לא אמרי' הכי רק אזלינן בתר לשון הנדר. אמנם בתשו' מהרי"ט ח"ב חיו"ד סי' כ"ב משמע שגם בנודר לטובת חבירו אזלי' בתר כוונת הנודר יעו"ש. אבל כל זה הוא לענין מה שקבלו שלא ליסע עמו לביה"ש אבל במה שאסרו שחיטתם כקרבן הרי נכתב בפירוש שהאיסור חל אה יעברו על הפקודה והרי פקודת הבע"ב לא היתה רק שלא ילמדו אותו אומנות השו"ב ובנ"ד הם לא למדוהו מעולם כי הוא למד ושנה בטאלטשין ונעשה שם שו"ב מובהק כאחד מהם. ומלבד אשר לדעתי העני' הדברים ברורים כשמש דהשו"ב לא עברו על פקודת הבע"ב אלא אף אם ירצה אחד להתעקש ולומר שגם אחר שלמד ר' אברהם הל' שו"ב במקום אחר אסור להשו"ב ליסע עמו לביה"ש מ"מ אין הנדר חל. דהנה בהא דתנן בנדרים דף כ"ה ע"ב נדרי שגגות וכו' שאני אוכל ושאני שותה ושכח ואכל ושתה כתב הר"ן שאם הוא שוגג בשעה שהנדר ראוי לחול כגון שאמר קונם עלי ככר זה אם אני אוכל היום ושכח ואכל דכיון דנדרא באכילה חייל והאי שעתא הו"ל שוגג לא חייל נדרא כלל ע"ש והכי קי"ל בסי' רל"ב וסי' רל"ט. ובגמר' שם אמרי' היכי דמי שבועת שגגות כגון שבועתא דהכי אמר רב ועי' בר"ן שם. ואם כן בנ"ד שכתבו אם יעברו על הפקודה תהי' שחיטת ידו כקרבן א"כ עיקר חלות הנדר הוא בשעה שעברו על הדיבור כדין כל תנאי דאם שהוא כלאחר כמבואר בש"ס גיטין וקדושין בכ"ד וא"כ אם השוחטים אומרים שכוונתם לא <big>חית</big> הי' רק שלא ללמדו מתחילה ולא אחר שכבר למד אומנות השו"ב בטאלטשין. מלבד מ"ש דדינא קאמרי אלא גם בשנאמר דטעו בזה מ"מ מאחר שהיו מוטעים בשעה שהנדר ראוי לחול דהיינו בשעה שנסעו עמו לבית השחיטה הוי נדרי שגגות וכמ"ש:
<b>הן</b> אמת דלפ"ז קשה הא דאמרינן בש"ס נדרים דף צ' ע"א בההוא גברא דאסר הנאת העולם אי נסיב איתתא כי לא תנינא הלכתא אתא ר"א ב"ר הונא ושבשי' ואנסביה איתתא ושרקי' טינא ואח"כ התירו לו הנדר ע"ש היטב בגמ'. ולפי דברי הר"ן והש"ע הנ"ל מאחר דשבשי' והטעהו שלא יאסרו הנאות עולם עליו ע"י הנשואין אם כן בשעה שהי' הנדר ראוי לחול דהיינו בשעת הנשואין היה מוטעה א"כ לא חל הנדר כלל דהוי נדרי שגגות וא"צ התרה כלל. וזה תימה גדולה לכאורה. ולפי ענ"ד נראה לומר בזה דבר חדש דהנה בהך דאמרי' פ"ג דשבועות דאם אמר קונם עלי ככר זו אם אוכל זו דאם אכלי' לאיסורא והדר אכלה לתנאה תליא בפלוגתא דהתראת ספק והקשה הר"ן דמכאן משמע דאיסורא קעביד ולמ"ד התראות ספק שמה התראה חייב מלקות ואמאי הא כל מי שאוסר עצמו בדבר פלוני אם יעשה כך אין האיסור מתחיל אלא לאחר שיעשה אותו דבר אבל קודם לכן אין האיסור חל עליו כלל אפי' נתקיים התנאי אח"כ וכדאמרי' פ' ואלו נדרים דאם אמרה קונם פירות העולם עלי אם ארחץ ואכלה פירות ואח"כ רחצה לא עשתה איסור. ותירץ הר"ן דכי אמרינן דאכילת האיסור קודם לתנאי שרי הנ"מ בדבר הנמשך קודם התנאי ואחר התנאי כגון ההיא דנדרים דאמרי' שלא כוונה לאסור אלא פירות שתאכל אחר שתרחץ לפי שאפילו אם הי' דעתה שתהי' מותרת בפירות קודם רחיצה מ"מ עדיין יש מקום לנדר לחול שתהא אסורה בפירות אחר שתרחץ אבל זה שלא נשבע אלא על דבר אחד אם תאמר שלא נאסר אלא לאחר שיתקיים תנאו נמצא שיהא אפשר שיתקיים תנאו ולא יחול נדרו כלל דהיינו אם נאכל איסור ראשון הלכך אמדינן לדעתיה ששבועתו היתה שכל זמן שיתקיים תנאו ואפי' בסוף יחול נדרו עכ"ל הר"ן וצריך לבאר לפ"ד הא דפריך הגמ' לעיל דף ט"ו ע"א לרב יהודה דס"ל בתנאה לא מזדהר מהא דתנן שאת נהנית לי' עד החג אם תלכי לבית אביך עד הפסח הלכה לפני הפסח אסורה בהנאתו עד החג הלכה אסורה לא הלכה לא וקשיא לרב יהודא דאפי' לא הלכה תהא אסורה בהנאתו קודם הפסח שמא תלך עד הפסח דבתנאה לא מזדהר ע"ש בגמ'. ולפ"ד הר"ן הנז' לא פריך מידי דהרי שם נמשך האיסור קודם הפסח ואחר הפסח עד החג ובכי ה"ג אמרי' שלא כיון לאסור רק משעה שיעבור על התנאי ואילך לסברת הר"ן הנ"ל וא"כ מאי פריך לר"י הא שפיר מותרת ליהנות ממנו קודם שתלך ואין לחוש שמא תלך אח"כ דהא בכה"ג לא חל האיסור הנאה רק משעת הליכה ואילך. והנראה לי בזה דהנה בתוס' נדרים שם דט"ו הקשו אהא שאת נהנית לי וכו' וכיון דמשועבד לה היכי מצי מדיר לה ותירצו דכיון שתולה הנדר בדבר שיכולה לקיים שפיר חל הנדר אף דמשועבד לה שהרי לא תלך לבית אבי' ולא תאסר. ומעתה זה דוקא אם נאמר שכוונתו הי' לאסור הנאתו למפרע דאז בשעת חלות הנדר לא הפקיע שעבודה עדיין דיכולה היא שלא לילך לבית אביה ומש"ה שפיר חל הנדר אבל אם נאמר דלא כוון לאסור הנאתו רק משעת הליכה ואילך א"כ לאחר שכבר עברה על התנאי א"א לנדר לחול כלל דאז הוי הפקעת שעבודה בברור. וא"כ דמי ממש למ"ש הר"ן דהיכא שלא נשבע רק על דבר אחד דאם נאמר שלא כוון לאסור כ"א לאחר שיתקיים התנאי אפשר שיבטל הנדר לגמרי דהיינו אם יאכל האיסור בתחילה הלכך אמרי' דמסתמא היתה כוונתו שיחול האיסור תיכף אף קודם שיתקיים התנאי. וא"כ גם כאן אם נאמר שכוונת הבעל היתה שלא תאסר בהנאתו רק לאחר שתלך לא יחול הנדר כלל משום דמפקע לה לשיעבודה הילכך אמרי' דכוונת הנודר הי' לאסור בהנאתו תיכף אם תלך אח"כ דתו אין כאן הפקעת השעבוד בשעת חלות הנדר דיכולה היא שלא לילך וא"כ שפיר פריך בש"ס דתהא אסורה להנות תיכף שמא תלך אח"כ. ודו"ק היטב:
<b>ומעתה</b> מיושב ג"כ קושיתי הראשונה דהנה בהאי דאסר הנאת העולם עליו אי נסיב איתתא כי לא תנינא הלכתא הקשה הרא"ש שם הא אי אפשר לו להיות בלא הנאת העולם והוי נדר שוא ותירץ דאפשר שלא ישא אשה ולא יאסר ע"ש. וא"כ ע"כ היתה כוונת הנודר שאם ישא אשה יאסר בהנאת העולם למפרע בשעת אמירת הנדר דאז לא הי' נדר שוא כי אז הי' בידו שלא ישא אשה ולא יאסר דאם נאמר שכוונתו הי' לאסור בהנאת העולם משעת הנשואין ואילך א"כ אז בשעת חלות הנדר נאסר בהנאת העולם בברור והוי נדר שוא ואינו חל כלל. והיכא שיתבטל הנדר לגמרי שפיר אמרינן שבודאי היתה כונתו לאסור למפרע וכמ"ש הר"ן בנשבע על דבר אחד. וא"כ מיושב שפיר מה שהקשיתי הא כיון דרב אחא הטעהו ושבשי' הוי נדרי שגגות וא"צ התרה כלל. מאחר שכבר הוכחתי דע"כ היתה כוונת הנודר לאסור בהנאת העולם למפרע בשעת אמירת הנדר ולא בשעת הנשואין וא"כ בשעה שנדר לא היה מוטעה כלל דכאן אין הנדר חל בשעת התנאי דאז הוי נדר שוא וכמ"ש. וע"כ שהנדר חל למפרע וכיון דאז לא הי' מוטעה לא הוי נדרי שגגות וצריך התרה משא"כ בקונם עלי ככר זה אם אוכל היום שכתבו הר"ן והש"ע דאם שגג ואכל אין הנדר כלל דש לא חל הנדר רק בשעת קיום התנאי ואם הי' קיום התנאי בשוגג הוי נדרי שגגות. וא"כ גם בנ"ד שהשו"ב אומרים דאחר שכבר למד ר' אברהם הלכות שחיטה בטאלטשין שוב אין לאסור להם ליסע עמו לביה"ש אף אם נאמר שטעו בזה מ"מ אם היו מוטעים בשעת חלות הנדר דהיינו בשעה שנסעו עמו לביה"ש הוי נדרי שגגות וא"צ התרה כלל. כנלפענ"ד ברור בעז"ה:
<b>עוד</b> יש מקום לבטל הנדר מטעם אחר שהרי כתבו ובאם שיעבור אחד מאתנו על פקודה זו אזי תהי' שחיטת ידו כקרבן. א"כ אף אם נאמר דכתיבה הוי כדבור וכהכרעת גדולי האחרונים מ"מ אם יאמר אדם בפיו מי שיעשה דבר פלוני יאסר באכילת חטין וכדומה ואח"כ עשה הוא בעצמו דבר פלוני לא מצאתי מבואר שזה מועיל לאסור דבעי' שיפרש בהדיא אם אעשה כן יאסור עלי דבר זה. ויש בזה לדון הרבה גם מטעם נדר שהותר מקצתו הותר כולו. ולגודל הטרדה לא ירשני הזמן להאריך בזה. עכ"פ נראה לפענ"ד ברור דמכל הלין טעמי אין כאן נדר כלל ולכל היותר יתירו להם להשו"ב ב"ד של שלשה ומותרים להיות שו"ב דק' באלטא כמקדם דברי ידידו הדו"ש וש"ת בלו"נ:
<b>סי'</b> <b>כז</b> ב"ה יום ה' ט"ו תמוז תר"מ לפ"ק. כפר בראטקאוויץ:
להרבני המופלג וירא ד' מוה' דוד שו"ב נ"י:
<b>מכתביו</b> הגיעני ויען כי אנכי יושב בכפר ואין בידי ספרים הנחוצים לזה וגם לא ידעתי האדרעס למע"כ לנכון לכן לא השבתי עד כה. עתה באתי להשיב ע"ד השאלה בשו"ב שנשבע להרב ליתן לו חלק שליש מהכנסת הכפרים ועבור זה יהי' הרב עומד לימינו שישאר שם שו"ב בהעיר. ואח"כ חזר ובא השו"ב הקדום והוכרח השו"ב הזה לעקור דירתו למקום אחר ואחר שנה יצא השו"ב הקדום וחזר זה השו"ב להעיר והתפשר שנית עם הרב ליתן לו א' רייניש לשבוע ולא נשבע שנית. ואחר איזה זמן הביאו לשם עוד שו"ב אחר ועתה אין ברצון השו"ב ליתן להרב חלקו כיון שנתמעט' פרנסתו. ונסתפק מע"ל אם חייב ליתן מחמת השבועה שנשבע בראשונה וראיתי לחכם אחד שרצה לפשוט דין זה מהא דקי"ל ביו"ד סי' רט"ז סעי' ד' בקונם לביתך שאני נכנס שאם מכרו לאחר מותר ואם חזר המודר וקנאו מן האחר אסור הרי שאע"ג דבשעה שנמכר הבית הי' מותר ליכנס בו ונתבטל הנדר מ"מ אם חזר וקנאו חזר הנדר למקומו א"כ גם בנ"ד אף דבשעה שעקר זה השו"ב דירתו בטל הנדר והי' פטור מליתן להרב כפי הפשר מ"מ אח"כ כשחזר ובא לשם חזר הנדר למקומו. ובאמת גוף הדין הגם שמבואר בש"ע שם בלי חולק ומקורו מתשו' הריב"ש שהביא הב"י שם מ"מ במחלוקת שנויה וכמו שאבאר. דהר"ן בנדרים דף כ"ח ע"ב בד"ה כתב הרשב"א כתב דאם אתא אחר ואפסקי' אע"פ שחזר והקנהו למוכר לא קנה לוקח וכן בפדאן אחרים אפי' חזר המקדיש וקנאן מן הפודה אין חוזרות וקדושות דהא אתא אחר ואפסקי' ע"ש היטב הרי שדעת הר"ן דכיון דבשעה שהי' ברשות אחר בטל ההקדש אף שחזר ובא לרשות המקדיש אין חוזרות וקדושות. ועי' במשנה למלך פ"ח מגירושין ה' י"א שנראה מדבריו דהרשב"א חולק על הריב"ש וס"ל דאם חזר וקנאו מותר. הן אמת שלפמ"ש המל"מ שם בדעת הריב"ש שאם קנה בית אחר ג"כ אסור המודר ליכנס בו דכל שהוא ביתך קאמר ליכא מדברי הריב"ש ראי' כלל לנ"ד וגם אין מחלוקת כלל בין הר"ן להריב"ש דשאני התם בנידון הריב"ש שמעולם לא נתבטל הנדר כלל דגם בשעה שנמכר הבית לאחר סוף סוף נאסר המודר ליכנס במקום דירת המדיר ואם חזר וקנה את הבית פשיטא דנאסר דלא גרע מקנה בית אחר. משא"כ בהקדיש נטיעות כיון דמיירי באומר נטיעות אלו כדתנן התם במתניתין וא"כ כשפדאן אחרים נתבטל הנדר לגמרי ומש"ה כתב הר"ן דאם אפסקי' אחר כשפדאן אף אם חזר המקדיש וקנאן מן הפודה אין חוזרות וקדושות. ולפ"ז בנ"ד כיון שלא נתחייב השו"ב רק חלק מהשחיטה שבאותה העיר א"כ בשעה שעקר דירתו אין כאן שבועה כלל גם אם חזר ובא אח"כ לאותה העיר אין השבועה חלה לדברי הכל. ומעתה יש לתמוה על מ"ש המל"מ פ"ח מנדרים הל' ל"ב בשם הראנ"ח בקונם שאיני נושא לפלונית שאביה רע שאם עשה תשובה מותר ואם אח"כ חזר לסורו חזר האיסור למקומו והביא ראי' מדברי הריב"ש הנ"ל שאם נמכר הבית לאחר וחזר וקנאו חזר האיסור למקומו ע"ש ולפמ"ש אין כאן ראיה כלל דהתם אף בשעה שהי' הבית ברשות אחר לא נתבטל הנדר כיון שנאסר עליו מקום דירת המדיר וכמ"ש המל"מ פ"ח מגירושין הל' י"א משא"כ בנדון הראנ"ח דבשעה שעשה האב תשובה נתבטל הנדר לגמרי א"כ אפשר שגם אם חזר לסורו אח"כ אינו חוזר ונאסר:
<b>ובזה</b> אמרתי ליישב דברי הש"ך סי' רכ"ח ס"ק כ"ו שהקשה לדעת הפוסקים דנדר של דבר איסור אין לו התרה אף בדיעבד א"כ מאי פריך הגמ' בכהן הנושא נשים בעבירה נודר ועובד יורד ומגרש וליחוש דלמא אזיל לגבי חכם ושרי לי' הא התם הי' נדר על דבר איסור ואינו מועיל התרת חכם ותירץ הש"ך דהתם אין הנדר על האשה פסולה רק שאוסר עליו פירות שבעולם אם ישא אשה פסולה א"כ היתר החכם הוא על הפירות ולא על דבר איסור ע"ש. ותמהו כולם דאכתי קשה דמנ"ל להש"ס להקשות דלמא מדירין אותו על הנאת אשה פסולה ושוב אינו מועיל ההיתר משום שהוא דבר איסור. ולפי מ"ש נכון דאם הנדר הוא על פירות אם ישא אשה פסולה א"כ אף אם מגרש את הפסולה לא נתבטל הנדר משום דלעולם יש חלות לאיסור הפירות אם יעבור עוד וישא אשה פסולה כמו כל נדר על תנאי. ובכל פעם שיעבור על התנאי וישא אשה פסולה יחול עליו הנדר אבל אם הנדר הוא שלא יהנה מאשתו פסולה א"כ בשעה שמגרשה ואין לו אשה פסולה נתבטל הנדר לגמרי ואף שיחזור אח"כ וישא אשה פסולה אינו חוזר ונאסר מכיון שנתבטל הנדר פעם א'. וכיון שהנדר הוא על איסור הפירות שאין זה דבר האיסור שפיר פריך בגמ' דלמא אזיל גבי חכם ושרי ליה:
ויש ליישב בזה קושית התוס' שם בסוגיין ד"ה ותני שעל גוף המשנה מצינן למימר דהנדר הוא אחר הגירושין ומדרינן לי' שלא ישא אשה פסולה ואותו הנדר לא נתבטל מעולם דלעולם יש עליו איסור קונם שלא ישא אשה פסולה וע"ז ל"ק דילמא אזיל גבי חכם ושרי לי' כיון דהנדר הוא על דבר איסור ואינו מותר אפי' בדיעבד וכמ"ש הש"ך ומש"ה הוצרך לאתויי הברייתא דנודר ועובד יורד ומגרש דמוכח שהנדר הוא קודם הגירושין וא"א להדירו שלא ישא אשה פסולה דהא העיקר שאנו רוצין הוא לאסור לו אותה האשה שכבר נשא וע"כ הנדר הוא שלא יהנה מאשתו פסולה א"כ כשמגרשה ואין לו אשה פסולה בטל הנדר ואם יחזור וישא אשה פסולה אינו חוזר ונאסר וכמש"ל וע"כ צריכין לאסור עליו פירות אם יהנה מאשה פסולה דבכה"ג מעולם לא נתבטל הנדר כדין נדר על תנאי וכיון דעיקר האיסור הוא על הפירות לא הוי דבר איסור שפיר פרכינן דלמא אזיל גבי חכם. ודו"ק היטב כי נכון הוא בס"ד:
<b>מיהו</b> לפמ"ש הש"ך בסי' רט"ז ס"ק י' דבקונם לביתך שאני נכנס אם קנה בית אחר מותר שלא היתה כוונתו אלא על הבית שהי' לו בשעת הנדר א"כ בשעה שמכר הבית ודר בבית אחר נתבטל הנדר לגמרי ואפ"ה אסור אם חזר וקנאו שפיר יש להוכיח דגם אם נתבטל הנדר חוזר ונאסר. אמנם כבר כתבתי שמדברי הר"ן בנדרים מוכח להיפך. וגם לפי מ"ש המל"מ פ"ח מנדרים שם לחלק בין היכא שהדבר אסור אינו בעולם להיכא שהנדר נתבטל א"כ נראה שבנ"ד כיון שהוכרח השו"ב לעקור דירתו דמי לתולה נדרו בדבר שנתבטל הנדר לגמרי ובכה"ג גם לדעת הריב"ש אינו חוזר ונאסר לפי סברת המשלמ"ל. ועוד דגם עתה כיון שבא עוד שו"ב להעיר פשיטא דאדעתא דהכי לא נשבע:
<b>עוד</b> נלפענ"ד בזה דהנה בחו"מ סי' ס' ס"ג איכא ב' דעות במתחייב לחבירו לזונו אם חל החיוב על כל ימי חייו או סגי לזונו שעה או שנה אחת וע"ש בסמ"ע וש"ך ס"ק ט"ז וא"כ בנ"ד מצד גוף החיוב שנתחייב השו"ב ליתן להרב א' רייניש לשבוע כיון שלא ביאר להדי' כל ימי חייו פשיטא דמצי השו"ב לומר קים לי כהרא"ש דסגי בשבוע אחת. ואף שהשו"ב נשבע ע"ז לקיים את החיוב שנתחייב מ"מ כיון שבטל החיוב לאחר שבוע ראשונה גם השבועה בטלה וכמבואר בחו"מ סי' ע"ג סעיף ז' בהג"ה דאם עברה שמיטה אף שנשבע לשלם פטור דכיון שבטל החיוב בטלה השבועה. ועי' בש"ך שם שהביא מחלוקת הפוסקי' בזה אם יכול לומר קים לי לאחר שנשבע. מכל הלין טעמי נראה לפענ"ד דהשו"ב פטור מליתן להרב מה שהבטיח. ומ"מ מבקש אנכי מהרב האב"ד שיסכים בהיתר השבועה כדין הנשבע לטובת חבירו אמנם גם אם לא יסכים הרב בהיתר השבועה ג"כ יכולין ג' ב"א להתיר להשו"ב השבועה ויודיעו להרב את ההיתר כיון שמדינא אין כאן שבועה כלל מטעמים שכתבתי. דברי ידידו (עי' לעיל סי' כ"ב)
<b>סי'</b>
<b>כח</b> ב"ה יום ב' צום השביעי תרל"ח לפ"ק לבוב:
תחל שנה וברכותי' לכבוד ידידי הרב החריף המופלג בתורה ויראה המפורסים לתהלה ותיק וחסיד כש"ת מוה' יחזקאל פרענקיל נ"י מו"ץ בק' הושאטין יע"א:
<b>מכתב</b> שאלתו הגיעני שהביאו לפניו קיבה ובתוכה יבלת וכנגדו סירכא מהקיבה יוצא לטרפש הכבד וכאשר נחתך היבלת עד עיקרו ושורשו ולא נשאר עוד רושם מהיבלת נשאר העור של הקיבה שלם ויפה בלי שום שינוי מראה רק שהי' קצת קשה במשמוש והורה מעכ"ת להתיר ואחד מחכמי עירו נחלק עליו וביקש מע"כ לחוות דעתי העני' בזה. הנה מה שהביא מעכ"ת בשם הגאון מהרש"ק ז"ל דבמחט תחוב מצד אחד וכנגדו נפוח דאם הבשר שלם ויפה בלי שינוי מראה כשר. כבר קדמו בזה בשו"ת שבות יעקב ח"ב סי' ס"ב ע"ש שכתב דהנפוח בא מחמת כאב נקיבת המחט מעבר השני ומעולם לא ניקב המחט מעבר לעבר ע"ש וא"כ גם בנ"ד יש לומר דמה שהבשר משמושו קשה בא מחמת היבלת כנודע שדרך המכה להתקשה סביב ואין כאן הוכחה שהי' נקב. ומשום הסירכא והיבלת אשר כנגדה ג"כ אין להטריף לדידן דנהגינן להכשיר סירכא בשאר איברים. ובאמת שדברי אא"ז הגאון בעל שערי אפרים צריכין באור במה שהטריף ביבלת נגד תחיבת פי מחט דהרי מבואר בסי' מ"ח דבניקב מצ"א וקורט דם מבחוץ בעינן דוקא שיהי' הקורט דם נגד פי המחט ממש ע"ש בב"י ובט"ז ס"ק י"ג ובש"ך ס"ק י"ז. והצ"צ חידש שגם בסירכא נגד פי המחט ג"כ טרפה דסירכא הוי כמו קורט דם. ומ"מ גם בסירכא בעינן שיהי' דוקא נגד פי המחט ואם רחוקה הסירכא מן נגד פי המחט אפילו פחות מרוחב קש כשרה דלא עדיפא מקורט דם. ועי' בפרמ"ג בשפ"ד ס"ק כ"ו. ומעתה כל זה בקורט דם או בסירכא שהם קטנים ודקים בשיעורם משא"כ ביבלת שדרכה להיות גדולה בשטחה. שהרי יבלת ושומא דבר אחד הוא דרש"י בפסחים ריש פ' אלו דברים פי' על יבלת וורואה בלע"ז וכן פירש"י ביבמות דף ק"כ על שומא וורואה בלע"ז ושומא דרכה להיות גדולה לפעמים עד כאיסר האיטלקי כמבואר בכתובות דף ע"ה. ולפי דברי אא"ז התב"ש בסי' ל"ד שיעור איסר גדול כמעט כמו סלע דהוא שליש טפח כמבואר בש"ע סי' ל' וא"כ לפי דברי אא"ז בעל ש"א חמיר טפי יבלת מן קורט דם המוזכר בגמ' לאיסור דבקו"ד לא מיטרפא אלא א"כ הוא נגד פי המחט ממש כמ"ש וביבלת שרחב בשטחו בכל מקום שהמחט כנגדו טרפה. וכעין קושיא זו הקשו בצ"צ סי' מ"ט ובדגול מרבבה סי' מ"ח לדעת הסוברים דבנמצא מחט מבפנים ולא נתחב ג"כ טרפה אם יש קו"ד מבחוץ יעו"ש. וכאשר עיינתי בשער אפרים ראיתי שמטעם סופו לנקוב קא מטריף שם דכיון דהבשר אשר נגד המחט יש בו יבלת דאינו בתכלית השלימות והמחט מעלה חלודה סביב סופו לנקוב. וכל זה לא שייך בנ"ד דליכא חלודה ולא מחט ואם נאמר דסירכא נגד יבלת טרפה יהא חמור יותר מן מחט נגד קו"ד דשם בעי' כנגדו ממש וביבלת שרחב מאוד יהי' טרפה בכל מקום שהסירכא כנגדו וזה ודאי לא מסתבר כלל וכמ"ש:
<b>עוד</b> מטעם אחר נראה להתיר בנ"ד דהנה בטוש"ע סי' ל"ג מבואר דדוקא בניקב ע"י מחט חיישינן שמא ניקב גם השני והבריא אבל בניקב מחמת חולי כל מקום שלא שלט שם החולי אין חוששין שמא ניקב שם. ע"ש בסעי' ד' בהג"ה ובט"ז ס"ק ו' וס"ק י"ח. ומעתה במחט נגד קורט דם או נגד סירכא ונגד יבלת שפיר יש לחוש שמא ניקב המחט גם לעבר השני והעלה שם קו"ד או סירכא ויבלת ואף שהבשר שלם ויפה מ"מ במחט חיישינן שמא הבריא. מה שא"כ בנ"ד דליכא מחט א"כ איך נאמר מחמת הסירכא והיבלת אשר כנגדו דבודאי ניקב כיון שבשר הקיבה שלם ויפה בלי שינוי מראה ובנקב מחמת חולי לא חיישינן לנקב במקום שלא שלט שם החולי וכמ"ש. וגם אם נחוש שמא מחט הי' שם מ"מ בספק אם מחמת חולי או מחמת מחט רבו הפוסקים להכשיר כמבואר בסי' מ"ט סעי' ד' וכ"ש בנ"ד דגוף הריעותא דיבלת וסירכא בשאר איברים לא נמצא בגמ' ושו"ע פשיטא דאין להחמיר כל כך. ויפה דן מעכ"ת ויפה הורה להתיר. דברי ידידו:
<b>סי'</b> <b>כט</b> ב"ה יום ד' ה' תשרי תרל"ח לפ"ק לבוב. שנה ברוכה ומעוטרת לכבוד ידידי הרב המאוה"ג המפורסים לתהלה ירא ד' מרבים ידין ויורה כדת של תורה כקש"ת מוה'
<b>אברהם</b> <b>יעקב</b> <b>איסרלש</b> נ"י האבד"ק טורקא יע"א.
<b>יסלח</b> נא מעכ"ת כי אחרתי מלהשיבו כי טרדות ימים הקדושים מנעוני לשום עין על דבריו. וגם כי אין זה צריך לפנים דהדבר פשוט דבדבר כזה שאינו רק חומרא בעלמא לדעת הט"ז בסי' רמ"ד ס"ק ד' בכגון זה לא חיישי' לקלא וגם אם נאמר דאסור מדינא וכדשמע קצת מלשון המג"א שם ס"ק י"א מ"מ בקלא בעלמא בכה"ג דתליא במחלוקת הרמב"ם והראב"ד פי"ז מא"ב הל' כ' ביצא עלי' קול שהיא חלוצה שלדעת הרמב"ם לא חיישינן לקלא בזה אפי' אם הוחזק בב"ד וכתב הה"מ שם הטעם דכיון דחלוצה לכהן אינו אסור רק מדרבנן אין חוששין בזה לקול והראב"ד בהשגות חולק עליו. ועי' באהע"ז סי' ו' בב"ש ס"ק י"ב שהכריע כדעת הרמב"ם דאם יצא עליה קול שהיא חלוצה מותרת לכתחילה לכהן. וכעין זה כתב הרמ"א בסי' מ"ד ס"א בהג"ה דבקלא דסבלונות לא חיישינן. מכ"ש בנ"ד דגם איסורא דרבנן ליכא לדעת הט"ז רק חומרא בעלמא. וגם איכא ספק שמא נבנה בקבלנות. ויש עוד טעמים רבים להתיר ויען כי הדבר פשוט בעיני לא הארכתי. דברי ידידו:
<b>סי'</b> <b>ל</b> ב"ה יום ה' כ"ה תשרי אחרי"ת טוב"ה לפ"ק. שלום וברכה וכל טוב לכבוד ידידי הרב המאוה"ג המפורסים ערוגת הבושם מוכתר בנימוסים החסיד והעניו. כש"ת מוה'
<b>יצחק</b> <b>אליעזר</b> נ"י נ"י ראבד"ק גלינא יע"א.
<b>מכתב</b> שאלתו הגיעני באשה שראתה ג"פ מחמת תשמיש ויש לה וסת קבוע ואח"כ עסקה ברפואות אצל רופא מומחה שאמר שהועילו לה הרפואות וע"פ עצת נשים טבלה ועברה ושמשה ולא ראתה שום דם כלל. וביקש מעכ"ת ממני לעיין בדינה. והנה גוף הדין מבואר ברמ"א סי' קפ"ז סעי' י' דכל מקום שצריכה בדיקה אם עברה ושמשה ולא ראתה מותרת דתשמיש זה עדיף מבדיקת שפופרת ע"ש:
<b>וראיתי</b> למעכ"ת שכתב שלדעת הפוסקים דלא מהני בדיקת שפופרת בבעל ראשון גם אם עברה ושמשה אינו מועיל. ולפענ"ד אינו נראה דהרי התוס' נדה דף ס"ה שם הוכיחו מדברי רש"י דבבעל ראשון לא מהני שפופרת שכתב מוטב שתתגרש ותתקן ולא תבא לידי כרת הלכך מתגרשת עד שתתחזק בג' אצבעות. ודברי רש"י צריכין ביאור דמה ספק כרת איכא מאחר שבדקה בשפופרת ולא מצאה דם ומוכח שנתרפאה. והב"ח בסי' קפ"ז ביאר דברי רש"י משום שאין כל האצבעות שוות ומש"ה דוקא בבעל שלישי דכבר הוחזק לכל האצבעות אם בדקה אחר כך בשפופרת ולא מצאה דם איכא הוכחה שנתרפאת משא"כ בבעל ראשון לא מהני מה שלא ראתה בשפופרת משום שאין השפופרת דומה לאצבע הבעל ועדיין איכא ספק כרת דשמא באצבע הבעל תחזור ותראה וזה שדייק רש"י עד שתתחזק בג' אצבעות והיינו דאחרי שנתחזקה בג' אצבעות אז הוי בדיקת שפופרת הוכחה גמורה. ומעתה כל זה לענין שפופרת אבל אם עברה ושמשה לאחר שכבר נתחזקה באותו אצבע ג' פעמים כיון דעכשיו לא ראתה איכא הוכחה גמורה שנתרפאה אף בבעל ראשון לכ"ע. וגם בלא"ה רוב הפוסקים חולקים על שטה זו וס"ל שגם בבעל ראשון מועיל בדיקת שפופרת והכי קי"ל בסי' קפ"ז סעי' ג' ומכ"ש בעברה ושמשה דעדיפא טפי וכמ"ש וז"פ:
<b>עוד</b> ראיתי למעכ"ת שכתב שיש לחוש למ"ש הש"ך בס"ק ל"ג בשם האפי רברבי דבעינן דוקא ששמשה ג"פ ולא ראתה. ובראשית השקפה כמו זר נחשב בעיני לחוש לדעה יחידית באיסור דרבנן נגד הרמ"א והט"ז והש"ך. אלא שראיתי לאחד קדוש מדבר בדג"מ ובנו"ב שרוצה לעשות סניגורין לדברי הא"ר שמאחר שנקבע הוסת לראות ג"פ מ"ת צריך ג"פ למיעקרי' כמו כל וסת קבוע וס"ל להא"ר כדעת הטור דוסת מחמת אונס צריך לעוקרו ג"פ. או דס"ל להא"ר שוסת מחמת תשמיש דמי לוסת הפיהוק דלכ"ע צריך לעיקרו ג"פ והא דמהני בדיקת שפופרת היינו דוקא בנמצא דם בצדדי השפופרת דלא מטעם עקירת וסת אתינן עלה רק מטעם הוכחה שיש לה מכה בצדדים ואיגלאי מילתא דמה שראתה מ"ת הוא דם הצדדים אבל אם לא נמצא דם כלל בשפופרת דאנו צריכין לומר שנתרפאת בזה גם בשפופרת בעי' ג"פ ומש"ה בעברה ושמשה דע"כ מיירי שלא מצאה דם כלל ס"ל להא"ר דבעינן ג"פ זהו תורף דברי הנו"ב. והנך רואה בעיניך שכל הפוסקי' חולקים ע"ז דגם בלא נמצא דם כלל לא בראשו ולא בצדדי השפופרת מהני ג"כ בבדיקה אחת ולא בעי' ג"פ כמ"ש הש"ך ס"ק י"א. ומכ"ש בעברה ושמשה דמועיל יותר מבדיקת שפופרת כמ"ש הרמ"א פשיטא דמהני גם בפעם אחת. ובאמת גם בנו"ב סי' מ"ה ובחות דעת הכריעו דסגי בעברה ושמשה פעם אחת ולא ראתה:
<b>ובביאור</b> הדברים נראה לפענ"ד דבר חדש דהנה הב"י בסי' קפ"ז הקשה אמאי מועיל בדיקת שפופרת הא אין כל האצבעות שוות ותירץ כיון דרוב נשים אין רואות דם מ"ת הלכך כל מה דמצינן למיתלי להתירא שלא להוציאה מכלל שאר נשים תלינן ולא אמרינן אין כל האצבעות שוות רק להקל להתירה לבעל שני ולא להחמיר ועי' בנו"ב מהד"ק חיו"ד סי' מ"ג שצווח ככרוכיא ע"ז וכתב שדברי הב"י דחוקים. והב"ח כתב ג"כ לתרץ קושי' הב"י דבדם המקור לא אמרי' אין כל האצבעות שוות ומש"ה אם לא נמצא בראש המכחול ע"כ דם הצדדין הוא דאם הי' מן המקור הי' נמצא דם גם במכחול דכיון שנפתח מקורה בשעת תשמיש אין חילוק בין אצבע עב לאינו עב ע"ש. וכבר תמהו ע"ז בשו"ת אמונת שמואל ובסדרי טהרה דלפ"ז כמו שמתירין לבעל שני משום דאין כל הא"ש וע"כ דתלינן שהוא דם הצדדין דבמקור לא אמרי' אין כל א"ש לסברת הב"ח וא"כ גם לבעל ראשון מותרת כיון שהדם בא מהצדדין ועוד דבסמ"ג וסה"ת מבואר שלא כדברי הב"ח שכתבו דמש"ה מותרת לשני מטעם ס"ס שמא מן הצדדין ואת"ל מן המקור דלמא אין כל הא"ש הרי להדיא דגם בדם המקור אמרינן שאין כל הא"ש. ולפענ"ד נראה בזה דאף שיפה הוכיחו האחרונים דגם בדם המקור אמרי' אין כל הא"ש. מ"מ אם אנו רואים באשה שהוחזקה לראות מ"ת שיש חילוק בין אצבע לאצבע מהראוי לתלות בדם הצדדין ומשום דבדם הצדדין יותר הדעת נותנת לחלק בין אצבע לאצבע מבדם המקור וכמו שביאר הגאון מוהר"ח צאנזר בנו"ב שם סי' מ"ה והנו"ב קילס סברא זו בסי' מ"ו שם. דכיון שאבר התשמיש אינו מגיע כלל למקום המקור אין סברא כל כך לחלק בזה בין אצבע לאצבע מה שא"כ אם דם בא מן הצדדים שהאבר מתחכך ונוגע שם בזה מסתבר טפי לחלק בין האצבעו' לומר דאינן שוות. וזהו כוונת הסמ"ג והסה"ת דמותרת לשני מטעם ס"ס ספק שמא מן הצדדים והיינו כמ"ש הב"י כיון דרוב נשים אינן רואות מ"ת מהראוי לומר דבא מכח חיכוך הצדדין ואת"ל מן המקור והיינו דניחוש למעוט הרואות מ"ת מן המקור שמא אין כל האצבעות שוות. ואע"ג שבדם המקור לא מיסתברא לחלק בין האצבעות וכמ"ש מ"מ כיון שכל החשש שבא מן המקור לא שכיח וכמ"ש הב"י שפיר נוכל לסמוך בזה ג"כ על המיעוט לומר גם בדם המקור אין כל הא"ש:
<b>ומעתה</b> מיושב היטב קושית הב"י הנ"ל על בדיקת שפופרת הא אין כל הא"ש ולפמ"ש ניחא דבזה אמרינן ג"כ ס"ס להיפך ספק מן הצדדין ואת"ל מן המקור שמא כל האצבעות שוות ומדלא ראתה על ראש המכחול איכא הוכחה שנתרפאית. והרי הדברים ק"ו דאם התירו לבעל שני בלא בדיקה משום דשמא אין כל הא"ש אף שדבר זה לא מסתבר וכמו שהוכחתי שבדם המקור יותר מסתבר לומר דהאצבעות שוות א"כ מכ"ש שמותרת לבעל ראשון בבדיקה משום ספק שמא כל האצבעות שוות דהוי ספק הרגיל ומטעם שכתבתי. ודו"ק היטב:
<b>ובזה</b> מיושב מה שאמרו בגמ' שם אם נמצא דם על ראש המכחול בידוע שמן המקור הוא בא לא נמצא דם על ראשו בידוע שמן הצדדין הוא בא. והקשו כולם דמלשון הגמ' לא נמצא דם על ראשו משמע שלא נמצא כלל דאל"כ הו"ל לגמ' לומר נמצא על הצדדין בידוע שמן הצדדין וע"כ דמיירי שלא נמצא כלל וא"כ מה הוכחה איכא שהדם שראתה מ"ת הי' מן הצדדים יעו"ש. ולפי מ"ש נכון דבאמת גם בלתי הבדיקה כיון דרוב נשים אין רואות מ"ת מהראוי לתלות בצדדין כמ"ש הב"י ורק דאעפ"כ חיישינן שמא היא מן מיעוט נשים שרואות מ"ת וא"כ לאחר שבדקה בשפופרת ולא מצאה דם איכא עוד הוכחה דהוא דם הצדדין ולכך לא ראתה במכחול משום שאין כל הא"ש. דאף לאחר שהוחזקה בג' אנשים מ"מ שייך לענין מכחול אין כל האצבעות שוות כמ"ש בחוות דעת סי' קפ"ז דאי ס"ד שהדם שראתה מ"ת היה מן המקור כיון דבדם המקור לא מסתבר למימר אין כל הא"ש כמ"ש הי' לה לראות גם במכחול ושפיר אמרינן לא נמצא דם על ראשו בידוע שמן הצדדים הוא בא. ומיושב בזה קושית הנו"ב אמאי מועיל בדיקת שפופרת הא וסת שנקבע ג"פ אינו נעקר בפעם אחת. ולפי מ"ש לא מטעם עקירת וסת אתינן עלה רק דכיון שלא ראתה במכחול וע"כ שאין כל הא"ש אית לן הוכחה דהדם שראתה עד עכשיו הי' מן הצדדים ולא היה וסת מעולם דאילו הי' מן המקור גם על המכחול איבעי ליה לאשתכוחי דבדם המקור לא שכיח שיהי' חילוק בין האצבעות וכמ"ש. ומכ"ש בנ"ד ששמשה ולא ראתה דעדיף טפי מבדיקת שפופרת כמ"ש הרמ"א. וגם בנ"ד שיש לה וסת קבוע יש ג"כ לסמוך ע"ד המרדכי שהביא הש"ך בס"ק כ'. ולכן לפענ"ד הדבר ברור שאשה זו מותרת לבעלה. וטוב הדבר שבפעם ראשון לא תשמש בליל טבילה כי אם בלילה השני' כנלפענ"ד. דברי ידידו:
<b>ס'</b> <b>לא</b> ב"ה יום ה' פ' אחרי תרמ"א לפ"ק לבוב שלום וברכה וכל טוב לכבוד הרבנים המופלגים בתורה וביראת ד' טהורה חסידים ואנשי מעשה כש"ת מוה'
<b>שלמה</b> <b>מאיר</b> <b>טייכר</b> נ"י אבד"ק גלאגיב ומוה'
<b>ברוך</b> <b>מרדכי</b> <b>אורינשטיין</b> נ"י מו"צ דגלאגיב יע"א:
<b>מכתב</b> שאלתם הגיעני בשנים שנשתדכו יחד וכתבו ראשי פרקים ולא תנאים וקבעו זמן לסילוק הנדן על זמנים מיוחדים והתנו בפירוש בהראשי פרקים שאם אחד מהצדדים לא יסלק בזמן הנועד אין להם זה ע"ז שום התקשרות וגם התנו שהתנאים יכתבו בעת גמר הסילוק ולא נעשה שום תק"כ על זה רק קבלת קנין ועתה כבר עברו שתי שנים וצד הכלה לא סילק גם פעם אחת והחתן כבר הגיע לפרק נשואין ואביו רוצה לעשות שידוך אחר:
<b>יעוי'</b> בב"ש סי' נ' ס"ק ט"ו מ"ש בשם הט"ז דאם כתבו ר"פ ועשו ק"ס אע"ג דלא אמרי ע"מ שיכתבו השטרות הוי כאומר בפירוש ע"מ שיכתבו כי מנהג פשוט שאחר כתיבת ר"פ כותבים התנאים לכן יכול כ"א לחזור אחר כתיבת ר"פ ויכול למחות שלא יכתבו התנאים ופטור מקנס ע"ש. ונראה דנ"ד עדיף טפי שהרי כאן התנו מפורש שלא יכתבו התנאים עד גמר הסילוק א"כ יכולין לחזור קודם כתיבת התנאים. ועי' בסמ"ע סי' רמ"ה ס"ק ב' שכתב שהקנין אינו מועיל כלום משום דהוי קנין אתן. ועי' בתשו' הב"ח סי' כ"ג שכתב דעיקר החיוב בשידוכין הוא משום שקורין לפני שני הצדדים והקנס לא יפטור את הח' הלכך חשבינן לי' כאילו הוציא שבועה וח' מפיו ע"ש ובנ"ד לא נכתב בהר"פ לא שבועה ולא ח' וגם לא קראו לפני הצדדי'. ובט"ז אהע"ז סי' נ' ס"ק י"ב כתב להדיא שכל זמן שלא נגמר עדיין אין לחייב משום בושת ובנ"ד שהתנו בפירוש שלא לכתוב התנאים עד גמר הסילוק ע"כ ממילא לא נגמר השידוך עדיין ולא שייך בושת והקנין ג"כ אינו מועיל משום דהוי קנין אתן כמ"ש הסמ"ע ושבועה וח' ג"כ אין כאן כמ"ש בשם הב"ח א"כ אין כאן שום חיוב על צד החתן לקיים השידוך. ומלבד כ"ז אפי' אם הי' כתיבת תנאים כבר מ"מ מאחר שצד הכלה העביר מועד הסילוק מותר החתן לעשות שידוך אחר לפי מה שמבואר ביו"ד סי' רל"ו סעי' ו' ועי' בט"ז ובנקה"כ שם. כן נראה לפענ"ד:
<b>ובדבר</b> שאלתם שבחג הפסח שעבר נשלח לאחד מאנשי עירם בשר מעיר אחרת ונתעכב על הב"ד ונתברר הדבר שנמלח הבשר אחר ג' ימים ונתבשל ונשתמש בהרבה כלים יקרים שווין יותר מעשרים רייניש והוא הפסד מרובה אם יש להתיר להשתמש באותן הכלים על חג פסח הבע"ל. עי' בפרמ"ג יו"ד סי' ק"ג בשפ"ד ס"ק י"ז שהביא בשם שו"ת נחלת יעקב ושו"ת דבר שמואל להתיר בכלי חרס בהפ"מ באינו בן יומו. וסיים בפרמ"ג שם דלפ"ז אותן הכלים חשובין שקורין פארציליין וכדומה יש לצדד. אמנם הפרמ"ג שם חולק על דבריהם וכתב שגם באיסור דרבנן אסור גם לאחר מעל"ע יעו"ש. אמנם מדברי הט"ז יו"ד סי' קל"ז ס"ק ז' משמע להדיא שבאיסור דרבנן לא גזרינן שאינו ב"י אטו ב"י משום דהוי גזרה לגזרה ועי' בשו"ת נו"ב מהד"ת חיו"ד סי' נ"א שכתב ג"כ דבאיסור רבנן מהראוי להתיר אינו בן יומא אלא שכתב שלא מצא לאחד מהפוסקים שחילקו בכך. וכאשר שמתי עיוני בזה מצאתי להר"ן בפסחים פ' כל שעה שדבריו נראין כסותרין זה את זה. דכסוגי' דזה וז"ג כתב דלמ"ד זוז"ג מותר חדש יוצן משום דהוי זוז"ג תנור דאיסורא ועצים דהתירא ואע"ג דזוז"ג לכתחילה אסור מ"מ כיון דלית לי' תקנתא אלא בנתיצה כדיעבד דמי. ובסוגי' דקדרות בפסח ישברו כתב דמש"ה ישברו אע"ג דבפ"ב דע"ז מספקא לן אי סבר רב נטל"פ אסור מ"מ גם אם נאמר נטל"פ מותר זה דוקא בדיעבד אבל לכתחילה לא ואע"ג דצריך לשבור את הקדרה מ"מ לא הוי כדיעבד. וכבר תמהו עליו בחדושי אנשי שם שדבריו סותרין זא"ז. ובאמת לא על הר"ן לבד תלונתו כי גם התוס' בפסחים דף כ"ו ע"ב ד"ה בין ודף ל' ע"א ד"ה אמר רב כתבו ממש כדברי הר"ן. והנראה לפענ"ד בזה דהנה הר"ן בפסחים פ"ב שם בהא דכל כ"ח שנשתמש בו חמץ בצונן משתמש בו מצה בצונן כתב ליישב דברי הרי"ף שם דבכ"ח כיון דבלע הרבה ואינו יוצא מידי דפיו חשיב כגוף האיסור ע"ש. ומש"ה דעת המרדכי מובא ביו"ד סי' צ"ח סעי' ה' בהג"ה שגם בכ"ח חדש אף שלא בלע רק כזית חלב צריך ס' נגד כל הקדרה דגם גוף החרס נ"נ ועי' בט"ז שם סק"א. ומעתה י"ל דבתנור שהסיקו בקליפי ערלה דליכא התם משום טעם בליעה רק משום שנגמר באיסור הנאה. ועי' בטיו"ד סי' י' בשם הרשב"א וכיון שאין כאן איסור רק דמי עצים שהיו אסורין בהנאה שפיר כתבו התוס' והר"ן דאם נאמר שישבור ויתוץ את התנור חשיב כדיעבד כיון שמפסיד יותר מהאיסור. משא"כ בכ"ח שבלע איסור מש"ה כתבו התוס' והר"ן שישבור את הכלי דאף שמפסיד את הכלי מ"מ לא חשיב כדיעבד כיון שגוף החרס נעשה גופו של איסור כמ"ש הר"ן ונעשה כחתיכת נבלה כמ"ש הט"ז סי' צ"ח שם א"כ מה לנו בזה שמפסיד את הכלי מאחר שנעשה גופו של איסור והרי כתבו התוס' פסחים דף כ"ו הנ"ל דמה שמפסיד את האיסור לא חשיב דיעבד. וכן מוכח מגמ' ב"מ דף נ"ג ע"א דמעשר שני הוי דבר שיל"מ אם יכול לחללו אף שצריך הוצאות מ"מ כיון שאין החילול רק נגד דמי מע"ש לא מיקרי הפסד. וזה נכון מאוד בישוב דברי התוס' והר"ן בס"ד. ומעתה י"ל לפמ"ש הט"ז יו"ד ר"ס צ' בשם הת"ח דבאיסור דרבנן לא אמרי' חתיכה נ"נ ועי' בנקה"כ שם. וכן הכריע הפר"ח סי' צ"ב ס"ק י"ז א"כ היכא דהכלי בלע איסור דרבנן שפיר יש מקום להתיר באב"י משום דכ"ח אין לו תקנה אלא בשבירה חשיב כדיעבד כמ"ש התוס' והר"ן ובדיעבד נטל"פ מותר. דכאן אין לומר שאין מפסיד רק את האיסור מחמת דנעשה גוף החרס נבלה דבדרבנן לא שייך למימר הכין וכמ"ש. עוד יש מקום להתיר בנ"ד ע"פ דברי אא"ז הח"צ ז"ל בתשובה סי' ע"ה דאחר י"ב חודש מותר דהוי כעפרא בעלמא ואף שכתב שם שלא מלאו לבו להתיר לכתחילה משום שיש לגזור שמא ישתמש תוך יב"ח מ"מ בנ"ד שהם כלי פסח ובלא"ה לא ישתמש בהן כל השנה לא שייך למיגזר. וגם אין לומר דמאחר שהבישול הי' בתוך הרגל ואם ישתמש בשנה הבע"ל בתחילת הרגל לא מלאו עדיין יב"ח. דבתוס' נדה דף ס"ה ע"ב ד"ה היינו כתבו בהדיא דיב"ח לאו דוקא דגם אם חסר איזה ימים ג"כ מיקרי ישון יב"ח ע"ש בתירוץ השני והרי עיקר ראית הח"צ שם הוא מהא דמועיל ישון יב"ח בכלי יין ע"ש א"כ מוכח שגם אם חסרו איזה ימים ג"כ כבר נתייבש והוי כעפרא בעלמא. ולכן מאחר שגוף איסור בשר ששהה ג"י בלא מליחה הוא חומרת הגאונים ואין לו שורש בגמ' יש לסמוך להתיר הכ"ח בחג הפסח הבע"ל אי"ה מאחר שהוא הפסד מרובה. ועי' בפ"ת סי' ס"ט שכתב בשם שו"ת תפארת צבי להתיר בכה"ג:
<b>סי'</b> <b>לב</b> ב"ה יום ד' ו' אלול תרמ"א. כפר בראטקאוויץ יחי צלח שלו ושמח כבוד ידיד נפשי ולבי הרב הגדול חריף ובקי המפורסים לתהלה מאוד נעלה יקר הערך החכם השלם אוצר בלום כש"ת מוה'
<b>נחום</b>
<b>בורשטין</b> נ"י
<b>היו</b> לי דבריו הנחמדים למשיבת נפש וששון לב אחרי נודעתי משלומו ושל כל אשר לו. ואודיעהו בזה כי גם אתנו פה ב"ה הכל שלום. ובדבר חדושי תורתו לאשר כבר נשאל בזה ידידנו הגאון הגדול אבד"ק פרעמישלא אמרתי מבלי להשיב ע"ז הלכה למעשה טרם אדעה דעתו ע"פ התורה בזה. אמנם למען אהבתי אל מעכ"ת אשנה פרק זה ואשר ישים ד' דבר בפי אותו אשמור לדבר למען אשתעשע עם מעכת"ה בדבר הלכה:
<b>הנה</b> במה שנכתב בהצוואה שנותנת הס"ת להקלויז דק' ווישניצא אמנם לא הי' לשון קנין כד"ת ורצה השואל לומר דאמירה לגבוה כמסירה להדיוט דמי. עי' בסמ"ע סי' קכ"ה ס"ק כ"ח שגם בצדקה אמרינן אמירה לגבוה כמסירה להדיוט ועי' בב"י שם. ומה שיש לעיין בזה דהרי האשה נתנה הס"ת בצוואת שכ"מ דקי"ל דלא קניא רק עם גמר מיתה ויכולה לחזור בה. עי' בגמ' ב"מ דף י"ט ע"ב. א"כ אף אם נאמר בזה אמירה לגבוה כמסירה להדיוט אבל עכ"פ לא עדיף ממסירה להדיוט הרי גם במסירה להדיוט יכולין לחזור במתנת שכ"מ וכיון שבשנת תרכ"ז חזרה בה ושלחה לקבל הס"ת מביהכ"נ דק"ק ווישניצא ונתנתו להקלויד דק' רישא אם כן הרי חזרה מהצוואה ומעתה דבר זה תליא במחלוקת הרשב"א והר"ן בנדרים דף ל' ע"א אי אמרי' דאמירה לגבוה עדיף טפי ממסירה להדיוט והוי כמעכשיו:
<b>ובמ"ש</b> השואל דמאחר שהיתה הס"ת מונחת בקלוויז מוישניצא קנו אותה מתורת חצר והביא מדברי התוס' ב"ב דף נ"ד ע"א דאם יודע ואינו מתכוין לקנות לא קנה מתורת חצר והכא לא כווני אנשי בהכנ"ס לקנות כיון שלא ידעו מהצוואה. לא דמי כלל שהתוס' לא כתבו רק שאם יודע שיכול לקנות ואע"פכ לא נתכוין שיקנה לו חצרו לא קנה אבל כאן פשיטא דקנה ומה חילוק בין אם אינו יודע שהדבר מונח בחצרו דקי"ל חצרו של אדם קונה לו שלא מדעתו או אם יודע שמונח בחצרו ואינו יודע שחבירו נותנו לו במתנה בשניהם אמרי' ואמדינן לדעתיה שאלו ידע דיכול לקנות הי' מתכוין שיזכה לו חצרו ודוקא היכא שידע שיכול לקנות ואף עפ"כ לא נתכוין לזכות בזה דוקא כתבו התוס' דחצרו לא קניא וז"פ:
<b>וגם</b> בלא"ה מדברי הטוש"ע או"ח סי' תמ"ח והט"ז שם ס"ק ג' משמע קצת שחולקין על דברי התוס' הנ"ל. עוד הביא השואל דברי המג"א סי' קנ"ד ס"ק כ"ג בשם האגודה דחצר בהכנ"ס אינו קונה להקדש דחצר קונה מכח יד ואין יד להקדש ע"ש וא"כ בנ"ד נמי לא זכו אנשי הקלויז מווישניצא מתורת חצר. והמג"א שם הביא ראי' להאגודה מהא דתנן מעות שנמצאו לפני הר הבית לעולם חולין ואמאי לא אמרי' דההקדש קנה את המעות מטעם חצר. וכן הביאו ראי' מדברי הרשב"ם ותוס' ב"ב דף ע"ט ע"א דחצר הקדש לא קניא להקדש. ואני בעניי לא זכיתי להבין כל זה דלענ"ד לא דמי כלל דהתם לא מטיא הנאה לשום אדם אם יזכה ההקדש בחפץ המונח בחצרו ואין בזה כי אם הנאה להקדש ובזה מוכח שפיר ממתני' דשקלים ומדברי הקדמונים בב"ב שם דבהקדש לא שייך קנין חצר מה שא"כ בדברי האגודה דמיירי בבית הכנסת והרי אמרי' בש"ס דב"ב דף מ"ג ע"א בני העיר שנגנב להם ס"ת אין דנין בדייני אותה העיר וכו' תנו מנה לבני עירי וכו' הרי חזינן שהנאה גמורה היא לבני הכנסת כשיש להם ס"ת וחשיבי נוגעין בעדותן משום זה. א"כ ניהו דהקדש לא קני מטעם חצר כדמוכח מכל הני ראיות אבל האנשים המתפללים בהקלויז אמאי לא יקנו מטעם חצר כיון דהנאה גדולה היא להם. ואטו משום שיש גם זכות להקדש גרע הא מ"מ המתפללים בבהכנ"ס זכו מטעם חצר כיון דזכות הוא להם. ועי' באהע"ז סי' ל' ובב"ש שם ס"ק ט'. אמנם באמת הדבר נכון דהרי אמרי' בפ"ב דב"מ דף כ"א ע"ב המוציא מעות בבתי כנסיות ובהמ"ד ובכל מקום שרבים מצויין שם הרי אלו שלו מפני שהבעלים מתיאשין ע"ש וא"כ איך אפשר לומר דאנשי בהכנ"ס זכו בהמעות הנמצא שם הרי לא עדיף מן מעות שלהם שהי' להם ונאבד מהם שהוא של מוצאו וגם כאן אף אם נאמר דזכו בהם מ"מ הרי חוזרין ומתיאשין כיון שאין בהן סימן ויפה כתב האגודה דאם מצא שם מעות הרי הוא שלו. ומשום דהא הוי פשיטא לי' להאגודה דא"א לאנשי בהכנ"ס לזכות בו כיון דהוי יאוש וכמ"ש אלא שיש לדון שיזכה בהמעות קדושת בהכנ"ס ולזה שפיר הבי ראי' מפ"ז דשקלים ומדברי הקדמונים בב"ב הנ"ל דחצר הקדש לא קניא להקדש ומעתה כל זה דוקא בדבר הנאבד דשייך בי' יאוש ולא מצי למיזכי בהמעות אנשי הבהכנ"ס מטעם יאוש וגם הבהכנ"ס בעצמה אינו זוכה משום דהקדש אינו קונה מתורת חצר כמ"ש האגודה משא"כ בנ"ד שהס"ת היתה בקלויז דווישניצא גלוי לעין כל ולא נאבדה מעולם א"כ ניהו שהבהכנ"ס לא זכה להקדש ומשום דאין קנין חצר להקדש אבל מי הפקיע הזכות של אנשי בהכנ"ס דהם זכו בהס"ת מתורת חצר כמ"ש הב"ש בסי' ל' הנ"ל מטעם חצר השותפין כיון שיש להאנשים המתפללים קנין הגוף והנאה גדולה וכמו שהוכחתי מגמ' ב"ב הנ"ל וזה נכון בעז"ה:
<b>ובזה</b> יש מקום ליישב דברי הרמב"ן בחדושיו לב"ב דף ע"ט הנ"ל שכתב אי נמי קני אין מעילה בזכותה דמשמע דס"ל דחצר הקדש קונה להקדש והוא תמוה מש"ס ב"מ הנז' המוצא מעות בבהכנ"ס וכו' הרי אלו שלו אלמא דאפילו חצר בהכנ"ס אינו קונה לבהכנ"ס וכ"ש חצר הקדש. ולפמ"ש יש לומר ע"פ מה דאמרי' בפ"ק דבב"מ דף ח' ע"א חרש ופקח שהגביהו מציאה מתוך שלא קנה פקח לא קנה חרש ע"ש והרי לא עדיף קנין חצר מקנין הגבהה ואם כן י"ל דס"ל להרמב"ן דבהקדש דליכא זכי' כלל לשום אדם רק להקדש אז חצר ההקדש קונה להקדש אבל בבהכנ"ס דבאמת איכא זכי' והנאה טובא להמתפללים שם אם יזכה בהכנ"ס בדבר וכדהוכחתי מגמ' ב"ב הנ"ל. ועי' בחו"מ סי' ז' ובסי' ל"ז. וכיון דהם לא זכו מטעם יאוש וכמ"ש גם הבהכנ"ס בעצמה ג"כ לא זכה ומש"ה אמרו שהמוצא מעות בבהכנ"ס כו' הרי אלו שלו ודו"ק. ובשאר דברי מעכ"ת לא עיינתי היטב:
<b>סי'</b> <b>לג</b> לחכם אחד:
<b>מכתב</b> שאלתו הגיעני בדבר כתיבת ס"ת בפ' פנחס שכתב הסופר וידבר משה אל ה' יפקוד ד' וגו' ושכח תיבת לאמר והיריעה היא מן חמש עמודים והטעות הוא בעמוד השני של היריעה וכבר נגמרה כל היריעה. והנה מדינא יכול לתלות התיבה החסרה ביני שיטי כמבואר ר"ס רע"ו אלא שאין זה נוי לס"ת וכבר הביא אא"ז הגאון הח"צ ז"ל בשם הס"ח שאם היתה יריעה כתובה בכתב שאינו יפה מצוה להחליפה בנאה הימנה. ובנ"ד אין אנו צריכים לכך דכיון דהשתא היריעה פסולה וצריכה תקון פשיטא שרשות ביד הסופר לתקנה באופן שירצה אף שעי"ז תבא היריעה לידי גניזה והכי מוכח מדברי הש"ע ר"ס רע"ט שכתב ס"ת שאינו מוגה וכו' אלא יתקן או יגנז ע"ש ומשמע מזה דאף שיכול לתקן מ"מ הרשות בידו לגנוז. והגם שאפשר לדחוק ולפרש לשון המחבר דאם אפשר לתקן יתקן ואם א"א לתקן יגנוז. ולומר דהיכא שאפשר לתקן אסור לגנוז מ"מ מצאתי בנו"ב מהד"ת חיו"ד סי' קע"ד ד"ה ראי' שני' שאם אינו רוצה לתקן יכול לגנזה. ואופן התקון בזה מ"ש מע"כ להסיר שני עמודים הראשונים ולכתוב יריעה חדשה של ג' דפין לא נהירא כלל דבאמת מבואר בש"ע ס"ס ר"פ בס"ת שבלה שצריך לסלק שלשה יריעות וכתבו האחרונים שגם בנפסלה יריעה אחת צריך לסלק ג' יריעות אלא שאא"ז הח"צ בתשו' סי' י"ט מיקל שדי בסילוק שלשה דפין וכן עמא דבר שאם נפסלה יריעה אחת אין מסלקין רק אותה יריעה. אבל מ"מ בעינן שאותן השלשה דפין יהו שוין בכתיבתן וברוחבן לשאר היריעות. וכן מוכח להדיא מדברי הח"צ שם בפירושו למס' סופרים דאל"כ למה הצריך במ"ס שם לסלק ג' דפין הלא די לסלק שני דפין ולעשות יריעה חדשה בת ג' דפין ודו"ק. ולכן לענ"ד טוב יותר לסלק כל היריעה שנמצא בה הפסול ולכתוב יריעה חדשה בת חמש דפין. וכ"ה מסקנת אא"ז הח"צ ז"ל שם בתשו' ס"ס הנ"ל. ומ"מ טוב הדבר כי ידרוש מע"כ מאת רב אחר בזה אם גם דעתו מסכמת לגנוז היריעה במקום דאפשר לתקן כי בתשו' נטע שעשועים סי' כ"ה אוסר לסלק יריעה במקום שאפשר לתקנה וירא אנכי לסמוך על דעתי העני' לבד אם לא בהסכמת רב מובהק. דברי ידידו:
<b>סי'</b>
<b>לד</b> ב"ה יום ה' ז' כסלו תרמ"ד לבוב. שלום וברכה וכל טוב לכבוד הרב המופלג החריף השנון זית רענן יקר רוח איש תבונה קנה חכמה קנה בינה מוה' מרדכי זאליר נ"י
<b>חידושי</b> תורתו הגיעני במועדו ולרב טרדותי לא יכולתי לשום עיוני עליהם עד כה. עתה באתי לעיין במה שהקשה מע"כ על הט"ז ביו"ד סי' קל"ט ס"ק ד' דהא דאם הניח בשר לפני ע"א הוי תקרובת היינו דוקא בשר בהמה ולא בשר חי' ועוף מגמ' ע"ז דף נ"א ע"א דמידי דחזי לגבוה בבמה דידהו חייב בשחט לע"ז וכיון דב"נ רשאי להקריב כל מיני חיות ועופות טהורים לגבוה כמבואר בזבחים דף קט"ו ע"ב א"כ הוי תקרובת ע"א גם בחי' ועוף. זה תורף דבריו. ולא דמי כלל דבשוחט שעשה מעשה כעין פנים נאסר אף בדברים דחזיין לב"נ בבמה דידהו כגון בעלת מום כל שאינו מחוסר אבר וה"ה בחי' ועוף וגם בשחט לפני' חגב קי"ל דנאסר. מה שא"כ אם לא עשה שום עבודה כעין פנים רק הניח לפניה בזה דעת הט"ז דלא נאסר רק אם אותו דבר ממש ראוי לגבוה כגון בשר בהמה שמנים וסלתות וכדומה. ויש להביא ראי' לשיטת הט"ז מדברי התוס' בע"ז דף נ' ע"א ד"ה בעינן שכתבו שאם היו מביאין ככרות לע"ז לשם תקרובת היו אסורין דהוי כעין פנים דדמיא למנחת מאפה תנור ע"ש משמע דאם לא היו מקריבין במקדש רק מנחת סולת או מחבת ומרחשת לא היו נאסרין הככרות כיון דבאפיה לא קרב בפנים. הרי שאף דאותו המין קרב בפנים מ"מ כיון שזה באפי' וזה בסולת או בטיגון לא הוי כעין פנים ואינו נאסר משום תקרובת ע"א. וא"כ מכ"ש בנ"ד דהוי מין אחר לגמרי דבפנים אינו קרב רק בשר בהמה וזה הביא בשר חי' ועיף פשיטא דלא הוי תקרובת. מה שתמה מע"כ על דברי רש"י שם דף נ"א ד"ה מר במח"כ פשטות כוונת רש"י הוא כן דבאווז ותרנגול גם רבנן מחייבי וכ"כ רש"י שם ד"ה לא. ובדבר פלפולו בגמ' שבועות דף י"ז ע"א ליישב דברי הרמב"ם התמוהים אין הפנאי מסכים עמדי להאריך בדבריו ולא באתי בזה רק להודיעו את הנראה לע"ד בזה עפ"מ דאמרי' בגמ' תמורה דף ג' ע"ב לא תתני מימר משום דבדבורו עביד מעשה ופירש"י שעושה מחולין קדשים ע"ש. ולפ"ז אפשר דמי שנדר בנזיר מיקרי עושה מעשה כיון דנזיר נקרא קדוש כדכתיב בקרא קדוש הוא לד' א"כ נעשה מחולין קודש והוי מעשה. ומיושב בזה קושית התוס' בנזיר דף י"ז ע"א ד"ה אילימא דאם נזר בקבר לא הוי לאו שאין בו מעשה כיון שהתרו בו לא תנזור והנזירות הי' באיסור לאו מיקרי לאו שיש בו מעשה כיון שעושה מחולין קדשים וכמ"ש. וזה דוקא היכי שלוקה משום שהתרו בו על מה שנזר באיסור בבה"ק משא"כ בנדר בבה"ק והתרו בו על הטומאה בזה בעינן דוקא בשהה באיסור כמ"ש הרמב"ם פ"ו מנזירות הל' ח' כדמוכח בגמ' שבועות הנז"ל דאם שהה פשיטא לי' דלוקה כיון דההתראה היתה לא תשהה כמ"ש הכ"מ שם לא לקי אלא א"כ שהה ולא מיקרי לאו שא"ב מעשה כיון שהתחלתו היתה ע"י מעשה וכמ"ש התוס' בשבועות שם ד"ה או. וכאן נמי היתה ההתחלה ע"י מעשה איסור כיון שנזר בבה"ק באיסור במעשה כיון דהנזירות חשיב מעשה כמו מימר וכמ"ש אבל בנזיר שנכנס בשידה תבה ומגדל וחבירו פרע את המעזיבה כיון שהנזירות לא הי' בבה"ק והיתה הנזירות בהיתר וגם מה שנכנס לבה"ק היה בהיתר ע"י שדה תבה ומגדל בכה"ג גם אם שהה אינו לוקה משום דהוי לאו שאין בו מעשה וכמ"ש המשנה למלך פ"ג מביאת מקדש הל' א'. כן נלענ"ד נכון בס"ד. דברי ידידו הדוש"ת בלונ"ח:
<b>סי'</b>
<b>לה</b> ב"ה יום ג' כ"ז אדר ראשון תרמ"ג לבוב:
הנני נותן את בריתי שלום לכבוד יד"נ ולבי הרב הגאון החריף ובקי המפורסם ערוגת הבושם מוכתר בנימוסין כש"ת מוה' יהושע נ"י אבד"ק סאקאלוב יע"א:
<b>מכתב</b> יקרתו הגיעני והי' לי לשעשועים ולמשיב נפש להתבשר מטוב שלומו. וענוותו תרבני להוועץ עמי בדבר הלכה. במקוה ששאבו אותה ובאמצע המקוה יש בור ולאשר המעין חזק מאוד לא יכלו לשאוב את הבור והטילו הרבה חול לתוך הבור עד שנעשה נגוב מן המים ולאחר שעה חזר ונתמלא מים כי לגודל חוזק המעין שטפו מימיו את החול שטף ועבר ובצבצו למעלה ונתמלאה המקוה ונסתפק מעכת"ה אם המקוה כשרה. ומקור הדברים הוא בתה"ד סי' רנ"ח שהביא הב"י סי' ר"א שכתב שהורה הלכה למעשה לשפוך עפר על נקבי הנביעה בעובי ב' או ג' טפחים ונסתמו נקבי הנביעה ונתייבש פני קרקעית המקוה כמו יום ולילה עד שדחקו מי הנביעה וחזרו המים ע"פ כל המקוה ובכי ה"ג שפיר דמי חדא דלפי הנראה השאובין שהיו בתחילה לא חזרו ובצבצו עד למעלה מן העפר ששפכו אלא נבלעו בעפר ואת"ל דמי הנביעה העלו את השאובין עמהם מ"מ נמשכין דרך העפר ובודאי מי הנביעה רבין עליהם וקי"ל דשאובין מטהרין ברביה והמשכה ואין המשכה טובה יותר מזו שהמים נבלעין לגמרי בקרקע וחוזרין ומבצבצין ממנה עכ"ל התה"ד. ואי נימא דמ"ש התה"ד שנתיבש כמו יום ולילה בדוקא נקט דאם לא שהה היבשות במקוה כשיעור הזה אינו מועיל. נראה לענ"ד שזה דוקא לפי טעם הראשון שכתב התה"ד להתיר דשאובין לא חזרו ובצבצו למעלה אלא נבלעו בעפר א"כ אפשר דקים ליה לתה"ד דדוקא בשיעור יום ולילה אמרינן הכי דנתייבשו המים שאובין הנבלעין בעפר לגמרי ולא בפחות מן יום ולילה משא"כ לטעם השני שכתב התה"ד שם דכיון שנמשכין דרך העפר נטהרין ברבי' והמשכה אין שום מקום לחלק בין שיעור וזמן היבשות ואפי' לא נשתהה היבשות במקוה רק זמן מועט וחזרו ובצבצו הוי רבי' והמשכה. וגם אין לאסור בנ"ד עפ"ד הרמ"א בסעיף מ"ד והש"ך שם ס"ק צ"ט דלא מהני רבי' והמשכה רק כשהיה בתחילה רוב מים כשרים ע"ש ובנ"ד בעת ששפכו העפר על השאובין ואח"כ רבו מי הנביעה א"כ קדמו השאובין למים הכשרים ובכה"ג אינו מועיל רבי' והמשכה. זה אינו דהא עכ"פ מתחילתו הי' כאן מקוה כשרה ורק בעת ששאבו אותה חזרו מי שאובין למקוה ולא יכלו לנקותה לגמרי א"כ באותן המים הנשארים יש תערובת מים כשרים ושאובין ומים הכשרים קדמו לשאובין ובכה"ג שפיר מועיל רבי' והמשכה כמ"ש המחבר סוף סעי' מ"ד שם. אלא שלפ"ז קשה לאיזה צורך כתב התה"ד דמי הנביעה רבין עליהם והוי רבי' והמשכה תיפוק לי' דבמים השאובין עצמן יש תערובת מים כשרים כמ"ש. וכיון דבודאי נשאר רוב כשרים הוי רבי' והמשכה.
<b>והנראה</b> לע"ד בזה ע"פ מה שהקשה מעכ"ת על מ"ש התה"ד ששפכו עפר בעובי ב' או ג' טפחים א"כ היאך התיר התה"ד מטעם רבי' והמשכה הא קי"ל דשיעור המשכה הוא ג' טפחים כמבואר בש"ע סעי' מ"ה. ונ"ל שדעת התה"ד דדוקא בפסול שאובין במקוה דהוי פסול גמור עכ"פ מדרבנן בזה מחמירינן דבעי' שיעור המשכה ג"ט מה שאין כן במעין דרוב הפוסקים ס"ל דאין שאובין פוסלין כלל ורק דהרמ"א בסעי' א' החמיר לכתחילה לחוש שגם במעין איכא פסול שאובין. ומש"ה בפסול קל כזה דעת התה"ד לסמוך על דעת הרשב"א והתשב"ץ שהביא הב"י דשיעור המשכה בכל שהוא ומש"ה הוצרך התה"ד לומר דרביה והמשכה הוי מחמת מי הנביעה שרבו על השאובין דבזה שפיר מועיל המשכה אפי' בפחות מג' טפחים משום דבאמת מדינא אין מי מעין נפסלין כלל בשאיבה ומש"ה מקלינן גם בהמשכה כ"ש. מה שא"כ א"נ שמימי המקוה המעורבין עם השאובין רבין על השאובין כיון דבודאי קודם שניקו המקוה נפסק הקלוח מהמעין בעת שהחמו אותה ואין על המים הללו דין מעין כ"א תורת מקוה כמבואר בש"ע סעי' ו' ובש"ך ס"ק כ"ח וא"כ נפסלין מי המקוה מדינא מחמת השאובין ובזה אין מועיל רבי' והמשכה בפחות מג' טפחים. ורק לענין זה מועיל מי המקוה הכשרים המעורבים עם השאובין לענין שלא יהו המים השאובין קודמין דלא מהני רבי' והמשכה כמ"ש הש"ך ס"ק צ"ט ולהכי מועיל מה שקדמו מי המקוה קודם שנפלו לתוכה השאובין וכמ"ש לעיל וזה נכון בס"ד:
<b>ולולי</b> דברי התה"ד הי' נראה לפענ"ד להכשיר בזה מטעם אחר. דהנה הרא"ש בהלכות מקואות כתב הטעם דמקוה של ארבעים סאה אינה נפסלת בשאובין משום דהשאובין שנפלו למקוה נעשו כזרועים בתוכה והרי הם כמחוברים. ועי' בתה"ד סי' רנ"ד שהביא לשון רש"י פ"ב דביצה דהא דנטהרו המים ע"י השקה במקוה משום דהיינו זריעתן כמו חטים שנטמאו וזרען בקרקע ע"ש. וגם בגמרא פסחים דף ל"ד ע"ב מדמי השקה לזריעה ע"ש. ומעתה אומר אני דמאחר שכתבו הפוסקים דמקוה שלימה אינה נפסלת בשאובין משום דמיא סמיכתא כארעא דמי ובטלי אגב קרקע מכ"ש אם הן בוצצין מן הקרקע ממש וכיון שהעפר ששפכו על נקבי הנביעה בטל לגבי קרקע דעפר ובטלו לכ"ע הוי בטול כדאמרי' במס' ערובין ובריש סוכה א"כ המים שאובין שמתחלחלין ובוצצין למעלה דרך העפר בטל מהם תורת שאובין והוי כמים המתמצין מן ההרים דהזריעה בקרקע מטהרתן מכ"ש במקוה דמטהרת שאובין משום דהוי כזרועין בקרקע א"כ כ"ש אם באים מן הקרקע ממש. ואפשר שזה טעמו של הרמ"א שלא הגיה כלום ע"ד המחבר סעי' מ"ז כיון דהרמ"א ס"ל דמעין נפסל ע"י שאובין הי"ל לחלוק ע"ד המחבר וכמו שהקש' הב"ח ועי' בט"ז ס"ק נ"ז ובש"ך ס"ק ק"ב. ולפי מ"ש י"ל דהתם דהשאובין באים מתחת הקרקע בלא"ה כשר דעיקר פסול שאובין הוי מטעם שהם תלושין כמ"ש בתה"ד סי' רנ"ד שם וכיון שבאו דרך הקרקע ונתחברו לקרקע חזרו לטהרתן. שוב מצאתי בב"י סי' ר"א ד"ה שיעור שהביא בשם הרא"ם דאם המים באים מתמצית הקרקע נתבטל מהם שם שאובין. והוא כעין הסברא שכתבתי. ולכן נראה לענ"ד שהמקוה כשרה לטבול בה:
<b>ובדבר</b> השאלה השני' באחד שאינו רוצה לדור עם אשתו וטוען שזנתה ונתעברה וילדה והולד אינו ממנו והוא ממזר מא"א. ולאחר איזה שנים בא מכתב משני אנשים יראים ושלמים שאיש אחד אמר לפניהם שהאשה הנזכר' נשאת עמו ודר עמה שני שבועות ואחר שנודע לו שהיא א"א גרשה. וגם הוא דבר הגלוי לכל. וגם העידו אנשים שראו אותה הולכת בעיר עם איש א' ומשוררת עמו. ונסתפק מעכת"ה אם הבעל רשאי לישא אשה אחרת ואם צריך לזה התרת מאה רבנים ולזכות לה הגט. הנה מאחר שהבעל אומר על הולד שאינו ממנו והוא ממזר הוי כאומר שראה שזינתה. ולכאורה הדבר תלוי במחלוקת הפוסקים שהביא הרמ"א אהע"ז סי' קע"ח סעי' ה' דבזמן הזה דאיכא חדר"ג שלא לגרש בע"כ אין הבעל נאמן לומר שהוא מאמין לדברי העד שאמר שזינתה דשמא עיניו נתן באחרת. וא"כ אפשר שגם אם אומר הבעל שראה שזנתה ג"כ אינו נאמן מה"ט. אמנם בשו"ת נו"ב מהד"ת סי' י"א האריך להוכיח שאם הבעל אומר שראה שזנתה לכ"ע נאמן גם בזה"ז ע"ש. אמנם בנ"ד נראה דבלא"ה הבעל נאמן שהרי עיקר סברת המהרי"ק בזה היא משום דמדמי לה לאומרת טמאה אני לך דאמרי' עיניה נתנה באחר וה"ה בזה"ז לגבי הבעל ע"ש. וא"כ לפי מ"ש הרמ"א בסי' קט"ו סעי' ו' דבדאיכא רגלים לדבר נאמנת לומר טא"ל. ועי' בב"ש שם סוף ס"ק כ"ג דאם נתייחדה עמו הוי רגל"ד וכיון שבנ"ד איכא עדים שנתייחדה עם א' ביער גם הבעל נאמן לומר שראה שזנתה דכמו דגבי דידה באומרת טא"ל לא אמרינן ענ"ב היכא דיש רגלים לדבר ה"ה לגבי הבעל ל"א בכה"ג עיניו נתן באחרת כיון דאיכא רגל"ד. וגם בלא"ה ברגילה להתייחד מיקריא עוברת ע"ד ויכול לגרשה בע"כ כמבואר ברמ"א סי' קט"ו ס"ד ואם אינו יכול לגרשה בע"כ מחמת שאינה מצוי' בביתה וכדומה יכול לישא אחרת עליה וכ"ז פשוט מאוד. ובענין לזכות לה גט נלענ"ד דמאחר שיש מחלוקת בין הפוסקים אי מועיל זכוי הגט בזה כמבואר ברמ"א סי' ק"מ סעי' ה' טוב הדבר לזכות לה גט כיון דהיא אשה מנאפת ורגל"ד שגם מכאן ולהבא תחזיק ברשעתה אולי תנצל ע"י הגט מאיסור א"א ודאי. ועכ"פ אחר זכוי הגט תהי' רק ספק א"א. ועי' בתשו' אא"ז הח"צ סי' צ"ו. אמנם להתיר להבעל לישא אחרת בלא התרת מאה רבנים ע"י זכוי הגט מדברי הב"ש סי' ק"מ ס"ק ז' משמע לאיסור. וס"ל דמאחר שהאשה אסורה להנשא בזכוי הגט מחמת דעת היש מחמירין ברמ"א גם הבעל אסור לו לישא אשה אחרת דאם לא כן לק"מ קושי' הב"ש שהקשה על הרמ"א דבסי' א' פוסק בפשיטות דמהני זכוי הגט ובסי' ק"מ הביא שני דעות בזה דהתם בסי' א' דמיירי שם להדיא מאיסור חדר"ג לזה שפיר מועיל זכוי הגט משא"כ בסי' ק"מ דמיירי לענין נשואי האשה שהוא איסור חמור חשש הרמ"א לדעת מהרי"ק וע"כ מוכח דלא ס"ל להב"ש לחלק בזה ולדעת מהרי"ק המחמיר בסי' ק"מ אסור גם להבעל לישא אחרת בלי התרת מאה רבנים שוב מצאתי בנו"ב קמא סי' צ"ד שכתב כן להדיא:
<b>אמנם</b> בס' בית מאיר כתב כן דלגבי דידיה דליכא רק איסור חדר"ג מועיל זכוי הגט ע"ש. וגם לדעת הב"ש דאינו מחלק בהכי מ"מ כיון שעכ"פ יש בזה מחלוקת הפוסקים גם א"נ שאין חילוק בין נשואין דידה לנשואי דידיה מ"מ מידי ספיקא לא נפקא וכבר כתב הב"ש סי' א' ס"ק כ"א דספק איסור חדר"ג מותר ע"ש. ולכן נלענ"ד לזכות לה הגט לעשות מקודם שליח לקבלה ואח"כ להולכה כמבואר בש"ע סי' ק"מ סעי' י"א. ומ"מ האשה אסורה להנשא עד שיבא הגט מיד השליח לידה והבעל יכול לישא אחרת גם בלי היתר מאה רבנים. באופן אשר גם מעכת"ה יסכים לזה. וטוב הדבר להתיעץ בזה עם חכם אחד מחכמי הדור ה"י. דברי ידידו מוקירו ומכבדו הדוש"ת בלונ"ח:
<b>סי'</b> <b>לו</b> ב"ה יום ד' כ"ה טבת תרמ"ד לפ"ק. לבוב. ברכה ושלום וכל טוב לכבוד ידידי הרב החריף השנון זית רענן מופלג בתורה וביראת ד'
טהורה מוה' <b>שמואל</b> <b>דוד</b> <b>הכהן</b> נ"י. <b>מכתבו</b> הגיעני. את אשר נתקשה מע"כ בדברי הט"ז ס"ס צ"א והש"ך בסי' ע' ס"ק ל"ח דלא מקילינן תרי קולי בשביל הפסד מרובה מהא דאמרי' בביצה דף כ"ה דבהמה מסוכנת לא ישחוט אלא א"כ יכול לאכול ממנה כזית והר"ן פ"ק דחולין כתב שמותר לאכול בלא בדיקת הריאה משום הפסד ממונו והרי התב"ש ר"ס כ"ז כתב דמש"ה מותר לר"ע לאכול מבית טביחתה קודם שתצא נפשה הוא משום הפסד ממונו ע"ש ומוכח מזה דמשום הפסד שרינן תרי איסורי זהו תו"ד ועי' בגמ' פסחים דף מ"ו ע"ב דלמ"ד דאמרי' הואיל גוף השחיטה דשרי במסוכנת הוא דמשום הפסד ממונו שרינן איסורא דרבנן ע"ש היטב. ועי' במג"א ר"ס תקכ"ז. והנראה לענ"ד בזה עפמ"ש הרמ"א בחו"מ סי' כ"ה סעי' ב' שאפילו אין הרבים מסכימים מטעם אחד אלא כל אחד י"ל טעם בפ"ע מיקרי רבים ואזלינן בתרייהו והש"ך שם ס"ק י"ט פקפק בזה ובעניי הבאתי ראיה לדעת רמ"א מאותה שאמרו בחולין דל"ו ע"ב הו"ל רב חד ואין דבריו של אחד במקום שנים. אע"ג דר"ש מתיר משום דדם אינו מכשיר ור"ח מתיר דס"ל דאינה לשחיטה אלא לבסוף ודם מכה הוא. ומוכח להדיא שגם באיסור תורה סמכינן על רבים אף שאינו מטעם אחד ודלא כהש"ך. ומדברי רש"י ב"ק דף קט"ז ע"א ד"ה אין משמע קצת להיפך. ועי' בש"ך יו"ד סי' נ"ד ס"ק ט' דמש"ה כשר בחוליא יתרה משום דמצרפין דעת הרמב"ם דחסר אינו כניטל ודעת הרשב"א דיתר כנטול דמי היינו אותו היתר בלבד עייש"ה. על כל פנים מבואר דמצרפין דעת הרבים אף שאינן מטעם אחד. ובזה זכיתי להבין דעת קדושים דתרי קולי לא מקילינן בהפ"מ. דהרי בצלי הנאכל מחמת מלחו שנפל לחלב משום שלדעת הרא"ש וסייעתו דבצלי אסור גם בצונן פשיטא דאסור לדעת זו לחוד וכן לדעת הארוך דמליחת צלי הוי כאינו נאכל מחמת מלחו גם כן אסור מטעם זה לחוד ואם נרצה להתיר בזה נצטרך לומר קולי שני הדעות דבצלי מותר בצונן וגם לומר דמליחה כה"ג אינו כרותח בזה סובר הט"ז שיש לצרף דעת הסוברין דמליחת צלי הוי כרותח לדעת הסוברים דצלי אסור גם בצונן. ואפשר דהוי בזה דעת רוב הפוסקים לאיסורא ואף שאינן מט"א. וכ"ה ממש בש"ך סי' ע' ס"ק ל"ח שלהסוברים דאחר יב"ש אינו פולט ציר פשיטא דאסור וכן לדעת הסוברים דלא אמרי' איידי דיפליט ציר דידי' יפליט ציר דאחרינא גם כן אסור וא"א להתיר כ"א בצירוף שני קולות לכן כתב הש"ך דאינו מועיל הפ"מ בכה"ג דמצרפין דעת הסוברין לאיסור אף שאינן מט"א וכמש"ל:
<b>ומעתה</b> זה דוקא במקום דאיכא מחלוקת הפוסקים דיש לצרף דעת המחמירים והוי דעת רוה"פ לאיסור וכדהוכחתי מגמ' חולין הנ"ל ומש"ה אסור גם בהפ"מ אבל במקום דליכא שום מחלוקת שפיר יש להתיר הרבה איסורין משום הפסד מרובה וכמו שהוכיח מע"כ מגמ' ביצה. ועי' בש"ך יו"ד סי' מ"ח ס"ק מ' דבהודח או נמלח דינו כניקב מצד א' ומשמע דלדינא קאמר הכי גם לדידן וכן משמע מדברי הפרמ"ג שם ואף דהוי תרי קולי בהפ"מ חדא לסמוך ע"ד הרשב"א לתלות שהמחט בא מבפנים וגם לסמוך ע"ד המקילין בס"ח שם דבהודח או נמלח שרי אם ניקב מצד א' ע"ש. ויש לחלק. עכ"פ לדינא ודאי אין לזוז אף זיז כ"ש מדברי הט"ז והש"ך דלא מקילינן תרי קולי בהפס"מ.
<b>ובדבר</b> האשה שרגילה לבדוק בכל יום מלבושי' מכתמים ומצאה כתם בחלוקה באמצע היום ויש לה לתלות מחמת שנתעסקה אתמול בדמים ונסתפקה אם בדקה חלוקה באותו יום בבוקר ואז א"א לה לתלות בעסק דמים של אתמול. ומעכ"ת עורר בזה מדברי הט"ז בסי' ס"ט ס"ק כ"ד באשה שבשלה בשר ושכחה אם מלחה אותו דמסתמא סירכא נקיט ואתי וכדאמרי' בפתח למען ירבו ימיכם ואח"כ כתב מע"כ דלא דמי להתם דשם כשבשלה בשר אמרי' שעשתה כדרך הנהוג למלוח ולהדיח קודם הבישול וכן בפתח למען ירבו ימיכם אמרי' שפיר דרגיל לומר כן אחר גמר פרשה שנייה של ק"ש משא"כ בנ"ד שאין מעשה הבדיקה של המלבושים נמשך לא לפניו ולא לאחריו. ולענ"ד אין זה מוכרח דאפשר שבשעה שבודקה עצמה בבוקר לספירת ז"נ אזי בודקת גם כן מלבושיה. אפס מע"כ לא ביאר כל הצורך אם אירע שאלה הזאת בימי ספירתה או בימי טהרתה ואם הוא בימי טהרתה אז עולה החילוק שכתב מעכ"ת כהוגן. עוד נראה לחלק דדוקא בדבר שצריך לעשות כן מצד הדין כגון למלוח ולהדיח קודם הבישול או לקרות פרשיות של ק"ש כסדר קודם למען ירבו ימיכם בזה אמרי' סירכא נקט ואתי ובודאי עשה כדין משא"כ בנ"ד לפי המבואר בש"ע סי' קצ"ו צריכה לבדוק עצמה דהיינו שתבדוק באו"מ בעד הבדוק לה אבל שתבדוק מלבושי' בכ"י זו לא שמענו. ועי' בס"ט ס"ק ט"ו בשם הרא"ש וכמדומה דלא נהיגי הכי. ומכל שכן בימי טהרתה דא"צ לבדוק כלל ומה שהנהיגה עצמה בכך לא מצינו לומר בכה"ג סירכא נקט ואתי. שוב ראיתי שגם מע"כ כתב כעין זה. ומ"ש מע"כ ע"פ דברי הט"ז סי' ק"צ ס"ק ל"ו יפה כתב והוא דבר חכמה. ולענין דינא לענ"ד אפשר להביא ראי' מדברי הש"ך סי' ק"צ ס"ק ס"א דבנתכבס ע"י ישראלית אם הכתם מקדיר טהורה ועי' בס"ט שם שהאריך בזה והכריע להלכה כהש"ך ומעתה רואה אני הדברים ק"ו שהרי התם אמרי' בגמ' בהדיא חזקה בנות ישראל בודקות חלוקיהן בשעת כבוס וסי' דמקדיר אינו דבר ברור כל כך ואיפלגו בזה תנאי בגמ' והרמב"ם השמיט לגמרי החלוק בין מקדיר למגליד ואפ"ה סמכינן אהא דמקדיר ותלינן דהכתם הוא מימי נדתה קודם הכבוס ודחינן החזקה הנאמר בגמ' חזקה שבדקתו בשעת כבוס. כש"כ בנ"ד מאי דאמרי' סירכא נקט ואתי ודאי שאין זה חזקה גמורה ומה שנתעסקה בכתמים אתמול הוי כמו לקחה עד ממקום שדמים מצוין שם דמבואר ברמ"א סל"ו שחזקתו שהי' בו כבר כתמים. והדבר ברור לענ"ד שיכולה לתלות במה שנתעסקה וטהורה היא. ועי' ברש"י נדה דף נ"ח ע"ב ד"ה שתיהן ודו"ק:
<b>מה</b> שנסתפק מע"כ בהא דמבואר בסי' ק"צ סעי' ל"ו דאם תולה בכתמים א"צ להקיף לדבר שתולין עליו היאך הדין אם הקיף ולא אידמי. יעוי' בסי' קפ"ח שדרך הדם להשתנות לאחר שנעקר מן הגוף ואא"ז הח"צ ז"ל בתשובה סי' מ"ו כתב דשנוי האויר והתחברו עם הפשתן מולידים צבע חדש. ויש לה"ר לזה ממה דאיתא בסי' קפ"ז ס"ה שאם דם מכתה משונה מדם ראייתה אינה תולה במכתה ורמ"א שם האריך בכל הפרטים שבדינים אלו ולבסוף סיים וכתמים תולה בה בכל ענין ע"ש ומשמע דקאי על כל מה שמבואר למעלה דגם אם דם מכתה משונה אפ"ה תולה בכתמים. וכעין שכתב הש"ך בסי' ל"ו לענין נקב בריאה דתלינן בזאב אפילו מקיפו ולא אידמי כשר. ואפילו להחולקים שם על הש"ך נראה דמודים כאן דהוא מילתא דרבנן וכמ"ש גם מע"כ וגם דרכן להשתנות כמ"ש. ועי' בס"ט סי' ק"צ ס"ק מ"ה שהאריך בזה.
<b>מה</b> שתמה מע"כ על הכו"פ והח"ס שהביאו ראיות דגה"נ נוהג בנקבות והרי משנה שלמה שנינו ר"פ גה"נ נוהג בחולין ובמוקדשין ובזבחים דף ל"ה ע"א כתב רש"י דכל היכא דנקט האי לישנא מיירי בנקבות. במחכ"ת ל"ק מידי דדוקא התם דברישא תנן זבח ובסיפא מוקדשין פי' רש"י משום דסיפא מיירי בנקבות דוקא אבל היכא דתאני מוקדשין לגבי חולין כל הקדשים בכלל מוקדשין הן. וראי' לזה דבחולין ד"צ ע"א פליגי אמוראי אי מיירי מתני' בקדשים הנאכלין או בקדשי' שאינן נאכלין דהיינו עולה והרי מוקדשין הוי נקבות דוקא ועולה הוא זכר וע"כ כמ"ש. ועי' פסחים דף פ"ה ע"ב. והנני להודיעהו כי דבריו הוטבו מאוד בעיני. ד' יחזקהו ויאמצהו לשבת ולהגות בתורתו הקדושה כעתירת ידידו הדו"ש בלונ"ח.
<b>סי'</b> <b>לו</b> ב"ה אור ליום ג' כ"ב שבט תרמ"ג לפ"ק לבוב. ד' עמו גבור החיל ידיד נפשי ולבי הרב החריף ובקי מחודד ומפולפל אמרותיו נכוחים עולות מחים יקר הערך מוה' יהושע פנחס באמבאך נ"י:
<b>קונטריסו</b> הנחמד הגיעני והאמת אגיד כי אילו לא לא ראיתי לא האמנתי על איש רך בשנים יהי אב בחכמה כמוהו דילידא אמי' כוותי' תילוד. ד' יאריך ימיו ויזכה לשבת על מי מנוחות ולהגות בתורתו בשקידה רבם. ומובטחני כי אנשי דורו יהנו ממנו עצה ותושי' להורות הלכה לרבים לאסוקי שמעתתא אליבא דהילכתא. וכאשר עברתי בין פנינו אמרותיו ראיתי שמביא ג"כ דברי הרמב"ם פ"ד משחיטה הל' י"א דשחיטת נכרי הוי נבלה ולוקה על אכילתה מן התורה שנאמר וקרא לך ואכלת מזבחו אתה למד שזבחו אסור. ודבריו סותרין למה שכתב פ"ב משא"ה ה' ו' שכתב שם דשחיטת נכרי נבלה ומטמא במשא וקרוב בעיני שזה מד"ס עכ"ל. והפר"ח רצה לתרץ דאף דלוקין משום נבלה מ"מ אינו מטמא ותמה ע"ז התב"ש סי' ב' ס"ק א' דאין שורש לזה. גם גוף דברי הרמב"ם בה' שחיטה שכתב דלוקה משום דכתיב וקרא לך ואכלת מזבחו אתה למד שזבחו אסור אני תמה ושואל אזהרה שמענו עונש מנין דניהו דיש ללמוד מזה שזבחו אסור מ"מ לא נאמר לאו באכילתו ומנ"ל דלוקה. וגם מאחר שכתב דשחיטת נכרי נבלה יותר הי' לו להרמב"ם לומר שלוקה משום נבלה. ותו למה לי' קרא דוקרא לך וגו' ולענ"ד נראה בעז"ה בזה דבר נכון. דהנה כבר נודע דעת הבה"ג דעיקור סימנים לא הוי טרפה מחיים רק שאין שחיטה מועלת בו כמ"ש בסי' כ"ד סעי' ט"ו בהג"ה ורבים חולקים ע"ז וס"ל דעיקור הוי טרפה מחיים כמ"ש התב"ש שם ס"ק כ"ו. אמנם דעת רבינו הגדול הרמב"ם ז"ל נלענ"ד דסובר שאם אין הסימנים ראויין לשחיטה הוי נבלה מחיים דהא בסימן ל"ג סק"ד בש"ך הביא בשם הרמב"ם דנקובת הושט ופסוקת הגרגרת הוה נבלה מחיים. והרמב"ם פ"ג מה"ש הי"ט סיים ע"ז ואין השחיטה מועלת בו. ונראה לע"ד דטעמא קיהיב למילתיה דמש"ה הוא נבלה מחיים הואיל ואין לו היתר בשחיטה. ולמדתי דבר זה מדברי אא"ז התב"ש ז"ל סי' ל"ג ס"ק ה' שכתב שדעת הרמב"ם דלאחר חזרה שהודה רע"ק לר' ישבב נקיבת הושט ופסוקת הגרגרת לא הוו טרפות כלל ורק כיון דלא איפשר לשוחטן שהרי נפסלו הסימנים מש"ה היינו נבלותן והוי נבלה מחיים ע"ש היטב:
עוד נראה לענ"ד שכל מה שכתב הרמב"ם בענין שחיטת נכרי בין בהל' שחיטה בין בה' שא"ה מיירי בין ששחט נכרי שני הסימנים בין שהתחיל לשחוט בושט או ברוב קנה וגמר הישראל כמבואר בגמ' פ"ב ופ"ט דחולין. ומעתה י"ל דהכי כוונת הרמב"ם פ"ב מה"ש הנז' דשחיטת נכרי נבלה ולוקה על אכילתה מה"ת מדכתיב וקרא לך ואכל מזבחו. ומזה נלמד דזבחו אסור וא"כ מש"ה שחיטת נכרי לא מהני מידי וכמ"ש הראב"ד בפ"ב משא"ה הנ"ל כי הם דומי' לחמור והוי כשחיטת קוף וכ"כ הכס"מ שם וא"כ כששחט הנכרי מיעוט הושט או רוב הקנה נפסלו הסימנים ואינן ראוין עוד לשחיטה והוי כמו נקובת הושט ופסוקת הגרגרת דעלמא דהוי נבלה מחיים לדעת הרמב"ם ומש"ה לוקה על אכילתה מה"ת והיינו משום לאו דנבלה ועי' ברש"י פ"ק דחולין דף כ' ע"ב שהקשה דבכל השחיטות וכי מתה עומד ושוחט דבתחילת השחיטה נפסלה מטעם נקובת הושט וע"כ צריך לומר דדרך שחיטה בכך ובהכי שרי רחמנא ולזה הביא הרמב"ם קרא דוקרא לך ואכלת מזבחו דמשם אנו למדין דזבחו אסור ואם כן אין דרך שחיטה בכך ומש"ה איכא עלה לאו דנבלה תיכף כשהתחיל הנכרי לעשות דבר שעושה טרפה כגון מיעוט ושט או רוב הקנה דהוי נבלה מחיים לדעתו בין שגמר אח"כ נכרי או ישראל.
<b>שוב</b> מצאתי ברמב"ם סוף פ"ט מה"ש דאם נתקפלו הסימנים אסורה שהרי אינן ראוין לשחיטה ודעת הכ"מ שם דנתקפלו הסי' אינה טרפה והוי נבלה וכן הכריע התב"ש סי' כ"ד ס"ק כ"ה ע"ש וכיון שהרמב"ם מסיים בטעם איסור דנתקפלו הסי' שהרי אינן ראוין לשחיטה הרי מפורש בדברי הרמב"ם כמ"ש שאם אין הסימנים ראוין לשחיטה הוי נבלה מחיים ומעתה אין דברי הרמב"ם סותרין כלל זא"ז דשפיר כתב דטומאת שחיטת נכרי הוי מד"ס וכמ"ש התב"ש בסי' ל"ג סק"ה דאף דהוי נבלה מחיים מ"מ אינו מטמא מחיים דבטומאה כתיב וכי ימות ע"ש וכשגמר הישראל אחר כך אינו מטמא מן התורה. כן נלענ"ד נכון בעז"ה
<b>ודע</b> שגוף מחלוקת הט"ז והש"ך אם נאסר במיעוט קמא דקנה בשוחט לע"ז אשר מעכ"ת האריך הרחיב לפלפל בזה בדברים נפלאים. לדעתי העני' תליא באשלי רברבי במחלוקת רש"י ותוס' בב"ק דף ע"א ע"ב בהא דפריך התם ור"מ אמאי מחייב בשוחט לעכו"ם דו"ה כיון דשחיט בה פורתא אסרה וכו' ופירש"י דקס"ד ישנה לשחיטה מתחילה ועד סוף ומתחילתה נאסרה משום זבחי מתים וכו' ע"ש. ולמדנו מדבריו דמש"ה בשוחט לע"ז נאסר מתחילת השחיטה משום דישנה לשחיטה מתחילה ועד סוף. ולפ"ז במיעוט קנה דאין כאן התחלת שחיטה כלל אף למ"ד דישנה לשחיטה מתחילה ועד סוף וכמו שהוכיח מעכ"ת מדברי הרמב"ם פ"ד מה"ש ה' י"ג א"כ ליכא שום איסור במיעוט קמא דקנה. אבל התוס' שם חולקים על רש"י וס"ל דגם למ"ד אינה לשחיטה אלא לבסוף מ"מ בשוחט לע"ז נאסר בתחילה כשהתחיל לשחוט משום שהאיסור אינו תלוי בשחיטה רק במעשה ע"ש ד"ה כיון. וכיון דלא בעינן שחיטה בלל רק מעשה בעלמא א"כ אפשר דגם מיעוט קמא דקנה חשיב מעשה להיות נאסר בזה. כן נ"ל ברור:
<b>אמנם</b> בקושית הנקה"כ על הט"ז דלדבריו מאי פריך תלמודא בחולין דף מ' ע"ב מכדי וכו' ועולא מעשה כ"ד קאמר ולמה לי' לשנויי בחצי קנה פגום הא בלא"ה כיון דאינו נאסר במיעוט קמא דקנה וא"כ כולהו בהדדי קאתו. ובחדושי הארכתי בזה הרבה וכעת יצאתי לדון בדבר החדש דהנה הפני יהושיע בגיטין דף מ"ה כתב דהא דאמרי' כתבן מין ישרף משום שאינו בקשירה והרי בל"ז פסול משום שכותב לשם ע"א. וכתב הפ"י לתרץ דהאי תנא סובר דלא בעינן כתיבה לשמה וכל היכא דלא בעי' לשמה גם מחשבת ע"א אינו פוסל יעו"ש. ואנכי הבאתי סמוכין לדבריו מגמ' דע"ז דף כ"ז ע"א דר"י סובר דלא ימול ארמאי משום שמל לשם הר גריזים ופליג עלי' ר"י והיכן מצינו לשמה במילה ע"ש הרי להדיא דכ"ה דלא בעי' לשמה אינו מזיק אם עושה לשם ע"ז. ומיושב בזה הא דאמרי' בגיטין שם מעשה בנכרי בצידן והתיר רשב"ג ליקח ממנו ע"ש והרי בחולין די"ג ע"ב אמרי' אין רוב אומות מינין ופירש"י דלמיעוטא לא חיישינן וכיון דרשב"ג ס"ל חיישי' למיעוטא יעוי' בבכורות דף כ"ד ע"א והיאך התיר ליקח ספרים מן הנכרי שמא מין הוא ולדברי הפ"י א"ש דלפי הס"ד דרשב"ג ל"ב כתיבה לשמה גם כתיבת מין לע"ז אינו פוסל. וכן מיושב בזה קושי' התוס' שם ד"ה עיבוד דבכתיבה יש לומר סתמא לשמן קאי. ולפי מ"ש ניחא דניהו דבכתיבה אמרי' סתמא לשמה קאי מ"מ כיון דעכ"פ סובר רשב"ג דבעי כתיבה לשמה ממילא מזיק אם כותב לשם ע"ז וא"כ יש לחוש שמא מין הוא וכתב לשם ע"ז מאחר דרשב"ג ס"ל חיישינן למיעוטא וכמ"ש ודו"ק. ולפ"ז יש לעורר בהא שמבואר בסי' ב' סעי' ו' שאם התחיל נכרי במיעוט הקנה וגמר הכשר כשרה הרי כיון שעכ"פ מיעוט מינין באומות ואנן קי"ל סמוך מיעוטא לחזקה והוי פלגא ופלגא ואסור עכ"פ מדרבנן כמבואר בתוס' בכמה מקומות. וא"כ אית לן למיחש שמא מין הוא ולפ"ז שחיט. ובגמ' חולין פ"ק הנ"ל שם לא קאמר אלא משום שאין רוב אומות מינין אין לאסור בהנאה ומשום שלענין איסור הנאה ליכא חזקת איסור משא"כ לענין איסור אכילה דאיכא חז"א יש לאסור מטעם מיעוט וחזקה. ומזה יש ראי' לשיטת הט"ז שבמיעוט קמא דקנה אין לאסור בשוחט לע"ז. ומיושב בזה קושי' השיך ס"ק ל' בהא שאוסר המחבר אם ישראל ונכרי אוחזין בסכין ומדמי לה לשנים אוחזין בסכין ושחט אחד לשם דבר פסול וכתב הש"ך דלא דמי דהתם פסלה מחשבת השוחט משא"כ בעכו"ם דאוסר משום דלאו בר שחיטה הוא ואם יש אחר זולתו בר שחיטה דיו יעו"ש ולפמ"ש אם גמר העכו"ם השחיטה יש גם כן פסול מחשבה דלמא מין הוא ואיכא מיעוט וחזקה כמ"ש. ועי' בתוס' חולין דף י"ד ע"א סוף ד"ה השוחט דמבואר להדיא כדעת המחבר ע"ש ודו"ק:
<b>הן</b> אמת שלסברת הפ"י הנ"ל יקשה בהא דנאסר בשוחט חולין לע"א כיון דשחיטת חולין לא בעי כוונה וכל היכא דלא בעינן לשמה גם אם מחשב לע"ז אינו פוסל לדעת הפ"י. איברא הא בורכא דשוחט לע"ז אסור משום זבחי מתים ושחיטה היא מד' עבודות וכיון דנעשה עבודה לע"א אסור משום תקרובת ע"א. ואפשר שזהו סברת הט"ז דבמיעוט קמא דקנה אינו נאסר משום דעדיין לא מיקרי עבודה ולא זביחה ומש"ה שפיר י"ל כיון דל"ב לשמה לא מיגרע אי נמי שוחט לע"ז וכמ"ש הפ"י. וכ"ז בחולין אבל בקדשים דבעי' כונה מיפסל גם במיעוט קמא דקנה דניהו דמ"ק לא מיקרי עבודה ולא זביחה מ"מ הרי גם בס"ת פסול בכתב מין למ"ד דבעינן לשמה. ודו"ק היטב בכל זה. ויסלח נא כבודו היקר כי לא אוכל להאריך יותר כי מדי כתבתי דברי אלה באו אלי שאלות נחוצות למעשה ואין עתותי בידי. והנני ידידו אוהבו באמת:
<b>סי</b> <b>לח</b> ב"ה יום ב' כ"ד למב"י תרמ"ג לפ"ק לבוב:
הנני נותן את בריתי שלום לכבוד ידידי הרב הגדול שבח עוז ומגדול החריף ובקי המפואר לתהלה מאוד נעלה יקר הערך כש"ת מוה' צבי אריה וויינשטיין נ"י האבד"ק סלאטוינא יע"א:
<b>מכתב</b> שאלתו הגיעני. באחד שנולד לו בן בכור וביום כ"ו ללידתו נחלה ר"ל וביום ל"ד של"ח והאב לא פדה אותו והתנצל לאמור כי ביום שלשים כבר היו גוסס ומעכת"ה העמיק הרחיב פלפולו בזה בחריפות ובקיאות וכמעט לא הניח מקום להתגדר בזה ולמען כבודו הגדול שמתי עיוני בדבריו הישרים ואת אשר ישים ד' בפי אערכה פה לפני מעכת"ה:
<b>והנה</b> מעכת"ה הביא בשם הנ"י פ"ק דב"ק שכתב דלמאי דדרשינן מיעוטא דאך פדה תפדה למעט נטרף בתוך שלשים אהני רבויא דפדה תפדה לרבויי גוסס אלא שלפי מ"ש הריטב"א בקדושין דף כ"ט ע"א דמרבויא דפדה תפדה ילפינן שאם לא פדאו אביו מחויב לפדות את עצמו מעתה לא אייתר לן קרא לרבות גוסס ולכן העלה מעכ"ת שהריטב"א חולק על הנ"י. ואי משום הא לא אריא לפי מ"ש התוס' בפסחים דף מ"א ע"ב ד"ה א"כ ותוס' ב"ק דף ס"ה ע"א לכתוב דהיכי דשני קרא בדיבורי' כמו אם המצא תמצא מדלא כתיב המצא המצא דרשינן מהאי קרא ב' דרשות ע"ש א"כ הכא נמי מדשני קרא וכתב פדה תפדה ילפינן שני דרשות חדא לגוסס ורדא דהבן חייב לפדות עצמו. ולענ"ד הדבר מוכרח לומר כן דהרי בפ"ק דב"ק דף י"א ע"ב אמרי' מתוך שנאמר פדה תפדה שומע אני אפי' נטרף בתוך ל' יום ת"ל אך חלק ע"ש ומלשון הגמ' משמע להדיא דהוי ס"ד לרבויי נטרף בתוך ל' מיתורא דקרא דפדה תפדה ולדברי הריטב"א הנז' קשה איך הוי ס"ד למילף מרבויא דתפדה נטרף בתוך ל' הא האי רבויא מצריכינן בקדושין הנ"ל למילף שמחויב לפדות א"ע. אלא ע"כ כמ"ש דקרא דתפדה ילפי' מיניה שני דרשות מדשני קרא בדבורי' וכמ"ש התוס' ולהכי הוי ס"ד דנהי דקרא אתי דחייב לפדות עצמו מ"מ ילפי' נמי מיני' נטרף בתוך ל' ומש"ה לפי המסקנא דממעטינן נטרף תוך ל' מקרא דאך שפיר כתב הנ"י דדרשא השני' מקרא דתפדה אתי לרבויי גוסס. עוד כתב מעכ"ת להוכיח מדברי הרא"ש פ"ק דב"ק שם שחולק על הנ"י מדכתב שבנטרף בתוך ל' פטור מפדיון גם בחי זמן מרובה וגם למ"ד טרפה חיה וממילא אין סברא לחלק בין טרפה לגוסס דבשלמא לדעת הנ"י דרמב"ח ס"ל דטרפה אינה חיה וכמת הוא חשוב א"כ אפשר דסובר דלא יזדמן לעולם שטרפה יחי' יב"ח וכמ"ש בתשו' סי' ע"ז ומש"ה פטור מפדיון משא"כ בגוסס דעכ"פ מועטים חיים סבור הנ"י שחייב בפדיון אבל לסברת הרא"ש דהסוגיא אזלא גם למ"ד טרפה חיה ואפ"ה פטור מפדיון א"כ ה"ה לגוסס זהו תורף דבריו. וכל זה אינו מוכרח שכבר נודע מ"ש הפוסקים לחלק בין הא דטרפה אסורה מדרשא דקרא דזאת החיה חיה אכול שאינה חיה ל"ת ובהמה מסוכנת או שאכלה סם המות מותרת ואמאי הרי אינה יכולה לחיות. ותירצו דדוקא אם אינה יכולה לחיות מחמת חסרון באבר מיוחד טרפה אבל מסוכנת או אכלה סם דנחלה כל גופה ולא אבר מיוחד בזה לא מיטרפה ועי' בתב"ש סי' מ'. וא"כ גם לענין פדיון הבן יש לחלק בכה"ג שאם נטרף הבכור מחמת לקות אבר מיוחד בזה פטור מפדיון אבל בגוסס מחמת חולי כל הגוף גם הרא"ש סובר שחייב בפדיון:
וע"פ האמור אפשר להבין דברי הגמ' במנחות דף ל"ז ע"א דאם נולד בתרי רישי חייב ליתן עשרה סלעים לכהן והתני רמב"ח שומע אני אפי' נטרף ת"ל אך חלק שאני הכא דבגלגולת תלא רחמנא. ודעת התוס' וכל הפוסקים דרמב"ח מיירי בנטרף ממש וסהדי בשחק כי יגעתי הרבה להבין תירוץ הגמ' דכיון דנולד בתרי רישי הוא טרפה כמ"ש התוס' שם א"כ מה משני דבגלגולת תלא רחמנא הרי גם בנולד בראש אחד גם כן תלא רחמנא בגלגולת ואפ"ה פטר רחמנא בנטרף. א"כ אמאי חייב בנולד בשני ראשים מאחר שהוא טרפה. ולא מצאתי ביאור נכון לזה. ומה שאפשר לומר בזה לפמ"ש הנ"י בטעמו של רמב"ח דמש"ה פטור בנטרף משום דס"ל טרפה אינה חיה וכמת הוא חשוב. וא"כ צריך להבין דמאי פריך מנולד בשני ראשים לפי מ"ש הש"ך בסי' נ"ז בשם הרשב"א שטרפות דיתרת יכול להרבות כחול ימים עם יתרונו יעו"ש בס"ק מ"ח א"כ שפיר חייב בפדיון בנולד בב' ראשים אף דהוי טרפה כיון שיכול לחיות ואינו חשוב כמת. ולכן נ"ל דהכין פירושא בגמרא דהנה התב"ש והלב"ש הביאו בסי' ל"ה בשם הר"ן דביתר אבר שניהם אינם עושים בפעולת חיות הבע"ח רק כאבר אחד ע"ש א"כ אפשר דמעולם לא עלה ע"ד המקשן לומר דבשני ראשים יפטר לגמרי מפדיון משום דהוי כנטרף כמ"ש התוס' דע"ז נוכל לתרץ בפשיטות דשאני נטרף מחמת יתרת דיכול לחיות ואינו חשוב כמת וכמ"ש אלא הכי פרכינן כיון דשני הראשים אינן עושין רק פעולה אחת וכל ראש בפני עצמו אינו עושה רק מחצית פעולה ומחצה השני' כמת הוא חשוב ודמי לנטרף אם כן מהראוי שעבור שני הראשים לא יתחייב רק פדיון אחד ואמאי תני האי סבא דחייב ליתן עשרה סלעים לכהן ואהא שפיר משני דבגלגולת תלא רחמנא. והיינו דנהי דשני הראשים אינם גורמים רק פעולה אחת כיון שעכ"פ איכא תרי גלגולת חייב בעשרה סלעים. ולא קשיא כלל מנטרף דאף דאיכא גלגולת מ"מ פטור. משום שהוא טרפה לגמרי ומיעטי' קרא מדרשא דאך משא"כ בשני ראשים דיש בכל גלגולת מחצית חיות חייב בשני פדיונים. ומטעם טרפה לא מיפטר כיון דאינו חשוב כמת דיתרת יכול לחיות וכמ"ש. וזה נכון מאוד לענ"ד בעזה"י:
ובמה שהאריך כת"ה לפלפל אם יש לפוטרו מפדיון מחמת רו"ג למיתה ומחמת חזקת ממון. האמת אגיד שלא הבנתי כל דברי פלפולו בזה דלא שייך לדון מטעם רוב וחזקה רק אם אנו מסופקים על איזה דבר אם נשתנה מכמות שהיה. או אף אם ידענו בודאי שנשתנה ואנו מסופקים באיזה זמן נולד השנוי משא"כ כאן אין לנו שום ספק שהרי אנו רואין בברור שהילד גוסס. ואם יש לספק שמא ימות הולד אח"כ או לא מלבד דלא מצינו בכה"ג לדון מטעם חזקה על מה שיתחדש אח"כ וכמו שאמרו חז"ל שמא ימות חיישינן שלענין מה שיהיה אח"כ אינו מועיל חזקה. ועי' בתוס' קדושין דף מ"ה ע"ב ד"ה בפירוש ובחי' ריטב"א ריש פ' שני דע"ז. אלא שלענ"ד ליכא שום נפקותא כלל לענין פדיון אם ימות או יחיה דלדעת הנ"י דגוסס חייב בפדיון משום דגוסס הוא כחי לכל דבריו א"כ אף אם בודאי ימות אח"כ חייב לפדותו כדין מת אחר שלשים. ולסברת מעכ"ת שהרא"ש והריטב"א חולקים על הנ"י וסוברים דגוסס פטור מפדיון א"כ ליכא ספיקא כלל דכל זמן שהוא גוסס בודאי פטור מפדיון ואם יחי' אח"כ יחול עליו אז החיוב. ועי' תוס' בכורות דף מ"ט ע"ב ד"ה ודידי' בסוה"ד ע"ש. סוף דבר לא ירדתי לכוונת מעכת"ה בזה ובגוף הדבר אם מוציאין ממון מכח רוב בפדיון הבן עי' במשנה למלך פי"א מבכורים ה' כ'. ולענין דינא יפה הורה מעכת"ה שיכול לפדות במתנה ע"מ להחזיר ובלא ברכה. ועי' בתשו' אא"ז הח"צ ז"ל ס"ס ק"ד. דברי ידידו הדוש"ת בלונ"ח:
סי' לט ב"ה יום ב' ז"ך מנ"א תרמ"ד לפ"ק. כפר בראטקאווין. דברי שלום ואמת לכבוד ידיד נפשי הרב הגדול החריף ובקי משנתו קב ונקי המפורסים לתהלה מאוד נעלה כש"ת מוה' מאיר אריק נ"י האבד"ק יאזלוויץ יע"א
יסלח נא כבוד יקרתו כי לא השבתי אליו עד כה ואחר עד עתה. כי הייתי מוטרד בעניני שו"ת שונות וגם כחי אין אתי כמאז. עתה באתי לעיין בדבר השאלה בקהל שקנו בית מישראל ומגרש סביב לבנות בית מרחץ חדש וכאשר חפרו תחת הבית הישן שנהרס מצאו שני מתים מונחים זה אצל זה ראשו של זה בצד ראשו של זה בלי שום היכר חרס וקרש וצורת הקבר. ואח"ז בסמוך חצי אמה מצאו גם את השלישי לאחר שכבר פינו את השנים הראשונים. והשלישי היו רגליו מכורכים בעור שטיוול. והעפר שחופרין מכל שטח בית המרחץ משליכין מסביב לבנין מבחוץ במקום שדורכין שם רבים. ומלבד זה מצאו כמה עצמות והעומדים שם וגם רופא ישראל אומרים שהה עצמות בהמה. ונסתפק מעכת"ה בזה בכמה ספיקות. ורצונו כי אחוה דעי גם אני בזה ע"פ דתה"ק והנה הב"י בסי' שס"ד הביא מחלוקת רש"י והטור בקבר הנמצא דמותר לפנותו דהטור סובר דגם מסתמא באינו ידוע אם נקבר שם מדעת בעל השדה מותר לפנותו. אבל רש"י פירש דמיירי בקבר חדש ויודע בעל השדה שלא צוה מעולם לקוברו שם משמע דבספק אסור:
לפנותו. וגם הפרישה והב"ח שם הביאו מחלוקת הנז'. ומעכת"ה פתח בחכמה לומר שאין כאן מחלוקת כלל דרש"י הוכרח לפרש דקבר הנמצא מיירי בידוע שלא נקבר מדעת בעל השדה משום סיפא דקתני מותר בהנאה דכיון דאיסור הנאה דקבר הוא מה"ת מש"ה גם בספק אסור מה שא"כ הטור דמיירי לענין פינוי ולענין מקומו טהור דאינו אסור רק מדרבנן לכך סובר הטור דגם בספק מותר לפנותו ויפה כתב. אלא שמלשון הטור שם שכתב ואם מדעת בעל השדה נקבר אסור לפנותו ומקומו טמא ואסור בהנאה משמע דברישא באינו ידוע אם נקבר מדעת מותר בהנאה הרי שגם לענין היתר הקבר סובר הטור דמספק מותר בהנאה. והנלענ"ד בזה דהנה התוס' בסנהדרין דף מ"ח ע"א ד"ה משמשין הקשו מהא דאמרי' בחולין ד"ת עור האדם טהור ומפני מה אמרו טמא כדי שלא יעשה עורות אביו ואמו שטיחין משמע דליכא איסור דאורייתא בעור. הנראה מדבריהם דאם נאמר דעור המת אינו אסור רק מדרבנן שפיר גזרו עליו טומאה אף דבלא"ה אסור בהנאה מדרבנן אלמוה רבנן למילתייהו לגזור נמי טומאה. אבל אי נימא דעור המת אסור בהנאה מה"ת א"כ לאיזה צורך גזרו טומאה על העור הא בלא"ה לא יעשה שטיחין כיון דאסור בהנאה מה"ת. גם מלשון תירוץ התוס' שם משמע כמ"ש. ומעתה י"ל שלפי מסקנת התוס' בסנהדרין שם דעור אסור בהנאה מה"ת א"כ אפשר דגם תכריכי המת וקבר בנין אסור בהנאה מה"ת אבל לפי דברי התוס' בנדה דף נ"ה ע"א ד"ה שמא דעור אינו אסור בהנאה ע"ש וע"כ כוונתם שמן התורה אין העור אסור בהנאה דמדרבנן פשיטא דאסור דלא גרע מתכריכין כמ"ש התוס' בסנהדרין שם ומ"מ אף שהעיר אסור בהנאה מדרבנן הוצרכו לגזור טומאה כדי שלא יעשה מהעור שטיחין לאלומי מילתייהו וכמ"ש לעיל וכיון דעור המת אינו א"ב רק מדרבנן א"כ כ"ש תכריכי המת וקבר בנין אינם אסורין בהנאה רק מדרבנן וכמ"ש בתוס' סנהדרין הנ"ל דעור המת חמור מתכריכין. ומעתה י"ל שבזה מחולקים רש"י והטור דרש"י סובר דעור א"ב מן התורה וכמ"ש התוס' בסנהדרין ולשיטה זו י"ל שגם בקבר בנין א"ב מה"ת וכמ"ש רש"י בסנהד' דף מ"ז ע"ב ד"ה מקומו ומש"ה הוצרך רש"י לפרש דקבר הנמצא מיירי בקבר חדש ויודע בעל השדה שלא צוה מעולם לקוברו שם שאם הי' ספק אם נקבר מדעת הבעלים הי' אסור בהנאה כיון שהוא ספק תורה. אבל הטור סובר כשיטת התוס' בנדה שם וכפ"מ שפירשתי דבריהם דעור המת אינו אסור בהנאה רק מדרבנן וממילא תכריכין וקבר בנין ודאי אינם א"ב רק מדבריהם ולכן פסק הטור דגם מסתמא שא"י אם נקבר מדעת הבעלים ג"כ מותר בהנאה משום דהוא סד"ר. ומעתה בנ"ד לענין פינוי המת דאינו אסור רק, מדרבנן כמ"ש הב"י סי' שס"ד גם רש"י מודה דבספק אם נקבר מותר לפנותו ועד כאן לא אסר רש"י בספק אלא לענין הנאה דבזה הוי ספקא דאורייתא לשיטת רש"י וכמ"ש. כן נראה לענ"ד:
<b>ולענין</b> הספק השני מאחר שנמצאו שלשה מתים אם יש לחוש לשכונת קברות וצריך לבדוק כ' אמה לכל צד. האמת אגיד כי נפלאתי מאוד הפלא ופלא מדוע לא הביאו בטוש"ע הך דינא שאם נמצאו ג' מתים הרי זה שכונת קברות והיותר תימה על הטור שכתב בקבר הנמצא וא"י אם מדעת הבעלים מותר לפנותו ולמה לא כתב שאם נמצאו ג' אסור לפנותם כמ"ש הר"ש פט"ז דאהלות מ"ג. וגם יש נפקותא לענין כהנים דאסורין להלוך שם שמא ימצאו עוד מתים. ולולי דמסתפינא הייתי אימר שדעת הטוש"ע דדין זה דג' ה"ז שכונת קברות הוא רק מדרבנן. והרי בוסתות דחזיא ג"פ מגופה ומסתבר דאורח בזמנו בא ואפ"ה קי"ל ווסתות דרבנן. ומאחר שאינו אלא מדבריהם אפשר שלא גזרו רק בא"י. ועי' ברמב"ם סופ"ט מה' טו"מ שכתב שכל אלו הטומאות הוא רק מדבריהם. וקצת סמך יש לזה מהא דאמרי' (בנדה) [בנזיר] דס"ה ע"ב בדק מכ' אמה ולא מצא מאי א"ר שכונת קברות מ"ט אר"ל עילה מצאו וטיהרו את א"י ע"ש. וקשה מאי שיאטי' דארץ ישראל הכא והרי במשנה שם סתמא תנא שלשה ה"ז שכונת קברות וע"כ דקים להו לחז"ל שדין זה אינו נוהג רק בא"י ומש"ה קאמר דבכה"ג אין להחמיר ולהחזיק טומאה בא"י. ועי' בתוס' שם ד"ה א"ד. ולפי שדין זה אינו נוהג רק בא"י מש"ה השמיטוהו בטוש"ע כמו שלא הביאו דין בית הפרס ודין מדורות הנכרים:
<b>ובזה</b> יש לעורר במ"ש הפוסקים דל"א בתלתא זימני הוי חזקה אלא במידי דאתי מגופא ולא במידי דאתי מעלמא והגאון בחק יעקב סי' תס"ז הקשה ע"ז ממשנה זו דג' ה"ז שכונת קברות אף דאתי מעלמא יעו"ש ולפמ"ש אדרבה ממשנה הנז' יש ראי' לדברי הפוסקים דבאמת מדינא גם בנמצא ג' מתים לא חיישי' להחזיק שמא ימצאו עוד אחרים משום דהוי מידי דאתי מעלמא ואין זה רק בא"י משום קדושת הארץ ובשאר איסורין לא שייך זה. ועי' בר"ש פי"ח דאהלות משנה ט'. כן הי' נראה לכאורה ולאשר אני יושב כעת בכפר ואין בידי הספרים הנחוצים לזה לכן לא יכלתי לברר הדברים למעשה. והנה במשנה דנזיר ואהלות תנן מצא שלשה אם יש ביניהם מארבע עד שמנה ה"ז שכונת קברות ובודק ממנו ולהלן וכו' מבואר שאם הם רצופים פחות מד"א לא הוי ש"ק אמנם ראיתי שמעכ"ת כתב בשם ספר פ"ת דבשו"ת חות יאיר כתב דבזמן הזה שאין מרחיקין כ"כ אפי' בפחות מזה הוי ש"ק וכעת אין ת"י לא ס' פ"ת ולא שו"ת חות יאיר. ומ"מ אמינא בה טעמא דבשו"ת אא"ז הח"צ ז"ל סי' קמ"ט האריך שצריך להניח בין קבר לקבר לכל הפחות אמה וכתב שם שהעולם טועים במה שראו בש"ע שבין קבר לקבר כתב סתם עד שיהא דופן הקבר מפסיק וכו' וחשבו שבין קבר לקבר סגי בהפרש כל שהוא וטעות הוא בידם דהש"ע שטפא דלישנא דברייתא נקט ומ"מ היינו ו"ט דוקא עכ"ל הח"צ ז"ל:
<b>ובאמת</b> י"ל שהעולם סומכין על דברי הרשב"ם ב"ב דף ק"ב ע"א ד"ה מצא דלפירושו שם אין בין קבר לקבר אלא ב' טפחים. עכ"פ חזינן שאין נזהרין העולם להרחיק השעור הראוי ומש"ה שפיר כתב החות יאיר דבזה"ז אפילו פחות מהשיעור המפורש במשנה הוי ש"ק כיון שרגילין לקבור כן. ומ"מ זה דוקא אם יש הפרש עכ"פ כשיעור דופן הקבר וכמשמעות לשון הש"ע שהביא הח"צ ז"ל או שיש הפרש שני טפחים וכמ"ש בשם הרשב"ם מה שא"כ בנ"ד שהיו מונחים זה אצל זה ממש ראשו של זה בצד ראשו של זה וכיון דליכא שום הפרש ביניהם אפי' הפרש כ"ש בודאי אין זה שכונת קברות. ומבואר להדיא בפי' המשנה להרמב"ם פט"ז מ"ג דאהלות וכאשר ימצא מתים רבים נפגשים קצתם על קצתם הנה הם דמיון איש אחד. וכ"כ עוד בפ"ט מטו"מ הל"א. ועוד דהשלישי הנמצא היו רגליו מכורכות בעור שטיוול ובידוע שאין דרך ישראל לקבור כך וע"כ או שנהרג ונפל שם או:
שהוא נכרי ובכה"ג לית בי' משום ש"ק כדאיתא בנזיר דס"ה ע"א. ולכן הי' נראה לענ"ד שדי ליטול ג"ט עפר סביב המקום שהיו מונחים שם המתים וחופר בעומק ג' טפחים בקרקע בתולה. ומיהו הי' נראה שאותו עפר הנקרא תבוסת המת צריך לקוברו דהרי נפקא לן מקרא ונשאתני ממצרים מעפר מצרים טול עמי וא"כ הרי יעקב אע"ה אמר אח"ז וקברתני וגו' והרי כתב הרשב"ם ב"ב ק"א ע"ב דעפר תבוסה הוי כרקב של מת והרמב"ם בפהמ"ש דאהלות כתב שם דבעפר תבוסה נתערב בו דמו ולחותו ומבואר בש"ך יו"ד סי' שס"ד ס"ק י"א דבכה"ג צריך לקבור גם את העפר שנבלע בו דם המת. ולא הבנתי מ"ש מעכת"ה להשליך העפר על בית הקברות דלענ"ד נראה ברור דעפר תבוסה טעון קבורה וראיתי למעכת"ה שהחמיר הרבה בזה ובודאי המחמיר תע"ב ומיהו לדינא נלענ"ד כמ"ש:
<b>ועד</b> השלשה אני בא מה שנסתפק מעכת"ה אם מותרין הכהנים לילך במקום שהשליכו שמה עפר החפירה שמא נתערב בהעפר עצם כשעורה או רקביבות המת ואף די"ל דהמתים נכרים הם וכמ"ש הבדה"ב בסי' שע"ב בשם הרשב"א מ"מ במגע ובמשא מיהו מטמא. ודעת היראים דכהנים אינם מוזהרים על מגע ומשא של נכרים הוא נדחה מרוב הפוסקים וכמ"ש המשנה למלך פ"ג מאבל. וראיתי להמל"מ שם שכתב שאין זה ס"ס שמא הלכה כהראב"ד דבזה"ז אשר כולנו טמאי מתים אין הכהנים מוזהרים על הטומאה ושמא הלכה כהיראים משום דעל הראב"ד גם כן חולקים רוב הפוסקים ואין זה ס"ס. ויש לפקפק בדבריו מדברי הרמ"א בחו"מ סי' כ"ה ועי' בש"ך שם ס"ק י"ט. ומגמ' דחולין בסוגיא דאין לשחיטה אלא לבסוף משמע כדעת הרמ"א. ע"ש פ"ב דחולין דף כ"ט ע"א. וא"כ בנ"ד אפשר לצרף דעת הראב"ד לדעת היראים. ועי' בש"ך יו"ד סי' נ"ד ס"ק ט' ודו"ק. והנה אם המקום ההוא שהשליכו שם הוא דרך מעבר לרבים יש להתיר בפשיטות דהוי ס"ט ברשות הרבים וספקו טהור מיהו אי נמי המקום ההוא רה"י גם כן יש לדון ולהתיר דהנה בתוס' סוטה דף כ"ח ע"ב ד"ה מכאן הביאו התוספתא מפני מה ספק רה"י טמא וספק רה"ר טהור מפני שאפשר לישאל ליחיד ואי אפשר לישאל לרבים. ועי' בראב"ד פט"ז מאה"ט הל"ב. וביאור הדברים נראה לענ"ד שאם אין הספק רק על היחיד אפשר לו לישאל ולברר אם נטמא או לא והוי כדבר שיש בו דעת לישאל מה שא"כ רבים אין דרכם של כל אחד ואחד מהם לישאל ולברר טומאתו מש"ה הוי כדבר שא"ב דעת לישאל שספקו טהור. וביארתי בזה דברי התוס' שם ד"ה ברה"ר ודברי התוס' ריש נדה שהקשו כשחברותי' נושאות אותה במטה הוי ס"ט ברה"ר ותירצו דדוקא בספק מגע טהור בר"ה ולא בס' ראיה ע"ש ולפי התוספתא הנ"ל יש ליתן טעם לדברי התוס' האלו דבספק מגע שהספק הוא על כל אחד ואחד אם נגע או לא נגע בזה אמרינן שאין דרך הרבים להישאל והוי דבר שא"ב דעת לישאל משא"כ במעל"ע שבנדה דחברותי' בודאי נגעו בה ואין הספק כלל על הרבים אלא שאנו מסופקים על האשה אימת ראתה דם וכיון דיחיד אפשר לו לישאל הוי דבר שיש בו דעת לישאל וטמא גם ברה"ר:
<b>ומעתה</b> י"ל דבר חדש שגם לדעת הרמב"ם שכתב בפ"ה מנזירות ופ"ג מאבל שכהן טמא ג"כ מוזהר על הטומאה זה דוקא אם חוזר ונוגע בודאי טומאה אבל אם נגע בספק טומאה כשהוא טמא בזה גם ביחיד אין דרכו לישאל ולברר אם נטמא או לא כיון דבלא"ה הוא ודאי טמא מחמת טומאה הראשונה והוי כדבר שאין בו דעת לישאל דגם ברה"י ספקו טהור ויש להאריך בזה. באופן שאם מעכת"ה מסכים להתיר הכהנים ללכת שמה גם דעתי העני' מסכמת לזה. וד' יראנו מתורתו נפלאות כעתירת ידידו הדוש"ת בלונ"ח:
סי' מ ב"ה יום ה' ט"ו אדר ראשון תרמ"ג לפ"ק לבוב. ברכת שמים מעל לכבוד ידיד נפשי הרב הגדול שבח עוז ומגדול החריף ובקי משנתו קב ונקי ידין ויורה כדת של תורה כש"ת מוה' יחיאל הלוי רוזינפעלד נ"י האבד"ק וויניק יע"א:
מכתב שאלתו הגיעני והתענגתי להתבשר מטוב שלומו ויען כי לא הייתי איזה ימים בביתי לכן נתאחר דברי עד כה ותורף שאלתו באחד שקנה מנכרי פרה מעוברת שלא ביכרה עדיין והמוכר התנה שבאם יהי' באפשרי להוציא הולד חי מהפרה בשעת שחיטה יהא שייך להמוכר ואח"כ קודם שחיטת הפרה ילדה זכר ונסתפק מעכת"ה אם יש על הולד קדושת בכורה. ואף שמבואר ביו"ד סי' ש"ך סעי' ו' שאם הישראל מקנה הולד לנכרי לא נפקע בזה קדושת בכורה משום דהוי דבר שלא בא לעולם מ"מ בנ"ד אפשר שמועיל מטעם דהוי שיור דמהני גם בדבר שלא בא לעולם היכא ששייר לעצמו אלא דאפשר שזה דוקא בישראל שיודע דהשיור לא מועיל בדבר שלא בא לעולם אם לא שישייר בעין יפה מה שא"כ בנכרי שבדיניהם מועיל השיור גם בדבר שלא בא לעולם אם כן י"ל דלא שייר רק לאחר שיולד והוי דבר שלא בא לעולם. זהו תורף דבריו. והנה גוף הדבר שכתב המחבר ביו"ד שם בפשיטות שאם מוכר העובר הוי דבר שלא בא לעולם כבר הקשו ע"ז הח"מ והב"ש דבאהע"ז סו"ס מ' הביא המחבר שני דעות בזה ודעת הרמב"ם דבהוכר עוברה נא הוי דבר שלא בא לעולם. מיהו נלע"ד שגם לדעת הסוברין דעובר הוי דבר שלא בא לעולם זה דוקא לענין קדושי אשה דגם אם נאמר דעובר ירך אמו והוא כאחד מאבריה מ"מ אין קדושין תופסין באחד מאברי האשה. ועי' בקדושין ד"ז ע"א. וא"א שיחולו הקדושין רק לכשתלד ומ"ה הוי דבר שלא בא לעולם. וכן מה שכתבו התוס' והרא"ש פ"ה דע"ז ובש"ע יו"ד סי' ש"ך ס"ו ובחו"מ סי' ר"ט סעי' ד' שאם מכר ולד פרתו בעודה מעוברת הוי דשלב"ל מיירי גם כן בכה"ג שלא מכר כי אם לאחר שיולד הולד אבל אם מוכר עובר פרתו לחברו ומקנהו עכשיו במעי אמו לא ידעתי אמאי הוי דבר שלא בא לעולם למ"ד עובר ירך אמו כיון דהוי כאחד מאברי' אם כן הוי כמוכר רגל הבהמה או אבר אחר. וראי' לזה שהרי הפוסקים כתבו בטעמו של הרמב"ם דבהוכר עובר' הוי דבר שבא לעולם משום דפוסק כראב"י בקדושין דף ס"ב ע"ב דס"ל דפירות ערוגה זו מחוברין יהי' תרומה על פירות ערוגה זו תלושין דבריו קיימין היינו בשחת דבי כבשא והוכר עוברה דמי לשחת דבי כבשא כמבואר בסוגי' שם ע"ש. ולענ"ד לא יחלוק שום אדם ע"ז שאדם יכול למכור השחת שלו לאחר מעכשיו. ודוקא בתרומה דא"א שתחול קדושת תרומה כ"א לאחר שנתלשו מיקרי דבר שלא בא לעולם. וכן במוכר השחת לאחר שתגמר ותהי' דגן הוי גם כן דבר שלא בא לעולם. וה"ה במוכר עובר פרתו דאם מכר לכשיולד הוי דבר שלא בא לעולם אבל אם מכר הולד עכשיו בעודו במעי אמו כיון דהוי כא' מאברי' לא הוי דבר שלא בא לעולם וכמש"ל. וא"כ בנ"ד כיון שנכרי המוכר שייר הולד לעצמו והולד לא הוי בכלל המכירה א"כ ממילא הוא שלו מעכשיו ובכה"ג לא הוי דשלב"ל כלל. א"כ גם אם נאמר כסברת מעכ"ת דבנכרי לא אמרינן ששייר בעין יפה מ"מ כיון דעכ"פ הוי שיור והוא שלו מעכשיו גם אם לא שייר חלק בהאם מ"מ הוא של המוכר משום דלא הוי דבר שלא בא לעולם וכמש"ל ודוקא בשייר הפירות לעצמו ומכר האילן בזה בעינן דוקא שישייר בעין יפה דהפירות הם דבר שלא בא לעולם לגמרי ומש"ה בעינן דוקא ששייר לעצמו זכות באילן לפירותיו. ועי' ב"ב דף קמ"ח ע"א. משא"כ בעובר היכא דהוי שיור לא הוי דבר שלא בא לעולם כלל דהוי כמוכר חצי בהמתו ולא בעי' כלל שישייר שע"י כן נלענ"ד נכון בס"ד:
<b>שוב</b> ראיתי להקצה"ח בסי' ר"ט ס"ק ב' שכתב שגם במוכר העובר מעכשיו לא מהני והוי דבר שלא בא לעולם והביא ראי' ממ"ש התוס' והרא"ש בריש בכורות שצריך דוקא למכור הפרה לעוברה כדי להפקיע הולד מבכורה ואם הי' יכול למכור העובר עכשיו אף שהעובר גדל והולך במעי אמו מ"מ הוי שותפות נכרי בולד ופטור מבכורה ע"ש. ויען כי לענ"ד לא מסתבר כלל לומר כן דהעובר הנמצא במעי האם הוי עכשיו דבר שלא בא לעולם וגם נראה לענ"ד להוכיח מדברי התוס' הנ"ל להיפך לכן מוכרח אני להאריך קצת. דבהא דאמרי' בבכורות דף ג' ע"ב רב מרי מקני לאודניי' לעכו"ם להפקיע מן הבכורה ונענש וכתבו התוס' שם מה שאין נזהדין עכשיו בזה משום דאם מקנה אוזן העובר הוי דשלב"ל וע"כ דרב מרי הקנה האם לאוזן העובר כמו דקל לפירותיו וכולי עלמא טעי ומקני אוזן עובר ואתי לידי תקלה ומש"ה נענש מה שא"כ אנו שמוכרין אוזן הבהמה שרי דלא אתי למטעי ולפי' הקונט' לא יתכן לפרש כן שפי' דרב מרי ידע דבעכו"ם מעות קונות ונטל מעות מן העכו"ם וכ"ע טעי ואין נוטלין מעות עכ"ל התוס'. ודבריהם צריכין ביאור דאמאי לא יתכן לפרש לשיטת רש"י כסברת ר"ת. דנהי דרש"י מפרש דטעות' הוי אם נכרי קונה בכסף או במשיכה מ"מ אפשר לפרש גם לשיטת רש"י שהעולם טעו ומכרו אוזן העובר והוי דשלב"ל. ולכן נראה לענ"ד להוכיח מדבריהם כמ"ש שאם מוכר העובר מעכשיו לא הוי דשלב"ל. רק דלדעת ר"ת דבנכרי משיכה קונה וכיון דאינו יכול למשוך את העובר ומשיכת הבהמה לא מהני להעובר כמ"ש התה"ד סי' ע"ר וע"כ הי' צריך להקנות לנכרי כשיולד ובכה"ג הוי דשלב"ל ומש"ה הקנה רב מרי האם לאוזן העובר ( והתוס' אפשר דלא ס"ל כשיטת [הרמב"ן] פ"ד דב"מ דהיכא דא"א משיכה לכ"ע מעות קונות ועי' באס"ז שם שהרבה פוסקים חולקים על זה) מה שא"כ לשיטת רש"י דבנכרי מעות קונות לא יתכן לפרש כן דבקנין מעות שפיר יכול להקנות אוזן העובר מעכשיו ותו לא הוי דשלב"ל וכמ"ש לעיל. ועי' בנתיבות המשפט סי' ר"ט שם שגם הוא חולק על הקצה"ח בזה וסובר דאם מקנה העובר מעכשיו לא הוי דשלב"ל. וכן כתב הגאון בעל הפלאה בק"א בסי' מ' ע"ש. וראי' גדולה לזה דבש"ס ב"ב דף קמ"ח ע"א בעי דקל לאחד ופירותיו לעצמו או חוץ מפירותיו מהו אי משייר לעצמו בעין יפה או לא ע"ש בתוס' ורא"ש. והרי הרי"ף והרא"ש פ"ה דב"ב הביאו תוספתא שאם אמר שפחה מעוברת אני מוכר לך פרה מעוברת אני מוכר לך מכר את הולד ע"ש ועי' בחו"מ סי' ר"י סעיף י'. ואם נאמר כסברת הקצה"ח דבעובר במעי אמו הוי דשלב"ל ואם שייר המוכר הולד לעצמו הוי דשלב"ל א"כ ל"ל להתוספתא לאשמועינן דבאומר שפחה או פרה מעוברת גם הולד בכלל תיפוק לי' דגם אם שייר המוכר בפירוש הולד לעצמו לא מהני משום דהוי דשלב"ל. ואמאי לא פשיט בתלמודא דף קמ"ח דמשייר לעצמו בעין יפה מתוספתא זו. אלא ע"כ דבמשייר הולד כיון דקונה העובר מעכשיו לא הוי דשלב"ל ובזה לא בעינן כלל שישייר המוכר בע"י ועיקר בעיית הגמר' הוא דוקא בפירות דקל דהפירות לא באו לעולם כלל ובעי' שישייר לו חלק בגוף הדקל ובזה שפיר בעי הגמ' אם משייר לעצמו בע"י. ומעתה בנ"ד אף אם לא שייר בעין יפה כיון דעכ"פ הוי שיור והעובר הוא של המוכר מעכשיו לא הוי דשלב"ל. והא שמבואר בסי' ש"כ שאם הישראל מוכר העובר הוי דשלב"ל הוא משום דהש"ע סובר דבעי' בעכו"ם גם קנין משיכה כדי לחוש לדעת הר"ת וא"א למשוך את העובר כמ"ש התה"ד סי' ע"ר ואם יקנה את העובר לכשיולד שאז תועיל המשיכה א"כ תו הוי דשלב"ל כמ"ש. מה שא"כ בנ"ד דנכרי המוכר שייר הולד לעצמו ולא בעי' קנין והולד הוא שלו במעי אמו בכה"ג נראה לע"ד דלא הוי דבר שלא בא לעולם:
<b>מיהו</b> כל זה לסברת מעכ"ת דבנ"ד הוי שיור אבל לדידי מבעי' לי טובא בהא. דודאי אם הי' אומר הנכרי שמוכר לו הפרה והולד שלי או חוץ מן הולד בזה הוי שיורא מה שא"כ בנ"ד אמר הנכרי שבאם יהי' באפשרי להוציא הולד חי יהי' שייך לו ודברים אלו משמען שמכר לו הכל רק שהתנה עם הלוקח שיהא מחויב ליתן לו הולד כשיולד. ונהי שאין בזה משום דשלב"ל כמבואר בחו"מ סי' ס' סעי' ו' ועי' ברא"ש ב"ב דף ס"ג ע"א שאדם יכול לחייב עצמו או להתנות כל דשלב"ל ואם כן מחויב ישראל הלוקח מדינא ליתן הולד להנכרי מ"מ יש חשש בכור על הולד מטעם דכיון דבשעת לידה חלין כאחת קנין הנכרי וקדושת בכורה אמרי' דברי הרב ודברי התלמיד מי שומעין כדאמר בגמ' תמורה דף כ"ה ע"א ע"ש. וכבר העיר בכעין זה בקצה"ח סי' ר"ט ס"ק י' ונ"ד נראה דגרע טפי מהתם דכאן באמת אין להנכרי שום קנין בהולד רק שיש חיוב על הלוקח אקרקפתא דגברא ליתן לו הולד ואיך יכול ליתן מה שיש עליו קדושת הגוף. ומ"מ נראה לענ"ד למצוא צד היתר בזה. כיון שעכ"פ מכר הנכרי באופן זה שיתחייב הלוקח ליתן לו הולד ואע"ג שלא התנה משפטי התנאים מ"מ מלבד שדעת הרבה מקדמונים דבממון לא בעינן משפטי תנאים אלא גם לפי המבואר בח"מ סי' רמ"א סעי' ט' וסעי' י"ב דגם בממון בעי' משפטי התנאים. מ"מ זה דוקא היכא שהתנה בדרך תנאי דכיון שהתנה ולא התנה כהלכתו הוי פטומי מילי אבל היכא שיש גלוי דעת שמכר על אופן זה הרי זה כמו שהתנה וכפל התנאי כמ"ש הר"ן בקדושין פ"ב בסוגי' דזבין אדעתא למיסק לא"י ע"ש. ואם כן אם נאמר שהולד יהא קדוש בבכורה ולא יתן הלוקח הולד למוכר ודאי דאדעתא דהכי לא מכר לו ונתבטלה המכירה וממילא ליכא קדושת בכורה כלל. וכל זה אין ענין למה שפלפלו הפוסקים ביו"ד סי' ס"א בע"מ אי הוי שיורא או תנאה. דבנ"ד לא אמר הנכרי ע"מ וליכא רק חיוב על הישראל וכמ"ש. ועוד דכיון שעכ"פ יש חיוב על הישראל ליתן לו הולד א"כ גם אם נאמר שהלוקח יפייסו במעות וכדומה כדי להשאיר הולד בקדושתו מ"מ אי לא משכח נכרי זוזי יקח הולד בכי האי גוונא מיקרי יד נכרי באמצע ופטור מבכורה כדאמרי' בב"מ דף ע' ע"ב ועי' בסי' ש"כ ס"ה וסעי' ז'. ואף שבפסקי מהרא"י סי' ק"ל הביא בשם התוס' לחלק בין אם היתה הבהמה מעיקרא של נכרי או של ישראל כבר כתבתי בתשובה שדברי התה"ד תמוהים דהתוס' לא כתבו כן רק לל"ק דרבא בפ"ק דפסחים אבל לפי מאי דקי"ל כלישנא בתרא דבהמת ארנונא פטורה מבכורה אע"ג דמצי מסלק לי' בזוזי מוכח להדיא דגם אם היתה מקודם של ישראל ואף דמצי מסלק לי' בזוזי אפ"ה פטור מבכורה משום דאי לא משכח נכרי זוזי שקיל ולד. והיינו ממש נ"ד והנה הרמ"א ביו"ד ס"ס ש"כ והט"ז והש"ך הביאו בשם מהרי"א דגם בסתמא אם מכר העובר לא הוי דבר שלא בא לעולם דנעשה כאומר לו קנה בהמה לולדותיה כדאמרי' בריש המפקיד. והמהרי"א סי' ק"ל שם הביא ראי' לזה מהא דקנה יעקב הולדות מלבן ע"ש. ולפמ"ש אין ראי' כלל דהתם נשתעבד לבן ליתן ליעקב הולדות עבור שכר טרחתו וחיוב ושעבוד מועיל אפי' בדבר שלא בא לעולם. מיהו עכ"פ יש להביא ראי' מדברי מהרי"א דכמו דהתם שהבטיח הישראל ליתן הולדות לנכרי עבור שכר טיפולו פטור מבכורה ה"ה נמי בנ"ד שהבטיח הישראל ליתן לנכרי הולד עבור מה שמכר לו הפרה. וכאן א"ל כסברת מעכ"ת דדוקא בישראל שיודע הדין אמרי' דמסתמא עשה באופן המועיל מה שא"כ בנכרי שהרי המהרי"א כתב כן גם גבי יעקב ולבן והתם הי' לבן המוכר נכרי אפ"ה אמרי' נעשה כאומר לו קנה פרה לולדותי'. ואף שכתבו הפוסקים שהמהרי"א לא סמך על זה רק בצרוף קולות אחרות, גם בנדון שלפנינו יש עוד טעמים להתיר וכמו שכתבתי למעלה. ומ"מ מאחר שהנו"ב מהד"ת סי' קצ"א והח"ס סי' שי"ב הורו בכעין זה לעשות בו מום קבוע ע"י נכרי גם בנ"ד נראה להתיר ע"י הטלת מום ע"י נכרי באופן אם גם מעכת"ה יסכים לזה כי ירא אני לסמוך על דעתי העני' לבדי. דברי ידידו ואוהבו באמת ובתמים דו"ש ושלום תורתו כל הימים:
<b>סי'</b>
<b>מא</b> ב"ה יום ד' ואתחנן תר"ל לפ"ק. לבוב לחכם אחד בק' יאברוב יע"א.
<b>מכתב</b> יקרתו גם את הראשון גם את השני הגיעוני במועדו. ואשר לא השבתי לכבודו על דבר שאלתו אם מותר לפדות בן בכור בנאטין. הוא כי לא מצאתי עלוי ושורש לדין זה מדברי הש"ס והפוסקים הראשונים והאמנם כי בעז"ה פלפלתי הרבה בזה לא רציתי להשיב דבר למעשה בלי ראי' ברורה מגדולי הראשונים ועל כיוצא בזו אמרו חז"ל שלא אמר דבר שלא שמע מפי רבותיו. עתה באתי לעיין במה שהקשה מע"כ בהא דאמרי' בש"ס חולין דף יו"ד ע"ב טבל ועלה ונמצא עליו דבר חוצץ אע"פ שנתעסקה כו' לא עלתה לה טבילה ומסתמא מיירי שלא הי' חציצה אלא על מעוט גופה דברובה ודאי היתה יודעת אימת נתהוה החציצה וכיון שמעוט המקפיד אינו חוצץ רק מדרבנן וא"כ הוי סד"ר ואמאי לא עלתה לה טבילה ואף בחזקת טומאה גם כן ס"ל להרמב"ם דסד"ר לקולא כמו בספק מים שאובין והנה קושיא זו לפי העולה על זכרוני אמורה היא עם הספר ראש יוסף להגאון בעל פרמ"ג ז"ל בחדושיו לחולין שם וכעת אין הספר בידי לעיין בו. והנראה לי בזה דהנה מהרי"ט בתשובה ח"ב חיו"ד סי' י"ט יצא לדון בדבר חדש דהא דספק מים שאובין כשר אף דאיכא חזקת טומאה משום דאיכא נגד חז"ט דגברא חזקת כשרות דמקוה דאף שע"כ המקוה היתה חסרה דבאיכא מ' סאה אינה נפסלת במים שאובין אבל עכ"פ אפי' במקוה חסרה המים כשרים אם יקוו עליהן מי גשמים למלאות השיעור ובנפלו ג' לוגין שאובין נפסלה כל המקוה מלהקוות עליה וא"כ שפיר איכא חזקת כשרות דמי מקוה ומש"ה אוקי חזקת כשרות דמקוה נגד חז"ט ואמרי' סד"ר לקולא. ע"ש שהאריך. ומעתה לדבריו דהיכא דאיכא חז"ט בלא חז"כ כנגדה גם בסד"ר אזלי' לחומרא אף לרבנן דר' יוסי וא"כ מיושב קושי' מע"כ דלכן לא עלתה לה טבילה אף דהוי סד"ר דמעוט המקפיד חוצץ רק מדרבנן מ"מ טמאה מטעם חזקת טומאה כיון דליכא חזקת כשרות כנגדה. דכאן פשיטא דלא מועיל חז"כ דמקוה דדוקא אם אנו דנין על המקוה אם נפסלה מחמת שאובין מועיל חז"כ דמקוה משא"כ הכא דהמקוה בודאי כשרה רק שאנחנו מסופקים אם הי' עלי' דבר חוצץ שפיר טמאה מטעם חז"ט היכא דליכא חזקת כשרות כנגדה כמ"ש מהרי"ט וזה פשוט. ובזה יש להבין הא שכתבו הקדמונים והכי קי"ל בסי' קצ"ט דהך ברייתא מיירי בלא חפפה סמוך לטבילה אבל בחפפה סמוך לטבילתה עלתה לה טבילה. ולפמ"ש הדברים נכונים מאוד דבאמת כי היכי דכתב מהרי"ט דמש"ה כשר בספק מים שאובין מחמת חז"כ דמקוה אף שהמקוה היא חסרה ופסולה מה"ת ומאי חזקת כשרות איכא אלא משום שהי"ל חז"כ אם יתוספו על המקוה מי גשמים וכמ"ש א"כ גם כאן כיון שחפפה יש להאשה חזקת כשרות אם תטבול אח"כ תטהר וכיון דאיכא חז"כ נגד חז"ט שפיר אמרי' סד"ר לקולא כמ"ש מהרי"ט אבל אם לא חפפה סמוך לטבילה כיון דלית לה חז"כ שפיר מוקמינן אותה בחז"ט אף בסד"ר. ובהכי ארווח לן ליישב דברי הרמב"ם בפ"ב מה' מקואות מה דמשמע מדבריו דמש"ה לא עלתה לה טבילה אם נמצא עלי' דבר חוצץ שהוא משום דתיקן עזרא שתהא החפיפה סמוך לטבילה. וע"ז השיגו הראב"ד שם שבלאו תקנת עזרא כיון שנמצא עלי' דבר חוצץ ואשתכח ריעותא חיישינן וע"ש בכ"מ ובב"י סי' קצ"ט. וע"פ האמור הדבר נכון מאוד דהא בהא תליא דמשום דתיקן עזרא שתהא החפיפה סמוך לטבילה א"כ אם חפפה סמוך לטבילה דהי' לה חזקת היתר לטבילה ע"י החפיפה אם נמצא עלי' ד"ח אמרי' סד"ר לקולא אע"ג דיש לה חז"ט משום דמוקמינן לה בחזקתה שהיתה מותרת לטבול ואם לא חפפה סמוך לטבילה דבלא"ה היתה אסורה לטבול מחמת תקנת עזרא א"כ לית לה חז"כ לטבילה ולכן לא עלתה לה טבילה ול"א סד"ר לקולא כיון דאית לה חז"ט וכמ"ש. משא"כ לולא תקנת עזרא דאז היתה מותרת לטבול בכל ענין אפי' אם לא חפפה סמוך לטבילה א"כ אפי' דאשתכח ריעותא ונמצא עלי' ד"ח עלתה לה טבילה משום דאפשר אחר הטבילה נתהוה החציצה והוי סד"ר אף דיש לה חז"ט משום דלולא תק"ע לעולם אית לה חזקת כשרות לטבילה וצדקו דברי הרמב"ם. ודו"ק היטב:
<b>אמנם</b> כ"ז לפלפולא אבל באמת קושית מעכ"ת מעיקרא ליתא דעד כאן לא פסק הרמב"ם כרבנן דר"י דגם בדאיכא חזקת טומאה אמרי' סד"ר לקולא אלא בספק ג' לוגין וכדומה שהספק הוא לנו עד עכשיו אם נפלו ג' לוגין שאובין למקוה או לא וליכא שום חזקה לאיסורא אלא חז"ט לחוד בזה אמרי' סד"ר לקולא משא"כ כאן דיש דבר החוצץ לפנינו ואיכא תרתי לריעותא. חדא חזקת טומאה והרי חציצה לפניך ובכה"ג אם הוי מה"ת הוי ודאי טומאה ושורפין קדשים אפי' ברה"ר אם כן חזינן דודאי טומאה הוא וליכא ספקא כלל דבספק טהור ברה"ר מש"ה אפי' בדרבנן נמי לא מועיל כיון דודאי חשבינן לה ובודאי אין לחלק בין דאורייתא לדרבנן. ובש"ס פסחים פ"ק דף י' מוכח דהיכא דספק טמא ברה"ר גם בדרבנן אזלינן לחומרא וזה ברור ופשוט. ויותר מזה לא יכולתי להאריך לרב הטרדה. דברי ידידו הדוש"ת:
<b>סי'</b> <b>מב</b> ב"ה יום ג' י' סיון תרל"א לפ"ק. לבוב. ברכת שמים מעל לכבוד ש"ב ידיד נפשי הרב הגאון החריף הבקי המפורסים לתהלה שושילתא דיחוסא רם וגבה ונשא כש"ת מוה' לוי הורוויץ נ"י:
<b>מכתב</b> יקרתו בצירוף הסך תשעה רייניש מעות אה"ק הגיעני לנכון ולרב טרדותי העצומות לא יכלתי להשיב עד עתה. ובדבר אשר נסתפק מעכתה"ר אם אין לחוש לכיעור במה שהשו"ב שמה התחיל לסחור בעורות מהזביחה. לא ידעתי שום מקום ספק בזה כיון שהוא לוקח בשוה מכשרות וטרפות ליכא שום חשש. ויפה כתב מעכת"ה דאף אם מוזיל מדמי העור נגד השו"ב הוי כמוסיף לו על דמי השחיטה. ואם באנו לחוש שהשו"ב יטריף במכוון כדי שישחטו הרבה בהמות וישתכר בהרבה עורות דגם בחששא שיאסור את המותר איכא חשדא כדמוכח בש"ס בכורות דף כ"ט ע"א תם נמי אמרי בעל מום הוא וכו' דאם באנו לחוש לזה גם בנוטל מעות מזומן שכר קצוב מכשרות וטרפות בשוה איכא למיחש לזה שיטריף במכוון למען הרבות שכרו. והא דבאמת לא חיישי' להא ע"כ צ"ל כמ"ש אא"ז התב"ש ז"ל בבכ"ש בכורות דלא חיישינן לחשדא רק אם רוצה להשתכר באותה בהמה שאם נוטל מכשרות ולא מטרפות יש לחוש דיכשיר כדי לקבל עכשיו שכרו מאותה בהמה ואם נוטל מכשרות ומטרפות יש לחוש בברור שיטריף ויאמר בע"מ כדי שיביאו לו פעם שנית ויטול מאותה בהמה שכרו עוד הפעם. אבל משום חשדא שיביאו עוד בהמות להשתכר בהם לא חיישינן וא"כ גם בנ"ד לא חיישינן להא דיטריף במכוין כדי שיביאו לו עוד בהמות אחרות וישתכר בעורותיהן דלבהמה אחרת לא חיישי' לחשד ויש להסביר הדברים ע"פ מ"ש הב"י באו"ח ס"ס תרע"א דל"ח לחשדא רק היכא דאיכא הפסד ממון ע"ש. ובש"ס שבת ר"פ מי שהחשיך אמרינן מציאה דאתא לידי' ככיסו דמיא וא"כ י"ל דדוקא באותה בהמה שכבר נשאל המומחה עליה הוי השכר מאותה בהמה כאתא לידו וככיסו דמיא ואם יפסיד השכר איכא הפסד ממון ומש"ה חיישינן לחשדא. משא"כ לחוש שיטריף כדי להשתכר בעורות בהמות אחרות שלא הביאום לשחוט עדיין כיון שזה השכר וגם הבהמות לא באו לפניו כלל זה מיקרי כמציאה שיכול לזכות בה ולא זכה בה עדיין ולא הוי הפסד ממון ול"ח לחשדא בזה:
<b>ומיושב</b> בהא קושית התוס' בבכורות שם אהא דמשני חד זימנא תקנו לי' רבנן דא"כ אכתי איכא למיחש שיאמר בע"מ הוא כדי שלא יצטרך לטרוח פעם אחרת. ולדברי הב"י הנ"ל לק"מ כיון דליכא שום הפסד ממון משום טירחא לחודא ל"ח לחשדא כמו דלא חיישי' לחשדא בתפלה אף ע"ג דיש טירחא כמ"ש הב"י וזה ברור. ובגוף קושית אא"ז בבכור שור בבכורות דף הנז' שמאחר שתקנו חז"ל שיקח שכרו בין תם בין בע"מ וגם לא יקח כ"א פעם אחת א"כ ליכא שום חשדא במידי. וא"כ אף אם אינו חכם וחסיד גדול כאילא מאי איכא למיחש כיון דעבדינן תקנתא דלית בה חשדא. נראה לפענ"ד ליישב דבאמת אמרי' התם שהנוטל שכר לדון דיניו בטלין אלא א"כ הוא שכר בטלה דמוכח. וא"כ גם בנוטל שכר להיות רואה בכורות מלבד החששא דחשדא איכא נמי איסורא במילתא משום דנוטל שכר על הוראתו אלא באילא שהיה חסיד וחכם גדול כמ"ש רש"י והרמב"ם והיו הכל מביאין אליו לראות הבכורות ומתוך כך הי' מתבטל ממלאכתו מש"ה מותר לו ליטול שכר. אלא דמטעם חשדא התקינו שיטול בין תם בין בע"מ. וכן משמע מדברי הרא"ש בבכורות שם. וכן מבואר להדיא בהלכות הרמב"ן על בכורות שנדפסו מחדש. ובהכי א"ש מה שהתיר הרמב"ם בפירוש המשנה בבכורות שם להשוחטים ליטול שכר שחיטתן ובלבד שיטלו מכשרות וטרפות בשוה והרי בגמ' משמע שלא התירו רק לאילא שהי' חכם וחסיד גדול. ולפמ"ש ניחא דבגמ' הקפידו שיהי' שכר בטלה דמוכח ולכך לא התירו רק לאילא דמחמת חסידות ובקיאותו היו הכל מביאין אליו בכורות לבודקן והי' מוטרד ממלאכתו. וא"כ בשוחט דמתא שאין לו אומנות אחרת ועליו מוטל הדבר לשחוט עבור כל בני העיר אין לך בטלה דמוכח גדול מזה וא"כ מותר ליטול שכר אף בכל אדם אלא דמטעם חשדא הצריך הרמב"ם שיטול מכשרות וטרפות בשוה. כן נלפענ"ד נכון. עוד אפשר לומר בזה עפמ"ש הגאון באו"ת סי' ט' בשם הכנה"ג דהא דהנוטל שכר לדון דיניו בטלין זהו דוקא בדבר התלוי בשודא דדייני דמסרו חז"ל בידו לדון כפי דעתו אבל מה שדן ע"פ התורה מהיכי תיתי יבטל ע"ש. ובאור הדברים דאז דבור או סברת הדיין רק גלוי מילתא בעלמא שמגלה הדיין שדין זה מבואר כן בפוסקים א"כ גוף הד"ת לא יתבטל בשביל שזה נוטל שכר. וא"כ י"ל דבבכור ראיית המומחה גורם היתר הבכור וכמו שאמרו דבר זה הניחו לבית הנשיא להתגדר בו ואף אם יש בו מום אם נשחט שלא ע"פ מומחה יקבר וכיון דהמומחה גורם ההיתר א"כ בכה"ג בנוטל שכר לדון דיניו בטלין ומשום כן לא התירו רק לאילא דהוי שכר בטלה דמוכח וכמ"ש. מה שא"כ בשוחטים דאינו רק גלוי מילתא שהשחיטה היתה כהוגן וגוף הוראתו לא גרמה היתר הבהמה בכה"ג לא הוי בכלל נוטל שכר לדון לפ"ד הכנה"ג הנ"ל ומש"ה בדליכא חשדא שנוטל מכשרות וטרפות בשוה שפיר התיר הרמב"ם אע"פ שאינו חכם וחסיד גדול כאילא. דברי ידידו דוש"ת בלונ"ח:
<b>סי'</b> <b>מג</b> ב"ה לבוב ד' במדבר ר"ח סיון תרל"ו לפ"ק כבוד ידיד נפשי הרב המאוה"ג חריף ובקי זך השכל ונקי הרעיון מוה' יהושע ולק זאב נ"י בעהמ"ח ס' נהורא דאורייתא אבד"ק פאלטשען.
<b>מכתבו</b> הגיעני והאומנם מעולם לא הכרתיו מכותלי מכתבו ניכר כי אדם גדול הוא ולכן חשתי להשיבו. אם כי חלש אנכי ורפה ידים כי זה לי יותר משלש שבועות אשר אנכי מוטל בעו"ה על ערש דוי. למען כבודו אזרתי כגבר חלצי להשיבו על דברי שאלתו בקוצר אמרים לחולשת כחי. בדבר שאלתו שמגיה אחד הגיה ס"ת והי' שם מ"ם פתוחה שנסתמה פתיחתה וניכר הדבר שנסתמה המ"ם אחר שנכתבה בכשרות. והמגיה גרר ופתח הסתימה ושכח מה דקי"ל בסי' ל"ב שצריך לגרור כל החרטום. ועתה נשכח ממנו מקום מ"ם הזאת ומסתפק אם הוא בחומש ויקרא או בחומש במדבר. ומעכת"ה פלפל בחכמה איזה דרך ישכון אור להכשיר הס"ת. ולפענ"ד נראה שיש לדמות דין זה למ"ש בספר בל"י סי' רע"ט להתיר בס"ת שנמצא טעות ונתערב באחרות מטעם ס"ס ספק שמא ס"ת זו היא הכשרה ס' שמא החומש שאנו קורין בו אין בו טעות ושהטעות הוא בחומש אחר שמבואר בש"ע שמותר לקרות בחומש שאין בו טעות ע"ש:
<b>ומעתה</b> גם אנו נאמר הרי כבר נודע מ"ש הב"י או"ח סי' ל"ב בשם הר"י אסכנדרי דאחר שנכתב אות בהכשר תו לא מיפסל משום ח"ת. ועי' מ"א בסי' ל"ב ס"ק כ"ה בשם הרא"ם דדי לגרור מה שסתם. א"כ יש כאן ס"ס ס' שמא הלכה כהפוסקים שהבאתי ואף אם נאמר דגם בכי ה"ג הוי ח"ת שמא לא נסתמה המ"ם באותו חומש שאנו קוראין בו עתה. ואע"ג דהוי תערובת חד בחד שאין כאן ספק רק על שני חומשים עי' בס' בל"י שם שהכשיר גם בתערובת חד בחד. איברא שגוף דברי הבל"י צ"ע שכבר נודע מ"ש התוס' בכמה דוכתי שאם הספקות סותרין זא"ז לא מיקרי ספק וא"כ גם כאן האיך נכשיר שני הספרים כל א' שמא הוא הכשר ואח"כ אם נקרא בס"ת השני נכשיר אותו גם כן שמא הוא הכשר. וכן בנ"ד גם כן הספקות סותרות זא"ז. שהרי אנו מכשירים לקרות בשני החומשים בחומש ויקרא ובחומש במדבר. והנ"ל בזה דהנה הפר"ח והנו"ב מהד"ק חאהע"ז חידשו דע"כ לא כתבו התוס' דס"ס הסותר זא"ז לא מיקרי ס"ס זה דוקא אם שני הספקות סותרות זה א"ז אבל אם רק ספק אחד סותר זא"ז מצטרף עם ספק שני ליחשב ס"ס. ולכאורה סברתם אינה מובנת דאם ספק הסותר זא"ז דין ספק יש לו מדוע לא יועיל גם בשני ספקות הסותרי' זא"ז. ואם ספק הסותר זא"ז לא מיקרי ספק האיך מצטרף לס"ס. וחדאי נפשאי כי אמרתי בזה דבר חדש להבין דברי רבותינו האחרונים ז"ל. דהנה הש"ך בסי' ק"י בכללי ס"ס ס"ק ט"ז הביא בשם האו"ה והב"י והת"ח דהיכא דיש כאן ס"ס בענין שמותר מן התורה אלא שאסור מדרבנן ולענין הדרבנן ליכא אלא ספק אחד מותר ע"ש. ומעתה דברי הפר"ח והנו"ב נכונים מאוד דאם אין סותר זא"ז רק ספק אחד והספק השני הוא כדינא שפיר מותר. דהנה כבר נודע מ"ש התוס' בפסחים דף י' ע"א דהא דאם באים לשאול שניהם בב"א שניהם טמאים הוא רק מדרבנן דמדאורייתא אף ספק בכי האי גוונא טהור בר"ה. מדבריהם מבואר שספק הסותר זה א"ז מועיל מן התורה להקרא ספק. ומש"ה אם רק ספק א' סותר זא"ז מן התורה מותר. דמה"ת גם ספק הסותר זה את זה הוה ספק ושפיר מצטרף עם הספק השני שאינו סותר זא"ז להקרא ס"ס ואף שמדרבנן אינו מועיל ספק הסותר זא"ז הא בדרבנן די בספק השני לבדו שאינו סותר זא"ז והוי ס"ס בדאורייתא וספק אחד בדרבנן שהבאתי בשם הש"ך הנז"ל דמועיל אבל אם שני הספקות סותרין זה את זה אף שמן התורה מיקרי ס"ס וכמ"ש התוס' בפסחים הנז' עכ"פ אסור מדרבנן דמדרבנן לא מהני ספקות כאלו. כן נלענ"ד נכון בעזה"י. ומעתה נראה בנ"ד כיון דהספק הראשון דהיינו שמא הלכה כפוסקים הסוברים דדי בגרירת הדבק אינו סותר זא"ז אף דהספק השני שמא זה החומש שאנו קורין בו הוא כשר סותר זא"ז שהרי אנו מכשירין שני החומשים מ"מ מועיל בכה"ג כמו שהארכתי בעזה"י בטעמו של דבר. ולכן נלפענ"ד דס"ת הזאת כשרה לקרות בה. דברי ידידו מוקירו ומכבדו ודו"ש באהבה:
<b>ס'</b>
<b>מד</b> ב"ה יום ב' כ"ה למב"י תרל"ד לפ"ק לבוב
שלמא וחייא מן שמיא לכבוד ידידי הרב החריף ובקי ושנון זית רענן סופר מהיר ירא וזהיר כש"ת מוה' זעליג בלומענרייך נ"י מק' סאניוואץ יע"א:
<b>מכתב</b> שאלתו הגיעני בס"ת שכתבה סופר מובהק ומומחה לרבים עבור אשה אחת וכבר מסרה ונתנה הס"ת לבהמ"ד אחד כנהוג. ועתה יצא הקול כי הסופר ההוא המיר דתו ר"ל. ונסתפקו שמה אם מותר לקרות בהס"ת או אם דינה כדין ס"ת שכתבה מומר. הנה מ"ש מע"כ שלפי דעת הט"ז ביו"ד סי' א' בשוחט שנטל קבלה ואחר כך נמצא שאינו יודע הלכות שחיטה דכל מה ששחט למפרע אסור ה"ה הכא יש לפסול הס"ת שכתבן מקודם שהמיר. ולפי דעת הש"ך והפר"ח שם דאין לאסור למפרע גם בנ"ד כשרה הס"ת. לפענ"ד אין זה ענין כלל לשם ולא מדברי הט"ז ולא מדברי הש"ך ראי' לכאן. דעיקר טעמו של הט"ז שם הוא ממקוה שנמדד ונמצא חסר דמטמאינן למפרע מטעם תרתי לריעותא חזקת טומאה והרי חסר לפניך וגם בשוחט שנטל קבלה איכא גם כן תרתי לריעותא חזקת איסור של הבהמה וחזקה דהשתא של השוחט שא"י הלכות שחיטה. מה שא"כ כאן בנ"ד מה תר"ל איכא הרי הס"ת מעולם לא היתה בחזקת פסולה וליכא כי אם חזקה דהשתא שהמיר וכנגד זה איכא חזקת כשרות של הסופר ובכל דוכתין אמרי' דחזקה דמעיקרא עדיפא מחזקה דהשתא וגם מדברי הנקה"כ והפר"ח המכשירים שם בשוחט מה ששחט למפרע אין ראי' להתיר בנ"ד. שהם התירו שם מטעם ס"ס ספק שמא בשעה ששחט לא שכח עדיין ה"ש ואת"ל שכבר שכח שמא לא אירע לו דבר הפוסל בשחיטה מה שא"כ בנ"ד ליכא רק ספק אחד שמא הי' בו שמץ מינות בעת שכתב הס"ת או לא. דאם כבר החמיץ בשעה שכתב הס"ת בודאי פסולה. מיהו מדברי התוספתא שהביא הש"ך ביו"ד סי' א' ס"ק ח' יש להביא ראי' לנ"ד שכתב דשוחט שהמיר באותו יום שחיטתו כשרה ע"ש והרי אם הי' מומר בשעת שחיטה הוא נבלה מן התורה ועי' בש"ך סי' ב' ס"ק ב' ואפ"ה ל"ח למפרע וה"ה בנ"ד לא מחזקינן למפרע והס"ת כשרה. והא דמספקא לן בש"ס דחולין דף ל"ט בשחטה ואח"כ חישב עלי' לע"ז אי אמרי' הוכיח סופו על תחילתו או לא. דוקא בחישב על אותה הבהמה ששחט דאז איכא הוכחה שגם מתחילה שחטה לדעת כן לזרוק דמה או להקטיר חלבה לע"ז. ואדרבה משמע שם בהסוגיא דאם שחט ואח"כ זרק דם בהמה אחרת לע"ז לא מיתסר מה ששחט מקודם אף שנעשה מומר תיכף אח"כ במה שזרק לע"ז כיון דליכא הוכחה כלל על השחיטה וגם בזרק דם בהמה זו נתן אא"ז התב"ש ז"ל בשמ"ח סי' ד' ס"ק ג' גבול ושיעור כל זמן שעוסק באותה בהמה והדם והחלב קיימים אז דוקא יש לספק ולומר הוכיח סופו על תחילתו וא"כ בנ"ד דליכא שום הוכחה וגילוי דעת שהי' בו שמץ פסול בעת כתיבת הס"ת וגם עברו יום או יומים הדבר פשוט שהס"ת כשרה. והדין נותן דמוקמינן לי' בחזקת כשרות:
ועי' בחו"מ סי' ס"ג ובש"ך שם ס"ק ב'. ועי' בש"ס ב"ק דף ע"ג ע"ב דלמ"ד תכ"ד לאו כדבור דמי אם העידו בב"א על הגניבה ועל הטביחה והוזמו על הטביחה עדות הגניבה קיימת משום דלא מיפסלי אלא משעת דיבור אחרון ואילך ע"ש ואם כן ה"ה לדידן לאחר כ"ד אמרינן ג"כ דלא מיפסל רק משעה שעשה העבירה ולהלן ולא רגע אחת מקודם וא"כ בנדון שלנו הס"ת כשרה:
<b>ולכאורה</b> יש להעיר בזה עפמ"ש הרשב"א והובא בטוש"ע יו"ד סי' פ"ח אם עשה גבינות מבהמה ונמצאת טרפה דאם הוא טרפות שנעשה ע"כ איזה ימים למפרע קודם שחיטה אז חיישינן ואסרינן למפרע עד עולם. והטעם דע"כ לא אמרי' דחזקה דמעיקרא עדיפא מחזקה דהשתא רק היכא שאפשר דעכשיו ממש באותה רגע נשתנה ממה שהי' דאז מוקמינן עד השתא על החזקה מעיקרא מה שא"כ היכי שבודאי יצא מחזקתו איזה זמן מקודם כמו בהוגלד פי המכה דודאי הוא קודם ג' ימים מש"ה חיישינן למפרע לעולם. וא"כ גם במה שלפנינו הרי בודאי לא נעשה מומר בפעם אחת וכמו שהביא מע"כ משמא דגמ' בסוכה דף נ"ב וא"כ ודאי קודם שהמיר הי' רשע גדול לחלל שבת ושביק היתרא ואכיל איסורא וכדומה וא"כ הרי איתרע חזקת כשרותו מקודם ובכה"ג מהראוי לפוסלו למפרע לעולם לסברת הרשב"א הנ"ל:
<b>אמנם</b> באמת הא ליתא דלפ"ז יקשה על הרשב"א מתוספתא הנ"ל דאמאי כשר מה ששחט קודם שהמיר כיון דע"כ הי' רשע מקודם. ובע"כ דהרשב"א לא כתב כן רק בחז"כ של בהמה שאינה חזקה גמורה דשמא כשנולדה טרפה היתה ולא הוי כ"א חזקה דאתיא מכח רובא או חזקה שלא נתבררה בשעתה. וכ"כ הפרמ"ג יו"ד סי' פ"א שם מה שא"כ בחזקת כשרות של הסופר דהוא חזקה גמורה ומבוררת שפיר אזלינן בתרה בכל ענין. וגם התם בגבינות לא קיימ"ל כהרשב"א כמבואר שם בסי' פ"א ס"א בהג"ה. ולכן הדבר פשוט שהס"ת כשרה. וכל זה אם ידענו בודאי שהמיר אבל בנ"ד דאיכא רק קלא בעלמא הדבר פשוט כביעותא בכותחא להכשיר:
<b>ובדבר</b> השאלה השנית באחד שהיו לו יין בחביות גדולות בימי הסתו העבר והוא לא ידע כי הכלים היו בלועים מן יי"ש והסתפק ושתה מזה היין בימי הפסח ועתה נודע לו ושאל אם מותר היין בשתי' או אם דינו כחמץ שעבר עליו הפסח. הנה שאלה כזאת ממש כבר נשאלה בשו"ת פנים מאירות ח"ג סי' ע"ה והשיב להתיר לאחר הפסח יעו"ש:
<b>סי'</b>
<b>מה</b> ב"ה יום ב' י"ז אייר תרל"ד לפ"ק לבוב. לכבוד ידידי הרבני המופלג בתורה ויראה סופר מהיר חרד וזהיר מוה' יוסף כ"ץ סופר סת"ם בראדיחוב:
<b>מכתבו</b> הגיעני. בדבר שאלתו ע"ד הקלף שיש בו חברבורות משונות אם כשר לכתוב עליו. פסול זה לא מצאתי בשום מקום. וענין מנומר לא שייך לכאן דדוקא בכתב איכא קפידא שלא יהא נראה כמנומר ולא בקלף. ומ"ש הרמ"א בסי' רע"ט סעי' ה' מיחזי כמנומר פי' כעור נמר שיש בו גוונין הרבה כוונת הרמ"א שכמו שעור הצמר מנומר בגוונין כן מראה הכתב אם הוא בכה"ג פסול. אבל מעולם לא נתכוין הרמ"א לפסול עור מנומר בגוונין לכתיבת סת"מ. אבל כל זה אם החברבורות המה בהקלף מתולדה אמנם אם נשתפך דבר שמן על הקלף ונעשה עי"ז כתמים בזה יש לעיין דהנה בשערי תשובה באו"ח סי' ל"ב ס"ק י"א הביא בשם שו"ת פנים מאירות ח"ג סי' ל"ב שמנהג הסופרים למשוח הקלף בצבע לבן כדי שיהי' חלק ולבן ביותר ורצו קצת סופרים לאסור מפני שאינו כותב על הקלף רק על אותו צבע ומפסיק בין הקלף להכתב. והשיב הפמ"א דרשאין לעשות כן והוא מצוה מן המובחר משום ואנוהו והצבע המדובק להקלף אינו הפסק דכל לנאותו אינו חוצץ. והשע"ת שם כתב שיקנח היטב במטלית לבן ומה שאינו יכול להסיר ע"י חוזק הקנוח נעשה גוש אחד עם הקלף ואינו חוצץ. ומחלק שם שדוקא במשיחה דקה יש להתיר אבל אם הוא טוח על פניו ועב קצת יש חשש חציצה ע"ש וא"כ בנ"ד אם נשפך שומן על הקלף קודם הכתיבה יש חשש חציצה בין הקלף להכתב אפי' לדעת הפמ"א שאין זה לנאותו. ואין שום חלוק בין אם הוא מנומר במראה אחת או בהרבה מראות דלא כמ"ש מע"כ דלא מטעם מנומר אתינן עלה שלא מצאנו פסול מנומר בקלף רק בכתב וכמ"ש ועיקר הפסול אם נתלכלך הקלף הוא מטעם חציצה. ועי' בש"ך יו"ד סי' קצ"ח ס"ק י"ד שהביא בשם בה"ג דאשה כי טבלה לא תוסיף משחא וכו'. הרי מבואר דשמנונית על גוף האדם הוי חציצה וה"ה בשמנונית על הקלף. ואין סברא לחלק ולומר דשם בתשו' פמ"א דמשחו את כל הקלף בצבע לבן ומש"ה יש לדון ולפסול משום חציצה מה שא"כ אם נפל שומן על מיעוטו ולומר דמיעוט אינו חוצץ דבר זה לא מסתבר כלל שלא מצינו חלוק בין מעוט לרוב לגבי חציצה רק גבי טבילה שמה"ת אינו חוצץ רק ברוב ומדרבנן מיעוטו נמי חוצץ מה שא"כ בשאר דברים כגון בכתיבת ס"ת וכדומה בעינן שכל אות ואות יהי' נכתב על הקלף ואם יש חציצה אף במיעוט האות יש לפסול:
<b>וראיתי</b> בסדרי טהרה בסי' קצ"ח ס"ק כ"ה שהביא בשם שו"ת שבות יעקב שהקשה בהא דאמרי' בש"ס פסחים דף ס"ה ע"ב שבח הוא לבני אהרן שילכו עד ארכובותיהן בדם והא הוי חציצה והקשה השבו"י הרי כיון דשבח הוא א"כ אינו מקפיד והוי מיעוטו שאינו מקפיד דאינו חוצץ ומאי פריך הגמ' דהוי חציצה והס"ט מתרץ שם דהרגל נדון לעצמו דכי היכי דבטבילה שצריך לטבול כל הגוף אזלינן בטבילה בתר רוב הגוף ה"ה בעמידת הכהן על הרצפה שצריך לעמוד ברגליו אזלי' בתר רוב הרגל ע"ש. ולפענ"ד לא כדברי זה ולא כדברי זה אלא דבכ"מ דאיכא חשש חציצה אין שום חלוק בין רוב למיעוט ואי איכא חציצה אף במיעוטו מרגלו של כהן חוצץ מה"ת היכא דמקפיד עליו ומש"ה מקשינן שפיר מאי דמהלכין עד ארכובה בדם והא הוי חציצה ומשני דלח הוא ואינו חוצץ. ותמה אני על שני גדולי הדור איך נעלם מהם במחכת"ה דבר פשוט כזה. והרי בש"ס זבחים דף י"ט אמרי' להדיא במקום בגדים אף נימא אחת חוצצת. וכן נמי אמרי' התם דכינה מתה או עפר חוצץ. ומשמע ודאי דחוצץ מן התורה דהרי הרמב"ם פ"י מכלי המקדש הל' ו' כתב בזה שעבודתו פסולה וא"כ צריך להביא קרבן אחר ואם לא הוי חציצה כ"א מדרבנן כדין מיעוט המקפיד א"כ היאך יכול להביא קרבן אחר הא אין חכמים מתנין לעקור דבר מן התורה בקום ועשה וכעין שהקשו בש"ס יבמות דף צ'. ועי' באו"ח סי' תרנ"א סעי' ז' בהג"ה שיש להסיר התפלין והטבעות בשעת נטילת לולב אבל מדינא אין לחוש הואיל ואין כל היד מכוסה בהן והקשו שם הב"ח והט"ז והמג"א דלא מצינו חלוק בנטילת לולב בין אם כל היד מכוסה או לא והרי האגד הי' חוצץ אם לא הי' לנאותו אף שאינו חוצץ בכל היד ותירץ המג"א דכוונת הרמ"א הוא דאם אין כל היד מכוסה מסתמא בטל לגבי היד הרי מבואר להדיא כדברי דאין שום חלוק בחציצה בין רוב למעוט רק בטבילת אדם וכלים ונט"י ולא בשאר עניני חציצה. מיהו אם לא נשאר רק כעין מראה בעלמא נראה שיש לסמוך בזה על מ"ש בס' פתחי תשובה דבכי ה"ג לא הוי חציצה. וכעין זה כתבו הט"ז והש"ך בסי' קצ"ח. דברי ידידו:
<b>סי'</b>
<b>מו</b> ב"ה יום ה' י"ב סיון תרל"ד לפ"ק. לבוב. שלום וברכה לכבוד ידידי הרב החריף ובקי משנתו קב ונקי המופלג בתורה ויראה בהר ד' יראה כש"ת מוה' אברהם הלוי מברמד.
<b>מכתבו</b> הגיעני בדבר קושיתו בש"ס פסחים דף ס"ג ע"א דמייתי סיעתא דשימוש נותר מילתא הוא מהא דתנן העצמות והגידים ישרפו בט"ז ה"ד אילימא דלית בהו מוח למה לי שרפה לישדינהו אלא פשיטא דאית בהו מוח אא"ב שימוש נותר מלתא הוא אמטו להכי בעי שרפה אלא אי אמרת לאו מילתא הוא אמאי בעו שרפה ליתברינהו וליחלץ למוח דידהו ונשרפינהו ונשדינהו לדידהו. והקשה מעכ"ת הרי הפסח נצלה כולו כאחד ובלעו העצמות מהפסח וא"כ מש"ה בעי העצמות שרפה וכמ"ש הראשונים דמש"ה צריך מריקה, ושטיפה דהקפידה תורה על בליעת נותר לבערו מן העולם ולהכי גם העצמות שבלעו מבשר הפסח בשעת הצלי' והבליעה הזאת נעשה נותר ולכך בעו שרפה ולעולם דשימוש נותר לאו מילתא הוא זה תורף קושיתו. ויציבא מילתא לפי מה שפסק הרמ"א דכלי עצם צריך הגעלה אמנם הב"י הביא שם בשם המרדכי דכלי עצם אינו בולע וכ"כ ה"ר יחיאל מפריש אבל כתב שלבו נוקפו דהא כתיב בפ' כלי מדין וכל מעשה עזים וגו' תתחטאו ופירש"י להביא כלי הקרנים והטלפים והעצמות אלמא איכא בליעה בכלי עצם מדקאמר תתחטאו וכן דרש תלמודא פ"ק דחולין ע"ש. והנה עוונתי גרמו שלא זכיתי להבין דברי המרדכי הנ"ל דמאי דדרשינן שם בחולין דף כ"ה ע"ב מקרא להביא דבר הבא מן הקרנים והעצמות היינו לענין קבלת טומאה דכלי עצם בעי הזאה ג' וז' ע"ש בגמר' וגם כוונת רש"י שהביא המרדכי הוא ג"כ כך ומנ"ל להמרדכי להוכיח מזה שכלי עצם יש להם בליעה והרי פ' הגעלת כלים נאמרה אחר כך בפני עצמה ושם לא נזכר כלל כלי עצם. והרי בפרשה זו של הגעלת כלים נאמרה ג"כ טבילת כלים הנקחים מהעכו"ם לדעת הפוסקים שטבילה זו היא מן התורה ופשיטא דכלי עצם הניקח מהעכו"ם אין צריך טבילה וא"כ מנ"ל להוכיח מקרא דתתחטאו שנאמר לענין טומאה דכלי עצם יש להם בליעה וצ"ע. עכ"פ לדעת הסוברים דכ"ע לא בלעי אין מקום לקושית מעכ"ת. אמנם גם לדידן דקיי"ל דכלי עצם בעו הגעלה גם כן נראה ליישב. דהרי בש"ס זבחים דף צ"ו ע"א מקשינן קדרות של מקדש אמאי ישברו נהדרינהו לכבשונות ומשנינן שאין עושין כבשונות בירושלים ע"ש וא"כ שפיר פריך הש"ס על העצמות אמאי ישרפו הא מיד כשהתחיל ליתנן על האש והוסקו מעט יצאו מידי בליעתן דבדבר הצריך הגעלה די בהיסק מועט כמבואר בטוש"ע סי' תנ"א. ועי' בש"ס זבחים דף פ"ו ע"א דעצמות קדשים מותרין בהנאה לעשות מהן קתא דסכינא וכדומה. ואם כן אמאי בעו העצמות שרפה לאחר שפלטו בליעתן והוסקו מעט וע"כ דשימוש נותר מילתא הוא והוי כנותר ממש דבעי שרפה. ועי' בתוס' פסחים בסוגי' שם שהקשו דיוציא המוח ע"י גומרתא ותירצו דטריחא מילתא למעבד ע"ש וא"כ שפיר מקשי הגמ' כיון דסוף סוף צריך להניחן על האש לשורפן א"כ שפיר יכול ליטול העצמות וליהנות מהם לאחר שהוסקו מעט לפלוט בליעתן כנ"ל דברי ידידו:
<b>סי'</b>
<b>מו</b> ב"ה יום ג' י"ג ניסן תרל"ז לפ"ק. לבוב. את חג המצות יחוג בחדוה ודיצות כבוד ידידי הרב החסיד המפורסים ערוגת הבושם חרד לדבר ד' וזהיר במצותיו רודף צדקה וחסד כש"ת מוה' ברוך טעמפליר נ"י
<b>מכתב</b> שאלתו הגיעני בדבר מה שנהגו שמה ליזהר ליקח יין לפסח מאיש נאמן שיעיד בברור שלא נתערב בו יי"ש ועתה נולד להם חשש חדש שהרי נותנים היין בחביות ישנים ואפשר שהכלים בלועים מיין שהי' בו תערובת יי"ש. לפענ"ד נראה דגם אם נאמר דהיי"ש שנותנים הסוחרים בהיין לחזקו הוי כדבר המעמיד ולא מהני מה שיש ששים בהיין לבטלו קודם פסח. מ"מ אותה בליעה מועטת שנבלע מאותו התערובת בכלי בודאי אין בו כח להעמיד היין השני ושפיר בטיל מה שנפלט מהכלי בהיין כיון דהיין הראשון לא נאסר כולו דלא אמרי' חנ"נ קודם הפסח כמ"ש המג"א סי' תמ"ז ס"ק ל"ח וא"צ לשער בהיין השני רק לפי ערך וכיון דלא הוי עכשיו דבר המעמיד שפיר בטל בהיין השני ואין זה דומה למ"ש הט"ז בסי' תמ"ב סק"ד לאסור מע"ד שנתחמץ בשמרי מע"ד מאחר שהמע"ד הראשון נתחמץ בשמרי שכר ע"ש דשם השמרים במע"ד גם עכשיו הוא דבר המעמיד כמ"ש הט"ז שם מה שא"כ בנ"ד דלא הוי עכשיו דבר המעמיד וכמ"ש:
<b>עוד</b> אפשר לומר אחרי שנדקדק בדברי הט"ז סי' תמ"ב שם שהקש' מהא דאם העמיד הגבינות בקיבה כשר' בטל בס' כיון שעדיין היתר הוא אין עליו דין דבר המעמיד ותירץ דאף על פי כן אמרינן בפסח חוזר וניעור אף דבלח ולח לא אמרי' חוזר וניעור מ"מ גבי מעמיד אמרי' ע"ש ואמאי לא תירץ הט"ז בפשיטות דחמץ שמו עליו וכמו דקיי"ל בס' תנ"א דחמץ מיקרי איסורא בלע וצריך ליבון וכיון דשם איסור עליו שפיר יש לו דין דבר המעמיד אף קודם הפסח כמו בקיבת נבלה. וצריך לומר דס"ל להט"ז דדוקא לענין איסור תורה כמו בטעם כעיקר וגם בנ"ט בר נ"ט אמרי' שחמץ קודם הפסח איסורא מיקרי מה שא"כ לענין חנ"נ שאינו אלא מדרבנן אמרינן שיש על החמץ דין היתר כמ"ש המג"א כיון דחנ"נ בשאר איסורין הוא רק מדרבנן. וא"כ ה"ה נמי לגבי דבר המעמיד שהוא ג"כ מדרבנן מיקרי חמץ היתרא בלע. או אפשר דס"ל להט"ז דלשיטת הסוברים שחמץ מיקרי איסורא בלע גם בב"ח מיקרי איסורא בלע וכמ"ש הפר"ח בסי' קכ"ב וכיון דחזינן דבב"ח אין עליו דין דבר המעמיד ה"ה גבי חמץ ומש"ה הוצרך הט"ז לתרץ דאף שקודם הפסח אין עליו דין מעמיד דעדיין היתר הוא מ"מ בפסח חוזר וניעור ומעתה בנ"ד דבאמת הוי נ"ט בר נ"ט טעם אחד בהחבית וטעם השני בהיין ועדיין הוא היתר קודם הפסח. אלא שהמג"א כתב בסי' תמ"ז ס"ק כ"ד דבחמץ קודם הפסח אינו מועיל נ"ט בנ"ט אבל כל זה אם אנו באין לדון על החמץ דהוא היתר מחמת שעדיין הוא קודם הפסח ולזה אמרינן דחמץ שמו עליו ואיסורא בלע מיקרי. מה שא"כ בנ"ד גם בלא"ה שם היתר עליו מאחר דאיכא ששים ואף שהוא דבר המעמיד מ"מ קודם הפסח אינו מזיק כלל מה שהוא מעמיד כיון דעדיין היתר הוא כמ"ש הט"ז דלענין מעמיד מיקרי חמץ היתרא בלע מטעם שכתבתי ואי משום דבפסח חוזר וניעור מ"מ מאחר שהי' קודם הפסח נ"ט בנ"ט אינו יכול לחול עליו בפסח שם איסור כמו בב"ח. וזו הערה נפלאה. ועי' בחות דעת סי' צ"ו סק"ד ודו"ק:
<b>עוד</b> אפשר להקל כאן מטעם סתם כלים אינן בני יומן ואף דבחמץ לא סמכינן ע"ז מטעם שכתב המג"א בסי' תמ"ז ס"ק כ"ג זהו דוקא בכלי חמץ וכמ"ש המג"א שם דעיקר הטעם שסתם כלים אב"י הוא משום ס"ס שמא לא נשתמשו בו ביום ואת"ל נשתמשו בו היום שמא בדבר הפוגם בעין באותו תבשיל ובקדרות חמץ דרובן אינן פוגמין בשומן ליכא ס"ס ע"ש במג"א. ואם כן בנידן דידן בכלי היין שפיר איכא ס"ס שמא שהה הכלי מעל"ע קודם שעירו לתוכה היין הזה ואת"ל נשתמש בו ביום שמא לא הי' תערובת יין שרף ביין הראשון. ואף ע"ג שהמג"א סי' תמ"ז ס"ק כ"ה כתב דביי"ש דחריף טפי אפשר דגם החריפות הראשון אמרי' מחליא לי' לשבח. מ"מ בנ"ד כבר בטל היי"ש בששים בהיין ואין כאן חריפות גדול כנלפענ"ד. ולכן אם עירו היין מהחביות קודם פסח מותר לשתותו בפסח בודאי וגם אם נשתהה בפסח בהחביות ג"כ יש להקל בדיעבד. ומחמת טרדת החג הקדוש הבע"ל קצרתי. דברי ידידו:
<b>סי'</b> <b>מח</b> ב"ה יום ד' י' כסלו תרל"ו לפ"ק לבוב:
לכבוד ידידי הרב החריף השנון זית רענן מורג חרוץ מוה' העשיר קלאהרפעלד נ"י ביאברוב:
<b>מכתבו</b> וגם הסך ל"ה ר"כ מעות א"י הגיעני והנה הרב מוה' פנחס מצפת חל"ש ונתתי קודם ר"ה למעות הכולל וגם לא אדע מה לעשות עם הב' ר"כ ששלח להרב מ' פנחס מצפת ז"ל. ובדבר חי' תורה אשר הקשה על הקצה"ח סי' כ"ו שהקשה מ"ש נודר מצדקה ואמאי כופין בנדר יותר מבצדקה וע"ז כתב מעכ"ת דגם בצדקה מבואר בש"ע שכופין. אגב שיטפי' כתב כבודו כן דהקצה"ח שם קאי על דברי המרדכי ב"ב שהביא בשם רבינו יוסף טוב עלם דאין מעשין על הצדקה והקשה ע"ז מהא דרבא אכפי' לר"א ואפיק מיני' ד' מאה זוזי לצדקה. ודוחק לומר שכבר נדר מעיקרא ולהכי אכפי' וע"ז שפיר הקשה הקצה"ח דלדעת הר"י ט"ע שאין כופין על הצדק' מהראוי שגם על נדר לא יכופו ואם כן מה זה שכתב המרדכי ודוחק לומר שכבר נדר שהרי גם בנדר אין לכוף לדעת הר"י ט"ע והא דקי"ל שכופין על הצדקה משום דאנן לא קי"ל כדעת הר"י ט"ע הנזכר. גם מ"ש מע"כ דשאני נודר שנקרא חוטא והמקיימו נקרא רשע לא ידעתי מה ענין זה לזה וכי משום שעבר עבירה נכוף אותו לקיים נדרו. אמנם כשאני לעצמי דברי הקצה"ח אינם מובנים כלל דודאי על מצות צדקה אין כופין לדעת הר"י ט"ע משום דהוי מ"ע שמתן שכרה בצדה דכתיב למען יברכך וגו' אבל אם נדר ליתן צדקה שפיר כופין אותו דניהו שעל מצות צדקה אין לכוף מטעם הנ"ל אבל מצות קיום הנדר דכתיב מוצא שפתיך תשמור הרי במצוה זו ליכא מתן שכרה בצדה וכופין ע"ז כמו על שאר מ"ע וכי מפני שע"י כפיה זו יקיים עוד מ"ע דצדקה שמת"ש בצדה מיגרע גרע הרי מ"מ יש לכופו על מ"ע דקיום הנדר:
<b>אמנם</b> לפ"ז קשה מאוד להבין דעה השני' בש"ע חו"מ סי' כ"ו ס"ג שאם קבל עליו ליתן כך וכך לעניים אם לא ידון בערכאות אין ב"ד מוציאין ממנו אלא מודיעין אותו שחל הנדר עליו. ואמאי לא יכופו אותו לקיים הנדר דמ"ש הסמ"ע בס"ק י"ג הטעם משום דהוי מ"ע שמת"ש בצדה אין מובן כלל לפי האמור. דדל הכא מ"ע דצדקה דהוי מת"ש בצדה הא איכא מ"ע של קיום הנדר דליתא בה מת"ש בצדה ומהראוי לכופו לקיים הנדר. ואנהירנהו לעיינין בעז"ה לומר בזה דבר נכון מאוד. דהנה בהא דאמרינן פ"ק דתענית אם גזירתנו קודם לנדרו תבטל גזירתנו את נדרו הקשה הר"ן דהא נדר חל לבטל את המצוה אפי' מ"ע מה"ת לבטל להתענות בשבת ויו"ט ומכ"ש שחל הנדר לבטל יום טוב דמגלת תענית מדרבנן ותירץ דכאן לא הוי נדר גמור רק קבלה בעלמא וקבלה דתענית לא חמירא כנדר גמור למיעקר ואפי' דמגלת תענית לפי שאינה אלא קבלה לדבר מצוה ולא נדר גמור וכו' ע"ש ומעתה אומר אני שמי שקבל עליו בתנאי ליתן לעניים כך וכך אין זה נדר גמור שהרי נדר ליתא לעולם באעשה כמו שכתב הר"ן בנדרים דף ח' ע"א ד"ה והלא וע"כ דלא הוי רק קבלה בעלמא לדבר מצוה והוי כעין קבלת תענית שכתב הר"ן דמועיל. והנה בגמ' תענית דף י"ב ע"ב איתא אר"י א"ר לוה אדם תעניתו ופורע כי אמריתא קמי' דשמואל אמר לי וכי נדר קביל עלי' דלא סגי דלא משלם לצעורי נפשי' קביל עלי' אי מצי מצער נפשיה אי לא מצי לא מצער נפשי' ע"ש. א"כ נלמוד מזה דבמידי דלא הוי נדר רק קבלה בעלמא אין ב"ד נזקקין לו להיות מחויב לקיים הקבלה כ"א ברצונו וביכלתו הדבר תלי' אם מצי לצער נפשו או לא וא"כ לפמ"ש שגם החיוב ליתן לעניים לא הוי נדר ממש דנדר ליתא באעשה ולא הוי רק קבלה בעלמא וא"כ יפה פסק המחבר בסי' כ"ו שאין ב"ד מוציאין ממנו וכאותה שאמרו שם בתענית דדוקא בנדר לא סגי דלא משלם אבל בקבלה בעלמא אי בעי מצער נפשי' ואי לא לא. כנלענ"ד נכון ויש להאריך עוד הרבה, בזה בישוב קושי' הט"ז סי' כ"ו וקצרתי לרב הטרדה. דברי ידידו הדוש"ת בלונ"ח:
<b>סי'</b>
<b>מט</b> ב"ה יום ב' ט"ו כסלו תרל"ח לפ"ק לבוב.
שלום וברכה ברבי' והמשכה לכבוד ידיד נפשי רב רחימאי חביב עלי כגופאי הרב הגדול החריף ובקי משנתו זך ונקי חסיד ועניו יראתו על פניו כקש"ת מוה' יחיאל נ"י מו"צ בק' בעלזא:
<b>יקרת</b> מכתבו הגיעני והתענגתי מאוד להתבשר משלומו אשר יקר בעיני גם נכבד מאוד. ומעכ"ת ביקש ממני להניף ידי יד כהה ולהשיב בדבר השאלה באחד שקנה שני עגלים ומסרם לנכרי לגדלם ולזונם משלו עד ב' שנים והבטיח לו שכרו שאחד מהם יהי' של הנכרי ורק הברירה אצל הישראל עד כלות הזמן לבחור לעצמו הטוב בעיניו ובמשך הזמן ילדה אחת מהן זכר. והב' גם כן קרוב להוליד והישראל לא ידע מזה עד אחר הלידה. ונסתפק מעכ"ת אם יש על הולד קדושת בכור ופתח לה פתחא להאי דינא מהא דאמרינן בפסחים דף ו' גבי בהמת ארנונא דפטורה מן הבכורה והביא דברי הערוך דהבעי' בגמר' אי מצי הכהן לומר שמא אחרת יקח לו המלך ותן לי הבכור או דבעה"ב יכול לומר שמא הבכור יקח המלך וע"ז כתב כת"ה דלא דמי דשאני התם שהברירה ביד המלך לברור איזה שירצה מש"ה מיקרי יד עכו"ם באמצע משא"כ בנ"ד דהברירה הוא ביד הישראל ואין לנכרי זכות להיות הברירה בידו חייב בבכורה ולא מיקרי יד עכו"ם באמצע. זהו תורף דבריו. ואני שמעתי ולא אבין דהערוך שם בא לפרש דברי הבעיא דרבא בפסחים כמבואר להדיא בערוך והיינו לישנא א' דרבא דמיירי דלא מצי לסלוקי לי' בזוזי ובזה אפשר לומר כמ"ש מעכ"ת שהברירה היא ביד המלך. משא"כ לדידן דקי"ל כל"ב דלא מיבעי' לי' לרבא מידי ורק דס"ל לרבא דבהמת ארנונא פטורה מן הבכורה ואע"ג דמצי לסלוקי לנכרי א"כ חזינן בהדיא דאע"ג שהברירה היא ביד ישראל כמ"ש רש"י שם ד"ה לא אפ"ה כיון שלא נתן לו אותה הפרה שלא בכרה עדיין כיון שאם לא יתן לו הישראל הפרה האחרת יקח הנכרי הפרה המבכרת חשיב יד עכו"ם באמצע ופטורה מן הבכורה. ומה מקום חלוק יש בין מצי לסלוקי בזוזי או בפרה אחרת דא ודא חדא הוא ושפיר ילפי' מבהמת ארנונא לנ"ד דגם היכא שהברירה ביד הישראל פטור מן הבכורה דגם שם בידו לסלוקיה בזוזי ואפ"ה פטורה לל"ב דקי"ל כותי'. מיהו עדיין יש לעיין בזה דהנה בתוס' שם הקשו לל"ב דגם היכא דמצי לסלוקי' פטורה דהיאך יפרנס הברייתא שם דתניא חייבת. ולכאורה רציתי לומר בזה לפי מה דמשמע בתוס' פסחים דף מ"ו ע"ב דלמאן דס"ל הואיל גם במחוסר ממון אמרינן הואיל ע"ש ומעתה א"ש דמש"ה ס"ל להך ברייתא דבמצי מסלק חייבת משום דהבהמה היא של ישראל מחמת הואיל ואי בעי מצי מסלק לנכרי והוי של ישראל ומש"ה חייבת. ול"ד לשותפות עכו"ם דפטור דשם אותו חלק אחד מאלף שיש לנכרי בבהמה הוא ודאי שלו מה שא"כ הכא דמצי הישראל לסלוקי' שלא יהי' שום חלק לנכרי בפרה א"כ חשיבא פרה כולה של ישראל וחייבת. אמנם לל"ב דקי"ל כוותי' ס"ל דלא אמרי' הואיל במחוסר ממון ומש"ה פטורה. (ואפשר דלכן השמיט הרמב"ם ל"ב דרבא דהלא נודע דעת הרמב"ם באו"ח סי' תמ"א דבהגיע זמן אחה"פ אף אם אמר לו מעכשיו אסור משום שביד ישראל לפדותו בפסח ומוכח דסובר דגם במחוסר ממון אמרי' הואיל ומש"ה גם בבהמת ארנונא חייבת היכא דמצי לסלק מטעם הואיל) ולפ"ז אפשר לומר דזה דוקא היכא דמצי לסלוקי בזוזי קי"ל דפטור ולא אמרי' הואיל משום דמחוסר ממון מה שא"כ בנ"ד כיון דשני הפרות עומדו' לפנינו ואינו מחוסר כ"א דבור שיבחר איזה שירצה ובזה שפיר אמרי' הואיל. ועי' בר"ן פ' כ"ש בסוגי' דנכרי שהלוה לישראל ע"ח. וא"כ אפשר דחייבת. ואפשר לפמ"ש התוס' בפסחים הנ"ל דמכיון שנתחמץ שום אדם לא יפדנו ע"ש א"כ בנ"ד ג"כ כיון שבכרה הפרה בודאי לא יקח הישראל אותה שבכרה דטורח גדול לו לטפל בולד הקדש גם אסור בהנאה מחמת קדושה ולכ"ע ל"א בזה הואיל. ובאמת שלדעתי העניה יש ללמוד מהא שמבואר ברמב"ם ובטוש"ע סי' ש"ך סעיף ג' דנכרי שקבל בהמה מישראל לחלוק בולדות פטורה והתם מדינא כשחולקין ביד הישראל הברירה דהרי הט"ז שם מביא בשם פסקי מהרי"א דמה שמאכיל הנכרי את הפרה עבור העגל הוי כנותן דמים וא"כ עכ"פ לא עדיף הנכרי מלוקח גמור וקי"ל שאם אמר אחד משורי מכור לך מראהו כחוש וא"כ כשנתן הישראל לנכרי לטפל בפרה ועבור שכר טיפולו יחלוק הנכרי בולדות הוי הישראל כאומר לנכרי אחת מולדות הבהמה מכור לך שהדין נותן דמראהו כחוש והברירה ביד הישראל ואפ"ה פטורה והוא ממש נ"ד שנתן לנכרי העגלים לטפל בהן ולחלוק בולדות. ונ"ד עדיפא טפי שיש לנכרי חלק גם בהאם ולכן פשוט לפענ"ד בנדון שלפנינו שפטור מבכורה. דברי ידידו ואוהבו לנצח:
<b>סי'</b> <b>נ</b>, שלום וברכה לכבוד הרב המופלג החריף ושנון מופלג בתורה ויראה כש"ת מ' רפאל האמער נ"י:
<b>מכתבו</b> הגיעני ע"ד שאלתו באחד ששחט ט"ז אוזות וחתך מהם כל האגפים ומלח כל הל"ב אגפים ביחד ואחר מליחתו לקח מן התערובת חמשה אגפים ובשלם בקדרה ואח"כ נודע ששתי אוזות היו ודאי טרפות. הנה לפענ"ד נראה פשוט דאגפים של אין הוי חהר"ל כמו רגלי אוז המבואר בסי' ק"א סעי' ג' בהג"ה ואין שום חלוק בין רגלים לאגפים בזה. ומ"מ החמשה אגפים שלקח מן התערובת ובשלם יש להתיר מאחר שלקח קודם שנודע התערובת ואמרי' כל דפריש מרובא קא פריש כמבואר בסי' ק"י סעי' ה' ואין בהם איסור רק במה שקבלו טעם מהאיסור בשעת מליחה ובהפס"מ ל"א במליחה חנ"נ כמ"ש הש"ך בסי' צ"ב ס"ק ט"ז דגם בשמן לא נ"נ במליחה וא"צ ששים רק כנגד הבליעה דהיינו לפי חשבון. ועי' בט"ז סי' צ"ב ס"ק כ"ד. ובנ"ד הוי חלק שמינית כיון שהיו ד' טרפות נגד כ"ח כשרות ובודאי הי' ס' בקדרה המחזקת שני קווארט נגד חלק שמינית מהאגפים א"כ הרוטב ודאי מותר אמנם אותן החמשה אגפים שנאסרו כבר בשעת מליחתן עם הטרפות א"כ ניהו דל"א במליחה חנ"נ מ"מ הם עצמם כבר נאסרו מחמת הטעם וקי"ל אפשר לסוחטו אסור וכן כתב בשפ"ד סי' צ"ב ס"ק כ"ד. אמנם הגאון הנו"ב מהד"ק חיו"ד סי' כ' יצא לדון בדבר החדש. שכתב דחתיכת היתר שבלעה מב"מ איסור ע"י מליחה ואח"כ נתבשלה חתיכת ההיתר בקדרה ויש ששים גם החתיכה חוזרת להיות מותרת דאע"ג דקי"ל אפל"ס אסור וחיישי' שמא לא נסחט כולו מ"מ לא נשאר רק פחות מחציו ובמב"מ מה"ת ברובא בטל ושמא נסחט כולו והוי ספקא דרבנן ודמי לנשפך דקי"ל בסי' צ"ח ס"ב דמותר. זהו תורף דבריו. והנה מה שמדמה ד"ז לנשפך לפענ"ד לא דמי כלל דהתם יש ספק אי איכא ס' ואם הי' ס' לא נקרא על התערובת שם איסור מעולם ובספק אם יש ס' הוי סד"ר במב"מ מה שא"כ כאן שקודם שנתבשל הי' בו בליעת האיסור שקבל ע"י מליחה וכשאנו מסופקין אם נסחט אח"כ בבישול מהראוי לאוקמי החתיכה בחזקתה שהיתה אסורה. דאף דל"א במליחה חנ"נ היינו דל"א נהפך ההיתר להיות איסור אבל עכ"פ אסורה היתה מחמת בליעת איסור שבה והיכא דאיכא חזקת איסור ל"א ספיקא דרבנן לקולא כמ"ש הש"ך בסי' ק"י. וכל זה כתבתי לסברת הנו"ב שאין בזה רק חשש דרבנן אמנם לדעתי העני' נראה שיש כאן ספק איסור תורה דבש"ס חולין דף ק"ח ע"ב אמרי' ואי ס"ד אפשר לסוחטו אסור חלב אמאי מותר חלב נבלה הוא ופי' רש"י דחלב הנבלע בבשר נעשה נבלה וכשחוזר ונפלט בשאר החלב הוי מב"מ ורב סובר מב"מ לא בטיל ומטעם זה כתבו התוס' שם בשם רשב"ם שלמ"ד מב"מ לא בטיל אם נתבשלה חתיכת נבלה צריך שני פעמים ששים משום דהרוטב היתר הנבלע בחתיכת האיסור נ"נ וכשחוזר ונפלט בשאר הרוטב נאסר הכל מטעם מב"מ לא בטיל ולכך צריך ס' בחתיכות לבטל הרוטב הנפלט וגם ס' ברוטב לבטל החתיכת נבלה. וגם הר"י שחולק שם עליו הוא משום שרוטב הנפלט מן הנבלה מאחר שנאסר מחמת בשר נבלה דין בשר יש לו והוי עם רוטב של היתר מבא"מ. אבל עכ"פ מדברי כולם למדנו שרוטב של היתר שהוא עם בשר בשא"מ כשנבלע בהאיסור נעשה נבלה אף דבכל התערובת יש ס' לבטל האיסור לא אמרי' בזה דהוי מקושר עם ההיתר רק נעשה נבלה בעת שהיתה בלועה בהאיסור. ועי' בשו"ת תה"ד סי' קפ"ג. ומעתה גם בנ"ד אף שבכל הקדרה יש ס' לפ"ע בליעת האיסור אשר בתוך האגפים וכמ"ש לעיל מ"מ הרוטב של היתר שנבלע בתוך האגפים נאסר שם מחמת בליעת האיסור דהרוטב עם אותה בליעה הוי מין בא"מ וממילא כל האגפים אסורין מחמת בליעת הרוטב אשר בהם:
<b>והנה</b> הרמ"א בסי' ק"ו כתב שדברי המחבר סותרין זא"ז דפסק שם שאותה חתיכה נשארת באיסורה וע"כ דסובר אפ"ל אסור ובסי' צ"ב ס"ד כתב שגם החתיכה עצמה חוזרת להיות מותרת. ועי' בט"ז שם ס"ק י' ובש"ך ס"ק י"א וכל חכמי לב לא מצאו מענה ליישב דברי המחבר. והנה כפי סברת הנו"ב הנ"ל ע"כ האי דסי' ק"ו מיירי דחתיכת ההיתר בלעה טעם איסור שאינו מינה דכיון שהמחבר סובר דל"א חנ"נ בשאר איסורין ואין חתיכת ההיתר נאסרת רק מחמת בליעת האיסור אשר בה ואם הי' הבליעת איסור עם חתיכת ההיתר מב"מ אם כן גם החתיכה חוזרת להיות מותרת כשנתבשלה אח"כ משום דודאי יש רוב נגד הבליעה ושמא נסחט כולו ודמי לנשפך וע"כ שהמחבר בסי' ק"ו מיירי שחתיכת ההיתר בלעה איסור שא"מ ומעתה מה כל החרדה הזאת הלא דברי המחבר אינן סותרין זא"ז כלל דהרי בסי' צ"ב ס"ד כתב המחבר כזית חלב שנבלע בחתיכה ואפשר דמיירי בבשר שמן דהוי עם חלב מב"מ כמ"ש הש"ך סי' צ"ח סק"א ומש"ה שפיר כתב המחבר שגם החתיכה חוזרת וניתרת שהרי הרב הנו"ב אומר כן שאם בלעה מינה גם החתיכה חוזרת להיות מותר. ואף שהנו"ב לא כתב כן כ"א בנבלע ע"י מליחה דוקא היינו דוקא לדידן דקי"ל בכל איסורין חנ"נ ומש"ה בנבלע ע"י בישול נעשית חתיכת ההיתר כגוף האיסור ואינה חוזרת להכשרה משא"כ לשיטת הסוברין דל"א חנ"נ בשאר איסורין אין חלוק בין מליחה לבישול. ומוכח להדיא שלא כדעת הנו"ב ולכן נראה לפענ"ד לאסור האגפים שנתבשלו ושאר האגפים שלא נתבשלו פשיטא שאסורין לפמ"ש לעיל דהוי חתיכה הראוי' להתכבד. דברי ידידו הדוש"ת בלונ"ח:
סי' נא ב"ה יום ה' כ"ג כסלו תרמ"ב לפ"ק לבוב שלום וברכה וכ"ט לכבוד ידידי הרב המופלג בתורה וביראת ד' טהורה רודף צדקה וחסד מוה' ישעי' פוקס נ"י:
הגיעני היום לנכון סך מאה וששים וארבעה רייניש מעות אה"ק וכו'. ובדבר השאלה בבשר שנמלח והודח כדינו ואחר מעל"ע נמלח שנית עם בשר שנמלח להוציא דמו. הדבר מבואר להדיא ברמ"א סוף סי' ע' שאחר כ"ד שעות כבר פלט כל צירו ואפילו בהפ"מ אסור אם הונח אצל בשר תוך שיעור מליחה. וראיתי למעכ"ת שהביא בשם הצ"צ סי' ח' לסמוך בהפ"מ על דעת המקילין דל"א ע"י הדחה נסתמין נקבי הפליטה. והמעיין היטב בצ"צ שם יראה שגם לשיטתו אחר הדחה נידון כבשר תפל ולא שייך איידי דטריד למיפלט לא בלע ורק שאף דבלע דם מ"מ מועיל מליחה שנית כיון שהוא סובר דל"א נסתמו נקבי הפליטה ואיידי דיפליט ציר דידיה יפלוט דם דאחריני ע"ש. והנה זהו מחלוקת המהרש"ל ורמ"א בס"ס ע' ועי' בש"ך שם ס"ק ל"ז. והרמ"א לא התיר בזה רק בהפ"מ וכבר נודע דתרי קולי לא מקילינן בשביל הפ"מ כמ"ש הט"ז בס"ס צ"א. וגם ממקומו הוא מוכרע שהרי בנמלח ביחד התיר הרמ"א בהפ"מ תוך כ"ד שעות ובנפל לציר לא התיר בהפ"מ רק תוך י"ב שעות כמ"ש הש"ך ס"ק ל"ח. וע"כ הטעם דבנמלח ביחד דאז אמרי' איידי דטריד למפלט ציר לא בלע דם דזה מותר לדברי הכל ומש"ה בהפ"מ נוכל לסמוך על דעת הפוסקים דפולט ציר כ"ד שעות ומותר בהפ"מ דליכא רק חדא קולא. משא"כ בנפל לציר דאז בודאי בלע כיון שנפל לתוכו ואין כאן היתר רק משום איידי דיפלוט ציר דידיה יפלוט דם דאחריני והרי המהרש"ל חולק על סברא זו כמ"ש בש"ך ס"ק ל"ז ורק בתוך י"ב שעות אנו סומכין ע"ד רמ"א אבל לאחר י"ב שעות דאז איכא תרי קולי חדא לומר שפולט ציר גם לאחר י"ב שעות ועוד לומר איידי דיפלוט ציר יפלוט דם דאחריני מש"ה גם בהפ"מ אסור. וזהו ראי' גדולה להט"ז בס"ס צ"א. וא"כ גם בנ"ד א"א להתיר רק ע"י תרי קולי חדא לסמוך ע"ד הצ"צ דל"א נסתמו נקבי הפליטה ועוד לומר איידי דיפלוט ציר דידי' יפלוט דם ושלא כדעת מהרש"ל הנ"ל ומאחר דלא מקילינן בשביל הפ"מ תרי קולי ממילא גם בהפ"מ אסור. ועי' בט"ז סי' ל"ד רס"ק ה' שהביא ראי' דהדחה סותמת נקבי הפליטה מהא דאמרי' גבי ריאה בקרירי לא דמטרשי. ולפ"ז למאי דקי"ל התם דמים שעמדו בבית דינן כפושרין א"כ גם בנ"ד אם הודח הבשר במים שעמדו מקודם בבית לכ"ע לא אמרי' נסתמו נקבי הפליטה. וע"ש במשבצות זהב סי' ל"ו סק"ה. וא"כ כבר פלט כל צירו תוך מעל"ע לד"ה ואסור מש"ה גם בהפ"מ. כן נלפענ"ד. דברי ידידו הדוש"ת בלונ"ח:
סי' נב שלום וברכה וכל טוב לכבוד ידידי הרב החריף השנון זית רענן סופר מהיר חרד וזהיר ותיק וחסיד מוה' אהרן הלוי נ"י:
לדאבון לב ועגום נפש הגיעני היום מכתבו כי ידיד ד' הרב הקדוש מסקווירא חלה את רגליו ופקודת הרופאים חזקה עליו לשתות פיש עהל ולשומו בפילען אי אריך למיעבד הכי. ולא ידעתי מה זו שאילה מאחר שמבואר ביו"ד סי' קנ"ה סי"ג דחולה שאין בו סכנה מותר להתרפאות באיסורי תורה שלא כד"ה ולאו דוקא לעשות רטיה ואספלנית דגם אם אוכל או שותה גוף האיסור ג"כ מותר אם הוא שלא כד"ה כמ"ש הרמב"ם פ"ה מיסוה"ת ה"ח והובא במג"א סי' תס"ו סק"ב ומ"ש הרמ"א ביו"ד שם ובלבד שלא יאכל וישתה האיסור זה קאי על איסור דרבנן וכדרך אכילתן אבל איסור תורה ושלא כד"ה קיל טפי וכמ"ש הר"ן בפ"ב דפסחים והכ"מ בהל' יסוה"ת שם וכ"כ הש"ך ביו"ד שם ס"ק י"ד. ועי' בנו"ב מהד"ק חיו"ד סי' ל"ה שכתב שלדעת הת"ח דבליעה מיקרי שלא כד"ה ממילא מותר לחולה שאב"ס לבלוע איסור תורה לרפואה רק דהנו"ב שם סובר דבליעה מיקרי כד"ה אבל בנ"ד שהאיסור מכורך בגמי דפשיטא דזה הוי שלא כד"ה וכמבואר בטוש"ע או"ח סי' תע"ה ס"ג שאם כרכן בסיב לא יצא ידי מצה לפי שאין דרך אכילה בכך וכבר נתבאר שכל איסורי תורה מותר לחולה שאב"ס בשלא כדרך אכילתן. ולא זכיתי להבין דברי המשנה למלך בפי"ד ממא"ס הי"ב שנסתפק באם כרך דבר איסור בסיב אם חייב שהמל"מ שם סובר דמש"ה לא יצא י"ח במצה בכרכו בסיב משום דבעינן שיגע המצה בגרונו ולדבריו הוא גזה"כ ומש"ה יש לספק במאכל איסור שכרכו בסיב אם חייב או לא אבל לפמ"ש המחבר בסי' תע"ה דלכך במצה שכרך בסיב לא יצא משום שאין דרך אכילה בכך א"כ פשוט וברור שבאיסורין כה"ג לא לקי משום דכל איסורין אין לוקין עליהן אלא כדרך אכילתן וכמ"ש הרמב"ם פי"ד ממא"ס ה"ו. ולכן יש גם כן לתמוה במה שנסתפק המל"מ סוף פ"ה מיסוה"ת באוכל מצה שלא כד"ה אם יצא י"ח וכתב שלא מצא ראיה לדין זה. ולטעמי' אזיל שכתב בפי"ד ממא"ס דכרכו בסיב לא יצא ידי מצה משום דבעי' שיגע המצה בגרוגו אבל לפי מ"ש בשם המחבר משום דהוי שלא כד"א א"כ הדבר מבואר להדיא שגם במ"ע לא יצא ידי מצוה אם אכל שלכד"ה ומש"ה כרכן בסיב לא יצא. מיהו בלא"ה נלפענ"ד לפשוט ספקו של המל"מ באוכל דבר איסור שכרכו בסיב מהא דתנינן בזבחים דף ק"ו ע"א דריה"ג ס"ל שטמא שאכל את הטהור חייב כרת וטמא שאכל את הטמא פטור ומקשו ליה רבנן אף טמא שאכל את הטהור כיון שנגע בו טמאהו ע"ש והרי משכחת לה טמא שאכל קודש טהור שכרכו בסיב דכיון שלא נגע בו הטמא בקדש לא טמאוהו ומש"ה חייב כרת וע"כ כמ"ש שאם כרכו בסיב הוי שלכדה"נ ולא מיחייב משום אוכל קדשים בטוה"ג. וזו ראי' נכונה בס"ד:
<b>ודע</b> שלפי מה שדרשתי וחקרתי פה עיקר עשיית הפישעהל נעשה ע"י שלוקחים כבד מדג טמא ודוחקין וכובשין אותו הרבה והרוטב הציר והלחלוחית הנוטף הוא הפישעהל שלוקחין לרפואה. ולפענ"ד זה לא גרע מטכ"ע וכן משמע מדברי התוס' בחולין דף קי"ב ע"ב ד"ה ורוטבן והרי דעת הרבה פוסקים דאף שטכ"ע אסור מה"ת מ"מ אין לוקין עליו וכדאמר ר"י בע"ז דס"ז כל שטעמו ולא ממשו אסור ואין לוקין עליו וכמ"ש התוס' בחולין דף צ"ט ע"א ובכ"ד שאין בזה כ"א איסור עשה דתעבירו באש דילפינן טכ"ע מגיעולי מדין וא"כ לפמ"ש בספר עצי אלמוגים סי' קנ"ח דבאיסור עשה לא אמרי' ח"ש אסור מה"ת וא"כ אפי' כדרך אכילתן ליתא כאן רק איסור דרבנן וכמ"ש. מכל הלין הדבר פשוט שאין כאן שום חשש איסור בזה. ומכ"ש לפמ"ש הש"ך ביו"ד סי' קנ"ה דבאיסורי אכילה מותר שלא כד"ה אף לבריא ואיסור יש בזה אם ירצה להחמיר על עצמו ועי' בר"ן ביומא פ' יוה"כ בד"ה חוץ מע"א כו' וכתב שאין זה מדת חסידות מי שרוצה להחמיר ע"ע והמונע עצמו מתחייב בנפשו והרי הוא שופך דמים. ועי' בשו"ת רדב"ז ח"ג סי' תמ"ד. ואני תפלה כי ישלח ד' דברו וירפאהו רפואה שלמה במהרה. דברי ידידו הדוש"ת בלונ"ח:
<b>נג</b> ב"ה יום ה' כ"ו סיון תרמ"א לפ"ק. לבוב. החיים והשלום לכבוד ידידי הרב המאוה"ג החריף ובקי המפורסים ערוגת הבושם כש"ת מוה' יוסף שמואל נ"י האבד"ק קיטוב יע"א.
<b>מכתב</b> שאלתו הגיעני בריאה שהי' בשפולי הורדא מקום שיש בו אדמומית ונוטה לשחור דהיינו שהקרומים היו כדבעי כשהגביהו אותם רק שנראה המראה דרך הקרומים ולא הי' מראה פסולה. ואחרי שמשמש הבודק להחזירו למראיתו אמר שהרגיש שנעשה נקב כי שמע קול הרגשת נקב ומיד התחיל לצאת דם ואח"כ קלפו את הקרומים והיו נקבים וגם הבשר אינו לקוי. ובשעת המשמוש סר השחרורית. הנה לפענ"ד אין שום מקום לאסור בזה דכבר נודע דנקב במקום דמשמש ידא דטבחא אינו ריעותא כלל. מדכתבו הט"ז והש"ך בס"ס ל"ז דנקב בבועא במקום דמשמש ידא דטבחא תלינן בהטבח וכשרה. והרי בועא במים עכורים הוא ריעותא גדולה מאוד ודעת המחבר להטריף ואפ"ה כשר אף בניקב שמה ותלינן במשמוש יד הטבח. כמ"ש במשבצות זהב סי' ל"ז ס"ק י"ז. וע"כ דבמשמוש יד הטבח לא הוי הנקב שום ריעותא כלל. וכן מוכח עוד להדיא מדברי המשבצות סי' ל"ו ס"ק ז'. וא"כ מכ"ש שידענו בברור שהעביר הטבח שם ידו ומשמש וגם אומר ברי לי שהנקב נעשה אז בשעת המשמוש. וגם אין חשש מחמת המראה מאחר שהי' מראה כשרה וחזר למראה ריאה אחר המשמוש. וגם אין לומר שמהריעותא דמראה יש הוכחה שהנקב נעשה מחיים דאם איתא שהריעותא דמראה הוא מחמת הנקב הו"ל להיות הריעותא בהקרומים דהרי מה שנקב פוסל בריאה הוא דוקא בקרום והיאך אפשר שהנקב גרם להיות ריעותא בבשר ולא בקרום. ומ"ש מעכ"ת בשם מערער אחד דמחמת שהנקב קטן מאוד אין לתלותו ביד הטבח לא שמעתי מעולם לחלק בזה ולכן נלענ"ד דהמיקל בזה לא הפסיד ובפרט בהפ"מ. דברי ידידו:
<b>סי'</b>
<b>נד</b> ב"ה יום ג' י"ב כסלו תרל"ז לפ"ק לבוב. חדו סגי ייתי לכבוד ידידי הרב המאוה"ג החריף ובקי ותיק וחסיד החכם השלם ידין ויורה כדת של תורה כש"ת מוה' אהרן לאנדא נ"י אבד"ק יאבלינאב יע"א.
<b>יקרת</b> מכתבו הגיעני בדבר השאלה כי יש בעיר יאבלינאב נהר אחד המהלך אחורי העיר והסיבו ממנו ע"י חפירה לתוך העיר חלק מהנהר לצורך רחיים. וזה החלק הקטן הוסב במהלכו קרוב לבית הטבילה ומשם חפרו חריץ בקרקע המרחץ וע"י החריץ ממלאים מי המקואות ובעת שמנקים המקוה ומריקים מימיו נפתח החריץ ונמשכו המים להמקוה עד מלאת שיעורה ואחרי כן נסתם פתח החריץ ע"י בנין אבנים. ועתה בא חכם א' ומדד מי המקוה אחרי המלאה יום או יומים ומצאו שנחסרו מימיו מעט ואמר שהמקוה פסולה מטעם זוחלין. ולכן צוה לפתוח את הצנור למען שיהו מימי המקוה מחוברים תמיד למימי הנהר הקטן ובזה אף שהמה זוחלין ממש אינו מזיק מאחר שמחוברים לנהר. ומעכת"ה עורר בזה לחוש לדעת הר"ש פ"א ופ"ה דמקואות שאין המעין מטהר בזוחלין אלא במקום שמהלך וזוחל מעצמו ע"פ מהלכו בטבעו בידי שמים אבל כל שהרחיב לו מקום ע"י פעולת אדם שמה אינו מטהר בזוחלין. ויפה העיר בזה. וכדברי הר"ש כתב ג"כ הרב ברטנורה פ"ה דמקואות מ"ג בפירוש השני. אמנם דברים הללו מרפסן איגרי שהרי משנה שלימה שנינו מחט שהיא נתונה על מעלות המערה הי' מוליך ומביא במים כיון שעבר עליה הגל טהורה. ע"ש סוף פ"ז. וגם אם נאמר דמשנתינו מיירי במעין כמ"ש הש"ך סי' ר"א ס"ק קכ"ג דאם לא כן אינו מטהר בזוחלין מ"מ יקשה לדעת הר"ש והרע"ב הנז' דגם מעין אינו מטהר בזחילה במקום שלא היה מהלך בטבעו והרי הכא המחט נתונה בצדי המערה והמים באו לשם ע"י פעולת אדם. וכן קשה מהא דאמרי' בש"ס חולין דף ל"א ע"ב מטבילין בראשין ואין מטבילין בכפין ופירש"י מטבילין כלים בראש הגל הנתלש מן הים ע"ש באריכות שמבואר להדיא שמותר להטביל במעין אפילו במקום שאין עיקר מהלכו בטבעו. ועי' בב"י ריש סי' ר"א שהקשה על מ"ש הר"ש להוכיח דמה שהעיד ר' צדוק על הזוחלין שרבו על הנוטפין שהן כשרים דאיצטריך לאשמועינן אף במקום שאין כדי טבילה בזוחלין אלא א"כ נוטפין משלימין להם דאם לא כן מאי אשמועינן פשיטא. והקשה ע"ז הב"י דלמא לעולם בשיש מ' סאה בזוחלין עסקינן ואפ"ה איצטריך לאשמועי' דכשרים לומר שאפילו במקום שלא היו מהלכין מתחלה מטהרין ע"ש. ואם איתא הרי לדעת הר"ש גם זוחלין לחודיהו בלי עירוב נוטפין אינן מטהרין רק במקום עיקר זחילתן. והיותר תימה שהרי בהא דתנן פ"ה דמקואות מ"א מעין שהעבירו ע"ג השוקת פסול הקשה הר"ש במ"ב שם אמאי פסול כיון דמי השוקת מחוברין למעין שמטהר בכ"ש ואפי' בתוך השוקת עצמו שרי לטבול כדמשמע ר"פ חומר בקודש יעו"ש בר"ש. וא"כ דברי הר"ש סותרין זא"ז דבמשנה ג' פ"ה שם כתב שאפילו בלי כלי נפסל המעין אם העבירו למקום שלא הי' עיקר זחילתו מתחילה:
<b>ולכאורה</b> יש מקום לומר עפ"מ שהקשה הראבי"ה היאך טובלין בנהר והלא קטפרס דרך ירידתו אינו חיבור. וראיתי להב"י בסי' ר"א שהביא בשם המרדכי בשבועות שכתב בשם תוס' גיטין דהא דניצוק וקטפרס אינו חיבור היינו מי גשמים שעתידין לפסוק אבל מי נהר שאין עתידין לפסוק הוי חיבור טופח ע"מ להטפיח מיהו צריך שיהא הנקב כשפופה"נ ע"ש. ועי' בספר פני יהושע גיטין דף ט"ז. ואף שהב"י מסיים שם וכבר נתבאר שאין כאן דעת הפוסקים. זה לא קאי רק על מה שמחלק המרדכי בין שיעור הנקב לשיעור רוחב המים דשיעור הנקב בעי' כשפופה"נ ורוחב המים סגי בטופח ע"מ להטפיח ע"ז כתב הב"י שאין כן דעת הפוסקים וכמו שהכריע הב"י שם לעיל שלא כדעת הר"ת שמחלק כן. אבל מה שמחלק המרדכי בשם תוס' גיטין לענין קטפרס בין מי גשמים למי נהר בזה לא מצאתי להפוסקים שיחלקו ע"ז. ועי' היטב בב"י שם ותמצא כדברי. ואנכי זכיתי בעז"ה להבין בזה כוונת משנתינו פ"א דמקואות מ"ז. מעין שמימיו מועטין ורבו עליו מים שאובין שוה למקוה לטהר באשבורן ולמעין להטביל בו בכ"ש. והר"ן בשבת פ' במה אשה ובפ"ד דנדרים הקשה ע"ז שממנ"פ אם עדיין תורת מעין עליו למה לא יטהר גם בזחילה ואם נאמר שע"י שרבו עליו מים שאובין פקע ממנו דין מעין א"כ אמאי מטהר בכ"ש. ולזה הוצרך הר"ן לתרץ דמקומות מקומות יש דהא דתנן שוה למקוה לטהר באשבורן היינו במקום שלא היה מהלך מתחילתו ומש"ה בעי' אשבורן וה"ה שאינו מטהר בכ"ש. והא דתנן בסיפא ולמעיין להטביל בו בכ"ש מיירי במקום שהיה מהלך מתחילתו ששם דין מעין עליו ומש"ה מטהר בזחילה ובכ"ש ע"ש. ואם כי חלילה לי להרהר אחרי דברי הר"ן הקדושים בכל זאת קשה הדבר מאוד לאוקמי רישא וסיפא בתרי גווני. ועוד קשה לשיטת הר"ן דאמאי ברישא שוה למקוה לענין אשבורן ובסיפא שוה למעין לענין כ"ש ואמאי לא קאמר ברישא וסיפא לענין דבר אחד שוה למקוה לענין אשבורן ולמעין לענין זוחלין או דליתני ברישא וסיפא לענין ארבעים סאה שוה למקוה שצריך מ"ס ושוה למעין שמטהר בכ"ש והוי מתרצינן כמ"ש הר"ן דרישא מיירי במקום שלא הי' מהלך מתחילתו וסיפא במקום שהי' מהלך מתחילתו ומפשטא דמתני' משמע שיש חלוק בין אשבורן לדין כ"ש. אמנם ע"פ דברי המרדכי בשם תוס' גיטין הנ"ל אפשר לפרש משנתינו כפשטה דרישא וסיפא מיירי במקום שלא הי' מהלך מתחילתו ואפ"ה לא פקע ממנו תורת מעין מאחר שמחובר למעין מיהו על כ"פ פסול לטבילה דהא קטפרס אינו חיבור. דהרי גם במקום המעין והנהר עצמו הקשה הראבי' היאך טובלין בו הא הוי קטפרס ומתרץ המרדכי דזהו דוקא במי גשמים שעתידין לפסוק אבל מי נהר שאין עתידין לפסוק הוי קטפרס חיבור וזה שייך דוקא במקום עיקר מהלך המעין והנהר דשם אינו עתיד לפסוק מה שא"כ כאן שאינו עיקר מהלכו של המעין רק ע"י שרבו עליו מים שאובין גברו המים ושטפו חוץ ממקום מהלכו ואחרי שילכו ויעברו השאובין יחזור המעין להיות קטן כמו שהי' וכיון שעתיד לפסוק לא הוי קטפרס חיבור ומש"ה תנן שוה למקוה לטהר באשבורן אמנם אם נעשה אשבורן מאחר דאשבורן חיבור לטומאה ולטהרה כדתנן בטהרות סוף פ"א והוי מחובר למעין ע"י האשבורן א"כ ממילא תורת מעין גם על המקומות שנתרחבו ומש"ה מטהר בכ"ש כדין מעין שבאמת דין מעין עליו אלא שלכך אינו מטהר רק באשבורן משום דקטפרס אינו חיבור דשם עומד לפסוק. וזה כפתור ופרח:
<b>ומעתה</b> י"ל שזה ג"כ טעם של הר"ש והרע"ב דבמקום שלא הי' המעין מהלך מתחילתו אינו מטהר בזוחלין משום דשם לא הוי קטפרס חיבור דדוקא במקום שמהלך בטבעו בידי שמים שמה אינו עומד לפסוק והוי קטפרס חיבור כמ"ש המרדכי הנ"ל מה שאין כן במקום שהומשך ע"י פעולת אדם. ואם כן יש לחלק בזה בין טבילת אדם לטבילת כלים דדוקא לטבילת אדם דבעי' מ"ס גם במעיין לדעת הרבה מהראשונים והכי קי"ל בסי' ר"א ס"א וכיון שבמקום שלא הי' המעין מהלך מתחילתו לא הוי קטפרס חיבור וליכא מ"ס במקום אחד מש"ה אסור לטבול בו בזוחלין משא"כ בטבילת כלים דסגי במעין בכ"ש ולא בעינן כלל חיבור המים רק שיתכסה כל הכלי במים ממילא כשר לטבול אף במקום שלא הי' מהלך מתחילה גם בזוחלין. ומיושב בזה מה שהקשיתי לעיל ממחט שנתונה על מעלות המערה וכן מהא דמטבילין בראשין דשם מיירי בכלים כמו שפירש"י שם וכן מתני' דמעין שהעבירו ע"ג השוקת מיירי ג"כ בכלים כמ"ש הר"ש פ"ה מ"ב ובכלים מודו הר"ש והרע"ב שמטהר המעין בזוחלין אף במקום שלא הי' מהלך מתחילתו כיון דמעין מטהר בכלים בכ"ש לא איכפת לן מה שקטפרס לא הוי חיבור ודוקא באדם דבעי' גם במעין מ"ס מש"ה אינו מטהר במקום שלא הי' מהלך מתחילתו כיון דקטפרס לא הוי חיבור ליכא מ"ס במקום א'. מיהו עדיין לא הונח לי דאכתי קשה לשיטת הר"ש מהא דתנן פ"ה מ"ו דמקואות גל שנתלש ונפל על האדם ועל הכלים טהורים. הרי שגם לאדם מטהר המעין בזוחלין אף במקום שלא הי' מהלך בטבעו. ולא מסתברא לי כלל לחלק בין הוסב למקום אחר ע"י פעולת אדם או שנתלש הגל מאליו:
<b>אשר</b> על כן נראה לפענ"ד ליישב דברי הר"ש באופן אחר. אחרי שנדקדק בלשון הר"ש שכתב בפ"א מ"ו ובפ"ה מ"ג דריבה עליו היינו שעשה בריכות לכל המקומות שהי' מוליך ונתמלאה כל אחת מים ע"ש שכותב כן שלשה פעמים שהבריכה נתמלאה מים ולכאורה ללא צורך הוא דמה נפ"מ בזה אם נתמלאו הבריכות או לא והו"ל להר"ש לומר בקצרה שאם המשיך מים מן מעין לבריכות אינו מטהר בזוחלין מאחר שאין עיקר מהלך המים שם בטבעו. והנ"ל בזה דהנה בתוס' יומא דף ל"א ע"ב בהא דאמר שם דעין עיטם גבוה מקרקע עזרה כ"ג אמות הקשו שם דא"כ הי' עין עיטם גבוה יותר מכ"ג אמות שאם לא הי' אלא כ"ג אמות א"כ היו המים יוצאין לחוץ שע"י ירידת האדם הטובל יגבהו המים ויוצאין לחוץ ע"ש. ומפשטות לשון התוס' משמע דקשיא להו דכיון שע"י טבילת האדם יוצאין המים לחוץ א"כ נחסרו המים מהמקוה משיעור ארבעים סאה. אמנם הגאון בעל שו"ת מעיל צדקה סי' ל"ט האריך בקושיות רבות ועצומות להוכיח שאין כוונת התוס' להקשות שנחסרו משיעור מ"ס דדילמא היתה המקוה רחבה הרבה שגם אחר שיצאו המים מחמת ירידת הכה"ג נשארו עדיין מ"ס. ועוד הוכחות רבות עש"ה. ולכן כתב בכוונת התוס' דכיון שעלו המים ויצאו לחוץ ע"י ירידת אדם הטובל א"כ נעשו זוחלין ואע"פ שהמים באים מעין עיטם ומעין מטהר בזוחלין זהו דוקא בשעה שהמעין זוחל המים אבל כאן שהמקוה ע"כ היתה גבוה ג' אמות משום טירחא דכה"ג כמ"ש התוס' שם בד"ה עין עיטם ואם נאמר שהמעין הי' ג"כ גבוה כ"ג אמות בצמצום אם כן כשירד הכה"ג וטבל ועלו המים מן המקוה ע"כ פסק זחילת המעין להמקוה דמי המקוה שעלו למעלה מנעו את זחילת המעין להגיע ולבא שם ובכי ה"ג אינו מטהר בזוחלין כיון שפסק זחילת המעין. יעו"ש בתשו' מע"צ שהאריך הרבה בזה. ומעתה אתיין דברי הר"ש כפשטן שאם עשה בריכות בצדי המעין ונתמלאו הבריכות מים א"כ כשיטבול שם אדם או כלים יגבהו המים ויפסק זחילת המעין לשם כי המים הנגבהים עצרו בעד זחילת המעין ובכה"ג אינו מטהר בזוחלין מאחר שפסק כח זחילת המעין לשם. והמעיין היטב בדברי הר"ש שם יראה שכיוון למה שכתבתי ומיושבין כל הקושיות שכתבתי למעלה דשם לא נפסק זחילת המעין כלל:
<b>ומעתה</b> אין מקום לפסול המקוה בנ"ד אם נפתח הצנור מחמת שיטת הר"ש דמסתמא מחיצת המקוה גבוה משטח המים ולא יצאו המים לחוץ בשעת טבילת האדם וגם המים יורדין מהנהר להמקוה בעומק שאף כשיעלו המים ויגבהו עדיין לא נפסק כח זחילת המעין ובכה"ג שפיר מטהר בזוחלין. כנלפענ"ד ברור ואמת בעז"ה. וזה רבות בשנים אשר יגעתי לבוא על כוונת הר"ש וכעת אקוה שמצאתי ובאתי על הכוונה האמיתית בס"ד:
<b>אמנם</b> נראה לפענ"ד שבנ"ד המקוה פסולה מטעם אחר בעת שנפתח החריץ. שכבר נודע מחלוקת הראשונים אם מותר לטבול בנהרות בזוחלין אם חיישינן דמחמת גשמים והפשרת שלגים שמא רבו נוטפין על הזוחלין והרמ"א בסעיף ב' הכריע להקל לטבול בנהרות במקום שאין מקוה וסמך על דעת הר"ת וסיעתו שפסק כשמואל דנהרא מכיפיה מיברך ולעולם יש רוב זוחלין דהנהר מתברך ממקורו. והנה הב"י ר"ס ר"א הביא דעת רבינו ירוחם ומהרי"ק שאף אם רבו זוחלין אינן מטהרין רק במקום שהי' מהלך מתחילתו ואף שהב"י הכריע שלא כדעתם מ"מ הד"מ שם והש"ך בס"ק י"א הכריעו כדעת מהרי"ק. וא"כ בנ"ד שאין הטבילה בגוף הנהר רק היסבו מהלכו דרך חריץ למי המקוה א"כ פשיטא שגם לדעת הר"ת פסול שאף דנהרא מכיפי' מיברך ואיכא רוב זוחלין מ"מ הרי גם ברוב זוחלין פסול במקום שלא הי' מהלך מתחילתו לדעת מהרי"ק ומהרי"ו. ומאחר שהכריעו כן הד"מ והש"ך הכי קיי"ל דאנן נגררין תמיד אחר הכרעת הרמ"א. מיהו עדיין יש לעורר בזה. כי הנה הב"י שם כתב שמדברי הר"ש והרא"ש והמרדכי מוכח דלא כמהרי"ק שכתבו אהא דהעיד ר' צדוק על הזוחלין שרבו על הנוטפין שהן כשרין דאיצטריך לאשמועינן אפיל במקום שאין בו כדי טבילה בזוחלין אלא א"כ נוטפין משלימין להם דאל"כ מה אשמועי' פשיטא שא"כ יפסלו כל הנהרות אפילו למאי דאמר שמואל נהרא מכיפי' מיברך ואי הוי ס"ל כדעת מהרי"ק מנ"ל לאוקמי בכה"ג דילמא לעולם בשיש מ' סאה בזוחלין עסקינן ואפ"ה איצטריך לאשמועי' שכשרים אפילו במקום שלא היו מהלכין מתחילתן. אבל אי כהר"ן ס"ל שאפי' במקום שלא הי' מהלך מתחילה הוא מטהר א"ש דא"כ חשיב כאילו אין כאן נוטפין כלל שנתבטלו בזוחלין שרבו עליהן וא"כ דין הוא שישלימו לשיעור מ' סאה דמכיון שרבו זוחלין עליהן הו"ל כזוחלין. עכ"ל הב"י. והש"ך שם ס"ק י"א הקשה ע"ז שאדרבה מדברי הר"ש ורא"ש ומרדכי מוכיח להיפך שס"ל כמהרי"ק ולכך לא מצי לתרוצי דר"צ אשמועינן דזוחלין שרבו על הנוטפין כשרים במקום שלא הי' מהלך מתחילה משום שבאמת אפי' ברוב זוחלין אינו מטהר כ"א במקום שהי' מהלך מתחילתו. אבל אם נאמר דס"ל להר"ש והרא"ש ומרדכי כהר"ן שברוב זוחלין מותר אף במקום של"ה מהלך מתחילתו א"כ קשה דלמא הא גופא אתי ר"צ לאשמועינן שמטהר ברוב זוחלין אף במקום של"ה מהלך מתחלה ומנא להו לומר שאף אם אין שיעור טבילה בזוחלין נוטפין משלימין להם. ובאמת היא תמיה גדולה על הב"י. וכנראה שגם הדרכי משה הרגיש בקושיא זו:
<b>ולדעתי</b> העני' נראה ליישב דברי מאור עינינו הב"י שלא יהיו דבריו הקדושים מוקשין ותמוהין כל כך. דהנה הראשונים נחלקו בהא דקי"ל בכל איסורין שבתורה חד בתרי בטיל אם נאמר שנהפך האיסור להיות היתר וממילא מותר לבשל ולאכול כולם ביחד כיון שע"י שנתבטל אין כאן איסור כלל או אם נאמר שעיקר טעם בטול ברוב הוא משום שכל כל חתיכה שאוכל תלינן שזו היא מן הרוב דכל דפריש מרובא קא פריש אבל האיסור נשאר באיסורו בכל מקום שהוא ואסור לאכלן ביחד. עי' בהרא"ש ס"פ גה"נ ובב"י סי' ק"ט והך ספיקא יש להסתפק ג"כ בהא שהעיד ר' צדוק על הזוחלין שרבו על הנוטפין שהן כשרים. דאפשר לומר שע"י בטול ברוב נהפכו הנוטפין ושבו להיות כאילו הכל זוחלין. ואפשר ג"כ לומר שלעולם לא נתהפכו הנוטפין להיות זוחלין ומה דאיכא רוב זוחלין אינו מועיל להכשיר הנוטפין ובכל מקום שהם נוטפין הם ואינן מטהרין בזחילה אלא שלכך מותר לטבול בהתערובת בזוחלין משום דתלינן שטובל בהרוב דהיינו מי המעין ואף דאיכא נמי נוטפין הא קי"ל מין במינו אינו חוצץ. והנה אם נאמר כסברא הראשונה שע"י הרוב זוחלין נהפכו הנוטפין להיות כזוחלין פשיטא שמצטרפין הנוטפין גם כן לשיעור מ"ס כיון שנתהפך האיסור להיות היתר והוי כאילו כולו זוחלין וג"כ מטהרין אף במקום שלא היו מהלכין מתחילה מאחר דחשיבי כאילו אין כאן נוטפין כלל אבל אם נאמר שהנוטפין נשארו בכ"מ שהן באיסורן ומה שנתבטלו ברוב זוחלין אינו מועיל רק שמותר לטבול בהתערובת משום דתלינן שטובל ברוב זוחלין הדבר ברור שאינו מצטרף לשיעור מ' סאה דכיון דבזה אנו צריכין לצירוף הנוטפין והרי הנוטפין אינם מטהרין בזחילה ואיך יצטרפו להשלים השיעור ולטהר בזוחלין. ועי' ברש"י מנחות דף כ"ג ע"ב ד"ה לימא. אמנם אם מטהרין במקום שלא הי' המעין מתחילתו בזה יש לעיין. דאפשר לומר דאף שלא נהפכו הנוטפין להיות כזוחלין ובכל מקום שהם דין נוטפין עליהם מ"מ אפשר שמותר לטבול אף במקום של"ה מהלך מתחילתו דניהו דיש כאן תערובת נוטפין וזוחלין מ"מ מטהר בזחילה התערובת דתלינן שטובל בהרוב בזוחלין או משום דמב"מ אינו חוצץ וכמ"ש. והנה לכאורה יש להוכיח בפשיטות מדברי הר"ש והרא"ש ומרדכי דלא כמהרי"ק שהרי כתבו דר' צדוק אתי לאשמועינן דבזוחלין שרבו על הנוטפין כשר אפי' אם אין שיעור מ"ס אא"כ הנוטפין משלימין להם. וכבר כתבתי שא"א לומר דהנוטפין ישלימו לשיעור מקוה רק לסברא הראשונה שע"י התערובת ברוב זוחלין נהפכו הנוטפין להיות כזוחלין וכיון דהוי כאילו כולו זוחלין מש"ה משלימין הנוטפין לשיעור מ"ס. וא"כ ממילא נמי שמטהר במקום שלא הי' מהלך מתחילה כיון שע"י הביטול ברוב הוי כאילו אין כאן נוטפין כלל ומוכח דלא כמהרי"ק. אמנם באמת הא ליתא שהרי הר"ש וסיעתו לא כתבו רק דר"צ ס"ל הכי שהנוטפין משלימין לשיעור מקוה דאל"כ מאי אשמעינן אבל עדיין אפשר דאנן לא קי"ל כר"צ בהא שהרי המהרי"ק הביא ראי' נכונה לדבריו מאבוה דשמואל דעביד מקואות ביומי ניסן מחמת חשש שמא ירבו נוטפין על הזוחלין ואמאי לא הטבילן במקום שהיה הנהר מהלך מתחילתו. ומוכח דברוב נוטפין פסול אף במקום שהי' מהלך מתחילה וממילא ברוב זוחלין אינו כשר בזחילה רק במקום שהי' מהלך מתחילה. ומעתה יש לפרש ראית הב"י הכי. דלדברי הר"ש והרא"ש והמרדכי דס"ל לר' צדוק שהנוטפין משלימין לשיעור מקוה וממילא דמטהר גם כן במקום של"ה מהלך מתחילה כמ"ש מאחר שנהפכו הנוטפין להיות זחלין. אלא דלמהרי"ק צ"ל דר"צ אתיא דלא כהלכתא וכמ"ש. אבל על כל פנים מי הכריחם לומר דר"צ ס"ל דהנוטפין משלימין לשיעור מ"ס שלזה אנו צריכין לומר דנהפכו הנוטפין להיות כזוחלין ואמאי לא קאמרו דר"צ אתא לאשמועינן שמטהר במקום שלא הי' מהלך מתחלה והך דינא אפשר לומר גם לסברא השני' שנז"ל שלא נהפכו הנוטפין להיות כזוחלין דאף על גב שבכ"מ שהם נוטפין הם מ"מ מותר לטבול בהתערובת במקום שלא הי' מהלך מתחילה ומנא להו להר"ש וסייעתו דר"צ אתי לאשמועי' רבותא גדולה כל כך שהנוטפין משלימין השיעור דאין אנו צריכין לומר ע"כ דנהפכו הנוטפין להיות כזוחלין. כיון שלפי האמת לית הלכתא הכי לשיטת מהרי"ק דלא נהפכו הנוטפין להיות כזוחלין ולכן ס"ל למהרי"ק שאינו מטהר במקום של"ה מהלך מתחילה. בשלמא לשיטת הר"ן שברוב זוחלין מטהר אף במקום של"ה מהלך מתחילה אפשר דס"ל גם לפי האמת דנהפכו הנוטפין להיות זוחלין והוי כאילו אין כאן נוטפין כלל ומש"ה מטהר גם במקום שלא הי' מהלך מתחיל' וממילא שמשלימין הנוטפין גם כן לשיעור המקוה דהא בהא תליא. וזה שדייק הב"י בלשונו הטהור וכתב דלשיטת הר"ן חשיב כאילו אין כאן נוטפין כלל שנתבטלו בזוחלין שרבו עליהם וא"כ דין הוא שישלימו לשיעור מ"ס עכ"ל הב"י. אבל לשיטת המהרי"ק דל"א נהפכו הנוטפין להיות זוחלין א"כ ניהו דר"צ אתי' לדידיה דלא כהלכתא הא סגי לן לומר דר"צ אתי לאשמעינן שמטהר במקום שלא הי' מהלך מתחיל'. אע"ג שג"כ הדין הוא שלא כהלכתא לדעת המהרי"ק מ"מ זה הדין הוא עכ"פ באפשר אפי' בשנאמר שלא נהפכו הנוטפין להיות זוחלין שהיא הסברא האמתית לשיטת מהרי"ק אבל לומר שמצטרפין הנוטפין להשלים השיעור וע"כ שנהפכו הנוטפין להיות זוחלין. וזהו רבותא יותר גדולה. ומנ"ל להר"ש דר"צ ס"ל הכין:
<b>ומיושב</b> קושית הש"ך בס"ק י"א דלמא מש"ה לא כתב הר"ש דר"צ אשמעינן שמטהר במקום של"ה מהלך מתחילה משום דס"ל להר"ש כמהרי"ק. ולפי האמור ליתא דמאחר שלשיטת הר"ש ס"ל לר"צ דהנוטפין משלימין השיעור וע"כ דנהפכו הנוטפין להיות זוחלין א"כ ממילא ה"ה שמטהר במקום של"ה מהלך מתחיל' כיון דחשיב כאילו אין כאן נוטפין כלל ושפיר הקשה הב"י דלמא אשמעינן ר"צ הך רבותא שמטהר במקום של"ה מהלך מתחיל'. ודו"ק היטב:
<b>והנה</b> אם נאמר שע"י ביטול הנוטפין ברוב זוחלין לא נהפכו הנוטפין להיות זוחלין ולא אמרינן שנהפך איסור להיות היתר ורק עיקר הטעם שמטהר בזחילה הוא משום כיון שעכ"פ גם הזוחלין לא נתבטלו מותר לטבול שם מחמת דתלינן שטובל בהזוחלין ומין במינו אינו חוצץ. א"כ אפשר לומר שלאו דוקא ברוב זוחלין דה"ה במחצה על מחצה גם כן מטהר בזחילה דכיון דאיכא מחצה זוחלין ולא נתבטלו הזוחלין בהנוטפין מותר לטבול שם משום דתלינן שטובל בהזוחלין אבל אם נאמר כסברא הראשונה הנז"ל דעיקר ההיתר הוא משום שנתבטלו הנוטפין ברוב ונהפכו הנוטפין להיות כזוחלין, זה לא שייך רק ברוב זוחלין דוקא דאז נגרר המיעוט אחר הרוב ושבו הנוטפין להיות זוחלין שנהפך ההיתר להיות איסור משא"כ במחצה ע"מ אז א"א לומר כלל שנהפכו הנוטפין להיות זוחלין ובכל מקום שהם עדיין שם נוטפין עליהם. וזה פשוט:
<b>וארווח</b> לן בהא ליישב קושית הראב"ד בספרו בעל הנפש אהא דבגמרא אמרי' דאבוה דשמואל עביד לבנתיה מקואות ביומי ניסן שמא ירבו הנוטפין על הזוחלין משמע הא במחצה על מחצה לא בעי אשבורן ובמתניתין תנן העיד ר"צ על הזוחלין שרבו על הנוטפין שהם כשרים משמע דוקא ברוב זוחלין הוא דכשר לטהר בזחילה הא מחצה ע"מ בעי אשבורן. ולפמ"ש הדבר נכון מאוד דבש"ס מיירי לענין טבילה בנהרות שבודאי איכא שיעור טבילה בגוף הנהר בלאו הנוטפין ומש"ה במחצה על מחצה כשר לטהר בזחילה דמאחר שיש מחצה זוחלין ולא נתבטלו הזוחלין בהנוטפין שפיר מטהר בזחילה משום דתלינן שטובל בהזוחלין שלא נתבטלו ומה בכך שגם הנוטפין לא נתבטלו ועדיין שם נוטפין עליהם מ"מ נטהר האדם מחמת הזוחלין דמב"מ אינו חוצץ. משא"כ בהא דר"צ דמיירי שאין שיעור טבילה בזוחלין אלא א"כ נוטפין משלימים להם כמ"ש הר"ש והרא"ש והמרדכי וכיון שאנו צריכין לצירוף הנוטפין והנוטפין אינם מטהרין בזחילה א"כ א"א להתיר רק בשנאמר דנהפכו הנוטפין להיות זוחלין והוי כאילו אין כאן נוטפין כלל ולהכי בעינן שירבו הזוחלין על הנוטפין דאז אמרי' שפיר נהפך האיסור להיות היתר אבל במע"מ כיון דעכ"פ הנוטפין לא נתבטלו א"א לצרפן לשיעור מקוה וכמ"ש. וז"ב ואמת בס"ד:
<b>ומעתה</b> יש מקום לומר שמ"ש המהרי"ק ומהרי"ו דאף ברוב זוחלין אינו מטהר במקום שלא הי' מהלך מתחילה היינו דוקא בנהר שע"י שנתוספו עליו נוטפין שטף הנהר ועבר על גדותיו בזה דוקא ס"ל שאינו מטהר בזחילה במקום שנתוסף הנהר ומשום שאף דבכל התערובת איכא רוב זוחלין מ"מ במקום שנתוסף הנהר יש סברא לומר דשמא יש רוב נוטפין דמי מקור של הנהר נשארו במקומם והנוטפין שנתוספו שטפו ועברו למקום שנתרחב הנהר. וכן משמע בר"ן פ"ד דנדרים. מה שא"כ בנ"ד שעשו מהנהר חריץ לתוך המקוה א"כ מימי הנהר הולכין לתוך החריץ גם בלתי הנוטפין ואח"כ כשנתוספו נוטפין גם המה נתוספו שוה בשוה לתוך הנהר כמו לתוך החריץ. וא"כ לשיטת הר"ת דנהרא מכיפי' מיברך ואיכא רוב זוחלין אפשר לומר שאין שום חילוק בין עיקר הנהר לבין מקום החריץ ומטהר בזחילה. ועדיין צ"ע בזה:
<b>אמנם</b> באמת לא ידעתי מה לנו ליכנס בפרצה דחוקה לסמוך על דעת ר"ת שרוב הפוסקים חולקין עליו וגם הרמ"א לא פסק להקל רק במקום שאין מקוה. ומאחר שבנ"ד אפשר לסתום פתח החריץ ע"י בנין אבנים ולעשות אשבורן פשיטא שגם הרמ"א מודה שטוב לעשות המקוה באופן שתהי' המקוה כשרה לדברי הכל. ומה שנתברר להם שאחרי שנתמלא שיעור מקוה נחסר אח"כ משיעורה פשיטא דאין בזה משום חשש זוחלין כמבואר בש"ע סעי' נ"א. ויפה כתב מעכת"ה שדברי הרשב"א שהביא הש"ע בלי חולק אין צריכין חיזוק. ומ"מ ליתר שאת נראה להביא ראיה לדברי הרשב"א מהא דאמרי' בגמ' חגיגה דף כ"ב ע"א מקוה שחלקו בסל וגרגותני הטובל שם לא עלתה לו טבילה דהא ארעא כולה חלחולי מחלחלא ובעינן עד דאיכא מ' סאה במקום אחד ע"ש. והנה לדעת הרמב"ם והראב"ד דמעין מטהר בכ"ש אף לאדם ע"כ סוגיא זו מיירי במקוה. דבמעין לא בעינן מ' סאה וא"כ כיון דחלחולי מחלחלא והמים הולכין ובאין ממקום למקום כפרש"י שם א"כ הוי זוחלין ואף דאיכא מ"ס אינו מטהר משום דמקוה אינו מטהר בזחילה. וע"כ כסברת הרשב"א הנ"ל דהיכא שאין הזחילה ניכרת לא הוי זוחלין. וגם לדעת ר"י והרא"ש שגם במעין בעי מ"ס לאדם והביאו ראי' מסוגיא זו משום דלשון חלחולי מחלחלא משמע במעין ואמאי לא הוכיחו בפשיטות דע"כ מיירי במעין דאם לא כן אינו מטהר בזוחלין וע"כ דהיכא שאין ניכרת הזחילה לא מיקרי זוחלין. עוד יש להביא ראי' לזה מהא דאמרינן בכ"ד מקוה שנמדד ונמצא חסר כל טהרות שנעשו ע"ג למפרע טמאות ופירש"י שנשתמשו הטהרות בכלים שטבלו בו. וע"כ במקוה מיירי דמעין מטהר בכ"ש לכלים לדברי הכל ולא איכפת לן מה שחסרו מן מ"ס וא"כ מה פריך בגמ' ריש נדה אדרבה העמד מקוה על חזקתו ואימא לא חסר והרי כשאנו רואין עכשיו שנחסר לא היתה להמקוה חזקת כשרות מעולם דאף בשעה שהי' שם שיעור מקוה היתה פסולה מטעם זוחלין. וע"כ דאם אין הזחילה ניכרת ל"מ זוחלין וליכא פסול רק אחר שנחסר משיעור מקוה. ושפיר פריך בגמ' שהי' להמקוה חזקת כשרות קודם שנחסרה משיעורה. ועי' בתשו' הר"ן שהביא הב"י ס"ס ר"א שכתב במקוה שהוחזק להיות מימיו פעמים עולים ופעמים מתמעטים אם לא הוחזק להיות מתמעט על פחות מן מ' סאה המקוה כשרה ומה בכך שפעמים מימיו עולים ופעמים מתמעטים ומ"מ כשר הדבר לעיין קודם טבילה אם יש בו מ"ס. עכ"ל הר"ן. וזה מבואר כדעת הרשב"א. וגם בנ"ד נכון לעשות סימן בדופני המקוה שבעת שיגיעו המים לאותו הסי' יש מ"ס ולעיין קודם הטביל' אם הגיעו המים לזה הסימן. כן נראה לפענ"ד ולהלכה למעשה לסתום פתח החריץ ע"י בנין אבנים כמו שהי' עד עכשיו וח"ו חלילה מלפתוח הצנור בשעת הטבילה. ומובטחני שגם החכם החולק עליו ישוב מדבריו ויודה על האמת ולא יעמוד על דעתו באיסור חמור כזה. וה' הטוב ישפות לנו שלום וכל טוב ויאיר עינינו בתורתו כעתירת ידידו הנאמן בברית אהבתו:
<b>סי'</b> <b>נה</b> ב"ה יום ד' ו' שבט תר"ל לפ"ק לבוב. שלום וברכה וכל טוב לכבוד ידיד נפשי ולבי הרב המאוה"ג החריף ובקי משנתו קב ונקי צח השכל ונקי הרעיון המפורסים לתהלה כש"ת מוה' אהרן נ"י אבד"ק נאווריע יע"א.
מכתב שאלתו הגיעני בדבר אשר נסתפק מעכ"ת אם מותר לפדות בכור אצל כהן קטן. והנה המהרי"ט אלגזי פ"ח דבכורות אות פ' הביא בשם הכנה"ג יו"ד סי' ש"ה בהגהות הטור אות ג' שגדולי דורו עשו מעשה לפדות ע"י כהן קטן. והמהרי"ט אלגזי שם הסכים לזה. וראיתי למעכ"ת שכתב דמדינא דגמר' אסור לפדות ע"י כהן קטן דהא דנותנין תרומה לקטן בבית הגרנות לדעת התוס' סוף פ"ג דסוכה וביבמות דף צ"ט ע"ב היינו דוקא כשכבר הפריש התרומה ועשה מצותו רק שצריך לקיים מצות נתינה מותר ליתנו אף לכהן קטן ומקיים בזה מצות נתינה משא"כ בפדיון הבן שעיקר המצוה נעשית בשעה שמקבל הכהן לידו ואף שהפריש מקודם כל זמן שלא בא ליד כהן אין בנו פדוי א"כ כיון שעיקר קיום עשיית המצוה הי' ע"י הכהן בקבלתו החמשה סלעים של הפדיון אינו יכול לעשות המצוה ע"י כהן קטן. כמו שקטן אינו יכול להפריש תרומה משום שנעשה עיקר המצוה בעת ההפרשה כמו כן אין קטן יכול לקבל ה"ס של פדיון הבן דעיקר המצוה אינו יכול לעשות ע"י קטן דזה דמי ממש להפרשת תרומה דאינו יכול לעשות ע"י קטן. זה תורף דבריו. והם דברי תימה שאין קטן יכול להפריש תרומה הטעם משום שאין הקדשו הקדש ואין שם תרומה חל על פיו ומה שהפריש הוא טבל כמו קודם ההפרשה ומש"ה לא נתקנו השירים. וזה הטעם ג"כ שמופלא סמוך לאיש תרומתו תרומה משום דמרבינן מקרא בפ"ה דנדה דמופלא סמוך לאיש נדרו נדר והקדשו הקדש דכל דבר הקדוש באמירת פה מרבינן מקרא דכי יפליא גם למופלא סמוך לאיש ומש"ה חל שם תרומה ע"י אמירת פיו. ואילו לפי הטעם שכתב מעכ"ת דעיקר המצוה אינו יכול להעשות ע"י קטן א"כ מה חילוק יש בין מופלא הסמוך לאיש לשאר קטן. הא ודאי בכל התורה כולה מופלא הס"ל דינו כקטן לכל דבר. ולפי מ"ש א"ש משום דהפרשת תרומה תלוי באמירתו ומופלא הס"ל מועיל אמירת פיו כמ"ש. וא"כ אדרבה מכאן ראי' שגם עיקר המצוה יכול לעשות ע"י קטן דהרי מופלא סמוך לאיש שהפריש תרומה הרי בשעת הפרשת תרומה נעשית עיקר מצותה ואעפ"כ מועיל ע"י מופלא הס"ל אף שדינו כקטן לכל דבר. ומה שאינו מועיל הפרשת קטן שלא הגיע לעונת נדרים הוא משום שאין התרומה קדושה ע"י אמירתו וא"כ בפדיון הבן דלא בעינן אמירת הכהן יכול ליתן לכהן קטן. וקצת ראי' שמותר לפדות ע"י כהן קטן מהא דמוכיח במדרש במדבר רבה שלא נגזרה גזירת מרגלים על שבט לוי שהרי אלעזר הכהן הי' מבאי הארץ והדר דחי המד"ר ראי' זו דלא נגזרה גזירת מרגלים רק על אותן שהיו בשעת הגזירה מבן עשרים ומעלה ואפשר שאלעזר הכהן היה בשעת הגזירה קטן בן עשרה שנים ע"ש. והנה הרמב"ם פ"א מבכורים כתב שפדיון הבן ניתן לזכרי כהונה דכתיב ונתת הכסף לאהרן ובניו. וא"כ לפ"ד המדרש דאלעזר היה בשעת גזירת מרגלים שהי' בט"ב בשנה השנית בן עשרה שנים א"כ איך קיבל באחד לחדש השני בשנה השנית. ומוכח להדיא שמותר לפדות ע"י כהן קטן:
<b>אחרי</b> כותבי כל זה הגיעני מכתבו השני במה שהקשה מע"כ על שו"ת חתם סופר חיו"ד סי' רצ"ב שגם הוא התיר לפדות ע"י כהן קטן והקשה לדעת הסוברים שאין קנין לקטן מה"ת א"כ לא קנה הכהן קטן את הה"ס. ותירץ שבמתנות כהונה לא כתיב ונתן בידו שצריך יד לקנות אלא נתינה כתיב בי' וכיון שנתנו הבעלים להכהן יוצאים ידי נתינה בין אם קנה הכהן או לא. וע"ז הקשה מעכ"ת דזה שייך דוקא בתרומה דחל שם תרומה על מה שהפריש רק שצריך לקיים מצות נתינה א"כ יש לומר דכיון שנתן לכהן יצא אף שהכהן לא זכה במה שבידו משא"כ בפדיון הבן שאף אם הפריש ה"ס לפדיון בנו מ"מ הוא חולין גמורים וממונא דבעלים הוא ואם נאמר שלא זכה הכהן במה שבידו א"כ אכתי ממון בעלים הוא כמקדם ולא עשו הבעלים שום פעולה ואמאי יצא ידי פדיון. וגם אין לומר דמש"ה מועיל לפדותו ע"י כהן קטן משום דבדעת אחרת מקנה אותו אית לי' לקטן זכיה מן התורה. דהמרדכי בפ"א דב"מ כתב שבמתנות כהונה לא חשיב דעת אחרת מקנה אותו כיון דטובת הנאה אינה ממון. ואין לומר שזה דוקא בשאר מתנות כהונה שבשעת הפרשה הוי תיכף ממון כהן אבל גבי פדיון הבן דאף שהפריש הוי עדיין ממון בעלים שפיר חשיב דעת אחרת מקנה אותו. דהלא המרדכי קאי שם על מעשר כספים ואפ"ה כתב שם המרדכי דלא הוי ד"א מקנה אותו אע"ג דחשיב ממון בעלי'. זהו תוכן מכתבו השני. ודבריו נכונים מאוד. וגם בלא"ה דברי הח"ס לא נהירין כלל שכתב שבמתנות כהונה לא בעינן רק נתינה ולא איכפת לן אם קנה הכהן או לא. דבש"ס קדושין דף ו' ע"ב אמרי' הילך מנה ע"מ שתחזירהו לי במכר לא קנה באשה אינה מקודשת בפדיון הבן אין בנו פדוי בתרומ' יצא ידי נתינה מאי קסבר רבא אי קסבר מתנה ע"מ להחזיר שמה מתנה אפילו כולהו נמי ואי לא שמה מתנה אפי' תרומ' נמי לא ע"ש. והנה הא דמספקא לי' להגמר' אי מתנה ע"מ להחזיר שמה מתנה או לא היינו אם זה חשוב קנין בגוף הדבר או כיון שצריך להחזירו אח"כ אין זה קנין בגוף הדבר רק קנין פירות ולא מהני ולדברי הח"ס הנז"ל מה מדמי הש"ס פדיון הבן ותרומה למכר וקדושין הא שם בעינן שיזכו הלוקח או האשה בכסף ובמתנות כהונה לא בעינן רק נתינה בעלמא. ואף דמתנה ע"מ להחזיר לא חשיב קנין הגוף מ"מ מועיל במתנות כהונה משום שקיים מצות נתינה אע"ג דלא זכה הכהן כלום:
אשר על כן העיקר לפענ"ד שזכה הכהן קטן בהחמש סלעים מטעם דעת אחרת מקנה אותו. ולאשר שלדעתי העני' נראה לפרש דברי המרדכי פ"א דב"מ הנז' שלא כמו שפירשו כל האחרונים אנכי מוכרח להאריך. דהנה בסוף פ"ב דקדושין אמרי' הגונב טבלו של חבירו משלם לו דמי טבלו דברי רבי ר"י בר"י אומר אינו משלם לו אלא דמי חולין שבו וקאמר הש"ס דפליגי אי טובת הנאה ממון או לא. ועי' במהרש"א שם שכתב דלאו דוקא בגונב טבל דה"ה בגונב תרומה גם כן פטור לשלם למ"ד ט"ה אינה ממון. ועי' בגמ' חולין דף קל"א ע"א ברש"י ד"ה מתנות שלא הורמו שפירש"י זכה כהן מן ההפקר שהרי קדם. ל"א שמסר לו הטבל לזכות בתרומה שבו. וכתב הפר"ח ביו"ד סי' ס"א ס"ק מ"ו דלכן פרש"י שני פירושים דלמ"ד ט"ה א"מ הוי כמו הפקר ופירוש שני שברש"י הוא למ"ד ט"ה ממון הרי מבואר שלמ"ד ט"ה א"מ הוי הפקר גמור וכל הקודם זכה וכ"כ עוד רש"י בב"מ דף י"א ע"ב. וא"כ קשיא טובא על מ"ש המרדכי דבניו של שמעון לא מצי למיזכי כמעשר כספים של ראובן משום דלא חשיב דעת אחרת מקנה אותו כיון דט"ה א"מ. שהרי הדבר מבואר בכ"ד דזכיה צריך להיות ע"י אחר שהבעלים צריכין ליתן הדבר שיזכ' בשביל המקבל מתנה ואם הבעלים חפצים בעצמם לזכות בשביל אחר לא מהני. משום שצריך הדבר לינתק מרשות לרשות או ליתן ליד המקבל או לאיש אחר שיזכה בשביל המקבל. משא"כ בדבר המופקר קי"ל המגביה מציאה לחבירו קנה חבירו ויכול המגביה בעצמו לזכות בשביל המקבל. וא"כ למ"ד ט"ה אינה ממון והוי הפקר וכל הקודם ליקח זכה כמו שהוכחתי מגמ' ספ"ב דקדושין ומרש"י חולין וב"מ. ומאחר דהוי הפקר בלא"ה יכול ראובן בעצמו לזכות בהמעשר כספים עבור בניו של שמעון כדין זוכה מן ההפקר ועדיף טפי למ"ד ט"ה א"מ דלמ"ד ט"ה ממון כיון שהוא ממון בעלים לא זכה הקטן עד שיבא לידו ודוקא בהגיע לזמן צרור וזורקו כמבואר בח"מ סי' רמ"ג בסי' ט"ו משא"כ למ"ד ט"ה א"מ יכול ראובן בעצמו לזכות עבור בניו של שמעון כדין זוכה מן ההפקר. וגם יכול לזכות עבורם אפילו אם הם בן יום א'. אבל באמת דברי המרדכי נכונים דהא ראובן שנותן מעשר כספים הוא עשיר ואפילו אם הוא עני הוא מוזהר שלא לזכות במעשר עני שלו וכיון שהוא אסור לזכות בעצמו בהמעשר גם בשביל בניו של שמעון לא מצי לזכות כמבואר בב"מ דף ט' ע"ב וברש"י שם ד"ה מי שליקט דהיכא דאיכא תרי מיגו ל"מ לזכות בשביל חבירו מן ההפקר. ולא מצי בניו של שמעון לזכות כ"א במה שיתן ראובן לידם ומטעם דעת אחרת מקנה אותו ולזה שפיר כתב המרדכי שלמ"ד ט"ה אינה ממון לא מיקרי דעת אחרת. וע"ז הקשה ממעשה דר"ג וזקנים דאמר בגמ' דמיקרי דעת אחרת ומתרץ דשאני התם דמקנה גם את החצר. וא"כ זהו דוקא במעשר עני משא"כ בתרומ' ופדיון הבן וכדומה שמבואר להדיא בגמ' דמצי לזכות ע"י אחר ואף ע"י ישראל ועי' בסוף פ"ג דגיטין גבי המלוה מעות את הכהן דמוקי לה בגמ' במזכה ע"י אחר (ושם אזיל תלמודא למ"ד ט"ה ממון דלמ"ד ט"ה א"מ לא צריך לזכות ע"י אחר רק הוא בעצמו יכול לזכות מן ההפקר עבור הכהן כמ"ש לעיל). וגם גבי פדיון הבן מבואר בט"ז סי' ש"ה בשם מהרש"ל שיכול האב לזכות לכהן החמש סלעים ע"י אחר ומועיל זכי' אפי' ע"י ישראל וכ"כ המהרי"ט אלגזי פ"ח דבכורות. ואם כן ממ"נ יכול ליתן דמי הפדיון לקטן דלמ"ד ט"ה ממון מועיל כשבא ליד הקטן מטעם דעת אחרת מקנה אותו ולמ"ד ט"ה א"מ אף ע"ג דלא מיקרי ד"א מקנה אותו כמ"ש המרדכי. מ"מ למ"ד ט"ה א"מ יכול אבי הבן בעצמו לזכות עבור הקטן כזוכה מן ההפקר וכמו שהארכתי לעיל אף שלא בא ליד הקטן ובפדיון הבן מועיל ע"י זכי' כמו שהבאתי בשם מהרש"ל. וז"ב ונכון בעז"ה:
<b>אמנם</b> גם בלא"ה כבר כתב הקצה"ח סי' רמ"ג דבפדיון הבן דלא שייך בי' הפרשה כלל הוי לגמרי ממון בעלים ומודה המרדכי דמיקרי ד"א מקנה אותו והמרדכי מיירי במעשר כספים לאחר שהפריש לשם מעשר. באופן שהדבר ברור שיכול להפריש ע"י כהן קטן פדיון בנו. ומ"ש בשו"ת ח"ס שם דכיון דשואל הכהן במאי בעית טפי הוי כמכירה ויש לו לכהן זכי' בגוף הבכור. לא נהירא והדבר מבואר בשו"ת חוט השני להיפך. אלא שיש לפקפק קצת לפי מאי דאמרי' ביבמות דף צ"ט ע"ב שאין נותנין תרומה לכהן קטן בבית הגרנות משום זילותא. והיינו שיש זלזול כשנותנין מתנות כהונה לקטן בפרהסיא ודוקא בביתו מותר ליתן תרומה לקטן אבל לא בבית הגרנות וא"כ לפמ"ש הרמ"א סי' ש"ה סעי' י' שנוהגין לפרסומי מעשה הפדיון א"כ יש לחוש לזלזול מתנות כהונה אם יתנו דמי הפדיון לקטן בפרהסי' כמו בתרומ' בבית הגרנות. מיהו היכא דליכא כהן גדול אין להשהות המצוה בשביל זה ויכול לפדות ע"י כהן קטן כנלפענ"ד וכן הסכים בשו"ת ח"ס שם לדינא. וכן נכון. דברי ידידו הדוש"ת:
<b>סי'</b> <b>נו</b> ב"ה יום ה' ט"ז אדר תר"ל לפ"ק לבוב. שלום וברכה וכ"ט לכבוד ש"ב ידיד נפשי הרב המאוה"ג החריף הבקי המפורסים לתהלה מאוד נעלה שושילתא דיחוסא רם וגבוה ונשא. כש"ת מוה' מאיר לאנדא נ"י אבד"ק בורשטין יע"א.
<b>מכתב</b> יקרתו בצרוף הסך ט"ו רייניש מעות ארץ הקדושה הגיעני. וכאשר אשיג הקבלות מערי הקודש אשלחם אליו בל"נ. ואת אשר נתעורר מעכ"ת בדברי הלב"ש בלקוטי דינים הל' שחיטה שהורה להתיר לשחוט עגל תוך שמנה ימים משום הפסד החלב מטעם ממנ"פ שאם הוא נפל א"כ גם עתה הוא טרפה א"כ לא חשיב עושה סחורה בנבלות וטרפות משום דהוי נזדמנו ואם אינו נפל א"כ גם אחר שחיטתו יהא כשר אבל לנוחרו אסור משום דלמא כשר ומנבלו בידים. וע"ז כתב מעכ"ת שבשו"ת נו"ב תנינא חיו"ד סי' י"ג מבואר דעדיף טפי לנוחרו מלשוחטו דבשחיטה איכא חשש תקלה שמא יבא לאוכלו. ולזה כתב הרמ"א בסי' כ"ג ובסי' נ"ז בספק טרפה שמוכרו לנכרי ימיתנו קודם כדי שלא ימכרנו הנכרי לישראל ואמאי לא כתב לשוחטו וע"כ משום דבשחיטה איכא חשש תקלה. ולפענ"ד נראה לחלק דהנה בשו"ת נו"ב שם בסי' י' כתב דאיסור בל תשחית הוא רק בדבר שיכול האדם ליהנות ממנו לא ישחית ויפסיד אותה ההנאה אבל דבר שאין בו הפסד לשום אדם לא שייך בי' בל תשחית. והנה בש"ס חולין דף ז' ע"ב אמרי' קטילנא להו איכא בל תשחית ע"ש א"כ מבואר שבהורג בהמה בידים איכא איסור בל תשחית. והא שהתיר הרמ"א להמית ספק טרפה הוא דכיון שגם עתה קודם שהמית אינו ראוי לאכילה מחמת ספק טרפה ובדבר שאינו ראוי ל"ש בל תשחית כמ"ש הנו"ב. ואי משום שראוי למוכרו לנכרי הרי גם אחר שימיתנו יוכל למוכרו לנכרי א"כ איננו מפסיד שום הנאה במה שממית את הבהמה ולא עבר על ב"ת ומש"ה טפי עדיף להמיתו מלשוחטו דבשחיטה איכא חשש תקלה משא"כ בממית ליכא איסורא כלל וכמ"ש. אבל בעגל קודם שמונה ימים שראוי לאכילה אם ימתין עד סוף ח' ואיכא איסור ב"ת אם ימיתנו בידים יפה כתב הלב"ש דעדיף טפי לשוחטו מלנוחרו. דאיסור בל תשחית חמיר טפי מחשש תקלה ויש לו שורש מה"ת וגם הרבה פוסקים סוברים דלא חיישי' לתקלה. ובזה י"ל שגם בנולד בודאי לשמונה חדשים מ"מ כיון שיהא ראוי לאכילה כשישהה שלשים יום או לכשיגדל קצת כמ"ש אא"ז התב"ש ז"ל ס"ס ט"ו א"כ איכא בנחירה איסור ב"ת כיון שמקודם הי' מקום להתירו באכילה. משא"כ בספק טרפה שגם עכשיו אינו ראוי לאכילת ישראל וכמ"ש. ואין לומר דגם בספק טרפה אפשר להאכילו לישראל ע"י שיהוי י"ב חדשים. זה אינו שהרי אסור להשהותו מחמת חשש תקלה כמבואר בסי' נ"ז. משא"כ בספק נפל דפשיטא שמותר להשהותו א"כ איכ' בנחירה איסור בל תשחית ומש"ה עדיף לשוחטו וכמ"ש. ולרב הטרדה לא אוכל להאריך. דברי ידידו וש"ב הדוש"ת:
<b>סי'</b> <b>נו</b> ב"ה יום ג' כ"א אדר ראשון תר"ל לפ"ק לבוב. יצו ה' את הברכה וכל טוב לכבוד ש"ב ידיד נפשי ולבי הרב הג' החריף ובקי משנתו קב ונקי
המפורסים ערוגת הבושם גן הדסים. כקש"ת מוה' מוה' צבי הירש הלוי איש הורוויץ נ"י מכון שבתו בעיר בראד יע"א.
<b>הגיעני</b> אמרותיו הטהורים מעולפת ספירים אשר שדר לן חורפא ומתקא מה שהשיב לשואלו דבר ד' בדבר ס"ת אשר כמעט בכל דף היו הרבה ההי"ן שרגל השמאלי הי' נוגע בגג' ונראה כחי"ת. ומעכת"ה פלפל בחכמה וביקש לדעת דעתי העני' בזה. וידעתי כי מר לא לגמרא דידי ולא לסברא דידי צריך אך למען אהבתי אליו מלאתי רצוני להודיעו את אשר העלתה מצודתי בזה:
<b>הנה</b> עיני מעכת"ה ראו מ"ש הב"י בסי' ער"ו בשם מהרי"א דאף שמותר לתקן רגל השמאלי דהיינו לגוררו ולחזור לכתבו כדין אבל בהרבה ההי"ן אין לתקן אותם. והד"מ שם הביאו בשם מהר"מ פדוא שגם בהרבה ההי"ן מותר לתקן אלא שלא מלאו לבו לחלוק על מהרי"א. ומעכת"ה טרח הרבה להבין טעמו של המהרי"א דמה חלוק יש בין ה' יחידית להרבה ההי"ן. והדבר פשוט לפענ"ד שמאחר שצריך לגרור כל הרגל ולחזור ולכותבו על הגרר א"כ אם הוא בהרבה מקומות פסול משום דמיחזי כמנומר זהו טעמו של המהרי"א. ומ"ש מעכ"ת שפסול מנומר הוא רק דלכתחילה אין לעשות באופן שיהא מיחזי כמנומר אבל בדיעבד כשר. לא ידעתי כוונתו שעכ"פ כיון שלכתחילה אין לתקן באופן שיהא נראה כמנומר צדקו דברי מהרי"א במ"ש אין נראה טוב לתקן אותם. ואף שע"י זה שלא יתקן מיפסל הס"ת מ"מ אסור לתקן. כדמוכח בש"ס גיטין דף נ"ד ע"ב שאף שכבר נכתבה הס"ת עם האזכרות אסור לתקן אף לר' יהודא דס"ל מעביר עליו קולמוס ומקדשו משום דמיחזי כמנומר. וכעין זה כתב הש"ך סי' ער"ו ס"ק י"ב לענין מחיקת השם דאף דשם שנכתב שלא לשמו מותר למחקו אם הרבה שמות נכתבו שלא לשמן אסור למוחקן אע"פ שהוא לצורך תיקון משום דמיחזי כמנומר. הרי להדיא שמחמת פסול מנומר נפסל הס"ת וא"כ שפיר כתב המהרי"א דבההי"ן הרבה אסור לתקן. ואפשר שגם המהר"מ פדוא שפקפק על דבריו הוא דוקא לפי מה שהי' סבור שאין צריך רק לגרור מקום הדבק ופשיטא דבגרירה לחודא לא שייך מנומר כדמוכח בס"ס רע"ד ובט"ז שם. ועי' בתשו' נו"ב תנינא חיו"ד סי' קע"ב שאם אחד הסיר הניקוד והנגינות כשר ומוכח להדיא דבגרירה ל"ש חשש מנומר. אבל לפי מה דקי"ל שאם נדבק רגל השמאלי צריך לגרור כל הרגל ולחזור ולכותבו דאם לא כן הוי חק תוכות א"כ כיון דצריך לכתוב על מקום הגרר הוי מנומר כמו שהבאתי בשם הש"ך ומש"ה כתב המהרי"א שבהרבה ההי"ן אין טוב לתקן. ומה שהביא מעכ"ת ראי' מהא דבס"ס רע"ט שאם דילג שני שיטין או ג' לא ימחוק שלשה שיטין לכתוב במקומן ארבעה כו' מפני שממעט הכתב ומיחזי כמנומר. וסיים ע"ז הרמ"א ומ"מ נהגו הסופרים לתקן וכו' ומזה הביא מעכ"ת ראי' דכשר אף דמיחזי כמנומר. ולפענ"ד נראה לחלק דשאני התם שאין הנימור רק במקום אחד דהיינו במקום שטעה ודילג השיטין אבל בהך דמהרי"א שצריך לתקן בהרבה מקומות שפיר פסול אפי' בדיעבד משום מנומר. והדבר מוכרח מעצמו לומר כן דהא ר"י ס"ל בשם שנכתב שלא לשמו מעביר עליו קולמוס ומקדשו ואפ"ה בהרבה אזכרות שנכתבו שלא לשמן מודה ר"י שפסול משום דמיחזי כמנומר כמבואר בגמ' גיטין שהבאתי למעלה וע"כ שבהרבה מקומות חיישינן טפי למנומר וכעי' זו אמרינן בש"ס דסוכה דף ל"ה ע"ב ע"ש:
<b>עוד</b> נראה לפענ"ד דודאי שפסול דמנומר הוא משום שאין זה נוי ס"ת ובעינן ואנוהו וליכא. א"כ יש לומר דהתם בסי' רע"ט שמוחק שלשה שיטין לכתוב במקומן ד' או ה' שיטין וממעט הכתב ומתוך כך מיחזי כמנומר. שבאמת הכתב בעצמותו אף שיהא כתיבה דקה הדר הוא וכשר שלא ניתן שיעור לתמונת האותיות וכל הכתיבות בין דקה בין גסה כשרין ורק דלגבי שאר העמוד שנכתב בכתב גס אין זה הדר שיהא מקצת העמוד כתיבה גסה ומקצתו דקה וכיון שאין הפסול בעצמותו רק לעומת שאר העמוד בכה"ג כשר בדיעבד וכן כל היכא שהמצו' היא מהודרת רק שיכול לעשותה באופן שיהא יותר הדר ג"כ כשר בדיעבד. אבל היכא שיש חסרון בגוף הכתיבה בעצמות' כגון שנכתב על מקום הגרר או שהעביר עליו קולמוס וכדומה דמיחזי כמנומר זה פסול אפי' בדיעבד. ובזה ישבתי לנכון מ"ש רש"י ריש פ' לולב הגזול דמש"ה יבש פסול דבעי' מצוה מהודרת דכתיב ואנוהו והקשו עליו בתוס' דהא מצות ואנוהו הוא רק לכתחילה דהא אמרי' לולב מצוה לאוגדו משום שנא' ואנוהו לא אגדו כשר ע"ש. ולפמ"ש א"ש דשם אין שום חסרון בגוף הלולב אלא שאם יאגדנו יהי' תוספות נוי בכה"ג כשר בדיעבד אם לא אגדו משא"כ בלולב היבש דאיכא חסרון בעצם הלולב פסול אפי' בדיעבד משום ואנוהו. ובזה ביארתי עוד דברי רש"י בגמ' שם בהא דפרכינן בשלמא יבש פסול ביו"ט שני הדר בעינן וליכא ופירש"י כיון דמצוה הוא משום זכר למקדש בעינן הדור מצוה. ולכאורה הוא שפת יתר דבגמר' אמרי' הטעם דפסול יבש משום דבעי' הדר ולמה זה הוסיף רש"י לומר דבעי' הדור מצוה. ולפמ"ש י"ל דקשי' לי' לרש"י קושית התוס' שם דהיכא פשיטא לי' למקשן דבעינן הדר כל שבעה דלמא כי היכי דלכם לא קאי רק על יו"ט ראשון ה"ה בהדר דהא בחד קרא כתיב דבעינן הדר ובעי' לכם. ולזה בא רש"י במתק לשונו ליישב זאת דודאי מה דכתיב בתורה הדר לא קאי רק על יום הראשון כדכתיב בהדיא בקרא ולקחתם לכם ביום הראשון וגו' והא דקאמר הגמ' דיבש פסול ביום שני משום דבעי' הדר לא קאי על הדר דכתיב גבי אתרוג רק שבכל המצות בעינן הדור מצוה משום דכתיב ואנוהו וכמו שפרש"י במשנתנו. וז"ש רש"י גם כאן בגמ' דבעי' מצוה מהודרת ולא גרע לולב ביום שני מכל המצות דבעינן מצוה מהודרת דכל היכא שיש חסרון הדור בעצם המצוה אף בדיעבד פסול וכמ"ש. ועי' ברש"י סוכה דף ל"ו ע"ב ד"ה אלא לרב מבואר להדיא כמ"ש. וזה ברור ואמת בס"ד:
<b>ובזה</b> יש מקום קצת לומר דרש"י ותוס' לשיטתייהו אזלו. דבש"ס ב"ב דף כ"א ע"ב אמרי' מקרי ינוקא וכו' וסופר מתא כולן כמותרין ועומדין הם כללא דמילתא כל פסידא דלא הדר מותרה ועומד הוא וכתבו שם התוס' לא כמו שפירש"י כותב ס"ת בטעות דאין זה פסידא דלא הדר דיכולין להגיהו אלא כדפרישית לעיל כותב שטרות ע"ש. ולכאורה אין מקום כלל לקושית התוס' דהא משכחת לה שפיר בכותב ס"ת בטעות שכותב ההי"ן בצורת חי"ת שהרגל נוגע לגג וכדומה ובכי ה"ג א"א להגיה שבהרבה ההי"ן אין טוב לתקן כמ"ש המהרי"א. אמנם לפמ"ש י"ל דהתוס' לשיטתם דפסול הדר בשאר מצות הוא רק לכתחיל' וכיון דהא שאסור לתקן בהרבה ההי"ן הוא משום מנומר דאין זה ואנוהו וכמ"ש א"כ בדיעבד כשר ולא מיקרי פסידא דלא הדר משא"כ לשיטת רש"י דהיכא שהחסרון הוא בעצם הדבר אף בדיעבד פסול שפיר משכחת לה בכותב ס"ת פסידא דלא הדר כגון בכותב ההי"ן בצורת חי"ת. ודו"ק:
<b>וראיתי</b> למעכ"ת שהקש' על מ"ש זקנו הגאון בשו"ת בית אפרים להתיר למחוק ע"י קטן. והקשה מע"כ דהוי כמאכיל נבלות לקטן בידים. ולפענ"ד נ"ל כיון דחזינן שמוחק ע"מ לתקן מותר ומשום דלא הקפידה תורה רק על כוונת השחתה וכיון שעיקר האיסור הוא מחמת הכוונ' אם כן י"ל דכיון שקטן אין לו מחשבה כדאיתא פ"ק דחולין אם כן לא עביד הקטן איסורא כלל ואין זה דומה לשאר איסורין שאין האיסור מחמת הכוונה משא"כ באיסור מחיקת השם. ואף שגדול עומד ע"ג מ"מ אפשר לפמ"ש הרשב"א פ"ק דחולין בשם רבינו יונה דמש"ה מועיל בגט גדול עומד ע"ג משום שהקטן עושה מעשה הכתיבה והגדול פועל במחשבתו שיהי' נכתב לשמה. א"כ גבי איסור הדבר פשוט שאין שניהם מצטרפין דמעשה הקטן אינו מזיק מחמת שאין לו מחשבה ומחשבת הגדול בלי המעש' גם כן אינו אסור וממילא לא נעשה שום איסור כלל. ולא דמי כלל לקטן אוכל נבלות שעכ"פ נעשה איסור ע"י קטן משא"כ כאן. עוד אפשר לומר שזה דומה למ"ש המג"א בסי' שמ"ג בשם רי"ו שבדבר דאיכא קצת מצוה מותר להאכילו איסור בידים. ואף באיסור דאורייתא מותר כדמוכח מהראי' שהביא מדברי התוס' בפסחים דף פ"ח א"כ י"ל שגם כאן כיון שהמחיקה נעשה לצורך תיקון ס"ת איכא קצת מצוה בדבר ומותר לספות לו איסור בידים. אבל כ"ז אינו ענין לנ"ד שכאן אין האיסור מחמת המחיקה רק שע"י התיקון הוא מיחזי כמנומר וכמ"ש. ובאמת לא מצאתי מקום להתיר בנ"ד מאחר שהדבר מפורש במהרי"א לאיסור. ויותר טוב מ"ש מעכת"ה ע"י קידור איזה תיבות אבל גם בזה אין דעתי נוחה ומחמת רוב הטרדה לא אוכל להאריך. דברי ש"ב וידידו הדוש"ת:
<b>נח</b> ב"ה יום ה' ב' מרחשון תר"ל לבוב. הנני נותן את בריתי שלום לכבוד ש"ב וידידי הרב הג' החריף הבקי המפורסים לתהלה מאד נעלה וכבוד ד' מלא כש"ת מוה' יונה אשכנזי נ"י אבד"ק סניאטין יע"א.
<b>מכתב</b> יקרתו הגיעני. והנה נפשו בשאלתו בדבר השו"ב דקהלתו אשר כתבו כי קבלו עליהם באלה ובשבועה בפה ע"ד רבים באופן שאין לו התרה וע"ד מעכת"ה אשר כל מעות השחיטה השייך מקדמת דנא להרב האבד"ק מחויבים הם לקבל מאת זובחי הזבח ויהא מונח בידם ולא יתנו לשום איש עד אשר יהי' גמר בין הצדדים דשם היינו ר"מ וו"ב ור"ח פ"ב וכאשר יסכימו שני הצדדים כן יעשו עם המעות. וכל זה נעשה ברצון גמור ובבטול מודעות וע"ז באו השו"ב עה"ח. ועתה רוצה מעכת"ה להתיר השבועה הנ"ל אשר יתנו חלק פרס הקצוב למעכ"ת לנאמן הקהל והוא ימסור למעכת"ה:
<b>והנה</b> מעכת"ה פתח בהתירא תחילה ע"פ מה שמבואר בש"ע סי' רל"ו סעי' ב' דבנשבע על דבר שאינו ברשותו לא חל השבועה וכאן נשבעו שמחויבים המה לקבל וזהו אין בידם שמא לא ירצו הקצבים ליתן להם ומש"ה לא חלה השבועה. ואני שמעתי ולא אבין שהרי מבואר שם בט"ז סק"ו דבנשבע לישא אשה פלונית דהוי שבועת שוא דשמא לא תתרצה שהרי אין בידו לכופה לכך ע"ש משמע שאם הי' בידו יכולת לכופה הי' מחויב לעשות כל אשר בכחו כדי לקיים שבועתו. א"כ בנ"ד מחויבים השו"ב לעכב הזביחה עד שיתנו להם מעות השחיטה. ואין לדחות ולומר שהם לא נשבעו על זה לעכב השחיטה רק לקבל מעות השחיטה מהקצבים וזה הוא דבר שאין ברשותם. דהרי גם בנשבע לישא אשה פלונית לא נשבע ג"כ רק על הנשואין ולא על הכפיה ואפ"ה משמע מדברי הט"ז שאם הי' בידו לכופה על הנשואין הי' מחויב מחמת השבועה לכפותה אף שלא נשבע ע"ז. א"כ בנ"ד שיש ביד השו"ב לכוף על קבלת מעות השחיטה ודאי שהם מחויבים לעשות כן מחמת השבועה. כנלפענ"ד. אמנם גם לפי סברת מעכת"ה דמה שנשבעו לקבל מעות השחיטה הוי דבר שאינו ברשותן ולא חל השבוע' בזה. א"כ לפי סברת מעכ"ת הי' יכול להתיר להם לשחוט בלי קבלת מעות השחיטה מהקצבים. אבל לא אדע איך יתיר מעכ"ת ליתן מעות השחיטה לנאמן הקהל כיון שבפירוש נשבעו שלא ליתן מעות השחיטה לשום איש עד שיהא גמר בין הצדדים והשבועה הזאת הוא דבר שבידם לקיים. ואטו לפי שהשבועה הראשונה דהיינו לקבל מעות השחיטה הוא דבר שאינו ברשותם ואינה חל גם השבועה השניה דהיינו שלא ליתן המעות לשום איש ג"כ אינה חלה. סוף דבר כי לפענ"ד לא אמצא שום מקום להתיר מטעם זה:
<b>עוד</b> כתב מעכ"ת להתיר בנ"ד מחמת שנכתב השבועה בלשון עבר והאמת הוא שלא נשבעו. והנה מעכ"ת סתם הדברים מאוד כי הדבר הזה במחלוקת שנויה כי הסמ"ע סי' ע"ג ס"ק י"ח הביא בשם ת"ה שאם כתב בכתב ידו שנשבע לשלם לחבירו ואח"כ אמר שלא נשבע אלא שכתב לו כך וכו' וכתב הסמ"ע ונראה שאם כתב בכ"י שנשבע בפועל לא מצי להתנצל ולומר שלא נשבע. והט"ז שם חולק ע"ז וכתב שאין שום חלוק בין אם נכתב בפועל או לא רק עיקר החלוק הוא בין אם נותן אמתלא וטעם למה כתב כן תחילה אז דוקא נאמן לומר שלא נשבע. וא"כ בנ"ד שנכתב שני פעמים בכתב הקבלה שנשבעו בפה דהיינו שנשבעו בפועל לדעת הסמ"ע לא מהימני לומר שלא נשבעו ולדעת הט"ז אם נותנין עכשיו אמתלא למה כתבו כן נאמנין לומר שלא נשבעו. ובאמת הי' מקום לומר קצת שהסמ"ע לטעמי' אזיל דבהא דאמרי' בש"ע סי' א' בטבח שעשה סימן בראש הכבש שיהא נרא' שהוא טרפה ואח"כ אומר שכשר הוא ונותן אמתלא למה אמר מקודם שהוא טרפה נאמן והקשו כולם שבסי' קפ"ה מבואר בשם הרמב"ן שאם לבשה בגדים המיוחדין לנדותה אינה נאמנת לומר שהיא טהורה אף אם נותנת אמתלא לדבריה משום דמחמת אמתלא מיקרי ואמרה אבל מעשה לא עבדה ותירצו הדרישה והב"ח והש"ך דשאני התם דהאמתלא היא שלא הי' בכחה לשמש עם בעלה וכדומה א"כ הוי סגי לה בדבור בעלמא שהיא טמאה ואינה נותנת אמתלא על המעשה למה לבשה בגדי נדותה ומש"ה אינה נאמנת משא"כ היכי דאיכא אמתלא גם על המעשה כמו בטבח שעשה סי' בראש הכבש שנעשה הסי' כדי שיפרשו הרואים מליקח בזה מועיל האמתלא ע"ש.
<b>ומעתה</b> יש לומר שזה ג"כ סברת הסמ"ע דבאמת בכתב בכת"י שנשבע הי' מהראוי שלא יהא נאמן לומר שלא נשבע אפי' אם נותן אמתלא וטעם למה כתב כן משום דלמעשה לא מהני אמתלא כמ"ש הטור בסי' קפ"ה בשם הרמב"ן. וצ"ל דמיירי דוקא שנותן אמתלא גם על המעשה שמחמת האמתלא הי' מוכרח לכתוב כן והיכא דאיכא אמתלא גם על המעשה מועיל כמו בטבח שעשה סימן בראש הכבש. אבל אם כתב שנשבע בפועל דזה הוי מילתא יתירא דהי' די לו אם הי' כותב שנשבע סתם ולמה כתב שנשבע בפועל וכיון שעל זה ליכא אמתלא מש"ה סובר הסמ"ע דבכה"ג ל"מ להתנצל ולומר שלא נשבע ובזה מיושב קושית הט"ז שם. ומעתה גם בנ"ד לא מיבעי' אם אין להשו"ב שום אמתלא פשיטא דבין להסמ"ע ובין להט"ז אין נאמנין לומר שלא נשבעו ואף אם אותן האנשים שנתנו להם הכתב מעידין ג"כ שלא נשבעו מ"מ אפשר שכבר נשבעו מקודם כמ"ש הש"ך ביו"ד סי' רל"ב ס"ק כ"ח ומשום דשויא אנפשי' חד"א. אלא אף אם נותנין השו"ב אמתלא וטעם עכשיו למה כתבו כן מ"מ מאחר שנכתב שנשבעו בפה אינו מועיל לדעת הסמ"ע. אבל אם נותנין אמתלא גם לזה שהיו מוכרחים לכתוב כן שנשבעו בפה אפשר דמודה הסמ"ע שמועיל האמתלא וכמ"ש:
<b>אמנם</b> אחר העיון נלפענ"ד שבנ"ד לכ"ע אין השו"ב נאמנים לומר שלא נשבעו בפועל ואף אמתלא לא מהני. דהנה הנו"ב קמא ח' חו"מ סי' ל' האריך ליישב דברי הרמ"א הסותרים זה א"ז דבחו"מ סי' ר"ז סעי' י"ט כתב וכן אם כתב בשטר שקיבל עליו בח"ח ובשד"א וכמו שנתבאר לעיל סי' זה סט"ו לענין ב"ד חשוב ע"ש. והיינו אף דבודאי
לא נשבע כלל כיון שכתב בשטר שקבל עליו בח"ח ושד"א מחויב לקיים שבועתו וע"ש בסמ"ע ס"ק מ"ב וס"ק נ"ד. וביו"ד סי' רל"ב סעי' י"ב כתב שאם הודה שנשבע ואמר אח"כ שלא נשבע ונותן טעם למה אמר שנשבע נאמן. וזה סותר למה שמבואר בסי' ר"ז דאף אם בודאי לא נשבע מ"מ מחויב לקיים מה שכתב שנשבע. וכתב הנו"ב לתרץ דביו"ד שמיירי לענין איסור שבועה פשיטא דמאחר שהוא יודע בעצמו שלא נשבע ונותן אמתלא לדבריו למה כתב שנשבע מועיל האמתלא ואין על הב"ד לכופו לקיים שבועתו. משא"כ בחו"מ סי' ר"ז דמיירי לענין ד"מ שבזה לא מהני אמתלא ואמרינן הודאת בע"ד כמאה עדים דמי שלענין דברים שבין אדם לחבירו שפיר מועיל הודאתו שנשבע ומחויב לקיים שבועתו אף על פי שהתובע מודה שלח נשבע בפניו שמא כבר נשבע שלא בפניו. ובזה לא מהני אמתלא. ומעתה אומר אני לפמ"ש לעיל שאם אמת הדבר שנשבעו יש בכלל שבועתם לעכב שחיטתם עד אשר יתנו הקצבים דמי השחיטה להשוחטים ויהי' מונח תחת ידם ואם ישחטו בלתי קבלת דמי השחיטה גוף השחיט' נעשית באיסור שבועה ושחיטתן אסורה עכ"פ שלא במקום הפסד מרובה אע"פ שלא אסרו שחיטתן בפירוש כמבואר בדברי אא"ז התב"ש ז"ל בסי' ב' ובשמ"ח שם ס"ק כ"ב. א"כ ניהו שהשוחטים לעצמם נאמנים לומר שלא נשבעו בפועל לענין שמניחין אותם הב"ד לשחוט ואין דנין אותם כעוברי' על השבועה מ"מ לגבי אחרים לענין שיהי' מותר לאכול משחיטתן הרי לגבי אחרים כתב הנו"ב שאין נאמן לומר שלא נשבע משום הודאת בע"ד. ורואה אני הדברים ק"ו דהשתא ממון מוציאין ע"פ זה משום דאמרי' מחמת הודאות בע"ד שודאי כבר נשבע שלא בפניו מכ"ש שראוי לחוש לזה שודאי כבר נשבעו השו"ב ולגבי אחריני לא מועיל אמתלא דידהו כמ"ש הנו"ב:
<b>שוב</b> ראיתי שיש לדחות דניהו אם ישחטו בלי קבלת דמי השחיטה גוף השחיטה נעשית באיסור שבועה וכמ"ש אבל אם בשעת שחיטה קבלו המעות מהקצבים כבר נעשה השחיטה בהיתר ובזה שנותנין המעות אח"כ לנאמן הקהל זה אינו ענין כלל להשחיטה שכבר נעשית בהיתר וגוף הבשר מותר לאכול לדברי הכל ואין לנו לדון רק שבמה שנותנים לנאמן הקהל המה עוברים על השבוע' ואם כן ליכא שום נפקותא לגבי אחריני אלא לענין איסור שבועה לחוד ובזה שפיר מועיל האמתלא לדעת הט"ז זולת לדעת הסמ"ע אינו מועיל כאן אמתלא מאחר שכתבו שנשבעו בפה וכמ"ש. ועי' בספר תפארת צבי חיו"ד סי' ב'. ובמה שרצה מעכ"ת להתיר משום דהוי מצוה לקבל רב ואב"ד בתוך העיר ולדבר מצוה גם ע"דר יש לו התרה כבר כתב הרמ"א שאם הרבים אומרים שלא להתיר אף לצורך מצוה אין מתירין ע"ש בסי' רכ"ח סעי' כ"א. באופן שלפענ"ד קשה הדבר להתיר השבוע'. ולמען אהבתו דמעכת"ה אמינא כי לא זה הדרך ילך הדרת כבודו כי אם אדרבה יתחזק במעוז השלום לעשות גמר בין הצדדים ואז השבועה ממילא בטילה. ואם יחפוץ מעכת"ה אנכי אהי' המתווך בזה לעשות שלום בעירו וידעתי בטח כי הצד שכנגדו ישמעו לקולי כאשר הגיעוני מכתבים משם וכל איש על מקומו יבא בשלום:
דברי ש"ב אוהבו וידידו:
<b>סי'</b> <b>נט</b> ב"ה יום ה' ח' תמוז תרכ"ז לפ"ק לבוב שלום וברכה וכל טוב לכבוד ידידי הרב המופלג החריף השנון יגע ומצא כדי מדתו לפי מעט שניו הרבה מקנתו וותיק וחסיד כש"ת מוה'
<b>אברהם</b>
<b>דימאנד</b> נ"י:
<b>מכתב</b> שאלתו הגיעני והנני להשיבו בל"נ כאשר הבטחתיו ומע"כ פתח פיו בחכמה להקשות אהא שמבואר בש"ע סי' מ"ח דמחט שנמצא בקיבה או בכרס דינו כדין מחט שנמצא בביהכ"ס משמע שלכל דבר דמי להדדי מחט שנמצא בקיבה לביהכ"ס גם לענין נקוב משני צדדים שאם לא נמצא קורט דם כשר גם כל האחרונים סתמו בזה מבלי חולק. והרי לפי מה שהכריע הרמ"א לקמן בסי' ע"ה כדעת ר"ת והרשב"א דבכרס מחזיקין בו דם ולא הוי בכלל בני מעיים והביאו ראיה מהא שאם לא נמצא בו קורט דם כשר משום דאם איתא דמחיים ניקב הו"ל לאשכוחי קורט דם הרי דבביהכ"ס וכרס מצוי בו דם משמע שבבני מעיים שאין מחזיקין בהם דם אם נמצא מחט תחוב טרפה אף בלא נמצא קו"ד. וא"כ למה לא חלק הרמ"א גם בסי' מ"ח אדינא דקיבה שאם נמצא שם מחט תחוב משני צדדים טרפ' אף בלא קורט דם משום שאין מחזיקין בו דם. ויפה הקשה. אמנם מה דפשיטא לי' דגם לדעת ר"ת וסיעתו שבכרס מחזיקין בו דם מ"מ בקיבה מודו שאין בו דם אין זה מוכרח כל כך ואפשר דלר"ת וסיעתו גם בקיבה מחזיקין דם. וכן משמע מלשון הראב"ן שהביא הב"י בסי' ע"ה שכתב דלא הוציא רב משרשיא מחזקת דם אלא מעיים והם הדקין הכחושין אבל הכרס וכו' ע"ש וקיבה אינה בכלל הדקין הכחושין. וגם בתה"א שער ג' בית ג' אחר שהביא דעת ר"ת דבכרס מחזיקין בו דם והראי' מן מחט שנמצאת בעובי בית הכוסות ועוד שהרי תרגומא הדרא דכנתא ומעייא וכרכשא אלמא כל שאר בני מעיים מחזיקין בהם דם עכ"ל הרשב"א ומטעם זה גופא יש להוכיח שגם בקיבה מחזיקין דם. וכן יש להוכיח גם כן מדברי הה"מ פ"ז ממ"א ה' ט"ו ע"ש. ולכאור' יש להביא ראי' מדברי התוס' בע"ז דף ל"ה ע"א שגם בקיבה אין מחזיקין דם שהקשו אהא דאמרי' התם שאסרו גבינות הנכרים משום שמעמידין אותן בעור קיבת נבלה והקשו התוס' למה לי' להש"ס למימר בעור קיבת נבלה אפי' בעור שחוטה ג"כ אסור משום בב"ח. ותירצו דבעור קיבת נבלה איכא איסורא דאורייתא אבל בשחוטה משים בב"ח אינו אסור רק מדרבנן משום דלא הוי דרך בישול ע"ש. ואם איתא שמחזיקין דם בקיבה א"כ גם בעור שחוטה איכא איסור תורה משום דם. ואפשר שהתוס' שם אזלי לשיטת רש"י וסיעתו שגם בכרס אין מחזיקין דם וה"ה בקיבה ולכך ליכא איסור בעור כשרה רק משום בב"ח דאינו רק מדרבנן משום דלא הוי דרך בישול. ובזה יש מקום להבין דברי הב"ח בסי' פ"ז שכתב שיש להחמיר בצלול ונקרש דנקטינן להחמיר באיסורא דאורייתא. והש"ך שם בס"ק ל"ב תמה עליו דמה איסור תורה יש כאן הא לא הוי דרך בישול. ולפמ"ש י"ל דהב"ח שם אזיל לשיטת הר"ת והרשב"א שמחזיקין דם בכרס והכי קי"ל וכבר כתבתי דלשיטתם גם בקיבה מחזיקין דם וא"כ אם העמיד בחלב הצלול יש איסור משום דם עור הקיבה הנבלע בחלב בשעת כבישה והוא איסור תורה משא"כ בקרוש דהוא פירשא בעלמא א"כ גם הדם הנבלע בו נעשה פירשא ועי' בש"ך שם ס"ק ל"א. וא"כ יפה כתב הב"ח שבצלול ונקרש דאיכא מחלוקת הפוסקים אם דינו כקרוש או כצלול יש להחמיר באיסור תורה ולא משום בב"ח רק משום דם. ועי' במנחת יעקב שכתב להדיא שגם בדם הנבלע בפרש אמרי' דהבליעה ג"כ נעשית פירשא. ודוקא בדם צלול בעין מחמיר המנ"י שם משא"כ בדם פליטה ע"ש. וא"כ הכא דם הנפלט מעור הקיבה לא הוי רק דם פליטה ואם החלב שבקיבה נדון כפרש גם החלב הנבלע בו דינו כפרש. ובצלול ונקרש דאיכא ספק אם דינו כקרוש או כצלול הוי ספקא דאורייתא ומיושבים היטב דברי הב"ח ומוכח דס"ל להב"ח שלדידן דקיי"ל כר"ת ורשב"א גם בקיבה מחזיקין דם ודו"ק:
<b>אמנם</b> עדיין יש לעיין בזה במה שכתבו הב"י והט"ז והש"ך בהך דחלב שנמלח בקיבתה אסור להעמיד בו וכתבו דהיינו דוקא לאחר ששהה שיעור מליחה שאז דינו כרותח וכתב הש"ך בסי' פ"ז ס"ק כ"ז דאף לדידן דקי"ל במליחה לאסור מיד מ"מ כיון שרוב הפוסקים ס"ל דהחלב לעולם פירשא אף בצלול סמכינן מיהו עכ"פ לענין זה דלא נאסר רק אם שהה שיעור מליחה. והנה כבר נודע מ"ש הש"ך בסי' צ"א ס"ק י"א והט"ז סוף סי' ס"ט שיש לחלק שאם לא עשה המלח שום פעולה להפליט דם דאז הוי לאחר שיעור מליחה כרותח לדברי הכל אבל אם עשה המלח פעולתו להפליט דם דאז נקלש כח המלח ולא הוי כרותח לאחר שיעור מליחה לדעת כל הפוסקים זולת לדעת רש"י דס"ל דאף בכה"ג הוי כרותח ע"ש. ומעתה בשלמא אם נאמר שאין מחזיקין דם בקיבה וא"כ לא עשה המלח שום פעולה להפליט דם ודמי לכותח שלדברי הכל הוי כרותח לאחר ששהה שיעור מליחה ומש"ה קודם ששהה שיעור מליחה שיש לנו עכ"פ דעת יחיד שהוא דעת הר"ן שסובר דבתוך שע"מ לא מיחשב כרותח. עי' בש"ך סי' צ"א שם מש"ה מותר. אבל לאחר שיעור מליחה שלד"ה דינו כרותח אסור אבל אם נאמר שיש דם בקיבה א"כ אמאי אסרינן החלב שנמלח בקיבתה לאחר ששהה שע"מ דהשתא אם לא שהה שע"מ שרוב הפוסקי' סוברים דהוי כרותח סמכינן כאן על דעת הר"ן להתיר מכ"ש לאחר ששהה שע"מ דלרוב הפוסקים אין דינו כרותח מאחר שנקלש כח המלח פשיטא שיש להתיר וע"כ שאין מחזיקין דם בקיבה. וזו ראי' נפלאה ויש להאריך בזה הרבה ואכ"מ:
<b>שוב</b> ראיתי בהגהות הגאון מהור"ר שלמה קלוגער ז"ל שכתב להדיא בפשיטות שלדעת הסוברים שמחזיקין דם בכרס גם בקיבה מחזיקינן דם ודמי להמסס וביהכ"ס וא"כ לק"מ קושיתו. גם יש אתי ליישב קושיתו בפנים שונים ולא רציתי להאריך. דברי ידידו:
<b>סי'</b> <b>ס</b> ב"ה יום ו' עש"ק י"ב מרחשון תרל"ח לפ"ק לבוב:
ברכת שמים מעל לכבוד ידידי הרב וכו'
<b>יסלח</b> נא מע"כ כי אחרתי מלהשיבו עד עתה. כי האומנם כבודו חביב עלי מאוד. יען בעת השגתי מכתבו הראשון טרדות ימים הקדושים מנעוני לשום עין עליו. וגם אחרי כן לאשר ראיתי שהיתר אשה זו רופף מאוד אמרתי אין משיבין על וכו'. כי לדעתי העני' לא מצאתי להתיר רק באופן אשר בכל פעם קודם הטלת מי רגלי' תכניס מוך נקי באותו מקום ואם אח"כ תמצא המוך נקי תהי' טהורה אף שנמצא דם עם מ"ר וכן תעש' לעולם. וזהו דבר קשה מאוד לדעתי. וגם בזה עדיין אינו ברור להתיר והגאון בעל חות דעת בסי' קצ"א שדא בי' נרגא בבדיקה זו. ובכל זאת אינני אומר איסור בזה. ואם מעכ"ת ימצא גדול אחד אשר יסכים להתיר עפ"ד הנו"ב והח"ס המקילין בזה יוכל מעכ"ת לעשות ולהורות כחפצו אבל אנכי מיראי הוראה לחלוק על הרמ"א. ולכן לא השבתי עד כה. אבל אם יהי' באפשרי לעשות הנ"ל להכניס מוך נקי בא"מ בכל עת קודם הטלת מ"ר גם אנכי מסכים להתיר אם גם כבודו ועוד רב גדול אחד יסכימו עמו. אמנם עתה כבוא אלי מכתבו השני מהרתי בא היום להשיבו על יתר שאלותיו. באשה אחת שרואה דם ממש בתוך מ"ר ובעת אשר החל המחלה הרגישה בעת הטלת מ"ר כי נפתח מקורה ויצא ממנה חתיכת דם קרוש ומן אז והלאה היא שופעת דם בתוך הטלת מ"ר ושלא בשעת הטלת מ"ר כל בדיקותי' הם נקיים ויפים והיא מרגשת כאב בשעת הטלת מ"ר והאשה ההיא היא בימי מניקתה:
<b>והנה</b> אם האשה הזאת תבדוק עצמה ע"י שתכניס מוך נקי באותו מקום ותשתין ותוציא המוך אם ימצא המוך נקי פשיטא שטהורה היא שראי' גדולה היא דלא הדור מ"ר למקור ואייתי דם דחזינן שראתה עכשיו דם במ"ר שלא מן המקור כיון דהמוך נקי והיינו ממש דינו של הרמ"א בסי' קצ"א. ולפענ"ד הדבר ברור דמניקה עדיפה טפי מאשה שיש לה וסת שלא בשעת וסתה. דהרי אשה שיש לה וסת תוכל לקבוע בתוך ימי וסתה וסת אחר כמבואר בסי' קפ"ט סעי' ל"ב ובימי מניקתה אינה קובעת וסת כמבואר שם סעיף ל"ג. וגם לענין די' שעתה באשה שיש לה וסת אם ראתה שלא בשעת וסתה מטמא למפרע כמבואר בריש נדה דף ד' ע"ב ובמניקת קיי"ל דדי' שעתה. וכן בשתי נשים שהיו ישנות במטה ומצאו כתם שאם אחת מהן מניקה טהורה שתולה בשאינה מניקה אבל אשה שלא בשעת וסתה אינה תולה באשה שהגיע שעת וסתה כמ"ש הש"ך בסי' ק"צ ס"ק ס"ט. מכל זה מוכח שמניקה מסולקת דמים טפי מאשה שיש לה וסת שלא בשעת וסתה ואם התיר הרמ"א באשה שיש לה וסת ע"י בדיקה זו מכ"ש במניקה. וגם בלא"ה לא שייך לומר במניקה דא"כ לא תטמא לעולם כיון שדרכן להיות מסולקת דמים. אמנם לפענ"ד יש מקום בנ"ד להתיר אף בלא בדיקה. דהנה בשו"ת פנים מאירות ח"א סי' י"ב כתב להתיר באשה זקנה שמוצאת דם במ"ר משום שאף לדעת המחמירין לא טמאו רק משום כתם ואם בכתם שהחמירו בו טיהרו בזקנה ק"ו בדין זה דקיל טפי ע"ש. וכל האחרונים תמהו על הפמ"א בזה שלא מצינו בשום מקום דכתם טהור בזקנה ואדרבה גמר' מפורשת בנדה דף ס' ע"ב להיפך דאמרינן שם זקנה תולה בשאינה זקנה משמע שזקנה לחודא כתמי' טמאין. ולדעתי העני' דברי הפמ"א נכונים והאחרונים המשיגים עליו לא ירדו לעומק כוונתו. דבש"ס נדה דף י"ד ע"ב אמרינן כשטימא רבי כר"מ וכשטיהר ר"י לעצמו טיהר ע"ש היטב בסוגי'. ומשם מוכח דהגמ' מדמי מ"ר לעד שאינו בדוק דכשם שבעד שאינו בדוק איכא ספק שמא מעלמא אתי הואיל שלא הי' העד בדוק ושמא מגופה אתי הדם שהרי בדקה בעד באותו מקום ותרוייהו שכיחי דשכיח הדבר שיבא דם מעלמא על עד שאינו בדוק וגם שיבא הדם מגופה שכיח כיון שבדקה באו"מ ושירפה מצוי. ומש"ה מדמי לה הש"ס למ"ר שבמקום השתן אין דם מצוי וצריכין לתלות במכה שבכליות או בחלחולת אף שלא נודע לנו שום מכה שם. וגם שיבא הדבר מן המקור ג"כ לא שכיחא דהא דחיישי' דלמא הדור מ"ר למקור ואייתי דם הוא חשש רחוק כמבואר בגמ' ובפוסקים שאין דרך מ"ר לבוא למקור. ומש"ה מדמי לה הגמ' אהדדי. על כ"פ מדמה הש"ס את המ"ר לעד שבדקה בו. ועי' בספר חו"ד סי' קצ"א ס"ק ד' וס"ק ז'. ומעתה מה חלוק יש אם הספק הוא באשה אחת או בשתי נשים שהרי באשה אחת היכי דתרוייהו שכיחי או תרווייהו לא שכיחי קי"ל שטמאה. וכן בשתי נשים שהיו ישנות ביחד ונמצא דם על הסדין בין היכא דתרוייהו למודות לראות דם כגון שהגיע זמנן לראות וראו. או שהיו שתיהן אין דרכן לראות שהיו שתיהן מניקות או זקנות וכדומה. בין כך ובין כך שתיהן טמאות כמבואר בסי' ק"צ. הרי חזינן דשתי נשים ואשה אחת דין אחד להן. וא"כ יש לומר שכמו בשתי נשים אם היתה א' זקנה ואחת ילדה זקנה תולה בילדה והזקנה טהורה. א"כ ה"נ באשה אחת בזקנה שהטילה מ"ר ומצאה דם שלענין דם השתן דתלינן הדם מחמת מכה שבכליות וכדומה ולענין דם המכה אין חלוק בין ילדה לזקנה דהמכה מוציאה דם בילדה ובזקנה בשוה. משא"כ אם נאמר דהדור מ"ר למקור ואייתי דם מלבד שזה גופא לא שכיחא שיחזרו מ"ר למקור. שאין דרך מ"ר לבוא למקור וכמ"ש. גם גוף דם המקור לא שכיח גבה דההיא אשה מאחר שהיא זקנה. ומעתה כמו שזקנה תולה בילדה גבי שתי נשים הואיל ודם חברתה שכיח יותר ה"נ באותה אשה גופה כיון דשכיח יותר שדם השתן בא ממכה שבזה אין חלוק בין ילדה לזקנה והוי רק חד לא שכיח שנאמר שיש לה מכה בכליות משא"כ אם נאמר שהדם בא מן המקור הוי תרי לא שכיחי. דלא שכיח שמ"ר יחזרו למקור וגם דם ל"ש גבה במקור. ומש"ה הואיל ומן השתן שכיח יותר תולה בעצמה. וח"ו לא עלה על דעת הפנים מאירות לומר שכתם טהור בזקנה דבהדיא אמרי' בש"ס נדה דף ה' ע"א נשים שאמרו דיין שעתן כתמן כראיתן. רק כוונתו שהקלו בכתם בזקנה היכי שיש לה לתלות בילדה ומש"ה גם כאן תולה הזקנה שהדם בא מן מקום מ"ר ולא מהמקור. כן נראה לענ"ד ברור בכונת הפמ"א ומעתה גם בנ"ד במניקה הוא הדין והוא הטעם וכמו שהתיר בתשו' פמ"א בזקנה ה"ה במניקה שאין שום חלוק ביניהם. כנודע. ומאחר שגוף החשש הוא חומרא שלדעת רוב הפוסקי' טהורה היא בלא"ה וכמו שהכריע המחבר בסי' קצ"א נראה לפענ"ד שנוכל לסמוך ע"ד הפמ"א וכמו שביארתי דבריו בס"ד. וטהורה היא גם בלא בדיקת מהרי"ו. אמנם מעכ"ת יזהיר אותה שאם לאחר שיעברו כ"ד חודש מיום לידת הולד תשוב תראה דם בתוך המ"ר תבא לפני מעכ"ת להורות לה הדרך ע"פ דתה"ק. ואז נראה אם תקבע לה וסת אחרי עבור ימי מניקתה. כן נלע"ד. דברי ידידו מוקירו ומכבדו דוש"ת בלונ"ח:
<b>סי'</b> <b>סא</b> ב"ה יום ג ג' כסלו תרל"ג לפ"ק לבוב. שלום וברכה וכל טוב לכבוד ש"ב וידידי הרב הג' החריף ובקי המפורסים ערוגת הבושם ירא ד' מרבים צח השכל ונקי הרעיון כש"ת מוה' יונה
<b>אשכנזי</b> נ"י אבד"ק סניאטין יע"א:
<b>מכתב</b> יקרתו הגיעני והתענגתי להתבשר משלומו כי טוב. אמנם לאשר בימים האלה יצאתי מדירה לדירה ברב הטרדה נאבד מכתבו. רק השאלה הראשונה אנכי זוכר. במחט שנמצא בקורקבן ואינו ניכר שום רושם ושביל וקורט דם לא לצד פנים ולא לצד חוץ רק המחט נמצא קרוב יותר לצד חוץ. והביא מעכ"ת בשם ספר תולדות יצחק שהחמיר בזה אף בהפסד מרובה ומשום דאזלינן בתר קורבא וכיון שקרוב לצד חוץ יש לחוש שבא המחט מן חלל הגוף וכבר ניקב הושט או הדקין. גם הביא מעכ"ת בשם שו"ת מעיל צדקה סי' י"ג שהכשיר בזה וביקש לידע דעתי העניה.
<b>הנה</b> זה הספר תולדת יצחק לא ראיתי מעולם אבל תמה אנכי איך אפשר לומר כן שהרי בהמסס ובית הכוסות שניקבו מעבר אל עבר והמחט לפנינו וליכא קורט דם כשר ומשום דכיון דאיכא מידי למיסרך אם איתא דניקב קודם שחיטה הי' דם סריך ואמאי הא ניהו שניקב ההמסס אחר שחיטה מ"מ ע"כ קודם שחיטה הי' קרוב לצד חוץ שהרי בדבר עב לא תלינן שניקב אחר שחיטה כמ"ש הט"ז ס"ק י"ז בשם הד"מ וגם הב"ח והש"ך סי' מ"ט לא נחלקו על הד"מ רק משום דתולין שניקב רובו קודם ונשאר עור דק שניקב לאחר שחיטה ומש"ה כשר אבל בזה אין חולק שבדבר עב לא תלינן שניקב אחר שחיטה וא"כ הא דתלינן בהמסס וביהכ"ס ע"כ צ"ל שהי' מקודם שחיטה סמוך לעור ואותו עור הדק תלינן דודאי ניקב לאח"ש מדליכא קורט דם. ולדברי ס' תולדת יצחק הנז' כבר הי' טרפה בשעה שהי' מחיים סמוך לעור משום דחיישי' שבא מצד חוץ ואף שלא הי' קורט דם מבחוץ הי' טרפה כיון דאז לא הוה מידי למיסרך כמבואר בגמ' ובשביל שחזר וניקב לאח"ש לא חזר להכשירו. ועוד שהרי לדעת הרמב"ם והרשב"א שהביאו הט"ז והש"ך בסי' מ"א בנמצא מחט בכבד אם קופא לצד חלל הגוף כשר משום שודאי נכנס דרך הקנה וכיון שנכנס דרך הקופא לא ניקבו הסמפונית ע"ש והרי אם הקופא יוצא לחוץ אין לך קרוב לצד חוץ יותר מזה ולסברת ס' תולדת יצחק הי' לנו לחוש שבא טז דרך חלל הגוף משום דאזלינן בתר קורבא ובודאי ניקבו הושט והדקין. ואף לדעת רש"י ורוב הפוסקים דמטרפי בהא משום דלשיטתם אזלי דרוב הנבלעים דרך הושט וא"א לבוא המחט אל הכבד כי אם דרך הושט רק דבקופא לגאו כיון שא"א לנקוב דרך הקופא ע"כ בא דרך הקנה משא"כ בהמסס וביה"כ וקורקבן דאפשר לבוא דרך פנים מצד הושט דרך בליעת המאכל לא חיישינן שבא דרך החוץ ועכ"פ בהפ"מ כשר וכהכרעת הרמ"א בסי' מ"ח סעי' י"א. על כן נלפענ"ד העיקר כמ"ש המעיל צדקה שם שכאן אין לחוש בתר קורבא משום שרוב בהמות כשרות הן וגם ע"פ רוב בא המחט כדרכו דרך בליעתו ורובא עדיפא מקורבא. דברי ידידו:
<b>סי'</b>
<b>סב</b> ב"ה יום ד' ד' כסלו תרל"ג לפ"ק לבוב. ישאו הרים שלום וברכה לכבוד ידידי הרב החריף ובקי המופלג בתורה ויראה בהר ד' יראה יקר רוח איש תבונה כש"ת מוה'
<b>שמואל</b>
<b>שווארץ</b> נ"י מק' יאס:
<b>מכתבו</b> היקר הגיעני. ומע"כ הקשה לשאול בגמ' נדה דף י"ח ע"א דאר"י בשלשה מקומות הלכו חכמים אחר הרוב ועשאום כודאי מקור שליא חתיכה ותו ליכא והאיכא תשע חניות וכו'. והקשה מע"כ אמאי פריך הש"ס מט' חניות דברייתא ולא פריך ממשנה פ"ב דמכשירין מצא בה בשר הלך אחר רוב הטבחים. ויפה הקשה. ומה שנלפענ"ד בזה דהנה מדברי התוס' בנדה שם ד"ה אחר הרוב נראה מבואר דכל הסוגיא אתיא לאשמועינן שהרוב הוא כודאי אף ע"ג דאיכא חזקה כנגדו כמו מקור ושליא וחתיכה דאיכא חזקת טהרה המנגד להרוב ואפ"ה טמא ודאי לשרוף את התרומה ולהכי פריך מתשע חניות דאזלינן בנמצא אחר הרוב ומותר באכילה הרי דהרוב הוא כודאי אע"ג דאיכא חזקת איסור כנגדה דבהמה בחיי' בחזקת איסור עומדת ע"ש בתוס'. ומעתה לפי מה שפירש הרמב"ם בפיה"מ הך מתניתין דמכשירין לענין טומאה שאם רוב ישראל הוא בשר שחוטה וטהור ואם רוב עכו"ם מטמא כנבלה כי הדברים האלה הם לענין טומאה וטהרה לבד (ובאמת שדבריו צ"ע מש"ס חולין דף צ"ה ע"ש). וא"כ לפירוש הרמב"ם דמתני' דמכשירין לא מיירי רק לענין טומאה וטהרה מיושב קושי' מעכ"ת דלא מצי למיפרך מהך מתניתין דהרי בחולין דף ט' ע"א איכ' פלוגתא אי בחזקת טומאה עומדת וא"כ למ"ד בחזקת איסור אמרי' בחזקת טומאה לא אמרינן מש"ה ברוב ישראל בשר הנמצא טהור משום דליכא חזקה נגד הרוב כיון דלא הי' בחיי' בחזקת טומאה. ור"י לא חשיב אלא היכא דאיכא חזקה נגד הרוב ומש"ה פריך מט' חניות שברוב מוכרות בשר שחוטה בשר הנמצא מותר באכילה והתם איכא חזקה נגד הרוב ואפ"ה חשיב הרוב כודאי. כן נ"ל:
<b>ומה</b> שהקשה מע"כ בהא דאר"ח רוב וקרוב הלך אחר הרוב והקשו בתוס' מה קמ"ל מתניתא הוא מט' אניות בנמצא הלך אחר הרוב אף אם נמצא קרוב לחנות המוכרת בשר נבלה והקשה מע"כ אמאי לא הביאו התוס' מתני' דמכשירין הנ"ל דמצא בה בשר אם רוב ישראל כשר ואף אם נמצא קרוב לביתו של נכרי ומוכח מינה כר"ח דרובא עדיף מקורבא. היא קושיא חמורה מאוד. ובדרך הפלפול אפשר לומר אחרי שנדקדק בלשון המשנה דמכשירין שם דתנן הולכין אחר רוב הטבחין ובברייתא דט' חניות אזלינן בתר רוב חניות וטעמא בעי ליתני אידי ואידי טבחים או חניות דגם בברייתאא הוי מצי למיתני ט' טבחים מוכרין בשר שחוטה וכו' או להיפך. וראיתי בש"ך יו"ד סי' א' ס"ק י"ח שמחלק בזה בין בהמות לעופות דבהמה דרך לשחוט ע"י טבח ומש"ה אזלינן בזה בתר רוב טבחים משא"כ עופות שוחט כל אדם בביתו ע"ש. ולפ"ז אפשר לומר דמתני' דמכשירין מיירי בבשר בהמה דאזלי' בי' בתר רוב טבחין כמ"ש הש"ך משא"כ ברייתא דט' חניות מיירי בעופות דשוחט בעל החנות ומוכר ומש"ה לא אזלי' בזה בתר רוב טבחים רק בתר חניות. ומעתה א"א כלל לומר דמתני' דמכשירין מיירי אפילו בנמצא קרוב לטבח נכרי ומשום דרוב וקרוב רובא עדיף וכר"ח. לפי מה שנסתפק בעל פרי מגדים באו"ח סי' שכ"ה במשבצות ס"ק ז' דהיכא דחזקה מסייע לקורבא לא אמרינן רובא עדיף. וכיון שכן ע"כ א"א לאוקמי מתני' דמכשירין בנמצא קרוב לטבח נכרי דכיון דחזקת שאינו זבוח מסייע לקורבא לא הוי לן למיזל בתר רובא וע"כ דמתני' דמכשירין איירי בשוין. ומש"ה לא הקשו התוס' רק מברייתא דט' חניות לפי מה שהוכחתי דמיירי בעופות. דהנה בפרמ"ג בפתיחה להל' שחיטה כתב שבעופות ליכא חזקת שאינו זבוח ע"ש בשם הרבינו יונה. ובזה שפיר משמע להו להתוס' דמיירי אפי' בקרוב לביתו של נכרי אזלינן בתר רובא דבעופות ליכא חזקה המסייע לקורבא ודו"ק:
<b>אמנם</b> בפשיטות יש ליישב קושי' מעכ"ת דדוקא בברייתא דט' חניות דעיקר אתי לאשמועי' היתר הבשר ואיסורו מש"ה משמע להו להתוס' דהלך אחר הרוב אפי' בקרוב לביתו של נכרי מדקתני סתמא דשרי דאל"כ הו"ל למיתני דבקרוב לנכרי אסור משא"כ מתני' דמכשירין דתנן שם הרבה משניות דאזלינן בי' בתר רוב ע"ש וכיון דעיקר הך אתי לאשמועי' שפיר י"ל דמיירי בשוין והא דלא תני בהדיא דבקרוב לנכרי אסור כיון דהך משנה אין עיקרה בשביל היתר הבשר ואיסורו רק לאשמועינן דאזלינן בתר רוב דמשכחת לה בשוין. כנ"ל. דברי ידידו:
<b>סי'</b> <b>סג</b> ב"ה יום ב' ט"ז כסלו תרל"ג לפ"ק לבוב שלום וברכה וכל טוב לכבוד ידידי הרב המאוה"ג החריף ובקי משנתו קב ונקי צח השכל ונקי הרעיון המפורסים לתהלה כש"ת מוה'
<b>צבי</b>
<b>הירש</b> נ"י האבד"ק קראסילוב במדינת רוסיא.
<b>מכתב</b> שאלתו הגיעני באשה שזה ערך שלשים שנה שמת בעלה והניח בן ובת קטנים בערך ששה שנים וסמכו אצלה ועשתה עמם שידוכין ונשואין וכעת יש להאשה הנז' הון רב ובאתה עם בנה לד"ת בדבר העזבון של בעלה ואמרה שכל המעות והנכסים שלה ואין לבנה שום חלק בו מפני שיש לה צוואה כתובה בלשון רוסיא והועלה בערכאות שלהם ועדי' ישראל וניכרת חתימת העדים בב"ד וגם בעלה חתם הצוואה במסה"ק כי לרוב חולשתו לא הי' יכול לחתום בעצמו. ובהצוואה כתוב שכל המעות ונכסים והמטלטלין הכל שלה בלי שום שיור וגם יש לה רשות ליתן ולמכור לאחרי' והבן טוען שודאי לא הי' כוונת אביו המנוח רק לעשותה אפוטרופוס שהיאך יעלה על הדעת שיתן אדם כל נכסיו לאשתו. ומה שנתן לה צוואה בלשון רוסיא שהכל שלה לא הי' אלא לכבודה וכדי להבריח ארי מנכסיו שלא ימסר העזבון ליד דייני או"ה שאם הי' נותן לה שטר אפטרופסות הי' העזבון תחת ממשלת דיניהם והיתה צריכה בכל שנה לעשות חשבון לפניהם והי' רשות ביד כל אדם להלשין עלי' שאינה נוהגת כשורה עם העזבון והיו מעבירין אותה ולזאת כתב לה שהכל שלה אבל מעולם לא נתכוין רק לאפוטרופוס
<b>הנה</b> מקור הדברים היא בש"ס ב"ב דף קל"א ע"ב ובכ"ד הכותב כל נכסיו לאשתו לא עשאה אלא אפוטרופיא. וזהו חד מהני תלת מילי דשוינהו רבנן כהלכתא בלא טעמא. אבל אם מוכח מתוך השטר שכוונתו הי' לקנין גמור ולא לאפוטרופוס כגון שנכתב בהשטר שיש רשות להמקבל למכור וליתן לאחרים קנה כמבואר בחו"מ סי' רמ"ו ס"ד לענין הכותב נכסיו לבנו. ומשם נלמד ג"כ לכותב כל נכסיו לאשתו דחד דינא אית להו. כנראה מש"ס ב"ב שם. וממילא בנ"ד קנתה האשה כל הנכסים כיון שכתוב בהצוואה שיש לה רשות למכור וליתן. וראיתי למעכ"ת שכתב דכיון דהאידנא הורגלו כל כותבי שטרות לכתוב נוסח זה א"כ לא מועיל כלום מה שנתן לה רשות למכור וליתן דלא הוי רק שופרא דשטרא והביא ראי' לזה מדברי הרשב"א גבי מברחת שהביאו הח"מ והב"ש סי' צ' ס"ח. ולפענ"ד נראה מדברי הנימוקי יוסף בב"ב שם מבואר להיפך שכתב מיהו אם פירש בשטר שהוא מקנה לה הקנאה גמורה וכו' א"נ שפירש בשטר שתהא רשאה למכור ולתת לאחרים ודאי קנתה ולפי שלא היו רגילין לכתוב לשונות הללו בטופסי דשטרא לפיכך תקנו חכמים בסתם כותב שלא עשאה אלא אפוטרופיא עכ"ל הנ"י. משמע להדיא שדוקא בלא הורגלו לכתוב בשטר שיש רשות בידה למכור וליתן בזה דוקא עשאה אפוטרופי' אבל אם הורגלו לכתוב כן בשטרות ודאי קנתה הרי להדיא שלא כדברי מעכ"ת דלא אמרי' דהוי שופרא דשטרא אם הורגלו לכתוב כן. ועי' בד"מ סי' ק"ז באהע"ז שהעתיק דברי הנ"י הנ"ל. ומה שהביא מעכ"ת ראי' לדבריו מדברי הרשב"א גבי מברחת נלפענ"ד להביא משם ראי' להיפך. שהרי הש"ך בחו"מ ס"ס מ"ב הביא דברי הרשב"א באריכות שכתב וז"ל שיש לדקדק עכשיו שהכל כותבין כן אם נדון אותו לשופרי דשטרא עד שיכתבו וכך אמרה לנו בפירוש. ואני למד מדברי מורי הרב גבי כתבוה בשוקא דכיון שהכל מורגלין לכתוב כן בזמנינו אצ"ל כן בפירוש דאילו רצתה לכסותה הי' מצוה שלא לכתוב כן בשטר שהרי הוא יודע שכך הם כותבין וכאילו צוה בפירוש כתבוה בשוקא הוא וכו' שא"א לומר באשה שתדע בנוסח השטרות ועד שיעידו שכך אמרה להם בפירוש ע"ש. ועי' בר"ן פ"ח דכתובות ובהה"מ פ"ו מזכי' הל' י"ב שהעתיקו כן בשם הרשב"א הרי להדיא דדוקא באשה במברחת בעי' שתאמר בפירוש שיכתבו מתנה חלוטה או שתדע שדרך לכתוב כן משום דמסתמא אין דרכה של אשה שתדע בנוסח השטרות אבל באיש הוא להיפך כיון שמן הסתם הוא יודע שכך הם כותבין הוי כאילו צוה בפירוש לכתוב כן ומש"ה גבי כתבוה בשוקא אין צ"ל כן בפירוש. וממילא הוא בנ"ד אמרינן דמסתמא ידע המצוה שדרך לכתוב בשטר הצוואה דרשות בידה למכור וליתן והוי כאילו צוה לכתוב כן ומועיל המתנה ודלא כמ"ש מעכ"ת:
<b>אמנם</b> באמת לא ידעתי מדוע לא עורר מעכ"ת שלכאורה דבר זה תלוי במחלוקת הקדמונים וכמו שהקשה הב"י בחו"מ סי' ע"א דברי הבעה"ת והרא"ש אהדדי. ולפי מה שהכריע בש"ע שם סי' ע"א סעי' י"ד לחלק בין אם כותבין כן בכל השטרות או ברוב שטרות א"כ לפי מ"ש מעכ"ת דהאידנא כותבין כן בכל השטרות שיש רשות למכור וליתן מתנתה קיימת ועי' בסמ"ע שם ס"ק כ"ז. וכן לתירוץ השני של הב"י דהרא"ש מיירי שאין העדים לפנינו ע"ש ג"כ מועיל המתנה בנ"ד כיון שאין העדים לפנינו. אבל לתירוץ הג"ת שם שמחלק בין אם כותבין כן לשופרא דשטרא ובין אם, כותבין ע"ד שיהא קיים יש להסתפק בנ"ד שא"א לברר לאיזה צורך כתבו העדים כן אם לתועלת המתנה או לשופרא דשטרא. וכן לתירוץ הש"ך שם ס"ק ל"ג לחלק בין אם ידע הלוה שהמנהג לכתוב כן בשטרות אז אמרינן שמסתמא נתחייב ע"ד המנהג והבעה"ת מיירי כשאינו ידוע שהלוה ידע מהמנהג. א"כ גם בנ"ד לא ידענו אם ידע הבעל שהמנהג לכתוב כן בהצוואה שיש לה למכור וליתן. עכ"פ דבר זה תלוי באשלי רברבי ואין בנו כח להכריע. והנה בש"ע סי' רמ"ו סעי' ה' מבואר דכל היכא דאיכא לאסתפוקי בלשון המתנה אם נתכוין למתנה גמורה על המקבל להביא ראיה ומשום דנכסי בחזקת יורשים קיימו. ומקורו טהור משו"ת הרשב"א שהביא הב"י שם. וראה זה חדש הוא שמצאתי בשו"ת מהרי"ט ח"ב חו"מ סי' נ"ג שכתב וז"ל. ועוד אפי' אם הי' ספק לא מבטלינן מכח אומדנא כגון האי דינא שלא עשאה אלא אפוטרופא אלא היכא שהאומדנא ברורה אבל כשיש ספק בה מוקמינן מתנה בחזקתה ע"ש. והוא תימה גדולה דבשו"ת רשב"א הנ"ל מבואר להיפך שבספק מוקמינן נכסים בחזקת יורשים והמתנה בטלה. ועוד תימה שהרי בש"ס ב"ב דף קל"א ע"א בעי רבא בבריא היאך וכו' וכתב הרי"ף ע"ז ולא איפשיטא בעיין ולקולא עבדינן ולא עשאה אלא אפוטרופא וכ"כ הרא"ש שם וכ"פ הרמב"ם פ"ו מזכי' הרי מבואר דמספק המתנה בטלה ואיך אפשר שיכתוב המהרי"ט להיפך מסברא בעלמא ולא הביא שכל הקדמונים חלוקים עליו. ובאמת ראיית המהרי"ט שם מדברי הרא"ש גבי שכ"מ יש לדחות. סוף דבר לא זכיתי לעמוד על כוונת המהרי"ט בזה. אבל לענין דינא נלפענ"ד בנ"ד לפמ"ש הב"ש בסי' ק"ז ס"ק א' גבי איבעי' הנ"ל בבריא היאך דכיון דהוא בעיא דלא איפשטא מועיל תפיסתה א"כ כ"ש בנ"ד שהוא מחלוקת הפוסקים אם אמרי' בזה דנכתב לשופרא דשטרא או אם ידע מהמנהג לכתוב כן או לא. שכבר נודע דבבעי' דלא איפשטא דעת הרבה מהקדמונים דלא מהני תפיסה משא"כ במחלוקת הפוסקים או בספק במעשה מועיל תפיסה לדברי הכל. וא"כ בנ"ד כיון שהיא מוחזקת בהנכסים אין מוציאין מידה. עוד נראה לפענ"ד בזה שמאחר שנעשה הצוואה בערכאות ולפי חקי המלך כל השטרות צריכין להיות בערכאות דוקא ובכהאי גוונא הצוואה כשרה מכח דינא דמלכותא וא"כ אף אם לא הי' נכתב כלל בהצוואה שיש לה רשות למכור וליתן לאחרים הדבר שנוי במחלוקת אם קנתה או לא עשאה אלא אפוטרופא. דבחו"מ סי' ס"ח ס"א כתב הרמ"א דשטר שפסול לפי דיננו וכשר לפי דיניהם פסול ויש חולקין ע"ש. א"כ כיון שלפי דיניהם אם כתב כל נכסיו לאשתו קנתה וכיון שנעשה בערכאות כשר משום דינא דמלכותא אף שאינו מועיל לפי דיננו לדעת היש חולקין שהביא הרמ"א וא"כ כיון דאיכא מחלוקת הפוסקים בזה מועיל תפיסתה. ואין זה דומה למאי דקיי"ל בסי' רמ"ו ס"ה דבספק על המקבל להביא ראי' דשם מיירי שבאין לדון תיכף אחר מיתת הנותן למי ליתן הנכסים דאז שפיר מעמידין הנכסים בחזקת יורשים ועל המקבל להביא ראי' משא"כ היכא שכבר תפסה כדין בתורת מתנה ולא בתורת אפוטרופא פשיטא דמהני תפיסתה כמבואר להדיא בב"ש סי' ק"ז סק"א. ולא עוד אלא דאף אם היו נכסים בחזקת היורשים יש ג"כ מקום לדון לפי מה שהכריע המהריב"ל בהרבה מקומות מתשובותיו שבס"ס מוציאין ממון א"כ יש בנ"ד ס"ס ספק מה שנכתב שיש לה רשות למכור וליתן לא הי' לשופרא דשטרא רק לקיים המתנה ואם ת"ל שזה התוספת נכתב לשופרא דשטרא שמא הלכה כדעת הי"ח שהביא הרמ"א סי' ס"ח שבנעשה בערכאות אם כשר לפי דיניהם מועיל גם בדינינו. מכל הלין טעמי נלפענ"ד שהדין עם האלמנה וזכתה במתנתה. דברי ידידו:
<b>סי'</b>
<b>סד</b> לידידי הרב הגדול וכו' מוה'
<b>מענדיל</b>
<b>ליפא</b>
<b>שטיין</b> מטשערנאיוב הסמוך לסטאניסלאב:
<b>כמו</b> חלב ודשן תשבע נפשי וכו' וכו' כי גם אנכי אשכחנא מרגניתא בזה ליישב קושית התוס' חולין דף ע"א ע"א בהא שמוכיח בגמר' שם שטומאה בלועה אין מטמאה מדכתיב והאוכל מנבלתה וגו' מי לא עסקינן דאכל סמוך לשקיעת החמה וקאמר רחמנא טהור והקשו התוס' אמאי לא מדקדק מדאימעוט בברייתא בפ' יוצא דופן נבלת בהמה דלא מטמאה בגדים בבית הבליעה מדכתב בנבלת עוף טהור לטמאה בה ולא באחרת ומשם מדקדק אביי דמקום נבלת עוף טהור בלוע הוא:
<b>והנראה</b> לענ"ד בזה ע"פ מה שהביא מע"כ בשם הרא"ם פ' שמיני שהקשה דמנא לן למידרש מן בה שנבלת בהמה אין מטמאה בבית הבליעה ומבטלין הקו"ח דמה עוף שאין מטמא במגע ומשא מטמא בבית הבליעה בהמה שמטמאה במגע ומשא לא כ"ש שתטמא בבית הבליעה נימא דבה אתי למעוטי נבלת עוף שאינו מטמא במו"מ כדדרשינן בנדה שם לטמאה בה אין בה טומאה אלא אכילתה. ותירץ הג"א שם וכתב וז"ל ואין זו קושיא דמאי חזית לומר כך ואימא איפכא דבה אתי למעוטי דוקא בהמה מטומאת בית הבליעה ונימא שעוף מטמא במגע ומשא מק"ו וכיון דאיכא למימר הכי והכי אמרי' בה למעוטי שניהם דהי מינייהו מפקת וממעטינן שניהם דאין לאחד הכרע מן השני כלל. עכ"ד ז"ל. ולכאורה אין דברי הג"א מובנים כלל שהרי נודע מ"ש התוס' בכ"ד דכל היכא דילפינן מקרא ע"כ שהסברא מבחוץ היתה בהיפך א"כ כיון דצריך קרא ללמד שטומאה בלועה אינה מטמא' ע"כ שבלאו קרא היינו אומרים מצד הסברא דטומאה בלועה מטמא'. א"כ אמאי כתב הג"א דשני דרשות שקולים הם ואין לאחד הכרע מן השני כלל הרי יותר מהראוי לומר דבה אתי למעוטי נבלת עוף ממגע ומשא ולעולם נבלת בהמה מטמא בבית הבליעה כמו שהוא מצד הסברא שטומאה בלועה מטמאה:
<b>אמנם</b> באמת הדבר נכון דאחרי שכבר למדנו מקרא דוהאוכל מנבלתה דטומאה בלועה לא מטמא א"כ תו אין שום סברא לומר שנבלת בהמה מטמא' בבה"ב כמו שאין שום סברא לומר שנבלת עוף מטמא במו"מ ושקולין הם ויבואו שניהם. וממילא מיושב היטב קושית התוס' דע"כ הוכרח הש"ס ללמוד מקרא והאוכל מנבלתה שטומאה בלועה לא מטמאה דאי לאו הך דרשא ליכא למילף דטומאה בלועה לא מטמא' מנבלת בהמה דלא מטמא' בבית הבליעה. משום דאי לא הוי ידעינן מקרא אחרינא דטומא' בלועה לא מטמא' והו"א שמטמא כמו שהוא הסברא מבחוץ. הוי דרשינן קרא דבה למעוטי נבלת עוף דלא מטמא במו"מ כקושית הרא"מ אבל נבלת בהמה מטמאה בבית הבליעה כיון דהשתא אין שני הדרשות שקולין דמצד הסברא טו"ב מטמאה. וזה נכון מאוד בעז"ה:
<b>ובזה</b> מיושב ג"כ קושי' השני' שהקשו התוס' שם. דהיכי מדקדק מקרא והאוכל מנבלתה מי לא עסקי' דאכל סמוך לשקיעת החמה הא האי קרא לא מיירי כלל באוכל ולא בא הכתוב אלא ליתן שעור לנוגע ולנושא כדאמרי' בפ' יוצא דופן ואי איצטריך קרא לדרשא דהכא מנא לו ליתן שעור אכילה לנוגע ולנושא. ולפמ"ש מיושב היטב אחר שנדקדק בלשון הברייתא בנדה דף מ"ב שם. דבתר דדריש קרא דבה דנבלת בהמה א"מ בבית הבליעה אמרי' א"כ מה ת"ל והאוכל ליתן שעור לנוגע ולנושא כאוכל ע"ש. משמע להדיא דפשטי' דקרא והאוכל הוא דנבלת בהמה מטמאה בבית הבליעה רק מאחר דדרשינן מקרא דבה דאינה מטמאה על כרחין דרשינן קרא דוהאוכל מנבלתה ליתן שעור לנוגע ולנושא. והנה כבר כתבתי לעיל כיון שמצד הסברא טומאה בלועה מטמא' יותר מהראוי לומר דבה אתי לנבלת עוף דלא מטמא במו"מ אבל נבלת בהמה מטמא' בבה"ב. אם כן מקמי דדרשינן מקרא דוהאוכל דטו"ב לא מטמא' והו"א דמטמא ובה לא אתי לדרוש למעוטי נבלת בהמה מב"הב וממילא דרשי' קרא והאוכל כפשטא דנבלת בהמה מטמאה בבה"ב וממילא דטו"ב מטמאה וע"ז קשה מי לא עסקי' דאכל סמוך לשקה"ח ומוכח מזה דטו"ב לא מטמאה. אבל לפי האמת דמוכח מכח הך קושיא דמי ל"ע דאכל סמוך לשקה"ח דטו"ב לא מטמא והוו שני הדרשות שקולין כמ"ש הג"א ומוקמינן קרא דבה לדרוש ג"כ שנבלת בהמה א"מ בבית הבליעה וא"א לאוקמי קרא דוהאוכל כפשטא ומש"ה מוקי הברייתא הך קרא ליתן שעור לנוגע ולנושא כדי אכילה. ודו"ק כי חריף הוא.
<b>וראיתי</b> למעכ"ת שכתב ליישב קושית התוס' בנדה שם לרבא דס"ל דמקום נבלת עוף טהור ביה"ס הוי איך מתרץ להך ברייתא שנבלת בהמה אינה מטמאה בגדים בבית הבליעה אמאי לא טמא מטעם נושא. וע"ז כתב כ"ת ליישב דמשכחת לה שבלע שני חצאי זתים כמבואר בחולין דף קכ"ד ע"א דשני חצאי זתים שהסיטן טהור א"כ לא טמא מטעם נושא משא"כ לענין טומאת בית הבליעה כיון דטומאתו משום אוכל אפי' אכל שני חצאי זתים זה אח"ז טמא כמבואר בזבחים דף ע' שמ"מ הרי אכל כזית. זהו תורף דבריו. ואין דבריו מובנים דהא דשני חצאי זתים טהור היינו כששאינן נוגעים זה בזה רק שתחבן בקיסם זה בפני עצמו וזה בפ"ע אבל אם נוגעין השני חצאי זתים ביחד ונשאן טמא משום נושא כמבואר בש"ס חולין שם דף קכ"ד וברמב"ם פ"א מהאה"ט הל' י"ב. אם כן אי איירי הך ברייתא דבשעה שאכל חצי זית השני עדיין הי' חצי זית הראשון בבית הבליעה אם כן הרי נגעו זב"ז בבית הבליעה ועדיין תקשי לרבא דליטמא משום נושא. ואם נאמר דהך ברייתא מיירי שבשעה שאכל חצי זית השני כבר בלע חצי זית הראשון לתוך מעיו א"כ אמאי טמא בכה"ג בעוף בבית הבליעה הרי מעילם לא הי' זית שלם מנבלה בבית הבליעה. שמה שבלע אח"כ לתוך מעיו זה מיקרי פירש ממטמאיו כמ"ש הרמב"ם פ"ג מה' אה"ט ה"א. והא דאמרי' בש"ס זבחים דף ע' הנ"ל דכזית בכא"פ מצטרף לענין טומאת בית הבליעה היינו דוקא דבשעה שגמר אכילת הזית עדיין לא בא חצי זית הראשון לתוך מעיו והי' זית שלם בפעם אחת בתוך בית הבליעה. והרי הרמב"ם כתב שם בהל' ז' שאם בלע מעי של נבלת עוף מקצתו בבית הבליעה ומקצתו בתוך פיו טהור וה"ה מקצתו בבית הבליעה ומקצתו בתוך מעיו ג"כ טהור. כן נלענ"ד. דברי ידידו:
<b>סי'</b>
<b>סה</b> ב"ה יום ד' ב' דר"ח מרחשון אח"רית טו"בה לפ"ק לבוב. יצו ד' את הברכה לכבוד ידיד נפשי ולבי רב חביבי, הרב הגאון החריף ובקי המפורסם ערוגת הבושם צח השכל ויקר הרעיון תפארת ישראל כקש"ת מוה'
<b>שלום</b>
<b>מרדכי</b>
<b>הכהן</b> נ"י האבד"ק ביטשאטש.
<b>מכתב</b> יקרתו הגיעני אשר ענוותו תרבני לחות דעי ע"פ דתה"ק בדבר התולעים מעטפליציס הנמצאים בסמפוני הכבד ובכבשים רובם נמצא כן וגם בבהמות גסות ע"פ רוב נמצא כן. והתולעים המה גדולים ויש שם ליחה הרבה מעופשת ולפעמים נמצאו תולעים קטנים וניכר שהוא תחילת הרחישה ואין בזה שום צד ספק שנתהווה אחר שחיטה כי התולעים רבים מאוד וליחה מעופשת הרבה וכמעט כל הסמפונות מלאים תולעים קטנים עם גדולים. ותיכף ומיד אחר השחיטה בדק מעכת"ה ומצא כן ונסתפק מעכת"ה אם מותרין באכילה ואם רשאי למוכרם לנכרי. ובראש דבריו האריך ליישב דברי רש"י ס"פ אלו טרפות שפירש קוקיאני תולעים שבריאה ושבכבד והקשו בתוס' דללישנא דשרי תקשי מברייתא דבסמוך ואת נבלתם תשקצו לרבות דרנים שבבהמה אע"ג דמינה קא גביל. ולפענ"ד נראה ליישב בפשיטות ע"פ מ"ש הה"מ פ"ב מה' מאכלות אסורות ה' י"ז דדרני דבישרא היינו שהתליעו לאחר שחיטה לפי שבשר הבהמה אינה ניתרת אלא בשחיטה וכל דבר חי שיצא ממנה אפילו לאחר מיתה אסור כיון שא"א לו בשחיטה ע"ש. ומעתה י"ל דס"ל לרש"י שתולעים הנוצרים בבהמה מחיים מותרים אם מינה קא גבלי משום דהוי כבשר הבהמה עצמה ועיין בתוס' שם ד"ה לרבות. ומש"ה מותרים בשחיטת הבהמה ולא גרעי מעובר דהיכא דליכא חדשים ולא אוירא לכ"ע מותר בשחיטת הבהמה, ומאי דאסר בברייתא דרנים שבבהמה מיירי בבשר בהמה שהתליע לאחר שחיטה דכיון שצריך שחיטה כל דבר חי שיוצא מבשר בהמה וכמ"ש הה"מ ומאחר שא"א בשחיטה אסורים. ועיין בתוס' נדה, דף מ"ד ע"א ד"ה איהו ובר"ן ביומא בסוגיא דמאכילין אותו הקל הקל בשם הרמב"ן. ואף שרש"י בחולין שם פירש הך דדרנים שבבהמה שהתליעו מחיים מ"מ הגמ' לא מצי למיפרך ללישנא דקוקיאני שרי מהך ברייתא ומשום דמצינן לפרושי דמיירי שהתליעו לאחר שחיטה וכפירוש הה"מ וכדיעה השני' שהביא בש"ע סי' פ"ד סעיף ט"ז. מיהו לפי האמת יפה כתב מעכת"ה שרוב הפוסקים חולקים על רש"י וס"ל דבבהמה גם בהתליעו מחיים אף דמינה קא גביל אסורין:
<b>ובטעם</b> האיסור כתב מעכת"ה בשם האחרונים שהוא מטעם אבמ"ה, ובאמת כן מבואר ברש"י שם ד"ה בשחיטה. אלא שמעכת"ה שפך סוללה ע"ז והביא ראיות רבות דבשרץ לא שייך כלל איסור דאבמ"ה. והנראה לי בזה כיון דקיי"ל בפירות שהתליעו שכל זמן שלא פירשו מותרים וגם בהתליעו במחובר דאסור הוא משום שמהלך בתוך הקישות כמ"ש רש"י שם ד"ה באבי' ומה"ט דעת רוב הפוסקי' להתיר אם מונח התולע במקום צר ולא ריחש כמבואר בסי' פ"ד סעיף ו'. עכ"פ חזינן שכל זמן שלא ריחש אין שם תולע עליו כלל. ובזה כתבו האחרונים לדחות דברי הכו"פ בסימן ק' ס"ק ד' דמילווין לא הוי בריה משום שאין אסור עד שירחש ולא חשיב אסור מתחילת ברייתו והאחרונים דחו זה שכל זמן שלא ריחש לא הוי תולע ועיקר ברייתו הוא משירחש ואז אסור מתחילת ברייתו ולכן הוי ברי'. ומעתה כל זמן שלא ריחש הוי כחלק מבשר הבהמה וכיון שיש לו חיות בפ"ע ואינו ניתר בשחיט' הבהמה שפיר הוי בשר מן החי ואסור גם לב"נ, ולא ק"מ מ"ש מעכת"ה דבשרץ לא שייך אבמ"ה דאין אנו דנין על אבמ"ה דשרץ רק דהוי אבמ"ה מן הבהמה. ולפ"ז הי' מקום לחלק בזה בין אם פירש מחיים או לא דאם לא פירש מחיים אז בשעת שחיטת הבהמה הוי כבשר מהבהמה ואסור משום בשר מן החי וכמ"ש. משא"כ אם פירש התולע בחיי הבהמה הרי כל זמן שלא נשחטה הבהמה ליכא איסור אבמ"ה דבהמה בחיי' לאו לאיברים עומדת ובשעת שחיטת הבהמה כיון שאז כבר פירש התולע תו אין עליו שם בשר בהמה רק תולע הוא בפ"ע וליכא איסורא דבשר מן החי מהבהמה וגם משום שרץ השורץ אין לאוסרו לדעת הרבה פוסקים דאין שרץ רק בגדולי קרקע, והרמ"א סמך על זה במקום הפס"מ ועיין בט"ז ס"ק כ"ג. ועוד שהרי התולעים לא פירשו ע"ג קרקע ועיין במש"ז ס"ק כ"א. ומיושב בזה קושית התוס' הנ"ל על שיטת רש"י שפירש קוקיאני תולעים שבבהמה והקשו דהא תניא בברייתא לרבות דרנים שבבהמה וגם אם מינה קא גביל ג"כ אסור ע"ש. ולפי האמור א"ש שהרי האחרונים כתבו דאף שבמורנא קיי"ל לאחר שחיטה פריש מ"מ קוקיאני הוא מן תולע אחר שדרכו לפרוש מחיים ועי' בשו"ת מאמר מרדכי סי' ל"ג ומש"ה מותר אם מינה קא גביל מטעם שכתבתי משא"כ בדרנים שבבהמה שמונחים בין עור לבשר והם במקום צר שלא פירשו מחיים שפיר אסור משום בשר מן החי מבהמה ודו"ק:
<b>מיהו</b> כל זה לפלפולא אבל למעשה לבי נוקפי דאיפשר שגם בפירש בחיי הבהמה ג"כ אסור דכללא הוא שכל הנמצא במעי הבהמה אין לו היתר רק בשחיטה והנך תולעים שיש להן חיות בפ"ע לא אהני להו שחיטת הבהמה וכמ"ש רש"י שם. ומ"ש מעכת"ה בזה שהתורה חסה על ממון ישראל לא הבנתי דבש"ס חולין דף מ"ט ע"ב ודף ע"ז ע"א לא אמרו רק בספק איסור דרבנן ובנ"ד ליכא ספק כלל. ואנכי אמרתי בזה ליישב קושית הגאון פני יהושיע בביצה דף ד' ע"א בהא דספיקה אסורה דפריך הגמ' דלמ"ד דהביצה אסורה משום גזירה הא הוי ספיקא דרבנן ומשני דבדבר שיל"מ ספיקו להחמיר והקשה הפנ"י שלטעם הת"ח בדשיל"מ משום דעד שתאכלנו באיסור תאכלנו בהיתר א"כ מה"ט יש להחמיר גם בספק משא"כ לטעמו של הר"ן פ"ז דנדרים דהא שדבר שיל"מ לא בטיל הוא משום דהוי כמין במינו א"כ מדוע נחמיר בספיקו. ואמרתי ליישב דעיקר הטעם דסד"ר לקולא אע"ג דאסמכוהו על לא תסור וכמו שהקשה הרמב"ן בספר המצות. אמנם לפי מאי דאמור בש"ס חולין הנ"ל ניחא דבספק דרבנן שפיר אמרינן התורה חסה על ממון ישראל משא"כ בדשיל"מ דליכא הפסד ממון כיון שיש לו היתר למחר בלאו הכי ספיקו אסור. גם מ"ש מעכת"ה להתיר ע"פ דברי הפרמ"ג שבאבמ"ה חצי שיעור מותר מה"ת משום דלא שייך חזי לאצטרופי. גם זה אינו מובן שבנ"ד בלא"ה ליכא איסור אבמ"ה כיון דבעינן בשר גידים ועצמות ומ"ש הפוסקים אבר מה"ח הוא שלא בדקדוק ועיקר האיסור הוא משום בשר מן החי ושפיר שייך בי' חזי לאיצטרופי. עוד כתב מעכת"ה ע"פ דברי מהרש"א בפסחים דף מ"ד ע"א שבחצי שיעור ע"י תערובת מותר מה"ת. הנה גוף דברי מהרש"א צריכין ביאור דודאי אם נאמר בטעם דח"ש אסור מה"ת שהוא משום אחשבי' הי' מקום לומר שע"י תערובת ל"ש אחשבי' כיון שאין מחשבתו רק על האיסור כי אם על התערובת וכעין שכתבו התוס' בע"ז דף ס"ח, אבל עיקר הטעם מבואר בגמ' יומא משום דחזי לאיצטרופי והאי טעמא שייך גם בח"ש ע"י תערובת. אמנם באמת המהרש"א מיירי שם שנתערב האיסור ואינו ניכר וכמו שמוכח מהראיה שהביא מהרש"א שם מדברי התוס' שם ד"ה כמאן דמיירי באינו ניכר. וגם הר"ש פ"ב דטבול יום מ"ג שנסתפק בזה מיירי ג"כ בכה"ג כמבואר למעיין שם ומש"ה לא שייך חזי לאיצטרופי דהיאך יצטרף עם ח"ש אחר כיון שנתערב ואינו ניכר משא"כ בנ"ד שניכר האיסור לכ"ע ח"ש אסור מה"ת:
<b>עוד</b> כתב מעכת"ה להתיר ע"פ מ"ש בעצי אלמוגים שבאיסור עשה ל"א ח"ש אסור מה"ת וכאן ליכא רק איסור עשה דאינו זבוח. ולדעתי העני' נראה בזה דלא שייך איסור דאינו זבוח רק בדבר שמועיל בו שחיטה שאז אסור לאוכלו עד שיקיים המצוה דוזבחת משא"כ בדבר שאין שחיטתו מתירתו כיון דליכא בי' עשה דוזבחת ליכא נמי עשה דאינו זבוח. ובזה יש להבין הא דבהמה בחיי' בחזקת איסור עומדת שפירש"י בחזקת איסור אבר מה"ח ואמאי לא ניחא לי' לפרש בחזקת איסור שאינו זבוח וכמ"ש התוס'. ולפמ"ש איפשר דקשיא לי' לרש"י הא דאמרי' בחולין דף י' ע"א שחט את הושט וא"י אם קודם שחיטה נשמטה הגרגרת או אח"כ זה הי' מעשה ואמרו כל ספק בשחיטה פסול. והרי עיקר הטעם שספק בשחיטה פסול הוא משום דבהמה בחזקת איסור עומדת והתם לא שייך איסור עשה דשאינו זבוח כיון דבשמוטה אינו מועיל שחיטה כלל לדעת בה"ג שהביאו התוס' בדף ט' ע"א ואף שרש"י חולק שם על בה"ג מ"מ בעוף איפשר שמודה כמ"ש התוס' בדף כ' ע"א ד"ה אילימ' והך בריית' דשחט את הושט ע"כ בעוף מיירי וכיון דאינו מועיל שחיטה ליכא עשה דאינו זבוח ומש"ה הוכרח רש"י לפרש דבהמה בחיי' בחזקת אבמה"ח עומדת. ובהכי ארווח לן להבין דברי הגמ' בחולין דף ס"ט ע"א דבעי מהו לגמוע חלבו חלב דעלמא לא כאמ"ה דמי וכו' או דילמא התם אית לי' תקנתא בשחיטה הכא ל"ל תקנתא לאיסורי' בשחיטה. ולכאורה אין לזה ביאור כיון דסוף סוף כל זמן שלא נשחט איסור אמ"ה עלי' ומה מועיל מה שיש תקנה לאיסורו הא כל בהמה יש לה תקנה בשחיטה ואפ"ה כל זמן שלא נשחט' אסור משום אמ"ה. ולפי מ"ש א"ש דהנה הש"ך ביו"ד סי' פ"ט סק"ד כתב בשם הה"מ וק"א דמשום כך חלב אדם מותר אף דבשר אדם אסור מה"ת משום דלא אמרי' כל היוצא מן הטמא טמא רק באיסור לאו ולא באיסור עשה. ומעתה דברי הגמרא מובנים היטב התם אית לי' תקנתא לאיסורי' בשחיטה וליכא מחיים רק עשה שאינו זבוח ומש"ה החלב מותר משום דבאיסור עשה ל"א כל היוצא מן הטמא טמא וכנ"ל משא"כ באיסור יוצא דל"ל תקנתא בשחיטה וכיון שאינו עומד לשחיטה ממילא בחיי' לאיברים עומדת ועיין ברש"י חולין דף ק"ב ע"ב ד"ה לאו וכיון דאיכא איסור אבמה"ח שהוא בלאו יש לאסור החלב משום שכל היוצא מן הטמא טמא וכאן ליכא איסור דאינו זבוח כיון דאיסור יוצא אינו עומד לשחיטה וכמ"ש. וממילא גם בנ"ד מאחר שהתולעי' לאו בר זביחה נינהו וליכא עשה דאינו זבוח רק משום בשר מן החי שהוא בלאו וח"ש אסור בזה מה"ת. וגם הרי בתוס' שבת דף צ"א ע"א ד"ה כגון מבואר שגם באיסור עשה ח"ש אסור מן התורה. ועוד דכיון שמתו התולעים אסורין משום נבלה וכמ"ש מעכת"ה. ולכן אינני מוצא שום צד היתר בזה ויפה הורה הד"ג לאיסור:
<b>ובדבר</b> הדו"ד שבין ראובן ושמעון לוי ויהודה שנשתתפו כולם בשכירת שראנקען וקודם השכירות נתנו לוי ויהודא קאפציע ביד ראובן ושמעון שישכרו הם ויהא נכתב הקאנטראקט ע"ש כולם אבל האדונים לא רצו בזה ונתרצו לוי ויהודא בשעת גמר העסק טרם שנכתב הקאנטראקט שיכתב רק על שם ראובן ושמעון וישלישו להם טראטין ביד שליש וכן עשו, ובתחילה הי' המדובר שיהי' לכל אחד חלק רביעית ועתה נתהווה היזק גדול בהעסק ולוי ויהודה טועני' שמסכימים שיוחלט קאפציע שלהם אשר ביד ראובן ושמעון ואינם רוצים ליתן ראטי יותר וראובן ושמעון טוענים כי כולם נכנסו בשותפות שוה בשוה ושלא יגיע להם שום היזק ויען שראובן ושמעון נכתבים חתומים על הקאנטראקט ואם לא ישלמו הראטיס יהו נקראים בשם קאנטראקט ברעכער וילקח כל הונם ורכושם לכן אין די לפניהם החלט הקאפציע מאחר שההיזק עולה יותר ומי יודע כמה יעלה עוד ההיזק. ומה שנכתב בתחילה שאם לא ישלמו נחלט הקאפציע הוא מפני שלא עלה על דעתם שיהי' היזק גדול כל כך. ועוד כי בסוף השטר נכתב שלא יגיע להם שום היזק. זהו תוכן הטענות. ולפי דעתי העני' דין זה במחלוקת שנוי דבסי' קע"ו סעי' ו' סתם המחבר כדעת הראב"ד והרמ"ה שאין השותף משתעבד לשלם מביתו ובסי' צ"ג סעיף מ"ג הביא המחבר לשון הרמב"ם שראובן אינו נאמן בשבועה להוציא ההפסד מיד שמעון משמע שאם ראובן מברר ההפסד מחויב שמעון לשלם מביתו. וכבר צווחו בזה בבי מדרשא על סתירת דברי המחבר. ובתשו' נו"ב מהד"ת ח' חו"מ סי' ל"ח כתב שאין להוציא ממון נגד דעת הראב"ד והרמ"ה ועיין בתומים סי' צ"ג שם שגם לדעתו פטור לוי בנ"ד ואפי' לדעת הרמב"ם מאחר שכתב שאין השותף נאמן בשבועתו ליטול קשה הדבר לברר ההפסד ע"פ שני עדים. ועי' בנו"ב שם שבזה לא אמרינן משואיל"מ וא"כ אין ע"א מועיל ואף שנכתב בשטר השותפות שלא יגיע לראובן ושמעון שום היזק ואיפשר דזה הוי כהתנו בפירוש לשלם מביתו מ"מ מאחר שנכתב בתחילה שאם לא ישלמו יהי' נחלט הקאפציע מהראוי ליישב לשון השטר שלא יהא סותר דבריו דמה שנכתב לבסוף שלא יגיע להם שום היזק היינו עד ערך דמי הקאפציע ולא יותר, ואף שפירוש זה דחוק. ועיין בסמ"ע סי' מ"ב ס"ק י' ובש"ך שם ס"ק ט'. ומספק אין להוציא ממנו ויד בעל השטר על התחתונה. ומה שטוענים ראובן ושמעון דמש"ה כתבו בשער שיוחלט הקאפציע משום שלא עלה על דעתם שיהא ההיזק יותר מזה אינה טענה כלל דאדרבה כיון שלא עלה על דעתם ממילא לא נתחייבו לוי ויהודה יותר מדמי הקאפציע כן נלפענ"ד בזה:
דברי ידידו באמת הדוש"ת בלונ"ח.
<b>סי'</b> <b>סו</b> ב"ה יום א' ח' טבת תרל"ז לפ"ק. לבוב. לכבוד ידידי הרב המאוה"ג החריף ובקי המפורסם ערוגת הבושם צח השכל ונקי הרעיון ירא ד' מרבים כש"ת מוה' חיים ארי' כהנא נ"י דומ"ץ דק' סיגוט בעהמח"ס דברי גאונים.
<b>מכתב</b> שאלתו הגיעני. ברב גדול אחד שנשא אשה בת גדולים ודר עמה שלש ועשרים שנה ולא זכו לזש"ק. כי תשעה שנים אחר הנשואין ילדה בן זכר וחי איזה חדשים ומת ר"ל ואח"כ שהו עוד תשעה שנים והפילה נפל ואח"כ שהו עוד חמשה שנים ועסקו ברפואות ולא הועילו ונסעו שניהם להגאון הקדוש מצאנז וצוה שימתינו עוד שנה ומחצה ועשה כתב ביניהם וחתם ע"ז הבעל בחתימת ידו והאשה במסה"ק בפני שני עדים. ותוכן הכתב יבואר לקמן אי"ה. ובחודש טבת תרל"ה יום כלות הזמן שקצב הגאון מצאנז ביקש הבעל ממנה שתקבל ג"פ כפי שהתחייבה עצמה בכתב הנ"ל ורוצה להחזיר לה כל תכשיטי' ונדונייתה והרבה יותר מכתובה. אבל היא אינה מתרצית לקבל גט והרחיקה נדוד מבעלה לבני משפחתה. ועתה שואל הבעל להתיר לו לגרשה בע"כ או לישא אחרת עליה. ומעכ"ת האריך בזה בפלפול עצום וביקש מאתי להודיעו דעתי העני' ע"פ דתה"ק:
<b>והנה</b> אם נאמר שהאשה אסורה לבעלה מחמת הכתב קונם שנעשה בבית הגאון מצאנז. הדבר פשוט שמותר להבעל לישא אשה אחרת שגם לדעת הסוברים שחדר"ג נוהג אף במקום מצוה מ"מ היכא שנאסרה עליו בודאי לא גזר רגמ"ה. דהא גם בעוברת על דת יהודית דקיי"ל שמותר לקיימה פסק הרמ"א בסי' קט"ו סעי' ד' שיכול לגרשה בע"כ ומכ"ש היכא שנאסרה עליו. ועי' בסי' קי"ז בחמ"ח ס"ק ז' ובב"ש ס"ק ז' דמשמע שם שברואה דם מ"ת מותר לו לישא אחרת. ועוד שהרי הרא"ש כתב דבאשה נכפית יכול לגרשה בע"כ כשם שאם הי' האיש בעל נכפה כופין אותו להוציא משום דלא עדיף כח האשה לאחר תקנת ר"ג מן כח האיש ועי' בב"ש סי' קי"ז ס"ק כ"ב. וא"כ כיון שהמדיר את אשתו מתשמיש המטה לאחר שבעה ימים כופין אותו להוציא כמבואר באהע"ז סי' ע"ו וביו"ד סי' רל"ד. גם בדידה אם נדרה כופין אותה לקבל גט דלא עדיפא אחר תקנת רגמ"ה מכח האיש וכסברת הרא"ש הנז'. גם בלא"ה יש לומר שהרי בשהה עשר שנים עם אשתו ולא ילדה דעת הרבה פוסקים שמתירין לו לישא אשה אחרת ועיקר טעמם של החולקין משום דתלינן בעון חו"ל כמ"ש בשו"ת נו"ב מהד"ת סי' ק"ב. והיינו שאפשר שגם מאשה אחרת שישא אח"כ לא יוליד מחמת עון חו"ל. וא"כ בנ"ד אף שאין מקום להתירה מחמת שהה עשר שנים מאחר שלא עברו עשרה שנים מיום מיתת הולד האחרון מ"מ הא עיקר הטעם בזה משום שכל שלא עברו עשרה שנים אפשר שיוליד עוד בנים ממנה אבל בנ"ד אם נאמר שאסורה עליו מחמת הקונם א"כ בודאי לא יוליד עוד ממנה ודמי שפיר לשהה עשר שנים ולא ילדה שמתירין חדר"ג לדעת רוב הפוסקים. וגם לדעת החולקים נראה דמודו בנ"ד דדוקא במשמש עם אשתו ואינו זוכה להוליד בזה י"ל שעון חו"ל גורם לו זאת אבל באשה האסורה עליו מחמת איסור קונם וכבר ראינו שהיו לו בנים ומתו אם כן אין סברא כלל לתלות בעון חו"ל דכיון שאסור לו לבוא אל אשתו מחמת הקונם בודאי לא תתעבר. ולכן לפי ענ"ד הדבר ברור מאוד שאם נאמר שאסורה לו מחמת הקונם מותר לו לישא אשה אחרת:
<b>ומה</b> שאומרת האשה שרצונה לישאל על נדרה. הרי הבעל אומר שקיים לה בשעת חלות הנדר דהיינו בשעה שנדדה מביתו. וא"א לו להבעל לישאל על הקמתו כיון שאינו מתחרט ועומד וצווח שרצונו בקיום הנדר. וגם שלאחר יום שמיעה אינו יכול לישאל על ההקם לדעת הרבה פוסקים וכן הכריע הרמ"א בסי' רל"ד סעי' מ"ט. וא"כ גם החכם אינו יכול להתיר לדעת הרמ"א שם סעי' כ"ג דאחרי שקיים לה הבעל אינו מועיל התרת חכם. ואע"פ שהרמ"א הכריע שם להקל זהו דוקא בצירוף שישאל הבעל על ההקם ע"ש ומשום דהוי כעין ס"ס לקולא שמא מועיל השאלה על ההקם אף לאחר יום שמיעה וא"כ מועיל עכשיו הפרת הבעל ואף אם ת"ל שאחר יום שמיעה א"י לישאל על ההקם שמא הלכה כהפוסקים שחכם יכול להתיר אף שהקים הבעל. מה שא"כ בנ"ד שהבעל אינו יכול לישאל כלל על ההקם מאחר שאינו מתחרט ע"ז שפיר חוששין לדעת הסוברים שאין החכם יכול להתיר לאחר שקיים הבעל:
<b>וראיתי</b> להתה"ד בתשו' סי' רע"ט שבתחילה נטה דעתו לדעת הסוברים שאין החכם מתיר לאחר הקמת הבעל מאחר שכן מבואר להדיא בספרי פ' מטות אלא שחזר בו אח"כ מהא דתנן בפ"ב דיבמות החכם שאסר את האשה בנדר לא ישאנה ופרש"י כגון שנדרה הנאה מבעלה ולא הפר לה הבעל והלכה אצל חכם להתיר לה ולא מצא פתח להתירה לא ישאנה מפני החשד. מזה מוכח להדיא שיכול החכם להתיר נדרים שהבעל יכול להפר ולא הפר. ולכן דחה התה"ד הך דספרי וכתב דתלמודא דידן לית לי' הך דרשא דספרי ע"ש:
<b>אמנם</b> לפמ"ש הרמ"א סי' רל"ד שם בשם מהרי"ק שורש נ' לחלק שאם הקים הבעל בפירוש אין החכם יכול להפר אבל אם לא הקים בפירוש רק שתק ביום שמעו אף שזה הוי כהקמה מ"מ תועיל בזה התרת החכם אח"כ ע"ש א"כ אין אנו צריכין לעשות מחלוקת בין הסיפרי לתלמודא דידן. דהספרי מיירי כשהקים הבעל בפירוש וכמו שפי' המהרי"ק דברי הספרי ומש"ה אין החכם יכול להתיר אח"כ משא"כ בהך דיבמות שדקדק רש"י בלשונו הטהור וכתב ולא הפר לה הבעל ולא כתב שקיים לה הבעל אלא שלא היפר לה והיינו ששתק ביום שמעו ומש"ה מועיל שפיר התרת חכם ואם לא רצה להתיר לה ואסרה על בעלה לא ישאנה מפני החשד.
<b>ולפי</b> שיטת מהרי"ק הנ"ל זכיתי להבין דברי הגמ' כתובות דף ע"א ע"א דפרכינן התם לשמואל דס"ל דאף בהדירה סתם ימתין שמא ימצא פתח לנדרו מהא דתנן המדיר את אשתו שלא תטעום אחד מכל הפירות יוצא ויתן כתובה. ומשנינן כגון שנדרה איהי וקיים לה איהו. ורש"י ותוס' ובשטמ"ק שם האריכו לפרש ולבאר תירוצא דגמר' ע"ש. ולדעת הפוסקים שאין החכם יכול להתיר לאחר הקמת הבעל א"ש בפשיטות. דכיון שנדרה איהי וקיים לה איהו א"צ להמתין שמא תמצא פתח לנדרה דלאחר שהקים הבעל אין החכם יכו להתיר ע"י פתח. ומיושב בזה קושי' השטמ"ק שם דאמאי קאמר בגמ' כגון שנדרה איהי וקיים לה איהו ולא קאמר ולא הפר לה הבעל כלישנא דמתניתין דמייתי התם האשה שנדרה בנזיר ושמע בעלה ולא הפר לה ע"ש. ולפמ"ש א"ש דהכא דאתינן לתרוצי אליבא דשמואל דס"ל ימתין שמא ימצא פתח לנדרו ע"כ צריכינן לאוקמי כגון שקיים לה הבעל ולכך אינו ממתין שמא ימצא פתח לנדרו דלאחר שהקים הבעל אינו מועיל הפתח להתרת החכם אבל כשלא הפר הבעל דהיינו ששתק ביום שמעו שבזו מועיל התרת חכם א"כ אכתי צריך להמתין שמא ימצא פתח לנדרו:
<b>ובזה</b> אמרתי לתרץ קושי' התוס' בגיטין דף ל"ה ע"ב ד"ה ליחוש דפריך התם לרב הונא דס"ל דבניסת אין מדירין אותה דמיפר לה בעל ופריך דבלא ניסת נמי ליחוש דלמא אזלא גבי חכם ושרי לה. והקשו כתוס' דאגופא דמתני' הו"ל להקשות דמה מועיל מה שנודרת ליתומים דלמא אזלא גבי חכם ושרי לה. ולפמ"ש ניחא דמתני' שפיר מצינן לאוקמי דמיירי בניסת ומדירין אותה בפני הבעל ומקיים לה בפירוש וא"כ שוב אין החכם יכול להתיר אח"כ משא"כ לר"ה דמיירי דוקא בלא ניסת פריך שפיר שמא יתיר לה החכם ודו"ק. אמנם גם כי הבאתי ראיות לשיטת הסוברים שאין החכם יכול להתיר אחר קיומו של בעל וישבתי בס"ד קושי' התה"ד עליהם לא נחה דעתי בזה. כי דברי מהרי"ק אינם מובנים לי כלל דאחר שאמרה תורה דשתיקה הוי כהקמה אין סברא כלל לחלק בזה ולומר דאחרי שתיקת הבעל מועיל היתר חכם ולא אחר הקמה. וגם המהרי"ק בעצמו בסוף התשובה שם חזר בו. ועוד מצאתי ראיה ברורה שגם אחר הקמת הבעל מועיל היתר חכם מהא דאמרי' בש"ס נדרים דף ח' ע"ב רבינא הו"ל נדרא לדביתהו א"ל בעל מהו שיעשה שליח להתרת אשתו והקשו בתוס' אמאי לא התיר רבינא נדר אשתו. ותירצו דמיירי בנדרים שאין בהם עינוי נפש אי נמי כשקיים לה הנדר. וכ"כ שם הרא"ש בפירושו. הרי להדיא שגם אחר הקמת הבעל מועיל היתר חכם. וכבר ידוע מ"ש הפוסקים שבכל מקום הלכה כהרי"ף אם לא במקום שהתוס' חולקין עליו ומכ"ש כאן שגם הרא"ש סובר כן. ולכן אמרתי עם לבי אפתח אני הצעיר פתחא בזה את אשר הורוני מן השמים דבר נחמד בס"ד:
<b>והנה</b> לפע"ד נראה ברור שגם לדעת הסוברים שאין החכם יכול להתיר לאחר שהקים לה הבעל זהו דוקא בנדרי ענוי נפש אבל בנדרים שבינו לבינה לכ"ע יכול החכם להתיר לאחר הקמת הבעל. והטעם בזה דבש"ס נדרים דף ע"ט ע"ב אמרי' נדרי עינוי נפש מיפר בין לעצמו בין לאחרים נדרים שבינו לבינה לעצמו מיפר לאחרים אינו מיפר ע"ש ומש"ה תנינא שם דף צ' ע"ב שאם אמרה נטולה אני מן היהודים יפר חלקו ותהא משמשתו ותהא נטולה מן היהודים. ובתוס' שם הקשו דהיאך חל איסור נדר על אחרים הא אסורה עליהם משום א"א ואין איסור חל על איסור ותירצו דמיגו דחל על הבעל חל בכולל גם על אחרים דבכולל איסור חע"א ע"ש. מבואר מדבריהם שהנדר חל תיכף גם על אחרים שאם נאמר שאין הנדר חל על אחרים רק לאחר שתנשא לאיש אחר א"כ אין התחלה לקושי' התוס' דאין אחע"א שבשעה שחל הנדר על האיש האחר דהיינו בשעה שתנשא לו אז ליכא לגביה איסור אשת איש. וע"כ כמ"ש דבתשמיש שהוא מדברי' שבינו לבינה הוא מיפר חלקו ולגבי כל העולם שאינו יכול להפר נשאר הנדר תיכף בתוקפו ולכן שפיר הקשו התוס' דאין איסור חע"א ותירצו שחל בכולל. ומאחר שזכינו לזה א"כ הדבר ברור שכמו שאין הבעל יכול להפר הנדר לגבי אחרים כמו כן אינו יכול לקיימו. משום שבנדר שבינו לבינה לענין איסור הנדר לגבי אחרים הוי הבעל כאיש אחר ואינו יכול לא להפר ולא לקיים. וא"כ גם לדעת הסוברין שאין היתר החכם מועיל לאחר שהקים הבעל מ"מ מועיל היתר החכם לגבי אחרים מאחר דלגבי דידהו הבעל כאיש אחר ואין החמתו כלום פשיטא דמועיל לגבייהו היתר חכם. כיון שהוכחתי מדברי התוס' שהנדר חל תיכף לגבי אחרים א"כ מועיל בזה היתר החכם כמו בכל נדר שמועיל היתר חכם לאחר שחל הנדר. ולא שייך לומר בזה שמאחר שהקים הבעל אין החכם יכול להתיר. שהרי לגבי אחרים אין הקמת הבעל כלום שבדברים שבינו לבינה נחשב הבעל לגבי נדר על האחרים כאיש אחר ואין הקמתו כלום. וכיון שמועיל היתר החכם להתיר הנדר לגבי אחרים ממילא גם הנדר שאסרה עצמה על בעלה ג"כ בטל דבהתרת חכם אמרי' נדר שהותר מקצתו הותר כולו. משא"כ בנדרי עינוי נפש שמיפר בין לעצמו בין לאחרים א"כ הקיום מועיל ג"כ אפי' לגבי אחרים שפיר יש מקום לומר שאין החכם יכול להתיר לאחר קיומו של בעל. וזהו סברא ישרה וברורה בס"ד:
<b>ומעתה</b> מיושב קושית התה"ד הנ"ל דבמתני' דיבמות דתנן החכם שאסר את האשה בנדר על בעלה ופרש"י שנדרה הנאה מבעלה ולא היפר לה. דזה הוי מדברים שבינו לבינה א"כ בזה מודים הר"י וסיעתו שמועיל התרת החכם אף שקיים הבעל ומטעם שכתבתי. ומיירי התם שאסרה עצמה גם על אחרים ומש"ה מועיל היתר החכם אף לגבי הבעל מטעם נדר שהותר מקצתו הותר כולו וכמ"ש. ויש להאריך הרבה בזה. וא"כ בנ"ד שלא אסרה עצמה בקונם רק על הבעל א"כ שוב אין החכם יכול להתיר לדעת הסוברים שלאחר הקמת הבעל אין מועיל היתר החכם. וגם מה שפלפל מעכ"ת שאין היתר החכם מועיל מטעם שנדר לתועלת חבירו וקיבל ממנו טובה הם דברים טובים וישרים ואין זה מיקרי גורם לבטל חרם דרגמ"ה משום שהיא גרמה זאת וכמ"ש מעכ"ת באריכות:
<b>ובדבר</b> שהי' הנדר במסה"ק יפה כתב מעכ"ת שזה הוי ממש כמו חתימה. אבל באמת גם בחתימת ידו ממש קהו בה האחרונים שאף אם נאמר שמועיל שבועה בכתב היינו דוקא אם כתב גוף השבועה או הנדר בכתב ידו אבל לא בכתב ידי אחרים והיא חתם ע"ז. וכמו שכתב בתשו' נו"ב מהד"ק חיו"ד סי' ס"ח:
<b>אמנם</b> בשו"ת ח"ס חיו"ד סי' רכ"ז החמיר גם בזה. ולכאורה יש להביא ראי' לדבריו. דהנה הגאון בעל או"ת בסי' צ"ו האריך הרבה בדין שבועה בכתב. ועיקר ראייתו שמועיל שהרי גבי עדות דאמרי' מפיהם ולא מפי כתבם ואפ"ה דעת ר"ת שביכול להגיד בפה כשר מפי כתבם ולא ממעטינן אלא אלם א"כ ה"ה גבי שבועה ונדר דמהני בכתב היכא שיכול להגיד בפה ע"ש. וא"כ לפי מ"ש הש"ך בסי' ל"ט ס"ק ט' שלדעת ר"ת כל עדות שבשטר כשר מטעם שראוי לבילה ויכול להגיד בפה הרי מבואר להדיא דמה שחותמים העדים על השטר אף שגוף השטר הוא כת"י הסופר מ"מ חשוב כהגדה בפה על מה שכתוב בשטר וא"כ גם גבי נדר ושבועה מועיל חתימה לחוד כאלו נדר בפיו. אמנם בנ"ד אין אנו צריכי' לכ"ז מאחר שבסוף הכתב כתבו שני עדים שקיבלו עליהם את כל הנ"ל א"כ פשיטא דהוי נדר גמור כמ"ש הרמ"א בחו"מ סי' ר"ז סעי' י"ט ובסמ"ע שם ס"ק נ"ד. ומאחר שהוכחתי שהאשה אסורה עליו מחמת הקונם כבר כתבתי למעלה שיש מקום בזה להתיר להבעל החדר"ג
<b>אמנם</b> אם יש יותר להתיר לו לגרש בע"כ או לישא אשה על אשתו כבר ראה מעכ"ת מחלוקת האחרונים בזה. מיהו בנ"ד נראה לפענ"ד להתיר יותר לגרש בע"כ. דהנה באהע"ז סי' קי"ז גבי רואה דם מ"ת הביא הח"מ בשם תשו' מהר"ם שאם רוצה לישא אשה אחרת צריך לגרש הראשונה כדי שלא יאמרו זו אשתו וזו זונתו והקשה עליו דהא בשהה עשר שנים ולא ילדה מתירין לו לישא אחרת ולא חיישינן שיאמרו זו זונתו. והב"ש שם בס"ק ז' תירץ דבשהה עשר שנים ששתי הנשים ראויות לו לתשמיש לא חיישי' שיאמרו זו זונתו אבל ברואה דם מ"ת שהיא אינה ראויה לו מש"ה חיישינן שיאמרו זו זונתו ע"ש. וא"כ בנ"ד שאסורה לו מחמת הקונם יש לחוש שיאמרו זו זונתו וראוי לגרשה מקודם שישא אחרת. ויש לחלק. ולכן גם דעתי מסכמת לדברי מעכ"ת להתיר לו לישא אשה אחרת בצירוף מאה רבנים כדת. באופן שגם הגאון מוה' ליבש נ"י בעהמ"ח ספר ערוגת הבושם אבד"ק זסלאוו במדינת רוסיא יסכים לזה. דברי ידידו
<b>סי</b>
<b>סז</b> ב"ה יום ג' ז' אדר תרל"ז לפ"ק לבוב:
הנני נותן את בריתי שלום לכבוד ידידי הרב
המאוה"ג החריף ובקי חכם וסופר אשכול הכופר המפורסים לתהלה כש"ת מוה' יעקב שמשון הלוי העליר נ"י האבד"ק בוזינאב יע"א.
<b>מכתבו</b> הגיעני בדבר כי אנשי עירו כאשר ראו שפרנסת מעכ"ת דחוקה מאוד הסכימו להוסיף על דמי השחיטה הקצוב לפרנסתו ואח"כ פיתו מקצתם את השו"ב והקצבים לחתום על כתב. וזה נוסחו. אנחנו הח"מ קבלנו על עצמנו שלא לשחוט שום בהמה הן גסה הן דקה ובאם שישחוט אחר שלא לקצב לו הבשר הנשחט שום אחד מאתנו הח"מ באם שיוסיף אדם אחד מאתנו או שום אדם אחר על התיקון שיש לנו מכבר ליתן להרב מוהרי"ש נ"י ובאם שיעבור אחד מאתנו ויוסיף על סכום הנ"ל ויקח קוויטל מהרב הנ"ל אזי חל תיכף הח"ח והאו"ש שלא לקצב הבשר לפני שום אדם. וגם אנו אוסרין הנאה כהקדש על כל אחד מישראל הן מכאן והן מעיר אחרת. וע"ז חתמו מקצתן בחת"י ומקצתן במסירת הקולמוס ואחר כך מתחרטים הם על הכתב הנ"ל ואמרו כי מעולם לא דברו כלום רק שמעו מאת כותב הכתב כי אם יתנו ההוספה יאסר הבשר כנבלה וטרפה וע"ז חתמו. וביקש מעכ"ת ממני לעיין בזה אם יש ממש בכתב הנזכר או לא:
<b>הנה</b> מצד מה שכתבו קבלנו על עצמינו וכו' יש לדון דלא מהני מטעם שהוא לשון עבר. והדבר מבואר בש"ע יו"ד סי' רל"ב סעי' י"ב בהג"ה שאם כתב עליו שטר והודה שנשבע ואומר אח"כ שלא נשבע ונותן טעם למה אמר שנשבע נאמן וכ"ש אם האמת שלא נשבע שאין עליו איסור שבועה משום הודאתו ע"ש. והנה מ"ש הרמ"א וכ"ש אם האמת שלא נשבע וכו' צריך ביאור דהא גם ברישא מיירי בכה"ג דהרי מ"ש הרמ"א בתחילה שאם אומר שלא נשבע נאמן ע"כ מיירי שהאמת הוא כדבריו שלא נשבע דאל"כ פשיטא דאיסור שבועה רביע עלי' וכיון שגם בתחילה מיירי הרמ"א שהאמת הוא כן שלא נשבע צריך להבין מה הוסיף הרמ"א בזה שכתב וכ"ש אם האמת שלא נשבע וכו':
<b>אמנם</b> המעיין במקור דברי הרמ"א הנז' שהוא בתה"ד סי' שכ"ו. ושם הוי עובדא שראובן הי' אסור בתפיסה ושמעון הי' משתדל להוציאו ממיצר ונתן ראובן כתב לשמעון איך שנשבע לו לשלם כל הוצאות ולא יטעון כנגדו שום טענה. ואחרי שיצא ראובן מבית האסורים טוען ראובן ואומר שרוצה לברר שלא הי' כל כך הוצאות. ואף שנכתב בכתב שנשבע שלא יטעון כנגדו מ"מ לא נשבע מעולם ע"ז. והשיב התה"ד דלכאורה הי' מקום לומר בזה שויא אנפשי' חד"א דמכיון שהודה שנשבע שלא יטעון כנגדו אסור לו לעבור ע"ז וכההיא דא"א הייתי ואח"כ אמרה פנוי' אני שאינה נאמנת. ומ"מ מאחר דאמרי' שם שאם נתנה אמתלא לדבריה נאמנת א"כ גם כאן יש לראובן אמתלא טובה מאחר שהיה חבוש בבית האסורין ומש"ה נאמן לומר שלא נשבע. זה תורף דברי התה"ד. והנה לפי ענ"ד ברור דהא דאמרינן שויא אנפשי' חד"א זהו דוקא לענין שאין הב"ד מניחין אותו לעבור על דבריו משום שאדם נאמן על עצמו יותר ממאה עדים וכיון שאמר שדבר זה אסור אף באופן שאינו נאמן לגבי אחרים נאמן הוא על עצמו אבל מ"מ לגבי דידיה גופי' אם יודע בעצמו שאמר שקר אף שהב"ד מוזהרין עליו שלא יאכל דבר זה מחמת שויא אנפשי' חד"א. אבל הוא עצמו מותר לאוכלו בינו לבין עצמו אם יודע בנפשו שאמר שקר וחתיכה זו לא היתה אסורה מעולם. והרי במל"מ פ"ט מה' אישות הל' ט"ו הביא מחלוקת הקדמונים באם שני עדים מכחישי' אותו אם אסור משום שויא אנפשי' חד"א. ודעתו שם שאם חוזר בו עכשיו מותר אף בלא אמתלא ע"ש. ואף שבפרמ"ג יו"ד ס"ס א' בשפ"ד חולק עליו מ"מ זהו דוקא לענין שאין הב"ד מניחין אותו לעבור על האיסור אבל לגבי דידי' אם יודע בעצמו שהדבר מותר אין עליו שום איסור מלאוכלו. ומש"ה הלך ר' יהושע אצל ר"ג ביוה"כ שחל להיות בחשבונו. שאחרי שאמר לו רע"ק אתם אפילו שוגגין וכו' אין לנו מועדות אלא אלו א"כ הרי נתברר אצל ר' יהושע שהאמת הוא כמו שקידש ר"ג את החודש וממילא א"כ לא שייך בזה שויא אנפשי' חד"א. וזה ברור. ומעתה דעת רבינו הרמ"א שזה שהצריך התה"ד שיתן ראובן אמתלא לדבריו. דוקא אם בא ראובן לטעון כנגד שמעון בפני ב"ד שיכול לברר שלא הוציא עליו כל כך הוצאות ואז אין הב"ד מניחין את ראובן לטעון מטעם שויא אנפשי' חד"א ומש"ה בעי' שיאמר ראובן אמתלא אבל אם ראובן יכול לשמוט א"ע שלא יפרע א"כ מאחר שראובן יודע בעצמו שלא נשבע לו מעולם ודאי מותר לו לעבור על מה שכתב שנשבע. וכמ"ש לעיל דלגבי דידי' ליכא שום איסור מאחר שנפשו יודעת מאוד שלא נשבע מעולם. ומעתה דברי הרמ"א מדוקדקים. דמתחילה כתב שאם הודה שנשבע ואומר אח"כ שלא נשבע ונותן טעם למה אמר שנשבע נאמן והיינו שנאמן נגד חבירו שתובע אותו בב"ד מכח הכתב ומש"ה בעינן שיתן טעם למה הודה בתחילה שנשבע וכמ"ש התה"ד. ואח"כ הוסיף הרמ"א וכתב וכ"ש אם האמת הוא כדבריו שאין עליו איסור שבועה מחמת הודאתו. פקח נא עיניך וראה דכאן לא כתב הרמ"א שהוא נאמן משום דבסיפא לא מיירי כלל בנותן אמתלא וא"כ באמת אין הב"ד מאמינין אותו דהרי שויא אנפשי' חד"א. ומ"מ אין עליו איסור שבועה משום הודאתו מאחר שהוא יודע בעצמו שהאמת הוא כדבריו שלא נשבע. וזה נכון בס"ד:
<b>ואנהירינהו</b> לעיינין ליישב בזה דברי הסמ"ע בסי' ע"ג ס"ק י"ח שאחרי שהביא דברי התה"ד הנ"ל כתב. ונראה שאם כתב בכת"י שנשבע בפועל לא מצי להתנצל ולומר שלא נשבע. והט"ז שם הקשה עליו דאם נותן אמתלא א"כ מועיל האמתלא גם על מה שכתב שנשבע בפועל ואם אינו נותן אמתלא אפי' אם לא נכתב שנשבע בפועל ג"כ לא מהני ע"ש. ולפי מ"ש י"ל ע"פ מה שהביא בבאר הגולה סי' רל"ב סעי' י"ב תשו' הר"מ מודינא בשם הרבינו יוסף הלוי דשבועה בכתב מחויב לקיים מה שנשבע ודינו מסור לשמים אם לא קיים מה שכתב אבל אין לחייבו דבר בדיני אדם ע"ש. ומעתה אם לא נכתב בהכתב שנשבע בפועל וא"כ אפשר שמה שהודה שנשבע היינו שנשבע בכתב ואם כופר עתה ואומר שלא נשבע לא שייך בזה לחייבו מטעם שויא אנפשי' חד"א אף שאינו נותן אמתלא לפי מ"ש בביאור דברי הרמ"א שאם הוא יודע שהאמת כדבריו אין עליו איסור מחמת שבועתו דהיינו שבינו לבין קונו לא עביד איסורא מאחר שיודע האמת בעצמו שלא נשבע. אבל מ"מ אין הב"ד מאמינין לו בלא אמתלא. וא"כ בהודה שנשבע סתם ואפשר דכוונתו שנשבע בכתב ולגבי הב"ד בלא"ה ליכא איסורא כלל כמ"ש בבאר הגולה הנז' רק שדינו מסור לשמים. ולזה סגי במה שהוא בעצמו יודע האמת שלא נשבע מעולם. משא"כ כשנכתב בהכתב שנשבע בפועל שפיר כתב הסמ"ע שלא מצי להתנצל ולומר שלא נשבע דכיון שאינו נותן אמתלא אין הב"ד מאמינין אותו במה שאומר שלא נשבע מטעם שויא אנפשי' חד"א וכמ"ש בתה"ד. ומיושב בזה קושית הש"ך שם סי' רל"ב ס"ק כ"ח על הד"מ והסמ"ע בסי' ע"ג דאמאי לא הזכירו דבעינן אמתלא דוקא וכמ"ש בתה"ד שם. ולפי מה שכתבתי הסמ"ע בעצמו יישב קושיא זו וס"ל שאם לא נכתב בהכתב שנשבע בפועל לא בעינן אמתלא משום שאפשר דנשבע בכתב ואין הב"ד מוזהרין עליו רק דינו מסור לשמים. ומש"ה מועיל מה שאמר שלא נשבע כלל דקמי שמיא גליא ודו"ק היטב ומעתה בנ"ד שלא נכתב בהכתב שנשבע בפועל שפיר מהני מה שאומרים עכשיו שלא נשבעו מעולם אפילו בלא אמתלא וכמ"ש. עוד נראה לפענ"ד לפ"מ שנראה מדברי התוס' בכתובות דף כ"ב ע"א ד"ה מנין דהא דאמרי' באומרת א"א אני וחזרה ואמרה פנוי' אני שאינה נאמנת אלא א"כ נתנה אמתלא לדבריה זהו דוקא היכא דאין לה מיגו אבל אם יש לה מיגו נאמנת אפילו לאחר זמן אפילו בלא אמתלא ויכולה לסתור דבריה הראשונים. וכן כתב המהרש"א בכתובות שם להדיא ע"ש. וכן משמע מדברי הב"ש סי' ל"ז ס"ק נ"א וסי' מ"ז ס"ק ט' שכתב שלאחר כדי דבור ל"ל מיגו משום דהוי מיגו למפרע משמע דהיכא דאיכא מיגו טובה נאמנת גם לאחר כ"ד. ולפ"ז צ"ל דהא שכתב התה"ד שראובן אינו נאמן בלא אמתלא לומר שלא נשבע מעולם מחמת שכבר הודה בכתב ידו שנשבע אע"פ שיש לו מיגו שאין זה כתב ידו וכמו דקי"ל שנאמן לומר פרעתי במיגו דמזויף. וע"כ דמיירי שנתברר לב"ד ע"י עדים וכדומה שזהו כתב ידו ומש"ה ליכא מיגו ולכך בעינן אמתלא דוקא. ואם כן בנ"ד ניהו שאותו השו"ב שחתם בעצמו על הכתב אין לו מיגו משום דניכרת חתימתו לב"ד ולא מצי למיטען מזויף אבל השו"ב שחתם במסה"ק שפיר יש לו מיגו שלא מסר הקולמוס ולא צוה לחתום מעולם. ואף שהי' אז במעמד אנשים רבים מ"מ הרי כל אנשי העיר הם נוגעי' בדבר כדי שלא יצטרכו לתת ההוספה מהשחיטה ויש לו מיגו שהי' יכול להכחישם. ואף לפמ"ש הרא"ש בתשובה דלא אמרי' מיגו במקום עדים פסולים. מלבד שהמהריב"ל ומהרשד"ם הוכיחו שהרמב"ם חולק על זה. אלא שבנ"ד גם הרא"ש מודה לפי מ"ש הגאון בתומים בכללי מיגו ס"ק י"ח דדוקא מיגו במקום קרובים ס"ל להרא"ש דלא מהני משום דקרובים אינם בחזקת משקרים רק פסולים מטעם גזיה"כ ולכן אינו רוצה לטעון טענת המיגו משום שכל העולם יחזיקוהו למשקר אבל בפסולים מחמת עבירה שפסולים משום חשש משקרים וא"כ אם יטעון טענת המיגו לא יהא נחשב כמשקר בזה מודה הרא"ש דהוי מיגו ע"ש. וא"כ לפי מ"ש הסמ"ע והש"ך ר"ס ל"ז דנוגע מיפסל מטעם משקר שפיר יש לו לאותו השו"ב שלא חתם בעצמו רק במסה"ק מיגו שהי' מכחיש ואומר שלא חתם מעולם ולא מסר הקולמוס. וא"כ נאמן ג"כ לומר שמסר הקולמוס אבל לא נשבע אף בלא אמתלא כיון שיש לו מיגו וכמ"ש דהיכא דאית לי' מיגו לא בעינן אמתלא. ומעתה י"ל שגם אותו השו"ב שחתם בעצמו אינו מחויב לקיים שבועתו וכמ"ש הרמ"א ביו"ד ס"ס רל"ו דשנים שנשבעו ביחד אם הם תלויין זה בזה אם אין האחד מקיים השבועה גם השני פטור. ובנ"ד אנן סהדי שבודאי לא הי' אחד מהשו"ב נשבע שהוא לבדו לא יהי' רשאי לשחוט אם לא הי' נשבע גם השו"ב האחר דגורם לעצמו הפסד גדול בזה. כנ"ל נכון בס"ד:
<b>אבל</b> במה שנכתב בהכתב וגם אנו אוסרין הנאה כהקדש וכו'. זה הוא לשון הוה ולא לשון עבר. ודבר זה תלוי במחלוקת אם מועיל שבועה בכתב. ועי' בתשו' נו"ב מהד"ק יו"ד סי' ס"ח שגם לדעת הסוברים דשבועה בכתב מהני זהו דוקא אם כתב בכתב ידו אבל אם הסופר כתב והוא חתם ע"ז לכ"ע לא מהני. אלא שבתשו' חתם סופר מחמיר גם בחתימה. מ"מ נלפענ"ד דבנ"ד שהשו"ב אומרים שלא ידעו שנכתב זה בהכתב דנאמנים על זה וכמ"ש הרמ"א סי' רל"ב סעי' י"ב. וגם יש לסמוך על מה שהתיר להם מעכ"ת דאע"פ שהי' עד"ר מ"מ בנ"ד הוי דבר מצוה לצורך פרנסת הרב ושלום העיר. ומ"מ אני חוכך בזה שהרי הטעם שנדר עד"ר מתירין לדבר מצוה הוא משום דמסתמא ניחא להו לרבים בהתרתו מחמת המצוה ובנ"ד הם צועקים ואומרים דלא ניחא להו להתיר. והארכתי בזה במק"א. עוד י"ל בנ"ד דהרי הרמ"א בסי' רכ"ח סעי' כ"א הביא דעת הרשב"א שבנדר עד"ר אם התירוהו בדיעבד מותר ואף שהש"ך חולק ע"ז וסובר דהרשב"א מיירי דוקא בלא פרט שמותם מ"מ הא בנדון דידן ג"כ לא נפרטו שמותם ומאחר שכבר התיר מעכ"ת מותר עכ"פ לדעת הרשב"א הנ"ל. ובמה שאמרו השו"ב שהם שמעו כי אם יתנו ההוספה יאסר הבשר כנבלה וטרפה וע"ז חתמו. זהו הוי מתפיס בדבר האסור ואף כי המהרלב"ח כתב בתשובה שהאומר לאשתו הרי את אסורה עלי כאימא חל הנדר דמיד שאמר הרי את אסורה עלי חל הנדר ולא אתי תבת כאימא ושרי' לי'. זה דוקא באומר כן בפיו או כותב בעצמו לדעת הסוברים שנדר בכתב מועיל משא"כ בחתימה לבד אף אם נחוש לדברי תשו' חתם סופר דגם חתימה לבד מהני מ"מ הרי החתימה הוא קבלה על כל הכתב ושם כבר נכתב שהוא מתפיס בדבר האסור. כן כתב אאמו"ר מאור הגולה בספרו מאמר מרדכי סי' ס'. ודבריו נכונים מאוד. מכל הלין טעמי נלפענ"ד שאין כאן לא שבועה ולא נדר והשו"ב יתנו למעכ"ת ההוספה כפי הסכמת הקהל ובפרט שכן הסכים יד"נ הגאון הגדול האבד"ק הרימלוב ודבריו א"צ חיזוק. דברי ידידו:
<b>סי</b>
<b>סח</b> ב"ה יום ג' ב' אדר ראשון תרל"ח לפ"ק לבוב:
שלום וברכה וכל טוב לכבוד ידידי הרב הגאון החריף ובקי משנתו קב ונקי סיני ועוקר הרים יקר הערך כקש"ת מוה' שלום מרדכי הכהן נ"י האבד"ק יאזלוויץ יע"א.
<b>מכתב</b> יקרתו הגיעני והתענגתי מאוד להשתעשע באמרותיו היקרים וענותו תרבני לדרוש מאתי לחות דעתי העני' ע"פ דתה"ק בבתולה שנשאת ולא בדקה אחר ביאה ראשונה אם ראתה דם בתולים מאחר שבין כך וב"כ טמאה ומאז עד עתה זה יותר מחצי שנה אשר היא רואה מ"ת בכל ביאה ויש לה צער וכאב. ומעכת"ה הביא בשם הגאון בעל חות דעת בס"ס קפ"ז שאם התשמיש הראשון הי' בלא דם או אם לא בדקה פעם אחת שוב אינה תולה. והביא ראי' מגמ' נדה דף י"א דתנן ומשמשת בעדים חוץ וכו' בתולה שדמי' טהורים. וקשה דתבדוק מחשש שמא לא תראה דם ותפסוק מחמת תשמיש ואם תראה אח"כ ג"פ מ"ת תאסר לבעלה. וע"כ שגם אם אינה בודקת אינה תולה. והא לא קשיא דתבדוק שאם תראה דם לא תהי' אח"כ רואה מ"ת. כיון שבדיקה זו היא לתקנתא דידה משום זה אין לחייבה בבדיקה ודוקא היכא שהבדיקה היא לחומרא דידה צריכה לבדוק. זהו תורף דברי החו"ד. ובאמת שלפי שיטת המרדכי שסובר דאשה שיש לה וסת אין עלי' דין רואה דם מ"ת דתלינן שדם הצדדין הוא עי' בש"ך סי' קפ"ז ס"ק כ' נדחה ראייתו דהא משנתינו מיירי באשה שיש לה וסת כמו שפרש"י שם א"כ בלא"ה לא תהי' לעולם רואה דם מ"ת אלא גם לדעת רוב הפוסקים החולקים על המרדכי מ"מ ביש לה מכה אף אם אינה יודעת שדרך המכה להוציא דם קיי"ל דביש לה וסת לא הויא רואה דם מ"ת לכ"ע וכמו שפסק הרמ"א בסי' קפ"ז סעיף ה'. ומעתה גם אם פסקה בתשמיש הראשון ולא ראתה אף דקיי"ל כר"ח ר"פ תינוקת שאם חזר ובעל ומצא דם טמאה דאם איתא דדם בתולים הוא מעיקרא הוי אתי זהו דוקא בידעינן בברור שלא ראתה דם בפעם הראשון. דאז אף שכל בוגרת יש לה דם כמבואר באהע"ז סי' ס"ח סעי' ג' ועי' בב"ש שם. מ"מ כיון שנתברר שאין לה דם אמרינן שכלו בתולי' משום דאין בקיאין בהטי' וע"כ מה שראתה עכשיו בביאה שני' דם נדה הוא. משא"כ אם לא בדקה בפעם הראשון נראה ברור שמודה ר"ח דטהורה אם ראתה בביאה שניה.. דמה"ת לומר שזו יצאה מגדר כל בוגרת או עכ"פ רוב שיש להן דם ושפיר אמרינן שגם בפעם ראשון ראתה וגם מה שראתה עכשיו דם בתולים הוא. וכן מוכח מלשון הגמ' דבעי' דוקא הוכחה שכלו בתולי' ובזה דוקא טמאה בראתה בביאה שני' דאם איתא דדם בתולים הוא מעיקרא הוי אתי אבל אם לא בדקה בפעם ראשון דליכא הוכחה נראה ברור שטהור' אם ראתה בפעם ב' ואפי' ז"נ אין צריכה לדין המשנה. ומשום שמעמידין אותה ארובא שיש להן דם בתולים וכמ"ש. אמנם אי נמי נאמר שצריכה גם בזו ז"נ אבל עכ"פ פשיטא שאם ראתה אח"כ ג"פ לא הויא רואה מ"ת דלא גריע מכת דם בתולים משאר מכה שאין אנו יודעים אם מוציאה דם שבאשה שיש לה וסת לא הוי' רואה מ"ת כמ"ש הרמ"א שם. ומעתה אדרבה מוכח מגמ' הנ"ל שלא כדברי החו"ד. כיון דמשנתינו בנדה הנז"ל איירי ביש לה וסת וא"כ אם לא בדקה בפעם הא' ותראה אח"כ ג"פ מ"ת כבר הוכחתי דלא הויא רואה מ"ת משום דלא גרע ממכה שא"י אם מוציאה דם וא"כ קשיא דתבדוק שמא לא תראה בפעם הראשון ותראה אח"כ ג"פ ואז תאסר לבעלה מחמת רואה מ"ת. ובע"כ מוכח שגם בידעינן בברור שלא ראתה בפעם הא' וראתה אח"כ ג"פ לא הויא רואה מ"ת. וגם מצד הסברא נראה לומר כן שהרי עיקר טעמו של ר"ח דפליג על רב אסי וס"ל שאם לא מצא דם בפ"א וראתה בפעם ב' שטמאה ולא תלינן דפ"א בעל בהטי' משום דזה לא שכיחא א"כ זה דוקא אם נדין לענין ז"נ י"ל שדם נדה שכיח יותר מלומר שדם בתולים הוא ובפ"א הטה ובעל ומש"ה מטמא ר"ח. משא"כ לענין רואה מ"ת הרי כתב הב"י סוף סי' קפ"ז דרואה מ"ת הוו מיעוטא דמיעוטא וכיון דע"כ אשה זו יצאה מן הרוב מה חזית לומר שהיא מן המיעוט שרואה מ"ת שמא הוא מן המיעוט שבעל בפ"א בהטיה. וכבר כתבתי דכל היכא דליכא הוכחה לא אסר ר"ח. ועוד דזה הוי תרי לא שכיחא שע"כ נצטרך לומר שאשה זו אין לה דם בתולים אף שכל בוגרת יש לה דם כמ"ש באהע"ז שם וגם נאמר שהיא רואה מ"ת דהוי מיעוטא דמיעוטא כמ"ש הב"י. א"כ יותר מהראוי לומר שהיא ככל הנשים ויש לה בתולים ואינה רואה מ"ת ורק שבפ"א בעל בהטי' והוא חד לא שכיח. ומכ"ש לענין רואה מ"ת דתלינן לקולא כמ"ש הב"י לענין אין כל האצבעות שוות. ומאחר שכבר הוכחתי שגם אם בדקה בפ"א ולא מצאה דם אין עלי' דין רואה מ"ת אם ראתה אח"כ ג"פ נדחה שוב ראיית החו"ד דתבדוק משום זה. ומה שמבואר בס"ס קפ"ז שאם פסקה מ"ת הויא אח"כ רואה מ"ת מיירי דוקא שפסקה מלראות אחרי שכבר מצאה דם בתולים בפעם הראשון אבל אם בפעם הראשון פסקה מלראות אז אף אם ראתה אח"כ ג"פ מ"ת אין לה דין רואה דם מ"ת וטהורה לבעלה:
<b>ותימה</b> גדולה על הגאון בעל חות דעת שבמחכת"ה לא עיין בדברי המהרש"א במקומו. שהרי המהרש"א שם בנדה דף י"א הקשה דבתולה תשמש בעדים שמא תפסוק מחמת תשמיש ותראה אח"כ ואז תהי' טמאה ע"ש. והנה לכאורה אין דבריו מובנים דלמה לה בדיקה משום זה. דגם אם לא תבדוק אם תראה אח"כ בשעת תשמיש תהי' טמאה מספק. ואין לומר שתבדוק שאם תמצא דם עתה בשעת תשמיש תהי' אח"כ טהורה גם אם תראה דהא לתקנתא דידה לא מצריכינן לה בדיקה לפי דברי החו"ד. וע"כ כוונת מהרש"א דתבדוק שמא לא תמצא דם ואזי תהי' אח"כ טמאה אם תראה מ"ת. וכ"כ המהרש"א שם בפירוש. וא"כ מוכח שאם לא בדקה עכשיו ומצאה אח"כ בשעת תשמיש טהורה. דאל"כ לק"מ קושי' מהרש"א ולמה לה בדיקה כיון דבין אם תבדוק ובין אם לא תבדוק עכשיו תהיה אח"כ טמאה אם תמצא בשעת תשמיש וע"כ דס"ל למהרש"א שאם לא בדקה עכשיו ומצאה אח"כ דם בשעת תשמיש טהורה ולכן שפיר הקשה דתבדוק שמא תפסוק עכשיו מ"ת ואז אם תראה בשעת תשמיש תהא טמאה כדאמרי' בגמ' שם. ומאחר שזכינו לזה שאם לא בדקה עכשיו ומצאה אח"כ בש"ת טהורה וא"צ ז"נ לפ"ד המהרש"א א"כ איך אפשר שיהא עליה דין רואה מ"ת כיון שמטהרין אותה לבעלה ואנו אומרים שבודאי דם בתולים הוא. ואין לומר שהחו"ד לא החמיר רק בביאה ראשונה והמהרש"א הקשה שתבדוק בשאר ביאות קודם שחיתה המכה. דא"כ יציבא בארעא וגיורא בשמי שמיא. שהרי אם פסקה בשאר ביאות ולא ראתה ואח"כ ראתה מ"ת מבואר בגמ' מבלי חולק שטמאה ואם בפ"א בעל ולא מצא דם וחזר ובעל ומצא דם פליגו ר"ח ורב אסי ומשום דס"ל לר"א שבפעם א' יותר מהראוי לומר שבודאי לא כלו בתולי' והא שלא מצא דם דאימר הטה ובעל משא"כ אם בפ"א מצא דם ובשאר ביאות פסקה ולא ראתה אז אם אח"כ חזרה וראתה טמאה לדברי הכל משום דבפ"א כשראתה אז כלו בתולי' ע"ש היטב בסוגי'. וא"כ מאחר שהוכחתי דס"ל להמהרש"א שגם בשאר ביאות אם לא בדקה וראתה אח"כ בשעת תשמיש שמותרת לבעלה וא"צ ז"נ. כ"ש שאם לא בדקה בביאה ראשונה וראתה אח"כ בש"ת שודאי טהורה וכמ"ש שביותר מסתבר לתלות שבודאי הי' דם בביאה ראשונה משאר ביאות וכנז"ל וכיון שטהורה לבעלה ק"ו דלא הוי' רואה דם מ"ת. ובודאי אילו ראה הגאון בעל חות דעת דברי מהרש"א הנז"ל לא הי' כותב כן. ואין להקשות על מה דקיי"ל בס"ס קפ"ז שאם בשאר ביאות פסקה מלראות פ"א ואח"כ ראתה ג"פ בשעת תשמיש הוי' ר"ד מ"ת אם כן תבדוק בתולה בשאר ביאות עכ"פ ולמה פי' רש"י במשנה שם שא"צ בדיקה כל ד' לילות דמלבד מ"ש למעלה ליישב זה י"ל בפשיטות דבגמר' שם אמרינן דכל לבעלה לא בעי בדיקה ומתניתין מיירי בעסוקה בטהרות ומיגו דבעי בדיקה לטהרות בעי בדיקה לבעלה. וא"כ כל קושית הגמר' שם דתבדוק שמא קבעה לה וסת וכן קושי' התוס' שם שמא תפסוק ג' עונות ויהא די' שעתה. וקושי' המהרש"א שמא תפסוק מלראות בשעת תשמיש ואח"כ תראה. כל קושיות אלו היינו שתהי' ע"י הבדיקה טמאה או טהורה לטהרות וכיון דבעי בדיקה לטהרות בעי נמי בדיקה לבעלה. משא"כ קושית החות דעת שתבדוק כדי שאם תפסוק מלראות ואח"כ תראה ג"פ בשעת תשמיש אזי תהי' רואה מ"ת. כיון שכל הנפקותא בזה שתהא רואה מ"ת הוא רק לענין שאסורה לשמש עם בעלה אבל לטהרות ליכא שום נפקותא מזה א"כ אין להצריכה בדיקה משום זה דכל לבעלה לא בעי' בדיקה. והרי אפילו לחוש שמא תראה עכשיו והיא נדה דאורייתא א"צ בדיקה לבעלה ומכ"ש שא"צ בדיק' שמא תהא ר"ד מ"ת ומה בכך אין בזה איסור רק לבעלה וכל לבעלה לא בעי בדיקה. וזה ברור:
<b>וראיתי</b> למעכת"ה שהאריך בזה בפלפול עצום ובחריפות. ולמען ידע כי דברי תורתו יקרו בעיני מאוד אמרתי להשתעשע עמו מעט. בדבר מה שהקשה על הנו"ב שכתב דהא שאין מתירין כל רואה מ"ת מספק שמא מן הצדדים הוא דהא וסתות דרבנן והוי סד"ר ותירץ כיון שלענין גוף הדם מחמירין מספק שהוא ספק תורה ונתגלגל לדרבנן וע"ז הקשה לשאול מעכת"ה ממ"ש הרי"ף והרא"ש בפ' כ"ש בפלוגתא דמר עוקבא ושמואל אי נתבקעו ממש דלגבי השעורים מחמירינן ומ"מ לענין התבשיל כיון דאיסור משהו דרבנן מותר הרי להדיא שלא כדברי הנו"ב ויפה הקשה. ולפענ"ד נראה בזה דהנה הרמב"ם פ"ה מחו"מ הל' ח' כתב וז"ל תבשיל שנמצא בו שעורים או חטים וכו' ואם לא נתבקעו מוציאין אותן ושורפין ואוכלין שאר התבשיל שאין הדגן שנבלל ולא נתבקע חמץ גמור של תורה ואינו אלא מדברי סופרים עכ"ל והב"י סי' תס"ז הביא דבריו אלו וכתב שהרמב"ם מפרש דברי הרי"ף שכתב שזה איסור משהו דרבנן היינו שזה איסור כל דהו ונוקשה בעלמא. ולפ"ז נדחו דברי מעכת"ה שהרי"ף והרא"ש לא מטעם סד"א וסד"ר אתו עלה רק דגוף השעורים אסורין משום נוקשה והתבשיל מותר כדין נוקשה שבטל בששים. ובזה זכיתי להבין דברי המרדכי שהביא הב"י שם שיש שרוצים להחמיר לאסור תבשיל זה מפני שיש לו מתירין ע"ש. והדבר יפלא ומה טעם הוא לאסור משום כן הא גם הרי"ף והרמב"ם והרא"ש סוברים שחמץ אוסר במשהו ואפ"ה מתירין כאן משום דבאיסור משהו דרבנן סמכינן על מ"ד נתבקעו ממש וא"כ מה זה שחידש המרדכי דהוי דשיל"מ. אמנם לפמ"ש הנה נכון דהנה המג"א בסי' תס"ז ס"ק ה' כתב דמש"ה בטיל חמץ נוקשה בס' משום שכל הטעם דחמץ במשהו הוא משום כרת ולא בדילי מיני' ולהכי נוקשה דלית בי' כרת בטל בס'. וא"כ לדעת הסוברים שלכך חמץ במשהו משום שהוא דשיל"מ גם נוקשה לא בטיל מהאי טעמא גופי'. ומעתה לפמ"ש הרמב"ם שלכן מותר התבשיל שנמצא שם חטים שלא נתבקעו משום דהוי חמץ דרבנן ובטל בס' א"כ יפה כתב המרדכי שיש שרוצים לאסור תבשיל זה משום דשיל"מ והיינו דלהאי טעמא גם נוקשה דרבנן לא בטיל. ודו"ק:
<b>עכ"פ</b> לדינא גם דעתי מסכמת עם מעכת"ה שאין על האשה הזאת דין ר"ד מ"ת כל זמן שמרגשת צער בשעת תשמיש עד י"ב חודש משעה שנשאת כמ"ש בספר ס"ט בשם הרמב"ם. דברי ידידו:
<b>סי'</b> <b>סט</b> ב"ה יום ה' ער"ח סיון תרל"ב לפ"ק לבוב:
הנני נותן את בריתי שלום לכבוד ש"ב ידיד נפשי ולבי הרב המאוה"ג החריף ובקי המפורסים ביראתו ובענות צדקתו אשרי יולדתו והורתו כש"ת מוה' ארי' ליבש נ"י. האבד"ק אוהנוב יע"א:
<b>תמול</b> נמסר לידי דברי שאלתו עם חדושי תורתו. והנה ראיתי כי צלל במים אדירים לטהר אשה לבעלה וביקש ממני לחוות גם דעתי העני'. ולמען גודל המצוה לקחתי מועד לעיין בזה וד' הטוב יהי עמדי. בעזרי וסעדי. להורות הלכה ברורה. כדת של תורה. בדבר אשה שהפילה ואח"ז נטהרה לבעלה והיתה טהורה ערך עשרה שבועות והיתה סבורה שהיא מעוברת ואח"ז ראתה נדה ולא הפילה שום דבר. ואחר שנטהרה וספרה וטבלה אמרה לבעלה בבוקר אחר התשמיש שמצאה על עד שלו מראה שנצרך לשאול שאלה ע"ז להמו"צ ובדקה עצמה ומצאה ג"כ מראה טמא ולא הי' לה עוד לשאול להמו"צ. ואח"ז ספרה וטבלה ומצאה ג"כ על עד שלו מראה אדום ועל עד שלה לא נמצא כלום וספרה וטבלה. וגם בפעם השלישי מצאה על עד שלו מראה אדום. וחושש הבעל שמא היא רואה מחמת תשמיש. ובכל משך הזמן ההוא לא הי' להאשה וסת קבוע ועכשיו קבעה לה וסת. גם אומר הבעל שזה זמן רב יש לו כאב בעת ההשתנה וראה שני פעמים דם במי רגליו וכעת אינו רואה עוד דם והכאב עדיין לא חלף. וקביעות הוסת של האשה הוא עתה באופן שלא תראה לעולם קודם שלשה שבועות. ואחרי ג' שבועות נמשך ראייתה פעמים שבוע אחד ולפעמים שני שבועות:
<b>והנה</b> מעכת"ה פתח בהיתרא תחלה ונתעורר על מ"ש הש"ך בסי' קפ"ז ס"ק ד' שאם נמצא דם על עד שלו אפילו מצא זמן מופלג אחר התשמיש מיקרי רואה מ"ת דבע"כ בשעת תשמיש הי' הדם. והקשה שמדברי הסמ"ג שהביא הב"י שם וכן מדברי המרדכי ריש שבועות לא משמע הכי שכתבו ואם נמצא דם על עד שלו כשפירש ממנה ומשמע דגם בעד שלו בעינן דוקא שמצא דם מיד ואם נתאחר הבדיקה לא מיקרי' רואה מ"ת. ובאמת שהסברא נותנת כדברי הש"ך שבעד שלו אפילו שהה זמן רב קודם הבדיקה הוי רואה מ"ת כיון דע"כ הי' הדם בשעת תשמיש ומעכ"ת פלפל בזה בחכמה. ולפי ענ"ד נראה ליישב בפשיטות שאין כאן מחלוקת כלל והוא ע"פ המבואר בסי' ק"צ שאם בדקה בעד הבדוק לה והניחתו בקופסא ומצאה עליו דם טמאה נדה אפילו בכ"ש אבל אם הניחתו תחת הכר והכסת בזה יש חלוק בין משוך לעגול דבמשוך טמאה אפי' בכ"ש ובעגול דוקא בכגריס ועוד. ונראה לפענ"ד שהחילוק שבין משוך לעגול הוא דוקא בנמצא על עד שלה דבמשוך אמרינן שבודאי בשעת בדיקתה באו"מ בא הדם ומש"ה טמאה אפי' בכ"ש משא"כ בעגול. אבל בנמצא על עד שלו דם אחר שהניחו תחת הכר בזה אין חילוק בין משוך לעגול כיון דסוף סוף לא בא הדם ע"י בדיקה כי אם ע"י קנוח א"כ משוך ועגול שוה הוא וכמו שלא מחלקינן בשום מקום בסי' ק"ץ בין משוך לעגול רק במצאה בעד ע"י בדיקה דהדם שנדבק על העד בשעת הבדיקה דרכו להיות משוך וזה לא שייך בעד שלו דממנ"פ לא הי' על ידי בדיקה א"כ אין שום הוכחה דמגופה קא אתיא במשוך יותר מבעגול ולעולם בעינן כגריס ועוד. כנלפע"ד ברור:
<b>והנה</b> מבואר בש"ס נדה דף י"ד ע"ב ובש"ע סי' ק"צ דהיכא שהוא טמאה משום נדה טמא' אפי' בכ"ש אבל היכא דבעינן כגריס ועוד היא טמאה רק משום כתם ועי' בט"ז שם ס"ק כ"ד. וכל הראשונים חולקין על הרמב"ם שסובר דבעד שאינו בדוק לה שטמאה נדה ובעי יותר מכגריס ואף לדעת המחמירים לא הוי רק כתם וכר"ח שהקשה אף אתה עשיתו כתם. ועי' בב"י סי' ק"צ ודו"ק. וא"כ בנמצא על עד שלו אחר שהניח תחת הכר כיון שאין בזה חלוק בין משוך לעגול ולעולם בעי' כגריס ועוד א"כ ממילא אינה טמאה רק משום כתם וכמו שהוכחתי לעיל ואם הי' כן ג"פ לא הויא רואה מ"ת שהרי כבר נודע דאיסורא דר"ד מ"ת הוא משום וסת ואין בכתמים משום וסת כמבואר בס"ס ק"צ וא"כ י"ל שמ"ש הסמ"ג והמרדכי שגם בנמצא על עד שלו בעי' דוקא דכשפירש ממנה מצא הדם על העד אתו לאפוקי שאם הניח את העד תחת הכר ואח"כ בדקו ומצא דם לא הוי רואה מ"ת כיון שאין עליו רק תורת כתם ולא מיקבע וסת בהכי וכמ"ש. ומ"ש הש"ך שבעד שלו אפי' מצא זמן מופלג אחר התשמיש מיקרי רואה מ"ת. מיירי בהניחו מגולה או בקופסא ובאופן שטמאה נדה ולכך מיקרי רואה מ"ת ומשום דבכה"ג שפיר קבעה וסת כמבואר ס"ס ק"צ. כן נלפענ"ד. וגם באולי יש לפרש דברי הסמ"ג בדרך אחר מ"מ גוף הדין ברור לפע"ד שאם הניח את העד שלו תחת הכר קודם הבדיקה מאחר שאין עליה רק טומאת כתם לא הוי' רואה מ"ת כיון שאין בכתמים משום וסת וכמ"ש. ואם כן בנדון שלנו שהי' עד שלו מונח תחת הכר קודם הבדיקה לא הוי' רואה מ"ת ומטעם שכתבתי. ומלבד שדברים אלו נכונים בסברא נ"ל להביא ג"כ ראי' לזה דבש"ס שם אמתניתין דנמצא על שלו וכו' פרכינן וניחוש דלמא דם מאכולת הוא ולכאורה קשה דהרי לקמן דף נ"ח ע"ב תנן עד שהוא נתון תחת הכר ונמצא עליו דם עגול טהור משוך טמא אלמא דמשוך לא תלינן במאכולת א"כ דלמא איירי מתני' קדמייתא במשוך דלא תלינן במאכולת. והנה רש"י פירש שם דקושית הגמ' היא אמאי טמאין ודאי להתחייב קרבן ולשרוף את התרומה דלמא דם מאכולת היא ולפירושו אפשר לומר דלא מצי לשנויי ולאוקמי במשוך משום דניהו דבמשוך איכא הוכחה קצת דמגופה קא אתי ומש"ה טמאה נדה אפילו בכ"ש מ"מ אין זו טומאה ודאית כל כך להתחייב קרבן ולשרוף תרומה דהרי בכל הכתמים תלינן במאכולת אף במשוך אלמא שגם דם מאכולת יכול להיות משוך ורק היכא שבדקה בעד תלינן טפי דמגופה אתיא בשעת בדיקה א"כ ניהו שטמאה נדה מ"מ פריך הש"ס שפיר אמאי יתחייב קרבן ע"ז. ומיושב בזה קושי' התוס' שם ד"ה וליחוש:
<b>אמנם</b> רבינו הב"י בסי' ק"צ הביא בשם הרמב"ם והרשב"א שמפרשים דברי הש"ס כפשטן דגם על טומאה פריך וניחוש דלמא דם מאכולת הוא ולדבריהם ודאי קשה דלמא מיירי במשוך ומש"ה טמאה. ולפי מ"ש א"ש דקושית הש"ס היא על בבא דנמצא על שלו דבעד שלו לא שייך לחלק בין עגול למשוך וכמ"ש ולעולם בעי' כגריס ועוד והא לא קשי' דלמא מיירי מתני' ביותר מכגריס. דפשיטא דמתני' איירי בטומאת נדה ולא בכתם והיכא דבעי' שיעור גריס לא הוי רק כתם וכמ"ש. ומעתה בנ"ד לא הוי' רואה מ"ת לכל הדיעות. שלפי פרש"י שאף במשוך ניהו שטמאה נדה מ"מ אינה טומאה ודאית כל כך להתחייב עלי' קרבן וא"כ בנ"ד שהניח העד תחת הכר אף אם הי' עד שלה ואף במשוך מ"מ כיון דלא מיחייבא קרבן על הך ביאה אלמא שאין זה ודאי גמור שהי' דם בשעת ביאה א"כ לא הוי רואה מ"ת וכמ"ש הב"י ר"ס קפ"ז דהיכא שלא מיחייבא קרבן לא הוי רואה מ"ת. ולדעת הרמב"ם והרשב"א שמפרשים קושי' הש"ס לענין טומאה ולא לענין קרבן א"כ ע"כ צ"ל שבעד שלו אין חלוק בין עגול למשוך ולעולם בעי' כגריס ועוד וממילא לא הוי רק כתם וכמו שמבואר להדיא בסי' ק"צ סעי' ל"ד בהג"ה ומאחר שאין בכתמים משום וסת לא הוי רואה מ"ת וכמ"ש למעלה. וז"ב ונכון בעז"ה. ועי' בהה"מ פ"ד מא"ב הל' י"ח מבואר שם שמפרש הך דנמצא על שלו כו' בהניח בקופס' דוקא וזה מבואר כמו שכתבתי:
<b>עוד</b> יש פתח תקוה בנ"ד מחמת שבפעם אחת לא מצאה על עד שלו בבוקר רק מראה ואמרה שצריכה לשאול ע"ז להמורה ולא שאלה. א"כ איכא ס"ס בזה ספק מן הצדדין ושמא לא הי' מראה טמא כלל. וכעין שכתבו הראשונים בטעם שמתירין אותה לבעל שני בלא בדיקה שהוא משום ס"ס זו שמא מן הצדדין ושמא אין כל האצבעות שוות שאף שבכל נשים הרואות לא מספקינן כלל שמא מן הצדדי' מ"מ לענין רואה מ"ת דלא שכיח כל מאי דמצינן למיתלי להיתרא תלינן בה שלא להוציאה מכלל רוב הנשים כעין שכתב הב"י סי' קפ"ז שם. וגם אין לומר דהשני ספקות הם שוין ספק טהורה או טמאה והוי כעין שם אונס חד הוא. שהרי כתב התה"ד סי' רמ"ו שגם מראות טהורות ממקור קא אתו א"כ לפי מאי דקיי"ל מקור מקומו טמא א"כ יש נפ"מ בין הספקות שאם הדם הוא מן הצדדין היא טהורה גמורה אף לקדשים אבל אם הוא מראה טהורה ניהו שמותרת היא לבעלה אבל עכ"פ טמאה טומאת ערב לקדשים דמקור מקומו טמא. וכמו שהאריך בזה הגאון בתשו' נו"ב בכמה מקומות לענין מכה שבמקור. ומה שיש לעורר בזה הוא דלכאורה צריך להבין גוף דברי הקדמונים מ"ש דמש"ה מותרת לבעל שני משום כח ס"ס לפי מה שחידש הט"ז בסי' ק"י ס"ק י"ג דבעינן דוקא שאי אפשר להפריד בין הספקות כמו בשמעתין דפ"פ ששני הספקות נולדו ביחד וא"א להפריד ביניהם אבל כל שאפשר שיבא לפניך ספק הראשון קודם השני לא חשיב ס"ס ע"ש. וא"כ אמאי מותרת לבעל שני מטעם ס"ס שמא מן הצדדין ושמא אין כל האצבעות שוות הא האי ספק שמן הצדדי' נולד תיכף בראי' ראשונה שהי' בשעתו תיכף ספק לענין ז' נקיים אם הדם בא מן המקור או מן הצדדין משא"כ הך ספקא דשמא אין האצבעות שוות שא"א לספק בזה רק אחר שנתחזקה לראות ג"פ בשעת תשמיש שאז נולד לנו עוד ספק שאף שהוחזקה לראות בבעל זה שמא אין כל האצבעות שוות ולא תראה אצל בעל שני וא"כ לא נולדו שני הספקות ביחד ולא חשיב ס"ס לדעת הט"ז. אמנם אחר העיון נכון הדבר דבאמת הך ספק דשמא מן הצדדין אינו ספק כלל שהרי משנה שלימה שנינו נמצא על שלו טמאין וחייבין בקרבן אלמא דמחזקינן לכל רואה בשעת תשמיש שודאי מן המקור הוא ולא מספקינן בדם הצדדין כלל מדחייבין חטאת אלא שלאחר שנתחזקה להיות רואה ג"פ בשעת תשמיש א"כ נתברר לנו שהדם בא מחמת דוחק הביאה וא"כ ממילא יש לספק לנו מנא לן שדחק האבר הי' במקור שמא דחק בצדדים והוציא דם. שודאי דמים שהאשה רואה בטבעה אמרי' רוב דמים מן המקור אבל אם סרטה עצמה בשפופרת או בדבר אחר הוא ספק השקול אם היתה הסריטה במקור או בצדדין וה"ה אם מחמת דוחק הביאה ראתה דם יש ג"כ ספק' דמן הצדדין וא"כ שפיר נולדו שני הספקות ביחד. דבראי' ראשונה שאז לא היינו מספקין כלל ברואה מ"ת אלא שראתה בטבעה כדרך כל הנשים אם כן לא הי' כלל ספק שמא מן הצדדין כיון דרוב דמים מן המקור וחייבת חטאת ורק שאחרי שאנו רואין שהוא מחמת תשמיש ראתה ג"פ וכיון שהיא רואה מחמת דבר אחר איכא ספיקא דמן הצדדין כמ"ש. ואחר שנתחזקה לראות מ"ת נולד גם כן הספק שמא אין כל האצבעות שוות ונולדו שני הספקות ביחד ומש"ה מועיל ס"ס בזה:
<b>ובזה</b> יש לעמוד על כוונת המרדכי שאשה שיש לה וסת וראתה מחמת תשמיש שלא בשעת וסתה אנו תולין שמן הצדדין הוא ולפי הבנת הש"ך גם ז"נ אינה צריכה לשיטה זו. וע"ז הקשה בתשו' מנחת יעקב מהא דתנן נמצא על שלו טמאין וחייבין בקרבן והך מתני' ביש לה וסת מיירי כדמוכח בגמר' ואפ"ה טמאה ודאי ולא תלינן בצדדין. ועפמ"ש י"ל שהמרדכי מיירי דוקא בראתה ג"פ בשעת תשמיש וכיון שהוחזקה להיות רואה מחמת דוחק השמש א"כ כמו שאפשר שדחק השמש במקור כמו כן אפשר שדחק בצדדין ומאחר שרואה מ"ת לא שכיח תלינן יותר בצדדין וטהורה היא ולזה פירש המרדכי הא דתניא ותולה בוסתה דהיינו שהיא טהורה גמורה שלא בשעת וסתה ושם קאי להדיא ברואה ג"פ מ"ת משא"כ מתני' דנמצא על שלו שמיירי בראתה פעם אחת בשעת תשמיש שבזה אמרי' שלא ראתה מחמת גרם התשמיש רק מקרה הוא הי' לה שראתה עכשיו וממילא אזלינן בתר רובא דרוב דמים שהאשה רואה בטבעה ודאי מן המקור ולא מספקינן בצדדין כלל. וזה נכון מאוד. אמנם אם נאמר שכוונת המרדכי דבאשה שיש לה וסת לא מחזקינן לה ברואה מ"ת דהיינו לאוסרה על בעלה לעולם אבל מ"מ צריכה ז"נ. י"ל בטעם הדבר דבאמת הך וסת דרואה מ"ת הוא וסת גרוע מאוד כמ"ש הראשונים דהוי כוסת דקפיצות שאינה וסת גמור כיון שבא מחמת אונס רק שצריכה לחוש לוסת כזו כמו לוסת שאינו קבוע כמבואר סי' קפ"ט סעי' י"ז. ומאחר שוסת כזו היא רק חומרא בעלמא מש"ה אם ראתה ג"פ מ"ת שלא בשעת וסתה צריכה ז"נ. שבזה אנו חוששין לחומרא להיפך שמא אין זה וסת כיון שהוא מחמת אונס ולא הוחזקה לראות מ"ת כלל ורק כי רואה היא במקרה כשאר נשים א"כ הוא ודאי מן המקור וצריכה ז"נ משא"כ לבעלה מותרת ולא הוי' רואה מ"ת דממנ"פ אם באנו לומר שהוחזקה לראות מ"ת ממילא יש לתלות בצדדין כמ"ש שכל היכא שאינה רואה מטבעה רק מחמת דוחק התשמיש תלינן שפיר שמן הצדדין הוא וטהורה גמורה היא רק הא שצריכה ז"נ הוא משום שיש לחוש שמא לא מחמת גרם התשמיש ראתה כיון שהיא וסת גרוע. ומעתה בנ"ד א"א לטהר מטעם ס"ס דהא הך ספיקא דמן הצדדין לא נולד רק אחר שראתה ג"פ כמו שכתבתי שבפעם הראשון מחזקינן שודאי מן המקור הוא מדחייבת חטאת משא"כ הך ספק דשמא היא מראה טהורה זה הספק נולד תיכף כשראתה בראשונה א"כ לא נולדו שני הספקות ביחד:
<b>ובזה</b> מיושב מה שהקשה מעכ"ת בשם האחרונים דאמאי לא מטהרין רואה מ"ת לגמרי מטעם ס"ס שמא מן הצדדין ושמא לא ארגשה. ואין להאריך עוד בזה כי בלא"ה האחרונים חולקין על דברי הט"ז בסי' ק"י הנ"ל. אמנם בהך ס"ס בלא"ה יש לגמגם דהוי ספק חסרון ידיעה האי ספקא שמא מראה טהורה ואם היתה הולכת לשאול את המו"צ הי' נתברר הספק ובכה"ג לא מיקרי ס"ס:
<b>והנה</b> מעכ"ת הביא דברי הנו"ב שכתב להתיר היכא שבשעה שראתה מ"ת לא הו' לה וסת קבוע ואח"כ קבעה לה וסת והטעם דוסת דרואה מ"ת הוא וסת גרוע מאוד ודמי לוסת דקפיצות דלא הוי וסת רק שצריכה לחוש לו כמבואר בסי' קפ"ט סעי' י"ז בהג"ה ולא הוי רק כוסת שאינו קבוע וא"כ כל שקבעה לה וסת קבוע תו אינה חוששת לוסת שאינו קבוע כמבואר בש"ע שם סעי' י"ד ובש"ך שם. ועל זה כתב מעכ"ת שזה תלוי במחלוקת רש"י ותוס' דרש"י כתב דהך ברייתא דרואה מ"ת אתיא כרשב"ג משום דלרבי בתרי זימני הוי חזקה. והתוס' כתבו שברואה מ"ת גם רבי מודה דבעי' ג' זימני לאחזוקה כדאמרי' לעיל למה שלא מנו חכמים ג' דהואיל שאינו וסת גמור מודה רבי דבעינן ג' פעמים. משמע שלדעת רש"י רואה מ"ת הוי וסת גמור ומש"ה סגי בשני פעמים ולכן מוקי רש"י הברייתא כרשב"ג. וא"כ לשיטת רש"י דרואה מ"ת הוי וסת גמור בטלו דברי הנו"ב. ולדעתי העני' נראה להוכיח מדברי רש"י להיפך. כי המעיין היטב בסוגיא שם יראה שכתב רש"י בדה"מ ותנשא לאחר דהיינו לבעל שלישי דאתיא כרשב"ג ואמאי לא כתב כן רש"י מקודם בבעל ראשון דמשמשת פעם ראשונה ושני' ושלישית דאתיא כרשב"ג דלרבי לא תשמש רק שני פעמים. אלא ע"כ גם רש"י ס"ל דרואה מ"ת הוא וסת גרוע ומודה רבי דבעי' ג' זימני לאחזוקה ברואה מ"ת רק דס"ל לרש"י שלאחר שכבר הוחזקה לראות ג"פ מ"ת לענין לאחזוקה בכל האצבעות זהו דמי לשאר וסתות וסגי לרבי בב' פעמים ומש"ה אוקמה לברייתא כרשב"ג. אמנם התוס' אפשר דסוברים שגם ד"ז שאנו מחזיקין אותה לכל האצבעות הוא וסת גרוע ומודה רבי דבעינן ג"פ. או אולי שהתוס' דייקו כן מלשון רש"י שכתב בד"ה דברי רבי דרישא כולה אתיא כרשב"ג ותיבת כולה הוא מיותר ואמאי לא כתב רש"י דרישא אתיא כרשב"ג ומזה הוכיחו התוס' שגם מה שמותרת לשמש בבעל ראשון ג' פעמים אתיא כרשב"ג ולכך לא הקשו התוס' על דברי רש"י הראשונים ד"ה ותנשא דשם קאי לענין נשואין לבעל שלישי ובזה גם התוס' ס"ל דלרבי סגי ב' פעמים דהחזקת אצבעות הוא וסת גמור כמו כל הוסתות ולא נחלקו רק על מה דמשמע מדברי רש"י בד"ה דברי רבי דכל הברייתא אתיא כרשב"ג משמע דלרבי גם לבעל הראשון אסורה אחר ב' פעמים. וראי' גדולה לדברי מדברי הסמ"ג שהביא הב"י ר"ס קפ"ז דס"ל שאסורה להנשא לבעל שלישי ומשום דס"ל כרבי ואעפ"כ כתב שמותרת לשמש שלשה פעמים בכל פעם משום דאזיל בשיטת התוס' דבוסת גרוע כי האי מודי רבי דבעי' ג"פ. משא"כ לענין החזקת האצבעות זה דמי לשאר וסת וסגי לרבי ב"פ. ובאמת י"ל שגם רש"י סובר כן וכמו שהוכחתי למעלה מדלא כתב ארישא דמותרת לשמש ג"פ דאתיא כרשב"ג. ומ"ש בד"ה דברי רבי דרישא כולה אתיא כרשב"ג אפשר שכוונתו לרבות הא דתניא ואם יש לה מכה וכו' שהוכיח הרשב"א בתיה"ב הארוך מלשון זה שאפילו באינו ידוע שמכתה מוציאה דם תולה במכה ומטעם ס"ס ספק מן הצדדין ספק מן המכה והיינו דוקא למ"ד מקור מקומו טמא דלמאן דס"ל מקור מקומו טהור לא הוי ס"ס דליכא נ"מ בין הספקות ולזה כתב רש"י דרישא כולה אתיא כרשב"ג דס"ל מקור מקומו טמא עוד יש ליישב דברי רש"י בכמה אופנים שלא יסתרו לדברי הנו"ב:
<b>אמנם</b> באמת גוף דברי הנו"ב מלבד מה שהשיגו עליו האחרונים יש לפקפק הרבה בזה. דמאי שמדמה וסת דרואה מ"ת לוסת דקפיצות אף שכ"כ הש"ך בס"ק ל"ה מ"מ זהו דוקא לענין דלא חשיב וסת הגוף כמו מפהקת ומעטשת ולא הוי רק כוסת שע"י מעשה ומטעם שכתב הרא"ה בבדה"ב דוסת הגוף זמן הראי' הוא גורם הוסת שע"י רבוי הדמים שבגופה זה גורם להיותה מפהקת ואיברי' כבדים עליה וכדומה משא"כ בוסת המעשה שא"א לומר שע"י רוב הדמים עשתה מעשה זו כמו קפיצה ואכילת שום רק להיפך שע"י המעשה ראתה הדם וזה לא חשיב וסת גמור. מ"מ נראה לפענ"ד ברור דוסת דרואה מ"ת גרע טפי מן וסת הקפיצות וכעין שחילקו התוס' בנדה דף ס"ג ע"ב ד"ה אכלה לענין וסת אכילת שום דכיון שלא בא ע"י טורח אלא ממילא לא חשיב אונס כמו טורח של קפיצה וחשיב וסת יותר ע"ש. א"כ ה"ה נמי ברואה מ"ת נראה דדמי טפי לוסת דאכילת שום ולא דמי לקפיצות משום דמעשה התשמיש נעשה מדעתה בלא טורח ובלא אונס ול"ד לקפיצה. וא"כ לפי דעה השני' שהביא הרמ"א סי' קפ"ט סעי' כ"ג דאכלה שום קבעה לה וסת אף בלא ימים שוים א"כ הוי קביעות וסת גמור ואף שקבעה לה אחר כך וסת קבוע חוששת לשני הוסתות דשתיהן המה וסתות קבועים. ולא דמי לוסת הקפיצות דהוי וסת מחמת אונס ולשיטת הרמב"ם דקי"ל כמותו לא הוי וסת כלל אלא שהרמ"א כתב בסעי' י"ז דמ"מ חוששת לו כמו לוסת שאינו קבוע ובזה יש מקום קצת לדברי הנו"ב שאם קבעה אח"כ וסת קבוע שוב אינה חוששת לוסת הקפיצות דהוי כוסת שאינו קבוע ע"פ דברי הש"ע שם סעיף י"ד והש"ך שם משא"כ בוסת דאכילת שום שלדעה השני' ברמ"א סעי' כ"ג הוי וסת קבוע גמור א"כ מה בכך שקבעה לה אח"כ וסת קבוע הרי האשה קובעת לה וסת בתוך וסת וחוששת לשני הוסתות. וא"כ לפ"מ שכתבתי דוסת דרואה מ"ת דמי לוסת דאכילת שום א"כ פשיטא שלדעה השני' בסעי' כ"ג לא מהני מה שקבעה לה אח"כ וסת קבוע. ויש לי חבילות ראיות להשיג על הנו"ב הנז"ל באופן שלפענ"ד קשה הדבר לסמוך על הנו"ב בזה:
<b>שוב</b> מצאתי בנו"ב מהד"ק סי' מ"ו בהג"ה שנתעורר במקצת דברים שכתבתי ע"ש. ועל פי מ"ש נדחה ג"כ ההיתר של הנו"ב מהד"ת סי' צ"א שאם ראתה מ"ת בימי מניקתה דמותרת שכמו שאינה חוששת לוסת שאינו קבוע בימי מניקתה לדעת הש"ך א"כ ה"ה לרואה מ"ת דדמי לוסת דקפיצות הוי כוסת שאינו קבוע כמ"ש הרמ"א סי' קפ"ט סעי' י"ז. ולפמ"ש שמ"ת דמי לאכילת שום א"כ הרי זה וסת קבוע וחוששת גם בימי מניקתה כן נלפענ"ד ברור. והא שמותרת אם עברה ושמשה פעם אחת ולא ראתה לא כסברת הנו"ב משום דהוי וסת שאינו קבוע ונעקר בפעם אחת. אלא משום דהוי כמו בדיקת שפופרת ואיכא הוכחה שהדם בא מן הצדדין. וכן מבואר להדיא ברמ"א סי' קפ"ז סעי' י'. ולכן דעת הרבה פוסקים שבעברה ושמשה ולא ראתה אף אם חזרה וראתה אח"כ ג' פעמים בשעת תשמיש תו לא הויא בחזקת רואה מ"ת. ולסברת הנו"ב משום שנעקר הוסת בפ"א א"כ אם חזרה אח"כ וראתה ג"פ הרי חזרה ונתחזקה לראות מ"ת. ולפמ"ש א"ש דמה שלא ראתה פ"א כששמשה זה היא הוכחה שהדם בא מן הצדדין. ועי' בב"ח סי' קפ"ז במ"ש ליישב קושי' הב"י דנימא בבדיקת שפופרת אין כל האצבעות שוות ועי' בש"ך ס"ק י"א. ומש"ה אף אם חזרה וראתה בשעת תשמיש אינה חוששת להיות רואה מ"ת מאחר שמן הצדדין הוא. ובזה אתיין דברי הא"ר שהביא הש"ך ס"ק ל"ג כפשטן שהא"ר סובר כדעה השני' שהביא הרמ"א סי' קפ"ט סעי' כ"ג דוסת דאכילת שום הוי כוסת קבוע וה"ה ברואה מ"ת ולהכי ס"ל להא"ר שאינו נעקר רק בשלשה פעמים אבל הרמ"א ס"ל דאף אם נאמר שהוא וסת קבוע מ"מ אם לא ראתה פ"א מותרת משום דלא גרע מבדיקת שפופרת. ויש להסביר הדברים יותר דהנה הא שוסת קבוע אינו נעקר רק בג"פ הוא משום דכיון שנתחזקה ג"פ לראות ביום ידוע לחודש או בהפלגה אף אם בא יום המוגבל ולא ראתה בו יש לחוש שמא איזה סבה ומקרה היה מה שלא ראתה היום ומש"ה בעי' ג"פ למיעקרי' משא"כ ברואה מ"ת שכבר הורה לנו רבינו הב"י דדוקא לקולא אמרינן אין כל האצבעות שוות ולא לחומרא ועי' בט"ז סק"ו א"כ לקולא אמרי' שבודאי היה שוה בדיקת שפופרת או ביאת ההיתר עם אותן הביאות שראתה בהן והיכא שידעי' בודאי שהיו שוות בלי שום שינוי נעקר גם בפ"א. כנלענ"ד:
<b>והנה</b> שמתי אל לבבי לעיין במה שהבעל אומר שזה זמן רב שיש לו כאב בשעת ההשתנה וראה שני פעמים דם במי רגלים וכעת אינו רואה עוד דם והכאב עדיין לא חלף ועבר ממנו. והנה מבואר בסי' קפ"ז סעי' י"ג בהג"ה ובסי' ק"צ סעי' כ' שאם יוצא ממנו דם דרך פי האמה האשה תולה בו והוא מתשובת הרשב"א שהביא הב"י בס"ס ק"צ. אמנם הגאון בעל נו"ב מהד"ת סי' פ"ז דקדק מלשון הרשב"א בתשו' שם שלא התיר רק אם יוצא דם מהבעל אף שלא בשעת הטלת מי רגלים אבל אם לא הי' דרכו להוציא דם רק בשעת הטלת מ"ר לא הי' מועיל לתלות בהבעל. ובנ"ד לא ראה דם רק בשעת הטלת מ"ר:
<b>אבל</b> באמת נראה לי שבנ"ד לכ"ע תולה בהבעל ולא הויא בחזקת רואה מ"ת. והוא ע"פ מה שמבואר בסי' קפ"ז סעי' ה' בהג"ה ובש"ך שם ובנקה"כ סק"י באשה שיש לה וסת ויש לה מכה תולה במכתה אף אם אינה יודעת אם מכתה מוציאה דם אבל זה דוקא לענין שלא להחזיקה ברואה דם מ"ת ומ"מ טמאה היא לבעלה וצריכה ספירת ז"נ וטבילה משא"כ אם יודעת בודאי שמכתה מוציאה דם אז היא טהורה לגמרי לבעלה בלא ז"נ ע"ש. ומעתה ניחזי אנן לפי מה שחידש לנו הרשב"א דכי היכא שהאשה תולה במכתה ה"נ תולה היא במכה של הבעל ואם כן מש"ה הצריך הרשב"א דוקא שרואה הבעל דם אף שלא בשעת הטלת מ"ר שע"י כן אנו רואין שיש לו מכה שדרכה להוציא דם ולכך תולה בו אף שלא בשעת וסתה וטהורה היא לבעלה גם בלא ז"נ. משא"כ אם אין הבעל מוציא דם רק בשעת מ"ר א"כ כיון שבשעה שנגע באשתו או בעלה לא היה מטיל מ"ר וא"כ הוי אז כמכה שא"י אם מוציאה דם ואין תולין במכה כזו. אמנם כל זה אם אנו באין לדון לטהר האשה בלא ז"נ וכמבואר בתשוב' הרשב"א ובב"י ס"ס ק"צ שהם מיירי להדיא לטהר האשה בלא ז"ל משא"כ לענין חשש ר"ד מ"ת שתולה במכה אף שא"י אם מוציאה דם וכמ"ש ניהו שאין הבעל מוציא דם רק בשעת הטלת מ"ר הרי עכ"פ נתברר לנו שיש להבעל איזה מכה שם והרי לענין רואה מ"ת קיי"ל שתולה במכה אף שא"י שמוציאה דם כלל:
<b>איברא</b> שלפ"ז דינו של הנו"ב שם צ"ע בזה שאסר את האשה לבעלה לעולם משום רואה מ"ת מכח דקדוקו בדברי הרשב"א הנ"ל דבעינן שיוציא דם אף שלא בשעת הטלת מ"ר וכבר כתבתי והוכחתי שהרשב"א לא החמיר בזו רק לענין שתהא צריכה ז"נ ולא לענין רואה מ"ת. ונ"ל עפמ"ש הש"ך בס"ק כ"ד בטעם הדבר שלענין רואה מ"ת סגי גם במכה שא"י אם מוציאה דם משום דסמכינן גם על המרדכי דבאשה שיש לה וסת לא הויא כלל רואה מ"ת. א"כ הגאון בנו"ב שמיירי שם באשה שפסק וסתה וגם לא היתה זקנה גמורה ע"ש שנסתפק אם מקפדת כשקורין לה אימא בפני'. וגם בזקנה גמורה מ"מ אין זה דומה לאשה שיש לה וסת שלא בשעת וסתה ועי' ס"ס קפ"ט. וכיון דבנדון של הנו"ב לא הי' שם סיוע של דעת המרדכי מש"ה החמיר אם לא מוציא הבעל דם שלא בשעת הטלת מ"ר. משא"כ בנ"ד שיש לה וסת עכשיו ובכי האי גוונא מבואר ברמ"א ובש"ך שתולין במכה גם בא"י אם מוציאה דם א"כ גם במכתו של בעל תולה אף אם אינו מוציא דם רק בשעת הטלת מ"ר מ"מ לא גרע מן מכה שאין אנו יודעין אם מוציאה דם כלל. וז"ב מאוד:
<b>והנה</b> בתשו' נו"ב מהד"ת סי' הנז"ל עמד בהא שלא מצינו בשום מקום בש"ס שהאשה תולה את הדם בבעלה (רק בכתם אמרו ותולה בבנה ובבעלה) זולת באיש ואשה שעשו צרכיהן ונמצא דם על הספל ע"ש. ולפי ענ"ד הי' מקום לומר בזה שבאמת מהראוי לומר כ"נ וכ"ה ומהיכי תיתי נתלה את הדמים שראתה האשה לומר שבאו מהבעל משא"כ בנמצא דם על הספל שע"כ הדם בא לספל ממקום אחר א"כ ממילא יש לספק ג"כ שמא בא מן הבעל. ועי' באו"ח סי' תס"ז ובאחרונים שם. ומש"ה בנדון של הנו"ב שנמצא דם על עד שלה אינו תולה בבעלה משא"כ בנ"ד שנמצא על עד שלו א"כ אמרינן כ"נ וכ"ה ותולין שבא מהבעל. ועי' בתוס' נדה דף נ"ח ד"ה ולענין. וע"ש בתוס' דף י"ד ד"ה וניחוש שכתבו דבנמצא על עד שלו איכא הוכחה דלא אתי מגופה ועי' בט"ז סי' ק"צ ס"ק כ"ד ע"ש ודו"ק. ומש"ה כל שיש מקום לתלות בהבעל כגון שיש לו מכה אנו תולין שמהבעל אתי ולא מגופה מדלא נמצא גם על שלה:
<b>מכל</b> הלין טעמי נראה לפענ"ד ברור להלכה ולמעשה שהאשה הזאת מותרת לבעלה. אמנם יזהיר את הבעל שלא יבא עליה בליל טבילה כי אם בלילה שלאחרי' שבזה יש לנו עוד צד להקל ע"פ מ"ש קצת מהאחרונים שהטבילה גורמת. גם יזהיר מעכת"ה אותו שלא יבעול בדוחק ובחימום רק בנחת ובמתון. ויסלח נא מעכת"ה להודיעני אם היתה הביאה הזאת בהיתר וד' הטוב ישלח דברו וירפאה. דברי ידידו הדוש"ת:
סי' ע
ב"ה יום ה' ח"י אדר ראשון תרל"ח לפ"ק לבוב. דברי שלום ואמת לכבוד ידידי הרב החריף השנון זית רענן המופלג בתורה וביראת ד' טהורה כקש"ת מוה'
<b>העשיל</b> <b>קלאהר</b> <b>פעלד</b> נ"י:
<b>מכתבו</b> הגיעני בדבר הציקאריע אשר יצא הקול עלי' כי מערבין בה שומן איסור. ומעכ"ת כתב להתיר ע"פ דברי הרמ"א בתשובותיו סי' נ"ד שהתיר שמן זית שהי' בו חשש תערובת איסור שומן מטעם דהוי נטל"פ. ודברי תימה הם. מה ענין שמיטה אצל ה"ס ואם הרמ"א שם כתב להוכיח בראיות ברורות דשומן בשמן הוי לפגם ומשום דשמן צריך להיות מבושם. נבוא מזה להתיר כל תערובת איסור שבעולם. ח"ו לא תהא כזאת בישראל. גם מ"ש מע"כ שבודאי יש בו ששים שהרי אין מרגישין בו טעם איסור ומטעם זה התיר הרמ"א ג"כ בשמן זית. לפענ"ד לא דמי דהתם השמן נאכל בעינו ואפ"ה אין הטעם איסור נרגש אז שפיר איכא הוכחה דאיכא ששים. משא"כ בציקאריע שלעולם אינו נאכל בעינו רק לאחר שנתבשל במים אפשר שאין ששים בהציקאריע לבטל האיסור המעורב ונעשה כל הציקאריע נבלה ואעפ"כ אין נרגש הטעם מחמת שנתוסף אח"כ מים ובצרוף המים יש ששים. גם מ"ש מע"כ להתיר מאחר שיש פאבריק אחת שבודאי אינה מערבת שומן איסור בהציקאריע א"כ דמי להך דאמרי' פ"ב דכתובות אם יש שם מחבואה אחת מצלת על הכהנות כולן. וכעין שכתב המרדכי לענין היתר כבשים שדרך לתת בהן יין. הן אמת שמדברי הרמ"א בתשו' שם משמע שגם באיסור דאורייתא סמכינן על סברא זו להתיר ספק תערובת איסור אם ידוע שאחד אינו מערב משום דדמיא למחבואה. אבל מדברי הרמ"א ביו"ד סי' קי"ד סעי' י' בהג"ה לא משמע כן שכתב ואם ידוע שאחד אינו מערב בו יין וכו' מותר ליקח מכולן וכו' דתלינן לקולא וכו' וכן כל כיוצא בזה באיסורי דרבנן. משמע להדיא שדוקא באיסור סתם יינן דרבנן סמכינן ע"ז. וכמו שמתירין שבויה דאסורה רק מדרבנן דמן התורה לא חיישי' כלל לשמא נאנסה משום דמנוולא נפשה לגבי שבאי. ועי' בשו"ת מהרי"ט ח"א סי' ק"ג וכ"כ הש"ך בסי' קי"ד ס"ק י"ח דדוקא באיסור דרבנן סמכינן ע"ז. וכן מוכח עוד מדברי הש"ך שם ס"ק כ"א גבי היתר הכרכום דלענין חשש שמזלפין על הכרכום סתם יינן כתב להתיר משום דאי אפשר דליכא חד עכו"ם שאינו מזלף ואמרינן בכתובות אם יש שם מחבואה אחת וכו' ולענין החשש שמערבין בהכרכום חוטי בשר יבש כתב הש"ך להתיר מטעם ביטול ברוב ואמאי לא כתב הש"ך גם כאן להתיר משום דדמי למחבואה אלא ע"כ דהיתר זה לא מהני רק לענין סתם יין דרבנן ולא לענין חשש תערובת חוטי בשר נבלה. וכן מוכח מדברי התוס' בקדושין דף ל"ו ע"ב ד"ה כל שהקשו איך אנו נהנין מהכרמים שהנכרים מבריכין בכל שנה ואפ"פ שאין כולם מבריכים הי' לנו לילך אחר הרוב ע"ש. ועי' ביו"ד סי' רצ"ג לענין חדש. ועי' בתשו' נו"ב מהד"ק חיו"ד סי' ל"ד שכתב כן מבואר שבאיסור תורה אין סומכין על זה:
<b>עוד</b> כתב מע"כ להתיר ע"פ שיטת הרבינו יונה שהביא הרא"ש בפ' כיצד מברכין סי' ל"ה על המוסק שמותר לאוכלו משום דבתר השתא אזלינן כמו באיסור שנפל לדבש שמותר משום שדרך הדבש להחזיר הדבר שנופל לתוכו דבש. הנה גוף הדבר במחלוקת שנוי' והרא"ש שם חולק עליו ועי' במג"א סי' רט"ז ס"ק ג' שהקשה ע"ד הר"י מהא דאמרי' בבכורות חלב מנלן דשרי משום דדם נעכר ונעשה חלב א"כ מוכח דאזלינן בתר מעיקרא ומכח זה דחה דברי הר"י מהלכה. ומשום כן פסק במג"א סי' תס"ז ס"ק י"א שאם נתערב דבש בתבשיל בפסח צריך ששים לבטלו. אלמא דלא סמכינן ע"ז לומר שנהפך הקמח להיות דבש:
<b>וראיתי</b> להרב בעל חק יעקב סי' תס"ז ס"ק ט"ז שדחה קושית המג"א בגילא דחיטתא שלפי הס"ד בבכורות שם דלא הוי ידעינן מקרא דחלב מותר א"א לומר להתיר משום דהדם נעשה חלב ונתהפך לדבר המותר כיון דאכתי לא ידעינן כלל שחלב מותר משא"כ בדבש שהוא ודאי היתר שפיר יש להתיר האיסור שנתערב בו מאחר שנתהפך לדבר המותר ונעשה דבש וכסברת הר"י. ודבריו תמוהים דמה יענה להא דאמרי' בחולין דף ס"ט מהו לחוש לזרעו בהמה דעלמא לאו מכח חלב ודם קאתי ושריא ה"נ ל"ש או דלמא תרי איסורי אמרינן תלתא לא אמרינן. וכן אמרינן התם מהו לגמוע חלבו וכו' ע"ש והרי כיון שכבר ידעינן דבהמה מותרת וחלב מותר א"כ מה לנו בזה שבא מאיסור יוצא או מחלב ודם כיון שנתהפך לדבר המותר אזלינן בתר השתא לדעת הר"י. אמנם אחר העיון אפשר לומר דהא דאמרינן בחולין שם חלב דעלמא לא כאבמ"ה דמי ושרי וכו' הכא לית תקנתא לאיסורי' בשחיטה אין הכוונה דחלב יהי' אסור מאחר שאבר היוצא מסייע לזה דלענין זה ודאי יש להתיר משום דנהפך לדבר המותר כשיטת הר"י. רק כוונת הגמ' דחלב גופא בא מן החי ואפ"ה התירתו תורה וה"ה כאן או דלמא שהתורה לא התירה חלב שבא מן החי רק אם אותו חי אית לי' תקנתא בשחיטה משא"כ הך בן פקועה דל"ל תקנתא בשחיטה להתיר האבר א"כ החלב הבא מאותו ב"פ אסור הואיל והחלב עצמו בא מן החי. ואין זה ענין כלל לדברי הרר"י ז"ל לומר דאזלינן בתר השתא. דודאי אם נאמר שאסור מחמת שכח אבר היוצא מעורב בהחלב לזו יש מקום להתיר משום שנהפך לדבר המותר אבל אנן מחמת איסור אבר מה"ח אתינן עלה וא"כ הואיל ומ"מ החלב בא וזב מן החי וגם מאותו אבר הוא זב שפיר יש לאוסרו משום אבמ"ה. וכן יש להוכיח מדברי המג"א סי' רי"ו שהקשה על הר"י מהא דאמרי' בבכורות לאסור החלב משום דם נעכר ונעשה חלב ולא הקשה מהא דמספקא לי' לתלמודא שם דליתסר משום אבר מה"ח. ולפי מ"ש נכון מאוד דלענין איסור אבמה"ח לא שייך לומ' דניזול בתר השת' לדעת הר"י שאין האיסור מחמת דכח האבמה"ח הוא בחלב רק שהחלב גופא אסורה משום אבמ"ה והיא גופא חתיכה דאיסורא. ולכך לא הקשה המג"א רק מהא דרצו לאסור החלב משום דדם נעכר וכו' והיינו שהחלב אסור מחמת שכח הדם הוא בחלב ע"ז שפיר הקשה המג"א כיון שהדם נהפך לחלב ניזל בתר השתא. ולזה תירץ הח"י כיון דאכתי לא ידענו דחלב שריא לא שייך לומר דנהפך לדבר המותר. ובזה יש ליישב מ"ש הב"ח שאם יש ששים בבהמה נגד האבר האסור כל החלב מותר. והדרישה והט"ז הקשו עליו שאין כל האברים שוין ושמא מאבר קטן החלב מתגדל הרבה יותר מאבר אחר גדול. עי' בט"ז וש"ך סי' י"ד. ולפמ"ש נכון דלענין האיסור שהחלב בא מכח האיברים סברת הדרישה והט"ז נכונה דאפשר שאותו אבר היוצא כחו מרובה להוציא החלב יותר משאר איברים ואין כאן ששים לבטל אבל באמת משום זה אין שום איסור על החלב כיון שכח הבא מאבר היוצא נהפך לדבר המותר כיון שכבר למדנו מקרא דחלב שריא שפיר אזלינן בתר השתא כסברת הר"י ועיקר האיסור בכאן משום שהחלב זב ובא מן החי ואיסור אבמ"ה על גוף החלב הוא ולזה שפיר אמרינן שמה שזב משאר האברים לא איכפת לן כמו חלב דעלמא דשרי ורק משום שזב גם מאותו אבר היוצא דל"ל תקנתא בשחיטה. ומש"ה אם יש ששים בבהמה נגד אותו אבר היוצא מותר. ומעתה לק"מ שמא אותו אבר היוצא כחו מרובה בהחלב כיון שהכח הזה אינו אוסר כלל משום דאזלינן בתר השתא וכמ"ש. וזו עצה עמוקה בס"ד:
<b>נחזור</b> לדברינו דמהא דאמרינן מהו לגמוע חלבו אין קושיא על החק יעקב. אמנם גם מאותה שאמרו מהו לחוש לזרעו יש ליישב. דאפשר שהר"י למד סברתו מסוגיא זו. שהוא הי' מפרש הא דאמרינן התם אלא כל מכח לא אמרינן דהיינו שלא איכפת לן כלל הא דהבהמה בא מכח איסור חלב ודם או יוצא משום דכיון דידעינן מקרא דבהמה מותרת מה לנו בזה שבא מכח איסור כיון דעכשיו נהפך לדבר המותר. ולפי הס"ד באמת הי' סברת הגמ' דאזלינן בתר מעיקרא וכסברת הרא"ש ואח"כ מסיק דאזלינן בתר השתא כדעת הר"י. ובזה מיושב קושית הכו"פ סי' י"ד בהא דאמרי' מהו לגמוע חלבו משום דבא מאבמה"ח או דלמא רחמנא שריא ואמאי לא קאמר חלב דעלמא לאו מכח חלב ודם קאתי ושרי ה"ה איסורא דאבמה"ח. ולפמ"ש נכון מאוד שלפ"מ דאסיקנא לעיל שכל מכח לא אמרי' והיינו משום דאזלי' בתר השתא ליכא למימר שיש לאסור החלב משום שבא מכח חלב ודם כיון שנהפך לדבר המותר מה שא"כ באיסור אבמ"ה אין להתיר מחמת דאזלי' בתר השתא כיון שאין איסור החלב מחמת שבא מכח אבמ"ה רק שהחלב גופא אבמ"ה הוא וכמ"ש למעלה ולהכי קאמר הגמר' שיש להתיר החלב לענין איסור דאבמה"ח משום דרחמנא שריא לחלב דעלמא. ודו"ק היטב בכל זה:
<b>אמנם</b> גם בלאו כל זה לא ידעתי מי הגיד למעכ"ת דשמנונית האיסור שנתערב בהציקאריע נתהפך מכמו שהי' להיות ציקאריע ואם הר"י התיר בדבש משום שכתב הרא"ש בברכות שם שדרך הדבש הוא להפוך מה שניתן לתוכו לדבש ואיך נלמוד מזה לדברים אחרים. ועי' בט"ז באו"ח סי' תס"ז סק"ו שהתיר הכרכום מטעם זה וצ"ע אמנם לדינא כתבתי בתשו' להתיר הציקאריע מטעמים אחרים. דברי ידידו:
<b>סי'</b>
<b>עא</b> ב"ה יום ו' עש"ק ז' אייר תרמ"א לפ"ק לבוב. הנני נותן את בריתי שלום לכבוד ידיד נפשי ולבי הרב הגדול בתורה וביראה ובמעשים טובים החריף ובקי משנתו קב ונקי ידין ויורה כדת של תורה כקש"ת מוה' משה באב"ד נ"י האבד"ק קאזלוב יע"א.
<b>מכתב</b> יקרתו הגיעני והתענגתי להתבשר משלום תורתו וענותו תרבני לדרוש ממני לחות דעתי העני' ע"פ דתה"ק. באחד שהיו לו שתי פרות ולאשר לא שילם את המס המגיע מאתו לאוצר המדינה באו בעלי הפקודה מבעצירקס אמט ועיקלו ומשכנו את הפרות האלו עבור חוב המס וכתבו בפינקס שלהם את תואר הפרות ומראיהן ושמו את שווין ואחת מהפרות היתה מעוברת והזהירו אותו שלא ימכור את הפרות ולא את הולד כשיוולד. והניחו את הבהמות ברשותו. ואמרו כי ימכרו את הפרות בהכרזה לשלם מדמי המכירה את המס ולא קבעו זמן על זה. וקודם המכירה בהכרזה ילדה פרה האחת זכר. ונסתפק מעכ"ת אם יש על הולד קדושת בכור:
<b>והנה</b> מעכ"ת פתח בהיתרא תחילה עפמ"ש בשו"ת צמח צדק סי' ס"ד בנכרי שנתן לישראל איזה סך לקנות פרה עבורו והישראל קנה פרה מעוברת וילדה זכר ופסק שאין על הולד קדושת בכורה ואף שמדינא לא קנה הנכרי מ"מ כיון שהישראל קנה הפרה במעותיו של נכרי א"כ שיעבודא דנכרי על הפרה ובאם לא ישלם לו יתפוס את הפרה ומש"ה מיקרי יד נכרי באמצע כיון שהנכרי קודם לגבות ממנה יותר מבע"ח אחר וא"כ ה"ה בנ"ד מאחר ששרי המשפט עיקלו ומשכנו את הפרה והם קודמים לבע"ח אחרים. אלא שמעכ"ת הביא בשם מהרי"ט אלגאזי ריש פ"ב דבכורות שדחה דברי הצ"צ מכח דברי התוס' בפסחים דף ו' ובב"מ דף ע' ע"ב ד"ה ואי דדוקא כשהבהמה היתה מתחילה של הנכרי בזה דוקא אמרינן דהיכא דאי לא משכח זוזי תפיס ולדות הוי יד נכרי באמצע אבל בבהמת ארנונא שהיתה מתחילה של ישראל בזה היכא דמצי ישראל לסלוקי בזוזי לא נכנסה לרשות הנכרי וחייבת בבכורה. וא"כ גם בנדון הצ"צ ובנ"ד כיון שהפרה היתה מתחילה של ישראל אע"ג דשיעבודא דנכרי על הפרה כיון דהישראל מצי לסלוקי בזוזי חייבת בבכורה. זהו תוכן דברי מעכת"ה. ובעניי לא זכיתי להבין דברי מהרי"ט אלגאזי הנ"ל. דהתוס' בפסחים ובב"מ שם לא כתבו כן רק ללישנא קמא דרבא שבהמת ארנונא חייבת בבכורה היכא דמצי לסלוקי בזוזי ולזה הקשו הרי אי לא משכח זוזי תפיס ולדות ובכה"ג פטור במקבל צ"ב מן הנכרים ומש"ה הוצרכו לחלק בין אם הפרה היתה מתחילה של נכרי או של ישראל. אבל לפי מה שפסקו הפוסקים כלישנא בתרא דרבא מבואר להדיא שגם אם היתה הבהמה מעיקרא של ישראל וגם מצי לסלוקי בזוזי אפ"ה כיון דאי לא משכח הנכרי זוזי תפיס ולדות פטור מבכורה וכפשטא דגמ' בב"מ הנז"ל:
<b>גם</b> דברי פסקי מהרא"י סי' ק"ל נפלאו ממני שכתב שאם הכח ביד הישראל הנותן בהמה לנכרי לטפל בה ליתן דמי' לא חשיב יד נכרי באמצע וחייב בבכורה מאחר שעיקר הפרה היתה מתחילה של ישראל והביא ראי' מדברי התוס' הנ"ל וזהו תימה שלפי מה דקיי"ל כלישנא בתרא בפסחים מוכח משם להיפך והתוס' חלקו בהכי רק לל"ק דרבא וכמ"ש:
<b>גם</b> מה שהקשה במהרי"ט אלגאזי שם על הצ"צ מהא שכתבו הקדמונים דלמ"ד מעות בנכרי אינו קונה אם קנה הנכרי במעות לא נפקע קדושת בכורה והרי לדעת רוב הפוסקים נכרי שמכר קרקע לישראל בכסף אף שכל המחזיק זכה מ"מ צריך המחזיק ליתן דמי הקרקע לישראל הקונה משום דניהו שלא קנה בכסף לבד עד שיכתוב את השטר מ"מ משכנתא הוי גבי' כמבואר בחו"מ סי' קצ"ד ובסמ"ע שם ס"ק י'. וח"כ ה"ה בנכרי שנתן מעות על הבהמה אף דמעות בנכרי אינו קונה מ"מ הרי יש להנכרי עליה תורת משכון ופטור מבכורה. אלא ע"כ דשיעבוד הנכרי אינו מפקיע מבכורה ודלא כדעת הצ"צ. ולפענ"ד לק"מ דהתם שאני דכסף בקרקע הוא קנין גמור כדכתיב שדות בכסף יקנו רק שהישראל לא גמר בדעתו לקנות רק בשטר ואי הוה אמר אי בעינא בכספא אקנה הי' מועיל ומש"ה אמרינן דניהו דלא סמכא דעתי' דישראל לקנות קנין גמור עכ"פ גמר הישראל הקונה לקנותו בתורת משכון. משא"כ בנכרי שנתן מעות לקנות פרה לדעת הסוברים דמשיכה קונה בנכרי קנין מעות לא מהני ולא מידי ואין כאן התחלת קנין כלל א"כ גם תורת משכון אין להנכרי עליו ומש"ה חייבת בבכורה. וראי' לזה מהא דאמרינן בגמ' בכ"ד דבר תורה מעות קונות ומ"ט אמרו משיכה קונה שמא יאמר לו נשרפו חטיך בעליי'. ואם כדברי מהרי"טא דאע"ג שאינו קונה מ"מ יש להלוקח על המטלטלין תורת משכון. וא"כ יש להלוקח אחריות על המשכון כדין ש"ש לדעת רוב הפוסקים וכיון שהמוכר לא הוי אלא ש"ת כמ"ש התוס' בערובין דף פ"א ע"ב ד"ה שמא וא"כ עדיין יאמר לו המוכר נשרפו חטיך בעלי'. ועי' בחו"מ סי' ע"ב סעי' ז'. ובע"כ כמ"ש דהיכא דלא הוי קנין כלל אי מה"ת אי מדרבנן גם משכון לא הוי. אבל לעולם היכא שיש להנכרי תורת משכון ושעבוד על הפרה נפקע קדושת בכורה וכסברת הצ"צ. ועי' בר"ן ר"פ שבועת הדיינין שכתב בשם הר"י הלוי דמש"ה משכון שלא בשעת הלואתו לא חשיב הילך משום דדוקא בשעת הלואתו אמרינן דקנו לי' מעותיו להיות משכון משא"כ שלא בשעת הלואתו דליכא מעות ומלוה אינו קונה במכר ומשיכה ג"כ לא מהני משום דמנה אין כאן משכון אין כאן א"כ במה קנה המלוה בתורת משכון ע"ש. וא"כ גם אנו נאמר דדוקא התם שנתן הישראל מעות דמי הקרקע אף שלא קנה לגמרי משום דלא סמכא דעתי' מ"מ כיון דאיכא קנין כסף קנה להקרקע לתורת משכון משא"כ במטלטלין במה קנה הנכרי להפרה לתורת משכון מאחר דמעות אינו קונה וכמ"ש הר"י הלוי. עכ"פ הראיתי לדעת בס"ד כי יש מקום לדברי הצ"צ. וגם שאר דברים שכתב מעכ"ת נראין נכונים. וכבר התירו האחרונים בספק בכור להטיל בו מום ע"י עכו"ם ועי' בשו"ת בית אפרים סי' פ"א. וכבוד יקרתו רב כחו וחילו לאורייתא לעשות כתורה. דברי ידידו:
<b>סי'</b> <b>עב</b> ב"ה י"ט תמוז תרכ"ה לפ"ק. לידידי הרב וכו' כש"ת מוה' פנחס שפירא נ"י:
<b>הנני</b> בזה למלאות חפצו הטהור ולהשיב על ספקותיו כיד ד' הטובה עלי. את אשר נסתפק כ"ת אם ראתה שני פעמים בהרגשה ופעם ג' שלא בהרגשה אם נקבע לה וסת כיון דשלא בהרגשה הוא טהורה מה"ת א"כ אין לה וסת או דלמא דדוקא לענין טומאה וטהרה הוא גזה"כ טהורה היא שלא בהרגשה אבל מ"מ כיון שלמודה לראות בזמנים הללו שפיר נקבע לה וסת. הנה לדבריו גם אם ראתה שלשה פעמים שלא בהרגשה איכא לספוקי כה"ג שאף שטהורה היא מ"מ מאחר שלמודה לראות בזמנים הללו קבעה וסת והרי הדבר מבואר להדיא בש"ע ס"ס ק"צ שאין בכתמים משום וסת ע"ש. ומבואר שם בטו"ז שלענין וסת תליא בטומאה דאורייתא ע"ש. ועי' בסי' קפ"ט סעי' כ' שאם ראתה שני פעמים בר"ח ע"י פיהוק ובפעם ג' ראתה בר"ח בלא פיהוק איגלאי מילתא שאין הפיהוק גורם אלא ר"ח. א"כ גם בנדון שלנו הי' לנו לומר מאחר שבפעם ג' ראתה בר"ח בלא הרגשה איגלאי מילתא שאין ההרגשה גורמת אלא ר"ח. וא"כ כמו דהתם אמרינן שע"י שראתה בפעם שלישי בר"ח בלא פיהוק הוי כאילו ראתה כל הג' פעמים בלא פיהוק כן נמי בנ"ד מהראוי לומר כיון שבפעם הג' ראתה בלא הרגשה הוי כאילו ראתה כל הג' פעמים בלא הרגשה. וא"כ היינו הך דינא ממש המבואר בס"ס ק"צ שאין בכתמים משום וסת:
<b>ולכאורה</b> רציתי לומר כיון שמבואר בסי' קפ"ט סעי' כ' שם שאם פיהקה בערב ר"ח אמרינן שפיהוק השלישי של ער"ח גרם לה שתראה בר"ח וא"כ לפי מה דאיתא בש"ס ריש נדה דף ג' דאיכא חששא שמא הרגישה כשהטילה מי רגלים או כשהיתה ישנה הה"נ בנ"ד הי' לנו לחוש לחומרא דכיון שראתה שני פעמים בהרגשה לכך אף שראתה בפעם ג' שלא בהרגשה מ"מ איכא למיחש לחומרא שמא בפעם ג' הרגישה מקודם בשעת הטלת מ"ר או כשהיתה ישנה. ואף שההרגשה לא היתה בשעת הראי' תלינן הראי' בהרגשה שהי' מקודם וכמו דהתם תלינן הראי' הג' בפיהוק שהי' בער"ח. אמנם באמת הא ליתא דדוקא בפיהוק שבאמת הראי' והפיהוק שני ענינים הם אלא שהפיהוק הוא גורם הראי' מש"ה אמרינן שגם הפיהוק של ער"ח הוא גורם שתראה ביום שלאחריו. משא"כ בהרגשה כמו דמחזיקינן לה לרואה בהרגשה א"כ בעי' הראיה בשעת הרגשה דוקא. וזה דבר שאין הדעת סובל כלל לומר שע"י פתיחת המקור של אתמול ראתה היום שודאי הראיית דם הוא תמיד בעת פתיחת המקור. וגם בריש נדה בגמ' הנז"ל הפי' הוא דחיישינן שמא הרגישה בשעת הטלת מ"ר או בשעת שינה וראתה אז ומש"ה מטמאי ב"ה למפרע אבל א"א לומר כלל דע"י הרגשה שמקודם ראתה עכשיו וז"פ ומבואר. ואין לומר שאם ראתה בפעם ג' בר"ח בלא הרגשה אם כן ניחוש שמא הי' הדם בבית החיצון בשעת הטלת מ"ר שהטילה היום בר"ח והרגישה אז וא"כ שפיר ראתה ג"פ בר"ח בהרגשה והוי וסת גמור דגם ז"א שמבואר הדבר בש"ס פ"ק דנדה שאף דמטמאין אותה למפרע מ"מ לענין ז' נקיים ולענין קביעת וסת הולכין אחר שעת הראי' וא"כ כיון שהראיה היא שלא בהרגשה לא קבעה וסת. וזה ברור מאוד.
<b>ובמה</b> שכתבתי אמרתי ליישב קושית הגאון בעל חוות דעת בהא דקיי"ל בש"ע סי' קפ"ד סעי' ו' שאם וסתה נמשך שני ימים או ג' אינה צריכה לפרוש אלא עונה הראשונה של הוסת. והקשה הגאון הנז' שהרי אין אנו בקיאין להפריש בין מיני דמים א"כ הי' לנו לחוש שמא מה שראתה ביום הראשון הי' דם טהור בכל הג' פעמים ועיקר הראיית דם טמא הי' ביום השני וכפ"ז הי' לנו לחוש לקביעת וסת לראיית יום השני שהוא עיקר הראי' ע"ש. אמנם לפמ"ש י"ל עפ"מ שמבואר בש"ס נדה דף ס"ג אלו הן הווסתות מפהקת וכו' ושופעת ואמרי' בגמ' עלה ה"ד שופעת כגון ששופעת דם טמא מתוך דם טהור יעו"ש. ומדברי הגמרא הזאת זכינו ללמוד דאם אשה רגילה לראות דם טהור ואח"כ דם טמא בכל פעם שתרא' דם טהור צריכ' לחוש שמא תרא' אח"כ דם טמא. כמו בפיהקה וראתה שכל פעם שתפהק צריכה לחוש שמא תראה. וא"כ כמו בפיהקה ג"פ בר"ח וראתה. בכל ר"ח שתפהק צריכה לחוש שמא תראה ואם לא פיהקה אינה חוששת. כן נמי אם ראתה בר"ח דם טהור ואח"כ דם טמא בכל פעם שתראה דם טהור בר"ח צריכה לחוש שמא תראה אח"כ דם טמא ואמנם אם לא ראתה דם טהור בר"ח אינה חוששת. וא"כ מיושב היטב קושי' החו"ד הנז"ל שאם ראתה בניסן אייר סיון בכל פעם כ"א כ"ב כ"ג לחודש דקיי"ל בש"ע שאינה חוששת רק לעונה הראשונה ואם עברה עונתה ולא ראתה מותרת מאי אמרת שמא ראיית עונה הראשונה בכל פעם הי' דם טהור ועיקר הראיי' היא אח"כ וכקושי' החו"ד הרי אם תאמר כן א"כ קבעה לה וסת לראות דם טמא אחר ראיית דם טהור א"כ מאחר שבר"ח תמוז עברה העונה הראשונה ולא ראתה א"כ כיון שלא ראתה הדם הטהור גם דם טמא לא תראה עוד שכמו בפיהקה ג"פ בר"ח וראתה אה לא פיהקה בר"ח הרביעי אינה חוששת ה"ה גם כאן אם לא ראתה דם טהור בר"ח הרביעי א"ח שמא תשוב תראה עוד ומש"ה טהורה היא מכאן ולהבא. ודו"ק היטב. ויש ליישב בזה דברי הרמ"א בסי' קפ"ט סעי' י"ג. ומחמת חולשת גופי לא אוכל להאריך:
<b>ואת</b> אשר נסתפק כ"ת עוד בהא שאין עושין סחורה בדברים האסורים אם עבר וקנה או מכר אי הוי זביני' זבינא. ורצה לדמות להך דאמרי' בש"ס כתובות דף פ"א ב' כיון דאמרי רבנן לא ליזבון לא הוי זבינא. הדבר פשוט שלא דמי כלל דהתם אמרו רבנן לא ליזבן כדי שלא יצאו הנכסים לגמרי מרשות האשה ומש"ה אף בדיעבד אין המכירה מועלת משא"כ הכא דאיסורא מבחוץ רכיב עלי' ואיסורא דעביד עביד והמקח קיים. איברא דהסמ"ע והב"ח והש"ך בחו"מ סי' ר"ח רצו לדמות מקח הנעשה באיסור להך גמר' דכתובות הנז"ל. אמנם בש"ע שם לא קיי"ל כן ובכל מקח הנעשה באיסור המקח קיים. ונ"ל ראי' לזה מהא דאמרי' בקדושין דף נ"ו ע"א אין לוקחין בהמה כו' ואם לקח וכו' יעו"ש היטב שמשמע שם שמקח הנעשה באיסור מדינא המקח קיים ואף דהתם קנסינן ע"ש בסוף הסוגיא מקנסא לא ילפינן אבל עכ"פ מוכח דמדינא המקח קיים. ובע"כ צריך לחלק בין הך דקדושין להך דכתובות מטעם שכתבתי. ועי' ביו"ד סי' ר"ל בהג"ה. ולאשר אין בידי כעת שום ספר לעיין בו ואני כותב כפי העולה על זכרוני לזאת אנכי מוכרח לקצר
<b>ועד</b> השלשה אני בא מ"ש מעכ"ת להקשות לשיטת הרא"ש שאם גבה ההקדש רבית קצוצה אין צריך להחזיר א"כ משכחת אף שבדיניהם מוציאין מלוה בדינינו אין מוציאין ממלוה. הנה הדבר פשוט דסוגי' הש"ס לא מיירי רק בהדיוט ולא בהקדש ותדע שהרי גם בקרקעות משכחת לה דאין רבית בקרקע וע"כ דהש"ס מיירי דוקא במטלטלין וכה"ג. גם מ"ש כבודו שבזה מיושב הא דקאמר בש"ס ולוקמא ברבית והקשו בתוס' דהא בריבית אין לוקין משום שניתן להשבון וע"ז מתרץ מעכ"ת דמשכחת לה ברבית הקדש דל"נ להשבון לשיטת הרא"ש. ולא הבנתי כלל דמי ילקה בהקדש והלא הגזבר לא לקח הרבית לעצמו. ועי' ביו"ד סי' ק"ס סעי' ט"ז וגם הטו"ז החולק שם מודה בזה ע"ש היטב ודו"ק. ולרב טרדותי לא יכולתי להאריך. דברי ידידו הדו"ש באהבה:
<b>ס'</b>
<b>עג</b> ב"ה מוש"ק ג' טבת תרל"ח לפ"ק לבוב. באפוקי שבתא ברכתא טבתא וחיי אריכתא לכבוד ש"ב ידיד נפשי ולבי הרב הגדול החריף ובקי משנתו קב ונקי צח השכל ונקי הרעיון יקר הערך כקש"ת מוה' צבי הירש תאומים נ"י האבד"ק חראסקוב יע"א:
<b>מכתב</b> יקרתו הגיעני. צר לי מאוד לראות אשר הדרת כבודו אינו בקו הבריאות. ד' יחלימהו ויחזקהו לימי עלומיו ישיבהו ישלח דברו וירפאהו. ובדבר שאלתו איש שהי' לו פרה ואשתו נתנה אותה לערל להחזיקה כל ימות החורף ובעד הטיפול והמזונות הבטיחה ליתן לו שני רייניש והולד הראשון אשר תלד. ובעת הבטחון היתה הפרה ברשות הערל ובימות הקיץ נלקחה הפרה מהנכרי ונתעברה הפרה בבית הישראל. וכשהוכר העובר בא הערל ואמר לאשת הישראל ידוע תדע שהולד הראשון לי הוא כפי הפיסוק בעד הטיפול והמזונות ואח"כ ילדה זכר. ונסתפק מעכת"ה אם יש עליו קדושת בכורה. וכתב שאף שמבואר ביו"ד ס"ס ש"כ בהג"ה בשם מהרי"א דעכו"ם שקבל בהמה מישראל לגדלה והי' חפץ חלק בולדות פטורה מבכורה והש"ך שם ס"ק ט' סיים בשם מהרי"א שזה לא מיקרי דשלב"ל משום דנעשה כמקנה הבהמה לולדותי'. מ"מ בדגמ"ר שם חולק ע"ז וכתב שהמהרי"א לא התיר רק בצרוף היתר דחולבת כמבואר שם להדיא ס"ס ק"ל. ועי' בט"ז שם ס"ק ח'. וכן כתב בשו"ת נו"ב מהד"ת חיו"ד סי' קצ"א וסי' קצ"ב ובאמת שהדבר יפלא על הרמ"א והש"ך שהביאו דברי מהרי"א בסתם שהרי המהרי"א גופי' לא סמך טל סברתו להיתר כי אם בצרוף התירא דחולבת:
<b>ולכאורה</b> רציתי לומר בזה דכיון שיד עכו"ם באמצע פוטר מבכורה בין אם יש עכו"ם חלק בולד א' באם א"כ אם העכו"ם מטפל בהפרה ושהתה אצלו עד שנתגדלה ועבור זה הבטיחו ליתן לו הולד, א"כ כל זמן שלא נתנו לו הולד יש לו חלק בגוף הפרה למ"ד אומן קונה בשבח כלי שהרי הוא השביח את הפרה. ואין זה דומה למה שמבואר ביו"ד סי' רכ"א סעי' ח' שמי שנתן טבלא לאומן לציירה והאומן אסרה על בעלה קודם שפרעו מותרת וכתבו הט"ז והש"ך שם בשם שו"ת הרא"ש שאפילו אם נאמר אומן קונה בשבח כלי היינו ביש ממשות בשבח כגון עצים ועשאן כלים אבל ציור בסממנים לחוד אין בו ממש ע"ש. דכאן כיון שנתפטמה הפרה ונתגדלה אצלו הרי יש ממש בהשבח. וגם בציור בעלמ' כתב הקצ"ח בסי' ש"ו דאמרי' אומן קונה בש"כ כדמוכח בש"ס ב"ק דף צ"ט ולא כתב הרא"ש אלא שאפילו למ"ד אומן קונה בש"כ מ"מ אינו יכול לאסור על הבעלים משום שלא קנה רק השבח דהיינו הציור ואינו יכול לאוסרו משום דחזותא לאו מילתא הוא ע"ש. אבל מאחר דעכ"פ יש לו קנין במקצת מהפרה פטור מבכורה. ומעתה י"ל שהתה"ד אזיל בשיטת רוב הפוסקים דלא אמרינן אומן קונה בש"כ ולכן הוצרך לעשות סניף לסברתו מחמת היתר דחולבת מה שא"כ הרמ"א שביו"ד סי' ק"ך סעי' י' ובאהע"ז סי' כ"ח סעי' ט"ו נראה דספוקי מספקא לי' אם אומן קונה בשבח כלי או לא. ופי' בש"ך בחו"מ סי' ש"ו ס"ק ג' שכ"כ דהוי ספקא דדינא ע"ש וא"כ מש"ה כתבו הרמ"א והש"ך לסמוך על סברת התה"ד דהוי כמקנה האם לולדה ושפיר הוי סניף עוד להתיר ע"פ סברת הפוסקים דקי"ל אומן קונה בש"כ:
<b>ומיושב</b> בזה קושית הדגול מרבבה על מה שסתם הרמ"א בסי' ש"ך סעי' ו' כדברי המחבר שאם מקנה חלק בעובר אינו מועיל משום דהוי דבר שלא בא לעולם ובסעי' ז' שם כתב דברי התה"ד דמועיל כשהקנה לנכרי העובר משום דהוי כמקנה בהמה לולדותי'. ולפמ"ש א"ש שלפי שראה הרמ"א שהתה"ד עצמו לא סמך על סברתו להתיר כ"א בצרוף היתרא דחולבת ומש"ה בסעיף ז' דמיירי שהעכו"ם קיבל בהמה מישראל לגדלה שיש מקום עוד לסמוך על הפוסקים שאומן קונה בש"כ סתם כדברי תה"ד דהוי כמקנה האם לולדה משא"כ בסעי' ו' דמיירי שמקנה לנכרי כדי לפוטרה מבכורה ולא נתגדלה כלום בבית הנכרי דלא שייך בזה אומן קונה בשבח כלי שפיר לא סמכינן על סברת התה"ד דהוי כמקנה בהמה לולדה ומשום שהתה"ד גופי' לא סמך על סברתו זאת לחוד ומש"ה סתם הרמ"א כדברי המחבר דהוי דבר שלא בא לעולם ואינו מועיל להפקיע מבכורה:
<b>הן</b> אמת שגוף סברת התה"ד שחידש שבמקנה העובר לחוד ג"כ מועיל ולא הוי דשלב"ל דמכיון שרוצה להפקיע מבכורה נעשה כאומר לו קנה בהמה לולדותי'. אנכי בעניי לא ידעתי שהרי בהא דאמרינן ריש בכורות דף ג' ע"ב בעובדא דרב מרי בר רחל דאיהו ידע לאקנויי קנין גמור וחזי לי' אינש אחרינא וכו' ופירשו התוס' והרא"ש דאיהו ידע שאם מקנה העובר הוי דבר שלא בא לעולם והי' מקנה האם לאזני העובר והוי כמו דקל לפירותיו וטעי אינשי ואמרי אזני העובר הי' מקנה כמו פירות דקל ואתו לידי תקלה ע"ש. ומזה נראה להדיא שבמקנה אוזן העובר לא מהני מידי ולא אמרינן דהוי כמקנה האם לעוברה. והנ"ל בזה דהנה צריך להבין מנין לו להתה"ד סברא זו דמסתמא הוי כמקנה האם לולדה. ונראה שהוציא כן מהא דאמרינן בגמ' בכורות דף י"ח ע"ב דאקני' קא מקני לי' מקום בחצרו וניחא לי' דליתעביד מצוה בממונו ופירש"י דמשום הכי הקנה לו מקום בחצרו כדי שיזכה כהן בבכורות כדי שיקיים מצות נתינה לכהן. ועי' במהריט"א שם שהאריך בזה ואע"ג דרע"ק פליג על ר"ט וקיי"ל כרע"ק היינו משום דאית לי' לבעה"ב פסידא במה שיקנה הכהן מקום בחצרו היכא דאיכא ספיקא וכמו שפירש"י שם. ולכך ס"ל להתה"ד דכיון שבזמן הזה מצוה להקנות לנכרי חלק בהאם כדי לפוטרה מבכורה כמו שמבואר בסי' ש"ך סעי' ו' ולהכי אמרינן דכיון דמצוה היא מסתמא אקנויי מקנה לי' חלק בהאם וכמו דאמרי' בגמ' אליבא דר"ט וכאן אפי' רע"ק מודה מאחר דלית לי' פסידא במה שמקנה חלק בהאם ומש"ה הוי כמקנה האם לעוברה. וא"כ לדינא דגמרא שהיו בקיאין להטיל מום בבכור קודם שיצא לאויר העולם וממילא אסור למכור לנכרי האם כדי שלא להפקיע מקדושת כהן כמ"ש התוס' והרא"ש וכיון דאיכא איסורא אמרי' דמסתמא לא הקנה חלק בהאם והוי דבר שלא בא לעולם כמ"ש התוס' והרא"ש משא"כ בזה"ז שאין אנו בקיאין להטיל מום ואיכא מצוה להקנות האם כמ"ש הטור וב"י סי' ש"ך שפיר כתב התה"ד שמסתמא הקנה חלק בהאם וכדאמרו בבכורות דף י"ח הנז"ל. וזה נכון בס"ד. ובזה מיושב מה שהקשה מעכת"ה על המהרי"א מתוספתא שהביאה הרא"ש פ"ד דב"ב המוכר ולד בהמתו לא עשה ולא כלום. ולפמ"ש גם המהרי"א לא קאמר רק היכא דאיכא מצוה בהקנאת האם כדי להפקיע מבכורה בשביל שלא יבא לידי תקלה ומש"ה אקנויי אקני לי' לנכרי חלק בהאם. אבל בהך דתוספתא דליכא שום מצוה גם מהרי"א מודה דלא מהני. אמנם מ"ש מעכת"ה דהמהרי"א לא קאמר רק בשהקנה לנכרי אחר שכבר נתעברה משא"כ בנ"ד שבשעה שהבטיחה ליתן לנכרי הולד לא נתעברה גם לדעת מהרי"א הוי דבר שלא בא לעולם. מדברי המהרי"א שם לא משמע הכי שכתב וכ"ש נ"ד שכבר ראו האם מעוברת מזה משמע שגם באינה מעוברת ג"כ מועיל. מיהו בנ"ד שלאחר שהוכר העובר בא הערל ואמר שהעובר הוא שלו עבור הטיפול ולא חזר הישראל מן המקח. וא"כ בזה גם הדגמ"ר מודה דמהני כמ"ש הוא ז"ל בנו"ב מהד"ת סי' קצ"א קצ"ב שיש לסמוך בזה על דעת הרמב"ם שבהוכר עוברה חשיב דבר שבא לעולם. ואף שאז לא היה קנין מעות ולא משיכה מ"מ כיון שמגיע להערל שכר עבור הטיפול והמזונות א"כ לא מבעי' לדעת הרמב"ם שהביא המחבר בסי' ר"ד סעי' ו' דמלו' קונה במכר וחשיב כמו נתינת מעות אלא אפילו לדעת הראב"ד מ"מ בחוב הבא מחמת מכר גם לדעתו קונה כמ"ש הסמ"ע שם ס"ק ט"ו. וכן משמע מדברי המחבר בסי' קצ"ט דאל"כ יקשה על המחבר שכתב שם סעיף ב' שבמלוה הבא מחמת מכר קנה ומשמע אפילו אם לא אמר בהנאת מחילת מלוה ובסי' ר"ד שם הגיא שני דעות בזה. אלא ע"כ שבחוב הבא מחמת מכר גם לדעה השני' בסי' ר"ד חשיב כמו נתינת מעות. ומ"ש הרמ"א בסי' קצ"ט שלא קנה רק בהנאת מחילת מלוה היא דעה שלישית. וכיון שלדעת רוב הפוסקים חשיב חוב הבא מחמת מכר כמו מעות בעין א"כ בנ"ד שמגיע להערל חוב עבור הטיפול חשיב כחוב הבא מחמת מכר ולדעת הפוסקים דבנכרי מעות קונות קנה הנכרי הולד לאחר שהוכר העובר דהוי כבא לעולם לדעת הרמב"ם. ואף שכתב הש"ך בסי' ש"ך ס"ק ח' בשם הב"ח שאם ישראל היה חייב לעכו"ם ואמר לו העכו"ם פרתך קנויה לי במעות שאתה חייב לי דאין זה קנין מעות שם מיירי בחוב מחמת מלוה וכדעת רוב הפוסקים שלא כהרמב"ם בסי' ר"ד סעי' י' משא"כ בנ"ד שמגיע להנכרי עבור הטיפול דהוי כחוב הבא מחמת מכר שבזה דעת רוב הפוסקים דקונה וכמו שהוכחתי מדברי המחבר בסי' קצ"ט סעי' ב' וכיון דהוי קנין מעות לאחר שהוכר עוברה שפיר איכא סניף להתיר ולסמוך על דברי מהרי"א שגם הקנין הראשון מועיל דהוי כקונה הבהמה לעוברה.
<b>מיהו</b> עדיין יש לעורר בזה לפי מ"ש הרה"מ בפ"ז מה' מכירה הל' ד' בטעם הדבר שחוב הבא מחמת מכר קונה וז"ל וא"ת במה יקנה והא הנך מעות ליתנייהו בעולם איכא למימר כיון דמחמת מכר נינהו הו"ל כאילו לא נתחייב לו מעולם במעות וכאילו החליפו פרה בשור ע"ש. ואם כן לדעת הש"ך בחו"מ סי' קכ"ג ס"ק ל' שאינו מועיל חליפין בעכו"ם וגם לדעת החולקין דעכו"ם קונה בחליפין מ"מ בנ"ד לא משך הישראל מעולם ודוקא בחוב הבא מחמת מכר שמגיע לו דמים עבור מכירת הפרה וקנה בדמים הללו מטלטלין בזה י"ל כסברת הה"מ שע"י משיכת הפרה נקנו המטלטלין בקנין חליפין משא"כ בנ"ד הנכרי מעצמו נתן המזונות להפרה בלא משיכת הישראל ואין מקום כלל לומר שיקנה הנכרי הולד מחמת קנין חליפין מאחר שלא משך הישראל מעולם. ולא נשאר לנו שום סניף לדעת המהרי"א כי אם לסמוך ע"ד הרמב"ם שמלוה קונה במכר מדין מעות וגם שבהוכר העובר חשוב כדבר שבא לעולם וגם לסמוך על דעת הסוברין דעכו"ם קונה במעות:
<b>עוד</b> נראה לפענ"ד בזה. כי הנה בתה"ד סי' ע"ר כתב בהא שכתבו התוס' והרא"ש שהרוצה להפקיע מבכורה צריך לעשות שני קנינים דוקא כפף ומשיכה ואי לא הוי ספק בכור דמספקא לן אם הלכה כר"י או כר"ל והאו"ז כתב שמועיל קנין כסף לחוד. וכתב בתה"ד בטעם מחלקותם דהתוס' והרא"ש ס"ל דלא סגי אם ימכור העובר לחוד משום דהוי דשלב"ל וצריך למכור האם לעוברה ובהאם יכולין לעשות קנין מעות וגם משיכה וכיון דמספקא לן איזה קנין מועיל צריך לעשות שני הקנינים אבל האו"ז סובר דמהני מכירת העובר לבד לכשתלד ולא הוי דבר שלא בא לעולם ובעובר א"א לעשות משיכה דמשיכת האם אינו מועיל לקנות העובר והיכא שא"א לעשות משיכה לכ"ע קונה במעות לחוד. זה תורף דברי התה"ד שם. ומעתה אנן השתא דקיימינן בשיטת הרמב"ם שבהוכר עוברה הוי דבר שבא לעולם וסגי במכירת העובר לחוד וא"כ לכ"ע מועיל קנין מעות לבדו להפקיע מדין בכורה כיון דא"א במשיכה. וא"כ בנ"ד ממ"נ מועיל קנין הנכרי שאם נאמר כדברי מהרי"א דמסתמא הוי כמכר האם לעוברה שפיר מועיל קנין הראשון שהי' קודם שנתעברה שאז הי' קנין משיכה שמשכה הנכרי לביתו וגם מעות דמה שמאכיל הפרה עבור העגל הוי כנתינת מעות כמ"ש הט"ז ס"ס ש"ך. ואם נאמר שהקנין הראשון אינו מועיל משום דלא הוי כמוכר פרה לולדותי' והוי דבר שלא בא לעולם שלא כדברי מהרי"א משום שלא מכר רק העובר לחוד א"כ שוב מועיל מה שבא הערל אחר שהוכר עוברה ואמר שהעובר הוא שלו חלף דמי טיפולו והמזונות והישראלית שתקה לדבריו דהוי כהודאה. דכיון שלא נמכר רק העובר לחוד א"כ א"א במשיכה כמ"ש התה"ד דמשיכת האם אינו מועיל להעובר וא"כ לכ"ע מעות לחודא קונה בנכרי. וא"כ לדעת הרמב"ם דמלוה לחוד קונה במכר וגם שהוכר עוברה הוי דבר שבא לעולם שפיר מהני הקנין. כן נלפענ"ד נכון.
<b>אמנם</b> כל זה אינו שוה לי שהרי הערל לא נתכוין כלל לקנות וגם האשה לא נתכוונה למכור בעת שבא הערל כשהוכר עוברה כי הם היו סבורים שהקנין הראשון הוא כדין. וזה תלוי במחלוקת הקדמונים שהביא המחנה אפרים בה' קנין משיכה סי' ד'. ולכן קשה הדבר בעיני לסמוך על היתר זה.
<b>וראיתי</b> למעכת"ה שפלפל בחכמה בכל פרטי השאלה בחריפות ובקיאות גדול והנני להשתעשע מעט בדבריו כי נעמו. את אשר כתב להתיר בנ"ד ע"פ דברי הרב מחא"פ ה' דשלב"ל סי' ג' במי שמכר חפץ לחברו כדי שיתן לו כור חטין ומשך החפץ שנתחייב לתת לו החטין אע"פ שלא היו ברשותו ולא בא לעולם כלל וא"כ בנ"ד כיון שהבטיחה ליתן להערל הולד הראשון עבור שכר הטיפול חל החיוב אף בדבר שלא כא לעולם בדין שכירות. ואף שכתב המחא"פ שדוקא במתחייב בדשל"בל עבור נתינת חפץ חל החיוב מה שא"כ עבור שכר פעולה היינו דוקא בישראל ומטעם דשכר פעולה חשיב כמו מעות ומעות לא קניא משא"כ בנ"ד שהקונה הוא נכרי שפיר יש לסמוך על דעת רש"י וסיעתו דנכרי קונה במעות. זה תורף דבריו וראויים הם למי שאמרן ובכל זאת יש להשיב עליהם. שזה ודאי שדבר שלא בא לעולם א"א להקנות כלל אף ע"י שכירות או ע"י נתינת חפץ. וכוונת המחא"פ שם הוא שאף שלא נקנה הדשלב"ל מ"מ הבעלים נתחייבו ליתן אותו הדבר כשיבא לעולם ואקרקפתא דגברא מוטל החיוב והב"ד כופין אותו על זה. וזהו שכתב המחא"פ שם דנהי שאין אדם מקנה דשלב"ל אבל אדם מחייב עצמו בדבר שלא ב"ל ע"ש. מזה מוכח להדיא שאין לו להקונה קנין בגוף הדבר רק גוף המוכר מחויב ליתן משום דאדם יכול להתחייב בדשלב"ל וא"כ לענין בכורה הא שיד עכו"ם באמצע פוטר מבכורה זהו דוקא כשיש לו לנכרי קנין בגוף האם או בולד משא"כ במקנה העובר עבור הטיפול שאין לו לנכרי שום קנין בהולד כיון שהוא דבר שלב"ל אף שהישראל מחויב ליתן לו הולד הראשון לכשיולד מטעם שכר פעולה מ"מ מאחר שהוא רק מטעם חיוב לא נפטר מהבכורה כיון שאין לו קנין בגוף הולד וכמ"ש. ובזה נדחה ג"כ מ"ש מעכ"ת ליישב קושית הקצה"ח לדעת הסוברים שגם בהוכר עוברה חשיב דבר של"ב לעולם מאותה שאמרו בנדה דף מ"א ע"א דאתנן חל על עובר קדשים וכמ"ד ולדות קדשים בהוייתן הם קדושים והיכא זכתה בהולד והא הוי דשלב"ל. וליכא לאוקמי שנתן לה פרה לעוברה כיון דהאם היא קדשים ואינו יכול להקנות לה האם. וע"ז מתרץ מעכ"ת דאתנן הוי שכר פעולה וקונה אף בדשלב"ל. ולפי מ"ש לא יתכנו דבריו. דאיסור אתנן לא הוי רק היכא שיש לה קנין בגוף הטלה ואם הקנה לה עובר אין לה שום קנין בגוף העובר לדעת הפוסקים שזה הוי דבר שלב"ל רק חיוב עליו מטעם שכירות ומש"ה ליכא על הטלה איסור אתנן:
<b>ובזה</b> מיושב מה שקשה לכאורה בהא דפרכינן בריש פ"ה בע"ז גבי בא עליה ואח"כ נתן לה והא מיחסרא משיכה וכתבו התוס' שם דאף לר"י שמה"ת מעות קונות מ"מ כיון דחכמים הפקיעו קנין מעות תו לא הוי אתנן. וקשיא מהא דאמרי' בכ"מ דף צ"א אתנן אסרה תורה אפילו בא על אמו ופירש"י דאע"ג דקים לי' בדרבה מיני' כיון שחייב לצאת י"ש חל אתנן. וא"כ כיון שיש לה בהטלה קנין מעות אף דחז"ל הפקיעו הקנין מ"מ פשיטא שחייב ליתן לה הטלה לצי"ש ומילט לייטינן ליה במי שפרע אי לא יהיב לה וכיון שחייב לצי"ש חל איסור אתנן. וכנראה שהגאון בתומים בסי' כ"ח ס"ק ד' הרגיש בזה. ולפמ"ש א"ש דגבי בא על אמו הי' הקנין כדינא כגון דקאי בחצרה וכדומה רק דמשום קלב"מ לא מחייבינן לי' ליתן. אבל לצי"ש לא נפקע הקנין וכיון שיש לה קנין בגוף הדבר לענין לצי"ש חל אתנן. משא"כ בקנין מעות שמחמת תקנת חז"ל נפקע הקנין לגמרי ואין לה חלק בגוף הוולד אף לצי"ש. אלא שהוא מחויב לעמוד בדבורו. וכדאמרינן דברים ומעות יש בהם משום מחוסרי אמנה ומש"ה לייטינן לי' הוא יפרע ממי שאינו עומד בדבורו. משמע שרק על המוכר מוטל לקיים דבריו וכיון שאין לה שום קנין בגוף הדבר לא חל איסור אתנן ושפיר מקשי והא מיחסרא משיכה כן נלפענ"ד נכון בס"ד. ולרב הטרדה לא אוכל להאריך יותר. ולענין דינא נראה לפענ"ד לעשות מום בהולד על ידי גרמת נכרי וכדאי הוא סברת מהרי"א לסמוך באיסור דרבנן אמנם באופן אם גם מעכת"ה יסכים לזה.
דברי ידידו:
<b>סי'</b>
<b>עד</b> ב"ה יום ד' ך' טבת תרל"ח לפ"ק לבוב. ברכתי תעלה לראש ש"ב ידידי ואהובי הרב המאוה"ג החריף ובקי צח השכל ונקי הרעיון יקר הערך כש"ת מוה' נפתלי הירץ תאומים נ"י האבד"ק דעליטין יע"א.
<b>מקרב</b> איש ולב עמוק אברכהו בברכת מז"ט כי נשאו ד' לשבת כסאות למשפט בעיר דעליטין. יהא רעוא דתרום רישי' אכולא כרכא ויזכה להורות לאמיתה של תורה תרב גדולתו הגבה למעלה לשם ולתהלה.
<b>ובדבר</b> שאלתו בארבעה שותפים שהי' להם רחיים בשכירות ועשו שותפות עם ארבעה שותפים אחרים שהי' להם רחיים בקנין עולמית. ועתה טוען אחד מהארבעה שחברו אחד מהארבעה שהיו שותפים ברחיים השכורה מחל לו חלק השותפות ועשה עמו האנדשלאג על מחילת השותפות. וחברו טוען שהי' דרך שיחה ופטומי מילי וכופר שלא עשה עמו האנדשלאג מעולם. והורה מעכ"ת שישבע המוחזק שעשה עמו האנדשלאג ויפטר מליתן חלק ריוח מרחיים שלו וביען קמו איזה עוררים על פסק זה ביקש ממני לחות דעתי העני' בזה:
<b>ולפי</b> ענ"ד יפה דן ויפה הורה. שודאי לא היתה כוונתם בשעת עשיית השותפות שיקנו לחבריהם חלק בגוף הרחיים דאטו בשופטני עסקינן שהם יחליפו חלקם בהרחיים שיש להם בה קנין עולמית עם האחרים שאין להם רק בשכירות. וע"כ כוונתם היתה לעשות שותפות רק בהריוח ואם ירויחו ברחיים אחת יותר מבחברתה ישלימו זה לזה העודף. ומאחר שאין להם זה על זה רק תביעת ממון פשיטא שמועיל בזה לשון מחילה כמבואר סי' רמ"א. וכן מבואר להדיא בשו"ת ב"ח הישנות סי' כ"א דענין סילוק מהשותפות סגי בדבור והסכמה בעלמא. וכן כתב הרדב"ז בתשו' ח"א סי' שכ"ו. ואף שבנ"ד עשו ביניהם שטר שותפות ולדעת הש"ך בסי' רמ"א הוי ספיקא דדינא אם מועיל מחילה במקום שטר. ועי' בסמ"ע סי' י"ב ס"ק כ"א. הרי הח"מ והב"ש באהע"ז סי' ק"ה סעי' ה' הכריעו שמועיל מחילה אף דתפיס שטרא:
ולכאורה נראה לומר בזה דבר חדש לפי מ"ש הש"ך סי' י"ב ס"ק י"ז בטעמו של הרבינו ישעי' משום דקיי"ל כב"ש דשטר העומד לגבות כגבוי דמי. ומה שתמה הש"ך שם דלא קיי"ל הכי כבר תירץ בכנה"ג סי' פ"ב שאם יש ספק על השטר אז לא הוי כגבוי אבל בחוב ברור הוי כגבוי ועי' בקצה"ח סי' י"ב שם. והנה בש"ס גיטין דף ל"ז מבואר דמודו ב"ש בשטר שאין בו אחריות נכסים דלאו כגבוי דמי ע"ש. וא"כ לפ"מ דקיי"ל בחו"מ סי' קע"ו סעי' ו' דשותף אינו מחויב לשלם ההיזק רק מן המעות שנתן לכיס השותפות אבל לא נשתעבד השותף לשלם מביתו ע"ש וא"כ הוי כשטר שאין בו אחריות נכסים מאחר שאין על השותף שיעבוד נכסי. וגם לב"ש לאו כגבוי דמי ולכ"ע מועיל מחילה במקום שטר שותפות. וזה דבר נאה ומתקבל לפענ"ד אמנם בנ"ד גם בלאה"נ מועיל המחילה מחמת ההאנד שלאג דהוי כקנין סטימתא ואף אם נאמר שמחילה צריכה קנין היכא דתפיס שטרא הא איכא קנין סטימתא. ובפרט לפי מ"ש שכאן לא הי' שותפות על גוף הרחיים רק על הריוח אם כן פשיטא שמועיל קנין סטימתא. וגם גוף הדבר שבקרקע לא מהני קנין סטימתא לא ברירא כולי האי ודעת מהרש"ל וסמ"ע שמועיל קנין סטימתא בקרקע. מכל הלין טעמי הדבר ברור שיפה הורה מעכ"ת דברי ידידו:
ס' עה ב"ה יום ו' עש"ק ז' שבט תרל"ח לבוב. שפעת הצלחות ושלות השקט לכבוד ש"ב וידידי הרב החריף השנון זית רענן המפואר לתהלה צח השכל ונקי הרעיון כש"ת מוה' יהושע העשיר וואלדשטיין נ"י
יסלח נא מע"כ כי אחרתי מלהשיב על דבריו עד עתה כי טרדות רבות סבבוני מנוחה הדריכוני. עתה באתי לשום עין על דבריו. בדבר המקוה העשויה על ידי צנורות הנמשכין מן המעין הרחוק ממנה ובעת שרוצים להחם אותה שואבין ממנה כמה כלים מים קרים ושופכין לתוכה רותחין מן היורה והנקב שבכותל אשר דרך שמה נמשכים לה המים נסתם היטב ונתעורר ע"ז מעכ"ת כי במשך ג' וד' ימים יחתרון מימי המקוה הכשרים ולא ישאר רוב מים הכשרים. וביותר כשהולכין להזיע ולוקחין מימי המקוה ושופכין עליהם להקר והמים חוזרין למקוה ובודאי איכא רוב שאובין. וא"כ הוי נתן סאה ונטל סאה שפסול עד רובו לדעת הרמב"ם דמתניתין קאי על שאובין וכאן המים כל ימות השבוע הולכים הלוך וחסור ולא נשאר רוב מקוה מים כשרים. ומטעם מעין אין להתיר כאן מאחר שכמה פעמים נפסק ההמשכה מן המעין. זהו תורף דבריו. ומאי דפשיטא לי' למעכ"ת שאם נפסק ההמשכה אין עוד דין מעין עליו הרי רבינו הב"י בסי' ר"א בדה"מ מעין שהמשיכו לבריכת מים הביא דעת רוב הפוסקים דהא דתנן העבירו ע"ג בריכה והפסיקו הרי הוא כמקוה מיירי שהבריכה היתה מלאה ממי גשמים ופ"י חיבורים למעין נעשו כמעין ומש"ה כשהפסיק מי המעין מלקלח לבריכה חזרה למשפטה הראשון להיות כבריכה דהיינו מקוה אבל אם היתה הבריכה ריקנית ונתמלאה ממי המעין אע"פ שהפסיק הקלוח הנמשך מן המעין עדיין דין מעין עליהם ע"ש. ועי' בד"מ אות י"ב והוכיחו כן מלשון הרמב"ם ע"ש. וכן משמע מדברי המחבר בסעי' י' ובט"ז שם ס"ק י"ט. ואף שהש"ך שם חולק ע"ז בס"ק ל' וס"ק ק"ח מ"מ היינו לענין פסול גמור דהיינו זחילה או שאובין וכדומה ודאי יש להחמיר כדעת הסוברים שגם לאחר שנפסק מן המעין יש עליו דין מקוה. אבל לענין נתן סאה ונטל סאה שרוב הפוסקי' סוברין שלענין מי פירות מתניא ולא לענין שאובין והרמב"ם שמחמיר בזה כתב הכ"מ ובב"י שהוא רק משום מראית העין א"כ פשיטא שבאיסור קל כזה נוכל לסמוך על דעת הסוברין שמי מעין תורת מעין עליהן גם לאחר שנפסק מלקלח:
<b>ולדעתי</b> העניה נראה בזה דבר חדש. דלכאורה צריך להבין לדעת המהרי"ק והב"י דמי מעין אף לאחר שנפסק ממקורו תורת מעין עליו אם כן אף אם המשיכו לבריכת מים שהם נקוים ועומדים ונפסק אח"כ מן המעין מ"מ אי אפשר שלא נשאר מעט מן מי המעין בתוך הבריכה וכיון שמעין מטהר בכ"ש אותו מעט מי מעין יטהר את כל הבריכה כיון שס"ל למהרי"ק וב"י שגם לאחר שנפסק מן המעין תורת מעין עליו. ומעתה היכי משכחת לה להאי דינא דתנן בפ"ה דמקואות העבירו ע"ג בריכה והפסיקו הרי הוא כמקוה. שגם אם נאמר דמתניתין איירי בבריכה מלאה מי גשמים אפ"ה אותו מעט מי מעין שנשאר בבריכה לאחר שנפסק ממקורו יטהר את הבריכה. אמנם הדבר נכון דגם במי מעין שרבו עליו שאובין או נוטפין אינו מטהר בזחילה והוי דינו כדין נוטפין שרבו על הזוחלי כמ"ש בסי' ר"א סעיף י"א בהג"ה ובש"ך שם ס"ק ל"ג שכתב להדיא שדוקא במי מעין ומחובר עדיין למעין מטהר בזחילה ע"ש היטב:
<b>והנה</b> בהא דתנינן מעין שמימיו מועטים שרבו עליו מים שאובין שוה למקוה לטהר באשבורן ולמעין להטביל בו בכ"ש. וכבר נודע דברי הר"ן בשבת ובנדרים לחלק בין ממקום שהי' מהלך מתחילתו או לא ופירש משנתינו שמקומות מקומות יש יעו"ש. אבל הרמב"ם כתב בפירוש המשנה וז"ל הנה אלה המים משותפי דין המקוה והמעין כי הוא מטהר בכ"ש כדין מעין ואינו מטהר אלא באשבורן כדין מקוה יעוש"ה. ומלשונו הטהור מבואר שחולק על הר"ן ואינו מפרש המשנה בשני מקומות רק שבמקום אחד גופו יש בו שני חלוקי דינים שלענין כ"ש יש עליו דין מעין ולענין זוחלין דין מקוה. וכ"כ הב"י להדיא שהרמב"ם חולק על הר"ן ע"ש ובכ"מ פ"ט ממקואות הל' י"א. ומעתה הרי כל עיקר סברת הרמב"ם והראב"ד שגם בשאובין פסול בנתן סאה ונטל סאה עד רובו אף שמקוה שלימה אינו נפסל אפי' אם שפך לתוכה אלף סאין משום דבעינן שישאר שעור מקוה לעולם שיוכל לטהר השאובין ומש"ה אם נתן שאובין ולא נטל המקוה כשרה מה שא"כ אם אחר שנתן השאובין נטל עד רובו כיון שהמים מתערבים ובודאי נטל גם מים כשרים ולא נשאר במקוה שיעור ארבעים סאה שיוכל לטהר השאובין לכך פסול עד רובו. וכן ביאר הרא"ש בהל' מקואות כונת הרמב"ם. וא"כ אפשר שלדעת הסוברים שגם לאחר שנפסק מי המעין מן המעין עדיין תורת מעין עליהם גם אם היתה בריכה מלאה מי גשמים ונתחבר למעין ואח"כ הפסיקו אף שבכי האי גוונא לכ"ע הרי הוא כמקוה מ"מ כשר בנתן סאה ונטל סאה עד יותר מרובו גם לדעת הרמב"ם וסייעתו. שהרי כבר כתבתי דאי אפשר דבשעה שנפסק המעין מן הבריכה שלא ישאר בבריכה מעט מי מעין וכיון שלדעה זו גם אחר שנפסק דין מעין עליו הי' מהראוי שיטהר את כל הבריכה שיהא נדון כמעין רק משום דהוי כרבו נוטפין על הזוחלין שלדעת הרמב"ם שהבאתי הם משותפי המשפט ואינו מטה בזוחלין. ומעתה כיון דלדעת הרמב"ם לענין זה תורת מעין עליו שיטהר בכ"ש א"כ ממילא כשר בנתן סאה ונטל סאה גם ביותר מרובו דכאן ליכא למימר שאחר שנטל סאה לא נשאר שיעור מקוה מ"ס לטהר השאובין כיון שבאמת הבריכה היא אשבורן ובכה"ג היא שוה למעין לטהר בכ"ש לדעת הרמב"ם הנז' וא"כ אותו כ"ש מי מעין שנשאר בבריכה לאחר שהפסיקו תורת מעין עליו לטהר בכ"ש וא"כ לעולם איכא שיעור לטהר השאובין מחמת אותו כ"ש מי מעין ולא איכפת לן כלל מה שנטל סאה ונחסר מן מ"ס כיון דמשום אותו כ"ש שנשאר מן המעין דין מעין עליו. ודו"ק:
<b>ומה</b> שהקשה מעכ"ת על דברי התוס' ביבמות דף פ"ב ע"ב ד"ה נתן סאה שכתבו וז"ל א"נ קאי נמי אתמד שיש בו מים דקחשיב במס' מקואות ואכולהו קאמר ר"י עד רובו ע"ש והקשה מע"כ הא התם מיירי בתמד שהחמיץ דהוי דינו כמי פירות לפסול את המקוה מה"ת. יפה הקשה. ולפענ"ד נראה דהנה משנה זו שמחלק בין תמד שהחמיץ או לא החמיץ ע"כ אתיא כר' יהודא כדמוקמינן לה בחולין דף כ"ו לפום מאי דס"ל לרוב האמוראים שם דר"י ורבנן פליגי בהחמיץ ע"ש. וא"כ לפי מ"ש הרשב"ם בב"ב דף צ"ו ע"ב ד"ה רמא דהא שמחייב ר"י במעשר הוא חומרא בעלמא ע"ש. ולדבריו ע"כ צ"ל דהא דניקח בכסף מעשר אע"ג שמדינא לאו יין הוא היינו משום רבויא דקרא ריש פ"ג דערובין לרבות תמד משהחמיץ ע"ש. והא שאינו פוסל את המקוה לר"י היינו דמכיון שמצד חומרא עכ"פ הוי כיין להתחייב במעשר א"כ לענין פסול שאובין הוי כספק ג' לוגין שאינו פוסל את המקוה וכעין שכתבו התוס' בב"ב שם ד"ה וביותר. ומ"מ שפיר דייקי' בחולין שם דמתניתין אתיא כר' יהודא משום דלרבנן דמקילי ופטרי ממעשר ע"כ דס"ל שאין על תמד שהחמיץ שום תורת יין כלל וכיון שהוא לגמרי כמים א"כ מהראוי שיפסול המקוה משום שאובין. כל זה מוכרח לומר לפי סברת הרשב"ם בב"ב הנז'. ומעתה יפה תירצו התוס' ביבמות כיון דקאי נמי אתמד שהחמיץ שאף שדינו כמי פירות מ"מ הוא רק מדרבנן מחמת חומרא כיון שמשנתינו ע"כ אתיא כר' יהודא שרק מחמת חומרא הוי כיין וכמ"ש הרשב"ם וא"כ הא שתמד משהחמיץ פוסל משום מי פירות הוא רק מדרבנן ומה שאינו פוסל משום שאובין הוא משום כיון שיש עליו לחומרא עכ"פ דין יין הוי כספק שאובין דכשר וכמ"ש התוס' ב"ב הנז"ל אבל לענין מי פירות שפסול המקוה מה"ת מחמירינן לומר שגם תמד שהחמיץ תורת יין עליו וכמו שמחמיר ר"י לחייבו במעשר. ומעתה מאחר שתמד משהחמיץ אינו פוסל המקוה משום מי פירות כ"א מדרבנן ואפ"ה קאמר ר"י עד רובו שפיר דייק הגמ' דבדרבנן בעי' רבויא:
<b>עוד</b> נראה לפענ"ד שגם בשנאמר שתמד משהחמיץ לר"י חייב במעשר מה"ת וכשיטת התוס' בחולין דף כ"ה ע"ב ד"ה אי שחולקים על הרשב"ם. מ"מ לענין לפסול את המקוה משום מי פירות לכ"ע הוא רק מדרבנן. כי הנה זה ודאי שמה שאנו דנין אם יש על התמד תורת יין או לא זה דוקא לענין שיעור המים שנתוסף ורבה עליו ולא לענין היין שיצא מן השמרים שזה ודאי תורת יין עליו. אלא דרבנן ס"ל שהמים שנתן לתוך השמרים לא נהפך ליין ותורת מים עליו וממילא גם היין הנסחט מן השמרים בטיל במים משום דהוי רק קהיוא בעלמא כמ"ש התוס' בב"ב דף צ"ז ד"ה הוא ור"י ס"ל שגם המים שנתן לתוך השמרים נהפך להיות יין וכולו חייב במעשר. וממילא דפליגי נמי לענין מקוה דלרבנן דמה שנתוסף מחמת המים תורת מים עליו וגם היין הנסחט מן השמרים בטל במים וכמ"ש א"כ תורת מים על כל התמד ופוסל כולו משום שאובין ולא משום מי פירות משא"כ לר"י דס"ל שנהפך כולו להיות יין פוסל משום מי פירות ולא משום שאובין. והנה בש"ס דבכורות דף כ"ב ודף כ"ג ע"ב מוכח שמים בציר דהוי רובא ציר ויצא מתורת טומאה אם אח"כ נותנו לקדרה או שעירב בו מעט מים אמרי' מצא מין את מינו וניעור ע"ש. א"כ בשלמא לענין להתחייב במעשר או לענין ליקח בכסף מעשר שאנו דנין על התמד כמו שהוא עתה ס"ל לר"י שנדון כולו כיין מה"ת משא"כ לענין לפסול המקוה משום מי פירות מאחר שנפל התמד למקוה אמרינן מצא מין את מינו ונצטרפו מי התמד עם מי המקוה וחזר להיות כולו מים. והא שפוסל משום מי פירות הוא רק כיון שקודם שנפל למקוה הי' עליו תורת יין לכך נידון לענין זה כמי פירות וזה ודאי הוא רק מדרבנן ומש"ה אינו פוסל משום שאובין מאחר שקודם שנפל הי' עליו דין יין מה"ת היאך יחול עליו שם שאובין בתוך המקוה. ומעתה כיון שבאמת בתוך המקוה חזר התמד להיות מים והך דפוסל משום מ"פ הוא רק הואיל ומתחילה הי' שם מי פירות עליו יפה כתבו התוס' שזהו רק מדרבנן ושפיר דייק בגמ' דבדרבנן בעי' רבויא. ומיושבים היטב דברי התוס' וזה כפתור ופרח בס"ד. ועל יתר דברי מעכ"ת לא יכולתי לתת לב לרב הטרדה. דברי שארו מכבדו ומוקירו:
<b>סי'</b> <b>עו</b> ב"ה יום ג' י"ט אייר תרצ"ט לפ"ק לבוב. הנני נותן את בריתי שלום לכבוד הרבנים המופלגים הנגידים יראים ושלמים ישרים ותמימי' ראשי ואצילי העדה בעיר סניטין יע"א. ולכבוד הרב המאוה"ג החריף המפו' מוה' חיים
גירערנטאד נ"י:
<b>טרם</b> כל אבקש סליחתם על אשר אחרתי עד כה מלהשיבם כי לאשר ידעתי מאז אשר מחלוקת רבה בעירכם. ואנכי בורח מאוד מזה לכן מנעתי פרי עטי עד אשר הגיעני מכתב מראשי העיר מהרתי בא היום לשום עיני ולבי על שאלתם. בדבר המקוה שהיא מחוברת לבאר בלתי כוזב ולפעמים נפסק החיבור ומתחילת עשייתה לא היתה זוחלת וגם עתה אינה זוחלת רק כאשר בחנו אותה מצאו שנתוסף עלי' מים מתחת הארגז כי נפתח בתוך המקוה מקור מים והמים נובעים ובאים אל המקוה. וכאשר בדקו שמה את המקוה אם היא זוחלת נסתפקו בדבר אם זה נקרא מעט מעט המבואר בש"ע סעי' נ"א מאחר שהזחילה ניכרת ואינה ניכרת היטב:
<b>הנה</b> אם הי' על המקוה הזאת חשש זחילה אינו מועיל מה שמחוברת אל הבאר מאחר שלפעמים נפסק החיבור ואז אין עלי' רק דין מקוה שאינו מטהר כ"א באשבורן. מיהו אח"כ כשחוזר ונתחבר להמעין חזר לדין מעין כמבואר בש"ע סי' י'. ואין זה ענין כלל לדברי הש"ך שם ס"ק ל'. דהתם מיירי בעוד שהמקוה נפסק מהמעין שדעת המהרי"ק שאע"פ שנפסק מ"מ כיון שהבריכה היתה ריקנית ונתמלאה ממי המעין לכן אע"פ שעכשיו נפסק מהמעין מ"מ מטהר בזוחלין. וע"ז חולק הש"ך שם וסובר שמאחר שנפסק מהמעין דין מקוה עליו. אבל אם אח"כ חזר ונתחבר להמעין מזה לא מיירי הש"ך כלל. ומבואר להדיא בש"ע שם דבכי ה"ג חזרה לדין מעין.
<b>אמנם</b> מה שיש לעורר בזה הוא עפמ"ש הרמב"ם פ"ט ממקואות הל' ט' היו מימיו נמשכין לתוך בריכה שהיא מלאה כצ"ל. ועי' בב"י סי' ר"א דף קפ"ג ד' ברלין] מים ונקוין שם הרי אותה הבריכה כמקוה הי' יוצא וכו' וכתב הכ"מ ובב"י שם שהרמב"ם מפרש דהא דקתני מתניתין והפסיקו היינו לומר שמי המעין היו יורדין לבריכה ולא היו יוצאין לחוץ ולפיכך הרי הוא כמקוה שכיון שאין מי המעין נמשכין ויוצאין מן הבריכה אע"פ שעדיין קילוח מי המעין יורדין לתוכה אינם מעלים את המים שבתוך הבריכה מדין מקוה. עכ"ל. וא"כ גם בנ"ד אף בעוד שהמעין מחובר להמקוה כיון שמי המעין אינם נמשכין לחוץ פסק ממנו דין מעין ואינו מטהר בזוחלין. וקשה טובא על זה שפסק המחבר בסעיף י' מעין שהמשיכו לבריכת מים שהם נקוין ועומדין יש לה דין מעין והרי לדעת הרמב"ם הנ"ל אין ע"ז רק דין מקוה כיון שאין המים נמשכין ויוצאין חוץ מהבריכה. וכבר נודע שאין דרכו של המחבר להשמיט לגמרי דעת הרמב"ם ומכ"ש להקל בשל תורה נגד דעתו. וכן מבואר בפיה"מ להרמב"ם בפ"ה מ"א. ואפשר שגם דברי הר"ש פ"א דמקואות משנה ז' ופ"ה מ"ג במ"ש לבאר דברי התוספתא דריבה עליו והרחיבו דהיינו שעשה בריכה לפניו ונתמלאה מים דבכה"ג אינו מטהר בזוחלין וכ"כ בברטנורא פ"ה שם לחד פירושא. ואפשר שגם הם אזלו בשיטת הרמב"ם הנז' שאם המשיך המעין לבריכה ואינו יוצא חוץ מהבריכה א"מ בזוחלין ואין חלוק בזה אם הבריכה נתמלאה ממי גשמים או ממי מעין כמ"ש הב"י שם. ועי' בתשובת מעיל צדקה סי' ל"ט שכתב שכן גם דעת התוס' ביומא דף ל"א ע"ש. וא"כ בנ"ד גם בשעה שהמקוה מחובר להבאר ג"כ אינו מטהד בזחילה. ועוד שהרי הש"ך בס"ק ל"ב הקשה על מ"ש הרמ"א שאף שמעין מטהר את השאובין מ"מ אינו מטהר רק באשבורן דלא עדיף מנהרות שרבו נוטפין על הזוחלין והקשה ע"ז הש"ך שהרי בסעי' י' מבואר שאם חזר והמשיך קילוח המעין לתוכה מטהר בזחילה ותירץ הש"ך דהתם מיירי בשלא רבו הנוטפין ע"ש. וא"כ לפ"ד הש"ך בס"ק ל' וס"ק ק"ח שגם אם נתמלאה הבריכה מן מי מעין מ"מ אם נפסק מהמעין דין מקוה עליו. א"כ בנ"ד בשעה שנפסק המקוה מן הבאר יש על המים הנשארים שם דין נוטפין וא"כ גם לאחר שנתחבר אח"כ עם המעין מ"מ אם מי המקוה שהיו שם קודם שנתחבר למעין מרובים על מי המעין שנתוספו אח"כ דינן כדין נוטפין שרבו על הזוחלין שא"מ בזחילה כמ"ש הרמ"א בסעי' י"א והש"ך ס"ק ל"ב. באופן שאם הי' בנ"ד בהמקוה חשש זחילה אינו מועיל מה שנתחבר להמעין אחר שהופסק פ"א ומטעמים שכתבתי. אמנם לא ידעתי שום מקום לחוש שמא המקוה זוחלת ואין אני רואה מקום הספק בזה:
דברי ידידם:
<b>סי'</b>
<b>עז</b> ב"ה יום ב' י"ט אייר תרל"ט לפ"ק לבוב. שלום וברכה וכל טוב לכבוד ידידי החריף ושנון המפואר לתהלה מאוד נעלה מטע תפארת מוה' דוד תאומים נ"י:
<b>מכתבו</b> הגיעני בדבר עוף ששדרתו עקומה וצריך לבדוק בחוט וא"א לבדוק מחמת שהעוף הי' של שותפים ונחלק לשנים. והנה לא הי' לי להשיב למקום משכן יד"נ אביו הרב הגאון נ"י. זולת כי כתב מע"כ שאביו איננו כעת בביתו לכן אמרתי לעיין בזה. והנה בנשברה השדרה כתבו האחרונים שצריך לבדוק אם לא נפסק החוט ועי' בדגול מרבבה סי' ל"ב ובפרמ"ג בס"ס כ"ז במ"ז וסי' ל"ב ס"ק ג'. אמנם אם לא נשברה השדרה רק נתעקמה לא שמענו אם צריך בדיקה אלא שבכו"פ סי' כ"ז ס"ק ב' כתב שאם נעקם המפרקת צריך בדיקה בחוט. ונראה פשוט דה"ה בנעקם השדרה. ולכאורה הי' נראה להביא ראי' שבנעקם השדרה א"צ בדיקה כלל. דבש"ס זבחים דף ע"ד ע"ב מבואר שכל ספק טרפה הצריך בדיקה פסול להקרבה ע"ש ברש"י ד"ה נפולה וא"כ קשה הא דאמר בגמ' נדה דף כ"ד ע"א כל שיש לה שני גבין ושני שדראות פסול וכו' שימי את ששדרתו עקומה ולפי שיטת רש"י שם קאי במומי בכור ע"ש וכפי זה יקשה הרי בלא"ה פסול להקרבה מאחר שצריך בדיקה בחוט והוי ספק טרפות. אמנם בשנאמר שבהלכה א"צ בדיקה כלל בחוט א"ש דלגבוה פסול מטעם בע"מ גם בהלכה. אבל מדברי הדגמ"ר שם מבואר שגם בהלכה צריכה בדיקה. ולפ"ז קשיא מגמר' הנז"ל. ונראה להוכיח מזה דבהלכה אין הבדיקה חיוב רק חומרא בעלמא. ומה"ט כתב בדג"מ שם שבהלכה יש לסמוך על בדיקתנו. או שאם נאמר דהבדיקה היא מדינא היינו דוקא בנשבר השדרה אבל לא בנעקם. ואם נעקם השדרה וגם הלכה מוכח מגמ' הנ"ל שא"צ בדיקה רק לחומרא ולפ"ז יש להתיר בא"א לבדוק. אלא שבדג"מ שם כתב שבעוף לא מהני הילוך משום שכח החוט כלה אצל אגפיים והרגלים רחוקים ממקום כח השדרה. וראיתי למע"כ שהקשה ע"ז דא"כ בסי' נ"ח גבי נפולה אמאי מהני הילוך בעוף ניחוש כ"פ שמא נפסק החוט. ולפענ"ד לק"מ דהרי בנפולה איכא חששא על כל אברים הפנימיים ובהלכה א"צ בדיקה. א"כ ע"כ דקים להו לחז"ל שאם יש שום ריעותא במקום אחר מהאברים מחמת נפולה לא היתה יכולה לילך. ומש"ה מועיל הלכה גם בעוף אף שכח החוט כלה רחוק מן רגלי העוף מ"מ לא גרע מאם יש ריעותא בלב או בריאה וכדומה שג"כ רחוק מן הרגלים ואפ"ה אינה יכולה לילך אם נולדה הריעות' מחמת נפולה ולכך בנפולה כשר גם בעוף אם הלכה. משא"כ בנשברה השדרה שלא מחמת נפולה יפה כתב בדג"מ שבעוף לא מועיל הילוך לענין פסיקת החוט. וזה פשוט:
<b>ולענין</b> דינא משמע מדברי הדג"מ הנ"ל שאם לא בדק טרפה מדכתב שלדידן דא"א בקיאין בבדיקה טרפה משמע שהבדיקה מעכבת בזה. אמנם זהו דוקא בנשברה השדרה אבל בנעקמה נראה דתליא בראות עיני המורה שאם העיקום גדול מאוד ונראה בודאי שנשבר מקודם יש להחמיר בדא"א לבדוק כמ"ש בדג"מ. אבל אם יש ספק אם נשבר כלל יש להתיר דהוי כעין ס"ס שמא לא נשבר מעולם ושמא לא נפסק החוט. ועי' בלבושי שרד ה' שבירת עצמות סי' ט"ו ס"ק ה'. דברי ידידו:
<b>סי'</b> <b>עח</b> ב"ה אור ליום ב' י"ט כסלו תרמ"א לפ"ק לבוב. שלום וברכה וכל טוב לכבוד ידידי הרב החריף השנון זית רענן המופלג בתורה ויראה מוה'
<b>שמחה</b>
<b>האבערמאן</b> נ"י:
<b>מכתבו</b> הגיעני באשה אחת שהחזיקה עצמה מעוברת לערך שמונה או תשעה שבועות ואח"כ הפילה איזה חתיכת בשר בשלחופית ועתה ילדה בן זכר ונסתפק מע"כ אם הבן חייב בפדיון:
<b>הנה</b> מקור הדבר הוא ברמ"א סי' ש"ה סעי' כ"ג בשם מהרי"ק שאם אין אבריו מרוקמים אינו פוטר הבא אחריו משום דמוקמינן האם בחזקת שלא נפטר רחמה והולד בחזקת שלא נתרקמו אבריו. ואא"ז הח"צ ז"ל בתשו' סי' ק"ד השיג על מהרי"ק וכתב שחזקה זו רעועה היא ע"ש. ואני תמה דהרי חזקה זו אמורה בתוס' חולין דף י"ב ע"א שהקשו כיון דאזלינן בתר רובא אמאי חלב אינו פוטר בבכורה וליכא למימר משום דמוקמינן לבהמה בחזקת שלא ילדה אדרבה מוקמינן להולד בחזקת שאינו קדוש בבכורה שהי' חולין במעי אמו ע"ש. וזה שייך דוקא בבכור בהמה שנאסר מרחם וקודם שנולד יכולין לאכלו אגב אמו ויש להולד חזקת היתר ומש"ה נדחית חזקת האם שלא ילדה אבל בבכור אדם שאין על הולד שום איסור שפיר מוקמינן להאם בחזקת שלא ילדה עדיין:
<b>ויש</b> להביא סמוכין לדבריהם מהא דמקשינן בגמ' ריש ביצה לר"י ולר"י דאסרו הביצה משום פירות הנושרין או משקין שזבו מהא דתניא וספיקא אסורה ואמאי הא הוי ספקא דרבנן והקשו בתוס' ישנים שם דאמאי לא פריך נמי לר"נ דאסר משום מוקצה דג"כ לא הוי אלא מדרבנן. ולפי הנ"ל י"ל דלר"י ור"י שאסר משום גזרה א"כ אין איסור הביצה חל רק בשעה שנולדה ומקודם לכן היא מותרת באכילה אגב אמה וכדתניא השוחט את התרנגולת ומצא בה ביצים גמורות מותר לאכלן ביו"ט כיון דלדידהו מיירי בתרנגולת העומד לאכילה. א"כ קודם שנולדה הביצה לא הי' שום איסור לא בתרנגולת ולא בביצה ורק בשעת יציאת הביצה ממעי אמה אסרוה חז"ל משום דדמי לפירות הנושרין או למשקין שזבו. וכיון שהי' להביצה חזקת היתר שפיר פריך אמאי ספיקא אסורה. ואף דמיירי בספק יו"ט ס' חול ויש להאם חזקה שלא ילדה עדיין עד עכשיו מ"מ נגד זה יש להביצה חזקת היתר במעי אמה ודמי ממש לדברי התוס' בחולין הנז'. מה שא"כ לר"נ דאסר משום מוקצה ולדידיה מיירי מתני' בתרנגולת העומדת לגדל בצים מש"ה ספיקא אסורה דמוקמינן להאם בחזקת שלא ילדה עדיין עד עכשיו ביו"ט וכאן אין לביצה חזקת היתר כיון דמיירי בתרנגולת העומדת לגדל בצים וגם במעי אמה היתה אסורה וזה נכון מאוד בס"ד עכ"פ לדברי התוס' הנ"ל שיש להאם חזקה שלא ילדה עדיין שפיר יש מקום לדברי מהרי"ק הנז':
<b>ומיושב</b> בזה מה שהקשו אא"ז הח"צ ובתשו' שבו"י ח"א סי' פ"ג מהא דאמרינן בנדה דף כ"ט ע"א עברה בנהר והפילה מביאה קרבן ונאכל הלך אחר רוב נשים ורוב נשים ולד מעליא ילדן ע"ש. ולפי מ"ש י"ל דהתם לא מיירי במבכרת וליכא חזקה להאם שלא ילדה עדיין מה שא"כ במבכרת שפיר אמרי' שבודאי לא הי' ולד מטעם חזקה. וגם קושית מעכ"ת שהקשה לפ"מ דמוקמינן בנדה דף כ"ט ע"ב למתני' בלא הוחזקה עוברה, א"כ אמאי תשב לזכר ולנקבה ולנדה הא יש שני חזקות נגד הרוב כמ"ש מהרי"ק. ולפמ"ש ניחא דחזקת האם שלא ילדה עדיין לא שייך רק במבכרת וכמ"ש. גם מ"ש מעכ"ת שבגמ' נדה דף כ"ה ע"א בשפיר עכור דאמרי' ר' יהושע ספוקי מספקא לי' וגבי בכור אדם אזיל לקולא והממע"ה אלמא שלא מוקמינן בחזקת שלא ילדה עדיין ואין לומר משום דהוי ספקא דדינא ול"ש לאוקמי אחזקה דבסוגי' שם מוכח להדיא דהספק הוא שמא ולד הי' ונימוח א"כ הוי ספק במעשה. זהו תוכן דבריו. ואנכי לא מצאתי שום הוכחה לזה דדוקא בשפיר מלא מים או דם שזה בודאי אינו ולד אמרינן התם שמא ולד הי' ונימוח אבל בשפיר מלא בשר שפיר הספק על גוף הבשר שמא ולד הוא. ולכן נלפענ"ד שמצד הדין אין לחייב האב בפדיון אמנם אם ירצה האב להחמיר על עצמו לפדות בלא ברכה תבא עליו ברכה. וכמ"ש אא"ז הח"צ בתשו' שם ס"ס ק"ד:
דברי ידידו הדוש"ת בלונ"ח:
<b>סי'</b>
<b>עט</b> ב"ה יום ג' י"ב טבת תרמ"א לפ"ק לבוב. הנני נותן את בריתי שלום לכבוד ידידי החריף השנון זית רענן. אשר חציו שנונים מימיו נאמנים כ"ש מוה' מאיר מערזאהן נ"י מק' סטאווישטש במדינת רוסיא.
<b>מכתבו</b> הגיעני את אשר דרש ממני במ"ש הב"ח ביו"ד סי' רל"ד באמרה קונם תשמישי על כל העולם שחל הנדר אף שמשועבדת לו דמיגו דחל על האחרים חל גם כן על הבעל. וע"ז הקשה מע"כ שהרי התוס' בנדרים דף צ' ע"ב בהא דנטולה אני מן היהודים הקשו היאך חל הנדר על אחרים הא בלא"ה אסורה עליהם מחמת א"א ואין אחע"א. ותירצו דמיגו דחל על הבעל חל נמי על אחרים ע"ש. ואיך יתכן לומר שהנדר חל על אחרים מכח מיגו דחל על הבעל והנדר חל על הבעל מטעם מיגו דחל על אחרים. זהו תורף קושיתו:
<b>והנראה</b> לפי ענ"ד בזה דלכאורה צריך להבין מה שהקשו התוס' דאין איסור חע"א דהא בש"ס יבמות דף ל"ב ע"א אמרי' דאף דאין איסור חע"א מ"מ מיתלי תלי וקאי יעו"ש א"כ גם במשנתינו נוכל לומר שהנדר על אחרים מיתלי תלי ואינו חל רק אח"כ כשפקע איסור א"א לכשתתגרש. ואין לומר שדוקא באיסור הבא ממילא כגון איסור אחות אשה אפשר לומר דחייל אח"כ בזמן שנפקע איסור אשת אח משא"כ באיסור התלוי באמירת פה כיון דלא מצי חייל האידנא בשעה שאמר הנדר גם אח"כ אינו חל משום דאז ליתי' לדיבורא. שהרי מצינו בנדרים דף י"ח ע"א אם נשאל על הראשונה שני' חלה עליו. וגם אין לחלק ולומר דדוקא בשאלה לחכם שנעקרה השבועה הראשונה למפרע ואגלאי מילתא שחלה שבוע' השני' בשעה שנשבע משא"כ בהך דנטולה אני מן היהודים שהנדר אינו חל כלל בשעת נדרו רק אח"כ ואז ליתי' לדיבורי'. דא"א לומר כן להמעיין במשנה למלך פ"ח מנדרים הל"ב מ"ש בשם הראנ"ח והריב"ש. וא"כ הדרא קושי' לדוכתא מה הקשו בתוס' דאין אחע"א דלמא הנדר מתלי תלי וחל אח"כ כשפקע איסורא דא"א. אמנם באמת דברי התוס' נכונים דבגמ' מוכח בהדיא שבנטולה אני מה"י חל איסור הנדר על אחרים מיד. דבגמ' שם דף פ"ב מוכיח ממשנה זו דתשמיש המיטה לא הוי רק בינו לבינה ולא נדר עינוי נפש מדתנן יפר חלקו ותהא נטולה מן היהודים ואי אמרת נדר עינוי נפש הוא אמאי תהא נטולה מה"י וכו' ע"ש. ואי נימא שהנדר אינו חל על אחרים רק לאחר שתתגרש א"כ קשי' דלמא לעולם תשמיש הוי ענוי נפש והא שאינו יכול להפר לאחרים משום שכיון שעדיין לא חל הנדר אינו יכול להפר שאין מפירין את הנדר עד שיחול ועי' בש"ך סי' רל"ד ס"ק מ"ה. ואע"ג שהנדר מתלא תלי מ"מ א"י להתיר קודם שיחול כמ"ש הלח"מ פ"ו מה' שבועות הי"ז. ומוכח מהסוגי' שם שהנדר על אחרים חל תיכף ושפיר הקשו התוס' דאין איסור חע"א והוצרכו לתרץ שחל ע"י כולל הואיל וחל על הבעל. ומעתה מיושב קושי' מע"כ על הב"ח. שמה שהנדר חל על אחרים אחר שנפקע איסור א"א בזה אין אנו צריכין כלל לטעם כולל דבלא"ה שפיר חייל משום דמיתלא תלי וקאי וכמ"ש. ולזה יפה כתב הב"ח דהואיל שחל הנדר על אחרים אח"כ חייל ג"כ על הבעל אף שמשועבדת לו ומאחר שחל על הבעל ממילא חל הנדר על אחרים מיד אף על פי שאסורה להם מחמת א"א מ"מ חל עליהם מטעם כולל הואיל דאסורה מחמת הנדר על הבעל. וזה כפתור ופרח בס"ד:
<b>ומ"מ</b> דברי הב"ח אינם מובנים מצד הסברא. לפי מ"ש הר"ן בנדרים דף ט"ו ע"ב הטעם שאין הנדר חל היכא שמשועבד לה מטעם דהוי לי' כאוסר נכסי חברו על חברו ע"ש ואם כן מה מועיל בזה לאסור מחמת כולל וכי אדם יכול לאסור נכסי חברו בכולל. וגם קשה ע"ז ממ"ש רש"י בריש המדיר דמש"ה לא נאסרה בתשמיש משום דמשועבד לה ע"ש. וכוונתו שאם היתה נאסרת בתשמיש לא הי' לנו לומר עד שלשים יום יעמיד פרנס רק יוציא ויתן כתובה לב"ש בשתי שבתות ולב"ה בשבת אחת כמ"ש התוס' שם ולזה מתרץ רש"י דאין הנדר חל על התשמיש משום דמשועבד לה. ולסברת הב"ח עדיין קשה כיון שהנדר חל עכ"פ על מזונות וכדמתרץ בגמ' שם שינוי' טובא א"כ גם בתשמיש נאסרת אף דמשועבד לה מטעם כולל ואכתי קשיא דיוציא בשבת אחת. והיא קושיא חמורה מאוד על הב"ח ז"ל:
<b>ולולא</b> דברי רבותינו גדולי האחרונים ע"ה לא ידעתי מה קול החרדה הגדולה הזאת שתמהו כולם על רבינו הטור ס"ס רל"ד במ"ש שאם אמרה קונם תשמישי על כל העולם חל הנדר ותמהו כולם דהא משועבדת לו. ולדעתי העני' דברי הטור נכונים בפשיטות. דהרי בש"ס כתובות דף נ"ט ע"ב אמרינן שקונמות קדושת הגוף הוא ומפקיע מידי שיעבוד. ובתוס' שם הקשו שא"כ כל אדם יפקיע ממונו מבע"ח ע"י קונם ותירצו דכי היכא דאמרי' אלמוה רבנן לשעבודי' דבעל ה"נ אלמוה רבנן לשעבודי' דבע"ח ע"ש שסיימו דהיכא שנאסר על כל העולם בהא לא אלמוה. שלא הוצרכו בזה לאלם כח הבע"ח דבלא"ה לא יאסר הלוה נכסיו על כל העולם ע"ש וברא"ש פ"ה דכתובות שם. ולפ"ז הא דאמרו בש"ס נדרים דט"ו ע"ב תשמישי עליך לא חל הנדר הוא משום דאלמוה לשעבוד הבעל דאל"כ כל אשה תפקיע עצמה מבעלה ע"י קונם. ועי' בר"ן שם. משא"כ הטור דאיירי שאסרה תשמישה על כל העולם שבזה לא הוצרכו לאלם כח הבעל שבלא"ה לא תאבה האשה לאסור עצמה על כל העולם כמ"ש התוס' והרא"ש ושפיר חל הנדר משום דקונמות מפקיע מידי שיעבוד'. וזה ברור מאוד ולגודל טרדותי לא אוכל להאריך עוד. דברי ידידו:
<b>סי'</b> <b>פ</b> ב"ה יום ו' עש"ק כ"ט אדר תרל"ג לפ"ק לבוב. למועד חודש האביב זיו האושר ונוגה ההצלחה סביב. לכבוד הרב המופלג בתורה ויראה בהר ד' יראה ותיק וחסיד מוה' ברוך נ"י מבריגל.
<b>מכתבו</b> עם הרשימה מהמתנדבים הגיעני. ובדבר שאלתו שנתקבץ שמה בעירו מעות לצורך הכנסת אורחים בירושלים תוב"ב ועתה הגיע ליד מע"כ מכתבים מצפת כי גם שמה מיסדים בית להכנסת אורחים ורצון מע"כ הוא לשלוח המעות המקובץ ת"י לעיה"ק צפת תוב"ב. הנה לפענ"ד לא אריך למיעבד הכי. שאף דגבאי צדקה הממונה מבני העיר יכול לשנות מ"מ אין לשנות מעני לעני ומשנה שלימה שנינו במס' שקלים פ' שני מותר עני לאותו עני. והא שמותר לשנות מקופה לתמחוי וכן להיפך אע"ג דתמחוי לעניי עולם וקופה לעניי אותה העיר כבר כתב הרא"ש פ"ק דב"ב סי' כ"ט דזה דוקא שמותר לשנות אותו הדבר ולכשיצטרכו לעניי אותה העיר יגבו פעם אחרת. ולכך אם דרך מקרה גבו מעות לצורך עניים לא ישנוהו לצורך עניים אחרים משום שכבר זכו אותם העניים ואסור להפסידם וליתן מה שגבו עבורם לאחרים משא"כ בקופה ותמחוי שהוא דבר קבוע כמה יתנו לכל עני ועני חק ולא יעבור ואם יתנו זה לעניים אחרים ע"כ יגבו פעם אחרת עבור עניי עירם. ומ"ש מעל' שדברי הט"ז ס"ק ג' וס"ק ד' סותרים זה א"ז לק"מ דקבלת העניים הי' קצוב בין בקופה בין בתמחוי ואם יחסר להם יגבו פעם אחרת ומש"ה מותר לשנות מקופה לתמחוי ולהיפך אבל נתינת המתנדבים לא הי' בשוה. דקופה שהיא לעניי אותה העיר הי' קצוב גם מהנותנים כיון שהי' ידוע כמה צריך לכל שבוע והי' קצוב וקבוע כמה יתן כל אחד ולכן נגבית בשנים ואינה כדיני ממונות להצריך שלשה כיון שהי' קצוב כמה יתן כל אחד. משא"כ בתמחוי שהוא לעניי עולם. וכיון שאינם באים בכל יום בשוה כך וכך עניים לאותה העיר ולא הי' ידוע כמה צריך לכל יום גם נתינת המתנדבים לא הי' אפשר לקצוב והיו הגבאים מחזירים תדיר וגובין בכל יום ומטילין על הבע"ה לפ"ע הצריך להם ומש"ה נגבית בשלשה שהוא כד"מ. וז"פ. ומעתה בנ"ד אם יתנו אותן המעות לצפת לא יחזרו ויגבו לצורך עיר ירושלים ממילא אסור לשנות:
<b>עוד</b> יש מקום לומר בנ"ד. כיון דכבר נודע שישיבת ירושלים היא מצוה יותר גדולה מן ישיבת א"י וכדמוכח משנתינו שלהי כתובות הכל מעלין לירושלים ע"ש א"כ גם החזקת ישוב ירושלים גדול מהחזקת שאר א"י. ואם משנה ממה שהתנדבו עבור יושבי ירושלים לעיר צפת הרי היא משנה לצדקה שפחותה ממנה ואסור. ואפי' לפ"מ שהכריע הש"ך בסי' רנ"ט ס"ק י"א לענין ישראל שהתנדב נר או מנורה שמותר לשנותו אף למצוה דפחותה מיני'. התם מיירי שיש מנורות ונרות כדי צורך הבית הכנסת כמ"ש הש"ך בשם מהרי"ק. משא"כ בענינינו שידוע שכל הנדבות המשתלחים לאה"ק אינם מספיקים אף ללחם צר. והיכא שיש הפסד לצדקה הראשונה אפילו בני העיר דעדיפי מגבאי צדקה אין יכולין לשנות כמבואר סי' רנ"ט סעיף ב' ובש"ך שם ס"ק ה'. כנלפע"ד. דברי ידידו:
<b>סי'</b> <b>פא</b> ב"ה יום ה' י"ב מנחם תרל"ה לפ"ק לבוב. שלום וברכה וכל טוב לכבוד ידידי הרב המופלג החריף ובקי המפורסים ערוגת הבושם ידין ויורה כדת של תורה מוה'
<b>מאיר</b>
<b>הלוי</b>
<b>שמעלציר</b> נ"י בק' סווירז יע"א:
<b>מכתבו</b> הגיעני בדבר השו"ב אשר גבו עדות עליו על הרבה דברים מכוערים אשר עשה. ומעכ"ת האריך לפלפל על כל פרט ופרט אשר גם באחד מהם מהראוי לאסור שחיטתו. ולאשר אנכי מוטרד מאוד לא אוכל לבוא בארוכה להשיב על כל דבריו רק אראה לברר הדין ע"פ דתה"ק כאשר ישים ד' בפי. ובמאי דפתח מעכ"ת אפתח גם אני. במה שהעידו עליו שני אנשים בתו"ע באלי"וע שראו כמה וכמה פעמים שהלך השו"ב להרב דשם להראות לו הסכין. כי כן צוה לו הרב שלא ישחוט בלי בדיקת הסכין של הרב. ומצא שהסכין הי' פגום. פעם השחיז הסכין על המשחזת והסיר הפגם ופעם שפשף על בשר זרועו והסיר פגימתו. והרב צוה עליו שלא ישחוט בלא בדיקת הסכין ע"י הרב והשו"ב עבר על זה. גם העיד עליו שו"ב אחר שאינו מרגיש בפגימה דקה:
<b>והנה</b> דבר זה מבואר בתשו' הרשב"א והובא בש"ע ס"ס ח"י בראובן שאמר לשמעון לבדוק לו סכין ובדקו בשני בדיקות מהי"ב בדיקות ונתנו לראובן וראובן הלך לשחוט בו ולקחו לוי מידו ומצאו פגום וראובן מתנצל שעדיין היה רוצה לבודקו כהוגן ומעשיו מוכיחין עליו שהי' די לו באותה בדיקה ולפיכך מעבירין אותו וכו'. ומדברים האלו למדנו שהא דאמרי' בגמר' שטבח שיצא טרפה מידו מעבירין אותו לאו דוקא אם כבר האכיל הטרפה או שהוציא בהמה טרפה להאכיל לאחרים אלא אפילו אם אין הטרפות עדיין בעולם כלל רק שהכין לו סכין לשחוט בו והוא פגום ג"כ מעבירין אותו. וא"כ בנ"ד שמסר השו"ב הסכין להרב בחזקת כשר בודאי הי' דעתו שראוי לשחוט בסכין זה ואח"כ נמצא בו פגימה שאינה יכולה לעבור רק במשחזת מעבירין אותו. וכן נמצא בהרבה תשו' אחרונים. ועי' בשו"ת ברית אברהם חיו"ד סי' י"ב שאם הפגימה עברה ע"י שפשוף ביד בזה יש מקום להתיר השו"ב ע"ש ומדבריו שם משמע להדיא שאם הראה השו"ב סכינו לחכם ונמצא בו פגימה שאינה עוברת כ"א ע"י השחזה במשחזת מעבירין אותו ע"ש. ועי' בשמ"ח סי' ב' אות י"ח שגם אם עדיין לא עשה רק נתברר שרוצה לעשות ולא עלתה בידו דינו כאילו עשה. ולכאורה יש להקשות על זה מהא דאמרי' בש"ס כתובות דף ע"ב העוברת על דת משה מאכילתו שאינו מעושר ופריך בגמ' אי דידע ניפריש אי דלא ידע מנא ידע והקשו שם בתוס' דלוקמא כגון דידע ופירש אבל היא היתה רוצה להאכילו שלא היתה יודעת שהוא יודע ותירצו דמה שרצתה להאכילו אינה יוצאת ע"י כך בלא כתובה שיכולה לומר משחקת הייתי ואם היית בא לאכול הייתי מונע אותך. וכן כתב הרא"ש שם ועי' בר"ן שם שכ' מחלוקת בזה ועי' בשטמ"ק שם. ואם כן מוכח מדברי התוס' והרא"ש שכל זמן שלא הכשיל את חברו בפועל ממש יכול לומר משחק הייתי וקשה מזה על מ"ש השמ"ח דבטבח אפי' אם רצה לעשות ולא עשה דינו כאילו עשה:
<b>והנראה</b> לפענ"ד בזה שבכל מקום שאנו רוצין לענוש אותו על מה שכבר עשהו בעינן דוקא שיעשה מעשה בפועל. שכלל גדול הוא שאין עונשין על המחשבה ומש"ה בעוברת על דת שמה שמפסדת כתובה הוא משום קנס על העבירה שעשתה שפיר כתבו התוס' והרא"ש שאין להענישה עד שהכשילתו בפועל משא"כ בטבח שהוציא טרפה מת"י שהטעם דמעבירין אותו הוא שמא יבוא להכשיל פעם אחרת א"כ מאחר שאנו רואין שהוא אינו מקפיד באיסורין ורוצה להכשיל אחרים מעבירין אותו אף אם לא בצע מעשהו אשר חשב לעשות:
<b>עוד</b> אפשר לומר בישוב דברי אא"ז השמ"ח. דהנה הרמ"א בסי' ב' סעי' ב' כתב מי ששחט והוציא טרפה פ"א מתחת ידו אם לא הוחזק בכך מותר לאכול אח"כ משחיטתו. והש"ך שם ס"ק י"א תמה ע"ז מהא שכתבו הט"ו ס"ס ס"ה דטבח שנמצא אחריו חלב אפילו בפעם אחד מעבירין אותו. ועי' בש"ך סי' קי"ט ס"ק ל'. והנ"ל בזה כי הנה המעיין במהרי"ק שורש ל"ג יראה שבפעם אחת לא מיקרי אפילו חשוד והוכיח זה מדברי התוס' חולין בסוגי' דהשוחט בשבת. ומש"ה שפיר כתב הרמ"א שכל זמן שלא הוחזק בכך מותר לאכול אח"כ משחיטתו דהרמ"א דקדק בלשונו וכתב מי ששחט והוציא טרפה מת"י דהיינו בשוחט לאחרים ולית לי' הנאה וריוח כלום מזה אם היא כשרה או לא ומש"ה בפעם אחד לבד אין מעבירין אותו דאמרינן אין אדם חוטא ולא לו ומותר לאכול אח"כ משחיטתו. משא"כ בסי' ס"ה ששם מיירי להדיא בטבח דהיינו ששוחט לעצמו ומוכר לאחרים א"כ ניהי דלא מיקרי חשוד בפעם אחד אבל עכ"פ הרי אבודה ממנו חזקת כשרות ולא עדיף מסתם בני אדם והרי כתב המחבר בס"ס ס"ה שאין לוקחין בשר מכל טבח ששוחט לעצמו ומוכר לאחרים אלא א"כ הי' מוחזק בכשרות ועי' בש"ך סי' קי"ט ס"ק א' ולהכי אף בפ"א שהוציא טרפה מת"י אבד חזקת כשרותו ולכך מעבירין אותו כיון דבסי' ס"ה מיירי בטבח. כן נראה לפענ"ד נכון ליישב דברי הרמ"א. ובזה מיושבים ג"כ דברי השמ"ח שהוא מיירי בטבח כמ"ש מפורש ובעינן דוקא שיהא מוחזק בכשרות ולכך כתב שאם נתברר שרוצה לעשות ג"כ מעבירין אותו. משום שבזה הפסיד עכ"פ חזקת כשרותו והוי כסתם ב"א דלא מהני גבי טבח וכמ"ש לעיל. משא"כ שם בכתובות בעוברת על דת במאכילתו שאינו מעושר דמיירי בתורמת משל בעלה. ועי' בתה"ד סי' קפ"ח. ואיכא חזקה שאין אדם חוטא ולא לו ומש"ה כל זמן שלא האכילתו אין לה דין עוברת על דת ויכולה לומר משחקת הייתי. וא"כ גם דינו של תשו' הרשב"א המובא בש"ע ס"ס י"ח שמיירי לענין סכין פגומה דכבר נודע שיש טרחא גדולה בהשחזת הסכין ולא שייך בזה אין אדם חוטא ולא לו ומש"ה בעינן גבי מומר בודק סכין ונותן לו. לכך אפי' בלא שחט עדיין ג"כ מעבירין אותו וזה נכון. עכ"פ הדין גופא פשוט ומבואר בכ"ד ששו"ב שהוציא סכין מתחת ידו בחזקת בדוק ונמצא פגום מעבירין אותו. ומכל שכן בנ"ד שהעידו עליו שהי' כן הרבה פעמים:
<b>עוד</b> העיד אחד על השו"ב הנזכר ששחט עגל בסכין קטן של עופות ולא הי' כמלא שני צוארים ונכנס הקצה של חוד הסכין תחת העור והשו"ב הכשיר את העגל. והנה כל מה שכתב מעכ"ת בזה נכון למעשה. שגם אם לא השיב רק על לכתחילה ג"כ מעבירין אותו כמ"ש הב"י ס"ס י"ח בשם הרשב"א. וא"כ בזה לבד מה ששחט בסכין שאין בו כמלא שני צוארים מעבירין אותו. ועי' בש"ך סי' ח' סק"ד. ומכ"ש שיש בזה חלדה והוא ספק נבלה. ולאשר הדבר פשוט מאוד לא הארכתי יותר:
דברי ידידו:
<b>סי'</b>
<b>פב</b> ב"ה יום א' י"ט סיון תרל"ו לפ"ק לבוב. לכבוד הרב המופלג החריף השנון זית רענן סופר מהיר חרד וזהיר כש"ת מוה' ברוך שפערבער נ"י במדינת מארמאריש באונגארין.
<b>מכתב</b> שאלתו הגיעני ולרב חולשת כחי לא אעתיק השאלה ויובן מתוך דברי תשובתי. בעדר צאן שנאספו באותו מקום שלנים שמה והמקום הי' מוקף במחיצות של קנים. בלילה טרם ישכבו הרועים שמעו קול רעש בין הטלאים היונקים שזזו ממקומם והלך היהודי לראות וראה שזאב ברח עם טלה ולא הצילו מידו. ומעכ"ת הביא בשם איזה תשובות מגדולי זמנינו להתיר בזה משום דדמי לקטע רישי' של חד מינייהו דאמרינן נח רוגזיה. והנה הספרים האלה לא נמצאו ת"י רק תשו' הח"ס ועיינתי שם בסי' נ"ז וראיתי שיש משם קצת ראיה להיפך שכתב שיש לסמוך על סברת הדרישה דחזקה שאין הנדרס יכול להציל עצמו מן הדורס ואם הי' דורסו הי' בודאי ממיתו אם לא במקום שיש ראי' להיפך כגון שראינוהו דורס או איהו שתיק ואינהו מקרקרין. וא"כ בנ"ד אם נאמר דמה שהי' רעש בין הצאן דמי לאינהו מקרקרים וכמ"ש מעכ"ת בעצמו בסוף התשובה א"כ מבואר דבכה"ג אין לסמוך על סברת הדרישה. איברא שנראה לומר שמה שזזו הצאן ממקומם לא דמי למקרקרין ולקמן אי"ה נדבר עוד מהשאלה הזאת:
<b>ובדבר</b> השאלה ששמעו בלילה השניה רעש בין הכבשים הזקנים שהיו לערך שני מאות ותיכף הלך היהודי לראות וראו שזזו הצאן ממקומם והתפשטו אנה ואנה כי הי' מקום רחב וזאב אחד קפץ לחוץ וממקום שקפץ הזאב מצא שם כבשה אחת פצועה. הנה דין זה פשוט להתיר שמלבד שדעת רוב הפוסקים להתיר בחצר רחב והצמח צדק בתשו' נתן שיעור לזה דכל היכא שהדורס לא מטי לי' בחד שחי' מיקרי חצר רחב ועי' ריש פ"ג דביצה. אלא גם לדעת הב"ח והט"ז שהחמירו שלא להתיר רק בבקעה. מ"מ בנ"ד שמחיצה אחת מהדיר הי' נמוכה והצאן יכולין לילך ולחזור מע"ג המחיצה אף שלא מדוחק זהו דמי לבקעה שמותר לדברי הכל. ועדיף טובא מן מה שהתיר בצ"צ סי' ק' ביש סולם והצאן יכולין לברוח דרך הסולם. משום דדמי לבקעה ומכ"ש בנ"ד וזה פשוט:
<b>ובדבר</b> שגם בלילה השלישית נזדעזעו הצאן ממקומם והלך היהודי לראות ולא ראה כלום לא הוא ולא שומרי הצאן ולא הכירו שום רושם או שינוי באחת מכל הצאן וגם למחרת בבוקר בעת יצאו הצאן לרעות לא נראה שום רושם בהצאן רק בצהרים עת האסף המקנה לחלוב הכיר היהודי רושם של דם על צוארו של א' מהצאן והי' כאילו נעשה מהכאה והקפיד היהודי על הערל שומר הצאן והוא התנצל עצמו ואמר שזאת נעשה בלילה בעת הרעש. גם בזה נראה לענ"ד שמותר שאף שבאותה הלילה כבר הגביהו המחיצה הנמוכה. ואף אם נחוש לדעת הב"ח וסייעתו שלא להתיר בחצר רחב מ"מ כיון דבלילה השלישית לא ראו שום דורס אף שידענו בברור שיש שם זאב בהסביבות מ"מ הרי אנו רואים ג"כ קנים שמה שהרי הדיר הוא מוקף מחיצות של קנים א"כ לדעת הרא"ה בבדה"ב פשיטא שמותר שמפרש הך דספק קניא ספק שונרא דמותר אף בשניהם לפנינו. ואף לדעת הרשב"א שבכה"ג הולכין אחר המצוי מ"מ בנ"ד שהי' נראה הרושם שעל הכבש כאילו נעשה מהכאה וגם מדלא נראה שם רושם בלילה ולא בבוקר א"כ מצוי יותר לתלות שהרושם נתהוה ע"י חיכוך בקנה בעת הרעי' בבוקר. ועוד י"ל שע"כ לא נחלקו הרשב"א והרא"ה רק לענין להתיר אותו הכבש המבעבע דם דבזה ליכא כ"א ספק אחד ספק זאב ספק קנה ודעת הרשב"א שתולין במצוי משא"כ בנ"ד שאנו דנין על שאר הכבשים א"כ אף אם נחוש לזאב מ"מ איכא עוד ספק שמא לא דרס הזאב את הכבש בתוך הדיר רק אח"כ בבוקר בשעת הרעיה ואז היו הכבשים בבקעה ומותר לדברי הכל. ומ"ש מעכ"ת שזה מיקרי אינהו מקרקרי מלבד מ"ש למעלה שלא נ"ל לומר כן אמנם גם לפ"ד מעכ"ת הרי לא אסרינן בגמ' איהו שתיק ואינהו מקרקרי אלא בראינו שנכנס הדורס משא"כ בנ"ד שלא ראינו שום דורס כלל בלילה השלישית כן נראה לפענ"ד:
<b>ומעתה</b> מצד מה שאירע בלילה השני' והשלישית הדבר ברור להיתר כמו שביארתי בעז"ה אבל החשש מחמת לילה הראשונה במקומו עומד. ולומר שמה שלקח הזאב הטלה וברח לו דמי לקטע ראשו ונח רוגזי'. לפי מ"ש בצ"צ דבעי' דוקא שמת הכבש לפני הדורס ואם יש ספק שמא מת אח"כ אסור א"כ בשעה שברח הזאב עם הכבש שמא חי עדיין הכבש. ועוד יש חשש שמא לא בא הזאב רק לפצוע ולנקום נקמה ומחמת אימת הרועה נבהל הזאב וברח עם הכבש. ודברי האחרונים שהביא מעכ"ת לא זכיתי לראות להבין טעמם ונימוקם. לכן אמרתי אפתח אנא פתחא לנפשאי להתיר מטעם אחר בעזה"י:
<b>כי</b> הנה כבר נודע מחלוקת ר"ת ור"י אם מועיל ספק אחד בגוף וספק אחד בתערובות ואנן קיי"ל כהר"י וסייעתו דלא מהני ומ"מ דעת הב"י בס"ס נ"ז שאם נודעו שני הספקות ביחד מועיל ס"ס כה"ג גם לדעת הר"י וכ"ה דעת הרבה מהאחרונים והפרי מגדים בכללי ס"ס בסי' ק"י ס"ק ס"ג אות א' סמך עליהם במקום הפ"מ ע"ש. והנה המהר"מ לובלין בתשו' סי' ק"ד שיער בחכמתו שאין לחוש שזאב אחד ידרוס יותר מן ט"ו טלאים ע"ש. ומכ"ש בנ"ד שתיכף כאשר נשמע קול הרעש הלכו לראותו ברח הזאב משם הדבר פשוט שבאותו זמן מועט לא הי' פנאי להזאב רק לדרוס שנים או שלשה טלאים ולא יותר. א"כ מה"ת בטלו ברובא ואין כאן כ"א איסור קבוע דרבנן דבע"ח חשיבי ולא בטלי. וכיון שאין כאן רק ספק איסור דשמא לא דרס כלל רק אותו כבש שברח עמו א"כ הוי ס"ס ואע"פ שהוא ס"א בגוף וס"א בתערובת מ"מ בשעה שבא היהודי וראה בריחת הזאב נולדו שני הספקות ביחד שמא לא דרס יותר ועל כל טלה יש ספק שמא זה אינו מן הנדרסים ובכה"ג מותר במקום הפס"מ כמ"ש הפרי מגדים סי' ק"י הנ"ל. ואין לומר דהוי ספק חסרון ידיעה כיון שהספק הוא לכל העולם דאין אנו בקיאין בבדיקת דריסה והוי שפיר ס"ס. ובזה א"צ ליתן אחד לעכו"ם כרמ"א בסי' ק"ט. דשם הוא משום גנאי שיאכל הישראל מאכל איסור מה שאין כאן שיש ספק שמא אין כאן איסור כלל. ושפיר מותרים כל הטלאים. וזה מילתא חדתא וברור ואמת בס"ד:
<b>וכאשר</b> התבוננתי בענין זה עמדתי משתומם הפלא ופלא על הר"ת שמתיר ספק טרפה שנתערב מטעם ס"ס. מהא דמוקי ר"ל בזבחים דף ע"ד ע"ב משנתינו דכל הזבחים שנתערבו בטרפה דהיינו דאיערוב בנפולה וקסבר הלכה צריכה בדיקה ע"ש. וקשה טובא הא כיון דמועיל בדיקה א"כ עכ"פ לא הוי יותר מן ספק טרפה וכיון שנתערב הספק טרפה בזבחים א"כ מותר הכל לדעת ר"ת הנז' מטעם ס"ס. ואחר החיפוש מצאתי קושיא זו להגאון בכו"פ סי' נ"ז. ועיין בש"ך סי' ק"י ס"ק ס"ו. ונראה בס"ד דבר חדש בזה. דהנה סברת הר"י דלא מהני ס"א בגוף וס"א בתערובת אם נודעו הספקות בזה אחר זה הוא משום שבשעה שנודע מקודם הספק הראשון לחודי' החזקנו אותו כודאי איסור ולהכי אף אם אח"כ נתערב ויש עוד ספק מ"מ אי אפשר עוד לומר הספק הראשון דלמא כשר הוא מאחר שכבר החזיקנוהו מתחילה כודאי איסור ועי' בב"י ס"ס נ"ז. ור"ת לא ס"ל הך סברא וסובר שאע"פ שמתחילה החזקנו אותו כאיסור ודאי מ"מ כשנולד לנו אח"כ עוד ספק ע"י התערובת שפיר הוי ס"ס. ומעתה בטרפה שנתערב בזבחים שאף אם נאמר שיתבטל כדעת הר"ת מ"מ יהא דינו כחולין שנתערב בזבחים שימכרו החולין לצורכי אותו המין כמבואר במשנה שם. וא"כ כפ"ז י"ל דהגם שבעלמא ס"ל לר"ת שאף שכבר נתחזק באיסור אם נולד אח"ז עוד ספק ע"י תערובת חוזר להיות מותר מ"מ כאן שע"כ יהא צריך למכור את הטרפה לצורכי עולות כמ"ש ובקדשים קיימא לן נראה ונדחה אינו חוזר ונראה וקודם שנולד הספק טרפה הי' ראוי לקרבן וכשנולד הספ"ט ונתחזק כודאי איסור נדחה מקרבן למ"ד בע"ח נדחין וכדפסק הרמב"ם ז"ל. א"כ אע"ג שנתערב אח"כ ונתבטל לשיטת הר"ת מ"מ פסול לקרבן משום שאינו חוזר ונראה. וזה נכון מאוד בס"ד:
<b>ומיושב</b> בזה קושית התוס' בזבחים שם דף ע"א ע"ב בהא דירעו עד שיסתאבו הא אין פודין את הקדשים להאכילן לכלבים. ולפי מ"ש א"ש דלאחר שיפדו ויצאו לחולין ותו לא שייך משום דחוי שפיר מותר אף באכילה מטעם ס"ס לדעת ר"ת:
<b>ובזה</b> אמרתי ליישב קושית הש"ך בסי' נ"ז ס"ק ל"ו לדעת הפוסקים שאם ראינו שנדרסה אפילו לא ניכר מקום הדריסה מבחוץ הוי ודאי דרוסה ולא מהני בדיקה א"כ קשה אמאי לא מוקי הש"ס מתני' דזבחים בכה"ג ע"ש. וע"פ האמור נכון מאוד דאי מיירי המשנה בודאי דרוסה א"כ גם לאחר שיסתאבו ויפדו אסור באכילה כדין ודאי טרפה שנתערב דבעלי חיים לא בטלי א"כ תו קשיא הא אין פודין קדשי להאכילן לכלבים. ובזה מיושב ג"כ קושית הכו"פ סי' ע"ט על הט"ז בשם הגאון מוה' פייבוש דלמא מיירי המשנה בולד דרוסה. ולפי מ"ש י"ל דבמס' יומא דף ס"ד מוכח להדיא דאף למ"ד בע"ח נדחים הוא דוקא בנראה ונדחה ולא בדחוי מעיקרו ע"ש. וכיון שולד דרוסה אינו רק ספק טרפה וכמ"ש הפר"ח סי' ע"ט א"כ גם להקרבה מותר מטעם ס"ס לדעת ר"ת ולא שייך בזה משום דחוי וכנ"ל כיון שנאסר ממעי אמו והוי דחוי מעיקרו. ודו"ק היטב כי חריף הוא. דברי ידידו:
<b>סי'</b>
<b>פג</b> ב"ה יום ב' ב' סיון תרל"ח לפ"ק. יחי צלח שלו ושמח כבוד ידידי הרב החריף השנון זית רענן המופלג בתורה ויראה יקר רוח איש תבונה כש"ת מוה' יצחק הכהן נ"י.
<b>מכתבו</b> הגיעני בדבר שאלתו באשה שלותה מעות עבור בעלה מאת אשה אחרת שיש לה בעל ברבית קצוצה ולא עשו שום היתר עיסקא ובזמן הפירעון שלמה את הקרן ואחר איזה ימים נתנה גם סך הרבית ואז נודע לבעלה ושואל בעל האשה שהלותה אם חייב הוא להחזיר את הרבית או לא:
<b>הנה</b> אם היינו דנין בזה תורת שליחות ולומר שעל האשה שלותה אין עליה דין לוה רק שליח מאחר שלותה עבור הבעל הי' מקום להתיר ולומר שאין כאן איסור רבית ע"פ דברי הרמ"א בסי' ק"ס סעי' ט"ז שמתיר ברבית ע"י שליח ומשום שלא אסרה תורה אלא ברבית הבא מלוה למלוה. אמנם הט"ז שם שדא נרגא בהך דינא וכתב דשני איסורין יש כאן דהמשלח עם השליח הם כמלוה ולוה דהשליח הוא בע"ד שלו והשליח יש לו דין לוה ומלוה שלוה מן המלוה והלוה ללוה. ומעתה י"ל בנ"ד דודאי אין שום חיוב על המלוה להחזיר לבעל האשה שלותה ממנ"פ. שאם נאמר שהבעל הוא עיקר הלוה והאשה שליחותא דידיה קא עבדא אין בזה איסור רבית כלל וכשיטת המרדכי בשם רש"י שהבאתי. ואם באנו לחוש לדברי הט"ז שזה הבעל לוה מאשתו מה שלותה היא מאחר א"כ אין לו להמלוה שום דו"ד עם הבעל הלוה ולאו בע"ד דידי' הוא ואין הלוה יכול לתבוע הרבית מן המלוה מאחר שהוא לא לוה ממנו ולא נתן לו רבית מעולם רק הוא לוה מן האשה והאשה לותה מאחר. ואין כאן מקום להסתפק רק אם מחויב המלוה להחזיר הרבית להאשה מאחר שלדברי הט"ז האשה היא הלוה שלו וקיבל ממנה רבית. והנה אם נאמר שמחויב המלוה להחזיר לה הרבית גם היא צריכה להחזיר הרבית לבעלה. שמלבד דשייך בהא נמי לומר מה שקנתה אשה קנה בעלה. בלאו ה"נ צריכה היא ליתן הרבית לבעלה שהרי לדברי הט"ז הבעל הוא לוה שלה ולקחה ממנו רבית קצוצה. וא"כ נראה לפי מ"ש הט"ז בחו"מ סי' ט' שברבית קצוצה לא שייך שעבודא דר"נ כיון שעיקר המצוה היא משום וחי אחיך עמך אהדר לי' דניחי וכאן לא מטי הרבית ללוה שיוכל להחיות את עצמו ע"ש וממילא גם בנ"ד כיון שאם יחזיר המלוה הרבית קצוצה שלקח להאשה לא יהי' שלה כ"א של בעלה וכמ"ש א"כ תו אינו מחויב להחזיר לה מאחר מה שרב"ק יוצאה בדיינין הוא כי היכי דניחי וכאן סוף סוף לא לה יהי' המעות רק לבעלה ודמיא שפיר למ"ש הט"ז שאין הרבית משועבד למלוה של הלוה מה"ט וכנז"ל. ועד כאן לא כתב הט"ז בסי' ק"ס אלא לענין איסורא דלא מיקרי רבית ע"י שליח כיון שהשליח הוא הבע"ד והוא הוי לוה וגם מלוה אבל לענין החזרת הרבית אפשר שגם שם אינו יוצא בדיינין שאם המלוה יחזיר הרבית לשליח גם השליח מחויב להחזיר הרבית להמשלח שהוא מלוה שלו ומאחר שע"כ לא ישאר הרבית אצלו אין בזה משום וחי אחיך עמך וכעין שכ' הט"ז בסי' ט'. ולאשר אנכי יושב כעת בכפר ואין בידי ספרים לעיין בהם קצרתי. דברי:
<b>סי'</b> <b>פד</b> ב"ה יום ד' י"א סיון תרל"ח לפ"ק. שלום וברכה וכל טוב לכבוד ידידי הרב המאוה"ג החריף ובקי המפורסים ערוגת הבושם סופר מהיר חרד וזהיר כקש"ת מוה' יעקב סאקאל נ"י האבד"ק מראמפאלי יע"א:
<b>מכתבו</b> הגיעני. ובדבר מה שהקשה מעכת"ה על מ"ש המהרי"ק בשורש נ"ה שאם מנקים מקוה הנובע אם לא פקקו נקבי הנביעה כשדולין מימיו אז לא נפסל בג' לוגין שאובין וסמכינן בזה על הפוסקים דמעין אינו נפסל בשאובין אבל אם פקקו נקבי הנביעה בעת שדלו מימיו ונפסק המעין וירד לו דין מי גשמים ונפסל בשאובין וצריך להוציא את כל מימיו בכלים מנוקבים. וע"ז הקשה מעכ"ת שמה בכך שנפסק המעין הלא אח"כ כשיפתחו נקבי הנביעה חוזר ומכשר ע"י חבורו למעין זה תורף קושיתו. ולפי מה שהביא הרמ"א בסעיף י"א בשם מהרי"ק שאע"פ שמעין מטהר השאובין מ"מ אין עליו תורת מעין רק דין מקוה ואינו מטהר רק באשבורן ע"ש. וה"ה שצריך מ' סאה לפי שיטת הר"ן פ"ד דנדרים ופ"ו דשבת שאין לחלק בין דין זוחלין ובין דין כל שהוא ע"ש. א"כ אפשר דלהכי הצריך המהרי"ק שלא לפקוק נקבי הנביעה דאז מעולם לא פסק דין מעין מהמים ולא נפסל בשאובין מה שא"כ כשפקקו הנקבים שנפסקו המים מהמעין והוי עליו דין מי גשמים ונפסל בשאובין וחזר דינו כאילו הי' כולו שאובין א"כ אף שאח"כ יטהרו השאובין בעת שנתחברו להמעין מ"מ לא יטהר כ"א באשבורן ובארבעים סאה כדין מקוה וכמ"ש. וגם דאח"כ כשיחזרו לנקות את המקוה פעם שנית אז יפסל מדינא אם יפלו מהכלים ג' לוגין שאובין לתוך המקוה כיון שכל עיקר היתרו של המהרי"ק הוא לסמוך על הפוסקים שמעין אינו נפסל בשאובין. ומשום שגם לדעת הסוברים דאפי' במעין בעי' לטבילת אדם מ"ס מ"מ כיון שמעין מטהר כלים בכ"ש ה"ה שמטהר את השאובין וטהורים אח"כ גם לטבילת אדם וכמ"ש מהרי"ק שורש נ"ו. וזהו דוקא אם בפעם הראשונה לא סתמו נקבי הנביעה אבל אם נסתמו נקבי הנביעה ונפסלו ע"י השאובין אם כן אף שלאח"כ חוזר ונטהר ע"י המעין מ"מ מאחר שאח"כ תורת מקוה עליו וצריך ארבעים סאה א"כ כשיחזרו וינקו אותה אז תפסל מחמת השאובין כדין מקוה הפחותה מן מ"ס שנפסל בשאובין לדברי הכל:
<b>עוד</b> אפשר לומר לפי מ"ש הש"ך בסעי' נ"ב בשם רבינו ירוחם שמקוה הפסול שנכשר מחמת חיבורו למקוה כשר אם נפסק חיבורו חוזר לפסולו ע"ש. וא"כ יש לחוש אם יסתמו נקבי הנביעה ונפסל מחמת השאובין אף שיתערב אח"כ עם המעין ויטהר מ"מ שמא יסתמו הנקבים ע"י רפש וטיט ויחזור להיות פסול לדעת רבינו ירוחם. ומש"ה כתב המהרי"ק שלא לסתום נקבי הנביעה בעת שמנקין המקוה דאז לא נפסל מעולם מחמת השאובין וכיון שמעולם לא נקרא על המקוה שם פסול לא איכפת לן אם יסתמו אח"כ הנקבים מחמת רפש דל"ש בזה לומר שאחר הסתימה יחזור לפסולו כיון שלא נפסל מעולם:
<b>אבל</b> האמת הברור בכונת מהרי"ק נראה לפענ"ד שמהרי"ק לטעמי' אזיל שסובר שאם רבו הנוטפין על הזוחלין אינו מטהר גם במקום שהי' מהלך מתחילתו כמ"ש בשורש קט"ו ע"ש. ועי' בב"י ר"ס ר"א שלדבריו הא דתניא מעין שמימיו מועטין שרבו עליו וכו' דהאי ריבה לא שרבו שאר המים על המעין אלא כלומר שהוסיף מים על המים הראשונים שבמעין אבל אם רבו ממש הנוטפין או השאובין פסול אף במקום שהי' מהלך מתחילתו, וכיון דשאובין שנטהרו ע"י חיבורן למעין דינן כנוטפין שרבו על הזוחלין כמ"ש הרמ"א בסעיף י"א א"כ יפה כתב מהרי"ק שאם יסתמו נקבי הנביעה יפסל מחמת השאובין ולא יועיל חיבורן למעין, אח"כ כדין רבו הנוטפין ועי' בש"ך ס"ק י"א. דברי.
<b>סי'</b>
<b>פה</b> ב"ה יום א' ט"ו סיון תרל"ח לפ"ק. ישאו הרים שלום לכבוד ידידי הרב החריף המופלג בתורה וביראת ד' טהורה ותיק וחסיד כש"ת מוה' אורי נ"י,
<b>מכתב</b> שאלתו הגיעני באחד שיש לו בת בלי שום בן וזה חמשה שנים שבא עבורה בקשר השידוכין ועתה נודע לו כי החתן אין לו בצים ואבי הילד אומר שנולד כך מבטן בלי בצים. ועתה שואל אבי הבת אם מותר לו להתיר הקשר או אפשר שמוכרח הוא ע"פ ד"ת להתיר הקשר:
<b>הנה</b> מ"ש מעכ"ת שנאמן האב לומר על בנו שהוא סריס בידי שמים לענין שמותר לבוא בקהל מטעם ע"א נאמן באיסורין הואיל ולא איתחזק איסורא. לכאורה יש לעורר בזה מהא שכתב הב"ש סי' ד' ס"ק ס' בשם הר"ן שאף שעד א' נאמן בדבר שאין לו לא חזקת איסור ולא חזקת היתר מ"מ אשה אינה נאמנת אף בדבר שאין לו חזקה רק במילתא דעל"ג ע"ש. וא"כ אפשר שקרוב ג"כ אינו נאמן דלענין פסול עדות אין לחלק בין אשה לקרוב. וכן משמע גם כן ממ"ש הרמ"א ביו"ד סי' קכ"ז סוף סעי' א' דשני אחים אינם אלא כע"א לענין איסורין ע"ש ומוכח מזה שקרוב פסול להעיד גם לענין איסור. אבל באמת הא ליתא דדוקא אם הפסול בעד הוא מחמת עצמו כגון אשה או שהעדים קרובין זה לזה בכה"ג יש מקום לפסול עדותו גם לענין איסורין משא"כ אם העד קרוב להבעלים אין שום מקום לפוסלו מחמת קורבתו להבע"ד שהרי הבעלים בעצמם נאמנים על שלהם ומכ"ש קרוב שלהם ועי' בש"ך חו"מ סי' ל"ז ס"ק א' שכתב לחד תירוצא דנוגע בעדות פסול להעיד מטעם קרוב דכיון דיש לו הנאה מזה יש לו דין עד הקרוב שאדם קרוב אצל עצמו ע"ש וכיון דחזינן שבאיסורין הבעלים נאמנים להעיד על שלהם אף ע"ג שהם בודאי נוגעים בדבר מכ"ש דמי שהוא קרוב להבעלים שנאמן להעיד. וגם בלא עדותו של האב ראוי להעמיד הבן על חזקה דהשתא שכמו שאין לו עכשיו בצים כן הוא משעה שנולד ולא אירע בו שום ריעותא אחר שנולד. דכל היכא דליכא חזקה דמעיקרא אזלינן בתר חזקה דהשתא. ומכ"ש לפי מ"ש האחרונים שספק פ"ד מותר לבוא בקהל משום דפ"ד ודאי הוא דלא יבא הא פ"ד ספק יבא כמו דדרשינן לענין ממזר. ולכן יפה כתב מעכ"ת שהבן הזה מותר לבוא בקהל:
<b>ומ"מ</b> הדבר פשוט דהרשות ביד אבי הבת ובתו לבטל קשר השידוכין שהוא מום גדול ואדעתא דהכי לא נתקשרו. והרי בטוענת שאין לו גבורת אנשים כופין אותו להוציא אם ידענו שהאמת אתה ועי' באהע"ז סי' קנ"ד סעי' ז' ומכ"ש שיכולין לכופו לבטל השידוכין. והגם שהדבר נכון מצד הסברא נראה להביא ראיה לזה ממה שכתב הרא"ש בתשו' שיכולין לבטל השידוכין אם המירה אחות המשודכת מפני שישחית נחלתו ויהי' לו זרע פגום. ועי' בט"ז יו"ד בסי' רכ"ח ס"ק נ"א. ועי' בתשו' נו"ב מהד"ק יו"ד סי' ס"ט. והרי בגמ' ברכות פ"ק דף י' מבואר שיותר טוב להוליד בנין דלא מעלי משלא להוליד כלו ע"ש בגמ'. וא"כ השתא היכא דיש חשש שמא יהא לו זרע פגום כתב הרא"ש שמותר לבטל השידוך מכל שכן אם הדבר ברור שאינו ראוי להוליד כלל דודאי אין לך מום גדול מזה וזה פשוט:
<b>אמנם</b> מה שנסתפק מעכ"ת אם אבי הבת מחויב ע"פ דין לבטל השידוכין ומעכ"ת צידד לומר שלדעת הסוברים שגם באשה שייך המצוה דלשבת יצרה אם כן מחויבים האב והבת לבטל השידוך. ולפי ענ"ד יש לדון בדבר. דהנה צריך להבין לפי מ"ש הב"ש בסי' א' ס"ק ב' והמג"א סי' קנ"ג ס"ק ט' שגם אשה מצווה לקיים מצוה דלשבת יצרה אם כן קשה לכאורה מהא שמבואר באהע"ז סי' ה' סעי' י"ב שאשה מותרת לשתות כוס של עיקרין כדי לסרסה שלא תלד וכתב הב"ש דאפי' בדלית לה שום צער מותר לסרסה כל שאינה עושה מעשה הסירוס בידים. והרי היא מבטלת מצות שבת. ומי גרע הך משאינה רוצה להנשא שודאי אין כאן שום מעשה בידים שאסור לסברת מעכ"ת:
<b>ולכן</b> נראה לי. כי הנה בתשו' נו"ב מהד"ק חאהע"ז סי' ו' בתחילת התשובה שם נחלקו הגאון בעל נו"ב עם הגאון השואל אם מי שאינו ראוי להוליד מקיים מצות שבת ע"י נשואין שדעת הגאון השואל היא שעיקר מצות שבת היא שישא אשה אף שאינו ראוי להוליד והגאון בעל נו"ב שם חולק ע"ז שאם אינו מוליד ליכא מצות שבת כלל ע"ש. ולפענ"ד נראה ברור דלדעת הסוברים שגם באשה שייך מצות שבת ע"כ ס"ל שמצות שבת הוא אינו על ההולדה דוקא וגם בנשואין לחוד ג"כ נתקיים מצות שבת וכסברת השואל בנו"ב הנז' דאם לא כן תקשה הא דאמרי' ס"פ הבע"י שמי שאינו ראוי להוליד אין האשה יכולה לכופו לגרשה ואמרינן לה זיל לא מיפקדת אם אינה באה מחמת טענה ועי' בסי' קנ"ד סעיף ו'. ואמאי הרי היא מצווה לקיים מצות שבת. והרי התוס' בגיטין דף מ"א ובריש חגיג' כתבו שיותר יש לכוף לקיי' מצות שבת מלקיים מצות פו"ר. וע"כ כמ"ש שלדעה זו יכולין לקים מצות שבת בנשואין לחוד וכיון דהתם כבר נשאת ויש לה בעל לא שייך גבה מצוה דלשבת כלל ושפיר אמרי' לה זיל לא מיפקדת ולהכי ג"כ מותרת לשתות כוס עיקרין לסרסה שלא תלד משום דלא מיעקרא מצות שבת בהכי כיון שיכולה לקיים מצות שבת ע"י נשואין. ודוקא לענין חצי' שפחה וחצי' ב"ח שאינה יכולה להנשא כלל בזו כתבו התוס' בגיטין הנז"ל דשייך גבה מצות שבת כיון שמעוכבת מלהנשא כלל כדאמרינן שם לישא שפחה אינו יכול וכו'. וכן לענין למכור ס"ת כדי לקיים מצות שבת להשיא יתומה שפיר כתבו המג"א והב"ש שמותר למכור משום דלולי זה לא תוכל להנשא ולא תקיים מצוה דלשבת כלל:
<b>ומעתה</b> נדחה מ"ש מעכ"ת בנ"ד לכופה לבטל השידוכין כדי לקיים מצות שבת ולפי מ"ש לא יתכן כלל דבר זה שכבר כתבתי שהפוסקים הסוברים דאשה מיפקדא על מצות שבת ע"כ ס"ל שבנשואין לבד ג"כ נתקיים מצות לשבת אף בלי הולדה וכמו שהוכחתי בראיות ברורות בס"ד ומאחר שיכולה לקיים עמו מצות נשואין ליכא תו לגבה מצות שבת כלל. ומשום שמצווה האב על פו"ר ג"כ לא שייך בנ"ד לפמ"ש הח"מ והב"ש שגם אם נשאת הבת לסריס ג"כ קיים פו"ר. ולכן איני רואה מקום לכוף לבטל השידוך ומ"מ הדבר פשוט שהרשות ביד אבי הבת ובתו לבטל השידוכין וכמו שכתבתי כן נ"ל ברור. דברי ידידו:
<b>סי'</b> <b>פו</b> ב"ה יום א' כ"ב סיון תרל"ח לפ"ק. ישאו הרים שלום לכבוד ידידי הרב החריף השנון המופלג בתורה וביראת ד' טהורה יקר רוח איש תבונה כש"ת מוה'
<b>יהושוע</b>
<b>יעקב</b>
<b>פרידמאן</b> נ"י
<b>ביום</b> ו' לעת ערב נמסר לידי מכתב שאלתו. באשה שבעת שרצתה להשליך החלה לאור נפלה החלה לתבשיל רותח העומד אצל האור:
<b>והנה</b> דבר זה נפתח בגדולים כמו שמבואר בהרמ"א וט"ז ונקהכ"ס סי' שכ"ג. ואנן יתמי דיתמי מה נעני אבתרייהו ואין אנו כדאין להכריע ביניהם. ולא באתי כ"א לעורר במ"ש מעכ"ת על דברי הט"ז שהקשה לפ"ד הרמ"א דא"כ היאך משכחת לה שוחט קדשים בחוץ וזר שאכל תרומה שיתחייב כרת או מיתה בידי שמים דמחמת יראת העונש ישאל לחכם. ותמה ע"ז מע"כ שקושי' כעין זו כבר הקשו בתוס' סוטה דף ו' ע"ב ד"ה כי קדוש דאמאי בבאו לה עדים שהיא טמאה מנחתה נשרפת כיון דיש שאלה בהקדש למה אין נשאל עלי'. ובמחכ"ת אין הנדון דומה לראי' שהרי הט"ז שם ביאר דודאי מועיל שאלה לחכם על חלה ותרומה וקדשים אלא דבעינן שהפתח והחרטה יהי' על עיקר ההקדש אבל אינו מועיל מה שמתחרט מפני התערובת שנעשה אח"כ ע"ש. וביאור הדברים נראה לענ"ד דדמי למאי דאמרי' אין פותחין בנולד. שאם מתחרט מחמת דבר שהי' בשעה שנדר כגון שעובר על מ"ש בתורה לא תקום וכן בנדר מאשתו וכתובתה מרובה וכיוצא בזה שכל אותן דברים היו ג"כ בשעה שנדר הוא דמועיל. אבל בנזיר שעבר על נזירותו וכן בשוחט קדשים בחוץ או בחלה שנתערב' בתבשיל אחר ההפרשה כיון שהפתח הוא מחמת מקרה שנתהוה אחר כך הוי נולד שאין מתירין את הנדר מחמת פתח כזה. ולכן שפיר הקשה הט"ז על הסמ"ג שאם נאמר שמועיל שאלה על החלה מחמת התערובת שנעשה אח"כ לא משכחת לה חיוב מלקות בנזיר וכרת בשחוטי חוץ וכדומה שאלו ידע שיעבור אח"כ ויהא לו עונש לא היה נודר. משא"כ התוס' בסוטה הנז"ל יפה הקשו בבאו לה עדים שהיא טמאה כיון שהעדים היו קודם ההקדש בעולם ולאו אדעתא דהכי הקדיש כמ"ש התוס' שם להדיח חם כן הוי הפתח בעיקר הנדר מאחר שאותו דבר שמתחרט בשבילו הי' גם בשעת ההקדש ובזה מועיל שאלה לכ"ע:
<b>ובזה</b> זכיתי להבין דברי המשנה סוף מס' טבול יום ר"י אומר אף מי שהיו בו דעת להתנות ולא התנה נשברה אינה מדמעת מפני שהוא תנאי ב"ד והתוס' יו"ט שם הקשה שאם בשעה שתרם הי' בו דעת להתנות מ"ט דרבנן הרי בעינן פיו ולבו שוין ואם הי' בדעתו להתנות קודם שתרם מה מהני מה שהי' מחשב מקודם כיון שבשעה שתרם גמר והקדיש בלא שום תנאי. ולפי מ"ש י"ל דהנה בש"ע יו"ד סי' רכ"ח מבואר הטעם שאין פותחין בנולד כיון דהנולד לא שכיח א"כ אפי' אם הי' מעלה אותו על לבו לא היה נמנע בשבילו מלדור ע"ש וא"כ אם הי' בדעתו מעיקרא קודם שתרד להתנות שיפריש התרומה באופן אם ישבר החבית ותפול התרומה לבור לא יהא תרומה אף שאח"כ תרם בסתם נשברה אינה מדמעת. שהרי באמת איכא פתח דאדעתא דהכי לא הפריש כמ"ש הסמ"ג רק שאין פותחין בנולד. והוא משום דמסתמא גם אם היה מעלה על לבו לא הי' נמנע מלהפריש כמ"ש בסי' רכ"ח אבל אם מקודם היה דעתו להתנות א"כ הרי אנו יודעין בברור שאם הי' יודע שישפך החבית לבור אין רצונו לקרוא עליו שם תרומה שפיר מהני מטעם פתח:
<b>ובזה</b> אפשר ליישב דברי התוס' בגיטין דף ל"ג ד"ה ואפקיעינהו שהקשו בהא דתנן בנזיר שהיה שותה יין ואמרו לו אל תשתה אל תשתה חייב על כל אחת ואחת והא הוי התראת ספק דשמא ישאל על נזירותו. והקשה המהרש"א שם שלא היו צריכין להקשות מהא דאל תשתה אל תשתה שעבר שני פעמים שגם אם עבר פעם אחת איכא לאקשויי הכי דהיכא משכחת כלל מלקות בנזיר הא הויא התראת ספק שמא ישאל לחכם. וע"פ האמור י"ל. שלכאורה צריך להבין הא שפיר משכחת לה מלקות בנזיר היכא דלית ליה פתח. וכן הקשה הגאון בתומים. אמנם לפי מה שהבין הט"ז בדברי הסמ"ג שזה גופא הוי פתח שאילו הי' יודע שיעבור על נזירותו לא היה נודר שפיר איכא לאקשויי שמא ישאל לחכם כיון דכבר יש לו פתח ולכך הוי התראת ספק והנה הט"ז בסי' שכ"ג שם כתב לבאר דברי הרא"ש לענין אמירת כל נדרי דאם הוא בר הכי שאינו מקיים את נדרו בודאי מתחרט על עיקר הנדר משא"כ בהפרשת תרומה וחלה שאינו עומד להתערב רק שנזדמן לו כן במקרה זה לא הוי פתח. ע"ש היטב. והנה אנן קי"ל במלקיות כרבי דהיכא שעבר שני פעמים מכניסין אותו לכיפה. ואע"ג דהתם מיירי במלקיות של כריתות היינו משום דאי ל"ה לא קטלינן ליה דבעי' דמוותר נפשי' לקטלא. עי' בסנהדרין דף פ"א ע"ב. עכ"פ מוכח משם שאם עבר על איסור אחד של מלקיות שני פעמים בודאי איתחזיק שיעבור עוד על איסור זה אח"כ ובכה"ג שפיר אמרינן שהוא בר הכי שאינו מקיים נזירותו ומתחרט על עיקר הנדר שבודאי יעבור עוד והא גופא הוי הפתח ומש"ה הוי התראת ספק. ולהכי הקשו בתוס' גיטין שם שפיר דהוי הת"ס שמא ישאל על נזירותו כיון שבודאי יש לו פתח מאחר דלאו בר מוקים נדרי' הוא וכמ"ש הט"ז. אבל אם לא עבר רק פעם אחת שלא איתחזק עדיין לעובר על הנדר ומה שעבר פ"א הוא מקרה ולא הוי פתח כמ"ש הט"ז לענין הפרשת תרומה וחלה דהיכא שאירע כן במקרה לא הוי פתח. ומש"ה לא הוי התראת ספק דשמא אין לו פתח וכמ"ש ודו"ק:
<b>ולענין</b> דינא מאחר שהכריעו האחרונים כדברי הרמ"א והש"ך פשיטא שיכולין לסמוך ע"ז. וגם להט"ז שחולק ע"ז הרי הוא סבור דבדיעבד תרומת חו"ל בטלה ברוב ולכן התבשיל והקדרה מותרין ע"י שאלה לחכם. ולגודל הטרדה קצרתי. דברי ידידו:
<b>סי</b> <b>פז</b> ב"ה יום ג' כ"ד סיון תרל"ח לפ"ק. כפר בראטקאוויץ. הנני נותן את בריתי שלום לכבוד האי גברא רבא ויקירא אספקלריא המאירה עמי' שרי' נהורא ידיד נפשי ולבי רב רחימאי יתיב בתוונא דלבאי הרב הגאון הגדול החריף ובקי תפארת ישראל סיני ועוקר הרים כקש"ת מוה' מנחם מענדיל פאנעט נ"י האבד"ק דעעש במדינת זיבענבירגען יע"א:
<b>מכתב</b> קדשו הגיעני במועדו ויען אנכי כעת יושב פה בכפר בקרית חוצות ע"כ נתאחר ביאת אמרותיו הטהורים לידי עד עתה ואבקשה סליחתו כזה. ואברך את ד' כי זכיתי להתבשר מטוב שלומו אשר יקרה בעיני מאוד. וענוותו דהדרת גאונו תרבני לדרוש מאתי תורה אע"פ שאיני כדאי והגון לכך וגם אין בידי עתה ספרים הנחוצים לזה. ובכל זאת לאשר מצותו עלי חובה באתי לעיין בזה ומד' אשאל עזר אשר ינחני בדרך אמת. והנה גוף השאלה ארוכה מאוד ולכן לא העתקתי אותה לפנינו. ואען ואומר כי מ"ש מעכת"ה שמה שנחסר מעצם השוק במקום הנקרא שין ביין ברגל ימין ושהי' מראה שחורה באותו מקום שזה הוי כסימן מובהק ביותר (יש לי לדון בזה] דאם גוף החסרון מצד עצמו לא הוי סימן מובהק רק מצד הצמצום מקום וכמ"ש הב"ש ס"ק ע"א בשם הרד"ך א"כ אפשר לומר שלא מיקרי צמצום מקום אלא דוקא במצמצם מקום האבר בראש האבר או בסופו אבל מה שהעיד באבר פלוני אין זה צמצום מקום. ובגמרין לא אמרו רק נקב יש בצד אות פלוני אבל לא בצד תיבה פלונית. ועי' בשו"ת נו"ב מהד"ק סי' ל"ב שאם הי' הסי' נמוך מן הלב כיון שאף רחוק מעט מן הלב מיקרי נמוך מן הלב. מש"ה לא הוי צמצום מקום. וא"כ בנ"ד השין ביין הוא ארוך ואפשר שבכה"ג לא מיקרי צמצום מקום. אם לא שנאמר שכוונת הד"ג שגוף הדבר בעצמותו הוא סימן מובהק ביותר. וכן הדעת נותן. ומכ"ש בנ"ד שגם אם נאמר דהחסרון באותו השין ביין אינו רק סי' אמצעי מ"מ מאחר שמצאו ג"כ פלעקען בשני הרגלים דהוי ג"כ סי' אמצעי ודעת הרבה מהפוסקים דצירוף שני סימנים אמצעים מועיל להיות נחשב כסימן מובהק:
<b>הן</b> אמת שלכאורה קשה ע"ז מהא דאמרינן ביבמות דף ק"ך ע"ב ולהך לישנא דאמר רבא סימנין דאורייתא הא קתני אע"פ שיש סי' בגופו ובכליו ומשנינן גופו דאריך וגוץ כליו דחיישינן לשאלה ע"ש. ומוכח מזה דדוקא למ"ד סי' דאורייתא הוא דאיצטריך לשנויי הכי אבל למ"ד סי' דרבנן פירושא דמתני' כפשטה שגם סי' גמור בגופו ובכליו נמי לא מהני ולעולם דל"ח לשאלה כלל. ואפ"ה לא מהני משום דסי' דרבנן. וכ"כ הב"ש ס"ק ס"ט בשם התוס' והר"ן ומהר"ל מפראג. ואם נאמר דצירוף שני סי' אמצעים הוי סי' מובהק א"כ גם למ"ד סי' דרבנן קשיא ממתני' דאמאי לא מהני סימנים בגופו ובכליו כיון דלא חיישינן לשאלה אם כן אמאי אין מצרפין שני הסימנין בגופו ובכליו והוי סי' מובהק ביותר ומועיל גם למ"ד סד"ר.
<b>והנראה</b> לפענ"ד בזה אחרי אשר נבאר טעמו של מהרא"מ וסייעתו ששני סימנים אמצעים מצטרפין וסמכינן אהא להתיר אשתו. דהנה הא דקיי"ל שסי' אמצעי אינו מועיל זהו ודאי אינו רק חומרא דרבנן ומש"ה אם נשאת ע"י סי' אמצעי לא תצא כמ"ש הב"ש ס"ק ע"ח בשם הרמ"ה. וכ"כ בתשו' נו"ב מהד"ק סי' כ"ט בשם הרמב"ם ע"ש. וכבר נודע מ"ש הגאון בעל פני יהושע בתשו' דהיכא שנטבע במים שאל"ס כיון שאינו אסור רק מדרבנן מועיל סי' אמצעי דהוא דרבנן. ומש"ה היכא דיש שני סי' אמצעים כיון שע"י סי' האחד יצאה מחזקת א"א ומחשש איסור תורה דמדינא קיי"ל סימנין דאורייתא וכמ"ש ורק מדרבנן מחמת חומרא חיישי' דלמא סי' דרבנן כמ"ש הרמב"ם בפ"ז מנחלות וכיון שאין כאן רק איסורא דרבנן תו מועיל סי' אמצעי השני דבאיסור דרבנן מועיל סי' דרבנן. ומעתה מיושב קושי' הנז"ל דלמ"ד סי' דרבנן פשיטא שבסי' אמצעי אסורה מה"ת להנשא כמבואר בפ"ב דב"מ דגם אבדה לא מהדרינן מה"ת בסי' אמצעי למ"ד סי' דרבנן ומש"ה אפי' צירוף שני סימנין אמצעים לא מהני ולק"מ ממתני' דאף שיש סי' בגופו ובכליו לא מהני למ"ד סי' דרבנן. ומש"ה אמרינן בגמ' חולין דף ע"ט ע"א אי עיילת לי כודנייתא בריספק עייל לי בהנך דדמיין אהדדי וכו' ש"מ סי' דאורייתא ע"ש אע"ג דהתם איכא שני סימנים בזנב ובאזנים ומוכח מזה שלמ"ד סי' דרבנן גם שני סי' אמצעים לא מהני ומטעם שכתבתי. מה שא"כ לדידן דמספקא לן סי' דאורייתא או דרבנן ומדינא הי' מהראוי לומר דמיפשטא בעיין דסי' דאורייתא ורק משום איסור כרת מחמירין לומר סי' דרבנן וכיון דליכא רק איסור דרבנן תו מועיל הסי' אמצעי השני משום דבאיסור דרבנן מהני סי' דרבנן. ומיושב בזה קושית הגאון בנו"ב מהד"ת ח' אהע"ז סי' ס"ו:
<b>ויש</b> להביא ראי' לכאורה מהא דאמרינן סוף פ"ב דע"ז עד שיהא ראש ושדרה ניכר והכי קיי"ל ומוכח מזה דאף דסי' דראש לחוד ושדרה לחוד לא מהני משום דחיישינן דלמא גם בדג טמא איכא ראש או שדרה דדמי לטהור מ"מ בצירוף שני הסימנין מועיל. ומוכח דצירוף שני סי' יחד מהני. ועי' ביו"ד סי' פ"ג ס"ד בהג"ה דאפי' בדאיכא השני סימנים עדיין אינו ברור שטהור הוא והיכא דאיכא ריעותא דליכא קשקשים לא סמכינן ע"ז ומ"מ בסתמ' אי ליכ' ריעות' סמכינן על שני הסימנין דראש ושדרה. ועי' בט"ז וש"ך שם וה"ה בנ"ד דליכא שום ריעותא מהראוי לסמוך על שני סי' אמצעים ומלבד כ"ז מאחר שהכירו כל הבגדי' בטב"ע וגם הט"ק ומבואר בפוסקי' דכל זה הוא מכלים דלא מושלי אינשי וליכא בזה חשש שאלה ולא נשאר לנו שום חשש רק לחוש לדעת הב"י דלפי מה דקיי"ל סי' דרבנן אפי' בכלים דלא מושלי אינשי ג"כ איכא חשש שאלה דכיון דבעי' סי' מובהק ביותר ומחמת חששא דמיעוט המשאילים גם כלים כאלה תו לא הוי ס"מ ביותר. ורוב האחרונים חולקים בזה על הב"י. ועי' בנו"ב מד"ק סי' ל"ז שסמך להתיר ביצא לסחורה ע"ד לחזור ולא חזר והכירו הכלים דלא מושלי אינשי והיינו ממש נ"ד. ובר מן כל דין כבר כתב אא"ז הח"צ ז"ל בתשובה להתיר ע"י סי' אמצעי וטב"ע בכלים ובכה"ג לכ"ע לא חיישינן לשאלה משום דהוי שאלה דיחיד שהשאיל כליו למי שיש לו סי' אמצעי בגוף כמוהו. ואף שהגאון בעל בית מאיר חולק עליו דבגמ' לא אמרינן אלא דלא חיישי' לנפילה דיחיד ומשום דנפילה בעצמותה לא שכיחא וגם שימצא מי ששמו כשמו נמי לא שכיח ומש"ה לא חיישינן משא"כ בשאלה דהיא שכיחא בעצמותה שפיר איכא למיחש דלמא השאיל לאיש שיש לו סימן אמצעי כמוהו. מ"מ בנ"ד גם הב"מ מודה כיון דאיכא כלים דלא מושלי אינשי א"כ אף שלשיטת הב"י הנ"ל חיישינן לשאלה גם בהא מ"מ עכ"פ הוא מילתא דלא שכיחא וכיון שיש ג"כ סי' אמצעי בגוף שפיר הוי תרי מילתא דלא שכיחי שישאיל כלים דלא מושלי אינשי ועוד שישאילם למי שיש לו סי' אמצעי בגוף כמוהו ובזה גם הב"מ מודה דלא חיישינן. וזה ברור:
<b>ובזה</b> אמרתי ליישב קושי' עצומה שהקשה הנו"ב מהד"ק סי' ל"ב לשיטת הב"י שלמ"ד סי' דרבנן גם בכלים דלא מושלי אינשי חיישינן לשאלה א"כ קשה קושי' הגמר' חמור בסי' אוכף היכי מהדרינן וגם אי נימא בעדי אוכף מ"מ ניחוש לשאלה ואף דאוכף לא מושלי אינשי מ"מ למ"ד סי' דרבנן גם בכלים דלא מושלי אינשי נמי חיישי' לשאלה לדעת הב"י. ולפי מ"ש י"ל דשפיר משכחת לה דאיכא סימן אמצעי בחמור דלא מהני למ"ד סי' דרבנן ומ"מ מהדרינן ע"י עידי אוכף ובכך אין לחוש עוד לשאלה כיון דאוכף לא מושלי אינשי כדאמרי' בגמר' ונהי דלמ"ד סי' דרבנן גם בזה חיישי' לשאלה לפ"ד הב"י מ"מ כיון שעכ"פ הוא מילתא דלא שכיחא להשאיל האוכף תו לא חיישי' שמא השאיל האוכף למי שיש לו חמור עם סי' אמצעי כמוהו כיון שהוא שאלה דיחיד והוי תרי מילתא דלא שכיחא ודמי לנפילה דיחיד וכמ"ש. ובגמ' לא הקשו חמור בסי' אוכף היכי מהדרינן ניחוש לשאלה. אלא למ"ד סימנין דאורייתא כמבואר שם בסוגין שלדידיה אי אפשר לאוקומי שיש סי' אמצעי בחמור דאם כן למ"ל סי' האוכף בלא"ה מהדרינן החמור בסימן אמצעי משא"כ למ"ד סי' דרבנן דלא מהני סימן אמצעי של החמור שפיר איכא לתרוצי כנ"ל. ודו"ק היטב:
<b>מכל</b> הלין טעמי הדבר ברור להתיר האשה דבורה מכבלי העיגון ע"פ היתר ב"ד של שלשה. ובאמת דברי הדרת גאונו א"צ חזוק ממני הצעיר והנני כיהודא ועוד לקרא. ולאשר הדבר פשוט קצרתי באמרים. דברי ידידו:
<b>סי'</b>
<b>פח</b> ב"ה יום א' כ"ו מנ"א התרל"ח ליצירה. כפר בראסקאוויץ ד' עמו גבור החיל כבוד ידיד נפשי ולבי הרב הגאון הגדול החריף ובקי משנתו קב ונקי תפארת ישראל צדיק תמים אור יומם כקש"ת מוה' מנחם מענדיל פענעט נ"י האבד"ק דעעש במדינת זיבענבירגען יע"א:
<b>מה</b> נכבד היום בהגלות נגלות אלי אמרותיו הטהורים מעולפת ספירים. שמה הודיעני משלום תורתו וכי דברי תשובתי מצאו חן בעיני כבוד קדשו. ואחרי אשר מעכת"הר גבה עדות שהסימן בהשין ביין הי' בצמצום מקום ממש א"כ היתר האשה מ' דבורה מגלוגא הוא ברור לדברי הכל:
<b>והנה</b> הדרת גאונו שדר לן חורפא ומתקא לפלפל במ"ש בשו"ת חתם סופר חיו"ד סי' רל"ו אם מותר להקריב בזמן הזה קרבנות צבור כשינתן לנו רשות ע"ז. ומעכת"ה הקשה על מ"ש הרמב"ם פ"ו מהל' בית הבחירה על קרא דוהשימותי את מקדשיכם אע"פ ששמם קדושה במקומה שהרי באותו קרא גופי' כתיב ולא אריח וגו' וא"כ היאך יקריבו בזה"ז והרי לשם ששה דברים הזבח נזבח לשם ריח וכו' ומאחר דכתיב ולא אריח א"כ א"א להקריב. ואני תמה אטו כל מה שנאמר בתוכחה נתקיים ח"ו. הרי אמרו במדרש איכה ב' אות ע' עשה ד' משעה שאמר הקב"ה ואם עד אלה גו'' והלכתי עמכם בחמת קרי שמא כך עשה ח"ו אלא פשורי מפשר. ובמדרש במדבר רבה פ' כ' על ויקחהו שדה צופים אמרו ג"כ כעין זה וכן בכ"ד. ועוד דבמשנה לא נאמר רק שמצוה על הזובח לשחוט לשם ריח אבל אם הזבח עולה לרצון לא איכפת לן ובהדי כבשי דרחמנ' למה לן ואם אמרו חז"ל מיום שחרב בהמ"ק ננעלו שערי תפלה מ"מ לא נפטרנו ע"י זה מלהתפלל. אנחנו מחויבים לעשות כמצוה עלינו בתורה שבכתב ובע"פ ולשחוט הזבח לשם ששה דברים וד' הטוב בעיניו יעשה. ועי' במשנה למלך פ"ד ממעה"ק הל' י"א שאם שחט שלא לשם ריח כשר בדיעבד הקרבן וכבר נודע דכל היכא שלא איפשר כדיעבד דמי:
<b>עוד</b> הקשה הד"ג על מ"ש בח"ס שם שהגם שאנחנו טמאי מתים מ"מ טומאה הותרה בצבור ואף שאין לנו כהן גדול מ"מ פשיטא שאין זה מעכב. וע"ז תמה מעכת"ה דהא אנן קיי"ל טומאה דחויה בצבור ומבואר בש"ס בכ"ד דלדידי' בעי ציץ לרצות על הטומאה וכיון דבעוה"ר אין לנו לא כה"ג ולא ציץ א"א להקריב בטומאה. ולא ביאר לנו כ"ת על איזה טומאה כוון. שאם כוונתו על הכהן המקריב בטומאה הנה על טומאת גברי בלא"ה אין הציץ מרצה כמבואר בזבחים דף כ"ג ע"ב. וע"כ שכל היכא דלא איפשר לרצות בציץ נדחית הטומאה גם בלא ציץ כמבואר בתוס' פסחים דף ע"ז ד"ה דלא ובתוס' יומא דף ז' ע"ב ד"ה מכלל. ואם כוונת מעכת"ה על טומאת הדם הרי דעת הרמב"ם פ"ד מטומאת אוכלין הל' ט"ז דמשקה בית מטבחייא דכן גם מטומאת עצמן. וגם לענין טומאת הבשר והאימורין ג"כ י"ל שלא הוכשר כלל לקבל טומאה משום דמשקה בית מטבחייא אין מכשירין ואין כאן טומאה רק משום חבת הקודש שהוא רק מדרבנן לדעת רש"י והרמב"ם ולזה י"ל דהקטרה אינה מעכבת הקרבת הקרבן שאין כפרה אלא בדם כמבואר בגמ' בכ"ד. ואע"פ שאנו קיי"ל כר' יהושע דאם נטמא החלב והבשר אינו זורק את הדם משום שאם אין בשר אין דם זהו דוקא בקרבן יחיד ולא בקרבן צבור כמ"ש הרמב"ם בפ"א מפהמ"ק הל' ל"ד. הן אמת שדברי הרמב"ם שם אינם מובנים כאשר תמה עליהם בלח"מ שם דבגמ' פסחים דף ע"ח בהא דמשני כאן ביחיד כאן בצבור פי' רש"י משום דטומאה הותרה בצבור והתוס' פירשו שהציץ מרצה על אכילות. ומאחר שרבינו הרמב"ם פוסק טומאה דחוי' היא בצבור ובעי' רצוי ציץ וסובר ג"כ שאין הציץ מרצה על אכילות א"כ מה חילוק יש בזה בין קרבן יחיד לצבור ואמאי בנטמא בשר וחלב זורק את הדם בקרבן צבור כיון דבעי רצוי ציץ לדידן שטומאה דחויה בצבור וציץ על אכילות לא מרצה וכיון שאין בשר אין דם:
<b>ולדעתי</b> העני' נראה בזה דבר חדש שהמעיין בהסוגי' בפסחים יראה שגם פירש"י גם פי' התוס' מוקשה מאוד ולכן אפשר שהרמב"ם יש לו דרך אחרת בבאור השמועה. שכבר הבאתי בשם התוס' בפסחים וביומא דבטומאת גברי כיון שאין הציץ מרצה על טומאת הגוף גם למ"ד טומאה דחוי' בצבור נדחה הטומאה אף בלא רצוי צין. וא"כ אפשר שלמ"ד אין הציץ מרצה על אכילות כיון דלא איפשר לעולם לרצות בציץ נדחה טומאות האכילות בצבור גם בלא רצוי ציץ. ובאמת לא ידעתי שום מקום לחלק בין טומאת גברי לטומאת אכילות כיון דבתרווייהו אין הציץ מרצה אם כן כמ"ש התוס' לענין טומאת גברי דכיון דא"א בציץ נדחה הטומאה בצבור גם בלא ציץ ה"ה לענין טומאת אכילות ולהכי משני בגמר' כאן ביחיד כאן בצבור. דבצבור שפיר קרב בטומאה אף דציץ על אכילות לא מרצה מ"מ כיון שאי אפשר בשום אופן לרצות בציץ על האכילות נדחית הטומאה בצבור גם בלא ציץ. כנ"ל נכון בס"ד. עוד אפשר לומר בזה לפמ"ש התוס' בחולין דף ב' ע"ב ד"ה ובמוקדשין בתירוץ הראשון שעיקר החשש הוא שמא יגע לאחר פרכוס דבעודה מפרכסת היא כחיה ואינה מקבלת טומאה ע"ש. א"כ איפשר שבשעת קבלת הדם עדיין היא מפרכסת ואזי לא נטמא הבשר עדיין משום דמפרכסת כחיה וא"כ הרי בקל אפשר ליזהר בזה שלא יגע הבשר באדם או בכלי משעת קבלת הדם עד לאחר הזריקה וא"כ בשעת הזריקה עדיין הי' הבשר טהור ונעשית הזריקה בהכשר כיון שאז היה הבשר טהור. ומכ"ש לפמ"ש בתשו' נו"ב מהד"ק חיו"ד סי' ד' שבטומאה דרבנן לא חיישינן שמא יגע בבשר וכבר כתבתי שלדידן דקיי"ל חבת הקודש דרבנן א"כ ליכא בזה שום חשש כלל:
<b>עוד</b> כתב מר בשם חכם א' שבלא"ה א"א להקריב קרבנות בזה"ז דהרי א"א להקריב בלא מזבח ומאחר שכולנו טמאי מתים א"א ליכנס למקום המקדש בטומאה לבנות מזבח וענוש כרת הנכנס לשם בזמן הזה ולזה אין היתר לומר משום דטומאה דחוי' בצבור דזה לא נאמר רק לענין להקריב בטומאה. אבל לא לענין בנין המזבח שכמו שאינו דוחה שבת ה"ה שאינו דוחה טומאה. הנה מאי דפשיטא לי' להד"ג שבנין המזבח אינו דוחה שבת לדידי מבעיא לי טובא. דבש"ס יבמות דף ו',. לא אמרו אלא שאין בנין בית המקדש דוחה שבת אבל בנין המזבח לא שמענו. וטעם גדול יש לחלק ביניהם. דביבמות שם דף ה' ע"ב בעי למילף דעשה דוחה ל"ת שיש בו כרת ממילה ופסח ותמיד ודחי שכן ישנן לפני הדבור. והרי הא דתמיד הי' לפני הדבור ילפינן מקרא סוף פ' משפטים דכתיב ויעלו עולות וכמ"ד עולה שהקריבו ישראל במדבר עולת תמיד הוי. וא"כ הרי באותה הקרבה גופ' כתיב שם בפ' משפטים ויבן מזבח תחת ההר ואם כן בנין המזבח הוא ג"כ עשה שלפני הדבור ושפיר דחי שבת דילפינן ממילה פסח ותמיד. ובגמר' לא אמרו רק בבנין בית המקדש דלא דחי שבת דעשה דבנין ביהמ"ק לא הי' לפני הדבור משא"כ בנין המזבח שהי' לפני הדבור:
<b>ולכאורה</b> יש להביא ראי' דבנין המזבח דוחה טומאה דבגמ' ע"א בדף נ"ב ע"ב מבואר דכשבאו החשמונאים להיכל גנזו את אבני המזבח ששקצום מלכי יון ע"ש וא"כ היו צריכים לבנות את המזבח מחדש והרי אז היו כולם טמאי מתים כמ"ש הב"י באו"ח סי' תע" והרא"מ ומהרש"א פ"ב דשבת ואיך בנו את המזבח בטומאה. ואין לומר שבאמת לא בנו המזבח עד אחר ז' ימים שנטהרו מטומאת מת שאם כן היאך הדליקו את נרות המנורה באותן שבעת ימים הא אסור להדליק נר מערבי רק מן מזבח החיצון. ועי' היטב ברמב"ם ובראב"ד פ"ג מתמידין הל' י"ג ועי' בגמר' יומא דף מ"ה ע"ב. ומזה מוכח להדיא שהחשמונאים בנו המזבח מחדש ואח"כ לקחו אש מעל המזבח להדליק הנרות אף על פי שהיו אז טמאים כמ"ש הב"י והרא"מ ומהרש"א ומוכח להדיא שבנין המזבח דוחה טומאה. וזו ראי' גדולה לפענ"ד. את כל זה כתבתי לפלפולא בעלמא למלאות רצון צדיק כי"ב. ומאוד אבקשהו להודיעני, אם מצאו דברי חן בעיני כבוד קדשו והד"ג והי' ז"ש מאת ידידו:
<b>סי'</b> <b>פט</b> ב"ה יום ד' ה' תשרי תרל"ט לפ"ק לבוב. תחל שנה וברכותי' לכבוד ידידי הרב החריף המופלג בתורה ויראה ידין ויורה כדת של תורה ותיק וחסיד כש"ת מוה' שורי הלוי נ"י מו"צ בק' וויזניצא יע"א:
<b>מכתב</b> שאלתו הגיעני והקשה לשאול ממני להשיב תיכף בימים האלו יומי דחושבנא. אמנם כן לאשר השגתי מאת מע"כ מכתב שאלה זה ערך חודש ימים ולא יכולתי להשיב אז כי ישבתי בקרית חוצות מבלי ספרים ולכן אמרתי דלאו אורח ארעא מבלי מלא שאלתו גם עתה ובאתי לעיין כעת. בדבר שנים שקנו בית בשותפות והתנו ביניהם שאחד ישב בשטח התחתון ארבעה שנים והאחר בשטח העליון ואח"כ ישנו את דירותיהם העליון למטה והתחתון למעלה גם כן על משך ארבעה שנים וכן לעולם. והנה עתה אותו שמגיע לו דירה העליונה אינו דר בה בעצמו כי אם משכירה לאחר כי יש לו בית דירה אחרת. ושם הנימוס ומנהג בגביית המס משוטרי המלך שאם אחד יש לו דירה גדולה מכמה חדרים ואינו משכיר לזולתו שום חדר אינו משלם מס רק סך מועט מאוד אבל אם משכיר אפילו רק חדר אחד אז מחשבין כל החדרים כמה הם שוין להשכירם אף הבית דירה שבעה"ב בעצמו יושב בה ומשלם מס גדול. וטוען בעל דירה התחתונה שבעל הדירה העליונה ישלם כל דמי ערך העלאת המס אשר נתרבה ע"י שהשכיר עלייתו לאחרים כי אילו הי' דר בה בעצמו לא היו משלמים כ"א דבר קטן. ובעל דירה העליונה טוען כי יש לו רשות לעשות בביתו ככל חפצו. וגם כי ידע בשעת קני' כי הוא לא ידור שמה. ובהקאנטראקט כתוב מפורש כי הנתינות ישלמו לחצאין שוה בשוה. וזה שנתיים מעת שקנו את הבית ומעולם לא טען עליו טענה זו עד עכשיו:
<b>הנה</b> לפי ענ"ד נראה שזה דמי להא דאיתא בסוף סי' קנ"ה בהג"ה דשני שכנים שדרים יחד וביתו של אחד נפרץ וע"י זה באים גנבים לבית השני ואמר השני גדור ביתך וכו' כי אתה גורם לי היזק י"א שהדין עמו וצריך לתקן היזקו ויש חולקין דלא הוי גירא דילי' וכן אם לא גדרה ונעשה לו היזק פטור מלשלם. ועי' בש"ך שם שהביא בשם הב"ח ז"ל שפסק כדעה הראשונה והביא ראי' ממחיצת הכרם שנפרצה דאם לא גדרה חייב לשלם. והש"ך דחה ראייתו דשאני התם שהיזק הכלאים ברי אבל גנבים מאן לימא לן דאתו ע"ש. וא"כ בנ"ד שמה שנתרבה המס ע"י שמשכיר דירתו לאחרים הוא ברי היזקא לכ"ע חייב לשלם ההיזק. ואדרבה הדברים ק"ו ששם לא עשה שום מעשה ורק שע"י שלא גדר בא לו היזק ע"י אחרים חייב לשלם היכא דברי היזקא מכ"ש בנ"ד שהיזק בא ע"י אחרים ע"י שעשה מעשה והשכיר לאחרים הדירה. הן אמת שלפי ענ"ד אין דברי הב"ח והש"ך מובנים. ולא ידעתי מה ענין זה למחיצת הכרם שנפרצה ששם בא ההיזק ע"י שיניקת הכרם בא לשדה חבירו והוי ממונו שהזיק משא"כ כס"ס קנ"ה הרי עיקר ההיזק נעשה ע"י הגנבים. ועי' בגמ' ב"ב דף כ"ו כי אמרינן מודה ר' יוסי בגירי דילי' הנ"מ דוקא אזלא מכחו הכא זיקא הוא דקא ממטי לי' והכי קיי"ל בש"ע סי' קנ"ה סעי' ל"ד שגם ברוח מצויה פטור ע"ש והרי שם עשה מעשה בידים שהוציא את האבק ואפ"ה כיון שהרוח סייע ג"כ בההיזק שהוליכו לחצר חבירו פטור מלשלם וכ"ש בהך דס"ס קנ"ה שהוא לא עשה שום מעשה ולא שום היזק וכל ההיזק נעשה ע"י הגנבים לא ידעתי מקום לחייבו ואף שמדברי התוס' שם ד"ה זיקא משמע לחלק שאם בא ההיזק ע"י סיועת בע"ח גרע ע"ש מ"מ אנן לא קיי"ל הכין כמבואר בטור וש"ע סי' קנ"ה סעי' מ"ח שגם בסיועת הנמיו' ג"כ פטור ע"ש. והגם שידעתי בעצמי שאיני כדאי להרהר אחרי דברי הב"ח והש"ך מ"מ מאחר שראיתי שגם הגאון בעל נתה"מ שם חולק עליהם מטעם אחר לכן לפענ"ד קשה הדבר להוציא ממון מיד המשכיר. ובדבר הסכסוך שהדירה העליונה נישום בפחות מדירה התחתונה נראה לענ"ד שכל אחד ישלם לפ"ע מה שנישום חלקו בעת שהחזיק בו. וכמו שכתב מעכ"ת. דברי ידידו:
<b>סי'</b>
<b>צ</b> ב"ה יום ב' כ"ד תשרי תרל"ט לפ"ק לבוב. שלום וברכה וכל טוב לכבוד ידידי הרב החריף המופלג בתורה וביראת ד' טהורה ותיק וחסיד כש"ת מוה' אורי הלוי נ"י מו"צ בק' ויזניצא יע"א
<b>מכתבו</b> הגיעני בימי החג ומהרתי היום לעיין בדבריו בשנים ששכרו רחיים בשותפות והי' להם ריוח תבואה שקבלו שכר טחינה ואח"כ השכירו הרחיים לאחר ונתן להם ריוח עוד שני מאות רייניש. ובאו לדין שאחד מן השותפין טוען כי הוא לא רצה להשכיר הרחיים עד שחבירו נתן לו תק"כ כי מוחל לו כל הריוח הן הריוח שהי' לו בקבלת התבואה וגם החלק מן השני מאות רייניש במזומן ולכן מגיע לו לבד כל הריוח. וחבירו מכחישו כי לא עשה עמו תק"כ ולא מחל לו הריוח. וע"ז כתב מעכ"ת שאף אם האמת כדבריו שמחל לו הריוח מ"מ לא מהני לשון מחילה לענין חלקו בהתבואה שזה הוי כמו חפץ בעין כיון שמגיע לחבירו חלק בגוף התבואה ובחפץ ידוע לא מהני לשון מחילה. ויפה כתב. ולפ"ז גם התק"כ שעשה אתו אינו מועיל מטעם קנין סטומתא דלא עדיף קנין סטומתא מן קנין גמור דלא מהני בזה שהרי הקנין לא נעשה רק לקיים המחילה וכיון דלשון מחילה לא מהני בחפץ ידוע כמ"ש מעכ"ת גם הקנין שנעשה על זה לא מהני. ועי' בסי' רמ"א סעיף א' בהג"ה ובסמ"ע שם ס"ק ה'. ואין אנו צריכין כלל למ"ש מעכ"ת שבשם המנהג שאין קנין סטומתא מועיל בלא כסף. וכמ"ש דכאן גם קנין גמור אינו מועיל.
<b>אמנם</b> מ"ש מעכ"ת שגם לענין הריוח בממון שהי' להם סך שני מאות רייניש אינו מועיל המחילה מטעם דבר שלא בא לעולם כמ"ש הרמ"א בסי' ר"ט סעי' ד' בשם הר"ן. נראה לפענ"ד דלא דמי דשם בשעת המחילה לא היה עדיין החוב כלל דשם מיירי דהחיוב נעשה אחר המחילה מה שא"כ בנ"ד שהרחיים וגם הזכות שלו על הרחיים ישנו בעולם שפיר תועיל מחילה על הריוח. וביאור הדברים נלפענ"ד. דהנה הסמ"ע בסי' ר"ט ס"ק כ"א הקשה אהא שלא מועיל מחילה בדבר שלא בא לעולם ממה שפסק הרמ"א שם סעיף ח' דמהני סלוק בדבר שלא בא לעולם ע"ש מזה יראה שענין מחילה דומה לסלוק. וכן כתב הר"ן סוף פ"ג דכתובות בשם הרמב"ן בהך דאיפליגו בירושלמי אם מועיל מחילה בקנס דאיכא מ"ד שקנס אינה יכולה למחול לפי שאינה זוכה עד שעת העמדה בדין והוי דבר שלא בא לעולם וכתב הרמב"ן דמסתברא כמ"ד שיכולה למחול הקנס אע"פ שלא זכתה בו עדיין דהוי ככותב לארוסתו דו"ד אין לי בנכסייך שאם מתה אינו יורשה וכו' ע"ש. הרי שגם הרמב"ן מדמה מחילה לסילוק. והנה בש"ע אהע"ז סי' צ"ב ובח"מ וב"ש שם בסעיף ג' מבואר ששלשה חלוקים יש בסלוק דקודם שנתארסה מאחר שאין לו לבעל שום זכות בנכסי' לא מהני סלוק ואחר הנשואין כיון שידו כידה לא מהני סלוק ובעי קנין גמור אבל בכותב לה ועודה ארוסה כיון שיש לו קצת זכות בנכסים מועיל סלוק שלו בלשון דו"ד ע"ש. ולפי מה שביארתי שמחילה דומה לסלוק גם במחילה איתנהו להני ג' חלוקים. שאם אין כאן עדיין התחלת חיוב כלל לא מהני לשון מחילה וכמ"ש הרמ"א בסי' ר"ט סעי' ד' בשם הר"ן. ומש"ה תנן ברפ"ד דכתובות לא הספיקה לעמוד בדין עד שמת האב הרי הן של עצמה אף דהתם מיירי במפותה וא"כ כבר מחלה הקנס לדידן דקיי"ל כהך מ"ד בירושלמי דמהני מחילה בקנס כמ"ש בשם הרמב"ן ועי' בתוס' כתובות דף כ"ט ד"ה ועל. ולפי מ"ש ניחא דדוקא ביתומה בשעת הביאה מועיל מחילה בקנס דאף על גב דקנסא לא מיחייב רק בשעת העמדה בדין מ"מ התחלת החיוב הוא משעת הביאה וכמ"ש הר"ן שם בשם הרמב"ן ולפיכך מדמי לי' הרמב"ן לכותב לארוסתו דו"ד אין לי עמך שמועיל סלוק היכא דאיכא קצת זכות וכמו כן מועיל מחילה בכה"ג משא"כ אם היה לה אב שאז בשעת הביאה לא הי' לה שום התחלת זכות בהקנס כיון דקנסא לאביה הוא אף שמת האב אח"כ קודם שעמדה בדין הקנס של עצמה אף במפותה ואינו מועיל מחילתה בשעת הביאה מאחר שאז הי' ראוי להיות הקנס לאביה ולא הי' לה עדיין שום התחלת זכות מאחר שכל טעמו של הרמב"ן שמועיל מחילה בקנס הוא משום שמדמה לי' לכותב לארוסתו דו"ד אין לי עמך וגם בסלוק לא מהני קודם שנתארסה בעוד שלא הי"ל קצת זכות וכנז"ל ומש"ה גם מחילה לא מהני בכי ה"ג. וכן אם חפץ שלו ביד חבירו ג"כ אינו מועיל לשון מחילה כמבואר בש"ע סי' ע"ג סעי' י"ט ובסי' רמ"א סעי' ב' בהג"ה. מאחר שהחפץ הוא שלו אף שמונח ברשות אחר מ"מ כל היכא דאיתי' ברשותי' דמרי' איתא וכיון שהוא שלו לגמרי לא מהני לשון מחילה רק לשון מתנה כמו דל"מ סילוק לאחר הנשואין. ודוקא במעות שיש לו ביד חבירו ויש רשות לחבירו להוציאם וגוף המעות הוא של הלוה כדאמרי' מלוה להוצאה ניתנה ורק שיש להמלוה שעבוד על הלוה וכיון דבשיעבוד מועיל סלוק כמ"ש הרמ"א סי' ר"ט סעי' ח' ובסמ"ע שם ס"ק כ"א ולכן גם לשון מחילה מהני. ומש"ה מועיל מחילה בממון שיש לו ביד חבירו ולא בחפץ. ועי' בסמ"ע סי' רמ"א ס"ק ו'. והא דמועיל יאוש בגזל אף דיאוש אינו מטעם הפקר כמ"ש התוס' בב"ק דף ס"ו ד"ה כיון ויאוש אינו אלא כמו סילוק שמסלק עצמו מן החפץ ואפ"ה מהני בגזל משום דהנגזל ג"כ אין לו קנין גמור בהחפץ ולכך אינו יכול להקדישו וכיון דקליש קצת זכותו מש"ה מהני בי' סלוק ובזה מיושב קושית הסמ"ע והש"ך בסי' רמ"א סעי' ג' במוחל לחבירו מה שיטול מנכסיו דהא מחילה לא מהני בחפץ רק במעות. ולפמ"ש י"ל דשם מיירי בגזל שאין הנגזל יכול להקדישו ומועיל בזה סלוק וכמ"ש ומשום כן גם לשון מחילה מהני. ודו"ק היטב:
ומעתה נראה בנ"ד כיון שיש לו זכות בהרחיים מועיל לשון מחילה לענין חלקו בהסך שני מאות רייניש. וכעין שכתב הסמ"ע סי' ר"ט ס"ק כ"א. כן נ"ל נכון לדינא ומחמת כי הקיפוני שאלות רבות לא יכלתי להאריך עוד בזה. דברי ידידו:
סי' צא לכבוד ידיד נפשי ולבי הרב הגאון הגדול המפורסי' מוה' אליהו נ"י האבד"ק דראהאביטש.
מכתב יקרתו הגיעני וענותי תרבני להוועץ אתי בדבר הלכה ואנכי יודע מעוט ערכי כי איני כדאי לזה ובכל זאת לעשות רצון צדיק כי"ב חפצתי ואשיב על דבריו כיד ד' הטובה עלי:
בדבר אשר שוכרי האקציז בעירו לחצו את הזובחים בכל מיני עלילות ותרמית ליתן להם יותר מהמגיע ע"פ דינא דמלכותא ולכן עשו הזובחים כתב וקבלו על עצמם בנדר ע"ד רבים ובשבועה מבלי ליתן יותר מהקצוב ע"פ חוקי הממשלה. ועתה צועקים הזובחים לאמור כי אי אפשר להם לקיים הנדר והשבועה שקבלו על עצמם כי שוכרי האקציז לא יניחו אותם לזבוח ולכן נתמעטה פרנסתם וטפלי תלו בהו. והרבה מהקצבים כבר עברו על הכתב ונתנו יותר מכפי המגיע כדי שיניחו להם לשחוט. ולכן רצון הזובחים לשאול על הנדר והשבועה. ומעכת"ה פלפל בחכמה ורצונו אשר גם אנכי אחוה דעי העני':
הנה בענין שבועה בכתב נודע המחלוקת אשר לרבותינו גדולי האחרונים אם מועיל או לא. ובשו"ת נו"ב מהד"ק חיו"ד סי' ס"ח כתב שאף אם נאמר דשבועה ונדר בכתב הוי קבלה זהו דוקא אם הנשבע והנודר כתב בכת"י שבזה יש מקום לומר שמה שכתב אני נודר או נשבע הוי כאמירה דכתב הוי כדבור אבל בכתב הסופר וחתם הבע"ד לכ"ע לא מהני. וממילא בנ"ד שגוף הכתב לא כתבו הזובחים רק חתמו על הכתב שכתב איש אחר אין כאן לא נדר ולא שבועה. אמנם ראיתי בתשו' חתם סופר חיו"ד סי' רכ"ד שדעתו שגם בכת"י הסופר והוא חותם ג"כ מהני. אף כי ראיתו שהביא מגט אינה מובנת לי. שהרי לדידן דקיי"ל עדי מסירה כרתי גם ח"י הבעל לא בעינן וע"כ דהתם גזירת הכתוב הוא שהאשה מתגרשת בשטר שנכתב בו עניני כריתות וגירושין ואין הטעם משום דחתימה הוי כדבור. ומ"ש רש"י בגיטין דף פ"ו שכתב יד הבעל הוי כמאה עדים היינו דהוי כאילו חתומים עליו עדים ומועיל לר"מ דע"ח כרתי. ולא אדעה מה ענין זה לכאן. וזה כמה שנים אשר אנכי מצטער להבין דברי הח"ס בזה. ומ"מ ראוי לחוש לדבריו וכבר הורה זקן:
ובכל זאת איפשר שבנ"ד גם הח"ס מודה שאין כאן שבועה ונדר וכמו שאבאר. דהנה בגמ' שבועות דף כ' ע"ב אמרינן יום שנהרג בו גדלי' בן אחיקם איצטריך לי' סד"א כיון דכי לא נדר נמי אסור הוי מתפיס בדבר האסור קמ"ל וכתבו בתוס' שם ד"ה דכי דדוקא בצום גדלי' שאינו אסור רק מדרבנן בזה אמרי' שאם נדר שלא לאכול בו ואח"כ התפיס בו יום אחר הוי מתפיס בדבר הנדור אבל אם הוא אסור מן התורה ונדר עליו אם התפיס אח"כ הוי מתפיס בדבר אסור. וכן משמע מדברי הר"ן בנדרים דף י"ב ד"ה ומשני ע"ש ועי' ביו"ד ס"ס רט"ו. ומדבריהם למדנו שהמתפיס בדבר האסור ובדבר הנדור לא מהני והוי כמתפיס בדבר האסור לחודי'. והנה בנוסח הכתב הנשלח לידי אות ג' כתוב שאוסרים הבשר כהקדש ויש להבשר דין נבלה וטרפה ונבלה וטרפה הוו דברים האסורים ולא מצו לאתפוסי בהו. ומ"מ נראה דבכה"ג שפיר חל הנדר דניהו דמה שהתפיס בנבלה וטרפה לא מהני משום דהוי מתפיס בדבר האסור לא נתבטל בזה האיסור שהתפיס כהקדש דהוי דבר הנדור. ולא דמי למה שהבאתי בשם התוס' והר"ן דהתם מיירי שהתפיס בדבר אחד לבד ואותו דבר הוא דבר הנדור וגם דבר האסור בזה לא מהני משא"כ בנ"ד שהיו שני דבורים האחד בדבר הנדור והשני הוא דבר האסור מהראוי לומר שאין דבור אחד מגרע כח דבור השני וניהו דמה שהתפיס בדבר האסור לא מהני מ"מ מועיל ההתפסה שהתפיס בדבר הנדור. ואמנם זהו דוקא באם היה אומר לשון הנדר בפה או כותב בכתב ידו אם נאמר דכתב הוי כדבור משא"כ בנ"ד שהכתב הוא כ"י הסופר רק שנחוש לדברי הח"ס שמי שחותם על הכתב הוי כעין קבלה ובמה שחתם עצמו חל עליו לקיים כל מ"ש למעלה. אבל כיון דלא הוי רק דבור אחד דלא עדיפא החתימה מאם אמר אותו בפיו ובדבור אחד שפיר י"ל דהוי כמתפיס בדבר האסור ודבר הנדור ביחד דל"מ כמ"ש התוס' והר"ן:
ומ"מ עדיין יש לעורר קצת בזה לדעת הריב"ש בש"ע סי' ר"ה סעיף ב' שאם אוסר דרך קנס חל ג"כ במתפיס בדבר האסור ובנדון שלנו הוי האיסור דרך קנס שאם יוסיפו על דמי האקציז יאסר הבשר כנבלה. אמנם נראה דהתם מיירי דוקא באוסר על עצמו ומטעם שכתב הריב"ש שם דלגבי עצמו הוי כב"ד הגדול אבל לא חל האיסור על אחרים אם לא שהתפיס בדבר הנדור. ועי' בב"י וטו"ז ובש"ך ס"ס ר"ה ואכמ"ל:
<b>ועוד</b> נראה לפענ"ד לומר בנ"ד שמאחר שמה שאסרו הזובחים הבשר כהקדש איסור זה לא הי' ע"ד רבים ושפיר מועיל שאלה ע"ז א"כ גם מה שקבלו על עצמם בנדר ע"ד רבים שלא יוסיפו על האקציז ג"כ בטל מטעם נדר שהותר מקצתו הותר כולו. וכן לפי מ"ש הרב בשער המלך פ"ג מנדרים הל' ו' דשוחט שאסר בשר שחיטתו לא חל משום שהוא דבר שלא בא לעולם א"כ ממילא בטל כל הנדר גם מה שאסרו ע"ע להוסיף על דמי האקציז משום נדר שבטל מקצתו בטל כולו. וגם לסברת החולקים שם זהו דוקא בשוחט שאסר ידיו דהיינו השחיטה וידים הא איתנייהו בעולם משא"כ בנ"ד שהזובחים אסרו הבשר זהו דמי ממש כמו שאסרו פירות דקל והבהמות שקנו אח"כ דלא מצי למיסר לד"ה וא"כ בטל כל הנדר וכמ"ש:
<b>ומעתה</b> גם אם נאמר שגם איסור הבשר שאסרו הזובחים מיקרי ע"ד רבים ע"פ מ"ש הרמ"א בסי' רכ"ח סעיף כ"א כיון שנשבעו כולם ודמיא לארבעה שנשבעו ביחד יעו"ש מ"מ לא חל הנדר כלל מטעם דבר שלא בא לעולם. וגם בלא"ה הרמ"א בסעיף ל' שם מביא שני דעות בזה דבכה"ג לא מיקרי עד"ר ע"ש. ואף שבנ"ד כל איסור בפני עצמו נאמר בפונקט מיוחד שמתחילה קבלו ע"ע בנדר ובשבועה שלא להוסיף על דמי האקציז וחזרו ואסרו הבשר כהקדש ובכי ה"ג הוי כל אחד נדר בפ"ע ולא אמרינן נד שהותר מקצתו הותר כולו כמבואר בש"ע סי' רכ"ט ס"א. מ"מ לפי מ"ש לעיל שבנ"ד לא הוציאו הנדר בפה וגם לא כתבו בכת"י שנוכל לומר דהכתיבה הוי כדיבור ורק שהזובחים חתמו א"ע על הכתב ואין כאן רק לחוש לחומרת הח"ס שהחתימה הוי כקבלת הדברים שנאמרו למעלה. ועי' בתשובת הרדב"ז ח"א סי' תקפ"א שכתב שזה דומה למי שהשביעוהו אחרים וענה אמן ע"ש. עכ"פ מאחר שאין כאן איסור רק משום קבלה ועניית אמן א"כ הרי חלו עליו כל האיסורין שנאמרו בהכתב בדבור אחד ושפיר אמרי' בזה נדר שהותר מקצתו הותר כולו. וז"ב מאוד:
<b>מיהו</b> הך תליא במחלוקת שהובא בשעה"מ פי"ב מה' נדרים הל' יו"ד אם מקצת הנדר לא חל כלל אם אומרין גם בזה נדר שהותר מקצתו הותר כולו שי"ל דדוקא אם מתחילה חל הנדר כולו ואחר כך הותר מקצתו ע"י חכם בזה אמרי' הותר כולו אבל אם מקצת הנדר לא התחיל לחול כלום בזה אפשר דלא אמרינן הותר כולו ע"ש שכתב שזהו מחלוקת הקדמונים. אבל על כ"פ הדבר ברור שאיסור הבשר שאסרו הזובחים כהקדש אין בו כלום משום שהוא דבר שלא בא לעולם וכמ"ש. ואם הקצבים עברו ומכרו הבשר לא עשו אנשי העיר באכילתם שום איסור כלל:
<b>ועוד</b> שגוף האיסור שקבלו הזובחים ע"ע בנדר, עד"ר ובשבועה חמורה ששום אחד מהם לא יבא לידי פשר עם האקציז פעכטערס להוסיף להם אפילו פרוטה א' איסור נדר זה אינו רק מדרבנן משום שהוא דבר שאין בו ממש. ועיין בר"ן נדרים דף ט"ז ע"ב בקונם ישיבת סוכה עלי שהקשה הא הוי דבר שאין בו ממש ותירץ דלישנא לא דייקא ומיירי באומר קונם סוכה לישיבתה עלי ע"ש. הרי שאם אמר שאוסר הסוכה מיקרי דבר שיש בו ממש וחל הנדר מן התורה אבל אם אוסר על עצמו ישיבת הסוכה זה הוי דבר שאין בו ממש. וגם לפ"מ שהביא הר"ן שם בשם התוס' שאף באומר קונם ישיבת סוכה עלי מיקרי דבר שיש בו ממש כיון שהזכיר החפץ דהיינו הסוכה. מ"מ בנ"ד הרי לא הזכירו שום חפץ רק אמרו שלא יתפשרו עם מחזיקי האקציז. והיינו שאסרו ע"ע דבור בפשר ודיבור הוא אין בו ממש כדאמרי' סוף פ"ק דנדרים. ועי' ברא"ש ריש פ"ג דשבועות שאם אמר הרי עלי שלא אוכל בשר הוי דבר שאין בו ממש. ואע"פ שיש בנ"ד גם איסור שבועה שחלה גם על דבר שאין בו ממש וכדאמרי' בגמ' נדרים שם מ"מ הרי השבועה לא היתה עד"ר ומועיל בזו שאלה לחכם ורק מכח איסור הנדר אתינן עלה שהי' ע"ד רבים וא"כ אין כאן אלא איסור מדרבנן שמן התורה אין הנדר חל ע"ד שאין בו ממש וכמ"ש. ועי' בבדק הבית בב"י סי' ר"מ בשם תשו' הרמב"ן ז"ל שהקיל מאוד בנדר ע"ד שאין בו ממש אפילו אם היה ע"ד רבים שתועיל לו התרה עי' בנו"ב מהד"ת חיו"ד סי' קמ"ה:
<b>וגם</b> הוי בנ"ד נדר שאמר בלשון שבועה כיון שאסרו על עצמם שלא להוסיף על דמי אקציז והוי איסור גברא ולדעת רוב הפוסקים ביו"ד סי' ר"ו סעי' ה' נדר כזה לא מהני משום שצריך להתפיס על החפץ ולא על האדם. ובר מן כל דין נראה לפענ"ד בנ"ד דלא מבעי' דאיכא מצוה בהתרת הנדר וכמ"ש מעכת"ה מכמה טעמים אלא דאיכא נמי עבירה אם לא יתירו הנדר מאחר שנתרבו עי"ז קטטות ומחלוקת בין אנשי העיר ואין לך קשה מהמחלוקת. וכן כתב בשיורי כנה"ג בהגהות ב"י סי' רכ"ח אות קל"ג דאם יש עבירה בקיומה מתירין בע"ד רבים אפילו אם הרבים מוחים וכן מבואר עוד שם באות קל"ד שאם קיום השבועה גורם קטטה יש להתיר אפי' אם הרבים מוחים. ולכן מכל הלין טעמי ברור שיכולין שלשה להתיר הכתב איסור. דברי ידידו הדוש"ת באהבה רבה:
<b>סי'</b>
<b>צב</b> ב"ה יום ב' ח"י סיון תרל"ה לפ"ק לבוב:
אורך ימים ושנות חיים לכבוד ידיד נפשי הרב המאוה"ג החריף ובקי המפורסים לתהלה צח השכל ונקי הרעיון מחודד ומפולפל כקש"ת מוה' אבא זאב ראהט נ"י אבד"ק אטיק במדינת רוסיא:
<b>מכתב</b> שאלתו הגיעני. בדבר השו"ב מק"ק אזארניץ אשר מעכת"ה גבה עדות עליהם כפי הגב"ע אשר נשלח לידי וענותו תרבני לחות דעתי העני' בזה. והנה מעכת"ה פתח פיו בחכמה במה שהועד על השו"ב שהרבה פעמים עד אין מספר העלימו האקציז מן מחזיק הטאקסע ולקחו עבור זה בשר לנפשם. דאף על גב דחשוד על הגניבה אינו חשוד על השחיטה משום שהוא מין איסור אחר כמ"ש הש"ך בסי' קי"ט ס"ק י"ב. מ"מ חשוד הוא להאכיל את חבירו איסור דרבנן ולזלזל בבדיקת הריאה ע"פ מה שחידש הגאון בעל נתיבות המשפט בסי' רל"ד שבאיסור דרבנן בשוגג א"צ שום כפרה ולפ"ז אמאי אסור להאכיל לחבירו איסור דרבנן בשוגג כיון דליכא לפני עור שהרי אינו מכשילו כלל וצ"ל שהאיסור הוא משום גניבת דעת שחבירו שאינו יודע שזה אסור סובר שמאכילו היתר. וא"כ מאחר דכל האיסור הוא משום גניבת דעת והוא חשוד על הגניבה זה חשוב כמין איסור אחד והוי חשוד להאכילו איסור דרבנן. זה תורף דבריו. ואנכי אמרתי בזה ליישב קושית התוס' בע"ז דף כ"ב ע"ב בהא דלא ישכיר אדם שדהו לכותי מפני שנקראת על שמו וכותי עושה בה מלאכה בחש"מ אבל נכרי שרי וכו' מ"ט מותר דאמרינן ליה וציית אבל כותי לא ציית דאמר אנא גמירנא טפי מינך אי הכי מאי ארי' מפני שנקראת על שמו תפ"ל משום לפני עור וכו' והקשו בתוס' שם דאמאי קאמר אי הכי דאמילתא דרשב"א גופי' הי' יכול להקשות דתיפוק לי' משום לפני עור. ולפי דברי מעכת"ה י"ל דבאמת במלאכת חש"מ שאינו אסור רק מדרבנן א"כ אם הכותי עושה מלאכה בשוגג ליכא לפני עור כלל כיון דליכא מכשול באיסור דרבנן בשוגג לפי סברת הרב הנתה"מ. א"כ לפי הס"ד דמיירי בשוגג לא ק"מ דתפ"ל משום לפני עור שהרי אין מכשול כלל בשוגג אבל לבתר דמשנינן דמש"ה בנכרי מותר דאמרי' ליה וציית אבל כותי לא ציית וכיון דמיירי דאמרינן לי' לכותי שהוא חש"מ ואעפ"כ יעשה מלאכה משום דאמר אנא גמירנא טפי מינך ומאחר שהכותי היא מזיד שפיר איכא איסור דלפני עור אף בדרבנן כמ"ש התוס' בד"ה תפ"ל וז"נ:
<b>אמנם</b> באמת גוף הדבר שחידש הגאון בעל נתה"מ שבאיסור דרבנן בשוגג לא עביד איסור כלל וא"צ כפרה דבריו אלו מרפסן איגרי. ומשנה שלימה שנינו בריש מס' שבת פשט העני את ידו לפנים ונטל בעה"ב מתוכה וכו' שניהם פטורים. וקאמר בגמ' דף ג' שם דהוי פטור אבל אסור והרי משנתינו מיירי בשוגג כדאמר בגמ' שם פטורי דאתי לידי חיוב חטאת קא חשיב. וכן יליף התם טעמא דשניהם פטורים מדכתיב בעשותה העושה את כולה ולא העושה את מקצתה וקרא דבעשותה גבי חטאת כתיב ועי' ברש"י שם ד"ה מע"ה. הרי להדיא שגם בשוגג אם עשה עקירה לחוד או הנחה לחוד איסורא דרבנן קא עביד. ועי' בגמ' יבמות דף ע"א קטן ערל מהו לסוכו בשמן של תרומה ערלות שלא בזמנה מעכבא או מעכבא. והתם מיירי בקטן תוך שמונה ימים ואין לך שוגג גדול מזה. והרי לדעת התוס' ביומא דף ע"ז ע"א ד"ה דתנן איסור סיכה לזר בשמן של תרומה אינו רק מדרבנן וכן דעת רוב הקדמונים וא"כ מאי איכא איסורא לסוך לקטן פחות משמונה ימים אף אם נאמר דמיקרי ערל הא הוי איסור דרבנן בשוגג וליכא איסורא כלל. ועי' במל"מ סוף הל' מאכלות אסורות שהוכיח מסוגיא זו שאסור להאכיל לקטן איסור דרבנן בידים ולדברי בעל נתה"מ אף איסור דרבנן ליכא כיון שהקטן הוא שוגג. ועי' ביו"ד סי' שע"ב ברמ"א ובש"ך שם ס"ק ג' שאם הוא טומאה דרבנן א"צ להקיצו משמע דאם הוא ער צריך להגיד לו כדי להפרישו מהטומאה אף מטומאה דרבנן. ועוד יש בידי הרבה ראיות להוכיח שלא כדבריו:
<b>והראיה</b> שהביא בס' נתה"מ מגמ' דערובין דף ס"ז ע"ב דבדרבנן עבדינן עובדא והדר מותבינן תיובתא. ומשום דבאיסור דרבנן ליכא איסורא כלל בלא ידע ומש"ה עבדינן עובדא שאף אם יתברר שטעה ליכא איסורא כלל כיון שעשה בשוגג במחכת"ה נעלם ממנו תשוב' הרדב"ז חלק ד' סי' י"ט שכתב דהא דבדרבנן עבדינן עובדא והדר מותבינן תיובתא מיירי שהרב יודע הדין בברור ואחד מן התלמידים יש לו ספק או קושיא בזה בכה"ג עבדינן והדר מותבינן אבל מי שיאמר שאם נסתפק בדין איסור דרבנן מותר לעשות ואח"כ יברר הדין זה טעות גדול. עכ"ל הרדב"ז. ואם כן אין מהגמ' דערובין שום ראי' לדברי ספר נתה"מ ואדרבה מוכח מדברי רדב"ז הנז' דלא כוותי'. ועי' בהה"מ ובכ"מ סוף פט"ז מהל' מכירה שנדחקו מאוד ליתן טעם לדברי הרמב"ם שאם מכר איסור תורה והלוקח אכלו צריך המוכר להחזיר הדמים ובאיסור דרבנן א"צ להחזיר הדמים והכי קי"ל בחו"מ סי' רל"ד מוכח ג"כ שלא כנתה"מ. ועי' בסמ"ע שם ס"ק ד':
<b>אמנם</b> בנ"ד שהעלימו את הטאקסע הרבה פעמים אין ספורות למו א"כ בלא"ה שחיטתן אסורה שאף על פי שחשוד על הגנבה אינו חשוד על השחיטה היינו דוקא בגנב פעם אחת אבל במוחזק בכך דינו כמומר לדבר אחד וצריך בדיקת סכין לדעת הרמב"ם ואם לא בדקו לו סכין אף בדיעבד שחיטתו אסורה כמ"ש הש"ך סי' ב' ס"ק י"ח והט"ז שם ס"ק ט' ועי' בתב"ש שם אות כ'. עוד אפשר לומר שבנ"ד גם לדעת החולקים על הרמב"ם שחיטתו אסורה. שכבר נודע מ"ש הרא"ש שאם הטילו הקהל חרם שלא ישחוט אלא טבח ידוע ושחט אחר דשחיטתו אסורה וכתב הרא"ש הטעם משום דדמי למומר לאותו דבר ועי' בש"ך סי' א' ס"ק ל"ח. וצ"ל הטעם אף דחשוד על החרם אינו חשוד על השחיטה זה דוקא באם עבר על החרם פעם אחרת בזה אמרי' שעכשיו בשעת השחיטה שחט כהוגן משא"כ היכא שהחרם הי' שלא ישחוט א"כ גוף השחיטה נעשה באיסור חרם וכיון שהוא חשוד לשחוט באיסור חרם מיקרי חשוד לאותו דבר. כן צ"ל בכוונת הרא"ש. וא"כ אף אנו נאמר דאף על גב דחשוד על הגנבה אינו חשוד על השחיטה זה דוקא אם גנב בפעם אחרת דבזה אמרינן שלא נעשה חשוד לשחוט באיסור משא"כ בנ"ד שגוף השחיטה נעשה באיסור גנבה מאחר ששחט והעלים הטאקסע וכיון שהוא חשוד לשחוט באיסור הוי חשוד לאותו דבר לדעת הרא"ש. ולא תהא תורה שלימה שלנו כתקנת הקהל ואם כשהקהל תקנו שלא ישחוט כ"א על אופן זה ועבר השו"ב על זה שחיטתו אסורה לדעת הרא"ש עא"כו שתורתינו הק' גזרה שלא לשחוט ולהעלים הטאקסע פשיטא שאם עבר ע"ז שחיטתו אסורה:
<b>ובדבר</b> שהעידו על ר' שלמה שוחט שאחר שבדק הריאה והכשיר הבהמה שאלו אותו שהשור צולע על יריכו ואמר שהוא כשר וא"צ שאלת חכם אבל הקצב לא השגיח על זה ושאל להמו"צ וראה שהי' בוקא דאטמא דשף מדוכתי' והטריף. ומעכת"ה הביא דברי השמ"ח סי' ב' סי"ח שגם אם לא עשה מעשה רק רצה לעשות ולא עלתה בידו דינו כאילו עשה. וכתב מעכ"ת שהשמ"ח לא הביא שום ראיה לדבריו. רק שכן מבואר בתוס' כתובות דף ע"ב ע"א בהא דמקשי תלמודא במאכילתו שאינו מעושר אי דידע ניפרוש והקשו בתוס' דלוקמא כגון דידע ופריש אבל היא היתה רוצה להכשילו שהיתה סבורה שהוא אינו יודע. ומוכח מזה שאף שלא עלתה בידה הוי כאילו עשתה עכ"ד. וכל דבריו אינם מובנים. מ"ש שלא מצא ראי' לדברי השמ"ח הלא הוא דין מפורש בש"ע סי' י"ח סעיף י"ט בראובן שביקש משמעון לבדוק לו סכין ובדקו שני בדיקות מהי"ב בדיקות וראובן היה הולך לשחוט ולקחו לוי ומצאו פגום וראובן מתנצל שעדיין הי' רוצה לבודקו כהוגן מעשיו מוכיחין עליו שהי' די לו באותה בדיקה ולפיכך מעבירין אותו ע"ש. הרי מבואר שאף שלא שחט עדיין רק הולך לשחוט גם כן מעבירין אותו. והראי' שהביא מעכת"ה מתוס' כתובות. הרי לפי מסקנת התוס' שם מבואר להיפך שעל מה שרצתה להאכילו יכולה לומר משחקת הייתי ואם היית בא לאכול הייתי מונע אותך וא"כ גם בשו"ב איפשר לומר שמה שרצה להאכיל יכול לומר משחק הייתי. אבל באמת אין מדברי התוס' ראי' לכאן דשם בעוברת על דת אין הטעם דשמא תכשיל אותו לעתיד בפעם אחרת דא"כ מאי פריך תלמודא אי דידע ניפריש הא אכתי איכא למיחש שמא תכשיל אותו פעם אחרת ולא ידע. רק שם הטעם דהיכא שהכשילה אותו קנסוה רבנן להפסיד כתובתה ולזה שפיר כתבו התוס' שאם עדיין לא הכשילתו רק רצתה להכשילו לא קנסוה. משא"כ בשו"ב שהטעם דהיכא שמזלזל באיסורין איפשר שיכשיל להבא בפעם אחר שפיר יש לומר שגם אם ביקש להכשיל מעבירין אותו משום דמזלזל ומבעט הוא באיסורין ושמא יכשיל לעתיד לבא פעם אחרת:
<b>עוד</b> ראיתי בהגב"ע שהעידו על ר' יעקב שו"ב ששחט כשהיה שכור ולא הי' יכול לילך ברגליו. גם העידו עליו ששחט ולא בדק הסכין לא בתחילה ולא בסוף. גם העבירו סירכא שהיתה מושרשת היטב ולא נתנו רוק על מקום שורש הסירכא לראות אם הוא מבצבץ. ועל אחד לבד מן מעשים האלו ראוי להעביר השוחטים. ומ"ש מעכ"ת שעל כל מעשה ליכא רק עד אחד הרי מבואר בחו"מ סי' ל"ד סעי' כ"ח בהג"ה דשני עדים שכל אחד העיד על מעשה מיוחדת מצטרפין לפוסלו. מכל הלין טעמי נראה לפענ"ד לפסול השו"ב ר' שלמה ור' יעקב:
<b>אמנם</b> מאחר שפסק מעכת"ה שיקבלו אנשי העיר עוד שו"ב אחד ירא ד' כשר ומומחה וכולם ישגיחו ויעמדו זה ע"ז בבדיקת הסכין ובדיקת הריאה והשו"ב הנ"ל לא ישחטו אף עוף הקל בלא בדיקת הסכין מן השו"ב החדש גם דעת העני' מסכמת לזה. דברי ידידו:
<b>סי'</b>
<b>צג</b>
<b>ב"ה</b> יום ה' כ"א סיון תרל"ה לפ"ק לבוב. החיים והשלום וכל טוב לכבוד ידיד נפשי הרב המאוה"ג החריף ובקי תם וישר וירא אלקים ידין ויורה כדת של תורה כקש"ת מוה' נפתלי הירץ אבד"ק וואלאטשיסק יע"א:
<b>מכתב</b> יקרתו הגיעני ושמחתי להתבשר משלומו הטוב. ועל דברי תורה בא את אשר נתעורר בדבר הבתים מתפילין הנעשים בק"ק טשארנאביל שנמצא בהם זיוף. דהיינו שבין עור העליון שהוא דק מאוד בתכלית הדקות משימים חתיכות עור בארבעה דופני השל יד וכן בכל בית מן של ראש ונקרא פיטורוואני. ובין עור ההוא והפיטורוואני יש סיד טחוי עב מאוד והסיד הזה עשוי לחזק את העור העליון כדי שיעמוד יפה ויש סיד הזה בכל דופן מדופני הבתים והוא כפליים מעור העליון. וזה כג' או ד' שנים שהתחילו בזיוף הזה ונמצא תפילין כאלה לאלפים. ומע"כ דעתו לפסלם ויבואר לפנינו ברצות ד' טעמו בזה:
<b>פתח</b> דבריו יאירו שכבר נודע מחלוקת הפוסקים אם דבק הוי חבור ואף דסוגיא דעלמא דדבק מועיל להיות נדון כעור אחד מ"מ המהדרין עושין מעור אחד ממש כדי לצאת מפלוגתא ומעתה בתפילין הנזכרים ונעשים כן לא הועלנו כלום כיון שמשימין תחתיו פיטורוואני מכמה חתיכות עדיין אין להכשירם לחושבם כעור אחד כי אם מחמת הדבק ומה מועיל מה שהוא עור אחד מבחוץ כיון שהפרשיות מונחים בחתיכות העור מבפנים וא"כ אין להכשיר רק מטעם שנעשה הכל אחד ע"י חיבור ולדעת פוסקים הסוברים דחיבור לא מועיל להיות חשוב אחד התפילין הנעשים כנז"ל המה פסולים:
<b>ולבכי</b> לא כן יחשוב שלפענ"ד נראה שאף לדעת הב"ח בסי' ל"ב דתפירה לא מהני לעשות אחד זה דוקא אם לקח ד' בתים ותפרן יחד שניכרת התפירה מבחוץ אבל אם מבחוץ נעשו הבתים מעור אחד אף שהם תפורין או דבוקים מבפנים כשר לדברי הכל. ועי' בב"ש באהע"ז סי' ק"ל ס"ק ח' דמש"ה לא מועיל דבוק בשופר משום שניכר התוספת ע"ש שהביא כן בשם התוס' סוטה דף י"ח. הרי מבואר דיש חלוק בין אם ניכר שניתוסף אח"כ ע"י תפירה או דיבוק דבזה לא מועיל לדעת מקצת פוסקים. אבל אם אינו ניכר מבחוץ ורק מבפנים נתחברו שתים להיות אחד גם לדעת הב"ח כשר. ומיושב בזה מה שהקשו כולם מהא דאמרו במנחות דף ל"ד ע"ב לר' יהודה דס"ל שהד' פרשיות של יד צריכין להיות דוקא מעור אחד כשם שאות אחת מבחוץ כך אות אחת מבפנים ואם כתבן בד' עורות צריך לדבק. א"כ מבואר להדיא שדיבוק מועיל. ולפי מ"ש י"ל שהב"ח לא פסל בתפירה ודיבוק רק בבתים מבחוץ משום שניכר כמו בגלדי שופר דפסול מה"ט אבל הפרשיות המונחים בפנים בבתים לכ"ע מועיל דבק:
<b>ולדעתי</b> העני' הדבר מוכרח כן בדעת הב"ח דאל"כ לא מצינו ידינו ורגלינו בהא דאמרינן בש"ס מנחות שם דתפילין של יד עושין אותה של ראש וקיי"ל הכי בסי' מ"ב. והרי ע"כ צריך לחתוך הקציצה מבחוץ לד' בתים ובין בית לבית יעשה דפנות מעור אחר שיתן שם וידבקם יחד. דהא בשל ראש צריך ד' בתים עם דפנות מבפנים לכל בית ובית ובשל יד כל הבית חלול מבפנים. וצריך לעשות מבית זה ארבעה בתים ע"י שיפרידם מבפנים. ומבואר להדיא שמפנים מהני מה שנעשה אחד ע"י דבק. וכן מוכח עוד מהא דאמרי' בברייתא במנחות שם בתפילין של ראש שאם אין חריצן ניכר פסולות ופירש"י כגון אם עשה מחיצת הבתים מבפנים ואינו ניכר מבחוץ. ואם הכפיל ארבעה פעמים את העור כמו שפי' רש"י שם בד"ה בד' בתים לא ידעתי איך אפשר שלא יהי' החריץ ניכר כיון שנכפל ביחד כמו שבפנים ניכר שהוא ד' בתים כן ניכר ג"כ מבחוץ ובע"כ שהברייתא מיירי שהי' מבחוץ בית אחד ועשה ד' מחיצות מבפנים להניח בכל אחד פרשה אחת וא"כ שפיר ניכר מבפנים שהם ד' בתים ואפ"ה פסול משום שאין החריצין ניכרים מבחוץ. ומוכח להדיא דהא אם היה ניכר גם מבחוץ שהם ד' בתים הי' כשר אף שהמחיצות מבפנים הם מעור אחר. וע"כ כמו שכתבתי שאם הדביק מבפנים גם לדעת הב"ח כשר כיון שאין הדבק נראה מבחוץ וא"כ נראה שתפילין הנז"ל כשרים לדברי הכל:
<b>ומ"ש</b> מעכת"ה שאין הדופן דהיינו החתיכות עור שבפנים חיבור להבית שמבחוץ מאחר שהסיד מפסיק בין הבית שמבחוץ ובין פיטורוואני ומין בשאינו מינו חוצץ. לא ידעתי מאי איכפת לנו בחציצ' זו הלא אין אנו צריכי' להפיטוראווני כלל ולא נעשה רק לחזק הבית החיצון. ואי משום שאין הפיטוראווני אשר בין בית ובית בשל ראש עור אחד עם הבית שמבחוץ. הלא מחוברים הם ע"י הדבק מלמעלה ומלמט' בהתיתורא לפמ"ש לעיל שמבפנים לכ"ע מועיל חיבור הדבק לעשות אחד ואם הי' חשש מעכת"ה שמאחר שהסיד מפסיק איכא פסול משום בית החיצון שאינו רואה את האויר. לפענ"ד הדבר ברור שאין לפסול משום בה"ח שאינו רואה את האויר רק אם הי' הפסק על הבית מבחוץ כמו בהוסיף בית חמישי בסנהדרין דף פ"ט. וכן בזה שפלפלו הקדמונים לענין המעברתא דהיינו רצועה קטנה שמעבירין למעלה על תפלה של יד וכן במה שחשש הנו"ב מהד"ק בסי' א' במה שמטיחין על עור הבתים לעשות אותם שחורים. דבכל הני ההפסק הוא מבחוץ ומש"ה הוצרך הנו"ב להתיר משום דכל לנאותו אינו חוצץ. אבל אם יש הפסק מבפנים לא שמעתי מעולם לפסול בזה משום בה"ח שאינו רואה את האויר ואדרבה מבואר להדיא במרדכי הל' תפילין בשם ר"ש להתיר אחרי שפלפל הרבה במה שכורכין כל פרשה ופרשה. שבתחילה רצה לפסול משום שאין בה"ח רואה א"ה ובסוף העלה להתיר. והרי לדעת הרא"ש וסה"ת וסיעתם שאין צריך לכרוך קלף על כל פרשה ופרשה ואפ"ה אם כרך עליהם כשר וגם אם כרך מטלית ולא קלף על כל פרשה ג"כ כשר אף על גב דהוי אינו מינו עם הקלף ולא מיפסל משום בה"ח שא"ר את האויר וע"כ דמבפנים לא מיפסל משום הכי. וכן מבואר להדיא בנו"ב קמא סי' א' בד"ה ודע יעו"ש היטב אשר על כן לא מצאתי מקום לפסול את התפילין משום זה. ואין זה דומה למ"ש הנו"ב שם שלא יהי' הטיח יותר עב מהבית דשם הטיח הוא מבחוץ ואיכא קפידא משום שאין בה"ח רואה א"ה משא"כ בנ"ד שהסיד הוא מבפנים אין קפידא כלל וכמ"ש:
<b>אבל</b> מה שעושין השי"ן על עור בפ"ע ולא על גוף הבית ודאי איכא קפידא טובא] דבזה יש לפסול משום בה"ח שא"ר את האויר כיון שיש הפסק מחוץ לבית בין הבית והאויר. ואף שמדבקין בדבק מ"מ כיון שהדבק הוא מבחוץ הדבר תלוי במחלוקת הפוסקים אם מועיל דבק להיות נחשב כאחד ולא עוד אלא [שנראה לי] שגם לדעת רוב הפוסקים דדבק מועיל זהו דוקא לענין שיהו כעור אחד ולא חשוב שני זכרונות אבל מ"מ לא מיקרי משום זה כאילו השי"ן הוא על גוף הבית:
<b>ויש</b> להביא ראיה לזה מש"ס שבת דף כ"ח ע"ב בהא שלא הוכשרו למלאכת שמים אלא עור בהמה טהורה בלבד למאי הלכתא אי לימא לתפילין וכו' אלא לעורן והאמר אביי שי"ן של תפילין הלמ"מ ע"ש. ואם איתא שיכול להדביק על הבית עור אחר עם שי"ן מאי פריך תלמודא הא יכול לעשות הבית מעור טמאה ולהדביק עליו עור עם שי"ן של עור בהמה טהורה ולהכי איצטריך לאשמועינן דלא הוכשרו למלאכת שמים למימרא שגם גוף הבית צריך להיות מעור טהורה. אמנם לפי מ"ש מעכת"ה בשם דו"ז הגאון בעל ישועת יעקב ס"ס ל"ב דבמין בשא"מ לכ"ע אין דבק מועיל יש לדחות ראי' זו:
<b>גם</b> מלבד חששות הנז"ל יש בזה חשש חק תוכות לפי מ"ש מעכת"ה שעושין שי"ן בולטת ודוחקין בזה מאחורי העור הדק עד שהשי"ן בולטת על העור. וזה תלוי במחלוקת הרמב"ם והראב"ד בפ"ט מכלי המקדש לענין ציץ. ועי' במג"א סי' ל"ב ס"ק נ"ז והארכתי בזה בתשובה לק' קמארנא. ואם שגם בזה יש מקום להתיר מ"מ בצירוף כל החששות אין דעתי נוחה בעשיית השי"ן ע"ד הנ"ל. ולרוב טרדותי לא אוכל להאריך עוד. דברי ידידו:
<b>סי'</b> <b>צד</b> ב"ה יום ה' כ"ג אלול תרל"ה לפ"ק לבוב. אלקי חסדו יגמור לטובה בעדו ויהי כזית הודו כבוד ידידי הרב המופלג בתורה ויראה המפורסי' לתהלה ותיק וחסיד כש"ת מוה' שלום נ"י מורה צדק לעדתו בק' קאלבאסוב יע"א:
<b>מכתבו</b> הגיעני. ולמען השלום אתחיל לכתוב בשאלה השני' אשר בעיר הסמוכה לשם בעת שהרב דמתא לא היה בערך חצי שנה בביתו נתקבצו כארבעים אנשים ועשו כתב ביניהם שלא ילכו לבהמ"ד להתפלל רק יתפללו בקביעות במקום אחר. ועתה כאשר בא הרב לביתו נתחרטו כמה אנשים על זה ורוצים לחזור לילך לבהמ"ד כי אינם רוצים להיות נגד הרב. וגם שהבהמ"ד הוא יותר מקום קדוש מבית החדש אשר קבעוהו להתפלל בו. והאנשים האחרים מוחים בזה. ומעכ"ת שלח אלי העתק מהכתב וביקש ממני לחות דעתי בזה:
<b>והנה</b> ראשית דברי הכתב הוא וקבלנו ע"ע אנחנו הח"מ ע"ד חבירו ולטובתו וכו' בנדר ע"ד רבים כו' לקבוע מקים להתפלל וכו' והותנה בינינו שכל דבר הנוגע לענין הנ"ל יהי' נעשה בהתאספות והסכמות כל האנשים וכו' ומחויבים אנחנו הח"מ בחיוב גמור ע"פ דתה"ק לילך להתפלל במקום אשר יהי' קבוע לנו מכל זה משמע שקבלו עליהם בנדר להתפלל במקום החדש ויהי' הכל נעש' בהתאספות וזה אין לו ענין וביאור כלל שהרי נדר הוא איסור חפצא והרי לא אסרו עליהם שום דבר ובאם היו כותבין שמקבלים בנדר שלא להתפלל בבהמ"ד הי' מקום לפרש דבריהם שאסרו עליהם את הבהמ"ד באיסור נדר. משא"כ עכשיו שכתבו בנדר להתפלל במקום חדש הרי לא אסרו שום דבר רק התחייבו עצמם לעשות כן. ודבר זה יכולין לקבל בשבועה כמו שבועה שאוכל ככר זה אבל נדר אינו חל רק שלא לעשות אבל לא לעשות. ועי' בר"ן נדרים דף ח' בהא דאמרינן שם האומר אשכים ואשנה פרק זה נדר גדול נדר, וכתב הר"ן דלאו דוקא קאמר נדר אלא שבועה הוא דנדר כיון שהוא מיתסר חפצא ליתא לעולם באעשה ע"ש. וכבר תמהו האחרונים בהא דאמרי' שם בדף ג' ע"ב בל יחל דנדרים משכחת לה כגון דאמר ככר זו אוכל ולא אכלה עובר משום בל יחל דברו. והרי נדר לא משכחת לי' באעשה והיאך יוכל לומר בנדר ככר זו אוכל. ומתוך כך הגיהו שם בגמ' ב"י דנדרים מ"ל כגון דאמר ככר זו לא אוכל ואכלה. וכן היא הגירסא בילקוט פ' מטות. וא"כ בנ"ד א"א לומר בנדר להתפלל שם ומטעם שכתבתי. אמנם מה שנכתב עוד בהכתב וקבלנו עלינו הח"מ באיסור קונם כל אחד ע"ד חבירו באיסור אכילת פירות באם שיעבור ח"ו על כל הנ"ל. דברים הללו יש בהם לכאורה כוונת איסור דהיינו שאם יעבור על זה ולא יתפלל במקום החדש אוסר על עצמו אכילת פירות. מיהו כיון שסתמו ואסרו סתם פירות ומשמע שאסרו כל הפירות הוי דבר שא"א לקיימו. ואם כן נפלנו ברברבתא שדבר זה הוא מחלוקת הראשונים ביו"ד סי' רל"ב סעי' ה' בהג"ה באומר אם אעשה דבר פלוני יאסרו כל פירות שבעולם עלי שדעת הסמ"ג דזה לא הוי נדר שוא מאחר שהוא בידו שלא יעבור על התנאי ודעת הרא"ש והטור שאפילו בכה"ג הוי נדר שוא:
<b>הן</b> אמת דבהא דאמרי' בש"ס גיטין דף ל"ה ע"א ונודרת ואוסרת פירות שבעולם עלה דלא קבילת בכתובתה וכו' כתבו התוס' שם דל"ג כל פירות משום דהוי דבר שא"א לקיימו והוי נדר שוא ע"ש משמע מדבריהם דדוקא כל פירות הוי נדר שוא אבל אם אסרה פירות ולא כל פירות הנדר קיים וא"כ בנ"ד שנכתב בהכתב באיסור אכילת פירות שפיר חל הנדר כיון שלא אסרו כל פירות:
<b>ולכאורה</b> אין דברי התוס' מובנים מה חילוק בין פירות או כל פירות והרי בגמ' נדרים דף נ"ה ע"א אמרינן דדגן כל מידי דמידגן משמע. וא"כ ה"ה פירות משמע כל פירות. אמנם אחר העיון דברי התוס' נכונים מאוד דבנדרים דף הנז' ע"ב שם אמרי' הנודר מן פירות השנה אסור בכל פירות השנה ומותר בגדיים וטלאים וכו' ובתשו מיימוני שבסוף ספר הפלאה סי' ד' כתב שאם אמר כל פירות שבעולם עלי אסור אף בגדיים וטלאים ע"ש. ומעתה לפי מ"ש הש"ך סי' רל"ב ס"ק י"א שאם אסר על עצמו כל פירות חוץ מבשר לא הוי נדר שוא דבשר מיישב דעתו של אדם ע"ש. וא"כ שפיר כתבו התוס' בגיטין דפירות לא הוי נדר שוא כיון שמותר בגדיים וטלאים. אם כן הוי נדר שאיפשר לקיימו משא"כ אם אסר כל פירות שגם גדיים וטלאים אסורי' עליו כמ"ש בתשו' מיימוני שהבאתי בזה דוקא הוי נדר שוא. וא"כ גם בנ"ד שלא אסרו ע"ע רק פירות שפיר חל הנדר וכמ"ש:
<b>אמנם</b> מה שיש לעורר בזה מאחר שלא הוציאו שום שבועה ונדר בפה רק שנכתב כן בהכתב והקהל חתמו ע"ז א"כ הדבר פשוט שגם לדעת הסוברים דשבועה בכתב מהני היינו משום שלדעתם הכתיבה הוא כדבור וזה שייך דוקא אם כתב בכתב ידו גוף הנדר דאז י"ל שמעשה הכתיבה הוא כדבור משא"כ כאן שגוף הכתב נעשה ע"י אחר רק שהם חתמו על זה אף שנאמר שהחתימה הוא לראי' שמסכימים על קבלת הנדר מ"מ הסכמה בלב אינו מועיל כלום דבעינן לבטא בשפתים. וכן כתב בנו"ב מהד"ק סי' ס"ח. ובשו"ת מאמר מרדכי שחיבר אאמ"ו הגאון מאור הגולה זצקוללה"ה. אלא שהגאון בעל חתם סופר חיו"ד סי' רכ"ז כתב שגם אם חתם עצמו על כת"י אחר ג"כ חל הנדר והביא ראיה מגט שמועיל מה"ת אף אם לא אמר לה כלום בשעת מסירה משום דהגט הוא במקום אמירת הבעל. ודבריו אינם מובנים לי שהרי בגט גם חתימת הבעל ליכא. וע"כ דשם גזה"כ הוא שמה שמוסר לה גט שנכתב בו ענין הגרושין מועיל ואין זה ענין כלל לנ"ד.
<b>אמנם</b> גם לדברי הח"ס בנ"ד לא חל הנדר שאם הי' נכתב בהכתב לשון הוה אנחנו מקבלים ע"ע או אנחנו נשבעים בזה הי' מקום לדון משום שבועה בכתב. משא"כ בנ"ד שכתבו התקשרנו וקבלנו עלינו באיסור אכילת פירות א"כ הכתב הזה אינו כתב איסור כלל רק כתב הודאה שהודו שכבר נשבעו וכבר קבלו עליהם איסור. וכיון שבאמת לא נשבעו ולא נדרו מעולם אין בהכתב ממש כמבואר ברמ"א סי' רל"ב סעיף י"ב ובט"ז בחו"מ סי' ע"ג סעי' ו' ובנו"ב מהד"ק חיו"ד סי' ס"ח. ומאחר שהם יודעים בעצמם שלא נשבעו מעולם אין כאן איסור כלל. וכל זמן שלא עברו עדיין נאמנים ע"ז לומר שלא נשבעו בפועל כמ"ש ברמ"א שם אם טוען הייתי אנוס דנאמן כ"ז שלא עבר עדיין וה"ה לענין זה. וכל זה פשוט מאוד. וגם אם הי' בנ"ד ענין לחול הנדר מ"מ מועיל התרה אף דהוי עד"ר משום דאיכא מצוה בהתרתו כמ"ש הרמ"א סי' רכ"ח סעי' כ"א דהליכה לבית הכנסת מיקרי דבר מצוה לענין זה. עוד יש עמדי טעמים להתיר בזה ולא כתבתים כאן לרוב הטרדה:
דברי ידידו:
<b>סי'</b>
<b>צה</b> בע"ה יום ו' עש"ק כ' אלול תרכ"ג לפ"ק לבוב. אורך ימים ושנות חיים ושלום לכבוד ידידי הרב החריף ובקי המופלג בתורה ויראה בהר ד' יראה צח השכל ונקי הרעיון מוה'
<b>שלמה</b>
<b>זלמן</b> נ"י האבד"ק קאראלופקא יע"א.
<b>תמול</b> בלילה בבואי לביתי מצאתי מכתב שאלתו בין שאר המכתבים אשר באו אלי ומהרתי בא היום להשיבו ביען דבר נחוץ הוא לפ"ד כ"ת. והנה תורף שאלתו כי יש בעירו איזה אנשים בעלי ריב ומצה ונשבעו לשקר איזה פעמים ונאספו שמה כמה אנשים יראי חטא והסכימו להרחיק אותם ושלא להתפלל אתם בד"א שלהם. והנה עתה קרבו לבוא ימים הקדושים ימים הנוראים ויהי' המקום דחוק בבית הכנסת אם ירחיקו מהם ד"א. וביקש כבודו ממני לחות אליו דעתי מה לעשות בזה:
<b>הנה</b> כפי אשר אני אחזה לי מדברי שאלתו לא היה כאן לא נדוי ולא חרם כי אם אנשי העיר הסכימו כן. ולדעתי דבר זה מכח תקנת הקהל נגעו בה וכבר נודע שתקנת הקהל ואף נדרים וחרמים שמטילין הקהל ניתרים בלא פתח וחרטה. ואף אם לא בטלה הסיבה שבשבילה תקנו יכולין הם עצמם להתיר אפילו בתוך הזמן שקבעו. כמו שמבואר בש"ע סי' רכ"ח סעי' כ"ה כ"ו. ואף שמבואר שם שאם הי' הדבר משום סייג לתורה ולדבר מצוה אין יכולין להתיר. זהו דוקא אם הסכימו הקהל שלא לעשות דבר זה והעובר על דבריהם יענש כך וכך בזה אמרו שאם יש בדבר זה שהסכימו שלא לעשותו סייג לתורה ולמצוה אין יכולין להתירו וכההיא דירושלמי דנשבע דלא מרווחנא שמשם יסוד דברי הריב"ש סי' קע"ח שהיתה ההסכמה והקבלה על דבר שיש בו סייג לתורה. אבל בנ"ד שגוף הדבר שהם בעלי מחלוקת והולכים בערכאות ונשבעים לשקר הן הן גופי תורה ואין בזה הסכמת הקהל. אלא שהם הסכימו שהעושה כן לא יתפללו בד"א ודבר זה אין בו גדר לתורה. וכעין זה כתב הש"ך שם בסי' רכ"ח ס"ק כ"ו ודו"ק:
<b>ובהכי</b> ארווח לן ליישב קושית התוס' בגיטין דף ל"ה ע"ב ד"ה ותני עלה שהקשו דאמאי הוצרך לאתויי הברייתא ולא הקשה מגוף המשנה ע"ש. וע"פ הנ"ל י"ל דהנה רש"י פירש שנודר הנאה ממנה לגרשה. ודבר זה שלא ידור עם אשה פסולה הוא מה"ת ואפי' אם מצא בה דבר מכוער מצוה לגרשה ומכ"ש באשה פסולה. וא"כ הוא כנודר הנאה לקיים מצות התורה. ולפי מ"ש בכה"ג שמקבל על עצמו בעונש וקנס לקיים מצות התורה לא מיקרי גדר וסייג ויכול החכם להתיר ואהא פריך שפיר ליחוש דלמא אזיל לגבי חכם ושרי ליה. משא"כ על גוף המשנה שהיינו יכולין לפרש שכבר גירשה כמ"ש התוס' שם וא"כ אין הנדר לגרשה ולקיים מצות התורה כיון שכבר גרשה ואין הנדר רק שלא יהנה מנשים פסולות ולפי שיטת התוס' בר"פ המדיר אין בכלל הנאה תשמיש רק מזונות ושאר הנאות. ודבר זה שלא יהנה כהן מאשה פסולה אין בו מצוה ממצות התורה כ"א כעין גדר וסייג לתורה הואיל שאנו רואין הכהן הזה פרוץ באיסור נשים מדרינן לי' שלא יהנה ממנה אף שארי הנאות ובכה"ג שהוא גדר לתורה אין יכולין להתיר הנדר ואף אם התירו אינו מותר לדעה האחרונה בסי' רכ"ח סעי' ט"ו ולא קשה כלל דלמא אזיל לגבי חכם ושרי ליה כיון שאין ההיתר מועיל כלום. ודו"ק היטב:
<b>ועוד</b> נראה לפענ"ד דבר חדש בזה. דבאמת בנ"ד הסכימו באיסור רוב אנשי העיר מבלעדי הרב אב"ד שלא היה במנין זה. אמנם כבר נודע אשר טובי העיר יש להם בעירם כח כב"ד הגדול מכין ועונשין וכל דבר. אבל באיסור זה שלא יכנסו בד"א שהטעם מפני שהן כחצרו. ומזה הוכיחו שאסור ליכנס בבית המנודה כמבואר בסי' של"ד סעי' ב' בהג"ה. ואם כן גם כהן שאסרו שלא יכנסו בד"א יהי' גם ביתו בכלל האיסור ומטעם מכ"ש וכמבואר בב"י סי' של"ד. ודבר זה לאסור נכסי חבירו על כל העולם הוא רק מכח הפקר ב"ד הפקר. וכבר ידוע דעת המהרי"ק שבענין ממון אין כח בטובי העיר להפקיע ומידי דאית ביה פסידא בעינן דוקא הפקעת גדול הדור. ועי' בחו"מ סי' ב' ובסמ"ע שם ס"ק י"א
<b>והגם</b> שכתב מעכ"ת שרבנים מובהקים הסמוכים לעירו הסכימו באיסור זה. אין זה כלום שאם הי' כאן איסור נדוי וכמו שהבין מעכ"ת בזה יש מקום לומר שמאחר שהסכימו רבנים גדולים לזה שזה האיש חייב נדוי ובכי ה"ג אף אם אח"כ נדוהו קטן כבישראל דין מנודה עליו לכל דבר כמבואר שם בסעיף י"ז. משא"כ בענין הפקעת ממון חבירו שהוא מכח הפקר ב"ד הפקר אף שהרבנים המובהקים צוו לאנשי העיר להפקיע ממון זה אינו מועיל רק הב"ד הגדול בעצמם יש להם כח זה והרי בממון שלו שבודאי יכול להפקירו מ"מ כתב הר"ן ריש פסחים ובב"י באו"ח ס"ס תל"ד שאם אומר אדם לחבירו הפקר אתה נכסי אין בכך כלום. ומכ"ש בהפקר ב"ד הפקר שהדבר פשוט מאוד שאם אמרו הב"ד לאיש אחד שהוא יפקיע ממונו של זה דאינו מועיל וכיון שבנ"ד הב"ד לא אסרו איסור זה רק הסכימו אשר טובי העיר יעשו כן אין בזה כלום. ויש להאריך הרבה בזה ואכ"מ:
<b>אשר</b> על כן נראה לפענ"ד הדבר פשוט וברור שיכולין אנשי העיר אשר הסכימו באיסור זה לחזור ולהתירו וגם אם לא יסכימו איזה אנשים להתיר די אם הרוב יסכימו ויתירו כמו שמבואר בסי' רכ"ח סעי' ל"א ובש"ך שם ס"ק פ"ט. ומי ששמו שלום ישים עליכם שלום וביום הזכרון הבא לקראתינו לשלום תכתבו בספר החיים והשלום. דברי ידידו הדו"ש:
<b>סי'</b> <b>צו</b> ב"ה יום ג' כ"א מרחשון אמ"ת וצד"ק לפ"ק לבוב. הנני נותן את בריתי שלום לכבוד ידידי הרב הגדול שבח עוז ומגדול החריף ובקי המפורסים ערוגת הבושם ידין ויורה כדת של תורה יקר הערך כקש"ת מוה' יהושע נ"י אבד"ק סאקילוב יע"א:
<b>מכתב</b> יקרתו הגיעני וענותו תרבני לשים עיוני בעובדא דאתא לקמיה דמר. באשה אחת שהפילה ספק זכר ספק נקבה ולערך ששה שבועות אחר שהפילה טבלה ושמשה בליל טבילה ולא בדקה עצמה קודם תשמיש וסמוך לתשמיש קנחה עצמה ומצאה דם על העד. ושוב טבלה שנית ומצאה דם בליל טבילה ודרשה ברופאים לערך חצי שנה ואמרו הרופאים שכבר נתרפאה וסמכה ע"ז ושמשה פעם ג' בליל טבילה בלא בדיקה וסמוך לתשמיש קנחה א"ע ומצאה דם. ובפעם האחרון גם הבעל קינח א"ע בעד שלו ולא מצא כלום. וקודם שנתעברה הי' לאשה זו וסת הפלגות אך לא היו עדיין רק שני הפלגות וכעת ראתה שני הפלגות בזמן הראשון ואם נצרף ראיות דהשתא עם ראיות דמקודם יהי לה וסת קבוע. ולפי דברי האשה יש לה מכה בצדדין ואינה יודעת אם מכתה מוציאה דם:
<b>ומעכת"ה</b> פתח בהתירא תחילה שמאחר שלא בדקה קודם התשמיש יש לתלות שהדם הוא מכבר מקודם התשמיש כדי שלא תאסר עולמית לבעלה. ומעכ"ת לא הביא שום ראיה לזה. ואפשר כוונתו דכמו דאמרינן שאם הבדיקה שלאחר תשמיש הי' אחר אות יום תלינן דהראי' לא היתה בשעת תשמיש רק אח"כ ה"ה נמי אם לא בדקה קודם תשמיש יש לתלות דהראי' לא היתה בשעת תשמיש כי אם מקודם. ואי מהא לא אריא דבאמת חזקה דמעיקרא חזקת טהרה מסייע לומר השתא הוא דראתה ומש"ה אם בדקה לאחר אותיום לא מחזקינן לה ברואה מחמת תשמיש דאמרינן השתא הוא דראתה וחזקת טהרה מסייע לה משא"כ לומר שהראי' היא מכבר זהו נגד החזקה. והרי גם לחומרא לא חיישינן שמא כבר ראתה רק לתרומה וקדשים וכל שכן שלא נאמר כן לקולא. ואם נאמר שכמו דחיישינן התם לחומרא לענין טומאת מעל"ע לגבי קדשים מטעם זה עצמו תלינן הכא לקולא משום דרואה דם מ"ת דרבנן ורוב נשים אינן רואות מ"ת. א"כ לא משכחת כלל לדינא דרואה מ"ת דהא אמרינן בגמ' נדה דף ה' דעד שלפני תשמיש אינו ממעט כפקידה שמתוך שמהומה לביתה אינה מכנסת לחורין ולסדקין. הרי שהבדיקה שלפני תשמיש אינה מועלת לגבי קדשים דאפ"ה מטמאה למפרע. וא"כ גם אם בדקה קודם תשמיש כיון שמהומה לביתה ולא בדקה בחורין ובסדקין עדיין יש לתלות שהראי' היתה מכבר קודם תשמיש ולא הויא רואה מ"ת:
<b>וראי'</b> לזה דהא באשה שאין לה וסת אמרינן משמשת בשני עדים וכו' הן הן עוותי' ומפרש הרי"ף סוף פי"א דכתובות והר"ן פ"ב דשבועות דהיינו שאם נמצא דם על עד שלו או שלה ג"פ אחר תשמיש הרי היא בחזקת רואה מ"ת ע"ש שהם מפרשים הא דתניא משמשת בעדים היינו אחד לו ואחד לה אבל קודם תשמיש לא בעיא בדיקא כלל ודלא כהרא"ש כמ"ש הב"י בסי' קפ"ו באורך. אם כן הרי מבואר להדיא שגם אם לא בדקה קודם תשמיש היא מוחזקת ברואה מ"ת ולא תלינן שהראי' היתה מכבר קודם תשמיש:
<b>שוב</b> ראיתי בספר סדרי טהרה בסי' קפ"ו סק"ד שרצה לומר כסברת מעכת"ה ובסי' קפ"ז ס"ק ב' חזר בו וכתב שמסתימת לשון הפוסקים משמע שבכל ענין אם ראתה אח"ת אותיום הויא רואה מ"ת אף אם לא בדקה קודם תשמיש ולא תלינן הדם מכבר:
<b>ואת</b> אשר חזיתי לי בהיתר עלובה זאת הוא ע"פ מה שכ' הש"ך סי' קפ"ז ס"ק ל"ב שאם ראתה מ"ת תוך שמונים לנקבה כיון שמן הדין דם טהור הוא ניהו שהחמירו שלא לבעול על דם טוהר לענין זה להוציאה מבעלה לא החמירו ע"ש. והנה ראיתי בספר ס"ט שם ס"ק כ"ו וגם בתשו' נו"ב מהד"ת סי' צ"ה שהקשו ע"ז שמאחר דקיי"ל כרב דמעין אחד הוא א"כ מה נ"מ בזה ששמשה בימי טוהר כיון שעל כ"פ הוחזקה לראות מאותו מעין ג' פעמים. והנראה בזה. כי הנה הסמ"ג וסה"ת כתבו דמה שמותרת לבעל שני הוא מטעם ס"ס ספק מן הצדדים ושמא אין כל האצבעות שוות. ומבואר מדבריהם דבספק אחד אין מתירין ברואה מ"ת ובאמת טעמא בעי כיון דחשש רואה מ"ת הוא רק מדרבנן אי משום דהוא מטעם וסת וקיי"ל וסתות דרבנן או משום דרוב נשים אינן רואות מ"ת ומש"ה אזלינן בספיקו לקולא וכמ"ש הב"י לענין בדיקת שפופרת דאמרי' מספק שמא כל האצבעות שות ומש"ה מועיל בדיקת שפופרת ע"ש. עכ"פ רואין אנו דאזלינן בספקו להקל וא"כ אמאי כתבו הסמ"ג וסה"ת להתיר משום ס"ס דוקא. וגם מבואר בפוסקים שאם בדקה בבעל הראשון בשפופרת ומצאה דם בראשו אסורה להנשא לשני עי' בט"ז שם ס"ק ז' ובש"ך ס"ק י"ד ואמאי לא נתיר מטעם שמא אין כל האצבעות שוות כדין כל ספק דרבנן:
<b>אמנם</b> כבר הארכתי בזה בתשובה והוכחתי מהב"ח סי' קפ"ז ומתשו' הנו"ב מהד"ק דדוקא אם הדם בא מהצדדין בזה הספק דשמא אין כל אצבעות שוות הוא ספק גמור אבל אם הדם הוא מן המקור יותר מהראוי לומר בזה שאין חלוק בין האצבעות יעו"ש בנו"ב סי' מ"ו. והא דכתבו הסמ"ג וסה"ת דהוי ס"ס ספק מן הצדדין ואת"ל מן המקור שמא אין כל האצבעות שות ומוכח מזה שגם בדם המקור אפשר שאין כל האצ"ש היינו כיון דספק דמן הצדדין הוי ספק גמור מש"ה מצרפינן ליה גם ספק דלא שכיח וכמ"ש התוס' בכתובות דף ט' ד"ה ואב"א. ומש"ה אם נמצא דם בראש השפופרת שנתברר שהוא מן המקור אין מתירין אותה לשני שמא אין כל אצבעות שוות משום שבדם המקור לא שכיח לומר אין כל האצ"ש וכמ"ש. אבל עדיין קשה אמאי אינה מותרת לראשון גם בלא בדיקה אף בספק אחד לחוד שמא מן הצדדין כיון שמהראוי להקל בזה מטעם וסתות דרבנן או משום דאזלינן בתר רובא דרוב נשים אין רואות מ"ת וכמ"ש א"כ יש להתיר גם בספק אחד. אמנם הדבר נכון דהרי כבר ידוע שאם נולד הספק בדאורייתא ובהתגלגל נעשה דרבנן לא אמרי' ספקא דרבנן לקולא ועי' בט"ז סי' ק' ס"ק א' ובש"ך בכללי ס"ס אות י"ט ולכן חתיכה הר"ל אף בספק איסור לא בטל אע"ג שמה"ת חהר"ל בטלה ברוב והוי סד"ר כיון שעיקר הספק נולד בדאורייתא ע"ש. וא"כ הכא נמי עיקר הספק שמא מן הצדדים כיון שאז יש לדון לענין לטהרה לבעלה וזה הוא ספק תורה אף שעכשיו אנו דנין לענין רואה מ"ת דרבנן לא אמרי' בזה סד"ר לקולא. ומעתה אם ראתה בימי טוהר כיון שאין לנו לדון כלל לענין לטהרה לבעלה שאין שום נפקותא אם הדם הוא מן המקור או מהצדדים דסוף סוף דם טוהר הוא ואין לנו לדון רק לענין רואה מ"ת דרבנן שפיר יש להתיר מטעם ספק אחד לחודי' דשמא מן הצדדים. ויפה כתב הש"ך. וזה נכון מאוד בס"ד. עכ"פ לדינא גם הנו"ב שם והס"ט מסכימים לדברי הש"ך:
<b>ומעתה</b> בנ"ד כיון שבפעם ראשונה טבלה ששה שבועות אחר שהפילה ספק זכר ספק נקבה ואם הנפל הי' נקבה הי' תשמיש הראשון תוך ימי טוהר ולא מצטרפא הך ראי' להיות רואה מ"ת לסברת הש"ך. ואם שיש לספק שמא זכר הפילה וכבר כלו ימי טוהר שלה מ"מ גם בספק יש להתיר כמו שכתב הגאון בנו"ב מהד"ת סי' צ"א. אמנם כל זה אם הי' ודאי בהנפל צורת ולד רק שלא נדע אם זכר או נקבה הי' בזה יש להתיר מטעם ספק נקבה וכמ"ש. אבל אם הפילה ואינה יודעת מה הפילה דבזו הוי ס' נקבה מיעוט כדאמרי' סוף פ"ד דחולין אין לסמוך על היתר זה:
<b>וראיתי</b> להגאון בעל כו"פ בספרו תפארת ישראל שחולק על דברי הש"ך הנז' ודעתו שגם ע"י התשמיש ששמשה בימי טוהר נעשית רואה מ"ת. ונראה שבנ"ד גם הוא ז"ל יודה. שהרי באמת בנ"ד לא בדקה קודם תשמיש וכתב מעכ"ת להתיר משום דאפשר שהדם היה מכבר קודם התשמיש. ואנכי דחיתי דבר זה משום דלא אמרי' כן רק לקדשים ומשום חומר קדשים אבל מדינא מוקמינן בחזקת טהרה ואמרי' השתא היא דחזאי וכמ"ש לעיל. משא"כ בימי טוהר שאפילו אם ראתה טהורה היא אם כן לא שייך לאוקמי בחזקת טהרה שפיר י"ל שהראי' היתה עוד קודם התשמיש ולא הויא רואה מחמת תשמיש. כן נלפענ"ד נכון:
<b>עוד</b> יש להתיר בנ"ד מחמת המכה שבצדדין שיש לה אף שא"י אם מוציאה דם ובכי האי גוונא אין להתיר רק אם המכה במקור מטעם ס"ס וכמ"ש בתשו' נו"ב בכ"ד. מ"מ זה דוקא לענין לטהרה בלא ספירת ז"נ אבל לענין שלא תהי' רואה מ"ת מותרת גם אם המכה בצדדים כמ"ש האחרוני' ויש לי להאריך עוד בזה ולרב הטרדה אקצר.
דברי ידידו הדוש"ת בלונ"ח:
<b>סי'</b> <b>צו</b> ב"ה יום ה' ך' שבט תרל"ח לפ"ק לבוב יצו ד' את הברכה לכבוד ידיד נפשי ולבי הרב המאוה"ג וכו' מוה' משה יונה הלוי צווייג נ"י האבד"ק פאטיק יע"א:
<b>מכתב</b> שאלתו הגיעני ולמען גודל המצוה אמרתי לשים עין על דבריו אולי יחנני ד' למצוא פתח היתר לעלובה הזאת. אשר בכל עת השתן מוצאת על עד הבדיקה אחר מ"ר טפין אדומים כדם ממש. ובעת שכואב לה הרבה גם השתן אדום. ובתחילה אמרה כי איננה מרגשת כאב בעת הטלת מ"ר ואח"כ שינתה לאמור כי מרגשת כאב לפעמים ופעמים לא. ועתה שוב שנתה את טעמה כי מרגשת תמיד צער בעת הטלת מ"ר. וגם בתוך המ"ר נמצאים טפין אלו או קרטין כמו שמוצאות על עד הבדיקה אחר הטלת מ"ר. והטפין הללו מתמרחין על העד. והאשה ההיא עדן רכה בשנים ולא קבעה לה וסת מעולם ורואה פעם לששה חדשים ופעם לח' חדשים ופעם לג' חדשים ובחדש אלול הי' לה הוסת כדרך שאר נשים ומן אז לא בא הוסת עד תחילת חדש שבט. והאשה הזאת כבר עשתה בדיקת הרמ"א המבואר בסי' קצ"א ועלתה כהוגן. וכבר ישבה האשה על שפת הספל ונמצא הדם בתוך הספל ולא על שפת הספל:
<b>ויען</b> כי הרמ"א ז"ל בסי' קצ"א הביא דעת יש מחמירין שלא להתיר רק באשה שיש לה וסת וכו' והכי נהוג יעו"ש לכן חובה עלינו לעיין אם אשה זו דינה כיש לה וסת או לא. והנה בסי' קפ"ו סעי' ג' מבואר דאשה שאינה רואה בפחות מי"ד ימים אחר טבילתה אבל לאחר י"ד ימים אין לה קבע עד י"ד ימים דינה כדין אשה שיש לה וסת ע"ש. ולפ"ז הי' מקום לומר בנ"ד מאחר שלעולם באשה זו בין וסת לוסת ליכא פחות משלשה חדשים א"כ השלשה חדשים הראשונים אחרי ראייתה דינה כדין אשה שיש לה וסת. ואפשר עוד להקל יותר שאם עכשיו יתאחרו ימי וסתה למשל חמשה חדשים ואח"כ תראה תהי' נידונית אח"כ כיש לה וסת משך ה' חדשים מאחר שלא קבעה ג' פעמים א"כ מה שראתה פעם אחת לג' חדשים נעקר בפעם אחת. אמנם קולא זו יש לדחות שאף שוסת שאינו קבוע נעקר בפ"א זהו דוקא לענין שאינה צריכה לחוש לאותה וסת משא"כ כאן אנו צריכין לומר שנתחזקה דבמשך אותו הזמן אינה רואה כמו באשה שיש לה וסת וא"כ ע"כ צריכה שיעברו עליה ג' ראיות שהפסיקה בהן בין ראיה לראי' חמשה חדשים וכדומה. שאז כבר נתחזקה שלעולם היא מפסקת בין ראי' לראיה כשיעור הזה. ומש"ה במשך ימים האלה דינה כיש לה וסת. אבל עכ"פ זה נראה ברור שיש לדמות נ"ד לסי' קפ"ז סעי' ג' ובמשך ג' חדשים נדונית כיש לה וסת:
<b>אמנם</b> כאשר עיינתי במקור הדבר בתרה"ד סי' רמ"ז ראיתי שהקשה ע"ז מהא דאמרי' בפ"ק דנדה עברו עליה ג' עונות ועוד עברו עלי' ג' עונות ועוד עברו עלי' ג' עונות מטמא מעל"ע ולא שכיונה אלא שפיחתה והותירה ופירש"י כגון שראתה פעם לצ"ג ופעם לצ"ב ופעם לצ"א ומשמע התם דבכה"ג דיינינן לה כאשה שאין לה וסת ומטמא מעל"ע משום דחיישינן דלמא ביום תשעים ראתה דם בבית החיצון והרי אשה זו לא ראתה כלל תוך צ' יום ותהוי כיש לה וסת לענין זה אלא ע"כ הואיל ואין האורח בא בזמנו אע"פ שיש לו זמן שאינו מקדים לבוא כלל לא חשבינן יש לה וסת. וכתב התה"ד לחלק שלענין מעל"ע מחמירינן טפי לדונה כאין לה וסת משא"כ לענין בדיק' לבעלה שהרבה גאונים מקילין לומר שאע"פ שאין לה וסת לא בעיא בדיקה לבעלה ומש"ה יש סברא לומר שגם לאינך גאונים המחמירין בכה"ג שאין דרך האורח לבוא באותן י"ד יום יש לדונה כיש לה וסת לענין זה. זה תורף דברי התה"ד שם. ומזה מוכח שהתה"ד לא היקל רק לענין בדיקה לבעל' ומשום שרוב הפוסקים ס"ל דכל לבעלה ל"ב בדיקה אף באין לה וסת אבל לענין טומאת מעל"ע אף שבאותן י"ד יום אינה רואה לעולם מ"מ כל שלא קבע האורח לבוא ליום מיוחד הוי כאין לה וסת. וא"כ בנ"ד איפשר ג"כ שלענין זה דין אשה שאין לה וסת עליה. ואפשר שגם בנ"ד רוב הפוסקים מקילין במשתנת דם והמחבר הכריע כמותם ועי' בש"ך ס"ק ז' שגם דעת מהרי"ו להתיר גם באשה שאין לה וסת. וא"כ אף שמהרי"ו החמיר שלא להתיר רק אם יש לה וסת מ"מ יש לסמוך בזה לומר דאשה זו דין יש לה וסת עליה וכעין שהיקל בתרה"ד לענין בדיקה לבעלה מאחר שאינו רק חומרא בעלמא:
<b>ובגוף</b> קושית התרה"ד נראה לפי ענ"ד דבר נכון. דהנה אשה שיש לה וסת קבוע כדין משונה דינה מן אשה שאין לה וסת בשני ענינים. חדא שקודם שמגיע זמן הוסת היא בחזקת מסולקת דמים לכמה ענינים משא"כ באין לה וסת שיש לחוש בכל פעם שמא תראה. ועוד יש חלוק ביניהן. ביום מועד הוסת דאם יש לה וסת אזי אמרינן אורח בזמנו בא וחזקה שבודאי תראה באותן הימים משא"כ אין לה וסת דכיון שלא קבעה זמן ראייתה אין לנו שום עת מיוחד לומר שבודאי תראה אז. ומעתה באשה כמוה אשר איננה רואה לעולם תוך י"ד יום ואח"כ אין לה עוד עת קבוע לראות כנדון התה"ד. יש לנו לומר מצד הסברא שזאת האשה משותפת המשפט היא ודין אשה שיש לה וסת ושאין לה וסת עליה יחד דלענין זה שבתוך ימי הוסת היא בחזקת מסולקת דמים גם כאן יש סברא לומר שבאותן י"ד יום אחר טבילתה שאינה רואה בהם לעולם דין יש לה וסת עליה שמאחר שאינה רגילה לראות אז היא מסולקת מלראות באותן הי"ד יום. משא"כ לענין הסברא שאורח בזמנו בא לענין זה דין אין לה וסת עליה. שלפי שאין האורח בא ביום מיוחד ופעמים בא בארוכ' ופעמים בא בקצרה ואין לנו שום זמן מיוחד ומוגבל לומר שבודאי תראה היום א"כ היא דומה לענין זה לאין לה וסת. והנה בהא דאשה שיש לה וסת דדי' שעתה מבואר בריש נדה דף ע"ב וברמב"ם פ"ג ממשכב הל' ה' דדוקא אם ראתה בשעת וסתה דיה שעתה אבל אם ראתה שלא בשעת וסתה מטמא מעל"ע ע"ש. מזה מבואר דסברא זאת מה שהיא בחזקת מסולקת דמים שלא בשעת וסתה אינו מועיל לומר משום כן שדיה שעתה ורק אם ראתה בשעת וסתה דאיכא סברא דאורח בזמנו בא בזו דוקא אמרינן דיה שעתה ומש"ה אם ראתה בשעת וסתה לא חיישינן שמא נעקר הדם מקודם ונשתהה בביה"ח מחמת חזקה זו שאורח בזמנו בא והשתא היא דראתה ואמרי' די' שעתה. ואחרי שזכינו לזה דברי הגמר' נכונים מאוד ולא שכיונה אלא שפיחתה והותירה. דאם כיונה לעולם לראות ביום צ"א אז די' שעתה משום דיש לה וסת וראתה בשעת וסתה וכר' דוסא. משא"כ כשפיחתה דהיינו שראתה לצ"ג ואח"כ לצ"ב ואח"כ לצ"א דאז אף שבאותן הצ' יום לא ראתה לעולם ויש לה דין יש לה וסת כמ"ש התה"ד מ"מ לפ"מ שכתבתי דזהו דוקא לענין שהיא בחזקת מסולקת דמים באותן התשעים יום וכבר הוכחתי דסברא דמסולקת דמים לא מהני לומר משום כך דדיה שעתה ומש"ה כל אשה שיש לה וסת אם ראתה שלא בשעת וסתה מטמא' למפרע אף שהיא אז בחזקת מסולקת דמים. ורק עיקר הטעם דיש לה וסת דיה שעתה הוא משום שרואה בשעת וסתה ומחמת חזקה דאורח בזמנו בא. וכיון שאשה זו לא קבעה יום מיוחד לראייתה שרואה פעם לצ"ג ופעם לצ"ב ופעם לצ"א ומאחר שאין לה עת מיוחדת לומר שבודאי תראה היום לא שייך גבה אורח בזמנו בא ומש"ה ליכא למימר בה די' שעתה וכמ"ש לעיל דדוקא מכח סברא דא"ב בא אמרינן דיה שעתה. וכ"ז לענין טומאה דלמפרע אבל לענין בדיקה לבעלה דהא דאשה שיש
לה וסת לא בעיא בדיקה הוא מטעם שהיא בחזקת מסולקת דמים באותן הימים שפיר כתב התה"ד שגם אשה זו הואיל ולעולם אינה רואה באותן הי"ד ימים אחר טבילתה והיא בחזקת שאינה רואה אז לא בעיא בדיקה ודין יש לה וסת עליה לענין זה. ואין אנו צריכים לומר שבטומאת מעל"ע מחמרינן ובבדיקה לבעלה יש לסמוך על המקילין כמ"ש התה"ד רק דינא הוא וכמ"ש:
<b>וא"כ</b> בנ"ד דמ"ש הרמ"א בסי' קצ"א שלא להתיר רק באשה שיש לה וסת הוא ג"כ מטעם שמסולקת דמים אז ותלינן בדם המכה ולענין זה גם אשה כזו שלעולם אינה רואית במשך אותו הזמן היא אז בחזקת מסולקת דמים ולענין זה דין יש לה וסת עליה וכמ"ש:
וע"פ האמור יש לעורר על מ"ש בנו"ב מהד"ק סי' מ"ו לפרש דברי הרמ"א בסי' קפ"ד סעי' ב' שאשה שמשנית וסתה להקדים ב' או ג' ימים או לאחר צריך לפרוש ממנה ב' או ג' ימים קודם או אחריו וביאר הנו"ב ע"פ דברי התה"ד הנז' שכמו שחידש התה"ד שמאחר שבאותן הי"ד יום אינה רואה לעולם מיקרי אז יש לה וסת ה"ה להיפך אם היא מוחזקת לראות באותן הג' ימים פעמים בזה ופעמים בזה א"כ כל הג' ימים הם וסת וצריך לפרוש בכולן ע"ש שחולק בזה על הש"ך. ולפי מ"ש דברי הש"ך נכונים. דהא שצריך לפרוש סמוך לוסת הוא משום דא"ב בא וכיון דאשה כזו לא קבעה יום מיוחד לראייתה ל"ש גבה א"ב בא וכמ"ש לעיל. ואין זה ענין כלל לדברי התה"ד שהוא לא חידש רק דבאותן הימים היא מסולקת דמים וכמ"ש. וכ"ז נראה ברור ואמת בס"ד:
<b>אמנם</b> גם בשנאמר שנ"ד הוי כיש לה וסת לא הועלנו כלום. דהרמ"א לא התיר רק במוצאת דם במ"ר לחוד. משא"כ בנ"ד שמוצאת גם בעד הבדיקה מבואר ברמ"א שם שני דעות וסיים ויש להחמיר. והש"ך בס"ק ח' כתב שאין זה מצד חומרא רק משורש הדין. ומה שכתב שם הרמ"א מקודם דאפילו אם מצאה דם אחר הטלת מ"ר כשמקנחת עצמה טהורה. התם עיקר ההיתר מחמת כאב וכמ"ש הרמ"א להדיא דמאחר שמרגשת כאב ואינה מוצאת דם רק אחר הטלת מ"ר ודאי דם מכה הוא. וא"כ עיקר ההיתר הוא שהכאב מוכיח עליה שיש לה מכה ובנ"ד כבר ראתה מתחילה בלא כאב. איברא שהגאון הנו"ב מהד"ק סי' מ"ח וסי' נו"ן כתב להתיר גם בלתי כאב. אבל התנה בזה שני תנאים האחד שתבדוק עצמה כפי שביאר שם בארוכה בסי' מ"ח ואם יהי' ראש המוך נקי ובעוד שהמוך שם בעומק תטיל מ"ר ותמצא דם על עד הבדיקה אז נתברר שהדם הוא מן הצדדין דאם מן המקור על ראש המוך איבעי לי' לאשתכוחי. ותנאי הב' שיהי' לה וסת כדי שיהא מוכיחה קיים ע"ש. וראיתי להגאון בעל חות דעת סי' קצ"א שחולק עליו דיש לחוש שהדם ירד לצדדין דרך חורין ולא נגע בהמוך ע"ש:
<b>ומ"מ</b> אפשר לומר שהם אמרו ברואה שלא בשעת הטלת מ"ר כלל רק על עד הבדיקה וכמ"ש להדיא בנו"ב סי' נ' ואין שום היתר לסמוך רק על הבדיקה לברר שיש לה מכה בצדדין ובזה חשש החו"ד וכתב שאין להתיר איסור כרת משום כן דשמא ירד הדם מן המקור דרך חור לצדדין. מה שא"כ בנ"ד שהיא רואה גם בתוך המ"ר ולפי דעת הרמב"ם ז"ל והרשב"א שהכריע המחבר כמותם טהורה בכל גוונא. וגם לדעת הרא"ש והר"ן מ"מ בנמצא על שפת הספל וגם בתוך הספל טהורה. ומזה למד הב"י שה"ה אם נמצא בתוך הספל וגם על עד הבדיקה ג"כ טהורה. ורק דעת הגמ"יי והמרדכי להחמיר בזה. והש"ך כתב שלפ"מ שהכריע הוא כדעת הר"ח טמאה היא מדינא ע"ש. אבל עכ"פ אין כאן כ"א חשש כתם וכמבואר בקדמונים שהר"ח רק לכתחיל' אסר לה משום כתם. וא"כ עכ"פ אין לנו לחוש ולהרהר אחר בדיקה זו לחשש רחוק כזה שמא בא דרך חור לצדדים. וראי' לזה דבסי' קפ"ז סמכינן על בדיקת השפופרת ואם נמצא דם כו בצדדי השפופרת יצתה מחשש רואה מ"ת ומבואר בפוסקים שאפילו אם ראתה אח"כ כמה פעמים מ"ת מותרת לבעלה משום דע"י בדיקת השפופרת נתברר שיש לה מכה בצדדין. א"כ גם אם נאמר שמה שמתירין שם הוא לאחר ספירת ז"נ ומשום שאין מתירין איסור תורה על סמך בדיקה זו אבל כ"פ איסור דרבנן דרואה מ"ת מתירין וה"ה איסור כתמים דרבנן דמאי שנא דבנ"ד שעיקר החומרא משום דעת הר"ח כמ"ש הש"ך בס"ק ח' אין בזה רק איסור כתם וכמ"ש:
<b>ולענין</b> תנאי השני שהטיל בנו"ב שם דבעינן דוקא שיהא לה וסת אע"פ שלפי מ"ש לעיל י"ל שנ"ד חשיב כיש לה וסת מכל מקום וכי מפני שאנו מדמין נעשה מעשה. ומ"ש הש"ך דיש לה וסת הוא לאו דוקא אלא ה"ה אם רואה לפרקים שלא בשעת הטלת מ"ר חלקו ע"ז האחרונים עי' בס' תפארת ישראל שם ובנו"ב סי' נ"ט. ולכן קשה הדבר לסמוך ע"ז:
<b>ומ"מ</b> חפשתי ומצאתי איזה היתר. משום שעיקר טעמו של הנו"ב דבעי' דוקא יש לה וסת אף שהוא ז"ל סבור שאחרי בדיקה זו אין שום ספק ובודאי דם הצדדין הוא וא"כ מה נפ"מ אם יש לה וסת או לא כיון שידענו שדם הצדדין הוא פשיטא שטהורה היא. אולם הנו"ב שם בסי' מ"ו ביאר בארוכה דבעי' שיהי' מוכיחה קיים. שאף שהדם הנמצא אחר בדיקה זו שסידר הנו"ב הוא בודאי מן הצדדין ונתברר שיש לה מכה בצדדין מ"מ לא ימלט שלפעמים תראה דם מן המקור ואיזה זמן נגביל לה לטהרה או לטמאה ומש"ה בעינן שיהא לה וסת או כאב. בכדי שנדע אם תראה בשעת וסתה או אם תראה שלא מחמת כאב אז בודאי דם המקור הוא יעו"ש היטב. ומעתה אומר אני שבנ"ד שרואה כעין קרטין אף שזה דם גמור כיון שנימוח ביד מ"מ מאחר שבעת ראייתה היא רואה דם גמור הזב ממנה כדרך הנשים ובעת הטלת מ"ר וגם בשעת הקינוח היא רואה כעין הקרטין הנז'. וכיון שנתברר ע"י בדיקת הנו"ב שהקרטין הללו באים מן הצדדין שפיר אנו יכולין להתירה לבעלה ואין לחוש שלפעמים תראה דם המקור ונטהרנה שלא כדין מאחר שדם המקור בא דרך זיבה ולא דרך קרטין. וכאשר יזוב זוב דמה מגופה אז תהי' טמאה ובכל עת שתראה הקרטין עם מ"ר או בשעת הקינוח אח"כ אזי נאמר שהוא מן הצדדין. ובכי האי גוונא מיקרי מוכיחה קיים. ועי' בנו"ב מהד"ת סי' קי"ב:
<b>וכאשר</b> התבוננתי ראיתי שגם מגוף דברי הרמ"א סו"ס קצ"א יש להוכיח להתיר בנ"ד. שהרי כתב דאם אינה מוצאת דם כשבודקת עצמה רק קרטין כמין חול וחצץ אדום ונמצא כזה גם במ"ר ובשעת וסתה או לפעמים אחרים רואה דם ממש כשאר נשים ואינה מוצאת אותו חול רק אחר מ"ר טהורה וכו' ע"ש ועי' בט"ז שם ס"ק ד' בשם הב"ח שהקרטין הללו הם דם גמור דכשממחין אותם בין האצבעות הם נמחין ונעשין דם עכ"ל. והיינו ממש כנ"ד. ומשטחת לשון הרמ"א שכתב ובשעת וסתה או לפעמים אחרים רואה דם ממש יראה שבזה מטהר רמ"א גם באין לה וסת וגם מיירי אף באין לה כאב. שהרי מקור ושורש דברי הרמ"א הוא מתשו' הר"ן שהביא הב"י סי' קצ"א ושם מיירי באין לה כאב כמ"ש אא"ז הח"צ ז"ל בתשו' סי' ע"ג שהר"ן מתיר גם באין לה כאב ועיקר טעם הר"ן דכיון שאשה זו בעת ראייתה היא רואה דם גמור אין סברא לומר דכי הדרי מ"ר למקור מביא דם כי האי ובשעה אחרת אין יוצא אותו דם כלל ובזה אפי' לר"מ טהורה ע"ש בר"ן וזה דמי ממש לנ"ד. וגם לפי מ"ש הט"ז דאפשר שהקרטין של האשה שלפנינו אינן דומין באיזה צד לקרטין דהר"ן עי' בתשובת הט"ז סוף סי' קצ"א ואם גם בנ"ד הי' מקום לומר כן. מ"מ לא דמי. דהט"ז שם אזיל לשיטתו דס"ל שהר"ן מתיר מצד עצמות הקרטין שאינן דם נדה כלל וכמ"ש בשו"ת שב יעקב. וכיון דבאמת תנן המפלת כמין עפר תטיל למים. ובע"כ צריך לעשות איזה חלוק בין עפר לקרטין לסברת הט"ז וכמ"ש בתשו' שב יעקב שם ולהכי שפיר כתב הט"ז דאפשר שהקרטין של האשה שלפנינו אינן דומין לקרטין שהביא הר"ן. והיינו משום שאולי נ"ד דמי טפי למין עפר המבואר במשנה שצריך בדיקה ואם נימוחו דם נדה הם. משא"כ לפ"מ שחלקו רוב האחרונים על הט"ז. דס"ל שאין שום ספק דעצמות הקרטין הם דם גמור ועיקר היתרו של הר"ן כיון שיוצא ביחד עם המ"ר וגם תיכף אחר כך ובשעת ראייתה היא רואה זיבת דם א"כ אין סברא לומר דהדרי מ"ר למקור ואייתי קרטין כיון שדרך המקור להוציא דם גמור וע"כ דם הקרטין בא מן מכה שבכליות שדרך מכה זו להוציא דם בשעת הטלת מ"ר ע"ש בר"ן ובתשו' הח"צ סי' ע"ג. וא"כ אין אנו צריכין כלל לחלק בין קרטין לקרטין דבאמת כל הקרטין הם מין דם ואף עפ"כ כשמוצאת אותם בשעת הטלת מ"ר טהורה היא מחת הוכחה הנ"ל שכתב הר"ן. וא"כ גם בנ"ד נוכל להתיר מהאי טעמא גופא:
<b>ולכן</b> נראה לענ"ד שגם באולי יש לפקפק על כל היתר שכתבתי בפני עצמו מ"מ בצירוף כל מה שכתבתי יש לסמוך להתיר. ובאופן שתעשה הבדיקה שכתב הנו"ב סי' מ"ח בכל דקדוקי' ופרטי' ובעוד שהמוך דחוק באותו מקום תטיל מ"ר ואח"כ תבדוק עצמה איזה פעמים בצדדין עד שתמצא כמין קרטין שדרכה לראות בשעת הטלת מ"ר ואחר כך תוציא המוך ואם תמצא אותו נקי אזי היא טהורה וא"צ עוד לבדוק. ואם אח"כ תראה עוד קרטין הללו בשעת בדיקתה תיכף אחר הטלת מ"ר וגם במ"ר תמצא כאלו הקרטין טהורה היא. אבל אם תמצא קרטין שלא בעת הטלת מ"ר בשעת בדיקתה או אף אם תמצא בשעת הטלת מ"ר רק שלא תמצא שום קרטין בתוך המ"ר רק אח"כ בשעת בדיקתה צריכה לספור ז"נ. וטוב יותר שתמעט בבדיקות. ותזהר מאוד בעת הפסק טהרתה שלא יהי' בעת הטלת מ"ר כדי שתהא הבדיקה אז נקי ויפה כדין. וגם ביום הא' והז' מן ימי הנקיים תזהר בזה. אמנם כל זה אם בעת שתעשה הבדיקה כמ"ש הנו"ב תמצא אחר הטלת מ"ר קרטין במ"ר או בשעת בדיקתה שאז נתברר שיש לה מכה בצדדין או בכליות. אבל אם תמצא נקי לגמרי אחר הטלת מ"ר איני רואה מקום להתיר. כן נלפענ"ד ומה טוב אם ישאל מעכ"ת עוד מרב אחד מובהק בהוראה ודן במתינות וישוב הדעת ואם גם הוא יתיר וגם מעכ"ת יסכים לזה אזי גם אנכי הצעיר אהי' נמנה עמכם בשריותא דהך איתתא וד' יצילנו משגיאות יראנו מתורתו נפלאות כעתירת אוהבו וידידו מוקירו ומכבדו:
<b>סי'</b> <b>צח</b> ב"ה יום ד' ח' אלול תרל"ט לפ"ק. כפר בראטקאוויץ. שוכן שמים ביום יומים יכתוב ויחתום לחיים את כבוד ידידי הרב החריף השנון זית רענן המפורסי' לתהלה מאד נעלה המופלג בתורה ויראה מוה' ישראל נ"י:
<b>מכתב</b> שאלתו הגיעני בסכין שנבדק קודם שחיטה מהרבה אנשים ונמצא יפה ונשחטו בו עשרה עופות בלי בדיקה בנתיים ואחר השחיטה בדק השו"ב סכינו ואמר שהוא יפה אמנם נגיד אחד וגם שו"ב אחר אמרו שמצאו בו פגימה. וכאשר הכחישו זה את זה הביאו הסכין לפני מעכ"ת לברר הדבר והשגיחו עליו שלא יתקנו אותו בדרך ובבואם לפני מעכ"ת לא אמרו לו דבר רק בקשו לבדוק את הסכין ומעכת"ה עם עוד מופלג אחד בדקוהו כמה פעמים ולא הרגישו מאומה ומעכת"ה הכשיר את העופות. וביקש להודיעהו דעתי העני' אם יפה הורה:
<b>הנה</b> מ"ש מעכ"ת דכיון דתרי ותרי ספיקא דרבנן ומה"ת מוקמינן אחזקה אם כן מהראוי לאוקומי הסכין בחזקת בדוק לא הבנתי הא איכא נמי חזקת איסור דבהמה בחזקת איסור עומדת. גם מ"ש מע"כ דגם בודאי פגום אינו אסור רק מדרבנן משום דאיכא ס"ס שמא במפרקת איפגם ושמא לא שחט כנגד הפגימה וס"ס הוי כרוב כמ"ש הרשב"א אלא דאמרינן סמוך מיעוטא לחזקה וזה אינו כ"א מדרבנן. אף שכתב כן בפרמ"ג בפתיחה להלכות שחיטה מ"מ בחיבורו סי' י"ח בשפ"ד לא משמע הכי. ועי' בש"ך יו"ד סי' כ"ח ס"ק כ"ז משמע להדיא דהוי ספק תורה. וכן משמע מדברי הש"ך סי' ק"י ס"ק ס"ד ובפרמ"ג סי' כ"ח ס"ק כ"ז בשפ"ד כתב מפורש דהוי ספק תורה. ועי' בפרמ"ג סי' ק"י במב"ז ס"ק ט"ו שהעתיק לשון או"ה בכלל כ"ו ד"ב וכן נמצא פגום ונתערב מאחר דספק אחד דבר תורה וכו' מזה מבואר שאם נמצא הסכין פגום אסור דבר תורה וכן מורה לשון הרמב"ם והטור והמחבר:
<b>ומ"ש</b> הפרמ"ג בפתיחה שם כיון דאיכא ס"ס דהוי כרוב ורובא וחזקה רובא עדיף והא דאמרינן סמוך מיעוטא הוא רק מדרבנן ע"ש. הנה לפ"ז יקשה לדעת הסוברים דס"ס מועיל במקום חזקה אמאי בשוחט בסכין ונמצאת פגומה הבהמה אסורה הא איכא ס"ס להיתר שמא במיעוט בתרא נפגם ושמא לא שחט נגד הפגימה. ובע"כ צ"ל כמ"ש הש"ך בסי' ק"י שם דזה לא חשיב ס"ס משום דדרך להוליך ולהביא בכל הסכין. ומלבד זה נראה ברור שזה שנחלקו הפוסקים בס"ס במקום חזקה דמעיקרא היינו דוקא היכא דליכא חזקה דהשתא משא"כ בסכין שנמצאת פגומה כיון דהרי פגום לפניך הוי תרתי לריעותא דהוי כודאי ומש"ה כתב הטור דהוא ודאי נבלה. והרמב"ם שכתב דהוי ספק נבלה לטעמיה אזיל שגם בתרתי לריעותא כגון בבודק את החבית להיות מפריש עליה תרומה ונמצא חומץ פסק ג"כ דהוי ספק. אבל מ"מ נראה ברור דהוי ספק תורה:
<b>והנראה</b> לפענ"ד בזה דהנה בחו"מ סי' כ"ט מבואר דבשני כיתי עדים המכחישים זא"ז יש לנו לתרץ דבריהם שיהיו מכוונים. וא"כ בנ"ד דאיכא הכחשת תרי ותרי אם הסכין היה פגום מהראוי לומר שכולם אומרים אמת רק שהיתה פגימה דקה מאוד שמקצת העדים לא הרגישו בה. וכעין זה כתב הט"ז ביו"ד סי' ל"ט ס"ק כ' היכא דאיכא הכחשה אם יש נקב בחצר הכבד דאפשר שהי' שם איזה נקב קטן והראשון ראה מה שלא ראה השני ומאחר שכן א"כ נפלנו ברברבתא שזהו מחלוקת הקדמונים כמבואר בסי' י"ח בב"י אם בעי' בפגימה שתחגור בו צפורן או פגימה כ"ש ג"כ פוסלת:
<b>הן</b> אמת שצריך להבין לפי דעת הקדמונים דהא דאר"ח שפגימת סכין הוא כדי שתחגור בה צפורן אידחי לה מדהנך אמוראי בדקו לה בשמשא ובמיא ומוכח דס"ל דפגימה כ"ש פסולה. וא"כ קשיא בהא דאר"ל שלשה פגימות הן ור"ח אמר אף פגימת סכין ואידך בחולין לא קא מיירי ע"ש ומה פריך הגמ' על ר"ל אמאי לא חשיב פגימת סכין דלמא סובר ככולהו אמוראי דבסכין פוסל פגימה כ"ש ור"ל לא קא חשיב רק הני פגימות דשיעורייהו כדי שתחגור בה צפורן. וגם מה דמשני הגמ' בחולין לא קא מיירי ג"כ אינו מובן דהא בקדשים נמי בעי שחיטה כהוגן בלי פגימת הסכין ושפיר מצי ר"ל למיחשב פגימת סכין בקדשים ומה מזיק לנו בזה דנוהג גם בחולין:
<b>ולכן</b> נ"ל בזה עפמ"ש התוס' שם דבדיקת בישרא הוא משום ושט ובדיקת עופרא הוא משום קנה. ועי' בתב"ש סי' י"ח ס"ק י"ד דפגימה קטנה היא עד שאין הצפורן מרגיש בה והבשר מרגיש יותר. ולפ"ז הי' מקום לומר שלענין שחיטת הקנה שהוא עצם לא מיפסל רק בחגירת צפורן דהיינו בדיקת טופרא שכמו שאין עצם הצפורן מרגיש פגימה כ"ש גם הקנה לא ירגיש בעת השחיטה משא"כ לענין שחיטת הושט שהוא עור בעלמא שמרגיש גם בפגימה כ"ש כמו שמרגיש הבשר גם בפגימה קטנה וכמ"ש התב"ש. ולפ"ז אפשר לומר דליכא בגמרא פלוגתא כלל דהנך אמוראי דבדקי במיא ובשמשא וכן מאי דתניא בברייתא אוגרת דמשמע אפי' אוגרת כ"ש ומזה הוכיחו הקדמונים דגם פגימה כ"ש פוסלת אינהו מיירי לענין שחיטת בהמה דבעי' שישחוט שני הסימנים ומש"ה פסול גם פגימה כ"ש משום שחיטת הושט דמרגיש גם בפגימה דקה. משא"כ ר"ח דיהיב שיעורא לפגימת סכין כחגירת צפורן מיירי בשחיטת עוף וכגון שלא שחט רק הקנה לבד דהעצם אינו מרגיש כ"ש כמו הצפורן כמו שכתב התב"ש ומש"ה לא מיפסל רק בפגימת חגירת צפורן. ופריך בגמ' על ר"ל דאמחי לא חשיב פגימת סכין כחגירת צפורן דהיינו בשחיטת עוף דבהא לכ"ע לא מיפסל בפגימה כ"ש וע"ז שפיר משנינן בחולין לא קא מיירי. והיינו דשחיטת עוף בקדשים ליכא לאשכוחי כלל דעולת עוף וחטאת העוף הם במליקה ולא בשחיטה ולא משכחת שחיטה בקדשים כ"א בבהמה ובזה גם פגימת כ"ש פסול משום שחיטת הושט. ולא משכחת דינא דר"ח דפגימת סכין כחגירת צפורן רק בעוף ובחולין ור"ל לא מיירי בחולין ומשום הכי לא חשיב פגימת סכין. וזה נכון מאוד בס"ד. ואם כן בנ"ד שלא נשחטו כי אם עופות אם לא הי' רק פגימה כ"ש שפיר יש ספק דלדעת הרמב"ם והרא"ש וסיעתם לא מיפסל רק בפגימה כחגירת צפורן. ועי' בתב"ש סוף ס"ק ה'. ואף דאנן לא קיי"ל הכי וכמו שכתב הש"ך סי' י"ח ס"ק ד' מ"מ מידי ספיקא לא נפקא:
<b>ומעתה</b> יש מקום להקל בנ"ד ע"פ מ"ש הט"ז והש"ך בביאור דברי הרא"ש והמחבר בסעיף י"ג בנאבד הסכין ואח"כ נמצא והוא פגום שמותר הואיל ויצא הדבר בהיתר ואילו בא אותו פעם לשאול בעת שהיה הסכין אבוד היינו מורים לו היתר מש"ה מוקמינן לי' בחזקת היתר. ועי' בתב"ש שם שהביא ראיה לזה מש"ס כתובות דף כ"ד ע"ב דאמר גדולה חזקה וכו' יעו"ש בדבריו הנעימים. ובחידושי אמרתי בזה ליישב קושית הט"ז על האגודה והרמ"א שאם בדקו השוחט ונמצא שאינו יודע הלכות שחיטה דאם נטל מקודם קבלה אמרינן השתא הוא דאיתרע וכל מה ששחט כשר והקשה הט"ז דהא בשוחט בסכין בדוק ונמצא פגום אסרינן למפרע בלא שיבר בה עצמות ע"ש היטב. וע"פ האמור א"ש דבסכין כיון שמחויב לבדקו גם אחר שחיטה ולעולם לא יצא לחזקת היתר מש"ה אם נמצא פגום מוקמינן הבהמה בחזקת איסור. מה שא"כ בשוחט שנטל קבלה דאף שהשו"ב עומד לפנינו אין אנו צריכי' לבדוק אחריו אם יודע הל' שחיט' א"כ תיכף בשעה ששחט אילו בא אותו פעם לשאול היינו מורים שהבהמה כשרה וא"כ יש להבהמה חזקת היתר הואיל וכבר יצא הדבר בהיתר וכיון דאיכא חזקת היתר שפיר אמרינן השתא הוא דאיתרע ולכך כל מה ששחט כשר. וא"כ בנ"ד כיון שאחר השחיטה בדק השו"ב הסכין ונמצא יפה א"כ באותו פעם כבר יצאו הבהמה והסכין בהיתר. דמדינא השוחט נאמן לומר שסכינו יפה אחר השחיטה ואין אנחנו צריכים עוד לבדוק אחריו. ואילו הי' בא באותו פעם לשאול היינו מורין להיתר וכיון שיצא הדבר כבר בהיתר כל הספיקות שנפלו בזה אנו מורין להיתר כמו בנאבד הסכין ובשוחט שנטל קבלה:
<b>עוד</b> אפשר לומר בזה. דהנה בגמ' דיומא דף פ"ג אמרי' דהא דתרי כמאה ה"מ לענין עדות אבל לענין אומדנא בתר דעות אזלינן ע"ש. ומש"ה דעת הרבה פוסקים דאם שני רופאים אומרים צריך ושלשה רופאים אומרים לא צריך אזלינן בתר רוב דעות. ועי' ברש"י יומא דף פ"ד ע"ב ד"ה אבל. וכן בשומא אזלינן בתר רוב משום דדוקא בדבר התלוי בראיה או בידיעה אמרינן תרי כמאה אבל מה שתלוי בכוונת הלב ובשכל האדם כמו להבין בשכל אם החולה מסוכן או להבין שווי הקרקע וכדומה מה שתלוי באבנתא דלבא הולכין אחר רוב דעות ולכן גם בדיינים לא אמרי' תרי כמאה כ"א אזלינן בתר רובא כיון שהוא ענין התלוי בסברא ושקול הדעת. וא"כ לפי מ"ש הפוסקים בשם רבינו יונה שבדיקת הסכין צריכה כוונה גדולה ובחינת חוש המישוש הוא לפי כוונת הלב. א"כ איפשר דלא אמרינן בזה תרי כמאה. ובנ"ד כיון דאיכא שלשה שאמרו שלא מצאו שום פגימה ושנים אמרו שמצאו פגימה אזלינן בתר רוב דעות ולפ"ז יפה הורה מעכ"ת להכשיר העופות. ועדיין יש לעיין בזה ואין הזמן מסכים עמדי להאריך יותר:
דברי ידידו:
<b>סי'</b>
<b>צט</b> ב"ה יום ד' ד' כסלו תרכ"ו לפ"ק לבוב. להרב המופלג המפורסים מוה'
<b>דוב</b>
<b>בעריש</b> ביליג נ"י.
<b>מכתבו</b> הגיעני והנה הקשה לשאול מעמדי לפרש לו הלכה במס' אהלות. וכבר נודע מאמר חז"ל בארבע לא מצינא בשיתא מצינא. אמנם בכ"ז אמרתי לעיין בדבריו הנעימים ומד' אשאל עזר לברר הלכה לאמתה כי"ר:
<b>בהא</b> דתנן באהלות פ"ד מ"ב ר' יוסי מטהר מפני שהוא:
יכול להוציאה לחצאין או לשורפה במקומה. והקשה בתוס' יו"ט דאמאי לא פליג ר"י בס"פ דלעיל דתנן יש בו פותח טפח ואין ביציאתו פו"ט הטומאה בתוכו הבית טמא. ועל זה תמה מע"כ דאמאי לא מקשה התיו"ט מכמה משניות ממשנה א' פ"ד המגדל הי' עומד בתוך הבית וכו' וכן מן משנה ו' פ"ג כזית מן המת פתחו בטפח וכו' דאמאי טמא משום סוף טומאה לצאת הא לר' יוסי יכול לשורפה במקומה וכו':
<b>והנה</b> מקודם נבוא לבאר דברי התוס' בחולין דף קכ"ה שהקשו לר"י מהא דאמרי' בביצה המת בבית ולו פתחים הרבה כולם טמאין ותירצו דבמת שלם מודה ר"י שאין דרך לשורפו ולנתחו פחות מכזית והנה דבריהם תמוהין מאוד לכאורה. מלבד מה שהקשו מדאמרי' בביצה והוא משנה ערוכה לפנינו באהלות פ"ז מ"ג אף גם תירוצם לא יתכן. דמה יענו למשנה ו' פ"ג דאהלות דתנן כזית מן המת פתחו בטפח הרי דאף בדליכא מת שלם רק כזית נמי טמא משום סוף טומאה לצאת ולא פליג ר' יוסי ואדרבה ר"י גופי' פליג התם בסיפא וסובר השדרה והגלגולת כמת ע"ש משמע דברישא מודה ר"י ואמאי הרי יכול להוציאה לחצאין או לשורפה במקומה. והיא תימה גדולה לכאורה. וליישב את זה נראה לפע"ד אחרי אשר נקדים מחלוקת הרמב"ם ורש"י בענין זה. דהנה בהא דתנן המת בבית ולו פתחים הרבה כולן טמאים פי' רש"י בביצה דף י' הטעם משום שגזרו חכמים טומאה על מקום שהוא דרך יציאת הטומאה שסופה לצאת דרך שם וכאן אין אנו יודעין באיזה יוציאנו הלכך כולן טמאים ע"ש מדבריו מבואר שטעם הטומאה משום סוף טומאה לצאת. אמנם הרמב"ם ז"ל בפירוש המשנה פ"ז מ"ג דאהלות כתב. כאשר היו הפתחים כולם נעולים הנה יהי' הבית כולו כקבר ולזה יטמא כל מה שיגע בו. וזה לשונם בית סתום מטמא כל סביביו יעו"ש. הנך רואה בעיניך כי רבינו הרמב"ם מטעם קבר סתום קא אתי עלה ולא מטעם סוף טומאה לצאת. וכן נראה מדבריו שכתב בפ"ג מ"ו. ובאמת צריך להבין ולהשכיל מדוע נטה הרמב"ם מן פירש"י שהטעם הוא מחמת שסוף טומאה לצאת. שאין לומר שהרמב"ם אינו סובר כלל סוף טומאה לצאת שהרי כמה משניות מפורשות בהם הך דינא שסו"ט לצאת:
<b>והנראה</b> לי בזה דהנה הך דסוף טומאה לצאת דהיינו לטמאות כל סביביו אע"פ שהדלתות נעולות ומגופות משום שסוף טומאה לצאת טומאה זו היא רק מדרבנן כמבואר ברש"י בביצה שהבאתי לעיל וכן פי' רש"י להדיא בחולין דף קכ"ה ע"ב ד"ה טומאה יעו"ש ועי' בתוי"ט פ"ז מ"ג. וא"כ נראה דס"ל להרמב"ם דלא אמרינן סוף טומאה לצאת רק היכא דליכא רק פתח אחד שבודאי יוציאו הטומאה דרך זו הפתח. שבזו אע"פ שהפתח עדיין נעול גזרו חז"ל טומאה משום סו"ט לצאת מאחר שבודאי סוף הטומאה לצאת דרך שם. משא"כ היכא דאיכא בבית פתחים הרבה שיש לנו ספק דרך איזה פתח יוציאו הטומאה אם כן מהראוי לטהר כל הפתחים. שעל כל פתח ופתח יש ספק שמא לא יוציאו דרך כאן ואף אם יוציאו דרך זה הפתח ג"כ אינו טמא רק מדרבנן והוי ספקא דרבנן לקולא. ולכן הוכרח הרמב"ם לפרש הך משנה דהמת בבית ולו פתחים הרבה מטעם קבר סתום דהויא טומאה דאורייתא כדאיתא בנזיר דף נ"ג. וכן בפ"ג מ"ו גבי כזית מן המת פתחו בטפח וכו' להציל על הפתחים דמיירי דיש פתחים הרבה ואפ"ה כולן טמאין הוצרך ג"כ הרמב"ם לפרש מטעם קבר סתום דאי משום סו"ט לצאת הוי סד"ר לקולא וכמ"ש. משא"כ בכל הנך משניות דתנן בהו סו"ט לצאת דמיירי שאין כאן רק פתח א' וליכא ספיקא כלל דבודאי יוציאו הטומאה דרך זו הפתח מודה הרמב"ם דשפיר טמא משום דסוף טומאה לצאת:
<b>ואלמלא</b> דמיסתפינא לעמוד במקום גדולים רבותינו הקדמונים נוחי נפש אשר מפיהם אנו חיים הי' נראה לפענ"ד להביא ראי' לשיטת רש"י ז"ל. דהנה בגמ' ביצה דף ל"ז ע"ב איתא שלטהר את הפתחים למפרע תליא אי אמרינן יש ברירה או אין ברירה יע"ש. והנה כבר נודע שענין ברירה שייך בדבר דאיכא ספיקא כמו בשני לוגין שאני עתיד להפריש שעל כל לוג ולוג ששותה יש ספק שמא הוא תרומה ושמא הוא חולין מתוקנים. ואם הפריש אח"כ שני לוגין בהא אמרינן הוברר הדבר למפרע שמה ששתה עד השתא הי' חולין למאן דאית ליה ברירה. וכן בכל מקום שמוזכר בש"ס ענינא דברירה הוא כעין זה. ומעתה לשיטת רש"י שכל הפתחים טמאים מטעם דאיכא לספוקי על כל פתח שמא יוציאנו דרך כאן א"כ שפיר יש לומר שאם נפתח פתח אחד או חישב להוציא הטומאה דרך פתח א' נטהרו כל הפתחים למפרע למאן דאית לי' ברירה. מה שא"כ לשיטת הרמב"ם שכל הפתחים טמאין מטעם קבר סתום וא"כ הרי נטמאו כל הפתחים מטעם ודאי קבר סתום. א"כ ניהו שאם נפתח אח"כ פתח אחד או חישב להוציאו דרך פתח א' תו לא הוי קבר סתום וטהור מכאן ולהבא אבל איך אפשר לומר בזה ברירה לטהר אף למפרע הרי כיון שקודם שנפתח היו כל הפתחים טמאים בודאי משום קבר סתום לא שייך כלל לומר ברירה בכה"ג. ויש מסוגי' זו דביצה דף יו"ד ודל"ז ראי' לכאורה לשיטת רש"י ז"ל:
<b>ומעתה</b> יבואו דברי התוס' הנ"ל כמין חומר. דעל הך משנה דפ"ג מ"ו לא הוו מצי להקשות דאמאי לא פליג ר"י. שהי' אפשר לפרש טעם טומאת הפתחים משום קבר סתום כשיטת הרמב"ם ז"ל ובהא לא שייך כלל סברא דר"י דאפשר לשורפה במקומה או להוציאה לחצאין. דדוקא אם באנו לטמאות משום סוף טומאה לצאת דרך כאן ע"ז שפיר פליג ר"י ואומר שאין זה מוכרח שהטומאה תצא דרך כאן דאפשר שתשרף במקומה וכו'. אבל לענין קבר סתום אפי' אם תשרף אח"כ במקומה או יוציא אח"כ הטומאה לחצאין מ"מ כל זמן שהטומא' בקבר סתום הוא מטמא כל סביביו. ומש"ה נמי לא הקשו על המשנה גופא דבפ"ז מ"ג משום דהתם ג"כ אפשר לומר טעם הטומאה משום קבר סתום כמו שמפרש הרמב"ם ומש"ה לא פליג ר"י וכנ"ל. ולכך הקשו מש"ס דביצה דשם ע"כ צ"ל טעם הטומאה משום סו"ט לצאת וא"א לומר משום קבר סתום דבזה לא שייך ברירה וכמ"ש לעיל מילתא בטעמא ואם כן שפיר הקשו התוס' אמאי לא פליג ר' יוסי:
<b>הנה</b> כי כן מיושב גם קושית התויו"ט שהקשה אמאי לא פליג ר"י גם בפ"ג מ"ז בביב שהוא קמור תחת הבית ע"ש. ולפי מ"ש הדבר נכון מאוד. דהנה התוס' כתבו בב"ב דף ק' ע"ב ד"ה ורומן דבכלים אין בהם דין קבר סתום רק בבנין יעו"ש היטב שכן מבואר בדבריהם. וכן נראה גם מדברי הכסף משנה פי"ב מטו"מ הל' ו' ע"ש. אם כן בביב שהוא בנין תחת הקרקע מודה ר"י דטמא מטעם קבר סתום משא"כ בתיבת המגדל שהוא כלי ולא שייך בה טומאת קבר סתום כמ"ש התוס' והכ"מ ורק משום סו"ט לצאת בזה שפיר פליג ר"י דאפשר להוציאה לחצאין ואין כאן סוף טומאה לצאת. והוא דבר אמת לפי ע"ד בישוב קושית התוי"ט. גם קושי' מעכ"ת מסוף פ"ח דאהלות יש ליישב בזה. ודו"ק היטב. דברי ידידו:
<b>סי'</b>
<b>ק</b> ב"ה יום ג' י"ב מנ"א צדק ומשפט לפ"ק לבוב. לכבוד ידידי הרב הגדול חריף ובקי וכו' מוה' אברהם אמוגיא רב ומו"צ בק' בארדזען יע"א.
<b>מכתבו</b> הגיעני ואת אשר שאל מעכ"ת בדבר אשר אנשי העיר כשני מאות מפורעי המס נתנו לו כתב התמנות (קאנסיס) וקצבו לו פרס מן השוחטים ואסרו על השוחטים בלשון תקנת הקהל ובח"ח ובשד"א אשר לא ישחטו בלתי נתינת הפרס הקצוב למעכ"ת ולא נשארו כי אם שנים עשר אנשים שלא רצו לחתום. לא ידעתי מה זו שאלה והדבר מבואר בסי' רכ"ח סעיף ל"ד דאם מקצת הקהל מוחה בהסכמ' כיון שהם מיעוט אינו מועיל המחאתן. ועי' בתשו' הריב"ש שהביא הב"י ס"ס רכ"ח. ומה"ט הנשבע שלא ליכנס בתקנת הקהל הוי' שבועת שוא וחל עליו בע"כ תקנת הקהל משום שהמיעוט נגררין אחר הרוב. וממילא חל על כל הקהל גם על אותן שלא רצו לחתום מ"מ חל עליהם האיסור. גם אם יעברו השוחטים וישחטו בלי נתינת הפרס הקצוב למעכ"ת שחיטתן אסורה כמבואר בתשובת הרא"ש ובשו"ע יו"ד סי' א' וזה פשוט:
<b>ואת</b> אשר שאל מעכ"ת שנשחטו עשרה אווזות ונפשטו העורות לעשות מהן שומן לפסח ונמצא באחת האווזות נקב בקורקבן בעור הפנימי ובתוך הנקב כיס קטן מלא מוגלא ועור החיצון היינו בשר הקורקבן היה שלם ויפה ולא נראה בו שום מכה. ולאשר שהרב לא הי' אז בביתו שלחו בחור אחד לשאול את השו"ב ר' יעקב. והשיב השו"ב כי לאשר לא ניקב מעבר לעבר לכן כשר. ולזאת נמלחו כל האווזות ביחד ועשו מן העורות שומן לפסח ומן בשר האווזות נמכר לאחרים ונאכלין בכל העיר. ושלשה אווזות נשארו עדיין ועשו מהם בשר יבש. אחרי כן בא שמה רב אחד ושמו ר' יוסף ונסע דרך שם לכפר א' על לינת לילה ושלח משם מכתב לאנשי העיר כי בחור אחד אמר לפניו ולפני עדים שהי' קוץ בעור הפנימי ובחוץ הי' פיפיקל לכן הוא ודאי טרפה וכל האווזות וגם השומן אסור והוא הפסד גדול מאוד. ומעכ"ת שאל את ר' יעקב שו"ב ואמר בתו"ע שלא הי' רק נקב בעור הפנימי ובעור החיצון לא הי' לא שביל ולא שום ריעותא. וגם את הבחור הנ"ל שאל והכחיש את הרב ר' יוסף כי לא אמר לו מעולם שהי' קוץ בעור הפנימי כי לא הי' קוץ בתוכו וזו שאמר שהי' פיפיקל מבחוץ הי' כוונתו על העבר השני מהעור הפנימי דהיינו שהי' שם כיס מלא מוגלא אבל עור השני הי' נקי לגמרי. זה תורף השאלה. ומעכ"ת. פתח בהיתרא תחיל' כי אפילו לדברי הרב מ' יוסף שהי' שם קוץ וגם פיפיקל מעבר השני מ"מ אינו רק ספק טרפה כי אולי הפיפיקל הוא בשר הקורקבן עצמו שדחה הקוץ שמעבר הפנימי את בשר הקורקבן לחוץ ונראה כמין גבשושית ומעולם לא ניקב עבר השני וכיון דלא הוי רק ספק טרפה וספק טרפה כשר בתערובת במקום הפסד מרובה כמו שכתב הש"ך בכללי ס"ס. ואם לדין יש תשובה דכיון דבשעה שנפתח האווזא ראו תיכף הנקב בעור הפנימי א"כ נודע ספק הראשון קודם שנתערב ובנודע אסור לדברי הכל דהוי ספק אחד בגוף וספק אחד בתערובת והש"ך לא התיר רק בלא נודע שבאו שני הספקות ביחד. וזה דוחק לומר דמאחר שהתיר השו"ב ר' יעקב את הספק הראשון תו חשיב כלא נודע. שמלבד דאין השו"ב ראוי להורות בעניני איסור והיתר גם לא התיר כלל רק אמר שזה שאלה פשוטה. וגם בחכם גדול שהתיר ואח"כ נודע כי הוא ספק טרפה נראה לפענ"ד דחשיב כנודע וגם בלא נודע רבו החולקים על הש"ך והבו דלא לוסיף עלה. והדבר פשוט לפענ"ד שזה חשיב כנודע. ולכן נסתר גם מ"ש מעכ"ת להתיר מאחר שנאכלו איזה מן האווזות ובנאכל אחד מהם מותר. שלפי מ"ש דכאן הוי נודע התערובת ובנודע אסור אם נפל אח"כ לים כמבואר בסי' ק"י. ובאמת בלאו הכי אין להתיר בנ"ד מטעם נאכל א' מהם. דע"כ לא תלינן לומר שהאיסור נאכל להתיר הנשארים רק בנאכל כולו ואין אנו צריכין לדון על מה שאינו לפנינו כמו שהאריך הרשב"א בתורת הבית. משא"כ בנ"ד שעשו מכל עורות האווזות שומן והשומן לא נאכל עדיין ואם כן צריכין אנו לדון על השומן:
<b>אמנם</b> מ"ש מעכ"ת להתיר השומן משום דהוי תערובת מב"מ בלח בלח דמה"ת ברובא בטל ורק מדרבנן צריך ששים וכיון שאין כאן רק ספק טרפה הוי ספקא דרבנן. יפה כתב. ויש לעורר קצת ע"ז מהא שהביא הש"ך בכללי ס"ס בשם מהריב"ל דכלים שנתבשל בהם ספק טרפה אינו מועיל להשהותן מעל"ע שלא יהיו בני יומן ויהי' ספק דרבנן כיון שנולד הספק בדאוריית' וע"י גלגול נעשה דרבנן לא אמרינן בכה"ג ספקא דרבנן לקולא. וא"כ הרי בנ"ד גם כן נולד הספק בדאורייתא דהיינו בגוף האווזא ואח"כ נתערב השומן ונעשה ספק דרבנן ע"י גלגול:
<b>איברא</b> שגוף דברי מהריב"ל צ"ע דהנה בהא שנחלקו בפ' כל שעה מ' ע"א שמואל אמר נתבקעו ממש ומר עוקבא אמר קרובים להתבקע כתב הרי"ף וכיון דלא איפסקא הלכתא בהדיא עבדינן לחומרא כמר עוקבא דהוי ספקא דאורייתא והני מילי למיכלינהו להנהו שערי בעינייהו אבל אי מישתכחי בהדי בישולא ולא נתבקעו כיון דאיסור תערובת חמץ במשהו מדרבנן לא אסרינן להאי בישולא אלא א"כ נתבקעו ממש דהו"ל ספקא דרבנן. הרי בהדיא שאע"פ שנולד הספק בדאורייתא דהיינו לאכול גוף השעורים ואזלינן לחומרא לאסור מספק דהוי ספקא דאורייתא מ"מ אם נתערב אח"כ בתבשיל התבשיל מותר משום דבטל מן התורה. א"כ נמי בנ"ד אף שגוף האווזא אסורה משום דהך ספק שמא ניקב גם עור החיצון הוא ספקא דאורייתא מ"מ השומן שנתערב דבטל ברוב מה"ת משום דהוא מין במינו ומדרבנן צריך ששים לח בלח א"כ השתא שנתערב ברוב הוי ספקא דרבנן ואזלינן לקולא. ונ"ד דמי ממש להך דמר עוקבא. ויפלא לפ"ז על מהריב"ל שהחמיר לומר דלא מהני מה שהכלים אינן ב"י מאחר שנולד הספק בדאורייתא שהרי גם בשערי דהרי"ף נולד הספק בדאורייתא דלענין גוף השעורין הוי ספקא דאורייתא כמ"ש הרי"ף להדיא:
<b>והנה</b> הרמב"ם בפ"ה מהל' חו"מ הביא דברי הרי"ף הנ"ל דקרובות להתבקע אינו אוסר התבשיל וכתב הטעם שאין החמץ שקרוב להתבקע חמץ גמור אלא מדברי סופרים ע"ש. מדבריו הקדושים למדנו שהסב סברת הרי"ף לומר שלכך התערובת מותר משום דבאמת לדברי הכל לא הוי השעורים חמץ גמור אלא א"כ נתבקעו ממש רק דמר עוקבא ס"ל דכמו שחמץ נוקשה אסור מדרבנן דהיינו בהכסיפו פניו משום שקרוב להיות חמץ גמור אם יהי' בו כקרני חגבים ה"ה אם השעורים קרובים להתבקע אסור מדרבנן משום שקרוב להיות חמץ גמור אם יהיו נתבקעו ממש. וכמ"ש רבינו הרמב"ם ז"ל שאין השעורים הקרובות להתבקע חמץ גמור אלא מד"ס והיינו שהוא כמו חמץ נוקשה שבטל בששים. ויעוין בהרב המגיד שם שהעמיס כוונה זו גם בדברי הרי"ף. ואפשר שהרמב"ם סובר כסברת מהריב"ל דכל היכא שנולד הספק בדאורייתא אף שבהתגלגל נעשה ספק דרבנן ל"א סד"ר לקולא בכה"ג ומש"ה כתב הטעם בדינו של הרי"ף שלכן התבשיל מותר מחמת דקרוב להתבקע הוא כמו נוקשה וחמץ נוקשה בטל בששים. וצ"ע על המג"א בסי' תמ"ז שפלפל הרבה בזה אם נוקשה בטל בששים והדבר מבואר להדיא בדברי הרמב"ם הנ"ל, ובזה זכיתי לעמוד על כוונת המרדכי שהביא הב"י בסי' תס"ז אחרי שהביא דעת הסוברין שקרובים להתבקע אינו אוסר התבשיל במשהו כתב המרדכי ויש שרוצין להחמיר משום דהוי דבר שי"ל מתירין. ודבריו אין מובנים כלל מה שנתן טעם לאסור משום דבר שיל"מ דוקא. והלא הרבה טעמים באיסור חמץ במשהו. ולפי מ"ש הדברים מתוקים מדבש דהנה המג"א שם כתב דהך דינא אם נוקשה בטל בס' אי לא תליא אם הטעם דחמץ אוסר במשהו הוא משום חומרא דחמץ דאיכא כרת א"כ נוקשה דאינו אסור אלא מדרבנן בטל בס' אבל אם הטעם הוא משום דבר שי"ל מתירין אם כן נוקשה נמי אוסר במשהו מה"ט גופי' דהוי דשיל"מ ע"ש. א"כ לפי מה שהבאתי בשם הרמב"ם שלכך אינו אוסר בקרובות להתבקע משום שאינו אסור רק מדרבנן והוי כמו חמץ נוקשה ולזה יפה כתב המרדכי ויש שרוצין להחמיר משום דהוי דבר שיש לו מתירין. והיינו דלהאי טעמא גם בחמץ שאינו אסור כ"א מדרבנן כמו חמץ נוקשה אוסר במשהו. וזה נכון מאוד ודו"ק:
<b>עד</b> כה היו דברי לפלפולא אמנם לענין גוף הדין הדבר פשוט שהאווזות שנשארו וגם השומן הכל מותר שאף אם הי' הכחשה עד כנגד עד מלבד שכאן בא עד המתיר תחיל' שלפי דעת הרבה פוסקים שנאמן הוא כשנים. ואפילו אם היו באים בבת אחת אמרינן נשחטה הותרה. וגם אם הי' ספק בעלמא הרי בספק ע"י מחט ספק ע"י קוץ מותר מטעם ס"ס כמבואר בסי' מ"ט והכא לא שייך סברת המחמירין דהוי ספק חסרון ידיעה שזה דוקא אם הנקב לפנינו ואין אנו יודעים אם הנקב מחמת מחט או מחמת חולי זה לא מיקרי ספק שאפשר דחכם הי' מכיר ויודע סיבת הנקב והוי ספק חסרון ידיעה. מה שא"כ אם הספק מחמת הכחשה שפיר הוי ספק גמור. והוי ס"ס ספק אם האמת כדברי השו"ב ר' יעקב שלא ניקב רק מצד הפנימי מחמת חולי ואף אם כדברי ר' יוסף שהי' שם קוץ שמא לא ניקב מעבר השני והפיפיקל הי' מחמת דחיקת הקוץ מעבר הפנימי את בשר הקורקבן לחוץ וכמ"ש מעכ"ת. וגם לא שייך לומר כאן ספק אונס חד הוא וכמ"ש הט"ז דיש נפ"מ בין הספיקות דאם הי' הנקב מחמת חולי ובלא קוץ א"כ העיד ר' יוסף שקר. ובר מן דין בנ"ד מוכחש ר' יוסף משני עדים דהיינו השו"ב ר' יעקב והבחור ואין דבריו של אחד במקום שנים ובודאי ניקב מחמת חולי וכשר. וגם כבר נודע מה שכתבו הרא"ש והר"ן בכתובות פ' המדיר בשם הרמב"ן בעד מפי עד ובא עד הראשון שנאמר מפיו והכחיש את השני הראשון נאמן. ואפי' אם שנים העידו מפיו נאמן העד הראשון להכחישם וכמ"ש הח"מ והב"ש בסי' י"ז בשם קצת פוסקים. ואם כן בנ"ד שלא ראה ר' יוסף את גוף השאלה רק אמר שבחור אחד אמר לו שהי' קוץ ואחרי שמעכ"ת שאל את הבחור והכחיש שלא אמר כן מעולם פשיטא שהעד הראשון נאמן וכמ"ש הרמב"ן. ואפילו אם הי' האווזא לפנינו בלי תערובת הי' כשר ומכש"כ בנ"ד שנתערב. וגם לאחר שהפשיטו האווזות דעת הרבה פוסקים דלא מיקרי ראוי להתכבד. עוד יש הרבה טעמים להכשיר האווזות והשומן ואין כאן המקום להאריך יותר. באופן שמעכ"ת יפה דן ויפה הורה:
<b>ובדבר</b> הס"ת שנמצא בתבת ד' אלקיך שהי' קוצו של י' מתבת אלקיך הקוץ השמאלי הי' נוגע בהכ"ף ונעשה צד"י פשוטה אבל לא היתה נגיעה גמורה כי אם בקו דק מן הדק ונראה לעין כי היא י' וכ"ף אמנם בכל זאת היא נגיעה ממש:
<b>הנה</b> הכ"ף פשיטא שמותר למחוק כיון דאיסור מחיקת הנטפלין לשם אינו כ"א מדרבנן כמ"ש הרמב"ם פ"ו מיסודי התורה וא"כ כיון דבאמת מוחק ע"מ לתקן מותר אלא שהר"י אסכנדרני חושש בכה"ג למראית עין כיון שנראה לעין כל שנעשה בהכשר דמי למוחק השם. והראי' שבנגיע' גמורה מודה הר"י אסכנדרני שמותר למחוק. וכיון דלית כאן איסור רק משום מראית העין א"כ באיסור מחיקת נטפלין לשם שהוא מדרבנן כנז"ל לא שייך איסורא דמראית עין וכמו שכתב הש"ך ביו"ד סי' פ"ז דבאיסור דרבנן לא חיישינן למראית העין. אבל בענין מחיקת היו"ד יש לחוש לדעת הט"ז סי' רע"ו שהיו"ד הוא מן השם ולא מן הנטפלין ויש בזה איסור תורה אם ימחוק את היו"ד:
<b>אמנם</b> נראה לפענ"ד ברור לפמ"ש הר"י אסכנדרני שם באם הי' נגיעה גמורה ברגל ה' השמאלית לגגו מותר למחוק הרגל וישאר הדלי"ת ויתקן אח"כ. מבואר מדבריו שגוף הדלי"ת שנכתבה בהכשר לא נפסלה וא"צ למחוק כל הה' כי אם רגל השמאלי לחודי'. וא"כ בנ"ד שנכתבה היו"ד בהכשר שהרי קודם שכתב הך' לא הי' נגיעה כלל א"כ אם רוצין לתקן א"צ למחוק כל היו"ד שכבר נכתבה בהכשר כמו דהתם בהך דר"י אסכנדרני א"צ למחוק כל הח' רק הרגל השמאלי ולא אמרינן שמחמת הנגיעה נפסל כל האות ואנו מכשירין הד' ע"י גרירת רגל והוי חק תוכות כי אם רגל השמאלי שיש בו נגיעה צריך למחוק ולתקן. כמו כן הכא נמי א"צ למחוק רק הקוץ שיש בו נגיעה ולא כל היו"ד. וא"כ שפיר יכולין למחוק ולגרור מעט מן קוץ היו"ד במקום שנוגע אל הכ"ף ואין כאן איסור מחיקה כלל כמ"ש הר"י אסכנדרני שם שדוקא אם ע"י המחיקה נשתנה האות לאות אחר יש איסור מחיקה אבל אם גורר מעט ולא נשתנה ע"י הגרירה לאות אחר ליכא איסור מחיקה כלל ע"ש היטב. א"כ שפיר דמי בנ"ד למחוק הכ"ף ולגרור מעט מן הקוץ של י' במקום שנוגע אל הך'. ומה שכתב הר"י אסכנדרני שם שאם יגרור הדבק מן רגל השמאלי של ה' הוי חק תוכות ואם יגרור כל הרגל איכא איסור מחיקה. היינו דוקא התם שכל הרגל השמאלי נכתב בפסול דתיכף בתחילת כתיבת הרגל הי' נגיעה להדלי"ת ונעשה חי"ת א"כ צריך למחוק כל הרגל שנכתב בפסול וכיון שע"י מחיקת כל הרגל נשתנה האות מש"ה איכא איסור מחיקה. משא"כ בנ"ד שכל היו"ד נכתבה בהכשר ורק בסוף הקוץ איכא נגיעה א"כ א"צ למחוק רק הקוץ לבדו ומאחר שע"י מחיקת הקוץ לא נשתנה לאות אחר ליכא איסור מחיקה כלל. כן נלפע"ד ברור ואמת בעזה"ש לולא כי אין בידי ספרים לעיין לאשר אנכי יושב מחוץ לעיר לשאוף רוח צח ע"פ פקודת הרופאים ואני כותב כפי מה שעולה על זכרוני:
<b>ועד</b> השלשה אני בא. ששלחו אחר מעכ"ת לתקן מקוה בעיר הסמוך לקהלתו ומצא שמה תבה אחת גדולה עשויה ע"פ הדין וניקבה בשוליה כשיעור לבטלה מתורת כלי וחפרו מקוה אחת גדולה מחזקת עשרה שעורי מקוה וחלקו אותה לשלשה מקואות ויש ביניהן שיעור חבור מקואות. אמנם המים הולכים הלוך וחסור כפי נפילת המים אשר בהנהר. כי לא רחוק מהם הולך הנהר הגדול וכאשר יפלו מי הנהר יפלו גם המים מהמקואות האלו ובעת היובש יתייבשו גם מקואות הללו ולזאת תיקן מעכ"ת את התבה שבאם תתמלא פעם א' בעת גדלות המים תהא התבה מחזקת את המים שלא יחסר לעת היובש. והניח התבה העשוי' בהכשר בטול כלי לתוך מקוה אחת מהשלשה מקואות ועשה סתימה להנקב בצרורות וסיד דרך בנין. וחוץ לזה עשו עוד נקב עם ברזא כדי שאם יחסר לפעמים מהשיעור יהא מחובר ליתר המקואות ע"י שיפתחו הברזא. וצוה מעכ"ת להבלן באם שיחסר מהשיעור וירצה לשפוך מים חמין או קרים להשלים המקוה אז יפתח הברזא ויהי' מחובר להשני מקואות ואז יהא להתבה דין מעין שאין השאובין פוסלין בו בשעת הדחק ואח"כ יסתום הברזא ויהי' כשר לטבילה. אמנם יש חששא בהתבה שהאומן שעשה את התבה לא בנאה יפה ונוטפת מעט ויש בזה חשש זוחלין. ומעכ"ת בדק ונסה וראה כי אחר שמלאו את המקוה ולאחר רבע שעה ראה שחסרה מעט מכפי שהי' מקודם ואמר מעכ"ת שמאחר שאין הזחילה ניכר להדיא לא מיקרי זוחלין. וליתר שאת צוה מעכ"ת את הבלן שבאותה רגע שילכו הנשים לתוך המקוה תסיר הבלנית הברזא ואז יהי' חבור מקואות עם השני מקואות האחרות ויש גם למקוה הזאת דין מעין שמטהר בזוחלין. זה תורף דברי כ"ת:
<b>ולדעתי</b> העני' יש להשיב. דמאי דפשיטא לי' למעכ"ת כי השני מקואות האחרות דין מעין עליהן לטהר בזחילה ולזה צוה להסיר הברזא בכדי שאותה מקוה תהי' מחוברת להם ויהא גם עליה דין מעין. ואנכי לא ידעתי שהרי מאחר שמי המקואות באים מן הנהר והרי דעת רוב הפוסקים שאין הנהרות מטהרין רק באשבורן דחיישי' שמא ירבו נוטפין על הזוחלין וא"כ איך אפשר לומר שהמקואות יטהרו בזוחלין כיון שגוף הנהרות שהמקואות באין מהם אין מטהרין בזוחלין. ואף לדעת הר"ת וסייעתו דס"ל נהרא מכיפיה מיברך והרמ"א ז"ל סמך על שיטה זו בשעת הדחק במקום שאין מקוה. מ"מ הרי דעת המהרי"ק ורי"ו דאפי' ברוב זוחלין מ"מ אינו מטהר רק במקום שהי' מהלך מתחילתו קודם שנשפכו הנוטפין לתוכו. ועי' בב"י סי' ר"א. ובנ"ד כיון שבעת היובש יתייבשו גם המקואות הנ"ל ובעת שיתרבו מימי הנהר שטף ועבר גם למקואות האלו לכן חשיבו המקואות מקום שלא הי' מהלך מתחילה ופסול אף ברוב זוחלין לדעת מהרי"ק ורי"ו הנז"ל. א"כ אף לדעת ר"ת מה מועיל מה דנהרא מכיפי' מיברך הא גם ברוב זוחלין פסול במקום שלא הי' מהלך מתחילתו. וכן כתב הש"ך בסי' ר"א ס"ק י"א. ועוד כי לפי הנראה מדברי מעכ"ת בעת יובש גדול גם הנהר יחרב ויבש א"כ הנהר הזה הוא מנהרות המכזבין ובנהרות המכזבין לא אמרינן נהרא מכיפי' מיברך כמ"ש הר"ן בנדרים והביאו הב"י ריש סי' ר"א. א"כ איפוא גם בעת שנפתח הברזא לחבר כל המקואות ביחד מ"מ אין עליהם דין מעין ואינן מטהרין בזוחלין וכמו שכתבתי:
<b>אמנם</b> מה שכתב מעכ"ת שזה לא מיקרי זוחלין כיון שאין זחילתן ניכרת. יפה כתב וכן מבואר כש"ע סי' ר"א סעיף נ"א. ואנכי הבאתי ראי' לזה מתשובת הר"ן שכתב במקוה שהוחזק להיות מימיו מתמעטין אם לא הוחזק שיתמעט כל כך עד שיהי' פחות מארבעים סאה אע"פ שמימיו פעמים עולין ופעמים מתמעטין אינה צריכה לחזור ולטבול ומ"מ כשר הדבר לעיין קודם טבילה אם יש בו מ' סאה ע"ש ועי' בש"ע סעי' ס"ה. והרי הר"ן הוא מכת הסוברין שמעין מטהר בכ"ש אף לאדם א"כ ע"כ דמיירי כגון במקוה ממי גשמים וא"כ מה מועיל שיש בו מ"ס הא כיון שהוחזק להיות מימיו מתמעטין אם כן הו"ל זוחלין. וע"כ דבכי האי גוונא שאין הזחילה ניכרת להדיא. לא מיקרי זוחלין וא"כ לענין חשש זחילה יפה התיר מעכ"ת אבל מה שהתיר לשפוך מים חמין שאובין לאחר שנחסר שיעור המקוה על סמך חבור מקואות שיש עליהם דין מעין וסמך ע"ד הסוברין שמעון כ"ש אינו נפסל בשאובין. ליתא מטעם שכתבתי שאין על המקואות האלה דין מעין רק דין נוטפין:
<b>אמנם</b> בגוף הדבר שעשה מעכ"ת סתימה להנקב שבתוכו בסיד וצרורות דרך בנין הוא תמוה שהרי נעשה כלי גמור וניהו שזה מיקרי קבעו ולבסוף חקקו כיון שלא הי' על התבה שם כלי בתלוש מאחר שהי' מנוקב ולא נעשה כלי רק אחר שקבעו בקרקע וסתם הנקב. ומ"מ כבר כתבו האחרונים דקבעו ולבסוף חקקו לא מהני כי אם לענין פסול שאובין דרבנן ולא לענין טבילה בכלים שהוא איסור תורה. ועי' בתשו' נ"ב מהד"ת סי' קמ"ב. לכן הדבר מוטל חובה על מעכ"ת לתקן הדבר הזה כי הוא איסור תורה ח"ו ולמעה"ש לתקן הדבר חיש מהר שלא תבא תקלה על ידו. ולאשר שאין בידי כעת שום ספר כאמור מוכרח אני לקצר. דברי ידידו הדוש"ת
<b>סי'</b>
<b>קא</b> ב"ה יום ב' ך' כסלו תרל"ח לפ"ק לבוב. יחי צלח שלו ושמח כבוד ידידי הרב החריף השנון זית רענן יגע ומצא כדי מדתו לפי מעט שנותיו הרבה מקנתו כש"ת מוה' יצחק הכהן שוואדראן נ"י:
<b>יסלח</b> נא מע"כ על אשר אחרתי עד עתה מלהשיבו כי טרדות שו"ת נחוצות למעשה סביב שתו עלי. ובפרט כי נמצא שמה בעירו רב גדול בתורה ובלי ספק הורה כשורה. וגם עתה לא באתי כי אם לפלפולא בעלמא אבל לדינא חלילה לי להורות במקום הרב בלתי הסכמתו:
<b>בדבר</b> שאלתו בסופר שהי' מגיה ס"ת כדי לתקנה ונפל' טיפת דיו על אותיות ו' ה' של השם ולא היו נראין כלל שני אותיות הנזכרות ומחמת מהירות לא ראה כלל שהוא השם הקדוש וקלף הדיו באצבעו ונתגלו האותיות ונשאר עוד קצת שחור במקום נפילת הטפה אבל השני אותיו' נראין יפים. ונסתפק מע"כ בזה. וראיתי שהקש' על הגאון בעל בית אפרים שכתב להתיר מחיקת השם ע"י גרמא מהא דאמרינן בגיטין דף נ"ד ע"ב ס"ת שאין אזכרות שבה כתובין לשמה אינה שוה כלום והא אפשר לתקן הס"ת ולמחוק על ידי גרמא. ובאמת לא על הרב בעל ב"א לבד תלונתו שהרי בבדק הבית ביו"ד סי' רע"ו הביא בשם הסמ"ק והתשב"ץ דשם שנכתב שלא מדעת מותר למוחקו וכ"כ שם הש"ך ס"ק י"ב א"כ בפשיטות יכול למחוק בידים ולתקן מאחר שלא נכתב לשמה. ואף שכתב הש"ך שם דאם שמות הרבה נכתבו שלא לשמן אסור למוחקן משום דמיחזי כמנומר. מ"מ יקשה לפי הס"ד שם בגמר' דפריך מדר' יהודא וליעבר עליו קולמוס וליקדשי' דאכתי לא ידע המקשן טעמא דמיחזי כמנומר א"כ אמאי פריך מדר' יהודא הא גם מדרבנן קשה דיכול למחוק בידים ולתקן:
<b>אמנם</b> באמת לא ק"מ דהתם בגיטין אין אנו דנין על הכשר הס"ת כלל שהס"ת בלאו הכי כשרה כדאמרי' התם נאמן אתה להפסיד שכרך ואין אתה נאמן להפסיד ס"ת. אלא דהגמ' פריך שם אהא דמפסיד שכרו מטעם הודאת בע"ד שהודה בעצמו שלא כתב האזכרות לשמן. ואע"ג דבאמת אינו נאמן והס"ת כשרה מ"מ מחמת הודאתו מפסיד השכר וע"ז פרכינן וליעבר עליו קולמוס ולקדשי' ואמאי יפסיד השכר שבין אם נכתבו השמות לשמן או לא כשר ע"י העברת הקולמוס לשמה ועי' בתוס' גיטין דף י"ט ע"א ד"ה דיו. אבל לרבנן לא מצי פריך דימחוק בידים ויתקן. כיון דבאמת אינו נאמן שלא נכתבו האזכרות לשמן והס"ת כשרה אם כן פשיטא שאסור למוחקן ומעתה גם קושית מעכ"ת על הגאון בעל ב"א מיושב דע"כ לא התיר ע"י גרמא רק במקום שיש מחלוקת הפוסקים אם הס"ת כשרה כמות שהיא עכשיו אבל פשיטא שאסור למחוק שמות של ס"ת שהיא בודאי כשרה על ידי גרמא:
<b>וגם</b> מה שהקשה מעכ"ת מהא דס"ת שבלה גונזין אותה בכ"ח למען יעמדו ימים רבים ומזה הוכיח מע"כ שגם ע"י גרמא אסור. ולפ"מ שכתבתי לא מוכח מידי דשם דאין צריכין לתיקון היריעה פשיטא דגרמא אסור ודוקא היכא שהס"ת פסולה מספק התיר שם למחוק ע"י גרמא. דהרי מביא שם ראי' מגרם כבוי שאינו מותר כי אם במקום פסידא וכן משום צורך טבילה מותר גרם מחיקת השם אבל שלא לצורך כלל פשיטא דאסור. ולפי ענ"ד נראה להביא ראי' לזה דהנה מצינו שהוזהרנו בתורה על כל הדברים המוקדשים שלא לאבדם ולאו דוקא בס"ת ושמות המקודשין דגם בנותץ אבן מן העזרה ובשורף עצי הקדש כתב הרמב"ם בפ"ו מיסוה"ת שלוקה. וכן גם בתרומה וקדשים מוזהר הוא על שמירתן ואסור לאבדן ביד וילפי' לה בגמ' מדכתיב את משמרת תרומתי דמצוה לשומרן ואסור לטמאותן או לאבדן ביד. והנה בש"ס דפסחים דף ט"ו איתא דחבית של תרומה שנולד לה ספק טומאה דמותר לגרום לה טומאה ואם היתה מונחת במקום המוצנע יניחנה במקום התורפה ע"ש. ומעתה יפה כתב הגאון בעל בית אפרים שאם הס"ת פסולה מספק מותר למחוק ע"י גרמא:
<b>וראיתי</b> בתשו' ב"א שם שהתיר לעשות המחיקה ע"י קטן ופלפל שמה הרבה אם מותר לספות בידים לקטן איסור דרבנן וגם אם מוזהר המשלח הואיל והקטן לאו בר חיובא הוא ע"ש. ולדעתי העני' אין אנחנו צריכים לכל זה דבלא"ה מותר ע"י קטן ואין זה דומה לשאר איסורין דהמעשה גופא היא אסורה מצד עצמה ובזה אסור לעשות זו המעשה איסור גם ע"י קטן משא"כ באיסור מחיקת השם לפ"מ שכתב הרמב"ם הנז"ל איסור מחיקת השם ונותץ אבן מן המזבח או מן העזרה כולהו מחד לאו נפקי דכתיב ואבדתם את מזבחותם לא תעשון כן וגו' וכן הוא בספרי פ' ראה והביאה רש"י בפ' חומש שם. ולכן כתב הרמב"ם שם הל' ז' שאינו לוקה רק אם עשה כן דרך השחתה דמה שמחויב לעשות לע"א דהיינו שישרוף ויכלה אסרה תורה לעשות לשמים ואם אין כוונתו להשחית ליכא איסורא כלל ומש"ה מותר מוחק ע"מ לתקן כמ"ש בשו"ת תשב"ץ סי' ב'. ומעתה אם נעשית המחיקה ע"י קטן כיון דקיי"ל קטן אין לו מחשבה וליכא גבי קטן כוונת השחתה לא נעשה שום איסור כלל. ועי' ברש"י ותוס' חולין דף י"ב ע"ב. ולדברי הכל בנ"ד אין המחשבה מועלת כלום. ולא דמי לשאר איסורין דהתם נעשה עכ"פ האיסור רק שנעשה ע"י קטן משא"כ כאן שבלא כוונת השחתה אין כאן איסור כלום. כן נראה לפענ"ד נכון:
<b>אמנם</b> גם מ"ש מעכ"ת להתיר לקדור עם עוד איזה תיבות ג"כ נכון לדינא. וכן הוריתי גם אני בתשובה אחת באופן שיהי' הסופר אומן מופלא שלא יקרע הקלף המקודר באמצע השם רק יקלפנו כשהוא שלם:
דברי ידידו:
<b>ס'</b>
<b>קב</b> ב"ה. אלול תרכ"ג לפ"ק פרעמישלא שוכן שמים יכתוב ויחתום לחיים ידידי הרב המופלג בתורה ויראה המפואר לתהלה מאוד נעלה לתורה ותעודה ידו הדה כש"ת מוה' זאב וואלף טאפרש נ"י:
<b>יקרת</b> מכתבו הגיעני ופתח דבריו יאירו בדברי תורה. בס"ת שלא קידש הסופר כפ' האזינו ואמר אי אלקימו. כי הי' סבור שהשם הוא חול. ולפי פירוש התרגום ורש"י וכל המדברים מזה נראה כי השם הזה חול, הלא המה מנחת שי מנחת כליל תשובה מאהבה בית אהרן ובעל עין הסופר, אמנם מע"כ מצא בס' קסת הסופר דשדא בי' נרגא ודעתו שהיא קדוש מספק, ועל כן שאל את דעתי העני' בזה:
<b>והנה</b> את אשר הביא מע"כ בשם רש"י שפירש שהשם הוא חול נפלאתי מאוד כי בסוף פ' השירה מביא שם רש"י מחלוקת ר' יהודא ור' נחמי' הנשנית בספרי ומבואר שם להדיא שלדעת ר' נחמי' קאי על אלקי ישראל כמו שאמר טיטוס הרשע וכו' ע"ש. הן אמת שלכאורה הי' מהראוי לפסוק כר' יהודא נגד ר' נחמי'. ועי' בכסף משנה פ"ה מעבודת יוה"כ ה"א שכתב דר' יהודא ור' נחמי' הלכה כר' יהודא דהוא מרא דגמ' טפי ע"ש. מיהו אכתי איכא לעיוני במס' ערובין דף מ"ז ע"ב בהא דאר"י הלכה כר' יוסי ופריך הגמ' למה לי והאמרת ר' יהודא ור' יוסי הלכה כר' יוסי ואמר אביי איצטריך סד"א הנ"מ במתניתין אבל בברייתא אימא לא קמ"ל ופירש"י דמתניתין דיקא היא אבל בברייתא דלמא איתחלף דר' יהודא לר' יוסי ודר' יוסי לדר' יהודא ע"ש וא"כ גם כאן דמחלוקת ר' יהודא ור' נחמי' היא בברייתא בספרי אין למדין מן הכללות דאיפשר דאיחלפו בברייתא שמות של התנאים וכמו שפי' רש"י בעירובין:
<b>ובהיותי</b> בזה תמהתי על מה שהקשו התוס' בזבחים דף ו'
<b>אהא</b> דסובר ר' יוחנן יורש מימר דהרי ר' יוחנן גופי' ס"ל ר' מאיר ור' יהודה הלכה כר"י ור"י סבר יורש אינו מימר ע"ש והרי הך מחלוקת דר"מ ור"י לענין יורש מימר ליתא במשנה בשום מקום רק בברייתא ובברייתא ליתא להאי כללא כמבואר בש"ס ערובין שהבאתי. ונראה לפענ"ד הדבר מוכח שדעת התוס' היא דהא דאמרינן בערובין סד"א הנ"מ במתניתין אבל בברייתא לא קמ"ל היינו שהס"ד הי' כך אבל לפי האמת דאמר ר' יוחנן על הברייתא שאף במקום שמוצא ללמוד נמי יסמוך דהלכה כר' יוסי אם כן לפי האמת גם היכא דהוא מחלוקת בברייתא איתא להאי כללא. ועי' בתוס' מנחות דף ל"א ע"ב ד"ה מי קאמר. באופן שהדבר מוכרח לפענ"ד דלדעת התוס' איתנהו להני כללי אף בברייתא ואם כן גם כאן הלכה כר' יהודא וממילא השם הזה חול:
<b>ובאמת</b> אין אנו צריכים לכל זה דסתמא דהש"ס בע"ז דף כ"ט ע"ב דיליף שיי"נ אסור מקרא דישתו יין נסיכם מוכח להדיא כן וכמ"ש שם התוס' ד"ה ישתו. ומה שהביא מעכ"ת מסוגי' דגיטין דף נ"ו דמשם מוכח דקאי על אלקי ישראל וממילא השם הזה הוא קודש. הנה גרם לו זאת שלא עיין בגוף הספרי כי אם סמך על מה שהעתיק רש"י בחומש והתוס' בע"ז אבל המעיין בספרי פ' האזינו שם במחלוקת ר' יהודא ור"נ ימצא מבואר דהך מימרא דטיטוס הרשע מוזכר בשם ר' נחמי' דהוא קאמר לה ולטעמיה אזיל שדורשו כלפי אוה"ע, וגם בגמ' דגיטין אע"ג דסתמא קאמר לה מ"מ הדבר פשוט דהיינו הך מימרא דספרי הנ"ל דברי ר' נחמי'. אבל אנן לא קיי"ל הכי. אי משום דר"י ור"נ הלכה כר"י וכמש"ל. אי משום דסתמא דש"ס פ"ב דע"א אזלא אליבא דר"י. וגם הרמב"ם פ"א ממאכלו' אסורות הביא האי דרשה דישתו יין נסיכם שהוא אליבא דר"י דוקא וכמ"ש התוס' שם הנז"ל. ויפה עשו כל המחברים שסתמו שהשם הזה הוא חול ובעל קסת הסופר לא דק בה:
<b>ומה</b> שהביא בשם חכם אחד שהוא ספק אם הוא קודש או חול ולכן יכתוב בראשונה השם לשם חולין ולהעביר עליו הקולמוס לשם קדושה. והוא ע"פ דברי התוס' בגיטין דף י"ט שאם הכתב הראשון כתב אין הכתב השני כתב ע"ש. וא"כ ממנ"פ כשר שאם השם צריך להיות חול אם כן נכתב בתחילה בהכשר ואין הכתב השני כלום. ואם באמת השם קודש א"כ הס"ת פסול ומועיל שפיר כתב השני. זהו תורף דבריו. והם דברים שאינם מדוקדקים כל עיקר והמעיין בסוגי' דגיטין ובתוס' שם ימצא מבואר היפך דבריו. דהרי לר"ח שם פליגו רבנן ור"י אם מועיל העברת קולמוס לשמה בין בגט בין בס"ת וא"כ לרבנן דקיי"ל כוותייהו לא מהני העברת קולמוס לשמה אפי' שמתחילה נכתב שלא בהכשר אפ"ה אין הכתב השני כתב. וזה שכתבו התוס' דאם כתב הראשון שלא בהכשר מועיל כתב השני לר"ח לא כתבו כן רק אליבא דר"י יש לומר סברא זו אבל רבנן ע"כ פליגי אדר"י וסבירא להו שהכתב השני אינו מועיל כלום אף היכא שהי' מתחילה בפסול ולהכי לא מהני העברת קולמוס לשמה ואנן קיי"ל כרבנן. וגם לרב אחא בר יעקב דפליג אר"ח וס"ל דגם לרבנן מועיל גבי גט הע"ק לשמה ומטעם כיון שמתחילה לא הי' בהכשר מועיל הכתב השני על כ"פ גבי ס"ת מודה ראב"י שאינו מועיל העברת קולמוס לשמה משום דבעי' זה אלי ואנוהו. וזה מבואר להמעיין בתוס' שם. והחכם שהביא מעכ"ת שגה בדבר פשוט. והרי מבואר להדיא בש"ך סי' ער"ו ס"ק ב' דאם נכתב מתחילה שלא לשמה אינו מועיל העברת קולמוס לשמה. א"כ מבואר שאף שנכתב מתחילה שלא בהכשר מ"מ אין הכתב השני כלום. וע"כ כמ"ש או משום דלר"ח לא כתבו התוס' סברא זו כ"א אליבא דר' יהודא ואנן קיי"ל כרבנן. אי נמי משום דלראב"י אף דאליבי' סברא זו קיימת גם אליבא דרבנן מ"מ מהני דוקא גבי גט ולא בס"ת דבעינן ז"א ואנוהו. ודו"ק היטב ותמצא שהדבר מוכרח כמ"ש. ובזה נדחה גם העצה שכתב מעכ"ת בזה:
<b>אמנם</b> באמת בנ"ד אין אנו צריכים לכל זה שהדבר פשוט שהשם זה חול הוא והס"ת כשרה בלי פקפוק. דברי ידידו:
<b>סי'</b>
<b>קג</b> ב"ה יום ועש"ק ער"ח אלול תרכ"ט לפ"ק לבוב. לכבוד ש"ב וידידי הרב הגדול החו"ב המפורסם לתהלה וכבוד ד' מלא שושילתא דיחוסא רם וגבה ונשא כש"ת מוה' העשיל באב"ד נ"י.
<b>מכתב</b> שאלתו הגיעני בדבר אשר בדק לן מעכ"ת בשוחט ששחט בהמה ולא שחט כל הושט ורצה לבודקו אם שחט רובו וכאשר סילק השוחט שחיטתו בעוד היתה הבהמה מפרכסת חתך הקצב מהושט חתיכה אחת עם מקום השחיטה שנטל החתיכה בידו לבדוק. ובאמת כבר נשחט יותר מהרוב אך נסתפקו השוחטים לאסור משום דהוי שהייה ועיקור בסכין פגום במעוט בתרא. ומעכ"ת פתח בכח דהיתרא תחילה וביקש להודיעו דעתי העני' בזה:
<b>וראיתי</b> למעכ"ת שתמה על הפרמ"ג שכתב באם שחט הקנה לבד וא"י אם שחט הרוב ישחוט במקום אחר הרוב ואח"כ יבדוק אם הי' במקום הראשון הרוב אז טרפה מטעם שהיי' במעוט בתרא ואם לאו יהא נכשר בשחיטה שניה. וע"ז הקשה מעכ"ת מדברי הש"ך סי' כ"ז דאף דפסלינן שהיי' במעוט בתרא היינו במעוט הנשאר אבל נגד מה שנשחט כבר כשר. ולא ידעתי מי הגיד לו דכאן איירי דמצמצם בפעם השנית ושוחט נגד מקום שחיטה הראשונה. ועוד כיון דבפעם הראשון נסתפקו השוחטים אם נשחט הרוב א"כ ע"כ בשחיטה השני' חותך יותר ועושה נקב יותר גדול ממה שעשה בראשונה דאם לא כן אין לדבר סוף שגם כעת יהי' ספק אם שחט רוב הקנה ומאחר ששוחט עתה יותר ממה ששחט בראשונה א"כ ע"כ חותך גם נגד השלם ובכה"ג פסול ודאי משום שהיי' במ"ב כיון שע"כ חותך נגד השלם. א"כ יפה כתב הפרמ"ג שאם שחט בראשונה הרוב פסול משום שהייה במעוט בתרא. וזה פשוט.
<b>אמנם</b> מה שיש לעיין בנ"ד הוא ע"פ דברי תשו' שב"י ח"ב סי' נ"ד שכתב באם שחט הקנה מהעוף ונסתלק מהשחיטה והעוף חי עדיין וחזר ושחט הושט כשר בדיעבד כיון שכבר נסתלק משחיטה הראשונה לא הוי שהיי' במ"ב. איברא שהנו"ב מהד"ת חיו"ד סי' ב' חולק עליו. אבל דבריו תמוהים שהוא ז"ל היה סבור לומר בטעמו של השב"י שהתיר משום דסובר דשהייה במ"ב אינו אסור רק מדרבנן וכיון דהוי איבעיא דלא איפשטא הו"ל ספקא דרבנן ולקולא וע"ז חולק הנו"ב. אבל באמת לא עלה על דעת השב"י לומר כן והדבר מבואר בכל הפוסקים שלדעת רש"י שהייה במ"ב גם בדיעבד אסור והכי קיי"ל בש"ע סי' כ"ג סעיף ב' בהג"ה. אמנם השב"י התיר בנדון דידיה משום שכבר נסתלק השוחט מהשחיטה והאיבעיא בגמ' הוא אם גמר השחיטה בשהייה אבל אם כבר גמר ונסתלק משחיטתו לא איסתפקא ליה להגמרא כלל שבזה ודאי פשיטא דכשר. וכן כתב מעכ"ת ודבריו נכונים בזה:
<b>אבל</b> באמת סברת השב"י צריכה תבלין. ומאין למד לומר כך שלאחר שנסתלק מהשחיטה אינו פוסל אם שהה אח"כ. ולפענ"ד נראה בזה דבר נכון דהנה כבר נודע דעת הראב"ד שמפרש האיבעיא דשהה במיעוט סימנין היינו בשהה במיעוט בתרא וכמו שפי' רש"י ופסק בעיא זו לקולא משום דהוא ספיקא דרבנן. אבל רש"י וסיעתו אזלי בהך ספיקא לחומרא דהוי ספקא דאורייתא. ובאמת הביא התב"ש סי' כ"ג ס"ק ט' דברשב"א ומהרש"ל מבואר להדיא דאין כאן כ"א איסור דרבנן וא"כ צ"ע אמאי פסקו הך בעיא לחומרא הא קיי"ל כל תיקו בדרבנן לקולא. וע"כ צ"ל כמו שכתב הנו"ב שם משום דכאן איתחזק איסורא כיון שהוא ספק בשחיטה ומש"ה קיי"ל לחומרא:
<b>ומה</b> שתמה מעכ"ת על הנו"ב וכתב דאישתמיטתי' להגאון הנו"ב מ"ש הכנסת הגדולה דבספק איבעיא לח שייך לאוקמי אחזקה משום שע"י החזקה לא ישתנה הדין. אמת ויציב שכן כתבו האחרונים וגם הפר"ח והתב"ש והפרמ"ג הסכימו לסברא זאת שבספק איבעיא לא מוקמינן אחזקה. אבל אין בזה כדי תפיסה על הנו"ב אם לא ס"ל כן. ויש בידי חבילות ראיות להיפך. והרי הר"ן ז"ל כתב בפ"ק דקדושין דמש"ה כתב הרי"ף בנתן הוא ואמרה היא ספיקא הוי וחיישינן מדרבנן דמשמע שמה"ת מותרת משום דמוקמינן אותה בחזקת פנוי' רק משום חומר ערוה חששו חז"ל להצריכה גט ע"ש הרי מבואר שגם בספיקא דדינא מוקמינן אחזקה. ועי' בב"ב דף ל"ב ע"ב והילכתא כוותי' דרב' בארעא וכו' שכתב הרשב"ם דמספקא ליה לבעל הש"ס אי הלכתא כרבה או כרב יוסף ומש"ה אמרי' ארעא היכא דקיימא ליקום וזוזי היכא דקיימי ליקום. והקשו בתוס' דאי מספקא ליה כמאן הלכתא א"כ אמאי לא מוקמינן בחזקת מ"ק כמו בנכסי דבר שטיא וכתבו כיון דמספקא ליה דינא כמאן לא שייך כולי האי לאוקמי אחזקה דמרא קמא ולהוציא מיד המחזיק ושוב כתבו שזה דוחק מבואר איפו שגם התוס' יצאו לחדש כן כסברת האחרונים הנז"ל וכתבו שזה דוחק. משמע שסבורים רבותינו בעלי התוס' שגם בספיקא דדינא מוקמינן אחזקה ומש"ה דחו פי' הרשב"ם דאי מספקא ליה הלכתא כמאן מוקמי' על חזקת מ"ק. ועוד יש אתי להאריך בזה ואכ"מ. עכ"פ יש ליישב בזה דעת הרשב"א ומהרש"ל דאע"ג דשהיי' במ"ב אין אסור רק מדרבנן מ"מ פסקו הך בעי' לחומרא משום דהוי חז"א דאזלינן אף בספקא דרבנן לחומרא כמ"ש הנו"ב:
<b>אלא</b> אי קשיא הא קשיא. מה חזקת איסור יש כאן הרי בעת ששחט הרוב ושהה מעט קודם שגמר השחיטה כבר הותרה ע"י שחיטת רוב הסימן אלא שבזה שגמר לשחוט עוד מעוט הסימן יש לאסור מחמת מעשה זו שהוסיף וגמר הסימן משום שהיי' במ"ב אבל כיון שקודם ששחט המעוט היה כבר מותר תו אזדא לה החזקת איסור. ובין לשיטת רש"י שפי' דבהמה בחייה בחזקת איסור עומדת היינו איסור אבר מה"ח ובין לשיטת התוס' שהוא איסור שאינו זבוח מ"מ אחר שנשחט הרוב תו ליכא איסורא דאבמה"ח ולא איסור שאינו זבוח ומה חזקת איסור יש כאן כיון שכבר הותר ואמאי ניזל בהא בספקא לחומרא. אדרבה יש כאן חזקת היתר שהי' מותר קודם שחיטת מעוט האחרון שגמרו בסוף:
<b>והנראה</b> לי בזה. ע"פ מה שמבואר בש"ע סי' י"ח דבשוחט בסכין בדוק ואחר השחיטה נמצא פגום ה"ז נבלה משום דחיישינן שמא בעור נפגם אבל אם נאבד הסכין ואח"כ נמצא והוא פגום כשרה. והטעם דכשנאבד הסכין והיה מותר אז משום דאוקמינן לסכין בחזקת בדוק לכן אף בנמצא אח"כ והוא פגום מוקמינן לבהמה בחזקת כשרה הואיל וכבר יצא שעה אחת בהיתר אבל היכא שהסכין הוא לפנינו כיון שצריך לבודקו לכתחילה א"כ לא מיקרי יצא הדבר בהיתר כיון דבעי' לכתחילה לבדוק הסכין כשהוא לפנינו ומש"ה אם נמצא פגום מוקמינן לה בחזקת איסור שהיתה בחייה. מאחר שלא יצאה הבהמה מחזקת איסור שעה א' כיון שהי' צריך לכתחילה לבדוק הסכין ועי' בט"ז שם ס"ק י'. וא"כ גם כאן יש לנו לומר שאף ששחט רוב הסימן מ"מ לא יצאה הבהמה מחזקת איסור שהי' עליה בחייה ע"י שחיטת רוב הסימן כיון דלכתחילה צריך לגמור שחיטת הסימנים א"כ אם נולד ספק אח"כ מוקמי' בחזקת איסור. כמו התם בנולד ספק בסכין שנמצא פגום דמוקמינן לבהמה בחזקת איסור אף שכבר נשחטה מ"מ לא יצאה עדיין מהחז"א כיון שצריך לכתחילה לבדוק הסכין ומש"ה אם נולד ספק בפגימת הסכין אם בעור נפגם או בעצם נפגם אסור. ה"ה הכא כיון שצריך לגמור שחיטת הסימנים לכתחילה לא יצאה הבהמה עדיין מחזקת איסור ואם נולד ספק כגון בשהה במ"ב שהיא בעיא דלא איפשיטא מוקמינן לה בחזקת איסור הקודם:
<b>ובחדושי</b> אמרתי בזה ליישב קושית הט"ז סי' א' על הרמ"א שפסק בשוחט שנטל קבלה ואח"כ בדקו אותו ומצאו שאינו יודע הלכות שחיטה דאמרי' השתא הוא דאיתרע ושחיטתו מותרת. והוא מהאגודה. והקשה הט"ז דהרי ע"כ האגודה סובר כתירוץ הג' של התוס' שמחלקין בין מקוה שנמצא חסר דמטמאינן כל טהרות שנעשו ע"ג אף דמקוה איתרע גברא לא איתרע ובין שיבר בה עצמות דמכשיר רב חסדא משום דסכין איתרע בהמה לא איתרעי. וכתבו התוס' לחלק דגבי סכין מותר משום דהוי ס"ס שמא בעצם נפגם ושמא לא שחט נגד הפגימה וס"ל להאגודה דגם בשוחט איכא ס"ס ספק ידע עדיין בשעת השחיטה ואת"ל לא ידע שמא לא אירע לו פסול בשחיטה. וע"ז תמה הט"ז שהרי בסכין לא מכשירינן רק בשיבר בה עצמות דוקא דאיכא סברא למעליותא שנפגם אח"כ אבל בשוחט אין שום סברא לומר ששכח אח"כ ואסור יע"ש שהאריך בזה ודחה דברי האגודה והרמ"א מהלכה. ואולם לפי מ"ש הדבר נכון מאוד דבאמת בשוחט בסכין בדוק מהראוי להכשיר כיון שכבר שחט כדינא בסכין בדוק אם כן יצאה מחזקת איסור. והטעם שאסור הוא משום דחז"ל תיקנו דכשהסכין הוא לפנינו אף שבדק אותו לפני השחיטה צריך לחזור ולבודקו אחר שחיטה וא"כ עדיין לא יצא מחזקת איסור מאחר שעוד צריך לבודקו כמ"ש הט"ז בסי' י"ח הנ"ל אבל אם שיבר בה עצמות לאחר שחיטה כיון שאי איפשר עוד לבודקו שבודאי ימצא פגום א"כ יצא הדבר בהיתר ומוקמינן בחזקת היתר. וכמו בנאבד הסכין שמותר משום דיצא הדבר בהיתר וכמו שכתבתי. ומש"ה בעינן שיבר בה עצמות דוקא דאל"כ לא מיקרי יצא הדבר בהיתר כיון שצריך עדיין לבדוק הסכין. וזהו דוקא בסכין משא"כ בשוחט שנטל קבלה דאפילו לכתחילה א"צ עוד לבדקו וכל השחיטות ששחט אחר שנטל קבלה כשרות הן וא"צ לבדוק עוד את השוחט אם שכח א"כ כבר יצא הדבר בהיתר. ודמי לנאבד הסכין ואח"כ נמצא פגום דכשר אף בלא שיבר בה עצמות כמ"ש הרא"ש הואיל ויצא הדבר בהיתר מוקמינן לבהמה בחזקת היתר. א"כ גם בשוחט כיון שא"צ לבדקו עוד מוקמינן הבהמה בחזקת היתר הואיל ויצא הדבר בהיתר. וזה ברור לדעתי מאוד והוא אמת גמור בעזה"י. ומיושב קושית הט"ז:
<b>ומעתה</b> יש לומר שזה ג"כ סברת השב"י דכשלא נסתלק עדיין מהשחיטה ורצונו לגמור השחיטה כמצווה עליו לשחוט לכתחילה כל הסימן א"כ עדיין לא יצא הדבר בהיתר וא"כ רביע אכתי על הבהמה חזקת איסור מש"ה אם שהה במ"ב מחמרינן בספק איבעיא דלא איפשטא מחמת חז"א וכמ"ש הנו"ב. אבל אם כבר סילק ידו מהשחיטה ואין רצונו לשחוט יותר וכיון שמותר מיד באכילה לאחר ששחט רוב הסימן ויצא הדבר בהיתר ותו ליכא חזקת איסור על הבהמה וכמו שהארכתי לעיל א"כ אף שגמר אח"כ השחיטה ועשה שהייה במעוט בתרא מותר. משום דהיא איבעיא דלא איפשיטא והוי ספקא דרבנן ולקולא מאחר שאין כאן חזקת איסור וכמ"ש. ומעתה איפשר בנ"ד דבשעת שחיטה נסתפק להשוחט אם שחט הרוב א"כ בלא"ה לא יצא הדבר בהיתר כיון שצריך לבדוק בסימנים מן התורה. וגרע טובא מסכין דאמרי' משום דצריך לבדוק הסכין כשהוא לפנינו הוי חזקת איסור וכמ"ש הט"ז בסי' י"ח. מכ"ש בנ"ד שצריך לבדוק בסי' מה"ד ואיכא עדיין על הבהמה חזקת איסור ואזלינן בספק איבעי' לחומרא אע"ג שהוא סד"ר וכנ"ל. א"כ בכה"ג יודה השב' דאסור דעד כאן לא התיר השב"י אם נסתלק השוחט מהשחיטה אלא כגון שהי' מותר אז באכילה מחמת שחיטת רוב הסימן ויצא הדבר בהיתר ואזדא לה חז"א. משא"כ בנ"ד שבשעת גמר השחיטה היה אסור כיון שנסתפק לו אם שחט רוב הסימן ויש עדיין חזקת איסור גם השב"י מודה דאסור ואזלינן בספק איבעיא לחומרא ודו"ק היטב:
<b>ומה</b> שכתב מעכ"ת להתיר מחמת שגמר השחיטה עשה הקצב שלא בדרך שחיטה רק חתיכה בעלמא אינו מובן כלל. שהרי לדידן גם בשחט שני שלישים והגרים שליש שלא שחט במקום שחיטה כלל אסור. וגם בעיקור במעוט בתרא קיי"ל שאסור ומבואר הדבר להדיא ברא"ש ובר"ן פ"ב דחולין שזה לא מיקרי דרך שחיטה. וגם בגמר השחיטה בקורדום מבואר בש"ך סי' כ"ג דאסור ופשיטא דקורדום לא מיקרי דרך שחיטה. אמנם מ"ש מעכ"ת לסמוך על הדרישה וסיעתו דבגמר אחר השחיטה לא מיפסל משום שהה במ"ב. ואף שכתב התב"ש לפסול משום שהתורה הקפידה שלא יהיו שני שחיטות. בזה י"ל שבנ"ד לא מיקרי שני שחיטות מכיון דלא הוי דרך שחיטה יפה כתב בזה. אלא שעדיין יש לעורר לפמ"ש התב"ש בטעמו של הדרישה משום דמאן לימא לן דניחא ליה לראשון בגמר שחיטת השני ולאו כל כמיניה דאחר לאוסרה עליו ולפ"ז בנ"ד שגמר הקצב השחיטה והוא בעל הבהמה גם הדרישה מודה דאוסר וכן משמע מדברי התב"ש שם. אשר על כן נראה לפענ"ד שיפה עשו השוחטים לאסור את הבהמה. ולרב טרדותי מוכרחני לקצר. דברי ש"ב וידידו:
<b>סי'</b>
<b>קד</b> ב"ה יום ב' כ"ד אדר ראשון תרל"ה לפ"ק לבוב:
הנני נותן את בריתי שלום לכבוד ידידי הרב החריף ובקי יקר רוח איש תבונה קנה חכמה קנה בינה ירא ד' מוה' משה נחום ירושלימסקי ני' מק' טאמאשפיל יע"א:
<b>מכתבו</b> הגיעני. בדבר אשר ביקש ממני לעיין בדין הבועות אשר שכיח ורגיל להמצא בריאות העופות מושרשים בגוף הריאה. ומעכ"ת הביא בשם הגאון מהרש"ק זצ"ל לאסור אפילו בבועה יחידית במים עכורים משום דחיותו מועט והמים עכורין מקלקלין הסמפונות. ומע"כ הקשה ע"ז מגמ' דחולין דף מ"ח דאמר העלתה צמחים כשרה ופריך מדרב מתנא דאמר מליא מוגלא טריפה מים זכים כשרה ומשני ההיא בכוליא איתמר. ואמאי לא משני ההיא בריאה של עוף דטרפה בעכורין. זה תורף דבריו. ואי משום הא לא אריא דא"כ יקשה לדעת הרי"ף והרמב"ם והמחבר בסי' ל"ז סעיף א' דמטרפי בבועה בעכורים וסרוחים וא"כ למה הוצרך לשנויי ההוא בכוליא איתמר הא גם בריאה טרפה. אמנם באמת הרי"ף והרמב"ם לא אסרו רק בבועה בעכורים או סרוחים ולא במוגלא דהיינו ליחה צלולה הנמשכת כדבש דבזה בריאה לדברי הכל כשר ומש"ה הוצרך הש"ס לשנויי הא דרב מתנא דמליא מוגלא טרפה בכוליא דוקא. ואם כן נסתרה ראיית מע"כ דלעולם י"ל דבועה יחידית בעכורים או סרוחים טרפה בעוף ואפ"ה במוגלא כשר ומש"ה הוצרך לאוקומי דהא דטרפה במוגלא הוא בכוליא דוקא אבל בריאה של עוף כשר במוגלא ובעכירי טרפה:
<b>מיהו</b> עדיין יש לעיין בזה דהרי לפי מה שהכריע הרמ"א כדעת הרשב"א והרא"ש והר"ן דבועי עכירי וסר יח כשר. ועיקר ראייתם מהא דאמרינן מוגלא כשר בריאה וכיון דמוגלא כשר כ"ש מים עכורים דמוגלא גרע ממים עכורים. וא"כ אם נאמר שבעוף אסור במים עכורים כ"ש דטרפה במוגלא דגרע ממים עכורים וא"כ אכתי תקשי דלמא הא דרב מתנא דמליא מוגלא טרפה היינו בריאה של עוף. ואין לומר דמש"ה לא אוקמא בריאה של עוף דא"כ לאשמועי' רבותא טפי דאף במים עכורים אסור וכ"ש במוגלא דהרי גם לפי מאי דמשני ההיא בכוליא איתמר ג"כ מצי לאשמועי' דגם במים עכורים אסור ועי' בסי' מ"ד סעיף ב'. ובפשיטות יש ליישב דלא ניחא ליה לתלמודא לשנויי שנויא דחיקא דהא דמוגלא טרפה מיירי בעוף דוקא. והרי לדעת רוב הפוסקים בתרי בועי דסמיכי אהדדי כשר במים זכים א"כ הוי מצי לשנויי דהא דמליא מוגלא טרפה היינו בתרי בועי דסמיכי אהדדי. וגם יש עוד הרבה חילוקים בין מוגלא למים זכים וע"כ דהש"ס משני ברויחא טפי ומש"ה לא בעי' נמי לאוקמא בריאה של עוף. ובפרט לפ"מ דאמרינן בגמ' שם דף נ"ה ע"ב כשר בריאה ופסול בכוליא מוגלא עי' ברא"ש ובר"ן שם דגרסי הכי. ובכוליא של עוף אין שום טריפות כלל א"כ ע"כ דמיירי בבהמה דוקא:
<b>אמנם</b> באמת מלשון כל הפוסקים שסתמו ולא חילקו וגם מלשון הגמ' דאמר כל טרפות שמנו חכמים בבהמה כנגדן בעוף יתר עליהן עוף נשבר העצם וכו' ועי' בתוס' דף נ"ז ד"ה למה. מכל זה משמע דבשאר טרפות אין שום חילוק בין בהמה לעוף. וגם מלשון המרדכי בהגהות בפ"ג שהקשה למה אין אנו בודקין ריאה של עוף הואיל ושייך בה טרפות כגון נקב או בועה בשפולי. משמע דהא בועה גרידתא כשר כמו שאר בהמה וא"כ לדידן דקיי"ל להכשיר מים עכורים בבהמה גם בעוף כשר. ולכן נראה לפענ"ד דבהפ"מ יש להכשיר בועה יחידית במים עכורים בעוף מיהו צריך לעיין הרבה שלא יהיה הבועה בשיפולי. שמתוך קוטן הריאה מצוי שיהי' הבועה בשיפולי דבכה"ג נראה דטרפה גמורה היא וח"ו לגבב קולות בדבר שמבואר בהגהת מרדכי להדיא לאיסור. וכן במעל"ע ומכל שכן בתרי בועי דסמיכי אהדדי פשוט לענ"ד שטרפה בעוף כמו בבהמה:
<b>גם</b> מ"ש כ"ת בבועה הנקלפת לא ידעתי מה זו שאלה דהרי גם בבהמה טרפה עי' במשבצות זהב סי' ל"ז ס"ק ח' וממילא דגם בעוף דינא הכי כן נראה לפענ"ד. וביתר דבריו ע"ד הנדר על תנאי אם כי פלפל מע"כ בזה בדברים ישרים ונחמדים מ"מ לדינא אין מהצורך להשיב בזה כלל שהדבר פשוט שאין כאן נדר כלל ואין צריך שאלה לחכם. ולרב טרדותי לא יכולתי עוד להאריך.
דברי ידידו הדוש"ת בלב ונפש.
<b>סי'</b> <b>קה</b> ב"ה יום א' א' דר"ח אדר שני תרל"ה לפ"ק לבוב. שפעת הצלחות ושלות השקט לכבוד ידידי הרב המאוה"ג החריף ובקי משנתו קב ונקי החכם השלם אוצר בלום כש"ת מוה' משה יונה ני' האבד"ק פאטיק יע"א:
<b>יקרת</b> מכתבו הגיעני אשר ביקש ממני לדעת דעתי העני' ע"ד השאלה. שהיו בבית קטן שלש על שלש אמות חמש עשרה בר אווזות ושלשה אווזות וארבעה תרנגולים ובלילה נחתר חתירה בבית זה ובבוקר מצאו שני תרנגולים מתים ואחת נחסרה לגמרי ואווזא אחת פצועה בכנפה. ואחר החקירה נודע כי בכפר ההוא מצוי שועל אחד אשר עשה כבר היזקות רבים ודרס הרבה עופות. ונסתפק מעכת"ה אם מותרים העופות הנשחרים באכילה או עכ"פ למכרם לנכרים. והנה לכאורה אין מקום כאן להתיר מטעם דקטע ראש אחד מהם נח רוגזי' דהרי נמצאו שנים דרוסים ובכה"ג דעת הש"ך להחמיר דהרי חזינן דלא נח רוגזי' בהריגת האחד. ועוד שהרי אווזא אחת נפצעה ובזה מבואר ברמ"א סעיף ט' לאסור:
<b>אמנם</b> מה שיש לספק בזה הוא אחרי שנבאר מחלוקת הט"ז והש"ך דפליגי בנמצאו שנים קטועים אם מותרים הנשארים באיזה סברא נחלקו. והנ"ל בזה דהנה בהא דאמרינן קטע ראשו של אחד מהם נח רוגזי' הקשה הר"ן אמאי לא ניחוש שמא דרס בראשונה ואח"כ הרג ותירץ דכיון שהם עומדים במקום שיכול לדרוס אני אומר זה דרס ראשונה והרגו. ועי' בט"ז שם ס"ק ט"ז דמשמע להדיא מדבריו שמפרש טעמו של הר"ן דמספק תולין להקל. ומש"ה התיר בנמצאו שנים קטועים דתלינן דקמא קמא דמטי לידי' קטיל עד דנח רוגזיה. אמנם דעת הש"ך דמספק אין תולין להקל ומתרץ קושית הר"ן הנז' כתירוץ הדרישה דאינו מצוי שישמט הנדרס מן הדורס ומש"ה מותרין דאזלינן בתר מצוי שלא דרס כלל רק הרג אחד ונח רוגזי'. ומש"ה מחמיר בנמצאו שנים קטועים וגם בנדרס אחד וקטע אחד ולא ידעינן אם דרס מקודם או אח"כ ג"כ אסור דהרי חזינן שנשמט הנדרס מן הדורס א"כ ממילא יש לחוש שמא נדרסו עוד ונשמטו מידו קודם שקטע האחד. ולא עוד אלא דאיפשר שגם הט"ז מודה דבנדרס אחד וקטע אחד ולא ידעינן איזה קודם שכולם אסורים ומטעם ממה נפשך שאם דרס אחר שקטע א"כ חזינן דלא נח רוגזי'. וגם אפי' היתה הדריסה מקודם שקטע מ"מ אילו באנו להדיר אחר הדריסה קודם שקטע בודאי היו כולן אסורין כדין ספק דרוסה ובשביל שקטע אח"כ ראשו של אחד לא הותר מה שכבר נאסר. וכן מוכח מדברי המ"ב שהביא הש"ך בס"ק כ"ח ודו"ק. ומעתה יש לומר דבר חדש דכל זה דוקא אם בעוף הנדרס ניכר הדריסה משא"כ בנ"ד שמצאו אווזא פצועה בכנפה מאן לימא לן שנפצע מחמת הדורס דלמא בכותל נתחכך שם וכיוצא בו. ועי' ברשב"א בתוה"א שכתב שלענין פצועה שכיח החיכוך בקנים כמו בשונרא. וא"כ אף שבודאי היה שם הדורס מ"מ הרי גם כותל הדיר יש ג"כ שם ובשניהם לפנינו מודה הרשב"א להרא"ה שם דאזלינן לקולא ומכ"ש לדעת הרא"ה שם דמיקל טפי יעו"ש היטב. ואם כן בנ"ד איכא ס"ס שמא לא נפצע כלל מחמת הדורס רק נתחכך בכותל ומותר לדעת הט"ז אף שנמצא שנים קטועים ואפי' אם נפצע מחמת הדורס שמא לא נדרסו יותר. ויש נפ"מ בין הספקות דאם נתחכך בכותל גם האווזא הפצועה מותרת בלא בדיקה ואם מחמת הדורס צריך בדיקה. וא"כ כיון שיש על הנשארים ס"ס לדעת הט"ז אין כאן רק ספק איסור ומותר למוכרן לנכרים כמ"ש הרמ"א והש"ך בסוף הסימן:
<b>ואין</b> לפקפק כאן ע"פ דברי המ"כ שהביא הט"ז בסוף הסי' שאם הנדרסים שלשה הוחזק כל העדר בנדרסים שזה דוקא אם באנו להתיר מחמת שהחצר רחב ואין הדורס יכול להשיגם שבזה דעת המ"כ שכיון שהשיג שלשה יש לחוש שמא השיג עוד גם הנשארים. כיון שכל אחד מהנדרסים אנו דנין עליו בפני עצמו ומאחר שהשיג ג' כבשים איפשר שדרס יותר מה שא"כ כאן דההיתר הוא מטעם נח רוגזי' א"כ י"ל דלא נח רוגזי' כ"א אחר שהרג ג' ומעולם לא נתחזק שיהרוג לאחר שנח רוגזי'. ועי' בשו"ת צ"צ סי' ק"ה ד"ה ולא שכתב דגם בהרג שלשה ג"כ הנשארים מותרים מטעם נח רוגזי'. וגם בלא"ה הט"ז חולק על המ"כ וכן עמא דבר. ועי' בפרמ"ג בשפ"ד בכ"מ שכתב דגם אם לא ידעינן שמתו לפני הדורס ג"כ יש להקל בהפ"מ מטעם נח רוגזי'. וגם יש לדון קצת להתיר משום מקום רחב דמסוף דברי הש"ך שכתב דלא חיישינן אלא בכלוב שהוא מקום צר משמע קצת להתיר מכל הלין טעמי נלפענ"ד להתיר למכור הנשארים לנכרים דברי ידידו:
<b>סי</b>
<b>קו</b> ב"ה יום ה' ח"י אדר שני תרל"ה לפ"ק לבוב. לכבוד ידידי הרב החריף ובקי בכל חדרי תורה יקר רוח איש תבונה קנה חכמה קנה בינה המופלג בתורה ויראה כש"ת מוה' יעקב שור ני':
<b>מכתב</b> שאלתו הגיעני. שנשחט שמה בהמה גסה טובה ובריאה ולא הי' עליה שום שאלה ולקחו אנשי העיר מבשרה גם נמכר מבשר ההוא לכפרים ולעיר טיסמניץ ונמלח הבשר עם עוד בשר בהמה ועוף ובשלו אותם ביחד ושני ימים אח"כ הובא חתיכת כבד עם מחט ואמרו אשר אשה אחת מצאה מחט בכבד מהבהמה. ולא היה בהכבד שום רושם כלל והי' נראה לעין כל שנעשה לאחר שחיטה. ואח"כ באו אנשים ואמרו אשר האשה הזאת שאמרה שמצאה המחט הי' לה ריב בשבוע העברה עם הקצב כמעט עד שפך דם ואמרה אשר תנקום ממנו ותמסור אותו. וביקש מעכ"ת ממני לחוות דעתי העני' מה משפט הבשר והכלים ע"פ דתה"ק:
<b>והנה</b> מצד נאמנות האשה אין לפקפק על דבריה דכללא הוא דשונא כשר להעיד שלא נחשד אדם מישראל להעיד שקר מחמת שנאה ועי' בחו"מ ר"ס ל"ג ואע"פ שאמרה שתנקום ממנו ותמסור אותו אמרינן בכגון זה עביד אינש דגזים ולא עביד ועי' בגמ' שבועות דף מ"ו ובתוס' שם ד"ה עביד. ועי' בס"ס מ"ח שאפי' קטן נאמן לומר שמצא מחט בכרס ומכ"ש בנ"ד שהכבד שלה ונאמנת מטעם בעלים:
<b>אמנם</b> מה שיש לספק בזה הוא מאחר שנמצא המחט שני ימים אחר השחיטה איפשר שאח"כ נתחבה וא"כ יש להתיר מטעם ס"ס שמא לאחר שחיטה ואת"ל מחיים שמא נכנס דרך הקנה ואין כאן נקב כלל. ובכגון זה רוצה להתיר בשו"ת צ"צ סי' ק"ז שכתב דהא דמטרפינן מחטא דאישתכח בחיתוכא דכבדא הוא דוקא בנמצא תיכף לאח"ש אבל לא בנמצא לאחר יום או יומים. ומכל שכן אחר הדחה ומליחה ובישול שבזה יש לספק שמא בשעת עסק המבשלת נתחב שם המחט ע"י משמוש ידים וא"כ איכא ס"ס. אלא שאא"ז התב"ש ס"ס מ"א נחלק עליו דספק נכנס דרך הקנה לא חשיב ספק שרוב הנבלעים הם דרך הושט כשיטת רש"י ורוב הפוסקים דקיי"ל כוותיהו. ובאמת דלכאורה צדקו מאוד דברי התב"ש ז"ל שהרי בס"ס מ"ח גבי מחט שנמצא בקורקבן ואין נקב ניכר לא לצד פנים ולא לצד חוץ סמכינן להתיר בהפ"מ מחמת טעם זה דרוב הנבלעים דרך הושט ונכנס לקורקבן עם המאכל ומדסמכינן להתיר מטעם זה אלמא דרוב גמור הוא וא"כ לא נוכל לחשוב לספק כאן בכבד שמא נכנס דרך הקנה. ובאמת שלפענ"ד לא זכיתי להבין דבריהם כלל. שהרי כבר נודע מחלוקת רש"י והרשב"א בפירוש השמועה בקופא לבר וקופא לגאו עי' בט"ז וש"ך בסי' מ"א סעיף ו' ואנן קיי"ל כשיטת שני הדעות להחמיר. וא"כ לדעת הרשב"א אדרבה אם נכנס דרך הקנה טרפה שמא ניקב הקנה הפורש לכבד וא"כ היאך איפשר לתלות להתיר שמא נכנס דרך הקנה הא עדיין יש לחוש שמא ניקב הקנה הפורש לכבד. אמנם האמת דמחט בכבד לעולם אינו רק ספק טרפה ועי' בשפ"ד סק"י וא"כ אם יש עוד ספק לאחר שחיטה הוי ס"ס. ומ"מ מאחר שהתב"ש מחמיר בזה אין לזוז מדבריו ח"ו אבל הכלים שאינן ב"י המיקל בזה אין מזניחין אותו וכמו שכתב הפר"ח בזה. כן נלפענ"ד:
<b>וראיתי</b> להפרמ"ג בסי' מ"א במש"ז ס"ק ה' שכתב דמש"ה הוי מחטא בכבדא רק ספק טרפה אף דרוב הנבלעים דרך הושט משום שהכבד קרובה יותר לקנה ואע"ג דרוב וקרוב הולכין אחר הרוב מ"מ כאן מסייע חזקת היתר. וזהו תימה גדולה שהרי בדם הנמצא בפרוזדור שורפין עליו את התרומה והיא טמאה ודאי משום דרוב דמים מן המקור ואע"ג דאיכא עלי' דמיקרבא וגם חזקת טהרה. הרי להדיא דרובא עדיף אף מחזקה וקורבא והוי ודאי ולא ספק וא"כ גם כחן יפה כתב התב"ש דספק שמא בא דרך הקנה לא הוי ספק כלל לדעת רש"י דרוב הנבלעים הם דרך ושט. דברי ידידו:
<b>סי'</b>
<b>קז</b> ב"ה יום ב' י"ד תמוז תרל"ז לפ"ק לבוב. עתרת שלום וברכה וכל טוב לכבוד ידידי הרב וכו' מוה' מנחם מענדיל ני' מק' ליפאטין יע"א:
<b>מכתב</b> שאלתו הגיעני בפת שנאפה מקמח שהתליע ונודע לו קודם האפיה שהתליע הקמח ונתערב אותו פת עם לחמים אחרים מה דינו של התערובת הזה:
<b>והנה</b> מעכ"ת כתב להתיר משום שהוא ספק איסור שמא פירש או לא ובספק איסור מותר התערובת השני כמו שכתב הרמ"א בסי' ק"י ובש"ך שם ס"ק נ"ה. ובמחכ"ת הוא טעות גדול דשם מיירי שמן התערובת הראשון נפל מעט ממנו לתערובת השני דבכה"ג איכא ס"ס שמא מה שנפל לתערובת השני היה היתר ואת"ל שאיסור נפל שמא מה שאוכל עכשיו הוא היתר. ועי' בש"ך שם ס"ק נ"ג. אבל אם נפל כל התערובת הראשון לתערובת אחר אף אם אם יהיו אלף תערובות כולם אסורים. כגון אם התערובות חזר ונתערב כולו וכן לעולם כל התערובות אסורים כיון שעכ"פ יש בתערובת הזה איסור מה נ"מ אם הוא אחד באלף או אחד ברבוא. וא"כ גם בתערובת העשירי יש כאן ודאי איסור בתערובת. וגם בספק איסור אסור משום דהוי ספק אחד בגוף וספק אחד בתערובת. וא"כ בנ"ד שיש באותו הפת תערובת איסור מחמת התולע כיון דזה הפת נתערב עם לחמים אחרים זה מיקרי תערובת הראשון דהרי אי איפשר לומר שמא אין בתערובת הזה איסור כלל כיון שבודאי יש בתערובת הזה הפת שהתולעים בתוכו ולא נשאר כ"א ספק אחד שמא אותו הפת שאוכל עכשיו הוא היתר. ואף שגם אותו הפת אינו אסור רק מספק שמא פירש מ"מ הוי ספק אחד בגוף וס"א בתערובת וכיון שנודע קודם שנתערב אסור לדברי הכל ועי' בתוס' ביצה דף ג' ע"ב:
<b>ובגוף</b> הדבר לא ביאר מעכ"ת מקום הספק בזה דמאיזה טעם לא יתבטל ככר האסור ברוב דאי משום דהוי דבר חשוב כמו ככרות של בעל הבית הא אין הככר אסור מחמת עצמו רק מחמת התולע שבו ובכה"ג שאינו אסור מחמת עצמו גם דברים החשובים מתבטלים:
<b>וראיתי</b> בספר לבושי שרד בחדושי דינים ס"ק מ"א דפת הבלועה מרוטב שנתערב עם לחמים אחרים אינו בטל ברוב מטעם ככרות של בעה"ב משום דזה הוי איסור מחמת עצמו מאחר דשניהם היתר הפת עם הרוטב א"כ דמי לבב"ח דמיקרי איסור מחמת עצמו הואיל ששניהם היתר ע"ש. ולבבי לא כן ידמה דלא דמי כלל לבב"ח דהתם ייחדה התורה שני מינים דוקא שאם נתערבו אותן השני מינים בשר עם חלב אסור בזה שפיר אמרינן דהוי גופו של איסור. שאין לומר שהבשר אסור משום שנבלע בו חלב והוי איסור בלוע דהא הבשר והחלב שוים הם ואין בחלב יותר איסור מן הבשר עד שיהי' נקרא על החלב שם איסור בלוע נגד הבשר וכן להיפך. משא"כ בפת שנבלע בו בשר דאף שכל אחד לחודי' הוא מותר ומחמת התערובות נאסר אף לאוכלו בפני עצמו בלא חלב כמבואר ריש סי' צ"ז מ"מ הרי ידעינן בברור שהבשר הוא האוסר את הפת ולא להיפך דהרי אם נבלע הבשר לתוך מאכל אחר ג"כ נאסר לאכלו אפילו בפ"ע כמ"ש הט"ז שם סי' צ"ז סק"א לענין תבלין ואם נבלע טעם פת בתוך מאכל אחר פשיטא דמותר. א"כ הרי ידענו בברור שהפת נאסר משום שנבלע בו בשר ולכן פשיטא דמיקרי איסור בלוע וזה ברור כשמש. מ"מ בנ"ד שבודאי התולע האסור הוא שנבלע בפת גם לדברי בעל לב"ש מיקרי איסור בלוע. דלא דמי לפת הבלוע מרוטב שקודם שנתערבו הי' כל אחד היתר בפני עצמו ומש"ה כתב הלב"ש דהוי איסור מחמת עצמו כמו בב"ח. משא"כ כאן שהתולע אסור בפני עצמו א"כ הפת הנאסר מחמת התולע הוי איסור בלוע ובטל ברוב אף שהוא דבר חשוב. וגם בל"ז אין לאסור בנ"ד מחמת דבר חשוב דהא באפי' לא נאסר רק כדי קליפה והקליפה אינו דבר חשוב ובטל שפיר:
<b>ואם</b> כוונת מעכ"ת שכל הככרות אסורות מטעם בריה. בזה יש לדון ולומר דאטו מי גרע מה שנאסר הככר מחמת התולעים שבו שהוא איסור דרבנן כנודע דהא דבריה אינה בטלה הוא רק מדרבנן. ומי גרע מאילו נבלע בככר טעם איסור שהי' הככר אסור מן התורה דקיי"ל טעם כעיקר דאורייתא ואפ"ה אם נתערב אח"כ בשני ככרות היתר בטל חד בתרי וכמ"ש לעיל והשתא שנאסר הככר מדרבנן מחמת ברי' אמאי לא יתבטל ברוב. ולמה נחמיר יותר היכא שנאסר הככר מדרבנן משום ברי' מאילו היה נאסר מחמת טעם גמור מה"ת דבטל ברוב. אמנם יש לדחות דשאני ברי' שאם נפל תולע א' ליורה גדולה כל היורה אסורה משום שמא נזדמן עכשיו התולע לתוך פיו ואינו בטל אפילו באלף א"כ גם בנ"ד יש לחוש שמא אוכל עכשיו מן פת האסור ויזדמן התולע לתוך פיו. ולא דמי לככר הנאסר מחמת בליעת איסור דשם גוף האיסור מועיל בו ביטול אלא שלא היה בפת כדי לבטלו ועכשיו שנתערב בככרות אחרות שפיר בטל חד בתרי. משא"כ בברי' דלא מהני בה בטול כלל גם אם נתערב אח"כ חד בתרי נמי לא מהני שעדיין יש ספק שמא יזדמן התולע לתוך פיו. ויש להביא ראי' לזה מסי' ק' סעיף ב' בירך שנתבשל עם גידו אם מכירו זורקו והשאר מותר אם יש ששים נגד שמנו של גיד ואם אינו מכירו כל החתיכות אסורות ע"ש. ואמאי הא כיון שיש ששים נגד שמנו של גיד וליכא טעמא דאיסורא א"כ יתבטל אותו הירך בחתיכות האחרות חד בתרי וכמ"ש הש"ך סי' ק"ט סק"ד. ואמאי לא נימא דלא גרע מאילו היה הירך בלוע מאיסור דבטל אח"כ חד בתרי. והמחבר לא ס"ל חנ"נ בשאר איסורין. וע"כ דכיון דנאסר הירך מחמת איסור ברי' גרע ולא מהני אח"כ בטול ברוב. וא"כ גם בנ"ד כיון דנאסר הפת מחמת ברי' אינו בטל בלחמים אחרים:
<b>וגם</b> מטעם אחר נראה לאסור בנ"ד דהרי במין בשא"א ביבש צריך ששים ועיקר הטעם שמא יבשלם ויתן טעם. ולדעת רוב הפוסקים גם באיסור דרבנן צריך ס' ביבש באינו מינו וא"כ גם כאן אם יתבשלו כל הלחמים ביחד יהו כולם אסורים משום ברי' ולכך אפי' ביבש אסורים הואיל ואסור לכשיתבשל ודמי לאינו מינו ביבש כן נלפענ"ד. ועי' בט"ז סי' פ"ד ס"ק ז' שכתב דחיטין שהתליעו אסור למוכרן לעכו"ם דחיישי' שמא יבא לידי תקלה שיאפה מהן פת ושמא יתערב פת זה עם שאר פת ע"ש ומוכח להדיא דאם היו תולעים בקמח שאפה מהן פת ונתערב אח"כ בלחמים אחרים אסור ומש"ה אסור להשהותן דחיישינן שמא יארע כך ויבא לידי איסור וזה ממש כנ"ד:
<b>ולכן</b> אין אני רואה להתיר בזה אם הי' הקמח מונח על הארץ. אבל אם הי' מונח בכלי שבזה מיקל הפר"ח דאפילו אם פירש לדופני הכלי מותר והגאון בנו"ב מהד"ק כתב עליו דמסתבר טעמי' ע"ש בסי' כ"ז ומאחר דאיכא ספיקא טובא המיקל בזה בהפסד מרובה לא הפסיד. דברי ידידו:
<b>סי'</b>
<b>קח</b> ב"ה יום א' כ"ז תמוז תרל"ז לפ"ק לבוב:
שלום וברכה וכל טוב לכבוד ידידי הרב החריף המופלג בתורה ויראה בהר ד' יראה יקר רוח איש תבונה כש"ת מוה' מנחם מענדיל ני':
<b>מכתב</b> שאלתי הגיעני. בסופר שטעה וכתב אלהכם והי' לו לכתוב אלהיהם. יסלח נא מע"כ לעיין בשו"ת חתם סופר סי' ר"ס בסוף התשובה שהתיר לקלוף בכי ה"ג אותיות כ"ם ולכתוב במקומו יה"ם ע"ש. ודבריו מסתברין וכל שכן בנ"ד דעדיף טפי שחיסר היו"ד דאף לסברת החולקים על הגאון בעל בני יונה ודעתם שאף אם הנטפל לשם נכתב בטעות ג"כ קדשו השם היינו דוקא אם לא דילג היו"ד וכתב כ"ם במקום ה"ם או להיפך אבל אם דילג גם היו"ד לכ"ע אותיות כ"ס לא נתקדשו. דהנה סברת הגאון בעל בני יונה שאם נכתב הטפל בפסול לא נתקדש משום דדמי למזבח שאינו מקדש אלא הראוי לו והוי כמו המקדיש פסולים למזבח ע"ש. וטעם החולקים עליו נראה לפענ"ד שהוא משום דאמרינן בזבחים דף פ"ד ע"ב דאם יש לו הכשר במקום אחר המזבח מקדשו ולהכי אמרי' התם לן בדם כשר שהרי לן באימורין כשר וכו' טמא הואיל והותר לעבודת צבור ע"ש כל הסוגיא. ומש"ה ס"ל שאף אם כתב כ"ם במקום ה"ס אע"ג דאותיות הללו אינם ראויים כאן לשם זה מ"מ קדשו השם הואיל וראוי במקום אחר במקום שצריך לכתוב אלהיכם. וילפינן שפיר מהכשירו בכך כדאמרי' שם בגמ' ובכה"ג גם המזבח מקדש פסולים הואיל וראוי במקום אחר כן נ"ל להסביר טעמם של הסוברים שגם אם נכתב הנטפל בטעות ג"כ קדשו השם. ומעתה בנדון שלפנינו שדילג גם היו"ד ובכה"ג אותיות כ"ם בשום מקום אינם ראויין להטפל אחר שם אל"ה. והיכא שאינו ראוי במקום אחר אין השם מקדשו כמו שאין המזבח מקדש בכה"ג היכא שאין לו הכשר במקום אחר. ולכן אין כאן לדעתי החשש של הגאון הנו"ב מהד"ק סי' ע"ו שאוסר לקלוף את הטפל לשם משום שמפקיעו מקדושתו שאם יקלפנו לא יהי' עוד נטפל לשם ע"ש שלפי מ"ש אין על הנטפל שום קדושה בנ"ד ואין כאן הפקעה מקדושה כלל:
<b>עוד</b> יש לומר בזה לפמ"ש התוס' בזבחים דף הנ"ל ד"ה הג"ה דמשום הכי לא ילפינן דדם שלן בשקיעת החמה לא ירד מאימורין שאין נפסלין רק בעמוד השחר ולא בשקיעת החמה וכ"ת משום דאכתי לא ידעינן בדם שנפסל בעמוד השחר דלא ירד שהרי לא מצינו פסול בדם בעמוד השחר ע"ש היטב. מדבריהם הקדושים למדנו דאף שכבר ידענו שדם שנפסל בשקיעת חמה לא ירד מ"מ אם נפסל אח"כ עוד בעמוד השחר לא ידענו שלא ירד מאחר דאיכא תרי פסולים אי לאו שלא מצינו כלל פסול דם בעמוד השחר. ומעתה בנ"ד גם אם נאמר שאם נכתבו הנטפלים בטעות ג"כ קדשו השם וכדברי החולקים על סברת בעל בני יונה מ"מ בנ"ד דאיכא תרי פסולים שדילג היו"ד וכתב כ"ם במקום ה"ם לכ"ע לא נתקדש וכסברת התוס' הנז"ל משום דכאן לא שייך לומר כמ"ש התוס' דלא מצינו פסול דם בעה"ש שהרי איכא בשם זה שני פסולים וגם לפי תירוץ השני של התוס' שם שאין חילוק בין פסול אחד לשני פסולים מ"מ לא דמי לנ"ד דהתם כיון שכבר נפסל מאי איכפת לן אם נתוסף אח"כ עוד פסול. וגם י"ל דהפסול הב' אינו חל כלל מאחר שכבר נפסל משא"כ בנ"ד דבשעה שכתב הכ"ף נפסל הנטפל משום שני טעמים משום שדילג היו"ד ומשום שהי' לו לכתוב ה' וכיון שנפסל מחמת שני טעמים לד"ה לא קדשו השם ודו"ק. והגם שהט"ז בסי' רע"ו ס"ק ז' בדרך השני כתב שנתקדשו אותיות נ"ו אע"פ שדילג היו"ד התם אותיות נ"ו נכתבו כדין אם לא היה מדלג היו"ד ונטפלו להשם כדין. וגם בזה חלקו עליו האחרונים. משא"כ בנ"ד שדילג היו"ד וגם כתב כ"ם במקום ה"ם לכ"ע מותר לקולפו. ומאחר שקדושת הנטפלין לשם הוא רק מדרבנן כמ"ש רוב המחברים נראה לפענ"ד לסמוך ע"ז לקלוף ע"י אומן אותיות כ"ם ויזהר שלא יקרע את הנקלף באמצע ויכתוב במקומו יה"ם. וד' יאיר עינינו במאור תורתו יטע בלבינו אהבתו ויראתו. כעתירת ידידו:
<b>סי'</b>
<b>קט</b>
להרב הגדול וכו' מוה' <b>שמואל</b> <b>בירענביים</b> ני' בדובנא יע"א:
<b>עתה</b> באתי לעיין במה שהקשה מר אמאי לא נאמרה הלכות הגעלה בסיני. וכעין קושית הרמב"ן על מלחמות סיחון ועוג. הנה למ"ד טעם כעיקר לאו דאורייתא ולא ילפינן מגעולי מדין משום דחדוש הוא כמבואר בפ"ג דפסחים לא ק"מ דאין לך בו אלא חדושו ודוקא בכלי מדין חידשה תורה ולא בשאר כלים וכמו דלא ילפינן מגע"נ טכ"ע לכל התורה ה"ה לכל שאר נכרים דאין כליהם צריך הגעלה. אמנם קושית הרמב"ן וגם קושית מעכת"ה הוא למ"ד טכ"ע דאורייתא דלדידהו גע"נ לא הוי חדושא וא"כ גם במלחמות סו"ע ליבעי הגעלה וכן בסיני:
<b>ולכאורה</b> יש מקום לומר דלמ"ד דטכ"ע בכל התורה ילפינן מבב"ח ואם נאמר דילפינן איסור בב"ח מן לא תאכל כל תועבה כל שתיעבתי לך וכו' ואם [כן י"ל שאם] בישלו בכלים בשר בחלב קודם מ"ת אף אם התבשיל עדיין הוא בעין מותר באכילה דהא לא בא ע"י תועבה וגם לא נעבדה בו עבירה דבהיתר נתבשל. וגם למאן דיליף איסור אכילת בב"ח מן ג"פ לא תבשל אעפ"כ מותר התבשיל שנתבשל קודם מ"ת. דהרי בהא דתנן פ"ז דנגעים אלו בהרות טהורות שהיו בו קודם מ"ת כתבו הרמב"ם והר"ש דילפינן בת"כ מדכתיב אדם כי יהי' בעור בשרו ודרשינן מן הדיבור ואילך (וע' בר"ן נדרים דף ז' ע"ב בד"ה שנאמר שכתב וליכא למימר שהיו מצורעים דהא כתיב בקרב כל ישראל והוא תמוה דה מצורע שקודם הדיבור אינו מטמא) וכעין זה כתבו התוס' בב"ב דף נ"ח דאדם שמת קודם מ"ת אינו מטמא באהל אפי' לחכמים דפליגי על ר"ש דאדם כי ימות באהל כתיב והיינו מן הדיבור ואילך. וא"כ גם בקרא דלא תבשל דג"כ נכתב בלשון עתיד היינו מן הדיבור ואילך אבל מה שנתבשל קודם מ"ת מותר. וגם אם בשלו קודם מ"ת בשר ויבשלו עכשיו חלב אף דיש חשש דעכשיו אחר מ"ת יתבשל טעם בשר הנפלט מהכלי בתוך החלב והוי שפיר דבר שתיעבתי לך וגם איסור בישול אחר מ"ת מ"מ יש לדון בזה משום בישול אחר בישול. וגם כבר הכריע הפלתי בסי' פ"ז שבבלוע בכלי לא שייך איסורא דלא תבשל. וכיון דלא שייך בכלים שמקודם מ"ת איסורא דטכ"ע משום בב"ח גם משום שאר איסורין אין לאסור כיון דטכ"ע בשאר איסורין הוא רק משום לתא דבב"ח וכמ"ש:
<b>ולולא</b> דמסתפינא הייתי אומר דבר חדש. כי הנה התוס' הקשו על שיטת רש"י דלינת לילה פוגמת דא"כ אמאי הצריכה תורה שבירה או מריקה ושטיפה בכלי מקדש דהא בשעה שנעשה נותר נפגם. ותירץ הר"ן בסוף ע"ז דהטעם הבלוע בקדרה שאינה בת יומא אינו פגום בדופני הקדרה אלא שאינו משביח תערובות וכיון שבדופני הקדרה הטעם מושבח ועדיין שם נותר עליו צותה התורה לבערו מן העולם וביעור הנותר הוא ע"י שבירה בכ"ח או הגעלה בכלי מתכות עש"ה בר"ן. ולפ"ז יש מקום לומר כיון דבמן צותה תורה איש אל יותר ממנו עד בוקר והיכא דנבלע מן המן ע"י בישול בדופני הכלי בודאי הכלי צריך הגעלה ולא משום פליטת איסור בלבד שיפלוט היום בבישול מה שבלע אתמול אחר שנאסר משום נותר אלא בלא"ה צריך הגעלה כדי לבערו מן העולם שהוא ע"י הגעלה כמ"ש הר"ן ומאחר שבמ"ת לא היו אוכלים כי אם המן לא הוצרכה תורה להתיר להגעיל הכלים משום פליטת איסורן דבלא"ה היו כל כליהם צריכין הגעלה בכל יום כדי לבער הבליעה הנותרת מן המן דאתמול. ורק בכלי מדין ששבו כלים מהנכרים ולא היו בלועים ממן רק משאר דברים בזה חדשה תורה הלכה דהכלים צריכין הגעלה משום פליטת האיסור. ועדיין יש לפקפק בזה וצ"ע:
<b>ומה</b> שרמז הד"ג להקשות על הראב"ד דטבילת כלי נכרים הוא מן התורה לא הבנתי רמיזותיו. ואם היתה כוונתו לשאול ואמאי לא הצריכה תורה טבילה לכל הכלים בשעת מ"ת. האמת אגיד ולא אבוש כי אינני זוכר בגר שנתגייר אם נאמר בטוש"ע שיהיו כליו צריכין טבילה. ואף אם יהי' כדבריו מ"מ כאן לא שייך לומר שיכנסו הכלים מטומאתן של עכו"ם לקדושתו של ישראל דישראל קודם מ"ת לא היו טמאים ח"ו וכבר נצטוו קצת מצות במרה ושירת הים מחלה להם על כל עונותיהם כמבואר במדרש. דברי ידידו:
<b>ס'</b>
<b>קי</b> ב"ה יום ב' ט"ז טבת תר"ל לפ"ק לבוב:
שפעת שלום וברכה וכל טוב לכבוד ידיד נפשי הרב המאוה"ג החריף ובקי המפורסם לתהלה מאוד נעלה. החכם השלם כש"ת מוה'
<b>שמעון</b>
<b>מעליר</b> ני' אבד"ק פודהייץ יע"א:
<b>יקרת</b> מכתבו בצירוף סך שלשה רייניש מעות ארץ הקדושה הגיעני. וכאשר אשיג הקבלה משם אשלחנה אליו כחפצו. ומאי דקשיא לי' למר בהא דאמרינן בש"ס יבמות דף נ"ט כהן גדול לא ישא אלמנה בין מן הארוסין ובין מן הנשואין ופריך הגמ' פשיטא ופי' רש"י סתם אלמנה בין מארוסין בין מהנשואין משמע. וע"ז הקשה מעכ"ת מגמ' כתובות דף יו"ד אר"ח בגדתאה אלמנה על שם מנה אלמנה מן הארוסין מאי איכא למימר איידי דהא קרי לה אלמנה הא נמי קרי לה אלמנה אלמנה דכתיבא באורייתא מא"ל דעתידי רבנן דמתקני לה מנה. א"כ הרי חזינן דעיקר שם אלמנה הונח דוקא על מן הנשואין שכתובתה מנה ולא על מן הארוסין שכתובתה מאתים והכא מקשי בגמ' פשיטא להיפך שסתם אלמנה הוא גם מן הארוסין:
<b>הנה</b> לענ"ד נראה פשוט דלפי מאי דמסיק בש"ס כתובות שם איידי דהא קרי לה אלמנה הא נמי קרי לה אלמנה ס"ל להמקשן ביבמות שסתם אלמנה הוא גם מן הארוסין. ונראה לי להביא ראיה לזה מהך דאמרינן בש"ס כתובות דף מ"ט ונדר אלמנה וגרושה וגו' יקום עליה מה תלמוד לומר והלא מוצאת מכלל אב ומוצאת מכלל בעל אלא הרי שמסר האב לשלוחי הבעל או שמסרו וכו' אלא לומר לך כיון שיצאתה מרשות האב שוב אינו יכול להפר. הרי דמוקי בגמ' קרא דנדר אלמנה שנתאלמנה אחר שמסר האב לשלוחי הבעל אף דבכה"ג כתובתה מן האחר מאתים דלא קיימ"ל כר"ל בכתובות דף מ"ח ע"ב דלאחר מסירה כתובתה מן האחר מנה א"כ מבואר להדיא שהכתוב קראה אלמנה אע"פ שכתובתה מאתים וע"כ משום איידי דהא קרי לה אלמנה וכו' וכיון דחזינן שהכתוב קראה אלמנה אף דכתובתה מאתים שפיר פריך בש"ס יבמות פשיטא. אמנם גם בלא"ה הדבר פשוט שבהרבה מקומות מצינו בכתוב אלמנה וקאי בין מן הארוסין בין מן הנשואין כמו כל אלמנה ויתום לא תענון לא תחבול בגד אלמנה. ליתום ולאלמנה יהי' וכהנה רבות שהיתה כוונת התורה הקדושה להזהיר עליה ביותר בשביל שהיא גלמודה מבלי עוזר וסומך. ופשיטא שאין שום חילוק בזה בין אם נתאלמנה מה"א או מהנשואין. והא דמשני בש"ס יבמות שם סד"א נילף אלמנה אלמנה מתמר מה להלן מהנשואין וכו' אף שמצינו ג"כ בקרא אלמנה מה"א מ"מ הי' ס"ד דנילף מתמר דהוא מן הנשואין דוקא ולזה קאמר דילפינן מגרושה בהיקשא דבין מן הנשואין בין מן הארוסין. ובזה מיושב קושית התוס' שם דהא גז"ש עדיפא מהקישא. ולפמ"ש א"ש דכאן יש שני גז"ש חדא דנילף מתמר דהוי מן הנשואין. ועוד שבכל התורה נקראת אלמנה מן הארוסין ולא היינו יודעין מאיזה מהם נלמוד ולזה שפיר ילפינן בהיקשא דהך גז"ש היא עיקרית דגם מה"א נקראת אלמנה. וכעין זה כתבו התוס' בפסחים דף כ"ד ע"ב ד"ה אמרת דהיכא דאיכא שני גז"ש מועיל הק"ו לגלויי איזה גז"ש נלמוד ודו"ק:
<b>עוד</b> הקשה מעכת"ה בהא דאמרינן בסוטה דף יו"ד דאמר לה יהודה לתמר שמא נכרית את א"ל גיורת אני שמא אשת איש את א"ל פנויה אני שמא קבל ביך אבוך קדושין א"ל יתומה אני. והקשה ע"ז מע"כ מאחר שכבר אמרה לו שהיא גיורת א"כ איך יוכל אביה לקבל עבורה קדושין הא אין אב לגר דגר שנתגייר כקטן שנולד דמי. הנה בפשיטות י"ל דאיפשר שאבי' קבל קדושין קודם שנתגיירה דאז היתה עדיין ברשות האב לקדשה. ואי משום דכיון שנתגיירה אח"כ והויא כקטן שנולד א"כ פקעי קדושי'. מ"מ הא קיימ"ל שאם הגדילו יכולין למחות והויא נכרית למפרע כמבואר בכתובות דף י"א וברש"י שם. א"כ חשש עדיין יהודה דלמא מחתה אח"כ והיא נכרית גמורה ולא הויא כקטן שנולד וחזר רשות האב וקדושיו למפרע:
<b>ובזה</b> מיושב היטב קושית מהרש"א שם על מ"ש רש"י שם דהך אגדה פליגא על מ"ד בתו של שם היתה דשם מת בשנת נ' ליעקב ויעקב כבר חי באותה מעשה יותר מן מאה ועשר שנים וכתב המהרש"א שלא הוצרך לכך ע"ש ולפי מ"ש הדבר מוכרח דאם היתה בתו של שם א"כ היתה אז גדולה בשנים כפי החשבון שכתב רש"י ז"ל והרי חמרי' כיון שהגדילה שעה אחת ולא מחתה שוב אינה יכולה למחות וכיון שא"י למחות עוד והיא גיורת גמורה וכקטן שנולד דמי והיאך יכול אבי' לקבל קדושין אלא ע"כ שעדיין קטנה היתה בשעת מעשה ותו יכולה למחות אח"כ ותעקר גירותה ומש"ה חשש יהודה לקדושי אבי' א"כ ע"כ מוכח שלח היתה בתו של שם ודוק היטב:
דברי ידידו:
<b>סי'</b>
<b>קיא</b> ב"ה יום ג' כ"ד טבת תרלמ"ד לפ"ק לבוב. שלום וברכה וכל טוב לכבוד ידידי הרב המופלג החריף המפורסם ערוגת הבשם כש"ת מו' שמואל
ני' דיין מצויין בעיר שאץ יע"א:
<b>מכתב</b> שאלתו הגיעני בדבר המקואות שנעשו בעירו אשר לא מצאו מעיין במקומו והמשיכו בסילונות ממקום רחוק ולא נודע אם המים הבאים דרך הצינורות המה מי מעין או מי מקוה והצינורות המה של עץ עד המקוה רק בקצה הצנור של עץ הסמוך למקוה תחבו צנור עגול של נחושת ופיו מחזיק כשפופרת הנוד וממנו נוזלים המים למקואות והמים הניגרים בעצמן אינם כשפופרת הנוד רק כחוט עב מלמעלה למטה. וע"פ הרוב אין מי המקוה מגיעים עד הצנור כי הוא ממעל למי המקוה. וגוף המקואות עשויין מן דפי עץ שהוחלקו במלקט ורהיטני מעשה אומן חרש אחד באחד יגשו שלא יזוב מן מימיהן כלום. ומחמת חשש כלים עשו נקב גדול בכל מקוה ותחבו בהנקבים ברזות של עץ כדי שלא יצאו המים ומעכ"ת פקפק על הכשר המקואות ודרש ממני להודעו דעתי העני' בזה:
<b>הנה</b> הא שמבוחר בכמה דוכתין שמותר להמשיך מים למקוה דרך צנור זהו דוקא בצנור של עץ או חרס דפשוטיהן טהורים וכיון דיש נקב לצנור משני הצדדין ואינו ראוי לקבלה דינו כפשוטי כלי עץ וחרס ואין עליו תורת כלי ומש"ה מותר להמשיך על ידו מים למקוה ואין על המים דין שאובין כיון שאין תורת כלי על הצנור. גם מיקרי הוייתו ע"י טהרה מאחר שהצנור אינו מקבל טומאה כמ"ש. אבל בצנור של מתכות כיון דפשוטי כלי מתכות טמא א"כ גם צנור של מתכות טמא. וא"כ ניהו שאין כאן חשש שאובין דלא גרע מצנור של עץ שיש לו ד' שפיות דודאי מקבל טומאה ואעפ"כ אם זקפה על צדא אין על המים תורת שאובין לפי שאינה עומדת דרך קבלתה כמו שמבואר בש"ע סעיף ל"ה וא"כ גם בצנור של מתכות אף שמקבל טומאה לא מיקרי המים העוברים עליו שאובין. מ"מ יש חשש מחמת הוייתו ע"י טומאה כיון שהמים עוברין דרך גור המקבל טומאה. ואף שמבואר בש"ע סעיף מ"ח שאם הסלון מחובר לקרקע אינו מקבל טומאה לפי שהוא בטל אגב קרקע. זהו דוקא אם תחילת עשיית הסילון היה כדי לחברו בקרקע כמבואר בתשו' הרא"ש שהביא הב"י שם וכן כתוב בדגול מרבבה שם בגליון הש"ע. וכאן בנדון שלפנינו לא ידענו אם הי' עיקר עשיית הצנור של נחושת כדי לחברו בקרקע. הן אמת שמדברי תשו' הרשב"א שהביא הב"י ומתשובות המיוחסות סי' רכ"ז שכתבו בסתם שאם הסילון מחובר לקרקע אינו מקבל טומאה ומיקרי הוייתו ע"י טהרה משמע שלא כדברי הרא"ש א"א דבכל גוונא טהור מאחר שחיברו לקרקע אף אם לא עשה מתחילתו לשם כך:
<b>ולכאורה</b> יש מקום ענ"ד לומר דהרא"ש והרשב"א לטעמייהו אלו כי הנה הרא"ש כתב שפסול דהוייתו ע"י טומאה הוא דוא בממשיך מי גשמים למקוה דרך דבר המקבל טומאה אבל ממשיך מן מקוה או מן מעין למקוה אחר כשר אף אם המים עוברין דרך דבר המקבל טומאה משום דנטהר ע"י השקה שמתחבר למקוה כשר. והביא ראיה ממתני' דמטהרין א המקואות וכו' כיצד הוא עושה מביא סילון של חרס או של אבר וכו' דמוכח מזה שאע"פ שעוברין המים דרך סילוק של אבר המקבל טומאה מותר כיון דיש השקה למקוה כשר. על הרשב"א חלק ע"ז וסובר שאין חילוק בין אם ממשיך מי גשמים או מי מקוה בכל גוונא בעינן שתהא הוייתו ע"י טהרה והך מתני' דמטהרין המקואות שמביא סילון של אבר מול לה הרשב"א במחבר הסילון בקרקע ועי' בב"י. ומעתה שיטת הרשב"א וסיעתו הדבר מוכרח שאף אם לא נעשה הסילון מתחילתו לשמש עם הקרקע אפ"ה מותר כדתנן במתניתין יביא סילון של אבר אע"פ שלא ידענו אם נעשה מתחילתו גם כך כיון שמחברו עכשיו בקרקע מותר דהרי לשיטת האב"א עיקר ההיתר מחמת שמחברו לקרקע. אבל הרא"ש לשיטתו דס"ל דבעינן שיהא נעשה מתחילתו לשמש עם הקרקע א"כ אי אפשר לומר שטעם ההיתר במתני' דמטהרין המקואו' משום דהסילון מחובר לקרקע שזה אינו מועיל לדעת הרא"ש ושיטתו מאחר שלא נעשה מתחילתו לשם כך ומש"ה הוכרח הרא"ש לומר שטעם ההיתר במתני' דמטהרין משום דמחובר למקוה כשר:
<b>וע"פ</b> ד"א מיושב היטב קושית הדגול מרבבה על הש"ע שהשמיט הא דבעינן שיהי' עשוי הסילון מתחילה לשמש עם הקרקע. ולפמ"ש נכון מאד דהרי דעת המחבר בסעי' מ"ט כדעת הרשב"א דבכל ענין בעינן הוייתו ע"י טהרה אפילו בממשיך מי מקוה. וכן כתב הב"ח שם דהמחבר פסק כהרשב"א. וא"כ ע"כ צריך להעמיד מתני' דמטהרין במחבר הסילון בקרקע כמ"ש וכ"כ הט"ז ס"ק ט' וא"כ מוכח להדיא דאף אם לא נעשה מתחילתו לשם קרקע מותר דהא במתני' מביא סילון בעלמא ומחברו לקרקע. ולכן השמיט המחבר מ"ש הרא"ש שיהי' נעשה מתחילתו לשם קרקע דלשיטת המחבר א"א לומר כן ודו"ק:
<b>ומעתה</b> בנ"ד ממנ"פ כשר לדברי הכל כיון דבאים המים דרך המשכה ממקום אחר א"כ לשיטת הרא"ש לא בעינן כלל בזה הוייתו ע"י טהרה. וגם לשיטת הרשב"א דלא מחלק בהכי מ"מ כשר כיון שחיברו לקרקע. ואף שלא נעשה מתחילתו לשם קרקע הרי לשיטת הרשב"א דסובר דאף בבאין דרך המשכה בעינן הוייתו ע"י טהרה א"כ ע"כ מוקים מתניתין דמטהרין דמותר משום דמחברו לקרקע אף שלא נעשה מתחילה לשם קרקע. ולשיטת הרא"ש דבעינן שיהא נעשה מתחילתו לשם קרקע ע"כ הטעם דמתני' דמטהרין מקואות משום שבאין המים דרך המשכה ג"כ כשר בנדון דילן כיון שהמים באים דרך המשכה וזה נכון מאוד בעזה"י:
<b>וגם</b> לפי מ"ש הגאון בעל נו"ב מהד"ת חיו"ד סי' קל"ז לחלק בין היכא שמונחים ע"ג קרקע שבזה דוקא בעינן שיהי' נעשה מתחילתו לקרקע אבל במחובר לקרקע או טמונים בקרקע אפי' אם לא נעשה מתחילתו לשם קרקע מותר נמי מותר בנ"ד כיון שמחובר לקרקע:
<b>ודע</b> שהגאון הנו"ב שם כתב דברים אשר לא זכיתי להבינם שתמה על תשו' הרא"ש כלל ל"א סי' ז' שסותר דברי עצמו שמתחילה כ' שהסילונות טהורים משום שנתחברו לקרקע כדתנן פי"א דכלים כלי מתכות וכו' טמא חוץ מן הדלת והנגר וכו' מפני שנעשו לקרקע ואפילו אם אינם מחוברים לקרקע טהורים כיון שלא נעשו אלא לשמש הקרקע. ואח"כ באותה תשובה כתב הרא"ש שהגדולים החמירו לפסול מקוה שהמים באים לתוכה ע"י סילונות של מתכת איפשר שאם הסילונות מונחות ע"ג קרקע ולא נתחברו בבנין עם הקרקע וכו' ומקבלין טומאה אבל אם נתחברו בבנין עם הקרקע או שטמונים כולם בתוך הקרקע נתבטלו עם הקרקע וטהורין. ותמה ע"ז הנו"ב שם שהרי בתחילת דבריו כתב הרא"ש בעצמו שאפילו אם אינם מחוברין לקרקע טהורין ומתוך כך נדחק שם ליישב דברי הרא"ש. ואחרי המחילה אלף פעמים מכבוד קדושת תורתו שגה בהבנת דברי הרא"ש שהוא ז"ל היה סבור שמ"ש הרא"ש בתחילת דבריו ואפי' אם אינם מחוברים לקרקע טהורים דהיינו שהסילונות לא נתחברו לקרקע רק מונחים ע"ג קרקע טהור ומתוך כך הקשה מה שהקשה. אבל באמת כוונת הרא"ש בתחילת דבריו דהדלת והנגר וכו' טהורים מפני שנעשו לקרקע ואפי' אם אינם מחוברים לקרקע היינו שעדיין לא נקבעו בקרקע טהורים. וזהו שסיים הרא"ש כיון שלא נעשו אלא לשמש הקרקע והיינו כיון שנעשו מתחילתן לשמש את הקרקע טהורים תיכף אפילו קודם שנקבעו בקרקע והם תלושים. אמנם מדין זה אם צריך שיקבעו בקרקע או שיהו מונחים ע"ג קרקע מזה לא מיירי הרא"ש כלל עד לבסוף שמביא בשם הגדולים לחלק בזה. ותדע שכן גם הרמב"ם בפ"ט מכלים הל' א' כשהביא משנה זו סיים דאינם מקבלים טומאה אף קודם שנקבעו וזה עצמו מ"ש הרא"ש ואפילו אם אינם מחוברים לקרקע טהורים דהיינו שלא נקבעו עדיין. וכ"כ התוי"וט פי"א דכלים שם. וזה ברור ואמת בכוונת הרא"ש בס"ד:
<b>גם</b> מה שהקשה הנו"ב שם מהא דתנן של בהמה ועשאו לדלת אע"פ שקבעו במסמרים טמא שכל הכלים כו' ואין עולין מטומאתן אלא בשינוי מעשה דמשמע דלא מהני מה שחיברו לקרקע כיון שלא נעשה מתחילתו לקרקע. לפענ"ד לא ק"מ דודאי אם נשתמשו בו בתלוש לדבר אחר כמו בזוג של בהמה אינו מועיל מה שחיברו לקרקע. דהא הטעם דמחשבה אינה מוציאה לא מיד מעשה ולא מיד מחשבה משום דילמא אתי לאמלוכי ממחשבתו השני' ויחזור למחשבתו הראשונה שהי' עומד מתחילתו וס"ל לתנא דמה שקבעו בדלת במסמרים לא הוי רק מחשבה בעלמא כיון שעדיין יכול לחזור וללקחו מהדלת ולהחזירו לבהמה כמו שהי' בראשונה. וכן כתבו בתוס' שבת דף נ"ח ד"ה אע"פ. ומש"ה תנן בפ"כ מכלים מ"ד עשאה אבוס לבהמה אע"פ שקבעה בכותל טמאה דמאחר שכבר נשתמשו בו לשם אבוס לא בטלה מחשבתו הראשונה במה שנקבע בכותל משום שעדיין יכול לחזור לכמו שהיתה לעשותה אבוס בתלוש. משא"כ בדבר שלא נשתמשו בו בתלוש לשום דבר אף שכבר ירד לו תורת טומאה מפני שראוי לתשמיש מ"מ אחר שקבעו בקרקע טהור. כיון שלא היה עומד מקודם לשום תשמיש מיוחד אין לחוש שמא יקח אותו מן הקרקע לתשמיש אחר ולהכי שפיר יש לומר דבטל לגבי קרקע:
<b>עוד</b> יש מקום להתיר בנ"ד לענ"ד. ע"פ מ"ש הרא"ש בסוף פ"ק דסוכה בהא דמחצלת שאם עשאה לשכיבה מקבלת טומאה ואין מסככין בה ואם עשאה לסיכוך מסככין בה ואינה מקבלת טומאה וכתב ה"ר ישעי' דאלו המחצלאות שמוכרין התגרין וכו' לאו בתר עשייתן אזלינן שהאומן אינו עושה אותן אלא למוכרן לכל מי שצריך להם כל אחד ואחד לפי צורכו וא"כ אין לילך אלא אחר קנייתם וכו' וא"כ אדם יכול ליקח מחצלת חדשה לשם סוכה ולסכך בה אע"ג דחזיא לשכיבה בתר מחשבתו אזלינן וכיון שקנאה לצורך סוכה וסיכך בה אינה מקבלת טומאה ע"ש. וא"כ בנ"ד י"ל דמסתמא בשעת עשיית המקוה כשנצרכו לצורך תיקונה צנור של נחושת הלכו לבית האומן או לחנות לקנות הצנור וא"כ אנו הולכין אחר מחשבת הקונה כיון שעומד למכירה למכור לכל אחד ואחד לפי צורכו. ומאחר שהקונה קנה את הצנור לצורך המקוה ואנן אזלינן בתר מחשבת הקונה חשיב כנעשה מתחלה לקרקע ואף לדברי הנו"ב לשיטת הרא"ש נמי כשר וזה ברור מאד. ואע"פ שהרא"ש שם חולק על ה"ר ישעי' וקיימ"ל כהרא"ש כמבואר באו"ח סי' תרכ"ט סעיף ו' היינו משום מראית העין כמבואר שם כיון שדרך לעשותן לשכיבה אתו כולי עלמא לסכוכי בהו אף אם קנאן לשכיבה. אבל עכ"פ כיון שמדינא טהור מיקרי הוייתו ע"י טהרה עכ"פ לפי ענ"ד הדבר פשוט שאין בנ"ד שום חשש מחמת הצנור של נחושת הקבוע סמוך להמקוה:
<b>ועתה</b> אבוא נא על סדר ספקותיו בדבר הברזות של עץ שעשו לסתום נקב המקוה. כבר נודע כי רבינו הגדול בעל נו"ב מהד"ת בסי' קמ"ב שדא בי' נרגא כי מאחר אשר בשעה שעושין הנקב דעתו לסותמו בברזא נקב כזה אינו מבטלו מתורת כלי. ואין זה דומה לקבעו ולבסוף חקקו דשם אף שדעתו לחקוק את העץ ולעשותו כלי בשביל זה לא ירדה תורת טומאה להעץ ולא נעשה כלי רק אחר שנחקק ואז הוא כבר קבוע בארץ ובטל לגבי קרקע מה שאין כן בתבת המקוה מיד שנגמרה התבה מקבלת טומאה וע"י הנקב אנו רוצין לבטלה מתורת כלי. א"כ י"ל דכיון שבשעה שעושה את הנקב דעתו לסותמו בברזא לא נפקע תורת טומאה בזה. והביא ראי' לדבריו מהל' נט"י סי' קנ"ט ס"ז בהג"ה. והנה זו הראיה דחו כל האחרונים והדין עמהם. אמנם בגוף הדין מצאתי להגאון בעל חתם סופר חיו"ד סי' קצ"ב שהביא בשם הגאון בעל בית אפרים שחולק על הנו"ב ובעל ח"ס הסכים אתו בלי שום ראיה. וידעתי את מעוט ערכי כי איני כדאי להכריע ביניהם אמנם כן לאשר שפשט מאוד המנהג לסתום את נקב המקוה בברזא של עץ יצאתי מגדרי ליישב מנהגן של ישראל:
<b>ולפי</b> ענ"ד נראה להביא ראיה ברורה שלא כדברי הנו"ב מאותה ששנינו בכלים פי"ח מ"ה מטה שהיתה טמאה מדרס נטלה קצרה ושתי כרעים טמאה ארוכה ושתי כרעים טהורה רבי נחמי' מטמא. והתם מיירי כשכל המטה קיימת רק שנתפרקה וסופו לחזור ולחברה אבל אם נאבד או נגנב חצי' אפילו אם נשתייר ארוכה ושתי כרעים טהורה כמבואר במשנה שם סוף פי"ח וע"ש בר"ש ובתיו"ט. ובסוף פי"ח שם תנן מטה מטמאה חבילה וכו' דברי ר"א וחכ"א מיטמאות אברים ומטהרת אברים. ובש"ס דסוכה דף ט"ז מפרש בגמ' דברי חכמים בארוכה ושתי כרעים קצרה ושתי כרעים למאי חזיא למיסמכינהו אגודא ולמיתב עלייהו ומישדי אשלי ע"ש. והנה לכאורה דברי חכמים אתיין כר"נ דס"ל בין בארוכה ושתי כרעים בין בקצרה ושתי כרעים טמא דלרבנן דפליגי אר"נ ס"ל דאין טמא רק אם נשתייר ארוכה ושתי כרעים. והרמב"ם סוף פכ"ו מכלים פסק כרבנן דר"נ וכחכמים דפליגי על ר"א וכבר השיגו הראב"ד בזה. אמנם הכסף משה שם כתב לתרץ דלא שייכי הני פלוגתות אהדדי כלל. דבמשנה הי' נחלקו ר"נ ורבנן במטה שקבלה כבר טומאת מדרס בעודנה שלימה קודם שנתפרקה וכדתנן להדיא במתניתין מטה שרתה טמאה מדרס דאלמא שכבר קבלה טומאה. ואחר שנתנרקה פליגו בה ר"נ ורבנן דרבנן סברי דדוקא בנשתייר ארוכה ושתי כרעים שעדיין צורת המטה עומדת כמ"ש הרמב"ם פכ"ו מכלים הל' ו' בזה דוקא טמא הואיל וסופו לחזור לחברה אבל בנשתיירה קצרה דבטלה צורת המטה בזה לא מטמאינן מפני שיכול לחזור ולחברה דמאחר שכבר בטלה צורת המטה אף אם יחברנה אח"כ פנים חדשות באו לכאן כיון שכבר נתבטל צורתה. ור"נ פליג ומטמא בכל ענין אף בקצרה ושתי כרעים הואיל וסופו לחזור ולחברה. וכאן א"א לטמא מטעם דחזיא למיסמכינהו אגודא כדאמרינן בסכה. דהא לא שייך רק אם אנו דנין שיקבל טומאה עכשיו אור שנתפרקה בזה יש סברא לומר דחזיא גם אחר שנתפרקה למדרס שראוי לסומכן לכותל ולישן עליהן. משא"כ אם אנחנו דנין על טומאה שקבלה כבר בהיותה שלימה א"כ אחר שנפרקה אף שראויה לשכב עלי' אם יסמכנה לכותל אבל בזה יי' פנים חדשות שהמטה שהיתה בעת קבלת טומאה כבר נתרקה ומש"ה איצטרכינן לטעם הואיל וסופו לחזור ולחברה ענין טומאתה הראשונה. ולרבנן דפליגי אר"נ בעינן ג"כ שיהא צורת המטה עומדת דהיינו שנשתייר הארוכה. אמנם פלוגתא דר"א וחכמים סוף פי"ח דכלים הוא לענין קבלת טומאה לאחר שנתפרקה שבזה א"א לטמא אותה מטעם שסוו לחזור ולחברה דזה לא מהני רק לענין שלא יתבטל ממנו שמה הראשון אבל לא לענין שתקבל עכשיו טומאה שאין שם דבר מקבל טומאה על שם סופו. ומש"ה פריך בגמ' סוה למאי חזיא דעל מתניתין דפלוגתת ר"נ וחכמים לא הי' יכול להקשות למאי חזיא דאף שאינה ראויה לכלום טמאה משום דסופו לחזור ולחברה ולא פרחה טומאתה. משא"כ פלוגתת ר"א ורבנן דלא תנן בה מטה שהיתה טמאה מדת רק מיטמאה אברים דמשמע לענין קבלת טומאה לאחר שנתפרקה שבזה לא מועיל מה שסופו לחזור ולחברה פריך בגמ' שפיר למאי חזיא עכשיו לענין שתקבל טומאה ו"ז משני דחזיא למיסמכינהו אגודא. זהו תורף דברי הכ"מ אלא שהארכתי הרבה לבאר דבריו הקדושים לפרש דברי הגמ' לדעתו:
<b>ובזה</b> אין אנו צריכים למ"ש התוס' בסוכה דף ט"ו ע"ב ד"ה בארוה דסוגיא דשמעתין אתיא כר' נחמי' שזהו דוחק לאוקמי מתני' כיחידאה דלא קיימ"ל כוותי'. ועוד קשה דהא גם כרבנן ה"מ לאוקמי ובסיכך בארוכה ושתי כרעים ולמה לי' להש"ס לאוקמי מתניתין בקצרה וכר"נ. אמנם לפי מ"ש הדבר נכון מאוד דהרי התם בסוכה בעי לאתויי ממתני' סייעתא לר"א בר טביומי דסיככה בבלאי כלים פסולה אע"ג דעכשיו אין מקבלין טומאה פסול לסכך משום דקיבל טומאה מכבר ומש"ה פסול לסכך באריכות המטה משום שירדה על המטה תורת טומאה כשהיתה שלימה. ואהא דחי בגמרא דלעולם סיככה בבלאי כלים כשרה ומש"ה פסול לסכך בארוכות מחמת דמקבלי טומאה השתא. ומיירי בארוכה ושתי כרעים קצרה ושתי כרעים ומתניתין אתיא כחכמים דאמרי מטה מיטמאת אברים דכיון דמתני' פסלה לארוכות המטה לסכך משום דמקבלי טומאה עכשיו אם כן אין זה ענין כלל לפלוגתת ת"ק ור' נחמי' דהם פליגי לענין הטומאה שקבלה המטה בהיותה מחוברת ובזה ס"ל לת"ק דוקא בארוכה ושתי כרעים טמא משום דבעינן צורת המטה עומדת כיון דעיקר טומאתה משום שסופו לחזור ולחברה. משא"כ לענין שתקבל טומאה אחר שנתפרקה דבזה אינו מועיל מה שסופו לחזור ולחברה. ורק דבעינן שתהי' גם עכשיו ראוי קצת לתשמיש' ומש"ה טמא בין בארוכה בין בקצרה משים דחזיא למיסמכינהו אגודא כדאמרי' בסוכה שם ואתיא מתני' כחכמים דר"א דקיי"ל כוותייהו דמטה מטמאות אברים וזה ברור כשמש. ועי' בש"ס שבת דף נ"ח ע"ב שם מבואר להדיא ברש"י ובתוס' ד"ה אלא אמר רבא דטעמא שהדיוט יכול להחזירה אינו מועיל כי אם לענין הטומאה שקבלה כבר בהיותה שלימה ולא לענין שתקבל טומאה עכשיו לאחר שנתפרקה ורק לענין שתקבל טומאה מכאן ולהבא אמרינן התם טעמא דראוי להקישו ע"ש בתוס' ובמהרש"ל:
<b>ומעתה</b> מבואר הדבר שאם עשה ברזא של עץ לסתום הנקב אף שבשעת עשיית הנקב היה דעתו לסותמו בברזא והדיוט יכול להחזירה זה אינו מועיל רק לענין אם קבלה התבה טומאה בהיותה מחוברת עם הברזא בזה יש לומר אף אם נטל הברזא אח"כ לא פרחה טומאתה דמעיקרא כיון שעדיין צורת התבה עומדת וכדאמרינן במטה שהיתה טמאה מדרס ונתפרקה וכן בזוג אע"פ שניטל הענבל טמא לדעת התוס' בשבת שם הואיל והדיוט יכול להחזירה אבל אם אנו דנין לענין שתקבל טומאה עכשיו לאחר שנתפרקה בזה אינו מועיל אף שסופו לחזור ולחברו. ולכך פריך בש"ס סוכה למאי חזיא. וכן בשבת שם איצטריך דוקא לטעמא הואיל וראוי להקישו ע"ג חרס משום דלענין קבלת טומאה עכשיו אחר שנתפרק לא מהני מה שסופו לחזור ולחברו ובעינן שיהא ראוי גם עתה למלאכה כמבואר להדיא בש"ס שבת דף נ"ט ובתוס' שם. ומה שחידש הנו"ב דכיון שבשעת עשיית הנקב דעתו לסותמו בברזא נקב כזה אינו מבטל לה מתורת כלי הרי גם במטה שנתפרקה וכן בניטל הענבל ג"כ דעתו לחזור ולחברם ועומד להיות מחובר ביחד מאחר שהוא של אדם אחד ואפ"ה אינו מועיל לענין שתקבל טומאה עכשיו אחר שנתפרקה. וא"כ לאחר שנטל הברזא שוב אין על התיבה תורת כלי לענין שתקבל עכשיו טומאה ורק לאחר שסתמה בברזא אז הוי' כלי וא"כ כיון שסותם המקוה לאחר שנתחברה התיבה בקרקע הוי קבעו ולבסוף חקקו:
<b>מכל</b> הלין מילין מעליותא דכתיבנא בעזה"י נראה לפענ"ד שאם קשה הדבר לחמם חת המקוה כי אם אחרי שיסתם המקוה בברזא של עץ כשר הדבר לעשות כן ובפרט בדור פרוץ בעוה"ר. וגם הנו"ב בעצמו באמצע התשובה שם נראה דלא ברירא ליה סברתו מה שחידש בענין הברזא. וכבר הוכחתי בעז"ה בראיות ברורות דלא כוותיה רק באופן אשר בשעת הטבילה יסירו הברזא ויהיו מי המקוה מחוברין למים שתחת הקאסטען משום דאם לא כן כבר נעשו כל מי המקוה שאובין בהיותה סתומה בברזא ולענין כולו שאוב דפסול מה"ת לא מהני קבעו ולבסוף חקקו כמו שהאריכו האחרונים ולכן בעי' דוקא אשר בעת הטבילה יסירו הברזא ולא יהא תורת כלי עליו וכמו שהארכתי וגם מה שהי' עליו שם שאובין יתחבר עתה למי המקוה ויכשרו השאובין עם חבורן למקוה כשר. כן נראה לפענ"ד בעז"ה:
<b>ומה</b> שנסתפק מע"כ אם מי המקוה הנמשכין דרך הצנורות דין מעין עליהם או לא כי לא יכול לו לידע אם הם הנמשכים מן מעין או מן מים הנקוים. הדבר פשוט שאין עליהם רק תורת מקוה שמלבד שהוא ספק תורה דמי מקוה פסולין בזוחלין מה"ת לדעת כל הפוסקים כמ"ש בדרכי משה ודלא כהב"י. וגם איכא חזקת טומאה. אלא שגם אילו ידענו בבירור שמי המקוה נמשכים מן מעין מ"מ כיון שמה שנמשך המים להמקוה דרך הצנור למעלה מן המקוה פשיטא דלא חשיב בזה חיבור דקיימ"ל דניצוק אינו חיבור כמו שכתב הריב"ש בתשובה סי' רצ"ב. ועי' בתוס' גיטין דף ט"ז ד"ה הניצוק. ואם כן כיון שזה הקילוח אינו חיבור בין המקוה למים הנמשכים וגם הנקב למטה נסתם בברזא וא"כ הוי כנפסק מן המעין ודינו כמקוה כמו שכתב הש"ך ס"ק ל' ואינו מטהר רק באשבורן:
<b>גם</b> מה דמספקא לי' לכ"ת אם מיקרי זוחלין מה שהצנור יורד לתוכו מלמעלה למטה. הדבר פשוט דזה לא מיקרי זוחלין ולרוב הטרדה קצרתי. דברי ידידו:
סי' קיב ב"ה יום ד' כ"ו שבט תרל"ח לפ"ק לבוב. הנני נותן את בריתי שלום לכבוד ידידי הרב החריף ובקי משנתו קב ונקי המופלג בתורה וביראת ד' טהורה כש"ת מוה' לוי ני' מק' טורבין יע"א:
<b>מכתב</b> שאלתו הגיעני ויסלח נא מעכ"ת על אשר אחרתי עד עתה מלהשיבו. כי טרדות רבות סבבוני בשו"ת שונות נחוצות למעשה ולכן לא יכולתי לשים עין ולב על דבריו עד היום:
<b>בדבר</b> הס"ת שאחר כתיבת שם הקדוש ב"ה נשפך דיו עליו ונמשך רגל ה"א ראשונה לגגה וגם אות וא"ו נדב"ק לה"א ראשונה וה"א אחרונה. ומעכ"ת פלפל בחכמה ויבואר לפנינו אי"ה:
<b>מה</b> שהקשה למה השמיטו הטור והמחבר הך דינא דמס' סופרים דדיו שנשפך על השם מותר למוחקו כדי לתקן שאין זה דרך מחיקה רק דרך תיקון והרי דין זה דמ"ס מוסכם מכל הפוסקים. ומע"כ האריך בזה הרבה ומתוך פלפולו נראה שהבין דבמ"ס מתיר למחוק כל האות שנפל עליו הדיו ולכתוב האות מחדש. ולפי ענ"ד לא כן הוא וראי' לזה שהרי על מ"ש הטור ס"ס ע"רו דאם יש דבק באותיות השם מותר לגוררו כתב ע"ז הב"י שכ"כ המרדכי אומר ר"י שאם הדביק אות של שם מותר למחוק וראי' ממ"ס ע"ש. ועיינתי במרדכי גופא פ' הקומץ וראיתי שהביא שם דברי מ"ס הנ"ל מדיו שנשפך על השם ואם כדברי מעכ"ת מה ראי' היא זו דהרא"ש והטור ומרדכי מיירי מגרירת הדבק והאות נשאר בהכשרו וכמ"ש הטור שם וכשתיקן האותיות נשאר השם בהכשרו אלמא דמיירי מגרירת הדבק לחוד. והמ"ס איירי שגורר כל האות וכותבו מחדש. ועוד שהב"י שם הביא שהמרדכי שם חלק על הר"י שאסור לגרור הדבק דלא דמי למ"ס דהתם כבר נתקדש השם כשנפל עליו דיו ומצוה לתקנו ולדברי מעכ"ת מה מצוה איכא בזה הא סוף סוף נמחק השם לגמרי ומאי נפ"מ אם יכתוב השם מחדש על יריעה זו או שיכתוב יריעה אחרת. ועל כן נ"ל דכוונת המ"ס שקולף הדיו לבד והאות נשאר בהכשרו ולכן שפיר הביא הר"י ראי' משם שה"ה דמותר לגרור בין האותיות כשנדבקו דחד דינא הוא שמפריד ונוטל את הדיו המדביק את האותיות. והמרדכי דחה ראייתו משום דשאני הך דמ"ס שכבר נתקדש השם כשנפל עליו הדיו ומצוה לתקנו. דודאי מה שמתקן השם שנכתב בקדושה שישאר בהכשרו מצוה היא. ומעתה מאחר שכתבו הטור והמחבר דמותר לגרור הדבק בין האותיות לא הוצרכו עוד להביא דברי המ"ס דהיינו הך שלוקח הדבק והאות נשאר בהכשרו. וגם קו"ח הוא שהרי המרדכי הביא דברי המ"ס ואעפ"כ אוסר לגרור הדבק וכמ"ש משום דהתם כבר נכתב בקדושה ומצוה לתקנו משא"כ בדבק שמיירי שנדבק בתחילת הכתיבה ונעשה מתחילתו בפסול ואין מצוה בתיקונו ומכ"ש להטור והמחבר שמתירין לתקן גם בנכתב מתחילתו בפסול ק"ו דשם שנכתב בקדושה דיש מצוה בתיקונו שמותר ליטול הדיו כדי שישאר השם בהכשרו. ומשום כך לא הביאו דברי המ"ס כ"נ לפי ענ"ד:
<b>ומה</b> שהקשה מעכ"ת מה איסור יש בגרירת הדבק והרי לא נתכוין כלל לקדש רק גוף האות ולא מה שמדבק האותיות ולמה צריך הטור לומר משום דדרך תיקון הוא. והמרדכי ס"ל באמת דאסור. נראה לפי ענ"ד בזה דהנה בשו"ת גינת וורדים הספרדי חידש שאף דבס"ת כשר שלא כסדרן מ"מ אותיות השם צריכין להיות נכתבין כסדרן והביא ראי' מהא דקיי"ל מאותיות הנטפלין לשם מלפניו נמחק מלאחריו אינו נמחק שכבר קדשו השם ומאי פסקא הא זימנין שגם מלפניו אינו נמחק כגון שכתב השם למפרע דאז האותיות הנטפלין מלפניו אינו נמחק שכבר קדשו השם. וש"מ מזה שאסור לכתוב השם למפרע. וכבר חלקו עליו האחרונים שגם בשם כשר למפרע. ולענין ראיתו של הרב ג"ו נראה לפענ"ד ע"פ מה שראיתי בתשו' חתם סופר חיו"ד סי' ר"ס שהביא בשם הגאון בעל בני יונה דהא דנטפל לשם מאחריו קדוש היינו דוקא שזה הנטפל שייך לאותו שם כגון שהי' צריך לכתוב אלקינו ואירע שום קלקול בהנ"ו דאז אמרי' שאסור למחקו מפני שכבר קדשו השם. אבל אם טעה הסופר ובמקום שם הנז' כתב וסיים כ"ם אע"פ שקדשו במחשבתו הוי כמקדיש פסולים למזבח שלא נתקדש ומותר למחקו ע"ש. ומדבריו למדנו שזה שהשם מקדש את הנטפל לו ילפינן מכלי שרת המקדשים כל הנוגע בהם וכמו דהתם אינו מקדש את שאינו ראוי לו ה"ה בנטפל לשם. והנה בש"ס דיומא דף מ"ח בעי בגמ' אפכיה למנא וכו' ופירשו התוס' שהיפך הכלי כי כיתונא ונעשה תוכו ברו וברו תוכו ע"ש דהיא איבעיא דלא איפשיטא וא"כ י"ל מאחר שקדושת הנטפלין לשם הוא רק מדרבנן וכמ"ש הרמב"ם פ"י מיסודי התורה. ועי' בשו"ת נו"ב מהד"ק חיו"ד סי' ע"ו ונקטינן בספק איבעיא לקולא וא"כ אם כתב השם למפרע אף שגוף השם קדוש שלא כדברי בעל ג"ו מ"מ אינו מקדש את הנטפל כיון דמתורת קדוש כלי שרת אתינן עלה וא"כ אינו מקדש כשהפכו ושפיר הוא מילתא דפסיקא שלעולם הנטפל מלפניו אינו קדוש אף אם נכתב השם למפרע. ומעתה לפי מ"ש הט"ז סי' ער"ו סק"ז שהנטפל מאחריו קדוש אף אם נכתב בטעות ושלא כדברי בעל בני יונה. ולהט"ז ע"כ צ"ל דהשם מקדש אף שאינו ראוי לו ולא ילפינן מכלי שרת אלא ממזבח הזהב וכדומה. וא"כ יראה דגם הדבק נתקדש ואף שלא נתכוין להקדישו מ"מ לא גרע מנטפל שג"כ לא נתכוין לקדשו. ומכל שכן אם הדבק נתהוה ע"י שנתפשט הדיו מגוף האות דפשיטא דקדוש. וכעין דאמרי' במנחות דף צ' לח נעקר ומגווה דמנא קאתי ע"ש ודו"ק:
<b>ולענין</b> נ"ד נ"ל שיגרור רגל של ה"א ראשונה ולא כל האות ה"א רק הרגל לבד. ויזהר לגרור הרגל ממטה למעלה כמ"ש בתשו' נו"ב מהד"ק סי' ע"ח. ובדבר מה שנדבק אות ו' לאות ה"א ראשונה ואחרונה הי' נראה לי דסגי בגרירת הדבק לחוד כמבואר ביו"ד סי' רע"ו סעי' י"א אמנם כפי שכתב מעכ"ת שאות ו' שבשם נראית כח' והרי כתב במג"א סי' ל"ב ס"ק כ"ז שאם ע"י הדבק נשתנה צורת האות הוי כמ"ם שנסתמה ובמ"ם שנסתמה קיי"ל דלא סגי בגרירת הדבק משום חק תוכות וצריך לגרור כל החרטום וא"כ הי' נצרך כאן לגרור כל אות ו'. אכן במג"א שם בס"ק כ"ה משמע דמטעם ספיקא מחמרינן לגרור כל החרטום במ"ם שנסתמה והרא"ם ס"ל דדי בגרירת הדבק. ולפ"ז בשם הקדוש יש לחוש לדעת הסוברים דסגי בגרירת הדבק ואסור למחוק אות ו' שבשם. ומ"ש מעכ"ת לענין ספק אחר כיוצא בזה שלדעת הרמב"ם דסד"א מותר מן התורה אין בספק מחיקה רק איסור דרבנן לא נהירא לי. דהרמב"ם לא כתב זה רק בספק דלהתוה"ק נתברר שבודאי יארע ספק כזה כמו בספק אם חתיכה זו אסורה או לא. וכן בספק ממזר דבודאי יזדמן פ"א דאזלא איהי לגביה ויהי' הולד ספק ממזר. וכן בביה"ש וכיוצא בזו דיש מקום לומר שהתורה לא הזהירה רק על איסור ודאי ולא על ספק. משא"כ בספק בדין איך איפשר לומר שהתורה התירה ספק הזה והא התוה"ק לא נסתפקה בדין זה. ואם הדין נותן שזה אסור אין כאן ספק כלל ולא התירה התורה אותו ספק מעולם שלדעת תוה"ק הוא איסור ודאי ורק ע"י שנתמעטו הלבבות נפל לנו ספק בדין. וכי בשביל שאנחנו מסופקים נשתנה הדבר להיתר מה שהיה למקבלי התורה ברור לאיסור. וכעין סברא זו כתבו התוס' לענין איצטריך קרא למעוטי ספיקא ויש להאריך בזה הרבה ואין כ"מ:
<b>אמנם</b> מה שחידש מעכ"ת דמכיון שעכשיו האות משתנה לצורת אות אחרת אף שיכולין להכשיר ע"י גרור הדבק אין איסור מחיקת השם בזה כיון דעכ"פ כעת לא מן השם הוא זה מאחר שנשתנה צורתו סברא זו נכונה. וראי' לזה ממה שהתיר הרמ"א בסי' ער"ו לגרור הרגל של ה"א הנוגע בגגה ומשמע אף אם נעשה הדבק אחר הכתיבה ואף דבכה"ג לא מיפסל משום חק תוכות לדעת הסמ"ק שהביא בטור או"ח סי' ל"ב וכשר ע"י גרירת הדבק לבד ואפ"ה מותר לגרור כל הרגל. וע"כ כיון שכמו שהוא עכשיו האות משונה מותר לתקנו ע"י גרירת הרגל או כל האות כל חד כדיני' אע"פ שיכול לתקן גם באופן אחר. וכמדומה לי שכ"כ הגחון בעל בית אפרים בתשובה ומ"מ טוב הדבר אם יוכל למחוק האות ו' ע"י קטן. דברי ידידו:
<b>סי'</b>
<b>קיג</b> ב"ה יום ג' ט' אדר תרל"ח לפ"ק לבוב:
שלום וברכה וכ"ט לכבוד ידידי הרב המאוה"ג החריף ובקי המפורסם ערוגת הבושם ותיק וחסיד כקש"ת מוה'
<b>אברהם</b>
<b>יעקב</b>
<b>איסרליש</b> ני' האבד"ק טורקא יע"ח:
<b>מכתבו</b> הגיעני. והנה אמת נכון הדבר אשר אני בעניי נתתי כתב היתר על הציקארי' הנעשה בהפאבריק הסמוכה לקאלימייא כי נודעתי ע"פ עדות נאמנה כי העמידו שם אנשים כשרים ונאמנים להשגיח על מלאכת ומעשה הפאבריק שיהי' נעשה הכל בהכשר. ועל שאר הציקאריא הנעשה במקומות אחרים לא אמרתי לא איסור ולא היתר ולא נשאלתי מעולם על זה. והן עתה נודעתי ע"פ מכתב מעכ"ת שנודע לו ע"פ איש יהודי שבודאי מערבים דברים האסורים בהציקארי'. ומעכ"ת רוצה להתיר ע"פ דברי הש"ך בסי' קי"ד ס"ק כ"א שחולק על הרשב"א שהיה נזהר מלאכול הכרכום משום שמזלפין עליו יין וכתב ע"ז הש"ך שא"א שלא יהא אחד מהם שלא יזלף עליו יין ומציל על כולן דדמי להא דאמרי' פ"ב דכתובות אם יש שם מחבואה אחת מצלת על הכהנות כולן. ולכן כתב מעכ"ת שגם הציקארי' יש להתיר משום זה:
<b>והנה</b> מעכ"ת לא הודיעני מה אמר לו אותו איש יהודי מהו איסור הזה שמערבין בהציקאריע אם הוא איסור תורה או איסור דרבנן. שבודאי באיסורי תורה לא סמכינן על מה שאחד עושה בהיתר. ולא דמי להא דאם יש שם מחבואה אחת וכו' דשם לא הקילו רק בשבוי' דרבנן. וראי' לזה שהרי הרשב"א חשש לאסור הכרכום משום שמערבין בו חוטי בשר יבש וכתב הש"ך ע"ז להתיר משום דהבשר יבש בטל ברוב ואמאי לא התיר גם בבשר יבש מה"ט גופי' דא"א דליכא חד שאין מערב בשר ודמיא למחבואה. אלא ע"כ דהאי היתרא דמחבואה לא מהני רק לענין סתם יין דרבנן ולא לחששא דתערובת בשר נבלה שהוא איסור תורה:
<b>ובזה</b> מיושב קושית בנו של הש"ך שהשיג בנקהכ"ס על אביו הש"ך שכתב דבשר יבש בטל ברוב דהא הוי מין בשאינו מינו וצריך ששים. ולפמ"ש י"ל שכן כוונת הש"ך כיון שעכ"פ מה"ת יבש ביבש מין בשא"מ בטל ברוב ורק מדרבנן צריך ששים ולענין איסור דרבנן שפיר יכולין לסמוך דא"א דליכא חד שאינו מערב בשר יבש ודמי למחבואה. עכ"פ הדבר ברור שלענין איסור תורה לא מהני הך סברא ללמוד ממחבואה וכמ"ש. ובזה מדוקדקים היטב דברי הש"ך שם שכ' לענין החשש שמזלפין על הכרכום יין דיש להתיר משום שבודאי אחד אינו מזלף יין ודמי למחבואה. ועוד י"ל דהרשב"א היה יודע שמערבין יין הרבה אבל בכרכום שלנו מסתמא אית בי' ששים ע"ש. ולכאורה תימה דלקמן לענין החשש שמערבין בשר יבש כתב דבטל ברוב ואמאי לגבי חשש סתם יין כתב דבעינן ששים. ולפי מ"ש נכון מאד דבאמת מין בשא"מ ביבש צריך ס' מדרבנן וזה שכתב דחוטי בשר יבש בטלין ברוב היינו שמה"ת בטל ברוב. ועיקר כוונת הש"ך לומר דלא הוי רק איסור דרבנן ותו יש לסמוך על היתר דלעיל דדמי למחבואה וכמ"ש לעיל. משא"כ לענין חשש דסתם יינן דבלא"ה ליכא כ"א איסור דרבנן א"כ לא מצי הש"ך לומר דבטל ברוב שלענין אסד"ר לא הועלנו כלום בבטול זה שגם אחר שנתבטל עדיין נשאר איסור דרבנן עליו כיון שמדרבנן צריך ששים. ועי' בש"ך סי' ס"ט ס"ק נ"ד שגם באסד"ר צריך ס' במין בשא"מ. ועיין בדגול מרבבה שם ומכ"ש באסור לח דסתם יינן ועי' בש"ך סי' ק"ט סק"ו לענין קמח בקמח ודו"ק. וא"כ לגבי איסור דרבנן בטול ברוב לא מועיל כלום ומשום כן כתב הש"ך בתחילה להתיר החשש דזילוף יין מחמת דדמי למחבואה וכמש"ל דלענין אסד"ר יש לסמוך על היתר זה. ואח"כ כתב הש"ך ועוי"ל דגם בלאו היתר דמחבואה יש להתיר מטעם בטול בששים וזה ברור מאד בס"ד. ועי' בסי' קי"ד סעי' ו' בהג"ה שכתב הרמ"א להדיא דהיתר זה משום דדמי למחבואה לא מהני רק באיסור דרבנן וכ"כ בתשו' נו"ב מהד"ק חיו"ד סי' ל"ד:
<b>מיהו</b> עדיין יש לכאורה מקום להתיר בנ"ד כיון שבודאי יש רוב בהציקאריע נגד האיסור המעורב וא"כ אף אם הוא איסור תורה מ"מ מה"ת ברובא בטל ולענין איסור דרבנן שפיר נוכל לסמוך משום דודאי איכא חד דלא מערב ודמיא למחבואה. אמנם לפמ"ש מעכ"ת שנתברר דאיכא מקומות שמערבין בו איסור א"כ א"א להתיר מטעם זה דדמי לשתי שבילין וכמ"ש הט"ז בסי' קי"ד ס"ק י"ג:
<b>עוד</b> כתב מעכ"ת מאחר שאין דרך לאכול הציקאריע כי אם ע"י בישול במים ובצירוף המים בודאי יש ששים נגד האיסור המעורב שם זהו דבר נכון. דבודאי אין כאן משום מבטל איסור לכתחילה במה שמבשלין הציקאריע כמ"ש בש"ך סי' קי"ד שם מאחר שהוא ספק אם יש כאן איסור. ולכאורה הי' מקום לאסור משום חנ"נ מאחר שקודם הבישול לא הי' ששים בהציקארי' נגד האיסור ונתקן עם האיסור ביחד ונאסר וא"כ בעינן אח"כ ס' נגד כל הציקארי':
<b>אמנם</b> באמת הא ליתא מכמה טעמים. חדא לפמ"ש הט"ז סי' צ"ב ס"ק ו' בשם הה"מ לענין טפת חלב שנפלה על החתיכה ולא נודע על איזה חתיכה נוער את הקדרה ומבטלה בששים ול"א בזה חנ"נ מאחר שאינו יודע איזה חתיכה היא לא נעשית נבלה וכ"כ הש"ך שם ס"ק ח' בשם או"ה דהיכא שלא הוברר האיסור ל"א חנ"נ ע"ש. ובנ"ד ג"כ לא נתברר אם יש כאן איסור כלל ול"ש חנ"נ. ועוד כיון דחנ"נ בשאר איסורין הוא רק מדרבנן א"כ בספק ל"א חנ"נ בשאר איסורי' וכן כתב הפרמ"ג במב"ז סי' צ"ב ס"ק י"א. ועוד דלפי מ"ש הש"ך בסי' צ"ט ס"ק ט"ו בשם או"ה דבלא נודע ל"א חנ"נ אף שהש"ך שם חולק ע"ז מ"מ זה דוקא דבשעה שנודע חח"כ עדיין היתה החתיכה בתוך התבשיל שאז כיון שאותה חתיכה בודאי נשארה באיסורה דאין הגעלה באוכלין וקיי"ל איפשר לסוחטו אסור וא"כ בשעה שנודע שאז בודאי נ"נ חוזר ואוסר את כל התבשיל משא"כ כשקדם וסילק החתיכה מהקדירה קודם שנודע מבליעת האיסור בהחתיכה שפיר יכולין לסמוך ע"ד או"ה וסיעתו להתיר בלא נודע. וכן כתב הגאון מוה' עקיבא איגר ז"ל בתשובה סי' ס"ז ע"ש. ומכ"ש בנ"ד שגם לבסוף לא נודע כלל משום חיסור פשיטא דאין שייך לומר בזה חנ"נ כן נלפענ"ד. ולכן אם אמת הדבר, שלאחר שנתוסף בהציקארי' מים המתבשלין יש ששים נגד האיסור שנתערב מותר לשתות ממנה וגם בספק אם יש ששים ג"כ איפשר להתיר מטעם ס"ס. ולגודל הטרדה אקצר:
דברי ידידו הדוש"ת בלונ"ח:
<b>סי'</b> <b>קיד</b> ב"ה יום ה' כ"ד טבת תרמ"ס לפ"ק לבוב:
יצו ה' את הברכה לכבוד הרבנים הגדולים חריפים ובקיאים המפורסמים לתהלה חסידים ואנשי מעשה כש"ת מוה'
<b>צבי</b>
<b>שיינהארין</b> ומוה'
<b>יעקב</b>
<b>קאפיל</b> ני' בד"ר בק' וויזניצא יע"א:
<b>מכתב</b> שאלתם הגיעני על אודות אשר בעירם התלקטו אנשים רקים ופוחזים קשר בוגדים שכל תכלית מגמתם לעקור ולהשכיח מאת אחב"י התורה והיראה. ולאשר יראו למו אולי אם יתגלה מחשבתם ומזימתם לא יעלה בידם לצודד נפשות. ולא תעשינה ידם תושי' כי כל איש ואיש אשר הריחו ביראת ה' והמכירים את קונם יברחו מהם ומהמונם ולכן יזמו והערימו לכזב בלשון רמי' לאמר כי כוונתם לשם שמים ליסד להם חברה קדושה. ובכן משכו בחבלי שוא ושפת שקר כמה אנשים הולכים לתומם בדרך הישר ויראי ד' באמרם דבמצוה קא עסקו ועשה ביניהם פנקס החבורה בכתב השיאו אותם בחלקת לשונם כי טוב ונכון הוא לפניהם שכל נשי החבורה ישבעו מבלי להפרד איש מאחיו. וכן עשו ותקעו כפם זה לזה ובאו על החתום בכתב באלה ושבועה אשר יחד יהיו תמים בקשר אמיץ בהחברה ולא יתפרדו אחד מחבירו. אפס אחרי כן כאשר ראו והתבוננו כי מחשבת מיסדי החבורה לרעה ורוח פריצים בקרבם לסוג אחור מאחרי ד' ופקודיו ולעזוב אורח הישר וכתיב התורה והמצוה נחמו וקראו עצרה וצעקו מרה על אשר נתערבו בחברת אנשי עול ונלכדו בשחיתות מחטיאי אדם כאלה. ורצונם ותשוקתם כי הב"ד יתירו להם התק"כ והשבועה אשר נשבעו להם. ומעכת"ה דרשו ממני כי אחוה להם דעתי העני' על פי דתה"ק בזה:
<b>הנה</b> מקור הדבר הוא ברמ"א סי' רכ"ח סעי' כ"א שכתב י"א ארבעה שנשבעו יחד מיקרי ע"ד רבים שכ"א נשבע לשלשה חביריו ועל דעתם. אמנם בסעיף ל' כתב המחבר צבור שהסכימו על ענין אחד ונשבעו כל איש מהם עליו אין להם תקנה עד שיחרטו כולם וימצאו פתח לשבועתם וכו'. מבואר שעכ"פ מועיל פתח להתרתם. וע"כ דאף שנשבעו כולם יחד לא מיקרי ע"ד רבים. והרמ"א שם הרגיש בזה וכתב שדין זה במחלוקת שנוי'. והט"ז שם בס"ק מ"א הביא בשם מהרי"ק שהקשה על זה ממ"ש הרמב"ן דאף דחרמי הקהל הם ע"ד המקום וע"ד הקהל וא"כ הוי כעד"ר ואעפ"כ מועיל התרה ואמאי לא הקשה הרמב"ן דכיון שנשבעו יחד הוי ע"ד רבים. וכתב המהרי"ק דאין ה"נ אלא שהרמב"ן עדיפא מיני' מקשה ע"ש בט"ז. ותם אנכי לא אדע ולא זכיתי להבין דבריהם דבגמ' כתובות דף ע"ה קאמר דטעמא דר"י דנדר שהודר ברבים אין לו התרה משום דכתיב ולא הכום בנ"י כי נשבעו להם נשיאי העדה ע"ש ומאי ראי' היא זו דלמא לעולם באחד שנשבע במעמד רבים יש לו התרה והתם בגבעונים שנשבעו כל הנשיאים זה מיקרי ע"ד רבים שלכ"ע אין לו התרה כדאמרי' בגיטין דף ל"ו. ועי' בתוס' ורא"ש גיטין דף מ"ו שהביא ראי' שעל דעת שנים מיקרי ע"ד רבים מהך דאמרי' בשבועות דף ל"ט דאמר להם משה לישראל אלא ע"ד המקום וע"ד הקהל ופי' רש"י דזה מיקרי ע"ד רבים. ומה ראי' היא זו. שאני התם כיון דנשבעו כל ישראל בלא"ה מיקרי עד"ר לדעת המהרי"ק:
ונראה דדוקא בעובדא דמהרי"ק שעשו הארבעה שותפות ביניהם וקבלו טובה זה מזה כמ"ש המהרי"ק שם להדיא ועי' בט"ז שם ס"ק ל"ו. והרי בגמ' אמרו כל הנודרת ע"ד בעלה היא נודרת דמאחר שהבעל מפרנסה מסתמא נודרת על דעתו ועי' בנדרים דף ע"ד. ומעתה גם בנדון המהרי"ק שכל הארבעה קבלו טובה זה מזה כל אחד מהם נשבע על דעת שלשה חביריו. ומש"ה כתב המהרי"ק שזה מיקרי ע"ד רבים. משא"כ במעשה הגבעונים הגם שכל הנשיאים נשבעו מ"מ לא קבלו טובה זה מזה ולא נשבע שום אחד מהם ע"ד חבירו ושפיר איכא הפרה לשבועתייהו אי לאו דר"י דנדר שהודר ברבים אין לו הפרה. וכן בשבועת קבלת התורה אע"ג שכל ישראל נשבעו מ"מ לא קבלו טובה זה מזה ולא מיקרי עד"ר ורק משום דאמר להו משה ע"ד המקום וע"ד הקהל ומש"ה הוכיחו התוס' והרא"ש דבכי ה"ג מיקרי ע"ד רבים:
ואם כן בנ"ד שמסתמא בשעת התק"כ והשבועה לא קבלו טובה זה מזה רק שהיו סבורים לעשות טובה לכללות העיר בזה נראה ברור שגם מהרי"ק מודה דזה לא מיקרי עד"ר וכמו שהוכחתי לעיל. וגם המעיין במהרי"ק שם יראה דלא ברירא לי' סברא זו רק שכתב חוששני דזה מיקרי ע"ד רבים. ועי' בש"ך סי' רכ"ח ס"ק פ"ז דבצבור לכ"ע מועיל התרה משום דהוי כאילו התנו:
עוד נראה לפענ"ד דבאמת בנ"ד איכא מצוה בהתרת הנדר ובכי ה"ג גם ע"ד רבים יש לו התרה אלא שהרמ"א שם כתב בשם הריב"ש שאם הרבים מוחין בפירוש אפילו לצורך מצוה אין מתירין לו. וזה דוקא בדבר מצוה אבל היכא שבאם לא יתירו איכא עבירה לכ"ע מתירין לו גם בעד"ר כן כתב מהר"ש הלוי בתשו' חי"ד סי' ג'. וטעמו של דבר נ"ל שהרי הב"י בסי' רכ"ח הקשה על הריב"ש ממ"ש הרמב"ם בטעם שאמרו חז"ל כופין אותו עד שיאמר רוצה אני וגם בגט מעושה שהוא משום דמסתמא לכל איש ישראל ניחא לי' לעשות מצוה. הרי דהיכא דאמדינן לדעתיה דניחא לי' אפי' אם עומד וצוח לא משגחינן בי'. וא"כ גם בעד"ר שמועיל התרה לדבר מצוה שכתבו הקדמונים הטעם משום דמחמת מצוה אמדינן לדעת הרבים שמסכימים בהיתר הנדר וא"כ גם בעומדים ומוחים יש להתיר ע"ש בב"י שלא תירץ כלום. וצריך לומר דהריב"ש ס"ל לחלק דדוקא במצוה שכופין עלי' סובר הרמב"ם דלא משגחינן במה שאומר אינו רוצה משא"כ במצות שאין כופין עלי' כמו במקרי דרדקי דלא אישתכח דדייק כותיה אף דאיכא בהא מצוה מ"מ ודאי פשיטא שאין כופין את שהאבות ליתן בניהם דוקא למקרי דרדקי זה. וכן לעשות שלום בין איש לאשתו וכדומה מצות רבות שאין כופין ע"ז בזה שפיר ס"ל להריב"ש שאף שמתירין לדבר מצוה מ"מ אם הרבים מוחין אין להתיר. ומעתה יפה כתב המהר"ש הלוי שאם יש עבירה בחם לו יתירו מאחר שבזה בודאי כופין שפיר מתירין אף אם הרבים מוחין:
ובזה נראה ליישב שיטת ר"ח ור"ת שסוברים דהא דנדר עד"ר יש לו התרה לדבר מצוה זהו דוקא במצוה שהרבים שייכי באותה מצוה כגון במקרי דרדקי דאיכא בגמר' דאנן סהדי דהרבים ניחא להו בהתרת הנדר משום לימוד בניהם אבל בנדר שאין אותן הרבים שייכי בו בהנדר ובהתרתו גם לדבר מצוה אין לו התרה. ותמהו כל הקדמונים מש"ס ערוך במכות דף ט"ז ע"ב דאמר התם דבאונס שגירש לא משכחת לה בטלו ולא בטלו דגם אם הדירה ע"ד רבים מ"מ יכול להפר משום דנדר עד"ר לדבר מצוה יש לו הפרה ע"ש הרי להדיא דאפילו אם אין הרבים שייכי כלל באותה מצוה אעפ"כ מועלת הפרה לדבר מצוה. ולפמ"ש י"ל דהנה הא דנדר עד"ר אין לו הפרה הטעם משום שמא אין הרבים מסכימים בהתרתו כמ"ש הקדמונים משא"כ לדבר מצוה דבהא אנן סהדי שהרבים יסכימו להתיר למען המצוה ומש"ה שפיר ס"ל לר"ח ור"ת שזהו דוקא במצוה דהרבים שייכי בגוה דאז ודאי מסכימים להתיר כדי שיוכלו לעשות המצוה אבל במצוה אחרת דלא שייכי בה איפשר שאותן הרבים אין מסכימים להתיר. משום הכי באונס שגירש דאיכא עבירת לאו דולא יוכל לשלחה וכבר כתבתי בשם מהר"ש הלוי שבזו גם אם הרבים מוחין וצווחין שלא להתיר לא משגחינן בהו שפיר מתירין גם לדעת הר"ח ור"ת. ודו"ק היטב:
גם מ"ש מעכת"ה לדון בזה משום נדרי שגגות יש לו מקום בהלכה. והנה אנכי לא אדע תוכן הדברים שמה אמנם אם אמת נכון הדבר כי תקנות החבורה המה נגד דת תוה"ק נראה ברור שיכולין ב"ד של שלשה להתיר לכל אחד ואחד דברי ידידו:
<b>סי'</b>
<b>קטו</b> ב"ה יום ד' טו"ב אדר תרל"ט לפ"ק לבוב. בין גאולה לגאולה יעמוד ריוח והצלה לכבוד ידידי הרב החריף השנון זית רענן ענף עץ אבות מופלג בתורה וביראה בהר ד' יראה כש"ת מוה'
<b>צבי</b>
<b>הירש</b> ני' מק' בילקאמין יע"א.
<b>מכתב</b> שאלתו הגיעני. באשה שראתה מראה ירוק כזהב. וגוף הדין מבואר בסי' קפ"ח להיתר אלא שמעכ"ת שדא בי' נרגא דהא אנן מחמרינן בכמראה תלתן אע"ג דב"ה מטהרין משום דכיון דנוטה למראה אדמומית אין אנו בקיאין בזה וא"כ גם במראה זהב מהראוי להחמיר מה"ט. איברא שהב"י כתב לתרץ דמימי תלתן ומימי בשר צלי גם ב"ה ס"ל שנוטה לאדמומית ואפ"ה מטהרין משום דדרשי דמי' דמי' הרי כאן ארבע ותו לא ומש"ה מחמרינן כיון דלכ"ע נוטה לאדמומית אנן לא בקיאין להפלות בין דם לדם משא"כ בירוק כשעוה וכזהב דס"ל לחכמים דפליגי על עקבי' דאינו נוטה כלל לאדמימות לכך גם לדידן טהור. זה תוכן דברי הב"י. ומע"כ האריך בזה דמנא לי' להב"י הא דבמימי תלתן מודו ב"ה דנוטה לאדמימות ובירוק ס"ל לחכמים דאינו נוטה לאדמימות כלל. וגם דלא שייך פלוגתא במה שהחוש מעיד. ולדעתי העני' דברי הב"י מוכרחין בגמ' ובפוסקים:
<b>דהנה</b> התוס' הקשו בהא דמשני הגמר' דעקבי' לית לי' דרשא דמי' דמי' דא"כ מנ"ל לטמאות מראה ירוק וביאור דבריהם דלעיל פריך הגמ' אימא אדום ותו לא ומשני דמיי דמי' הרי כאן ארבע. וכיון דעקבי' ל"ל הך דרשא דמי' דמי' קשה אימא אדום ותו לא. ולכאורה צריך להבין אמאי לא הקשו התוס' קושי' זו לעיל על ב"ש שמטמאין במימי תלתן וקאמר בגמר' דלית להו דרשא דמי' דמי' א"כ קשה אימא אדום ותו לא. אמנם לדברי הב"י הנז' נכון. דהנה מפשט דברי המשנה משמע שב"ש דמטמאין במימי תלתן מודו בירוק דטהור. וכן עקבי' שמטמא בירוק מודה במימי תלתן דטהור. וכן כתב מהרש"ל שם דעקבי' מטהר במימי תלתן ומימי בשר צלי. ומעתה י"ל שלדברי ב"ה שפיר פריך בגמר' אימא אדום כדם ותו לא כיון דס"ל לטהר במימי תלתן אע"ג דלכ"ע נוטה לאדמימות כמ"ש הב"י וע"כ דס"ל לב"ה שאין לטמא משום שדומה קצת לדם וא"כ גם בשלשה מראות יטהרו מה"ט גופא והוצרך לשנויי דמי' דמי' הרי כאן ארבע. אבל לב"ש לא קשי' כלל. דאינהו ס"ל שכל מה שנוטה קצת לאדמומית טמא ומש"ה מטמאי בכל המראות גם כתלתן ובשר צלי והא דמטהרין בירוק משום דס"ל כחכמים דפליגי על עקבי' דירוק אינו נוטה כלל לאדמימות משא"כ על עקבי' שפיר הקשו בתוס' כיון דלית לי' דרשא דמי' דמי' מנ"ל לטמא שאר מראות דא"א לומר משום דס"ל שירוק נוטה לאדמומית וס"ל לעקבי' שכל מראה הנוטה לאדמומית טמא דא"כ הו"ל לעקבי' לטמא במימי תלתן ובשר צלי כיון שלד"ה נוטה לאדמומית וכמ"ש הב"י. ומשום כן הוצרכו התוס' לתרץ דאית לי' לעקבי' קרא אחרינא לטמא בירוק. ולפ"ז צ"ל דעקבי' ס"ל דירוק יותר נוטה לאדמומית מן מימי תלתן דאל"כ לוקים להאי קרא למימי תלתן ומנ"ל לטמאות ירוק ולטהר מימי תלתן. אמנם מדברי הרש"ל שם נראה דעקבי' מודה שירוק אינו מראה אדמומית. ולדבריו צ"ל דעקבי' הי' לו הוכחה מקרא לטמא ירוק דוקא ולא כמימי תלתן. ולדברי הב"י א"ש בפשיטות טפי וכמ"ש:
<b>עכ"פ</b> לפי מ"ש מוכח מדברי התוס' דחכמים דפליגי על עקבי' ס"ל דירוק אינו נוטה כלל לאדמומית דאם נאמר שירוק לד"ה נוטה לאדמומית וכמ"ש מעכ"ת א"כ קושיתי על התוס' תיקום אדוכתא גם על ב"ש דאי לית להו דרשא דמי' דמי' אימא אדום ותו לא דליכא למימר דס"ל לב"ש לטמאות בכל מראה אדמימות דא"כ אמאי מטהרי בירוק. ודוק כי קצרתי:
<b>ומ"ש</b> מעכ"ת להוכיח מהרא"ש כדבריו הוא תימה שדברי הרא"ש מוכיחין להדיא כדברי הב"י דאם ל"כ דבריו סותרין זא"ז. דמתחילה כתב להוכיח שירוק דמטמא עקבי' היינו בדומה לזהב הנוטה למראה אדמימות וסיים שם אלמא דסתם ירוק הוא צבע הנוטה לאדמימות כזהב. ובתוך כ"ד שם כתב דהשתא אין אנו בקיאין בדמים ואין לטהר שום דם הנוטה למראה אדמומית אם לא שיהא לבן וירוק כמראה הזהב הרי דמראה זהב אינו נוטה לאדמומית וא"כ הרא"ש סותר דברי עצמו. וע"כ דבתחילת דבריו דקאי לפרש דברי עקבי' שס"ל דירוק נוטה לאדמימות לכן כתב הרא"ש דמיירי במראה זהב דוקא דבזה ס"ל לעקבי' דנוטה לאדמימות דירוק ככרתי לכ"ע אינו נוטה לאדמימות. משא"כ בסוף דברי הרא"ש דקאי לדידן לפסק הלכה שפיר כתב לטהר במראה זהב דקיי"ל כחכמים דמראה זהב אינו נוטה לאדמימות הרי להדיא כדברי הב"י דחכמים ועקבי' פליגי בהכי אי מראה זהב נוטה לאדום או לא:
גם מ"ש מעכ"ת שאין הכוונה בדברי התוס' דבירוק ככרתי מודה עקבי' דטהור והאריך בזה. מלבד שדבריו אינם מובנים כלל שגם לפי פירושו בדברי התוס' מוכרח לומר דירוק כזהב לדברי עקבי' נוטה לאדמימות ולא ירוק ככרתי. אמנם בדברי הר"ן פ"ב דשבועות מבואר להדיא דבירוק ככרתי מודה עקבי' שאינו נוטה לאדמימות וטהור ודוקא בירוק כזהב ס"ל לעקבי' דטמא משום שנוטה לאדמימות. גם מוכיח מדברי הר"ן שם כדעת הב"י דחכמים דפליגי על עקבי' ס"ל דמראה זהב אינו נוטה לאדמימות ע"ש היטב:
וראיה נ"ל שגם ב"ש דמטמאי במימי תלתן מודו בירוק דטהור דבש"ס דנדה דף ל"ג אמר ר"מ דמש"ה בנות כותים נדות מעריסתן שרואות דם אדום ומשלימות לדם ירוק. ויש לדקדק אמאי קאמר ר"מ דם ירוק דוקא ובגמ' שם דף כ' קא חשיב כמה מראות טהורות והו"ל לומר שרואות מראה טמאה ומשלימות למראה טהורה. ונ"ל דבש"ס שבת דף ט"ו ע"ב אמרו דבנות כותים נדות מעריסתן הוא מי"ח דבר עי' ברש"י שם דף י"ג ע"ב ד"ה הניחא וא"כ הא גזירת י"ח דבר ב"ש הוא דגזרו ואח"כ הודו להם ב"ה כדאיתא שם דף ט"ו. וא"כ לפי מ"ש התוס' בנדה דף ל"ב ד"ה ר"מ דאף שעיקר הגזירה הוא משום שלא יטמעו בהן מ"מ אם לא הי' בזה חשש נדות לא היו גוזרין דמחזי כחוכא וטלולא ע"ש. ומעתה לב"ש דכל מראה אודם טמא וכמש"ל ליכא שום חשש נדות שאם רואות מראה טמאה ומשלימות למראה טהורה ליכא איסורא כלל שכל המראות הנוטות לאדמימות טמאות לב"ש וא"כ אמאי גזרו ב"ש על י"ח דבר ומש"ה קאמר ר"מ שמשלימות לדם ירוק דבזה מודו ב"ש דטהור משום דס"ל כחכמים דפליגי על עקבי' דירוק אינו נוטה כלל לאדמימות וזה נכון בס"ד. ומוכח מזה ג"כ כדברי הב"י:
<b>ודע</b> שלפענ"ד נראה דבכתם ירוק כזהב לדברי הכל טהור ואיפשר שגם עקבי' דמטמא בירוק זה דוקא אם ידוע שבא מן המקור אבל בכתם מודה. וחילא דידי כי הנה הכ"מ פ"ט מאס"ב הקשה למה כתמים טמאים הא הוי ס"ס ספק שמא מעלמא ואת"ל מגופא שמא מן הצדדין. ובנו"ב מהד"ק סי' נ"ב כתב בשם האחרונים לתרץ דספק מן הצדדין אינו ספק שהרי שנינו דם הנמצא בפרוזדור חייבין עליו על ביאת מקדש שחזקתו מן המקור. ובש"ס נדה דף י"ח קאמר הטעם דמטמאינן דם הנמצא בפרוזדור משום שרוב דמים מן המקור ועי' ברש"י שם ד"ה ועשאום. ומעתה לפמ"ש רש"י ותוס' בנדה דף י"ט ע"ב ד"ה ירד שאין רגילות לצאת דם ירוק מגופה ותו לא שייך בזה רוב דמים מן המקור שאדרבה אין דרך המקור להוציא דם ירוק והוי ספק מן הצדדין ספק גמור וממילא יש לטהר כתם ירוק מטעם ס"ס ועי' בגמ' שם בהך דירד ר"מ לשיטת עקבי' בן מהללאל וכו'. ומיושב בזה מה שהקשה מע"כ מהא שכתבו קצת פוסקים לענין טרפות ריאה וכוליא דמראה געל נוטה לאדמימות. ולפי מ"ש י"ל דכאן יש להקל טפי משום שאינו מצוי שיצא דם כזה מן המקור ותלינן בצדדים. וגם בל"ז יש לתרץ קושיא זו ואין הזמן מסכים עמדי להאריך עוד:
<b>ולכן</b> נראה לפענ"ד דבכתם אין להחמיר כלל בירוק. אמנם אם ראתה בעד הבדוק מראה ירוק המחמיר כדברי השל"ה בשם מהרש"ל תבוא עליו ברכה והמיקל כדעת הש"ע לא הפסיד. דברי ידידו דוש"ת באהבה:
<b>סי'</b> <b>קטז</b> ב"ה. יום ב' כ"ד אייר תרמ"א לפ"ק לבוב. החיים והשלום וכל טוב לכבוד ידידי הרב החריף המופלג בתורה וביראת ה' טהורה משנתו לו סדורה זך השכל ונקי הרעיון כ"ש מוה'
<b>יהודא</b>
<b>צבי</b>
<b>באטבאך</b> ני' מק' ראווע יע"א:
<b>מכתב</b> שאלתו הגיעני. באחד שמתו לו שני בנים אחרי שנימולו איזה ימים וכעת נולד לו בן שלישי שמבואר בש"ע יו"ד סי' רס"ג שאין למולו עד שיגדיל ויתחזק כחו. ונסתפק מעכ"ת מה הוא שקראו חז"ל מתו מחמת מילה אם הכוונה שמתו מחמת מכת הנפיחה אבל אם דרך מקרה נחלו הולדות אחר המילה לא אמרי' שהמילה גרמה להם. גם נסתפק מעכ"ת מהו הכוונה בש"ע עד שיגדיל חם עד שיביא ב' שערות ויהי' גדול ממש או דדי שיגדיל ויתחזק כחו היינו שאין למולו בן שמונת ימים בעוד שהתינוק רך וחלוש רק ימתינו עד שיגדיל ויתחזק כחו דהיינו ערך חצי שנה או יותר:
<b>הנה</b> לפי ענ"ד נראה ברור דאם נחלה התינוק באיזה חולי שיהי' קודם שנתרפא' מכת המילה אנו חוששין שמא חבורת המילה גרמה לו שיחלה ואם מת התינוק מחמת איזה חולי הוה מת מחמת מילה אמנם אם נתרפא' המכה לגמרי ואח"כ נחלה ומת זה לא מיקרי מת מחמת מילה. וראי' לזה מהא דקיי"ל באהע"ז סי' קמ"ה סעי' ז' שאם ניתק מחולי לחולי ה"ז גט וכתב הב"ש שם ס"ק י"ד משום דאמרי' שעדיין חולי הראשון בו וחולי הראשון ג"כ גורם המיתה ע"ש. וכעין זה מבואר בחו"מ סי' ר"נ סעיף ב'. וגדולה מזו שגם ברוצח כל זמן שלא נתרפא לגמרי מחמת ההכאה אמרי' דחזקה שהחולי השני בא לו בסיבת ההכאה וכודאי חשבינן לי' ונהרג הרוצח כמ"ש הריב"ש בתשו' סי' של"ח. וכיון דחשבינן להא כודאי מחמת החולי הראשון לענין דגיטו גט והמתנה קיימת וקטלינן ליה לרוצח כל שכן בנ"ד דגם מספיקא לא מהלינן לי' דספק נפשות להקל. ומאחר שכל תינוקות הנימולים בחזקת חולים הם ומחללין עליהם את השבת גם אם מת מחולי אחר אמרינן שמחמת המכה נחלשו פעולותיהם הטבעיות ומחמת זה נולד חולי האחר כמ"ש הריב"ש שם ופשיטא דזה הוי מתו מחמת מילה:
<b>וראיתי</b> למעכ"ת שהביא בשם התוס' בחולין דף ד' ע"ב ד"ה שמתו דלא מיקרי מתו מחמת מילה רק כשנימולו כשהם גדולים א"נ כשהם קטנים וראינו שנבלע בהם דמם ולא נהירא כלל לומר כן. ולענ"ד נראה כוונת התוס' דקשיא להו אהא דאמרי' התם אלימא מתו אחיו מחמת מילה האי ישראל מעליא הוא דהרי גם במתו אחיו מחמת מילה חייב למול כשיגדיל ויתחזק כחו וכיון דהתם איירי לענין שחיטה ע"כ כבר הוא גדול או עכ"פ קטן שיודע לאמן ידיו לשחיטה וכבר נתחזק כחו א"כ חייב למול ואם לא מל הוי מומר לערלות. ולכן תירצו דהתם מיירי שאחיו נימולו כשהם גדולים או כשהיו קטנים וכגון שראינו שנבלע בהם דמם וכיון שהיו גדולים או חזקים ואף עפ"כ מתו פטור השלישי מלימול אף לכשיגדיל ומש"ה קאמר הגמ' האי ישראל מעליא הוא. אבל לפטור השלישי ממילה ביום שמיני ללידתו עד שיגדיל ויתחזק כחו מודו התוס' דמיקרי מתו מחמת מילה אף בנימולו כשהם קטנים ולא הציצו אם נבלע דמם בהן. וראי' לזה שהרי הט"ז ביו"ד סי' ב' ס"ק י' הביא דברי התוס' הנז"ל ואמאי לא הביאו במקומו בהל' מילה וע"כ כמ"ש דבהלכות מילה דמיירי לענין מילה בזמנה בכל גווני דחינן המילה עד שיגדיל אף אם לא הציצו בהם אם נבלע הדם מה שא"כ בהל' שחיטה דמיירי שכבר הגדיל דאז חייב לימול אם לא שגם אחיו נימולו כשהם גדולים אף שראינו שכבר נבלע בהם הדם וכמ"ש התוס':
<b>ומה</b> שהקשה מעכ"ת בסוגיא דיבמות דף ע"א דמשכחת לה מילת זכריו דאיתנהו בשעת אכילה וליתנהו בשעת עשי' כגון שמתו אחיו מחמת מילה וילדה תאומים ואחר עשיית הפסח נימול אחד מהם והוא בריא וחזק דאז מחויב למול גם הרביעי כמ"ש בתשו' מהרי"ט חיו"ד סי' ל"א וא"כ איתנהו בשעת אכילה. וכן מה שהקשה אח"כ מטעם איגלאי מילתא למפרע. במח"כ כל זה שגגה גדולה דאם מתו אחיו מחמת מילה הוי ערל לענין עשיית הפסח ואכילת הפסח כמ"ש התוס' שם דף ע' בד"ה הערל ותוס' פסחים דף כ"ח ע"ב ד"ה ערל וא"כ איתנהו בשעת עשיי'. וגוף הדבר שכתבו התוס' שם שבמתו אחיו מחמת מילה אינו רשאי לימול מפני הסכנה. עי' בגמ' פסחים דף ס"ב דקאמר הואיל ואי בעי מתקן נפשי' דמשם משמע שאינו חייב לימול ואי בעי יכול להמול:
<b>ודע</b> דירושלמי יבמות פ"ח ה"א קאמר דערלה שלא בזמנה לא חשיב ערל אבל בליל שמיני לא חשיב מחוסר זמן והוי ערל ע"ש. ולפ"ז תימה גדולה בהא דמוכח מברייתא בגמ' דילן דאיתנהו בשעת אכילה וליתניהו בשעת עשייה והיכא משכחת לאו דאיתיליד ביני וביני ומזה מוכיח בשמעתין דשלא בזמנה חשיב ערל. ומה ראי' היא זו דילמא שלא בזמנה לא חשיב ערל ומיירי דערב פסח הוא יום שביעי ללידתו וזה מיקרי ליתניהו בשעת עשיי' מכיון דשלא בזמנה לא הוי ערל משא"כ בשעת אכילת הפסח שהוא בלילה שפיר מיקרי ערל משום דלילה לא הוי מחוסר זמן כמבואר בירושלמי וצע"ג
<b>וראיתי</b> למעכ"ת שהביא בשם הרב הג' האבד"ק יאברוב להקשות בהא דאמרי' בחולין דף נ"א בית הרחם אין בו משום ריסוק אברים ומייתי ראי' מהא דתינוק בן יום אחד מטמא בזיבה וכו' איקרי כאן מבשרו ולא מחמת אונסו ופי' רש"י דאם יש בו משום ריסוק אברים א"כ חולה הוא. והקשה דאמאי לא מייתי ראי' מהא דיליד בית נימול לאחד ואם יש בו משום ריסוק אברים א"כ חולה הוא ואיך נימול לאחד. ומעכ"ת הוסיף להקשות דאיך משכחת לה מילת שמונה דאם חולה הוא נותנים לו ז' ימים מעל"ע להברותו ודוחק לאוקמא בנולד בלילה דוקא. ומעכ"ת כתב לתרץ עפ"ד התוס' בחולין שם דהיכא דליכא ריעותא פשיטא לי' להש"ס דלית כי' משום ריסוק אברים וא"כ שפיר יכולין למולו בדליכא ריעותא. ויפה כתב. והנראה לפענ"ד בזה דהנה נודע שיטת הרמב"ם שמפרש לסוגיא הנז' דביה"ר אין בו משום ריסוק אברים דקאי על הבהמה היולדת דאין חוששין שמא מחמת נפילה או צער לידה נתרסק הבה"ר. והכ"מ בפ"ט מהל' שחיטה הל' י"ז כתב בשם הרשב"א שאינו יודע לפרש לפי שיטתו מה ענין תינוק בן יום א' מטמא בזיבה ועגל שנולד ביו"ט לזה. ולכאורה י"ל בפשיטות לפי מה שפסק הרמב"ם פ"ב ממחוסרי כפרה הל' ה' דכשם שתולין לקטן בחליו כך תולין לו בחולי חמו אם הי' יונק ממנה או צריך לאמו. ומעתה שפיר מוכיח בגמ' דאם נאמר דמחמת צער לידה יש לחוש שמא נתרסק בה"ר של האם היולדת א"כ אין התינוק מטמא בזיבה משום דתולין לו בחולי האם כמ"ש הרמב"ם וקרי כאן מבשרו ולא מחמת אונסו. הן אמת שלפ"ז יקשה אהא דקאמר התם הב"ע שיצאו דרך דופן דאכתי קשיא דהא אין לך חולי גדול מזה וכיון שהאם חולה אין הולד בן יום א' מטמא בזיבה כיון שצריך לאמו ותולין לו בחולי האם. וגם לפירש"י ורוב הפוסקים שמפרשים דקאי על הולד שאין חוששין שמא מחמת דוחק בה"ר נתרסקו אברי הולד אכתי קשה לפי מאי דמוקי ביוצא דופן א"כ האם חולה ואין הולד מטמא בזיבה וכמ"ש הרמב"ם:
<b>אמנם</b> הדבר נכון דלכאורה קשה אהא דפריך בגמ' שם אקרי כאן מבשרו ולא מחמת אונסו הא אמרינן בנדה דף ל"ה דראי' ראשונה של זב מטמא באונס א"כ דילמא הא דתינוק בן יום א' מטמא בזיבה מיירי לענין טומאות ראי' ראשונה דטמא גם באונס. אמנם הא בורכא דהא ראי' ראשונה של זב אינו רק כבעל קרי כדתנן ריש מס' זבים ואינו רק ראשון לטומאה כמ"ש הר"ש ריש מס' כלים והרמב"ם בפיה"מ זבים פ"ה מי"א וא"כ מאי אריא משום זיבה בלא"ה הולד ראשון לטומאה מחתת דנגע באמו שהיא אב הטומאה כיון שהיא יולדת ומטמאה כנדה. וע"כ דחפר' דתינוק בן יום א' מטמא בזיבה איירי לענין שהולד אב הטומאה בראי' שניה ושפיר פריך לענין ראיה שני' קרי כאן מבשרו ולא מחמת אונסו. וע"ז שפיר קא משני דמיירי ביוצא דופן ומ"מ לא קשה דהא האם חולה ותולין לולד באמו והוי מחמת אונסו משום דמצינן לאוקמי בראי' ראשונה שמטמא גם באונס. ומעתה אין להקשות דהא בראיה ראשונה אין הולד רק ראשון לטומאה ובלא זיבה נמי הולד ראשון מחמת שנגע באמו דכיון דמוקמינן ביוצא דופן שאין יושבין עליו ימי טומאה וימי טהרה כדתנן ריש פ"ה דנדה והאם טהורה והילד טהור ומחמת ראי' ראשונה יש על הולד תורת ראשון ודו"ק היטב כי חריף הוא:
<b>והא</b> דמייתי בגמ' חולין שם מעגגל שנולד ביו"ט נראה ג"כ ליישב לשיטת הרמב"ם הנז'. דהנה לענ"ד נראה דבר חדש שאע"פ דעגל שנולד מן הטרפה מותר ביו"ט זה דוקא בנטרפה מערב יו"ט אבל בנטרפה ביום טוב אסור הולד שנולד ממנה ביו"ט. וטעמא דמילתא דבש"ס ביצה דף ו' אמרי' דמש"ה עגל שנולד מן הטרפה מותר ביו"ט הואיל ומוכן אגב אמו לכלבים ומוכן לכלבים הוי מוכן לאדם ע"ש. וא"כ בנטרפה ביו"ט לא מבעיא למ"ד יש מוקצה לחצי שבת וכשנטרפה ביו"ט נעשית מוקצה והוי גם הולד מוקצה ונולד ולא שייך לומר בזה שמוכן אגב אמו לכלבים דגם לכלבים היא אסורה כיון שבה"ש לא היתה טריפה והוי מוכן לאדם ומוכן לאדם לא הוי מוכן לכלבים ומאחר שבין השמשות לא היתה עומדת לכלבים וכשנטרפה ביו"ט אינה עומדת לאדם שפיר הולד אסור. ושפיר מוכיח בגמ' דאין חשש שמא נתרסק ביה"ר של האם מחמת לידה דאם יש חשש ריסוק אברים באם ונטרפה האם ביו"ט א"כ יש לאסור הולד מטעם שכתבתי. ומכ"ש לפי מ"ש הפרמ"ג בא"ח סי' תצ"ח בא"א ס"ק ח' דעגל שנולד מספק טרפה אסור ביו"ט משום דאינו עומד לכלבים ע"ש א"כ פשיטא דפריך שפיר בגמ' דכאן לא הוי רק ספק טרפה מחשש ריסוק אברים א"כ הולד אסור. וגם למ"ד אין מוקצה לחצי שבת והכי קיי"ל זה דוקא היכא דהשתא חזי כדמוכח בש"ס ביצה דף כ"ו ע"ב משא"כ כאן שגם עכשיו יש על הולד דין נולד ורק שמתירין משום דחזי אגב אמו וזה לא שייך מטעם שכתבתי ודו"ק. עכ"פ לשיטת הרמב"ם ל"ק קושית הרב מיאבריב משום שאין על הולד דין חולה כלל רק על האם ושפיר יכולין למולו:
<b>ולענין</b> הפירוש בש"ע עד שיגדיל יפה כתב מעכ"ת דהיינו עד שיתחזק כחו כשאר תינוקות הבריאים וכמ"ש בשו"ת נו"ב מהד"ת סי' קס"ה. דברי ידידו הדוש"ת בלונ"ח:
<b>סי'</b> <b>קיז</b> שלום וברכה אל כבוד הרב וכו' מוה' משה קלוג ני':
<b>מכתב</b> שאלתו הגיעני בריאה שהיתה ע"ג יתרת פחות' מט"ד ונצטמקה מקצתה ומחמת הצימוק לא עלתה בנפיחה ויש להסתפק שאולי אם הי' נופחין אותה היתה כט"ד. ומע"כ נסתייע לזה מדברי הלב"ש שאוסר באם הית' פחותה מט"ד ונאבדה בלי נפיחה דחיישינן דאולי אחר הנפיחה היתה כט"ד ויפה הפיר. ומה שכתב מעכ"ת דכאן י"ל דאזלינן בתר שעת מציאתן. אינו מובן כלל דהא גם בעובדא דהלב"ש ראינו שהיא קטנה מט"ד ואפ"ה כיון דכל מילי דריאה כשהיא נפוחה משערינן לה וידענו שאחר הנפיחה תתגדל היתרת יותר יש לחוש שמא תהי' גדולה כט"ד א"כ גם כאן בנ"ד יש לחוש לזה. ומה נפ"מ אם אין יכולין לנפחה מחמת שנאבדה הריאה או מחמת שנצטמקה היתרת ואיני רואה שום חילוק בזה:
<b>גם</b> מ"ש מע"כ שאף אם קודם הצימוק היתה כט"ד מ"מ כיון דעכשיו נתקטנה ע"י הצימוק או אין סופו להתפרק וכשרה. ואף שאין טריפה חוזרת לכשרותה מ"מ כיון שאין הטרפות מצ"ע רק משום שסופו להתפרק חוזר לכשרותו. לא נהירא כלל דיתרת מגבה אין הטרפות משום סופו להתפרק לחוד דא"כ גם בעומדת בדר' ונתעקמה לגבה בט"ד או בגבשושית מגבה הי' לנו ג"כ להטריף מטעם שסופו להתפרק. ובע"כ שדוקא ביתרת שהיא בעצמה רעועה ממקולקלת מטרפינן משום דסופו להתפרק וכן כתב להדיא בשמ"ח סי' ל"ה ס"ק ס"ג. וא"כ הרי כבר התחילה הריעותא בגוף הריאה ותו אין חוזרת לכשרותה. ואין זו דומה לנסרך חצר הכבד דשם עיקר הטרפות מטעם הכבד ובכבד ליכא שום ריעותא כלל ומש"ה אם נסרך חצר הכבד חוזר לכשרותו אבל כאן איכא ריעותא בגוף הריאה שהטריפות תלוי בה:
<b>עוד</b> חשש מע"כ שמא יתפשט הצימוק ותהי' גדולה כט"ד. ושוב דחה זה מהא דקיי"ל באשה שיש לה צימוק דדים שמותרת להנשא תוך כ"ד חודש ואמאי לא חיישינן שמא יתפשטו הדדים ותהא יכולה להניק. ובמחכ"ת אין כאן ראי' כלל דשם העיקר אנו דנין על שעת מיתת בעלה כמ"ש הב"י בסי' י"ג בשם הרא"ש וכיון שצמקו דדיה בחיי בעלה לא הי' עליה שם מינקת בשעה שנתאלמנה. ואף אלו ידענו בבירור שאח"כ ע"י פישוט הדדים תהי' יכולה להניק מ"מ מותרת להנשא כיון שבעת מיתת הבעל לא חל עליה שם מינקת חבירו. ועי' בתשו' נו"ב מהד"ת חאע"ז סי' ל"ה ד"ה ומ"ש. ומה ענין זה לטרפות בנ"ד משום סופו וכיון שסופו להתפשט בודאי אם תהי' גדולה כט"ד טרפה:
<b>גם</b> מה שהביא מעכ"ת ראי' מדברי הלבושי שרד שכתב באם היו ג' אונות בימין וד' בשמאל ואחת שבשמאל נצטמקה דטריפה מטעם חליף. דאין לומר דלשיטת הבה"ג דנצטמקה כל האונא הוי כאילו חסרה ליכא רק ג' אונות בשמאל וכשרה משום דקודם שנצטמקה הוי חליף ואין טרפה חוזר לכשרותו עכ"ל הלב"ש. והוכיח מזה מע"כ שאין חוששין שמא יתפשט הצימוק דאל"כ הי"ל להלב"ש לאסור בפשיטות שמא יתפשט הצימוק ויהי' חליף. וגם זה אינו נכון דשם מיירי שנצטמקה כל האונא ואזלינן בשיטת בה"ג דנצטמקה כל האונא טריפה מטעם חסרה האונא א"כ ע"כ דס"ל לבה"ג דנצטמקה כל האונא אין סופו להתפשט דאם היה סופו להתפשט לא היתה טרפה ועכשיו שטרפה אין לה הכשר. משא"כ בנ"ד שהוא בצמקה מקצתה שפיר איכא למיחש שמא יתפשט הצימוק ותהי' גדולה כט"ד. ובאמת שלשון הלב"ש שכתב נאבדה הי' משמע לו לכ"ת דנאבדה דוקא ולכן רצה מע"כ להכשיר בנצטמקה מקצתה אבל לא מתורתו של הלב"ש אנו למדין זה שהדבר מבואר באא"ז השמ"ח סי' ל"ה ס"ק י"ד שכתב ביתרת מגבה קטנה מט"ד טרפה בדלא נפחוה וא"כ ה"נ בנ"ד כיון דא"א לנפוח מחמת הצימוק טרפה. ולפ"ד הפרמ"ג בסי' ל"ז במש"ז ס"ק ג' במחודשים אות י"ד ואות י"ג בלא"ה טרפה מטעם ט"ד ותרל"ר ע"ש ודו"ק. מכל הלין טעמי נראה לענ"ד פשוט להטריף בנ"ד. וד' יראינו מתורתו נפלאות:
כעתירת ידידו:
<b>סי'</b> <b>קיח</b> ב"ה. יום ה' ניסן תרל"ז לפ"ק לבוב:
בין גאולה לגאולה יעמוד ריוח והצלה לכבוד ידידי הרב החריף המופלג בתורה וביראת ה' טהורה ותיק וחסיד כש"ת ר'
<b>משה</b>
<b>בראדיר</b> ני':
<b>מכתבו</b> הגיעני. ולא ידעתי מדוע נתאחר זמן רב על הפאסט. והנה מעכ"ת הקשה לשאול במ"ש הש"ך יו"ד סי' רכ"ט ת"ק י"ב בשם רבינו ירוחם אשה שנדרה והתפיס בה אחר ואמר ואני כמותך והיפר לה בעלה או האב היא מותרת והמתפיס אסור ולא ידענא למה כתבו כשם רי"ו הא ש"ס ערוך הוא ומוסכם מכל הפוסקים ע"ש:
וע"ז תמה מע"כ הרי בש"ס נזיר דף כ"ב ס"ל לר"ש שאם אמרה השני' ואני כמותך שתיהן מותרות יעו"ש בפירש"י ואף שהתוס' כתבו שם דרבנן נמי מודו לר"ש מ"מ טובא אשמועינן הרי"ו דהעיקר כפירש"י דלרבנן גם אם אמרה ואני כמותך השני' אסורה. זהו תורף קושיתו ומעכ"ת האריך בזה בפלפול נעים.
<b>ולפי</b> ענ"ד נראה שכוונת הש"ך אהא דמסקינן שם בנזיר
<b>בע"ב</b> דהיינו דרמב"ח ולא מבעיא לל"ק דהכא פשיטא דבעיקרו מתפיס א"כ גם כאן המתפיס אסור. שאין שום חילוק בין אמר ואני כמותך או זה כבשר זבחי שלמים דשניהם משמעות הלשון זה כזה. ודוקא בין ואני לחוד או ואני כמותך יש מקום לחלק כמ"ש רש"י ותוס' שם אבל בין ואני כמותך או זה כבשר זבחי שלמים אין שום חילוק כלל. וכיון דמסקינן דבמתפיס באיסור אשה שנדרה ואח"כ היפר הבעל לא שייך בצננא קא מתפיס א"כ מוכח להדיא דגם באמר ואני כמותך בעיקרו קמתפיס ונאסר המתפיס. וגם לל"ב שם דזה תליא בבעיא דרמב"ח. מ"מ לפ"מ דמוכח בנדרים דף י"א ע"ב דאיבעיא דרמב"ח הוא דוקא במתפיס בלאחר זריקה ומשמע להדיא שבמתסיס לפני זריקה בודאי בעיקרו מתפיס. ומכ"ש לפ"מ שפסק הרמב"ם פ"א מנדרים הל' ט"ו שגם במתפיס לאחר זריקה בעיקרו מתפיס. וא"כ כיון דבאומר ה"ז כבשר זבחי שלמים בעיקרו קא מתפיס ה"ה באומר ואני כמותך שזה וזה שוים הם וכמ"ש. ומעתה בין לפירש"י ובין לפי' התוס' דאף אם נאמר דרבנן לא פליגי על ר"ש ומודו דבאומר ואני כמותך שתיהן מותרות מ"מ לפי מסקנת הגמ' מוכח דלא קיי"ל הכי ושפיר הקשה הש"ך דמוכח ממסקנת הגמ' דגם באומר ואני כמותך אסור המתפיס. וז"ב ואמת בס"ד.
<b>והנראה</b> לענ"ד בישוב קושית הש"ך. דהנה הרמב"ם פ"ג מנדרים הל' ב' כתב וז"ל כיצד מיפר אומר מיפר או בטל או אין נדר זה כלום וכיוצא בדברים שענינם עקירת הנדר מעיקרו בין בפניה בין לאחרים וכו' שאין האב או הבעל מתיר כמו החכם אלא עוקר הנדר מתחילתו ומפירו עכ"ל. וכל העובר משתומם דהרי קיי"ל דבעל מיגז גייז וכן פסק הרמב"ם כמבואר שם בהל' ט"ו ואיך כתב כאן שעוקר הנדר מתחילתו. וכבר האריכו בזה הכ"מ והלח"מ שם ובש"ך סי' רל"ד ס"ק ס"ד. אמנם ביאור הדברים. דלשון הפרה שאומר הבעל בעינן דוקא שיהי' משמעות דבריו שעוקר הנדר למפרע שאם יפר בלשון אשר משמעו מכאן ולהבא דמשמע שעד עתה הי' ניחא לו בנדרה אלא דמכאן ואילך רוצה בהתרת הנדר זהו הוי כמו קיום מאחר שהי' ניחא לו בנדרה עד עכשיו. ועי' בר"נ נדרים דף ע"ז ע"ב ד"ה תניא. ומש"ה בעינן דוקא שיפר הבעל בלשון שמשמעו עקירת הנדר למפרע. ומ"מ אמרה תורה שאין הפרה זו מועלת רק מכאן ולהבא דבעל מיגז גייז דאע"פ שדבורו ורצונו של הבעל שיעקור הנדר למפרע גזירת המלך היא שאין כח הבעל גדול כל כך שיעקור הנדר מעיקרו רק מיגז גייז מכאן ולהבא. ומש"ה פסקי הרמב"ם נכונים ואינם סותרים זה א"ז. דאף דבעל מיגז גייז מ"מ פסק דצריך שיאמר הבעל לשון שענינו עקירת הנדר מתחילתו בין בפני' בין לאחרים והוא מטעם שכתבתי דלשון הפרת הבעל צריך שיורה על עקירת הנדר למפרע דאל"כ הוי הקמה ומ"מ לדינא קיימ"ל דבעל מיגז גייז. כן נלפענ"ד נכון. ועי' בט"ז סי' רל"ד ס"ק ל"ו:
<b>ומעתה</b> אמינא מילתא חדתא ע"פ מ"ש הר"ן בנדרים דף י"א ע"ב ודי"ג ע"ב דאף במתפיס בדבר הנדור אם אין האיסור על הדבר באופן שנדר רק באופן אחר דבר האסור מיקרי. ומש"ה כחלת אהרן וכתרומתו מותר אע"ג שחל עליהם האיסור מחמת קריאת שם לא מיקרי דבר הנדור דמה שאסור לזה ומותר לזה לא מחמת נדרו הוא שהרי כשהפרישן לא פירש אלא ודאי מה שאסורין לזרים הוא מחמת איסורא דרמי רחמנא עליהו ולא מטעם נדר ומש"ה המתפיס בהן הוי מתפיס בדבר האסור עש"ה בר"ן. וא"כ איפשר לומר דאשה שנדרה בנזיר או אסרה ככר על עצמה ואח"כ היפר לה הבעל אע"ג דקיי"ל דבעל מיגז גייז מ"מ מה שנשאר האיסור עד שעת הפרה דבר האסור הוא ולא דבר הנדור. מאחר שמצד דבור פיו הי' ראוי להיות חל הנזירות שלשים יום והככר יהא אסור לעולם. ומצד הפרת הבעל מהראוי שיעקר הנדר למפרע. וכמ"ש שהבעל אומר לשון שענינו עקירת הנדר מעיקרו. ורק התורה גזרה שלא יהי' מותר רק מכאן ולהבא וא"כ האיסור שנשאר עד עכשיו אינו באופן דבור פיו ולא באופן ההיתר ובכה"ג דבר האסור מיקרי ולא דבר הנדור כמ"ש הר"ן. ובזה יש להבין מה שכתבו הקדמונים. וכן קיימ"ל בסי' רל"ד סעי' ל"ו דבהפרת בעל לא אמרינן נדר שהותר מקצתו הותר כולו משום דקיי"ל דבעל מיגז גייז ועי' בט"ז שם ס"ק ל"ג. ומשמע מדברי הקדמונים שמצד הסברא אמרו כן שמאחר שאין הנדר נעקר למפרע לא אמרי' נדר שהותר מקצתו הותר כולו והרי ממקומו הוא מוכרע דאם נאמר בהפרת בעל נדר שהותר מקצתו וכו' א"כ היאך איפשר לומר בעל מיגז גייז הא כיון שהותר מכאן ולהבא ממילא הותר גם למפרע הואיל והותר מקצתו הותר כולו ולפי מ"ש ניחא דמה שאסור עד שעת הפרה הוא דבר האסור מטעם גזירת המלך והנדר פקע לגמרי. ומזה אין להוכיח דלא אמרי' בהפרת הבעל נדר שהו"מ וכו'. ולכן חידשו דבר זה רבותינו הקדמונים מצד הסברא. ויש להאריך וליישב בזה דברי הרמב"ם פי"ג מנדרים הל' ב' ואכ"מ:
<b>וע"פ</b> דברי אלה יש ליישב הא דאמרו שם בנזיר בתחילת הסוגי' למאי נ"מ לאשה שנדרה בנזיר ושמעה חברתה ואמרה ואני וכו' ואמאי לא קאמר נפ"מ בפשיטות באשה שאסרה על עצמה ככר ואח"כ התפיסה בהככר בשר והיפר הבעל הככר דאי אמרינן מיעקר עקר מותר גם הבשר משא"כ אם מיגז גייז הככר מותר והבשר אסור. ולפמ"ש י"ל דבאמת מבעיא לי' לרמב"ח אי בעיקרו מתפיס או בהשתא מתפיס. ותלמודא לא נחית הכא למיפשט הך איבעיא. ומש"ה לא מצי למימר נפ"מ אם התפיסה בשר בככר דלמ"ד מיגז גייז הבשר אסור דניהו שא"א לומר בזה בדהשתא קא מתפיס כדקאמר בש"ס דנזיר דף כ"ב ללישנא קמא כיון שאחר הפרה הוא היתר גמור למה לה לאתפוסי מ"מ איפשר שהתפיסה באיסור הככר שהיה אסור קודם הפרה לאחר שהיפר לה דהוי למפרע דבר האסור. וזה דמי ממש לבעיא דרמב"ח שאם התפיס בלאחר זריקת דמים הוי דבר האסור כמ"ש הר"ן בנדרים הנז"ל. ואם נאמר בכה"ג בדהשתא קא מתפיס א"כ גם לסברא דבעל מיגז גייז הבשר מותר משום דהוי מתפיס בדבר האסור. ומש"ה איצטריך הגמ' לומר נפ"מ לענין נזיר. דבנזיר קיימ"ל שגם אם התפיס בדבר האסור מהני שאם אמר הריני כשמשין וכו' ה"ז נזיר שמשון אף דשמשון לא הוציא נדר מפיו כדקאמר ר"ש בנזיר דף ד' ע"ב. וא"כ אם נאמר מיגז גייז השני' אסורה דע"כ לא התפיסה בלאחר הפרה דאז הוי היתר גמור ול"ל לאתפוסי וע"כ התפיסה כמו שהיה בראשונה קודם ההפרה. ואף אם כוונתה כמו שהיא קודם ההפרה לאחר שהתיר לה ג"כ אסורה דבנזיר מהני מתפיס בדבר האסור כמ"ש. ושפיר איכא נפ"מ בין מיגז גייז או מיעקר עקר דאם נאמר מיעקר עקר פשיטא דהשני' מותרת:
<b>ואחרי</b> שזכינו לזה דהגמר' בדוקא קאמר הנפ"מ לענין נזירות ולא לענין נדר מיושב קושית הש"ך הנז"ל דטובא אשמעינן רי"ו דלדידן דקי"ל בעיקרו קא מתפיס ומכ"ש בהתפיס קודם זריקה דמוכח מסוגי' דנדרים דבעיקרו קמתפיס כמ"ש לעיל. א"כ גם בנדר אם התפיס השני' אסור כיון דבעל מיגז גייז אמרינן דהשני' התפיס בעיקרו כמו שהיא בראשונה קודם הפרה כלל דאז הוי דבר הנדור. ומגמר' דנזיר לא מוכח זה דשם מיירי בנזירות דוקא דמועיל גם דבר האסור. ודו"ק היטב כי היא עצה עמוקה בס"ד:
<b>ועל</b> דרך פשוט נראה לי ליישב קושית הש"ך הנ"ל. ע"פ מ"ש הר"ן בנדרים דף י"ד ד"ה הילכך דמש"ה מתפיס בנדר מהני משום דנדר חל על החפץ ולפיכך כשהוא מתפיס חפץ בחפץ ראוי הוא שיחול אבל שבועה הוא אוסר עצמו מן החפץ אבל גוף החפץ אין עליו נדר וקדושה כלל אם אמר זה כזה לא אמר כלום ע"ש בהר"ן. ומעתה אין מהגמ' ראיה כלל דשם מיירי בנזירות וכבר ידוע מ"ש המהרי"ט בתשובה דנזיר הוא איסור גברא ומש"ה אם אמרה השניה ואני כמותך מהראוי שיחול עליה איסור נזירות. משא"כ בנדרי' דהוי איסור חפצא אין מקום לומר בזה ואני כמותך שהרי האיסור הות על החפץ ולא על האדם, ומש"ה השמיענו רי"ו שגם בנדר מהני ואני כמותך משום דבאמת נדר הוא איסור חפצא וגם איסור גברא כמ"ש הר"ן בנדרים דף י"א ודו"ק. דברי ידידו הדוש"ת בלונ"ח:
<b>סי'</b> <b>קיט</b> ב"ה. יום ה' כ"ח למב"י תרל"ח לפ"ק לבוב הנני נותן לו את בריתי שלום לכבוד ידידי הרב המאוה"ג החריף ובקי ותיק וחסיד ידין ויורה כדת של תורה כש"ת מוה'
<b>אברהם</b> נ"י האבד"ק סקאלא יע"א.
<b>מכתב</b> שאלתו הגיעני באחד שיש לו חולי שהשערות מכל ראשו וזקנו נושרות והרופאים אמרו שרפואתו היא שיגלח בתער את כל שערו את ראשו ואת זקנו וככה יעשה פעמים בשבוע במשך איזה שבועות ואחר כן ימשח בסמי רפואה ויחזרו ויצמחו השערות מחדש כראוי. ונסתפק מעכ"ת אם מותר לעשות כן משום כבוד הבריות:
<b>הנה</b> מ"ש מעכ"ת שד"ז תליא במחלוקת רש"י ותוס' בברכות דף כ' אם דוחין לאו שאינו שוה בכל מפני כבוד הבריות יפה כתב. אמנם כבר כתב הגאון בתשו' נו"ב מהדו"ק חאו"ח סי' ל"ה שהרמ"א בסי' שפ"ב הכריע כרש"י דשום איסור תורה אינו נדחה בקים ועשה מפני כבוד הבריות. ואלמלא דמיסתפינא אמינא שגם התוס' בברכות שם לא כתבו להתיר בלאו שאינו שוה בכל מפני כבוד הבריות אלא דוקא בקבורת מת מצוה ומשום שמלבד כבוד הבריות איכא נמי מצות עשה דקבורת מת. וכעין שכתב הגאון בעל פני יושיע בברכות שם. וראי' לזה דבתוס' פסחים דף מ"ג ע"ב ד"ה ס"ד הוכיחו ממשמעות הגמ' ביצה דף י"ד שנשים מוזהרות על איסור כלאים ואמאי לא הוכיחו מהא דמוצא כלאים בבגדו פושטו אפילו בשוק ואם נשים מותרות בכלאים משום דליתניהו במצות גדילים תעשה לך והוי לאו דכלאים לאו שאינו שוה בכל ונדחה מפני כבוד הבריות אפי' בקום ועשה וא"כ אמאי פושטו אפי' בשוק:
<b>ומ"ש</b> מעכ"ת להתיר להקיף ע"י נכרי אף שהניקף גם כן עובר מ"מ אם אינו מסייע הוי לאו שאין בו מעשה גם לדעת הראב"ד פ"ב מעכו"ם ובשב ואל תעשה נדחה מפני כבוד הבריות. עי' בתוס' שבועות דף ל' ע"ב ד"ה אבל דדוקא בבזיון גדול דוחה כבוד הבריות איסור תורה בשוא"ת ולא בבזיון קטן ומאן מפיס לומר דנ"ד חשוב בזיון גדול. גם מ"ש מע"כ בשם ספר חס"ל שדוקא בשביל כבוד אחרים דוחין איסור תורה ולא בשביל כבוד עצמו. ומע"כ דחה סברא זו בשתי ידים. עי' בתומים סי' כ"א ס"ק י"ב שגם הוא כתב סברא זו:
<b>והנה</b> הרא"ש בהל' כלאים פ"ח דנדה הביא בשם הירושלמי וז"ל גדול כבוד הבריות שדוחה את המצוה בלא תעשה שעה אחת ופירש המעדני יו"ט שם כלומר לפי שעה ועי' בתשו' נו"ב שם שפירש דברי הירושלמי מ"ש בלא תעשה דהיינו בשב וא"ת. וא"כ מבואר להדיא דגם בשב וא"ת אינו רק פעם אחת דהיינו לפי שעה וא"כ בנ"ד דעובר על הרבה לאוין וגם יצטרך לגלח בכל שבוע ב' פעמים במשך איזה שבועות וזה לא מיקרי לפי שעה ובכה"ג גם בשב וא"ת אסור וגם בלא"ה הרמב"ם בסוף הל' כלאים השמיט תירוץ הגמרא שב וא"ת שאני:
<b>גם</b> מ"ש מעכ"ת בשם הט"ז יו"ד סי' קצ"ח שא"א להזהר שלא יסייע בשעת מעשה יפה הביא. ובכה"ג הוי לאו שיש בו מעשה כיון שמתחילתו בא ע"י מעשה במה שהזמין השערות וכמ"ש התוס' בשבועות דף י"ז ד"ה או ובלאו שיש בו מעשה פשיטא שאינו נדחה בשביל כבוד הבריות. ולכן איני רואה שום מקום להתיר רק אם יגלח ע"י נכרי במספרים שאינו חדוד מאוד כדי שלא יבוא לעשות בתחתון דהוי כעין תער כמ"ש התה"ד סי' רצ"ה. אבל אסור להעביר בתער אחר שגלח כמו שהוכיח הגאון בנו"ב מהדו"ת סי' פ' ובשו"ת חתם סופר חאו"ח סי' קנ"ד:
<b>ואני</b> בעניי הבאתי ראי' לדבריהם מהא דאמרינן בנזיר דף מ' שלשה מגלחין ותגלחתן מצוה נזיר ומצורע ולוים וכולן שגלחו שלא בתער וכו' לא עשו ולא כלום אמר מר ג' מגלחין וכו' פשיטא מ"ד אפילו סך נשא והקשו בתוס' היכא ס"ד דמהני סך נשא הא בהדיא תנן וכולן שגלחו שלא בתער לא עשו ולא כלום. ותירצו דמאי שלא בתער שלא כעין תער אבל סך נשא ס"ד דמהני ע"ש ואמאי לא תירצו בפשיטות דאי מסיפא הו"א שלא בתער לחוד אלא שגילח במספרים ואח"כ בתער דלא מהני משום דלאחר שכבר העביר השער במספרים ולא נשאר כדי שיקרוץ בצפורן אינו מועיל גילוח התפר אח"כ כמו שעלה על דעת השואל בנו"ב שם. וע"כ דגם זה מיקרי גילוח ומועיל כה"ג בתגלחת נזיר ושפיר הקשו התוס' דע"כ לא אתי למעט רק סך נשא ודו"ק. ולגודל הטרדה קצרתי. כ"ד ידידו דוש"ת:
<b>סי'</b>
<b>קכ</b> לחכם אחד
<b>מכתבו</b> הגיעני ומחמת טרדת הימים הקדושים נתאחר תשובתו עד הנה. בדבר אשר נתפרץ שמה שהטבחים לוקחים עגלים מעכו"ם ביומא דשוקא ומביאים אותם לשחוט ואומרים שמכירים הם בטביעת עין שהן בני שמונה ימים וגם שהעכו"ם אין דרכם למכור עגל לפני שני שבועות:
<b>הנה</b> הדבר פשוט וברור כי איסור גדול עשו בזה וד' הטוב יכפר להם. כי בודאי שאין לסמוך על טב"ע בזה כמ"ש התב"ש סי' ט"ו ס"ק י"ז ומה שאומרים שאין דרך העכו"ם למכור עגלים פחותים מבני שמונה ימים זהו דבר הבל ואדרבה נודע הדבר להיפך והדבר חובה על מעכ"ת לעמוד בפרץ ולהודיעם חומר האיסור ר"ל. אמנם על סימן קרנים יש לסמוך. וכן אם העגל גדול הרבה משמע מדברי השמ"ח סעיף ד' שיש להתיר. ולענין הכלים פשיטא דצריכין הגעלה:
<b>אמנם</b> כלי חרס שאי איפשר בהגעלה נראה לענ"ד שיש מקום להתירם אחר שישהו מעת לעת. והטעם בזה דהנה הט"ז בסי' ט"ו ס"ק ד' הקשה דבספק שמונה ימים יש להתיר מטעם ס"ס שמא כלו חדשיו ושמא כבר עברו ח' ימים משנולד. ובנקודת הכסף תמה עליו שאין זה ס"ס שא"א לומר בספק השני ואם ת"ל לא כלו חדשיו שמא עברו ח' ימים דאם לא כלו חדשיו הוא ודאי נפל ואינו מועיל מה שחי' אח"כ וכן כתבו הדגמ"ר והפרמ"ג שם. ותם אנכי ודעת קדושים לא אדע שהלא מבואר להדיא בתוס' שבת דף קל"ו ד"ה מימהל ובתוס' נדה דף מ"ד ע"ב ד"ה הא ובתוס' יבמות דף פ' ע"ב שגם בודאי בן שמונה חדשים מועיל שיהוי ח' ימים לרשב"ג דקיי"ל כותיה. וכן כתב התב"ש סי' י"ג ס"ק ט"ו בשם הפרישה וכ"כ בדגמ"ר גופי' בסי' י"ג. וא"כ שפיר הוי ס"ס כיון דבכלו חדשיו מותר אפי' בלא שהה ח' ימים ובשהה ח' ימים אף אם נולד לשמונה חדשים וגם ספק אחד מתיר יותר מחבירו כיון דנפ"מ לענין קרבן ועי' בדגמ"ר סי' ט"ו:
<b>אמנם</b> האמת הברור מה שי"ל בישוב קושיא זו הוא שזה מיקרי ספק בשחיטה כיון דאם נפל הוא אין שחיטתו מתירתו ובספק בשחיטה אינו מועיל ס"ס. ועי' בש"ך סי' ק"י ס"ק ס"ד ובט"ז סי' א' סק"ו שכתבו דלא קיי"ל כתירוץ הג' של התוס' ובעינן שיבר בו עצמות דוקא ע"ש היטב. ובזה מיושב ג"כ קושית התב"ש והדגמ"ר בסי' ט"ו מהא דאם מת הולד בתוך שלשים אם אשת כהן היא אינה חולצת אלמא שמותר בדיעבד ובעגל תוך שמונה ימים אסרינן נמי בדיעבד. ולפי מ"ש א"ש דהתם ביבמה לשוק ליכא חזקת איסור כמ"ש הרשב"א בחידושיו ליבמות דף ל' ע"ב דאין מחזיקין מאיסור אשת איש לאיסור יבמה לשוק משא"כ בנפל דאיכא חזקת איסור שאינו זבוח כמ"ש התוס' בכ"ד. וזה ברור מאוד:
<b>והנה</b> הט"ז בסי' א' שם בשוחט שנטל קבלה שכתב לאסור אף דהוי ס"ס משום דהוי ספק בשחיטה. ומ"מ כתב התב"ש סוף סעי' כ' להתיר הכלים שאינן ב"י. ועי' בפרמ"ג שם שכתב לחלק בין אם נאסר מקודם מטעם ספק או מטעם חזקה דאם לא נאסר מקודם רק מטעם חזקה א"כ לגבי הכלים שיש להן חזקת היתר יש להתירם. וא"כ לפי מ"ש דבכאן יש ס"ס טובה כקושית הט"ז אלא דאעפ"כ אסור מטעם חז"א שאינו זבוח. וכן לפמ"ש הפרמ"ג בשפ"ד סי' ט"ו ס"ק ד' דאסור משום חזקת מעוברת מכיון דעיקר האיסור הוא מטעם חזקה יש להתיר הכלים דלגבי כלים איכא חזקת היתר. ועי' בחות דעת סי' א' שהתיר ג"כ בכלים שאינן ב"י בכה"ג ולכן יפה הורה מעכ"ת להתיר הכלים. דברי ידידו.
<b>סי'</b>
<b>קכא</b> ב"ה יום ו' עש"ק ה' מרחשון ישוב ירחמינו לפ"ק לבוב. הנני נותן את בריתי שלום לכבוד ידידי הרב המאוה"ג החריף ובקי חד השכל ונקי הרעיון מעטה תהלה מאוד נעלה כש"ת מוה' מאיר אריק ני' אבד"ק יאזלאוויץ יע"א.
<b>מכתב</b> יקרתו הגיעני והתענגתי להתבשר משלומו כי טוב ומרוב טרדותי לא יכולתי לשום עין על דבריו עד כה. ובדבר שאלתו באשה מבכרת שנסתלקו דמיה לאחר זמן וסתה לערך חמישים יום ואח"ז הפילה שפיר קטן ולפי דברי נשים הי' נראה כמלא מים ועתה ילדה זכר אם מחויב האב לפדותו. ומעכת"ה העמיק בזה בחריפות ובקיאות ודילידא אמי' כוותי' תלד. ואבוא על סדר דבריו:
<b>מה</b> שהביא מעכת"ה בשם בן הנו"ב בתשובתו במהד"ת סי' קפ"ח לפרש דברי ריב"ל בגמ' נדה דף כ"ט בהוחזקה עוברה דאז ליכא ספק כי אם שמא אין בו צורת ולד ומה שפירש"י שם ואינה יודעת אם נפל אם רוח הוא לפי הס"ד דריב"ל איירי בלא הוחזקה עוברה ע"ש. וע"ז הקשה מעכת"ה מנדה דף ח' ע"ב בהפילה רוח דיה שעתה וע"כ מיירי בהוכר עוברה דבלא הוכר עוברה אין דיה שעתה הרי דגם לאחר ג' חדשים אפשר שתפיל רוח. והמעיין בתשו' שם יראה שלדעתו לא מיקרי הוחזקה עוברה רק בהרגישה תנועת הולד בקרבה שיש עצמים בבטנה וכן כפל ושילש שם בדבריו ובכי ה"ג תו ליכא שום ספק שמא רוח הפילה אבל בגמרא ד"ח הנז' לענין דיה שעתה אף שמיירי ע"כ לאחר ג' חדשים אבל לא הרגישה תנועת הולד ובכה"ג שפיר איפשר שתפיל רוח:
<b>ומה</b> שכתב מעכת"ה שלפי דבריו מיושבים דברי המהרי"ק מהשגות אא"ז הח"צ בתשו' סי' ק"ד. הנה לדעתי העני' נראה שגם בן הגאון נו"ב גם מעכת"ה לא ירדו לסוף דעת ועומק כוונת אא"ז הח"צ ז"ל. שהרי הח"צ בתשובה שם הביא דברי הגמ' בנדה דמחלקי' בין הוחזקה עוברה או לא ולא נעלם זאת מדעתו הרחבה שיש לומר שמהרי"ק מיירי בלא הוחזקה עוברה. אמנם הנה המהרי"ק בתשובה שם כתב שיש כאן שני חזקות דיש להעמיד האשה בחזקת שלא נפטר רחמה והולד בחזקת שלא נתרקמו אבריו ומתוך כך הוכרח מהרי"ק לומר הא דבלא הוחזקה עוברה יושבת לזכר ולנקבה ולא אזלינן בתר חזקות אלו הוא משום חומרא דכרת. ועל זה השיג הח"צ מהא דבהוחזקה עוברה הוי ודאי ולד ומביאה קרבן ונאכל ונותנין לה ימי טוהר והרי מצינו בכ"מ בחזקה נגד הרוב דאמרינן סמוך מיעוטא לחזקה. ועי' נדה דף י"ח ע"ב למעוטי רובא דאיכא חזקה בהדי' ומכל שכן כאן דאיכא שני חזקות נגד הרוב. ועי' בתשו' הריב"ש סי' שע"ט דשני חזקות נגד רוב הוי ספק תורה א"כ אמאי מביאה קרבן ונאכל. אלא ע"כ דהני חזקות שכתב המהרי"ק לא הוו חזקות כלל וכמ"ש הח"צ שם דחזקות רעועות הן. ומש"ה אזלינן בתר רוב והוי כודאי וקרבנה נאכל א"כ גם בלא הוחזקה עוברה נהי דבכה"ג ליכא רוב מ"מ מידי ספקא לא נפקא דדוקא לדעת מהרי"ק שחזקות גמורות הן בלא הוחזקה עוברה אזלינן בתרייהו מש"ה הוצרך לומר דבנדה חומרא בעלמא הוא וגבי פדיון הבן אזלינן בתרה. אבל לפ"מ שהוכיח אא"ז הח"צ שחזקות רעועות הן א"כ הו"ל ספק גמור וספק בכור אדם פטור וכמ"ש הח"צ ממשנה פ"ד דטהרות. והמעיין בגוף תשובת הח"צ בעיניו יראה שכוון למה שכתבתי:
<b>וקצת</b> ראי' נראה לי להביא לדברי אא"ז הח"צ מהא דאר"י בנדה דף י"ח בשלשה מקומות הלכו אחר הרוב ועשאום כודאי ופריך והא איכא הא דאריב"ל עברה בנהר והפילה מביאה קרבן ונאכל. והנה התוס' שם כתבו דר"י לא חשיב אלא היכא דאיכא חזקת טהרה נגד הרוב ע"ש א"כ בע"כ בהך דריב"ל נמי מוכרח לומר דאיכא חזקת טהרה נגד הרוב דאל"כ מאי פריך וליחשב נמי דריב"ל. ולכאורה עמדתי משתומם לפ"ז על מ"ש הגאון הנו"ב במהד"ק חיו"ד סי' צ"ז לשיטת מהרי"ק דמש"ה תשב לזכר ולנקבה ולא אזלינן בתר הני חזקות שכתב מהרי"ק משום דאיכא חזקת טומאה כיון דא"א לפה"ק כלא דם ועל כל פנים טמאה נדה וכיון דכבר מטמאין לה שוב איכא חזקת טומאה וא"א לטהרה עד אחר י"ד יום שמא נקבה היתה ע"ש. והרי אדרבה כבר הוכחתי מהגמ' דבהך דריב"ל איכא חזקת טהרה. אמנם לאחר העיון הדבר נכון דהתוס' שם בסוף הסוגיא בד"ה למעוטי כתבו דהך סוגיא אזלא ללישנא קמא דר"י דאיפשר לפה"ק בלא דם ולכך איכא חזקת טהרה. משא"כ הנו"ב שם בא ליישב דברי הטור ולדידן דקיי"ל א"א לפה"ק בלא דם ושפיר איכא חזקת טומאה. עכ"פ קשה מאי פריך בגמ' דף י"ח הנז' על ר"י וליחשב נמי הא דריב"ל הרי בדר"י ליכא רק חזקת טהרה לחוד נגד הרוב משא"כ בדריב"ל איכא שני חזקות נגד הרוב וגם הרי החזקות שכתב מהרי"ק הם חזקה דגופא ועדיפי טפי מחזקת טהרה ועי' בנו"ב מהד"ק יו"ד סי' ס"ג. ומוכח מזה דהני חזקות שכתב המהרי"ק רעועות הן וכמ"ש הח"צ:
<b>וע"פ</b> האמור יש ליישב קושית בן הנו"ב בתשו' סי' קפ"ח הנז"ל מגמ' פסחים פ"ק דף ט' ע"ב לשינויא קמא דמשני שהטילה כמין נפל לבור והוי ספק וספק שמא רוח הפילה ושמא נפל הפילה והקשה דהך ספק שמא רוח הפילה לא הוה ספק כיון דאמר ריב"ל מביאה קרבן ונאכל. ותירץ דהתם מיירי בלא הוחזקה עוברה ע"ש. ולפי מ"ש גם בהוחזקה עוברה איפשר דהך שינויא למ"ד איפשר לפה"ק בלא דם וא"כ איכא חזקת טהרה של היולדת וחזקת טהרה של הכהן וכיון דהוו תרי חזקות נגד הרוב הוי ספק תורה כמ"ש בשם הריב"ש ושפיר קאמר דהוי ספק וספק:
<b>וראיתי</b> למעכת"ה שהקשה דאי מיירי בפסחים שם בלא הוחזקה עוברה א"כ אין לחוש רק לטומאות כרת ולא לענין טומאת כהן דהוי רק בלאו ולמה הוצרך לומר ספק וספק הוא הא בחד ספק סגי. במחכת"ה אין אנו דנין שם לענין היתר כהן לטמא למת זה רק אנו דנין לענין טהרת הכהן ליכנס למקדש ולאכול קודש ותרומה וזה הוי איסור כרת. ועפ"ז יש לומר במ"ש התוס' שם דכהן שוטה הי' שאין כהן מטמא לנפלים. ולפי מ"ש דלענין טומאת כה שפיר סמכינן על ספק שמא רוח הפילה ומיירי בלא הוחזקה עוברה וכמהרי"ק ונו"ב סי' צ"ז הנז' א"כ שפיר יש לומר שאותו כהן חכם היה ודו"ק:
<b>וראיתי</b> למעכת"ה שהביא בשם מהרי"ט אלגאזי פ"ח דבכורות אות ס' ובס"ט בחי' לנדה כ"ה שהקשו על דברי מהרי"ק הנז' שמחויב האב בפדיון מכח חזקות ממה שכתבו רבותינו התוס' ז"ל בבכורות דף כ' ד"ה ור"י דגם רוב וחזקה לא מהני משום דחזקת ממון עדיפא. ומעכת"ה כתב ע"ז שהיא קושיא אלימתא. ובעניי איני רואה בכך שום קושיא ע"ד מהרי"ק. חדא דהא פרכינן ריש פ"ב דכתובות וכיון דרוב נשים בתולות נשאות כי ליכא עדים מאי הוי וכתבו שם התוס' דלרב פריך דס"ל הולכין בממון אחר הרוב והרז"ה כתב שם דגם לשמואל קשיא כיון דחזקת הגוף מסייע לרוב ואף הרמב"ן שם לא נחלק עליו רק שסובר דבהא ליכא חזקת הגוף כיון שעומדת היא להנשא עש"ה. א"כ אין קושיא אם המהרי"ק יסבור כהפוסקים הנז' אמנם גם לשיטת התוס' הא נודע דברי הגאון הפלאה סוף פ"ק דכתובות דהיכא שהוחזק הרוב לענין איסור מועיל גם לענין ממון יעו"ש והכא נמי הוחזקו חזקות אלו לענין איסור נדה וזיבה וכדומה ולמעשה הוריתי כמה פעמים כהח"צ שכתב לפדות בלא ברכה ואם מעכת"ה הורה לפדות בברכה יפה הורה ג"כ מאחר שהי' שפיר מלא מים. דברי ידידו:
<b>סי'</b> <b>קכב</b> לחכם אחד
<b>מכתבו</b> קבלתי ומה שהקשה בהא דאין מבטלין איסור לכתחילה והרי עיקר ביטול איסורין ילפינן מאחרי רבים להטות ועיקר קרא בסנהדרין קאי והרי שם מבטלין דברי המועטין לכתחילה. ל"ק מידי דהרי נודע דכל היכא שאין כוונתו לבטל מותר לבטל איסור לכתחילה עי' ביו"ד סי' פ"ד סעיף י"ג ובכ"ד. וא"כ בסנהדרין כוונת כל אחד מהם להטות לבב כולם לדעתו ובשעת גמר דין גם בדיני נפשות אף המלמד זכות יכול לחזור בו עי' בסנהדרין דף ל"ד וא"כ אין כוונת המועט להתבטל רק אדרבה רצון המועט להתקיים ושגם הרבים החולקים עליו יסכימו לדבריו וכמ"ש ובכה"ג היכא שאין כוונתו לבטל גם באיסורין מותר לבטל. ומהא דסופרי הדיינין כותבין דברי המזכין וכו' פשיטא דאין ראיה כלל שהסופרין אינם מבטלין שום דבר שכבר בטל דברי המועטין תיכף כשיצא הדבור מפיהם ועיקר הכתיבה הוא שאם ישכח או יטעה אחד מהם במה שכבר אמר הם יזכירו אותו מתוך הכתב אבל הם אינם מבטלין דברי המועטין שכבר נתבטלו קודם הכתיבה:
<b>ומה</b> שכתב מע"כ דאפילו לרבנן דס"ל מצות מבטלות זו את זו דוקא תרי מצות אבל מצוה בחולין אינה בטלה בגמ' פסחים דף קט"ו ע"א מבואר להיפך דאף להילל דס"ל מצות אין מבטלות זא"ז אבל מצוה ברשות בודאי בטילה עי' בתוס' שם ד"ה אתי:
<b>ומ"ש</b> דגם לדעת הרא"ש דיבש ביבש שנתבטל חד בתרי מותר לאדם אחד לאכול כולם אבל עכ"פ לא יאכלם כולם ביחד. הדבר מבואר ברא"ש פ' גה"נ להיפך שמותר לאדם אחד לאכול כולם ביחד ועיין בב"י סי' ק"ט. עוד ראיתי למע"כ שנתן טעם לדברי הרמ"א בסי' ק"ב שדבר שיש לו מתירין אם נתערב קודם שנודע האיסור בטל. ולפענ"ד נראה דבר נכון בזה בס"ד. דבאמת יש להבין בהא שדבר שי"ל מתירין אפילו באלף לא בטל ניהו שהאיסור לא בטיל בדבר שיל"מ אם ע"פ טעמו של רש"י דעד שיאכלנו באיסור יאכלנו בהיתר ואם ע"פ טעמו של הר"ן בפ"ז דנדרים לכל מר כדאית ליה אבל עכ"פ פשיטא שגם רוב ההיתר לא בטיל באיסור המועט ויש כאן איסור והיתר מעורבין זה בזה וזהו מיקרי קבוע מדרבנן והוי מדרבנן כמחצה על מחצה וכן כתבו האחרונים וא"כ אמאי אין מתירין כל אחד ואחד מטעם ספיקא דרבנן לקולא. דהרי מה"ת כבר נתבטל וא"כ כל חתיכה כשאוכלה אף אם היא חתיכה האסורה ג"כ מותר מן התורה מחמת הבטול. וניהו דחז"ל אמרו שלא שייך בזה אחרי רבים להטות אבל עכ"פ מידי ספיקא לא נפקא והוי ספקא דרבנן שמא החתיכה שאוכל עכשיו היא חתיכה המותרת ואף אם היא האסורה כבר נתבטלה מן התורה. וצריכין אנו לומר או משום דבדבר שי"ל מתירין אזלינן בספקו לחומרא אפי' בספק דרבנן עי' ביצה פ"ק דף ד' או מטעם דהיכא דאיתחזק איסורא לא אמרינן סד"ר לקולא ובתערובת איסור והיתר כל היכא שלא נתבטל מיקרי איתחזק איסורא כמבואר בכ"ד. ועי' במרדכי ר"פ אין צדין שכתב דהא שדבר שיל"מ ספקו אשור הוא דוקא היכא דאיתחזק איסורא כגון ספק נולדה ביו"ט דאיכא חזקה שלא נולדה עד היום ע"ש. וכעין זה כתב הר"ן ס"פ אין צדין דהא דדשיל"מ אפי' באלף לא בטיל הוא דוקא בדאיתחזק איסורא. ואולי שנתכוין למה שכתבתי משוה דאי לא איתחזק איסורא ניהו דלא בטיל מ"מ מותר מטעם סד"ר לקולא כיון דמה"ת בודאי נתבטל ורק באיתחזק איסורא דאז דוקא ספיקא לחומרא בדבר שיל"מ וכמ"ש המרדכי:
<b>ומעתה</b> דברי הרמ"א נכונים בטעמם דהיכא שלא הוכר האיסור מעולם כגון בגיגית כי מיד שנסחט היין מהענבים נתערב עם היין המותר א"כ בזה שפיר יש להתיר מטעם ספק שמא שותה מן ין המותר ובפרט לפ"מ שכתבו התוס' בתמורה דף ל' דהיכא שלא הוברר האיסור מעולם אמרינן יש ברירה א"כ שפיר יש לומר על כל טיפה שהוא שותה שמא זהו מן היין המותר וכמו בהך דלוקח יין מבין הכותים. וא"כ ניהי שהיין הנסחט בשבת אינו בטל ברוב משום שהוא דשיל"מ אבל מאחר שבודאי גם ההיתר לא נתבטל מותר מטעם ספקא דרבנן שמא היין שהיא שותה עכשיו הוא היתר. וכאן אין לומר דבדבר שיל"מ ספקו אסור. שהרי לדברי המרדכי שהבאתי הוא מטעם איתחזק איסורא וכאן לא נקרא עליו שם איסור מעולם דתיכף ומיד שנסחט מהענבים הי' מותר מטעם שכתבתי:
<b>ובזה</b> יש ליישב קושית הכו"פ סי' ק"ב ע"ד רמ"א הנ"ל מהא דאמרי' בשלהי מעילה שהאומר סלע בתוך כיס זה הקדש מעל והקשו כתוס' שם דליבטל ברובא. וכ"ת דדבר שיל"מ הוא ע"י פדיון ואפי' באלף לא בטיל ליכא למימר הכי דדבר שיל"מ אינו בטל הוא רק מדרבנן ותירצו דמטבע חשיב ולא בטיל, והקשה הפליתי הא התם תחילת ביאתו בעולם ע"י תערובת הוא ואעפ"כ אינו בטל ומוכח דלא כרמ"א ע"ש. ולפי מ"ש הדבר נכון דלשיטת התוס' שם דמטבע חשיב ולא בטיל מה"ת כמ"ש המשנה למלך פ"ז מהלכות מעילה וכן לפי הס"ד של התוס' שם שגם דשיל"מ אינו בטל מה"ת א"כ גם בתחילת ביאתו לעולם ע"י תערובת כיון שלא נתבטל מה"ת אסור ואף דלא איתחזק איסורא מ"מ אסור מטעם ספקא דאורייתא לחומרא. והרמ"א לא כתב רק לפי האמת שדברים שאינם מתבטלים הוא רק מדרבנן א"כ מהראוי לומר סד"ר לקולא ורק הטעם משום דאיתחזק איסורא כמ"ש המרדכי ולכן שפיר פסק דהיכא שלא הוכר האיסור מעולם מותר משום דבזה ל"מ איתחזק איסורא כיון שלא נקרא עליו שם איסור מעולם שהי' מותר מתחילתו ודו"ק:
<b>מה</b> שכתב כ"ת שלא מצא לאחד מן הפוסקים הך דינא שתחילת ביאתו לעולם ע"י תערובת בטיל רק בדבר שיל"מ ולא בשאר דברים החשובים שאינם בטלין. עי' בפרמ"ג יו"ד סי' ס"ט במש"ז סקל"ה שמביא בשם האו"ה שגם בכל הדברים החשובים דינא הכי שאם לא ניכר האיסור מעולם בטיל ועי' בשו"ת חות יאיר סי' קל"ג וכן כתבו כל האחרוני':
<b>סי'</b>
<b>קכג</b> ב"ה יום ו' עש"ק ט"ז כסלו תרמ"א לפ"ק לבוב. שפעת הצלחות ושלות השקט לכבוד ש"ב ידיד נפשי ולבי הרב הגדול שבח עוז ומגדול החריף ובקי המפורסם לתהלה שושילתא דיחוסא כש"ת מוה' אלעזר לאנדא ני'.
<b>מכתב</b> יקרתו הגיעני. וטרם כל אומר להשיב על ד"ת במחלוקת הרמב"ם והטור שהביא הלח"מ פי"ח מהל' עדות הל' ב' שאם אמרו העדים עמנו הייתם גם העדים המעידים גם הלוה שלדעת הרמב"ם מיקרי הכחשה. ולדעת הטור הויא הזמה. וע"ז הקשה מעכ"ת מגמ' ריש מס' מכות רמז לעדים זוממין שלוקין מה"ת כו' ואתו עידי אחריני והצדיקו את הצדיק דמעיקרא וכו' ע"ש. ומשמע מזה שגם אם העידו המזימים להצדיק את הצדיק דמעיקרא דהיינו על גוף המעשה אפ"ה הזמה מיקרי וכדעת הטור.
<b>והנראה</b> בזה דהנה הלח"מ שם הביא עוד מחלוקת בין הרמב"ם והטור שהרמב"ם כתב שם בהלכה ג' דמה שהאמינה תורה עדות האחרונים יותר מן הראשונים גזירת הכתוב הוא. וכתב הלח"מ שם שזהו טעמו של הרמב"ם שאם המזימים מכחישים גם את המעשה אין עליה תורת הזמה משום דכיון דלדידי' הזמה היא גזה"כ וחידוש הוא ולכך אין לך בו אלא חדושו. ודוקא במזימין רק את העדים לבד ולא במכחישים גם גוף המעשה. אבל הטור כתב בסי' ל"ח ומפני זה האחרונים נאמנים כיון שמעידים על גופן של עדים והוי כאילו העידו עליהם שהרגו את הנפש או שחללו שבת. ומאחר שלדעת הטור אין כאן חדוש א"כ אין טעם לחלק בין אם מזימין את העדים לבד או גם גוף המעשה ע"ש היטב בלח"מ. ולדעתי העני' נראה בזה שאין כאן מחלוקת כלל דודאי סברת הטור נכונה מאד דאיך שייך לומר בהזמה מאי חזית דסמכת אהני סמוך אהני כיון שהאחרונים מעידים על עצמות העדים. ודמי שפיר לאם העידו עליהם שהרגו נפש או שחללו שבת וכמו שכתב הטור. מיהו כל זה לענין בירור הדבר דבזה יפה כתב הטור דמכיון שהמזימים מעידים על גוף העדים לשוויינהו רשעים בודאי דברי המזימים אמת והראשונים העידו שקר וכמו אם העידו עליהם שחללו שבת. וממילא שהראשונים לוקין שעברו על לא תענה מאחר שבודאי שקר העידו וכמ"ש הטור. אבל מה שמחייבין את הראשונים מיתה או ממון משום כאשר זמם זה הוי חידושא שלא מצינו בכל התורה שאם חשב להרוג את חבירו או להפסידו ממון ולא הרגו ולא הפסידו בפועל שיתחייב בשביל כן מיתה או ממון וכאן נתחייבו הניזומין מיתה או ממון בשביל שזמם לעשות כן לחבירו. ואף שבודאי שקר העידו כמ"ש הטור מ"מ אין לנו לחייב ולענוש את הניזומין בשביל כך ומה שמתחייבין הוי גזה"כ וחידוש:
<b>ומעתה</b> י"ל שהטור בסי' ל"ח מיירי לענין נאמנות העדים האחרונים ולכך כתב דזה לא הוי חידוש משום דהוי כאילו העידו עליהם שחללו שבת. ומאחר שאין כאן חידוש ממילא אין סברא לחלק בין אם הזימו את העדים לבד ובין שאומרים המזימים שגם גוף המעשה שקר וכמ"ש הלח"מ שם שאין סברא לחלק בכך. משא"כ הרמב"ם בהל' עדות שם מיירי להדיא לענין מה שמענישין את העדים הראשונים שכתב בהל"א שם מי שהעיד בשקר וכו' נקרא עד זומם ומ"ע לעשות לו כמה שרצה בעדותו לעשות לחבירו. וכ' בהל"ב אבל שתי כתות המכחישות זא"ז אין עונשין את אחת מהן וכו' ומה בין הכחשה להזמה ע"ש. וגם מ"ש בהל' ג' שם דהזמה הוא גזה"כ קאי על עונש העדים כמ"ש שם להדיא הרי אלו נענשים על פיהם ע"ש. וכבר כתבתי שמה שמענישים העדים הראשונים בודאי הוא חידוש גדול שלא מצינו בכל התורה כיוצא בו וכיון שהוא חידוש אין לך בו אלא חידושו ומש"ה במכחישים גם את גוף המעשה אין על זה רק תורת הכחשה וכמ"ש הלח"מ. מיהו זה דוקא לענין שהראשונים פטורים מעונש מיתה או ממון דכיון שהעונש הוא חידוש אין לך בו אלא חידושו אבל לענין גוף המעשה כיון שנתברר שהראשונים העידו שקר שלענין זה לא הוי חידוש דהוי כאילו העידו שחללו שבת כמ"ש הטור. וממילא דאף במזימים גם את גוף המעשה דין הזמה עליהם ולוקין משום לא תענה וכמ"ש. ומיושב בזה קושית מע"כ דבאמת אפי' אם המזימין מכחישין גם את גוף המעשה אפ"ה לוקין וכדאמרי' בריש מס' מכות. וגם מיושב מה שהקשו האחרוני' מהא דפלוני רבעני לאונסי ומסוגי' דהן הן שלוחיו הן הן עדיו דכיון שהניזומין לוקין משום לא תענה הוי עדות שאתה יכול להזימן כמ"ש התוס' ריש מכות בד"ה מעידין ובכתובות דף ל"ג ד"ה אלא ע"ש דהיכא שנתקיימה הזמה במקצת הוי עדות שאי"ל. כנלפענ"ד נכון:
<b>עוד</b> כתב מע"כ שהדבר חידוש בעיניו על מה שנוהגין בקערות שנשתברו ונותנין לאומן עכו"ם לתפרן ולחברן בחוטי ברזל והלא צריכין טבילה מחדש לדברי הש"ך בסי' ק"ך ס"ק י"ב דכלי עץ שיש לו חשוקי ברזל שמעמידין אותו צריכין טבילה. ובחנם תמה בזה דשם מיירי בלוקח כ"ע מעכו"ם עם חשוקי ברזל ובזה כתב הש"ך שלמ"ד הכל הולך אחר המעמיד יש להצריכן טבילה משום דדינן ככלי מתכות משא"כ כאן שמעולם לא הי' הכלי של נכרי. ומה שמבואר בסעיף י' שם להצריך טבילה בתיקן העכו"ם משום דאומן קונה בשבח כלי התם מיירי שכל הכלי הוא של מתכות אבל למיחש לשני החומרות לומר שהכל הולך אחר המעמיד וגם לומר אומן קונה בשבח כלי זה לא שמענו וגם הוי כעין ס"ס. ולכן אין נוהגין לטבול מחדש בכה"ג:
<b>וכאשר</b> עיינתי בזה לא זכיתי להבין מה שמבואר באו"ח סי' תרכ"ט סעיף ז' שיש להסתפק אם מותר להניח סולם על הגג לסכך על גביו. ועיקר הספק בזה משום דשני העמודין מן הצדדין הם מנוקבים להכניס בהם השליבות ונחלקו הרמב"ם והרשב"א אם בית קבול העשוי למלאות שמי' בית קבול כמ"ש הרשב"א בתשו' סי' קצ"ה ועי' במג"א שם ס"ק ח' ובפרמ"ג שם. ואנכי לא ידעתי הרי לפי מה דקי"ל כסתם מתני' ואין חולק בדבר דאשה שיצתה בטבעת שיש עליה חותם חייבת חטאת וע"כ דקיי"ל כר' נחמיה דבטבעת הלך אחר חותמה כו' בסולם הלך אחר שליבותיו עי' היטב בגמ' שבת דף ס'. ולרבא ור"נ גם המשנה דשבת וגם משנה דכלים תרוייהו אתיין כר"נ עש"ה בגמ' ורש"י. וכיון דקיי"ל כר"נ מאי איכפת לן אם בית קבול העשוי למלאות שמי' בית קבול או לא דהא אף שיריכי הסולם יש בהן ב"ק כיון דלא קיי"ל כרבנן דהכל הולך אחר המעמיד רק כר"נ וכמו שהוכחתי א"כ בסולם הולכין אחר שליבותיו ומאחר שהשליבות הם פשוטי כלי עץ הם טהורים מלקבל טומאה אף אם הירכים הם של מתכות וצ"ע לכאורה. דברי ידידו:
<b>ס'</b> <b>קכד</b> ב"ה יום ג' י"א שבט תרמ"א לפ"ק לבוב:
שלום וברכה וכל טוב לכבוד ידידי הרב המאוה"ג המופלג בתורה ויראה המפורסם ערוגת הבושם כש"ת מוה' מנחם מענדיל נ"י האבד"ק ליפאטין יע"א:
<b>מכתב</b> שאלתו הגיעני באחד שקיבל עליו בח"ח ושד"א מבלי לשכור את הראנדע עד שיעמוד לד"ת ואח"כ שכר הראנדע ונתפשר עם הקהל ליתן בכל שנה ושנה שלש מאות רייניש לצורכי הקהל ואח"כ פירש עצמו מן הצבור ומכריח את המוזגים שיחתמו בח"ח ושד"א על כל אשר ידרוש מהם ובאשר שעיקר פרנסת אנשי העיר היא מהמזיגה מוכרחים המה לבוא עה"ח לבטל תקנת הקהל:
<b>הנה</b> בסי' רכ"ח סעיף ל"ג מבואר שהנשבע שלא ליכנס בתקנת הקהל הוא שבועת שוא ועל כרחו חלה עליו תקנת הקהל ע"ש. ומדברי המחבר משמע דמיירי קודם שתקנו הקהל שנשבע שלא יכנס בתקנתם שיתקנו אח"כ וכן הוא במרדכי ריש פ"ג דשבועות שהביא הט"ז שם ס"ק מ"ב. ואם הקהל תקנו מקודם ואח"כ נשבע אחד לעבור על התקנה דין זה אינו מבורר שם. אמנם מדברי הש"ך שם בס"ק צ"ב מבורר שאם קדמה תקנת הקהל להשבועה יותר פשוט ששבועתו בטילה. ולפ"ז הי' מקום לומר בנ"ד דהשבועות שנשבעו המוזגים לעבור על תקנת הקהל בטלות. אלא שהט"ז שם ס"ק מ"ב מחלק בין תקנת הקהל שהיא למגדר מילתא שכל היחידים מחוייבים לקיים תקנתם מה"ת וכדדרשינן ושמרתם את חקותי עשו משמרת למשמרת ומש"ה אין שבועה חלה לבטל תקנה כזו דהוי כנשבע לבטל את המצוה אבל תקנה שהיא בשביל תועלת ממון חלה השבועה ואין כח בתקנת הקהל לעקרה ע"ש ונדון שלפנינו נראה שהתקנה היא לצורך ממון וא"כ אין השבועה בטילה מחמת תקנה כזו לפ"ד הט"ז:
<b>הן</b> אמת שדברי הט"ז תמוהים לכאורה שאיך יתכן לומר שתקנת הקהל שהיא למגדר מילתא היא דאורייתא מחמת הדרשא עשו משמרת למשמרת ומש"ה אין כח בשבועה לבטלה וכי עדיפא תקנת הקהל שהיא למגדר מילתא מגזירות חז"ל שהם בודאי למגדר מילתא ואעפ"כ אם נשבע לבטל מצוה דרבנן חלה השבועה ועכ"פ צריך לישאל על שבועתו כמ"ש הט"ז כאן והש"ך בסי' רל"ט ס"ק כ'. וא"כ למה כתב כאן הט"ז דאם תקנת הקהל היא למגדר מלתא א"צ לישאל על השבועה ובטלה היא משום שבועת שוא ולא תהא תורה שלימה שלנו כתקנת הקהל:
<b>והנראה</b> לפע"ד בזה דודאי הכופר בדברי חז"ל ואומר שא"צ לשמוע ולקבל גזירותיהם ותקנותיהם ה"ז מומר גמור ומשום כן צדוקי וביתוסי שחיטתן פסולה מפני שאינם מאמינים בתורה שבעל פה. אף שמומר לאיסור דרבנן אפי' בע"א ושבת לא הוי מומר ושחיטתן כשרה כמ"ש אא"ז בשמ"ח סי' ב' ס"ק כ"ו וכ"ח משום דגם אם עבר על איסור פרטי דרבנן לא הוי מומר מ"מ מי שמכחיש בדברי חז"ל בכללות ואינו רוצה לקבל עליו עול מצות חז"ל הוא מומר לכל התורה כולה. ולכך אע"פ שכתב המחבר בסימן רל"ט סעיף ו' שאם נשבע שלא להדליק נר חנוכה חלה השבועה היינו דוקא בנשבע לעבור על איסור מיוחד דרבנן אבל הנשבע שלא לשמוע כלל לדברי חז"ל הדבר ברור שהוא כנשבע לבטל את המצוה ואין השבועה חלה כלל והוי שבועת שוא. ומעתה יפה כתב הט"ז בסי' רכ"ח הנז"ל דהנשבע שלא יכנס בתקנת הקהל אם הוא למגדר מילתא אין השבועה חלה כלל וא"צ שאלה לחכם. שכיון שלא נשבע על דבר מיוחד רק כופר ואומר שאין כח בתקנתם לגזור עליו א"כ הוא עובר על לא תסור. וגם בדברי חז"ל אם נשבע שלא לשמוע לתקנתם השבועה בטלה וכמ"ש. וזה מדויק מאוד בלשון המרדכי שהביא הט"ז שם שכתב שהרי נשבע לבטל את המצוה לסור מחוקי המצות ודבר זה מושבע ועומד מהר סיני הוא ע"ש וזה מבואר כמ"ש:
<b>ובזה</b> אמרתי ליישב קושית התוס' סוף פ"ק דע"ז בהא דלא ישכיר אדם שדהו לכותי מפני שכותי עושה מלאכה בחש"מ אבל נכרי מאי שרי כו' נכרי אמרינן לי' וציית כותי נמי אמרינן לי' וציית כותי אמר אנא גמירנא טפי מינך אי הכי מאי ארי' מפני שנקראת על שמו תיפוק לי' משום לפני עור וכו' והקשו שם בתוס' דאם נאמר שמלאכת חש"מ אינו אסור רק מדרבנן ובדרבנן לא שייך לפני עור ע"ש בד"ה תיפ"ל. ולפי מ"ש ניחא דאע"ג דהעושה מלאכה בחש"מ אינו עובר רק באיסור דרבנן מ"מ בכותי דלא ציית ואומר אנא גמירנא טפי מינך דהיינו שאינו רוצה לקבל עליו עול דברי חז"ל והוא חכם בעיניו ויודע ומבין יותר מחכמינו ע"ה זהו בודאי איסור תורה ואם עושה מלאכה בחש"מ מחמת כפירה שהוא גמיר טפי מחז"ל בודאי עבר על דאורייתא ושפיר פרכינן דעובר על לפני עור. ומיושב בזה ג"כ קושית התוס' שם ד"ה אי הכי. שעל גוף המימרא דרשב"א לא הוה מצי למיפרך דקא עבר על לפני עור משום דה"מ לומר שהכותי עושה מלאכה בחש"מ מפני שהוא מומר על איסור זה ביחוד ואין כאן רק איסור דרבנן דמלאכת חה"מ דרבנן ובדרבנן לא שייך לפ"ע משא"כ לפי מאי דמסיק דכותי אמר אנא גמירנא טפי מינך ומאחר שאינו מקבל עליו גזירות חז"ל וכופר בדבריהם וזהו איסור תורה א"כ שפיר פרכינן ותיפוק לי' דקא עבר על לפני עור וזה נכון מאד בס"ד ודו"ק:
<b>נחזור</b> לענינינו דנ"ל שלפמ"ש הש"ך בסי' רי"ח ס"ק ג' וכ"כ בט"ז שם ס"ק ד' לחלק בין אם היתה התקנה בלשון חרם או שבועה אז פשיטא דהוי דאורייתא וכ"כ בתה"ד סי' רפ"א א"כ בנ"ד אם היתה התקנה בלשון שבועה או חרם אין השבועה חלה לבטלה:
<b>עוד</b> נראה לפענ"ד שבנ"ד שלא נשבעו המוזגים בפיהם רק נתנו כתב וכבר נודע מחלוקת הפוסקים בשבועה בכתב אם מועיל. ולפ"מ שנראה מדברי באר היטב בסי' רל"ב סעיף י"ב אין בזה איסור תורה רק חיוב לצאת י"ש ומאחר שתקנת הקהל אפילו בלא לשון שבועה וחרם ואף בענייני ממונות עכ"פ מדרבנן חייב לקיים דבריהם וכמו שכתבו הקדמונים פ"ק דב"ב בהך דרשאין להסיע על קיצותן וא"כ אין כח בשבועה בכתב שהיא דרבנן לעקור תקנת הקהל דרבנן. וגם בלא"ה כיון דשבועה בכתב עכ"פ מידי ספיקא לא נפיק והוי רק ספק איסור א"כ כופין אותם לישאל על שבועתם כדי שיוכלו לקיים תקנת הקהל. ומכל שכן לפ"מ שנראה מלשון השאלה שהמוזגים לא כתבו בכתב ידם רק חתמו שמם על הכתב וכבר כתב הנו"ב מהד"ק יו"ד סי' ס"ח שזהו לכ"ע לא מהני ובתשו' חתם סופר חיו"ד סי' ר"כ החמיר גם בזה אבל אין דבריו מוכרחין. ולכן נראה לפע"ד בנ"ד שאם תקנת הקהל הי' בלשון חרם או שבועה. וכן אם הכתב שנתנו המוזגים לא הי' בכתב ידם רק חתימתם לבד באחד משני אופנים הללו אין בכח הכתב שבועה לבטל התקנה ומחויבים המוזגים לקיים עליהם תקנת הקהל. כן נראה לפענ"ד ברור בעז"ה. דברי ידידו.
<b>סי'</b>
<b>קכה</b> ב"ה. כ"ח מרחשון תרמ"ה לפ"ק לבוב. דברי שלום ואמת לכבוד ש"ב וידיד נפשי הרב הגאון החריף ובקי חסיד ועניו חכמתו תאיר פניו שושילתא דיחוסא רם וגבה ונשא כקש"ת מוה'
<b>שלמה</b>
<b>הלברשטאם</b> נ"י האבד"ק ווישניצא יע"א.
<b>מכתב</b> יקרתו הגיעני. ובדבר תשובתו בפרה החולבת דם ראיתי למעכ"ת שתמה על האחרונים שכתבו לאסור משום דדם נעכר ונעשה חלב שהרי אנן לא קיי"ל כר' מאיר בגמ' נדה דף ט' כ"א כרבנן שאבריה מתפרקין. ובאמת המעיין בט"ז סי' י"ד ס"ק ז' נראה שגם הוא כתב שהחלב בא מהדם שבאיברים ע"ש. ומה שכתב מעכת"ה עפ"ד הנו"ב מהד"ת חיו"ד סי' ל"ה. הנה הנו"ב שם לא כתב רק שאיפשר שהרר"י ס"ל תרתי דדם נעכר ונעשה חלב וגם אברי' מתפרקין. אבל לדינא פשיטא דלא קיי"ל הכי שהרי התוס' בנדה שם כתבו דמאן דאית לי' תרתי היינו חדא מתרתי. ומדברי המחבר בסי' קפ"ד סעיף ז' וסי' קפ"ט סעיף ל"ג נראה שאם מניקתו לאחר כ"ד חודש היא בחזקת דמים. וכ"ה להדיא ברמב"ם פ"ד ממשכב ומושב ה"א אלמא דלא אמרינן כלל דם נעכר ונעשה חלב רק איברי' מתפרקין לחוד דמאן דסבר דם נעכר ונ"ח ס"ל שאם מניקתו ד' וה' שנים היא מסולקת דמים כמפורש בגמ' נדה שם. ועי' במג"א בסי' תצ"ד סק"ו שכתב וידוע שדם נעכר ונעשה חלב. ולכאורה תמוה שכתב וידוע שדם נעכר כו' והאמת הוא להיפך. והיותר תמוה על רש"י ותוס' בשבת דף קמ"ד שכתבו דלכך חלב האשה מכשיר משום דדם נעכר ונ"ח והוא דלא כהלכתא דאנן לא קיי"ל הכי וכמו שנתבאר. ומי הכריחם לזה ולמה לא פירשו בפשיטות שלכך חלב חשיב משקה מדכתיב ותקח את נאד החלב ותשקהו. והא דאמרינן התם דמש"ה חלב האשה טמא שלא לרצון הואיל ודם מגפתה טמא אין הכוונה מחמת דדם נעכר ונ"ח רק שאין ללמוד חלב בהמה מחלב אשה דהתם חמור יותר משום שדם מגפתה טמא. ותדע שהרי ע"כ אנו צריכין לומר כן לפי החמת לדידן דלא קיי"ל דדם נעכר כו' ואפ"ה קיי"ל כרבנן שחלב בהמה אינו מטמא אלא לרצון ולא ילפינן מחלב אשה משום דשאני התם שדם מגפתה טמא דע"כ עיקר הפירכא משום דהתם חמור יותר ולא משום דדם נעקר ונ"ח דלא קיי"ל הכי:
<b>והנלפענ"ד</b> בזה דהנה רש"י בבכורות דף ו' ע"ב ד"ה דאמר פירש דהא דס"ל לר"מ דם נעכר ונ"ח היינו דם נדות. ונראה דרש"י הוכיח כן מדאמרי' בסוגי' דנדה שם מ"ט דר"מ דכתיב מי יתן טהור מטמא ופי' רש"י חלב מדם ודם נדות הוא אב הטומא' וע"ז שייך לומר טהור מטמא משא"כ דם האברים שבאשה אין עליהם שום טומאה וע"כ דס"ל לר"מ דהחלב בא מן דם נדות. אמנם רבנן פליגי על ר"מ והכי קיי"ל דחלב אינו בא מדם נדה אבל מ"מ הוא בא מדם האברים ומש"ה אם אנו דנין לענין מניקה אם היא מסולקת דמים אין שום נפקותא בין מניקתו או לא דתוך כ"ד חודש גם אם מת הולד היא מסולקת דמי' משום דאברי' מתפרקין ואם היא מניקתו יותר מכ"ד חודש חוזרת לחזקת רואה דם נדות כמקדם כיון דרבנן ס"ל שהחלב אינו בא מדם הנידות רק מדם האברים וכ"ז בחלב אשה אבל בחלב בהמה דלא שייך דם נדות גבה ס"ל לר"מ דהחלב בא מן דם הכנוס בגופה וכמו שפירש"י בבכורות שם והאוכלו בכרת ועי' ברמב"ם פ"ו ממא"ס הל' ג'. עכ"פ מבואר מדברי רש"י דלר"מ חלב בהמה בא מדם שחייבין עליו כרת ולרבנן החלב בא מדם האיברים וכמ"ש הט"ז סי' י"ד ס"ק ז' שהבאתי לעיל. ומעתה לר"מ שפיר הוי ס"ד בגמ' בכורות שם לאסור חלב בהמה הואיל ואתי מדם הכנוס בגופה אבל לרבנן דסברי דחלב בא מדם האברים אין שום טעם לאסור החלב משום דאתי' מדם דהא דם האברים שלא פירש מותר ולאחר שנעכר ויצא לחוץ תו אין שם דם עליו ואיך נאסור החלב משום שבא מכלל איסור כיון דלעולם לא הי' עליו שם איסור. ולהכי קאמר בגמ' בכורות דהי' לנו לאסור חלב משום אבמ"ה. ולהכי א"ש מ"ש רש"י בשבת שם דחלב אשה מכשיר משום דם נעכר ונ"ח והיינו שהחלב בא מדם האברים וכיון שדם מגפתה מכשיר שהוא דם האברים גם החלב הבא מכח זה גם כן מכשיר ואתו רבנן דמכשירין שם אליבא דהלכתא כרבנן דפליגו אר"מ בנדה דכ"ע ס"ל דם נעכר ונ"ח אלא דלרבנן דקיי"ל כוותייהו החלב בא מדם האברים וכמ"ש. ומיושב בזה קושית התוס' בנדה דף י"ט ע"ב ד"ה כתיב דלמה לן קרא ותפתח את נאד החלב דחלב חשיב משקה תפ"ל דדם נעכר ונ"ח. ולפמ"ש ניחא דהרי עיקר קרא דנאד החלב מיירי בחלב בהמה אלא דאנן ילפינן חלב אשה מחלב בהמה ולחלב בהמה שפיר איצטריך קרא. דבחלב בהמה אין לומר דהוי משקה מכח דדם נעכר ונ"ח כיון דלרבנן דקיי"ל כמותם החלב בא מדם האברי' ומאחר דבבהמה דם מגפתה טהור דהיינו דם האברים גם החלב הבא מחמת דם האברים לא חשיב משקה אילולא קרא דנאד החלב. ומה שכתב רש"י בשבת שם דחלב הוי משקה משום דדם נעכר ונ"ח התם קאי על חלב האשה דדם מגפתה טמא. ומיושב בזה קושי' הר"ש סוף מס' מכשירין דל"ל תרי קראי לדם ולחלב יעויין ש"ה ודוק:
<b>הן</b> אמת שמדברי התוס' בשבת דף קמ"ג ע"ב ד"ה לרצון משמע להיפך ממ"ש לעיל שכתבו שם דלהכי איצטריך קרא דחלב אשה חשיב משקה משום דגמר' בנדה שם אזלא למאן דלא ס"ל דם נעכר ונ"ח ע"ש והרי לפמ"ש גם לרבנן ס"ל ד"נ ונ"ח רק דס"ל שהחלב אינו בא מדם נדה רק מדם האברים וא"כ באשה שדם מגפתה טמא ניהו דהחלב בא מדם האברים מ"מ חשיב משקה וא"כ עדיין יקשה למה לן קרא דחלב אשה חשיב משקה:
<b>ואנהירנן</b> משמיא לומר בשיטת התוס' דבר נכון. כי הנה התוס' בנדה די"ט שם העלו פירוש אחר במתני' דמכשירין בזה דתלו רבנן חלב האשה בדם מגפתה עש"ה. וטעם סברתם דלא חשבינן חלב אשה משקה משום דם נעכר ונ"ח הואיל ודם מגפתה טמא. נ"ל דהרי טעם הדבר דדם מגפתה חשיב משקה הוא משום דמיקרי דם חללים דמה לי קטלה כולה מ"ל קטלה פלגא כדאיתא בנדה דף נ"ה ע"ב והיינו כיון שהדם בא ע"י שניגף האצבע או הרגל וכדומה הוי דם חללים אבל כל זמן שהדם כנוס בתוך האבר קודם שניגף עדיין לא חשיב משקה דאכתי לא הוי חלל ומה"ט דם נדה לא מיקרי דם חללים כיון שהדם בא מכח הטבע ולא מחמת מכה לא הוי ד"ח. ומעתה לא נוכל לומר שחלב אשה חשיב משקה הואיל ודם מגפתה טמא ודם נעכר ונ"ח דהרי החלב בא מכח הטבע ואין כאן שום מכה ולא חלל. ולא עדיף חלב הבא מחמת הדם מגוף הדם דגם הדם בעוד שהי' כנוס בהאבר לא הוה משקה כ"א לאחר שניגף האבר ונעשה חלל והרי החלב לא בא ע"י מכה. ומעתה דברי התוס' בשבת הנז"ל מזוקקים שבעתים דלר"מ דס"ל דחלב בא מכח דם נדה וכיון שדם נדה בלא"ה לא הוי דם חללים כמ"ש התוס' בנדה די"ט ע"ב ורק הא שדם נדה חשיב משקה ילפינן מקרא וטהרה ממקור דמיה כמבואר בתוספתא שהביאו התוס' שם וא"כ ממילא גם החלב הבא מכח נדות נמי חשוב משקה ותו לא איצטריך קרא לחלב אשה דחשיב משקה. ולכן כתבו התוס' דהגמ' בנדה דנ"ה ע"ב אזיל למאן דלא סבר ד"נ ונ"ח והיינו דהחלב אינו בא מדם נדות רק מדם האברים וכמ"ש וכיון שדם אברים ל"ח משקה רק לאחר שניגף האבר ונעשה חלל ע"י דקטלה פלגא וכיון שהחלב לא בא ע"י מכה ל"ח משקה כיון שאין כאן קטלה פלגא ולהכי איצטריך למילף שחלב אשה חשיב משקה מקרא וזו עצה עמוקה מאוד בס"ד:
<b>אמנם</b> לדינא נלענ"ד ברור שהחלב הבא מדד השני' בלא תערובת דם כשר וגם אם בא לפעמים מאותה הדד חלב בלי תערובת דם ג"כ כשר. אבל בעת שיבא מהדד תערובת דם וחלב צריכין לשער שיהא ס' בהחלב נגד הדם. ובכל זה אין שום סברא לחלק בין שנאמר שהדם בא מחמת שלא נעכר עדיין לגמרי להיות חלב או שנשבת ונתקלקל איזה עורק בגוף הבהמה שבין כך ובין כך אותה החלב שיש בה תערובת דם צריכין לשער בששים. וכ"ז נלענ"ד ברור לדינא. דברי ידידו:
<b>סי'</b>
<b>קכו</b> ב"ה יום ו' עש"ק כ"ד אדר תרל"א לפ"ק לבוב:
שלום וברכה וכל טוב לכבוד ידיד נפשי ולבי. הרב המאוה"ג החריף ובקי צח השכל וזך הרעיון אשר חציו שנונים. מימיו נאמנים. כש"ת מוה' בנימין ארי' הכהן נ"י אבד"ק קינהעניטש יע"א.
<b>מכתב</b> שאלתו הגיעני. והאמת אגיד כי לולא אהבתי אליו לא הייתי משיב בימים אלו דטרידנא טובא אבל כבר אמרו חז"ל אהבה מקלקלת השורה. והנה דרש ממני בגט שאבי המגרש נקרא בפי כל אליה ולס"ת נקרא בשם אליהו וחתימתו אלי' ברשימה על היו"ד. ומעכ"ת שאל אותו מדוע הוא חותם כך. והשיב כי האיש אשר למדו מלאכת הכתיבה הראה לו לחתום כך. וסידר מעכת"ה הגט בשם אליהו ועורר א' עליו לומר כי צריך לסדר שני גיטין. והנה רבותינו האחרונים האריכו הרבה בזה. ואחרי אשר דקדקתי בדבריהם נלפע"ד לבאר הדברים אחרי אשר נעמוד על יסוד דברי הב"ש שכ' דאם שמו אליהו וכתב אליה הוי שינוי השם כי שני שמות הם כמו גרשון וגרשם וזה סותר לכאורה למה שהביא הב"ש שם וכן הוא ברש"י על התורה פ' בחקותי דאליהו הנביא נכתב בחמשה מקומות חסר וא"ו שיעקב אבינו לקח ממנו הוא"ו למשכון שיבא לבשר הגאולה לישראל. ובשלמא אם אליהו ואלי' הוא שם אחד אלא שנחסר וא"ו מהשם א"כ שפיר יש משכון בידינו שהנביא ז"ל ירצה למלאות שמו ויבשר הגאולה. משא"כ אם הם שני שמות מלבד דדוחק גדול לומר דבשביל זה שינה שמו לשם אחר אף גם מה משכון הוא זה ומה לו אם נקרא בשם זה או בשם אחר אשר ע"כ נלפע"ד דודאי אליהו ואליה שני שמות הם. ויש שנקרא בעת לידתו אליהו ויש שנקרא בשעת לידה אליה. וקפידא איכא בזה שיש קורין אליהו ע"ש הנביא ז"ל ויש שקורין אליה משום שדי לעולם להשתמש בשני אותיות וכמ"ש המהר"י ברונא והס"ש ומש"ה כ' הס"ש דאם הי' שמו אליהו וכ' אליה הוי שינוי השם ופסול הגט. אבל אם נקרא בעת לידתו אליהו ונקרא בפי כל אליה בזה יש להסתפק אם מה שקורין אותן אלי' הוא שם אחר לגמרי כמו יוסף ויוחנן וא"כ צריך לכתוב אליה דוקא דאליהו הוא שם הנשתקע או אולי מה שקורין אותן אלי' הוא קיצור השם אליהו וכמו שהי' אצל אליהו הנביא ז"ל שלקח יעקב וא"ו משמו דבודאי לא שינה שמו לשם אחר רק קיצר את שמו למשכון שיבא לבשר הגאולה למלאות שמו. ואם הוא קיצור השם ממילא א"צ לכתוב רק שם אליהו לבד. ובהך ספקא נחלקו הס"מ והמהרי"ט דדעת הס"מ דאם יש ספק האיך נקרא בשעת לידה וכל העולם קורין אותו אליה אין לכתוב רק גט א' בשם אליהו. ומטעם דאנו אומרים דבודאי הי' נקרא בשעת לידתו אליהו דרוב העולם קורין ע"ש אליהו הנביא ז"ל כמ"ש כל הפוסקים ובכל התורה כלה אזלינן בתר רובא. וכיון דנקרא בשעת לידתו אליהו אף דכל העולם קורין אותו אלי' דעת הס"מ דזה הוי קיצור השם וא"צ לכתוב רק אליהו לבד. אמנם המהרי"ט נסתפק בזה דאף דבודאי נקרא בעת לידתו אליהו כדרך רוב העולם מ"מ אפשר דמה שנקרא בפי כל אלי' הוא שם אחר לגמרי. וממילא נשתקע שם אליהו וצריך לכתוב אלי' לחוד או אפשר הוא קיצור שם אליהו וממילא אין לכתוב רק אליהו לחוד. ומש"ה הורה המהרי"ט בזה ליתן שני גיטין והכריע הב"ש כדבריו. ובזה מיושב היטב קושית הגאון בעל טיב גיטין אות א' ס"ק ל"ב דמה חילוק יש בין אם ידענו שנקרא בפי כל אליה דאז צריך שני גיטין ואם אנו מסופקין האיך נקרא בפי כל דסגי בגט א' בשם אליהו כמ"ש הב"ש שם. וע"ז הקשה דמהראוי דגם בספק האיך הי' נקרא ג"כ יתנו שני גיטין מספיקא וא"ל דאזלינן בתר רובא שנקרא בשם אליהו ע"ש הנביא ז"ל דז"א דרוב העולם קורין שם זה אליה בפי כל ומסתמא גם זה נקרא כן. וא"כ זה ממש דינו של מהרי"ט דאם נקרא בפי כל אליה צריך שני גיטין עיי"ש. ולפימ"ש ניחא דהרי גם המהרי"ט מודה למ"ש כל הפוסקים בזה דאזלינן בתר רוב הנקראין בשעת לידה אליהו והא דאם נקרא בפי כל אליה מצריך מהרי"ט ליתן ב' גיטין משו דנסתפק דילמא הקריאה שנקרא בפי כל אלי' הוא שם אחר לגמרי ולא קיצור השם ונשתקע שם אליהו לגמרי כיון שנקרא בפי כל אלי' לבד וממילא אין לכתוב בגט רק אליה. וא"כ זה דוקא היכא שידענו בבירור שנקרא בפי כל אליה לחוד דאז יש לחוש דאליהו הוי שם הנשתקע. משא"כ אם לא נודע האיך נקרא נהי דרוב הקריאות בשם זה הוא אליה כמ"ש הט"ג אבל כיון דעכ"פ איכא מיעוטא שקורין אליהו. א"כ תו לא חשיב אליהו שם הנשתקע ואף דבשם דעלמא בכה"ג כותבין שני השמות מ"מ כאן דאיכא עוד ספק שמא הוי קיצור השם מש"ה כתב הב"ש דלדעת המהרי"ט בכה"ג אין לכתוב רק גט א' בשם אליהו וכ"כ להדיא הג"פ ס"ק קי"ז דאם הרוב קורין אליה ומיעוט אליהו כותבין גט אחד בשם אליהו וכיון שאנו מסופקין איך נקרא בפי כל רק שהט"ג הקשה דעכ"פ הרוב נקראי' אליה אבל בכ"ז יש מיעוט דקורין אליהו מש"ה אין לכתוב רק אליהו לבד דתו לא חשיב נשתקע. וכמ"ש וז"ב מאד:
<b>ובזה</b> זכיתי לעמוד על עומק כוונת בעל הס"מ שאין לכתוב אליהו דמתקרי אליה ולכאורה אין דבריו מובנים דמה חשש יש בזה אם נכתוב דמתקרי אליה הלא אף אם הוא קיצור השם אינו מזיק אם נכתב כמבואר בסעיף ט"ו בהג"ה. ולפמ"ש י"ל עפ"מ שנלפע"ד ברור דאף לדעת הס"מ דאף אם נקרא בפי כל רק אליה אפ"ה אין כותבין רק גט א' בשם אליהו ומטעם שכתבתי דהס"מ סובר דאלי' הוא בודאי קיצור השם מן אליהו. מ"מ אם הי' הדבר להיפך שנקרא בשעת לידה אלי' ואח"כ נקרא עפ"י רוב אליהו זה פשיטא דאין לומר דאליהו הוא קיצור השם מן אליה. ובזה אמרינן בודאי דנקרא בשם אחר בפי העולם וצריך לכתוב שני השמות בגט ועל אחד מהם דמתקרי כיון דכבר הוכחתי לכ"ע דאליהו ואליה הם שני שמות וז"פ. ומעתה במי ששמו אליהו ונקרא בפי כל אליה אם יכתוב בגט דמתקרי אלי' לא יסברו העולם דנכתב בגט שלא לצורך כיון דלדעת הס"מ אלי' הוא קיצור השם וא"צ לכותבו. אלא יסברו דהמגרש הי' שמו מעריסה אליה ואח"כ נקרא עפ"י רוב או במיעוט אליהו דבכה"ג צריך לכתוב שני השמות ועל א' מהם דמתקרי וא"כ יהי' חשש לעז דיאמרו העולם דאין זה בעל האשה. ואין זה דומה ליצחק חקין דאינו מזיק אם נכתב. דשם אנו רואין בבירור דנכתב שלא לצורך דחקין אינו שם כלל רק קיצור השם. גם אין זה דומה לאלחנן חנן דשם כל אחד הוא שם בפ"ע ולא אתי למתלי בטעות רק יסברו דמה שנקרא חנן הוא שם בפ"ע וממילא הי' צריכין לכותבו משא"כ באליה דהוא קיצור השם מאליהו לדעת הס"מ וא"צ לכותבו. וא"כ יטעו דבודאי לא נכתב שלא לצורך רק דהמגרש הי' נקרא אליה מעריסה. ונשתנה לאליהו ויוציאו לעז על הגט ודוק היטב:
<b>ומעתה</b> בנ"ד לא מיבעיא לדעת הס"מ פשיטא דאין לכתוב רק גט א' בשם אליהו אלא אף לדעת מהרי"ט דקיי"ל כויתי' מ"מ כבר כתבתי בשם הג"פ דאם המיעוט קורין אותו אליהו כותבין אליהו לחוד ופשיטא דמה שעולה לס"ת בשם אליהו עדיף מן מיעוט קריי' ולדעת הרבה פוסקים העליי' לתורה מכרעת קריאת העולם. ובפרט לפי מה שהוכחתי לעיל דאם לא נשתקע שם אליהו גם לדעת המהרי"ט אין כותבין רק אליהו ומש"ה בנסתפק שם הקריאה אין כותבין רק אליהו משום דתולין לומר דהמיעוט קורין אותו כך ולא נשתקע לגמרי ומכ"ש דע"י העליי' לס"ת לא נשתקע שם אליהו. ויפה הורה מעכת"ה לסדר גט א' בשם אליהו וכן משמעות האחרונים וז"ב:
דברי ידידו ואוהבו לנצח. <b>סי'</b>
<b>קכז</b> ב"ה אור ליום ג' טו"ב אלול תרמ"ז פה ק"ק לבוב. מחי' חיים. יכתוב ויחתום לחיים את כבוד ידידי הרב החריף ובקי המופלג בתורה ויראה יגע ושנה הרבה כש"ת מוה' חיים מאיר לאקמאן ני'
<b>מכתב</b> שאלתו הגיעני בדבר ס"ת אשר הלמ"ד משם אלקים הוא על המטלית וגם ה' אחרונה משם בן ד' הוא ג"כ על המטלת וגם הוא"ו מהשם אינה מוקף גויל מהיריעה רק מן המטלת וגם יש כמה אותיות שמקצתן על היריעה ומקצתן על המטלת. ומעכ"ת הביא בשם שו"ת שבות יעקב לאסור לכתוב השם על המטלת וראיתו מגמרא מנחות דף ל' ע"ב רשב"א בשם ר"מ אין כותבין את השם וכו' כיצד הוא עושה וכו' ולמה לנו לסלק את היריעה הא יוכל לחתוך איזה תיבות ולדבק מטלת ולכתוב אותן התיבות עם השם על המטלת ומזה הוכיח בש"י דאין לכתוב השם על המטלת. וראיה זו איני מכיר ובגמ' התם פליגי תנאי טובא הטועה בשם כיצד יעשה מדברי כולם מוכח דלא רצה ליתן עצה למעט האותיות ולעשות אותיות קטנות דאל"כ לר"י דס"ל גורר את מה שכתב ותולה את מה שגרר וכותב את השם על מקום הגרר ע"ש ולמה לן כולי האי לגרור וגם לתלות הא כיון דס"ל דמותר לכתוב השם על מקום הגרר א"כ נראה בפשיטות בלא שום תלי' יכול לעשות לגרור איזה תיבות ולגרור ולכתוב אותן תיבות עם השם על מקום הגרר א"כ דהני תנאי לא ניחא להו למעט אותיות או דמיירי דגם באיזה תיבות מקודם או אח"כ הי' ג"כ שם הקדוש וע"י מחיקת תיבה א' או שתים אין המקום מספיק לכתוב שמה אותן תיבות הנמחקות וגם השם ששכח לכתבו. מעתה נידחית ראיתו של הש"יעק דמאי יועיל לנו לקדור ולדבק מטלת כיון דע"כ מיירי דא"א לכתוב באותו מקום התיבות הנגררות עם השם. ודברי הש"י תמוהין לענ"ד ונראה שלזה כוון בשו"ת ח"ס שם כדברי הש"ך סי' רע"ה ס"ק ג' דמותר לכתוב השם על המטלת וכן עיקר. ומיהו עדיין יש לעיין אם מותר לכתוב השם מקצתו על היריעה ומקצתו על המטלת. והנה הט"ז סי' ר"פ כתב לחלק בין אם נעשה הדבק קודם הכתיבה דאז כבר נעשה היריעה עם המטלת כמו עור א' ובכה"ג כשר גם במקצת אות על היריעה ומקצת על המטלת אבל אם נקרע האות והוא מדביקו במטלת כיון שהדבק נעשה אחר הכתיבה אינו מועיל. ונראה להביא ראיה לדבריו מהא דאמרו במס' [ר"ה[ דף כ"ו ע"א קרן של פרה פסול לשופר משום דקאי גילדי גילדי ומתחזי כב' וג' שופרות ולכאורה קשה ע"ז מהא דתנן בגיטין דף י"ט על קרן של פרה ונותן לה את הפרה כשר והרי גם בגט פסול ב' או ג' ספרים כמבואר בגמרא שם דף כ' ע"ב ואמאי כשר גט בקרן של פרה והא הוי ב' וג' ספרים ולפי דעת הט"ז הנ"ל י"ל דבשופר דכבר נקרא עליו שם שופר קודם הדבק ואם נתוסף אח"כ גילדי גילדי הוי כב' שופרות או כדיבק שברי שופרות ועיין בתוס' סוטה דף י"ח ע"א שכתבו ע"ז שזה דומה לגט שכתבו על שני דפין וחברו ע"ש וכונתם דהשופר דומה לחברן אחר הכתיבה משא"כ בגט שכתבו על קרן של פרה שלא הי' הדבק קודם הכתיבה כשר כמו שכתב הט"ז ומכאן ראיה גדולה לדעת הב"ש בסי' ק"ל ס"ק ח' דאם דיבק קודם הכתיבה כשר בגט דלשיטת הרמ"א שם קשה מקרן של פרה ודוק כי קצרתי:
<b>מ"מ</b> מ"ש הט"ז סי' ר"פ שם בטעמו של הרמ"א דמש"ה לא מהני הדיבק בנחלק האות ע"י קריעה משום דדיבק אחר הכתיבה לא מהני יש סתירה לזה מדברי התוס' מנחות דף ל"ד ע"א ד"ה שהשלים מ"ש שם לתירוץ הראשון דמוכח להדיא דגם בדיבק אחר הכתיבה מהני וע"כ שטעמו של הרמ"א כמ"ש הב"ח והש"ך שם משום שלחבר גוף אות א' לא מהני דבק דדוקא לחבר שני אותיות מועיל דבק משא"כ חצי אות על היריעה וחצי על המטלת לא מועיל הדבק שיהי' אות שלם ואפשר דהטעם בזה משום דס"ל כדעת הרמב"ן שהביא בש"ע או"ח סי' תקפ"ו סעיף ח' דדבק מיקרי שלא במינו ועיין במג"א שם ס"ק ט"ז מש"ה אינו מועיל הדבק באמצע האות משום דהדבק מפסיק בין הדיו להקלף ולשיטת הב"ח והש"ך פשיטא דפסול בנדון דידן. לכן נלע"ד להלכה למעשה דאותן אותיות שמקצתן על הגויל ומקצתן על המטלת אם אינם אותיות השם בקל יוכל לתקן ע"י גרירה ומטלת אחר. אמנם באותיות השם גם אם כולם על היריעה רק שהוא מוקף גויל ע"י המטלת נלפע"ד לקדור אותו השם עם עוד איזה תיבות ולדבק במקום הקדירה מטלת מעובד לשם ס"ת ולכתוב אח"כ על המטלת המדובק אותן תיבות וגם את השם הקדוש כנלפענ"ד וכן הסכימו האחרונים ועיין בשו"ת מעיל צדקה סי' ע"ה. דברי ידידו הדו"ש בלונ"ח
<b>סי'</b>
<b>קכח</b> ב"ה יום ד' ער"ח שבט תרמ"ט לפ"ק לבוב:
ברכת שמים מעל לכבוד ידיד נפשי ולבי הרב המאוה"ג החריף ובקי. משנתו קב ונקי. ידין ויורה כדת של תורה. קנה חכמה קנה בינה. כש"ת מוה' יהודה כ"ץ ני' מו"צ דק' סאניק יע"א:
<b>מכתב</b> שאלתו הגיעני. התענגתי מאוד בפלפולו הנעים אשר פלפל בחכמה בדבר הבר אווזות הבאים מחדש המשונים קצת בגדלן וארוכת צוארן. ומעכת"ה הביא דברי הגמ' ב"ק דף נ"ה ע"א דאמר שמואל אווז ואווז הבר כלאים זב"ז מ"ט אילימא משום דהאי ארוך קועי' והאי זוטר קועי' אלא מעתה וכו' מבואר מזה דשינוי אריכת הצוואר אין בזה חשש מין אחר אדרבה משמע דהוי מין אחד טהור דאל"כ בלא"ה הוי כלאים טמא וטהור עכ"ל. הנה מה דשניהם טהורים אין ראי' כלל דאפשר שהי' להם מסורת על שניהם דהם טהורים. אבל מ"מ יש להוכיח מגמ' הנ"ל דאף דהאי אריך קועי' והאי זוטר מ"מ הם מין אחד וא"כ גם בנ"ד האווזות החדשות עם אווזות שלנו הם מין אחד אף דהם משונות בגדלן. וא"כ יש להתירם ע"י מסורת מאווזות שלנו. הן אמת דמדברי התוס' ב"ק דף פ' ע"א ד"ה דקטיני יש להוכיח להיפוך שכתבו דמש"ה מספקא להו לב"ש בחולדות הסנאים אם מין חי' או מין שרץ משום דחולדה דקרא שהוא שרץ רגלי' קצרות וחולדות הסנאים רגלי' גבוהים ודקים עיי"ש. הרי דבשביל שינוי רגלים יש לספק שמא הוא מין אחר ולת"ק פ"א דכלאים משנה ה' דפליג על ר"ש פשיטא לי' דהוי מין אחר בשביל שינוי הרגלים ומש"ה ס"ל לת"ק דחולדת הסנאים הוא מין חי'. ולכאורה דברי התוס' סותרים לדברי הגמ' ב"ק דנ"ה שהביא מעכת"ה. והנלע"ד בזה דהנה ברש"י פסחים דף כ"ד ע"ב ד"ה צרעה כתב דלשון שרץ מורה שהוא רוחש ומנענע ואינו נראה ואין בהמה וחי' הגבוהים מן הארץ בכלל שרץ ע"ש ואף שהתוס' שם חולקים על רש"י היינו משום דהוכיחו מן גמ' סנהדרין דגם לשון רומש מורה על דבר הנד ואינו נראה. אבל גם התוס' מודו לזה דשרץ היינו דבר שאין הילוכו ניכר מחמת קטנו וגם בלא"ה דברי התוס' שם תמוהים דהא דדרשינן בסנהדרין דנ"ט ובכל חי' הרומשת זה הנחש הוא קודם שנתקלל הנחש והי' הולך על רגליו ומש"ה נקרא רומש ועי' ברש"י שם ד"ה ובכל וצע"ג על התוס' פסחים שם. אבל עכ"פ כבר כתבתי דרש"י ותוס' לא פליגי בזה דשרץ הוא שרגליו קצרים ואין ריחושו נראה ומש"ה כיון דבקרא כתיב וזה לכם הטמא בשרץ השורץ החלד וגו' וכיון דקריא רחמנא לחלד שרץ דהיינו שרגליו קצרים כפירש"י בפסחים מש"ה פליגי תנאי בחולדת הסנאים אם הוא מין חי' דכיון שרגליו גבוהים אינו בכלל חלד דקרא הנקרא שרץ וכמ"ש משא"כ בשאר בע"ח שאין לדון עליו משום שרץ שפיר י"ל דגדול וקטן מין אחד הוא כדאמרי' בגמ' ב"ק דנ"ה וזה נכון בס"ד:
<b>אמנם</b> גם אם נאמר דשינוי ברגלים או בצוואר הוי שינוי לענין זה וכעין שמצינו בחגבים בראשן ארוך אף שיש לו כל ס"ט מ"מ הוא טמא לחד מ"ד עי' חולין דס"ז ע"א. מ"מ נלע"ד דזה דווקא אם אין בגופו שינוי ורק אחד מאבריו כמו ראשו או רגלו וכדומה הוא גדול יותר מכפי ערך גופו או קטן יותר מערך גופו בזה יש מקום לומר דזה מקרי שינוי והוי מין אחר משא"כ אם כל גופו ואבריו גדולים או קטנים מהני שלנו זה לא הוי שינוי כלל וכמעט כל הנבראים שבעולם המה משתנים בגדלן וקטנן לפי המדינה והאקלים אשר נולדו שמה ומ"מ מין אחד הוא וכעין זה מצאנו בגמ' בכורות דמ"ד ע"א דאם גופו גדול או קטן מאיבריו הוי אינו שוה בזרעו של אהרן ופסול לעבודה אבל אם הגוף וגם האיברים משונים בגדלן כשר לכהונה אם אינם גדולים בהפלגה עי' בכורות שם דמ"ה ע"ב ועי' בר"ן ס"פ אלו טריפות גבי שכן ונדמה שכתב דהאישטורני"ל הוא עוף טהור שהרי אין פרצופו דומה לעורב לפי שהוא קטן ע"ש. כוונתו לפענ"ד דפרצופו הוא קטן ומ"ש הר"ן לפי שהוא קטן קאי על פרצופו האמור למעלה אבל אם כל גופו הוא קטן או גדול אין זה שינוי כלל כמ"ש וכדמשמע בגמ' בכורות שהבאתי דזה מקרי שוה בזרעו של אהרן לענין אדם וה"ה לענין בהמה וחי' ועוף. ועי' בתוס' זבחים דף קי"ג ע"ב ד"ה אורזילא שכתבו דגבי ראם א"א לומר שיש במין אחד גדולים וקטנים דא"כ מה פריך בגמ' שם רומא היכי קם דלמא נח הכניס קטן בתיבה אבל בשאר מינים שפיר יש לומר דיש במין א' קטן וגדול ומש"ה לא פריך ארי' דבי עלאי היכי קם משום דהי' יכול להכניס קטנים ע"ש הרי להדיא דאף דנח הכניס קטנים מ"מ הולידו במינן גדולים והוא מטעם שכתבתי דהיכא כל הגוף עם האיברים הם גדולים שפיר הם מין אחד עם הקטנים. וא"כ שפיר י"ל בנ"ד דהאווזות החדשים הגדולים הם מין אחד עם אותן שלנו ונתרים במסורת אחד ואין זה דומה למ"ש הצ"צ סי' כ"ט לענין אווזות הבר דהתם הי' השינוי רק בצואר ורגל משא"כ בנ"ד דהשינוי הוא בכל הגוף וכמ"ש לעיל טעם החילוק בזה. וגם הי' שם שינוי בביצים והי' לו קצת קבלה לאיסור ובאמת גם באווזות הבר מתירין הרבה פוסקים כמבואר באחרונים. ומ"ש מעכת"ה להקשות על הכו"פ בקונטרס פני נשר שכתב דאווזא יש לה ב' סימני טהרה דהא אין לו זפק. גם אנכי הקשיתי כן והוספתי עוד להקשות מהא שכתב בפרמ"ג במ"ז סי' מ"ט סק"א דאווז קרקבנו נקלף בסכין והרי בגמ' חולין דף ס"ב ע"ב אמרינן דבעינן דוקא שיהי' נקלף ביד ולא בסכין וכן הוא בש"ע סי' פ"ה ס"א. וא"כ חסר עוד סי' טהרה. ולדינא נלענ"ד דכל בעל נפש יחוש לעצמו וגם אנכי צויתי בביתי מבלי לקנות אותם. ומ"מ המיקל בזה יש לו על מה לסמוך מאחר דמדברי הרא"ש ורי"ו מבואר דאווז יש לו ג' ס"ט וכ"כ האחרונים אין להרהר אחר דבריהם. וגם מ"ש לעיל דנ"ד לא מיקרי שינוי יש לו פנים בהלכה בס"ד. וגם בעירנו פה נוהגין בהם היתר. יסלח נא מעכת"ה על איחור תשובתי כי טרדותי רבו מאוד והייתי מוכרח להפסיק הרבה פעמים להשיב תשובות נחוצות. דברי ידידו הדוש"ת בלב ונפש:
<b>סי'</b> <b>קכט</b> ב"ה יום ב' ט"ו מנ"א תרמ"ה לפ"ק כפר בראטקאוויץ:
ברכות שמים מעל לכבוד ידיד נפשי ולבי רב חביבי הרב הגדול החריף ובקי המפורסם לתהלה ידין יורה כדת של תורה כש"ת מוה' אליעזר הכהן חריף נ"י האבד"ק קופיל יע"א:
<b>מכתב</b> שאלתו הגיעני בארבעה אחין ומת אחד מהם בלא בנים ונשארה אשתו זקוקה ליבום וקודם שחלצה מת עוד אחד מהשלשה אחים הנשארים שיש לו בנים ולפי המבואר בסי' קע"ה ס"ח בהג"ה אסורה להתייבם משום דיש עליה זיקת אח שיש לו בנים וכיון דאסורה להתייבם הוי חליצה פסולה וצריכה לחזור על כל האחין וא"כ בנ"ד מהראוי שתהי' צריכה חליצה משני האחין הנשארים זהו תורף שאלתו. ויפה העיר ואפריון למטי' בזה ומדברי מעכ"ת נראה דטעמא של הגהת אלפסי הוא משום דיש עליה זיקת אשת אח שיש לו בנים ולפ"ז הוא אסורה ודאי להתייבם מדרבנן מחמת זיקה זו. ולענ"ד לא מסתבר לומר כן ומעולם לא שמענו זיקה דאשת אח שיש לו בנים דכיון דביש לו בנים לא שייך יבום גם זיקה לא שייך בה והרי קיי"ל דצרת איילונית מותרת ואפילו צרת בתו איילונית עי' ברש"י יבמות דף י"ב ע"ב ד"ה הלכתא משום דאיילונית לאו בת יבום הוא והו' צרת ערוה שלא במקום מצוה ע"ש ועי' בתוספות יבמות דף ל"א ד"ה זאת דכל זמן שהאח חי לא שייך זיקה וכ"כ הרא"ש שם וה"ה כשמת ויש לו בנים אמנם מדברי הב"ש סי' קע"ה סק"ט למדנו דטעמו של הגהת אלפסי הוא משום גזירת הרואין דיסברו דהיא מתייבמת מחמת האח שיש לו בנים ונראה כנושא אשת אח שיש לו בנים ע"ש ולפ"ז אפשר דלפמ"ש התוספות יבמות דף כ"ו ע"ב ד"ה וחליצה דהיכא דאסורה להתייבם משום בטול מצות יבמין לא חשיב חליצה פסולה וא"צ לחזור על כל האחין כיון דאסורה משום גזירה דלמא אדמייבם חד מיית אידך ולא איקלשה זיקה בהכי א"כ גם בנ"ד אף דאסורה להתייבם לסברת הש"ג והרמ"א מ"מ אין זה רק משום גזירת הרואין כמ"ש א"כ לא איקלש הזיקה ובכה"ג א"צ לחזור על כל האחין לדעת התוס' ועי' בסי' ק"ע ס"ה בהג"ה דרמ"א הסכים לשיטת התוס' בזה דבכה"ג לא חשיב חליצה פסולה:
<b>עוד</b> נלע"ד בזה ע"פ מה דתנן ביבמות דף ל"א ע"ב ג' אחין נשואין ג' נכריות ומת אחד מהן ועשה בה השני מאמר ומת הרי אלו חולצת ולא מתייבמות וכו' משום שיש עליה זיקת שני יבמין ע"ש. והנה בכל דוכתא דתנן בכה"ג ועשה בה השני מאמר קאמר בגמרא דה"ה בלא עבד בה מאמר ג"כ יבומי לא מייבמה והא דקתני מאמר הוא לאפוקי מב"ש עי' בגמ' דף י"ח ע"א ודף ל"א ע"א ועל משנה זו בזיקת שני יבמין לא אמרינן בגמ' הכי וגם אי אפשר כלל לומר [כן] דבמשנה זאת בדף ל"א ע"ב תנן מאמר לאפוקי מדב"ש דהיינו דלב"ש דמאמר קונה קנין גמור פטורה גם מחליצה כיון דזיקת שני יבמין הוא מדרבנן א"כ גם לב"ש בעי חליצה וע"כ דבמשנה זאת מאמר דוקא דאם לא עשה בה השני מאמר מותרת להתייבם. ומהראוי להתבונן בזה כיון דקיי"ל דיש זיקה א"כ גם בלא מאמר הוא אשת שני מתים בזיקה וצרתה הוא צרת אשת שני מתים בזיקה. ומצאתי לרש"י דף ל' ע"ב ד"ה זו שהרגיש בזה וכתב כיון דזיקת שני יבמין ליתא מדאורייתא ולא גזרו רבנן אלא היכא דעבד בה מאמר ע"ש. ונראה לפרש דבריו דאף דמצינו בכ"ד דהחמירו רבנן משום דיש זיקה זה דוקא במקום דאילו הי' כניסה ממש הוי אסור מה"ת בזה החמירו דגם זיקה ככניסה כגון בדף י"ח ע"א באשת אחיו שלא הי' בעולמו דאסורה מה"ת אם היתה נשואה לשמעון מש"ה גם בזיקה גרידא אסורה הוא וצרתה. וכן בצרת אחות אשה בדף ל' ע"א ובדף כ"ו ע"ב משא"כ בדף ל"א ע"ב דגם בכניסה ממש אין אסור רק מדרבנן משום זיקת שני יבמין בכה"ג לא אסור בזיקה לחוד רק בשעשה בה מאמר דוקא ועי' בב"ש סי' קע"ד סק"ז. ובזה זכיתי להבין דברי הגמרא דף ל"א ע"ב דפריך ואי זיקת ב' יבמין דאורייתא חליצה נמי לא תיבעי ע"ש. ולכאורה קשה כיון דכל עיקר הדבר דיש עליה זיקת ב' יבמין הוא מחמת המאמר וכיון דמאמר ביבמה אינו קונה רק מדרבנן איך אפשר להתירה בלא חליצה הא מדאורייתא אין עלי' זיקת ב' יבמין כלל. אמנם לפמ"ש לעיל ניחא דלפי הס"ד דזיקת ב' יבמין מה"ת שפיר אמרינן דהא דתנן מאמר הוא לאו דוקא וכדאמרינן דף י"ח ע"א ודף ל' ע"א והא דתנן מאמר הוא לאפוקי מדב"ש דס"ל מאמר קונה קנין גמור דלדידהו אפילו חליצה לא בעי כיון דהיא אשת שני מתים דאסורה מה"ת לפי הס"ד ולזה שפיר פריך, בגמ' דגם בלא מאמר פטורה אשת הראשון מן החליצה משום זיקת ב' יבמין ולפי המסקנא דזיקת ב' יבמין הוא רק מדרבנן ובכה"ג לא אסרינן מחמת יש זיקה כמש"ל בשם רש"י ומש"ה אמרינן דעשה בה מאמר הוא דוקא ודוק היטב:
<b>מיהו</b> עדיין צריך ביאור דכמו דמחמת הזיקה לחוד לא אסרינן משום דזיקת ב' יבמין הוא רק מדרבנן א"כ גם בעשה בה מאמר הלא מאמר הוא ג"כ רק מדרבנן ומה הוסיף לנו איסור המאמר יותר מן הזיקה כיון דתרווייהו דרבנן נינהו. והנלע"ד בטעם הדבר דאם לא עשה בה מאמר לאשת הראשון נאמר דאסורה מחמת שהיתה זקוקה לשמעון ויש עלי' זיקת ב' יבמין תו אין מקום לאסור צרתה משום צרת אשת שני מתי' דהרי מה שהיא צרת הראשונ' הוא משום דשניהם זקוקות ליבם וזה ג"כ משום דיש זיקה ואנו צריכין לומר שני פעמים יש זיקה דמה דיש על הראשונה זיקת ב' יבמין הוא משום דיש זיקה כ"ז דלא עשה בה מאמר. ומה דהשני' הוא צרתה של הראשונה הוא ג"כ משום יש זיקה ולא החמירו חכמים כל כך לומר יש זיקה שני פעמים וכיון דצרתה לא נאסרה תו אין מקום לאסור הראשונה משום זיקת ב' יבמין כיון דכל עיקר האיסור הוא גזירה משום צרתה כמבואר בגמ' דף ל"ב ואף דכתבו התוס' שם דזיקת ב' יבמין אסורה גם בדליכא צרה היינו משום דגזרינן אטו היכא דאיכא צרה כמ"ש התוס' שם אבל אם אין מקום לאסור הצרה גם הראשונה מותרת כמבואר שם. ואין להקשות מהא דצרת ערוה אסורה גם למ"ד אין זיקה דהתם הי' צרות מחיים משא"כ כאן דלעולם לא הי' צרות רק מחמת הזיקה וגם איסור של הראשונה הוא רק מחמת הזיקה דמש"ה איכא עליה זיקת יבם השני ושני פעמים יש זיקה לא אמרינן כמ"ש משא"כ אם עשה בה מאמר דיש על הראשונה זיקת ב' יבמין גם בלא הזיקה מחמת המאמר תו אסרינן צרתה משום יש זיקה:
<b>ומעתה</b> אפשר בדינו של הגהת אלפסי והרמ"א סי' קע"ה דאף דאסורה להתייבם משום דיש עליה זיקת אח שיש לה בנים מ"מ א"ל בזה דצריכה לחזור על כל האחין כיון דהא דאסורה להתייבם הוא רק משום יש זיקה והא דחליצה פסולה צריכה לחזור על כל אחין הוא דוקא למ"ד יש זיקה כמבואר בגמ' דף כ"ו ע"ב וכבר כתבתי דלא:
אמרינן שני פעמים יש זיקה ודוקא התם בגמרא דאסורה להתייבם משום אחות חליצתו וכדומה בקמייתא משום אחות זקוקתו תו אמרינן דצריכה לחזור על האחין משום יש זיקה כיון דקמייתא אסורה גם למ"ד אין זיקה משום ביטול מצות יבמין משא"כ בנ"ד דאין שום איסור על הראשונה רק משום יש זיקה כמ"ש הגהות אלפסי שם א"כ לא שייך בזה לומר דצריכה לחזור על האחין דהיא ג"כ משום יש זיקה ולא אמרינן ב' פעמים יש זיקה. ובודאי לא מלאני לבי להקל באיסורין ע"פ סברות ופילפולים מאת שפל אנשים כמוני. אמנם מאחר דרוב הקדמונים לא ס"ל הא דצריכה לחזור על כל האחין וגם לדעת המחמירין היא רק מדרבנן אפשר לעשות סניף להתוס' ע"פ מ"ש בס"ד:
<b>ובגוף</b> דברי הגהת אלפסי נלע"ד דרש"י חולק ע"ז שכתב בדף ל' ע"א ד"ה טעמא דאם לא כנסה המגרש מותרת לזה מחמת זיקת אחיו הראשון ע"ש ומוכח להדיא מדברי רש"י דאם יש עלי' שני זיקת כמו כאן דמחמת זיקת הראשון מותרת ומחמת זיקת השני הוא צרת אחות אשתו בזיקה מותרת להתייבם מחמת זיקת אחיו הראשון ודוקא בכנסה המגרש דאז כבר נפקעת זיקת הראשון אסורה להתייבם משום צרת אחות אשה בזיקה אבל בלא כנסה דעדיין יש עליה זיקת הראשון אף דמחמת זיקת השני הוה צרת אחות אשה בזיקה מ"מ מותרת להתייבם מחמת זיקת הראשון. וא"כ גם בדינו של הגהת אלפסי נהי דיש עלי' זיקת אח שיש לו בנים כיון דעדיין לא נפקע זיקת אח הראשון שפיר מותרת להתייבם מחמת זיקת הראשון. ובהיותי מעיין בזה אמרתי לעורר על מ"ש אא"ז הח"צ ז"ל בסימן ק"ח להקשות במשנה דף כ"ג ע"ב דאיך מותר ליבם חליצתו של זה והרי כל אחת אסורה להתייבם משום אחות זקוקתו וצריכה חליצה משני אחין א"כ הוא אחות חליצתו ע"ש. והרי התוס' דף כ"ו ע"ב ד"ה דנפל כתבו דהיכי דהחליצה היתה משום חיזור על כל האחין לא מתסרא אחותה משום אחות חלוצתו ע"ש. עכ"פ בנ"ד נלע"ד דהמקיל להתירה בחליצת אחד מן האחין לא הפסיד ועיין בתה"ד ס"ס רכ"ה. דברי ידידו ואוהבו באמת ובתמים
<b>סי'</b>
<b>קל</b> ב"ה יום ב' ח' אייר תרכ"ו לפ"ק. שלום על דייני ישראל ידידי נפשי הרבנים המאה"ג המפורסמים חריפים ובקיאים חסידים ואנשי מעשה יראים ושלימים הבד"צ בעיר פרעמשלא ד' עליהם יחיו.
<b>תמול</b> ביום ש"ק הגיעני מכתבכם וחשתי ולא התמהמהתי לעיין בדבריכם ותורף שאלתכם. בראובן שהי' לו פסעסיע והשכיר חלק אחד מן הראנדע שלו לשמעון על ג' שנים. וככלות זמן השכירות ולא רצה השוכר לשכור עוד רק אחר הפצרת המשכיר להחזיק הראנדע להלאה נגמר השכירות עוד על חצי שנה דהיינו עד כלות משך זמן החזקת הפסעסיע של המשכיר. ובשעה שהשכיר לו על חצי שנה נתן המשכיר להשוכר כתב ידו וכתב שמה בלשון הזה. גם התנה השוכר באם שאשכור הפסעסיע להבא אזי אני מחויב ליתן לו הקרעטשמע לאייפיאווקע בעד ד' מאות ריינש והמשכיר חתם ע"ז ונתן שטר השכירות ליד השוכר ואח"כ הלך המשכיר ונתן רשות לשני בניו לשכור הפסעסיע עם כל הראנדעסי ומסר להם זכות החזקה מעסקים שלו על שלש שנים. ועתה רוצים שני בניו לדחות השוכר מעסק לאפייאווקע הנ"ל ובקשו ממני לחוות דעתי העני' בזה. והנה מע"כ עוררו בזה לבטל השכירות כיון דבשעה שהשכיר להשוכר עדיין לא שכר הפסעסיע מהאדון א"כ הוי דבר שאינו ברשותו דאין המקח ולא שכירות חל עליו כמבואר סי' רי"א מטעם דהוי כדשלב"ל. ולכאורה רציתי לומר בזה לפי מה דאמרינן בש"ס כתובות דף נ"ט שדה זו שמשכנתי לך לכשאפדנה ממך תקדוש דקדשה ואפילו במשכון לו לעשר שנים. ומשום כיון דבידו לפדותו לאחר עשר שנים לא חשוב דשלב"ל כמבואר שם הרי חזינן דאף דמחוסר ממון מ"מ חשיב בידו. א"כ גם בנ"ד כיון שיש להמשכיר חזקה על הפסעסיע שאין האדון יכול להשכיר לאחר אם המחזיק הפסעסיע רוצה להחזיק גם להבא א"כ חשוב בידו דהמשכיר דאם ירצה לשכור העסק גם להלן האדון מוכרח להשכירו משום החזקה וכל היכא דבידו לא חשוב דשלב"ל כמבואר בש"ס הנ"ל. ועיין בר"ן בנדרים דף מ"ז ע"א דשכירות כי האי שכל אימת שפורע לו השכירות המשכיר מוכרח להשכיר לו חשוב קנין הגוף ומדמי לה להא דאמרינן ארעא לטסקא משתעבד ע"ש היטב ופשיטא דבכל הקרקעות אף שמוכרח הוא ליתן טסקא למלך ואם לא יתן הטסקא יסלקו אותו מהקרקע מ"מ גוף הקרקע הוא של הבעלים בלי ספק. וא"כ גם בנ"ד כיון שכל זמן שנותן המשכיר דמי הפסעסיע להאדון אין האדון יכול לדחותו חשוב קנין הגוף של המשכיר ולא הוי דבר שאינו ברשותו. אבל באמת זה אינו דהתם גבי ארעא לטסקא משתעבד גוף הקרקע הוא ממש שלו וכן גבי שדה זו שמשכנתי לך גוף הקרקע הוא של הלוה. וגם בהא דמקבל בטסקא שכתב הר"ן בנדרים שם אף שגוף הקרקע הוא של המשכיר מ"מ נשתעבד שכל זמן שיתן לו השוכר דמי השכירות לא יוכל המשכיר לסלקו ומש"ה כתב הר"ן דחשוב כאילו גוף הקרן הוא של השוכר רק שמחויב ליתן להמשכיר בכל שנה דמי השכירות. משא"כ בנ"ד שבעל הקרקע לא נשתעבד בשום דבר אחר משך זמן השכירות רק שאנו אוסרים על אדם אחר לשכור הפעססיע מחמת חזקתו אבל אם ירצה בעל הקרקע יוכל להשכירו לנכרי אחר או להחזיקו לעצמו ופשיטא דהוי דבר שאינו ברשותו. ומטעם זה נדחה ג"כ מ"ש מע"כ דכאן בנ"ד דמי לירושה שכתב הסמ"ע בסימן רי"א דלדעת הטור שם ס"א בהג"ה בשדה זו לא חשוב דבר שאינו ברשותו משום דירושה ממילא אתיא וגם כאן כיון דהחזקה הוא של המשכיר מחמת חזקתו דמי לירושה. ובאמת לא דמי כלל לירושה דכאן הרשות ביד בעל הקרקע להשכירו לנכרי וכדומה וכמ"ש. וגם בלא"ה לא דמי לירושה דממילא אתי' ואין היורש צריך לעשות שום דבר משא"כ בנ"ד דעכ"פ צריך המשכיר לשכור שנית מן האדון ומחוסר מעשה. והדבר מוכרח לומר כן דאל"כ היאך מדמה בש"ס כתובות שם קונם שאני אעשה לפיך לאומר שדה זו שמשכנתי לך לכשאפדנה תקדוש הרי לשיטת התוס' והרא"ש והטור הנ"ל יש חילוק גדול בין אם מברר לאומר שדה זו דעדיף טפי ולא הוי דשלב"ל משא"כ בקונם שאני עושה לפיך דלא ביררה כלום. וע"כ דזה לא דמי לירושה דאתי' ממילא בלי שום עשי' ואינו צריך ליתן כלום בזה מועיל אם בירר ואמר שדה זו לשיטת התוס' הנ"ל משא"כ בשדה זו שמשכנתי לך דמחוסר מעשה הפדיון ומחוסר נתינת מעות לא דמי לירושה. וא"כ מכ"ש בנ"ד דהשתא התם דגוף השדה הוא של הלוה ואפ"ה אינו מועיל אף אם בירר שדה זו שמשכנתי לך ומשום דלא דמי לירושה כיון דמחוסר מעשה נתינת המעות וכמו שהוכחתי מסוגיא דכתובות ומכ"ש בנ"ד דגוף השדה הוא של האדון פשיטא דלא דמי לירושה כלל כיון דלא אתי' ממילא דצריך מעשה נתינת המעות ולא מועיל חף שבירר לאמר שדה זו משום דהוי דבר שאינו ברשותו וזה ברור ופשוט דנ"ד לא דמי כלל לדברי הרמ"א והסמ"ע בסי' רי"א.
<b>גם</b> מה שרציתם לדמות בנ"ד להא דסי' ר"ט ס"ה בהג"ה דאם טרח המוכר וקנה הדבר שמכר צריך לקיים מקחו דמש"ה טרח וקנה דניחא לי' דליקום בהימנותי'. אם כן גם בנ"ד אמרינן דמש"ה טרח לשכור הפסעסיע גם להבא. כי היכא דליקום בהמנותי' מה שהשכיר הכפר להשוכר. לפענ"ד נראה לדחות דבשלמא התם דמכר דבר שאינו שלו ולא הי' בידו מעולם ואח"כ טרח וקנה הדבר הזה בזה אמרי' שפיר דמש"ה טרח לקנות אותו כדי שיעמוד ביד הלוקח וליקום בהימנותי'. משא"כ בנ"ד שגם עד עתה הי' מחזיק הפסעסיע וגם שהרי שכר עוד שאר שדות מלבד זה הכפר שהשכיר להשוכר א"כ חזינן דשכר העסק בשבילו כאשר החזיקו עד עתה ולא להעמידו ביד השוכר דליקום בהימנותי'. ועוד הרי מבואר בסי' שע"ד ס"ה דאם מכרה הגזלן לאחר שלקחה מהנגזל לאיש אחר הרי גילה דעתו שאינו רוצה להעמידה ביד הלוקח. ואפילו לפי דעת החולקין שם היינו משום שתיכף שקנאה הגזלן זכה בה הראשון ושוב אינו יכול לבטל זכותו במה שמכרה לאחר כמ"ש הסמ"ע שם ס"ק ד' משא"כ בנ"ד שנתן המשכיר רשות לשני בניו שישכרו העסק ומעולם לא קנה אותה המשכיר לעצמו בזה לכ"ע אמרי' דגילה דעתו שאינו רוצה דליקום בהימנותי' ועוד יש להאריך הרבה בזה דלא שייך כאן ניחא לי' דליקום בהימנותי':
<b>אמנם</b> מטעם אחר נלענ"ד לזכות את השוכר דהרי מבואר בחו"מ סי' ס' סעיף ו' דהא דאין אדם יכול למכור דשלב"ל היינו דוקא בלשון מכר או מתנה דהיינו שגוף דבר שלב"ל או שאינו ברשותו אינו יכול להקנות אבל בלשון שיעבוד או חיוב חל ועי' בסמ"ע ס"ק י"ח שם שכתב שהעיקר תלוי בלשון שאם כתב הריני מחויב חל החוב על גופו ע"ש. וא"כ בנ"ד לפי מה שהעתיקו מע"כ לשון השטר שכתב המשכיר באם שאשכור הפסעסיע להבא אזי אני מחויב ליתן לו הקרעטשמע וכו' א"כ הרי נכתב בלשון חיוב על גוף המשכיר ובכה"ג חל גם על דשלב"ל ודבר שאינו ברשותו. ועי' בש"ך סי' ר"ט סק"ח ודוק. וגם בענין החיוב שנתחייבו הבנים והשלישו טראטין לקיים דברי אביהם א"כ החיוב מוטל על אביהם להשתדל אצל בניו וליתן הקרעטשמע להשוכר מצד חיוב כיון שיוכל לחייב עצמו אף בדבר שאינו ברשותו וכמ"ש כנלפע"ד לזכות השוכר ליתן לו הקרעטשמע. וה' הטוב יצילנו משגיאות ויראנו בתורתו נפלאות. דברי ידידם הדוש"ת באהבה רבה:
<b>סי</b> <b>קלא</b> ב"ה יום ה' י"א שבט תרל"א לפ"ק לבוב. שלום וכל טוב לכבוד ידידי המופלג השנון ירא ד' מוה' מאיר וויטלין נ"י.
<b>באתי</b> בזה למלאות מבוקשו להשיב שנית בדבר הד"ת בעסק ב"מ אשר בעירכם. וכבר השבתי זה כמה ימים בזה להרבנים אשר נבררו לשבת לעיין בדבר הד"ת הזה ולא נשאר בידי העתק. ולא טוב הדבר אשר הרב מוה' שמשון מק' עושה מבלי להראות תשובתי שמה וגם לא יחפוץ ליתן פס"ד וקרא כתיב לא תגורו מפני איש. ותורתינו הקדושה כתיב בה אמת והוא חותמו של הקב"ה. ועתה בעוה"ר ירדה חנופה לעולם ועושין את התורה קרדום לחנוף בה. אוי לנו שכך עלתה בימינו ונתקיימ' בנו קללת ישעיה הנביא מאשרי העם הזה מתעים. ואין אמונה בקדושיו. החפץ ימלא את ידו להטות אליו איזה אנשים אשר דעת' קלות אף כי חכים לא יתקרי. ידעתי כי דברי ייטיבו עם הישר הולך. לא עם אלה אשר יחפשו עולות להפוך הטענות ולילך ארחות עקלקלות. אני בתומי אלך להכפיל שנית פה הטענות בקצרה כפי אשר כתבו שלשת הדיינים הנבררים לדון בזה. ולהשיב שנית דעתי העני' בזה ע"פ דתה"ק כפי אשר אשר יורני מן השמים. וד' הטוב יהי' עמדי לאסוקי שמעתתא אליבא דהלכתא אמן:
<b>בדבר</b> הבית של שני שותפים שיש לו פארהויז על כל אורך הבית להכניס העגלות דרך השער של צד הפרונד ולהמשיכם החוצה דרך השער שכנגדו שמאחורי הפראנד והחדרים של הבית הם כולם בצד אחד לאורך הפעדירהויז ואין להם פתחים רק להפעדירהויז ואחד היה יושב בשכירות בדירה של צד הפרונד. והשני הי' יושב בדירה אשר מאחורי הבית במשכנתא בנכייתא. וקדם האיש של דירת הפראנד וקנה משותף האחד מחצית הבית ואח"כ מהשותף השני חצי השני עד שקנה כל הבית. ואחר זמן רב בא השני היושב מאחורי הבית במשכנתא וטוען כי הוא רוצה לקנות חלק אחורי הבית מכח דינא דב"מ ומה שלא טען עד עכשיו הוא מפני שלא ידע כי קונה הלוקח מהשותף השני והלוקח מכחישו ואומר כי הוא ידע מכל הקנין גם משותף הראשון גם משותף השני מתחילתו ועד סופו:
<b>והנה</b> בראשונה נחקור אף אם הי' בנ"ד דין מצרנות אם יש לבטלו מחמת ששהה זמן רב ולא תבעו לדין. ובש"ע סי' קע"ה סעיף ל"ה מבואר דאם שהה המצרן שיעור שילך ויביא מעות ויתבענו לדין ולא תבעו איבד זכותו ודוקא משעה שנתגלה המכר לבני העיר וכו' אבל אם לקחה בצינעא לא איבד זכותו עד שיתפרסם המכר ושהה אח"כ מלתבעו לדין ע"ש. והנה זה פשוט דמ"ש המחבר דבעינן שיתגלה המכר לבני העיר הוא לאו דוקא דמה לנו בידיעת בני העיר רק העיקר תלוי בידיעת המצרן דאם ידע ולא תבעו לדין מיד איבד זכותו. וכן מבואר בדברי הרא"ש הביאו הטור בסימן קע"ה דכיון שלא גלה המצרן להלוקח מיד כשידע בקני' שהוא חפץ שיניח לו השדה יש לנו לומר שלא ישרה בעיניו וכו' וכ"כ הריב"ש בתשו' סי' תק"א כל הריב תלוי אם בא לב"ד בן המצר מיד שידע או שנתפרסמה המכירה. הרי להדיא דבחד מהנך תרתי או שידע המצרן או שנתפרסמה המכירה לבני העיר איבד המצרן זכותו. ורק כוונת המחבר להודיענו דגם בנתפרסמ' המכירה לבני העיר תו לא מצי המצרן לטעון שהוא לא ידע מהמכירה דמסתמא כיון שנתפרסמ' המכירה גם המצרן ידע ושתיק ואיבד זכותו ומכ"ש אם המצרן בעצמו ידע מהמכירה פשיטא דאיבד זכותו אף שלא נתפרסם לבני העיר. וכ"כ הה"מ פי"ד משכנים בשם רבינו האיי ותשו' הרי"ף שהעיקר תלוי בידיעת המצרן. ומעתה בנ"ד שיש הכחשה בין הלוקח והמצרן שהלוקח טוען בברי שהמצרן ידע מקנייתו והמצרן מכחישו א"כ דין זה דומה ממש למה שמבואר בסעיף מ"ד דאם טוען הלוקח מפני המס מכרה לי ובעל המצר מכחישו על המצרן להביא ראי' ואם לא הביא ראיה ישבע הלוקח היסת וא"כ לכל היותר אין על הלוקח רק שבועת היסת שהמצרן ידע מהקנין והמצרן יקבל בחרם שאינו משביעו בחנם. ועי' בתשו' מהרי"ט ח"ב חו"מ סי' ס"ח. כל זה אם הי' כאן דין מצרנות. אבל באמת לא ידעתי למה נתחבטו הבוררים בזה כי הדבר פשוט מכמה טעמים כי אין כאן דין מצרנות כלל. דהרי ר' פייבוש היושב מאחורי הבית אינו מערער רק על הקנין מהחצי השני שלא ידע ממכירתו אבל מהקנין הראשון שקנה ר' מאיר שמעון שקנה מקודם מר' גרשון על זה אינו מערער ומודה שידע ממכירה זו ושתק א"כ החצי שקנה ר' מאיר שמעון מקודם הוא שלו לגמרי בלי מערער. א"כ אם אנו דנין על הקנין השני שקנה בפעם השנית מר' נתן כבר יש לר' מאיר שמעון דין שותף כיון שכבר קנה מחצית הראשון כדין. א"כ לא מיבעיא שר' פייבוש אינו יכול לסלקו מטעם מצרן דהרי שותף עדיף מן מצרן ואפילו אם קנה המצרן השותף מסלקו כמבואר סי' קע"ה ס"ה. אלא אף שר' פייבוש יושב שם במשכנתא לא ידעתי מי הגיד להם להדיינים הבוררים דהיושב במשכנתא עדיף מן שותף. ולפענ"ד נראה איפכא דשותף עדיף מהמלוה וראי' גדולה לזה דהרי דעת המחבר בסעיף נ"ז דהממושכן אינו יכול לסלק את המצרן ואפילו אם מכרה לאחר שאינו בן המצר אין המלוה יכול לסלקו ושותף לכ"ע יכול לסלק את המצרן ואין שום חולק בזה כמ"ש הסמ"ע סק"ו הרי מבואר להדיא דשותף עדיף מן משכנתא. וגם הסברא נותנת כך דכל עיקר טעמו של הרמ"א בסעיף נ"ז דהמלוה עדיף ממצרן הוא משום דהממושכן יש לו זכות בגוף השדה מה שא"כ המצרן דאינו שוכן אלא מן הצד עי' בסמ"ע ס"ק ק"ח. וא"כ מטעם זה בעצמו עדיף השותף מן המלוה דהמלוה אין לו בגוף השדה כלום רק קנין פירות וגם יכול הלוה לסלקו. משא"כ השותף שיש לו קנין הגוף בכל השדה כמ"ש הר"ן ריש פ"ה דנדרים ואין השותף האחר יכול לסלקו א"כ פשיטא דשותף עדיף מן משכנתא ואפילו אם הי' הדבר ספק איזהו מהן עדיף מ"מ אין יכולין לסלק את השותף. לא מיבעיא לפי מה דקיי"ל כדעת הרמב"ם והרא"ש דבכל ספק יד המצרן על התחתונה ומספק מוקמינן הקרקע בחזקת הלוקח. אלא אף לדעת הרמ"ה שהביא הטור סי' קע"ה דפליג עלייהו וס"ל דמספק המצרן קודם. מ"מ בנ"ד דבאמת הלוקח טוען בברור שידע ר' פייבוש גם ממכירת חצי השני ואיבד זכות מצרנותו רק דהמצרן מכחישו. וכתבתי לעיל דהי' לו להלוקח לישבע היסת כדבריו שידע המצרן. וא"כ בכה"ג בספיקא כי האי מלתא אפי' שבועה אין על הלוקח דבכל ספק שבועה אזלינן לקולא כנודע. ובאמת כי לפענ"ד נראה דשותף עדיף מן היושב במשכנתא. דהרי אפי' לענין מצרן או לגבי איש אחר אין הממשכן יכול לסלק לדעת הרבה פוסקים והמחבר מכללן. וניהו דקיי"ל כרמ"א בסעיף נ"ז דממשכן עדיף מן מצרן אבל לא שיהי' עדיף מן שותף וכמו שהוכחתי לעיל ועיין בשו"ת ב"ח סי' ס"ט:
<b>גם</b> מ"ש הדיינים דכיון דר' פייבוש אינו רוצה ליקח רק הבעקשטיב לבד ולא כל הבית א"כ לית בי' משום דינא דב"מ כמבואר בסעי' י"ג דאין המצרן יכול לסלקו מן חצי השדה אלא א"כ מסלקו מכולה או מניחו בכולה הדין עמהם בזה. ואין זה דומה למ"ש הרמ"א שם דבשתי שדות יכול לסלקו מאחת ומניח לו אחת דנ"ד כל הבית כאחד יחשב כיון שהדריסת הרגל ע"פ כל הבית. ואף אם נאמר דזה דמי לשתי שדות מ"מ גם בשני שדות אם קנאן אדם אחד נסתפק הסמ"ע ס"ק כ"ב אם שייך בו דין מצרנות משום דזה דמי למ"ש המחבר סעי' ל"ו דאם מכר כל שדותיו לאחר אין המצרן יכול לסלקו. והרמ"א מיירי בקנה את שני השדות משני בני אדם ע"ש. וכן הכריע הט"ז בסעיף ל"ו. ואף דהש"ך בס"ק י"ב חולק ע"ז מ"מ מידי ספיקא לא נפקא. וכבר כתבתי לעיל דבספק יד הלוקח על העליונה. וגם בעובדא דהב"י בבית וחנות אם קדם אחד וקנה את הכל אין שני יכול לסלקו כמ"ש הט"ז שם. מכל הלין מילי מעליותא דכתיבנא הדבר ברור בעז"ה דזכה הלוקח בכל הבית ואין לר' פייבש דין מצרנות כלל. וכל מי שאינו דן כן אינו יודע בדיני ממונות בין ימינו לשמאלו. דברי ידידו:
<b>ס'</b> <b>קלב</b> ב"ה יום ו' עש"ק י"ט שבט תרל"ח לפ"ק לבוב. ברכת שמים מעל. לכבוד ידיד נפשי ולבי. הרב המאוה"ג החריף ובקי צח השכל ונקי הרעיון. אשר חציו שנונים. מימיו נאמנים. כש"ת מוה' בנימין ארי' הכהן נ"י אבד"ק קינהעניטש יע"א.
<b>מכתב</b> שאלתו הגיעני. באיש אחד זקן שהלך בעש"ק לבית המרחץ בשעת הזיעה אך הוא לא רצה להזיע ועשה לו ברשות בעל המרחץ אמבטי מחמין ורחץ בו וכאשר שהה בהאמבטי זמן מה והמים התחילו להצטנן מעט קם ממקומו והלך להיורה לשאוב לו כלי אחת חמין לשפכם לאמבטי שלו. והי' שם נער אחד בן י"ב שנה ודמה כי הזקן הנ"ל בצאתו מן האמבטי לא ישוב עוד וחשב כי כבר הלך ללבוש את בגדיו וע"כ נכנס הוא בהאמבטי טרם שב הזקן הנ"ל כי כן דרך הנערים לפעמים כשאחד מסתלק מאמבטי שלו ללבוש בגדיו הם נכנסין לרחוץ בו. ולאשר הי' אז קיטור עצום בבית המרחץ מן הזיעה עד אשר היה חשך אפלה לא ראו איש את אחיו ולכן כאשר שב הזקן עם הכלי מים חמין ששאב מן היורה לא ראה את הנער אשר ישב שמה וגם הנער לא ראהו גם הנער הי' חלוש הראות מאד ושפך עליו הזקן את החמין לפי תומו והנער נכוה כל גופו ר"ל ויביאהו אל ביתו ולא האריך ימים על משכבו ומת ועתה הזקן הלז בוכה ומבכה על אשר הכה נפש מישראל ונפשו בשאלתו אי צריך כפרה או לא. הנה אם היינו דנין אם חייב בכגון זה גלות הדבר פשוט דפטור וכדאמרינן בש"ס ב"ק דף ל"ב ע"ב לפי שאין זה דומה ליער דזה לרשותו נכנס וזה לרשותו נכנס ומש"ה הנכנס לחנותו של נגר שלא ברשות פטור מגלות לד"ה כדאמרינן בש"ס שם דברישא דנכנס שלא ברשות פטור לד"ה מגלות וא"כ בנ"ד שנכנס הנער בהאמבטי שלא ברשות פטור מגלות. אבל אין מזה ראי' לענין כפרה דהרי חזינן דאף בנכנס שלא ברשות חייב עכ"פ בד' דברים, א"כ ע"כ דחשבינן לי' קרוב למזיד. דהא דמחייבינן באדם המזיק אף בשוגג או באונס היינו בנזק דוקא כמבואר בב"ק דף כ"ו ומדחזינן דהנכנס לחנותו של נגר שלא ברשות ונתזה בקעת וטפחה על פניו ומת חייב בארבעה דברים מוכח דזה מיקרי מזיד או קרוב למזיד א"כ הדבר פשוט דצריך כפרה והא דפטור מגלות לא משום דזה מיקרי אונס דא"כ גם מד' דברים הו"ל למפטרי' וכמ"ש רק דמש"ה פטור מגלות מטעם גזה"כ לפי שאין זה דומה ליער שנכנס ברשות דאז דוקא חייב גלות. וכ"כ רש"י ותוס' בדף ל"ב ע"ב שם ד"ה מאן. ויש מקום לומר דנ"ד במחלוקת שנוי דהנה רש"י בב"ק דף ל"ג ד"ה מאן פירש דהא דחייב בד' דברים בנכנס לחנותו של נגר שלא ברשות מיירי דוקא בחזי' דעייל. א"כ מוכח מזה דאף דדרך הרבה בני אדם ליכנס לחנות בשביל מו"מ אפ"ה אם לא ראהו בעל החנות פטור מד' דברים. ולפ"ז גם בנ"ד אף דדרך הנערים ליכנס בהאמבטי מיד כשאחד מסתלק ללבוש בגדיו אפ"ה כיון שהזקן לא ראהו א"צ כפרה דהוי כאונס מדפטרינן לי' מד' דברים לשיטת רש"י היכא שלא ראהו מעולם. משא"כ לשיטת הריב"א שהביא הטור סי' תכ"א דאף בלא ראהו מעולם חייב בד' דברים דכיון שדרך בני אדם ליכנס לביתו מחמת אומנותו יש ליזהר יותר ע"ש א"כ מדחייבינן לי' בד' דברים ע"כ דהוי עכ"פ קרוב למזיד וא"כ גם בנ"ד אף שלא ראהו הזקן מעולם כיון דדרך הנערים בכך ליכנס שם יש לו ליזהר והוי קרוב למזיד וצריך כפרה. ואין זה דומה למ"ש התוס' בב"ק שם ד"ה חייב בשם ריב"א דאפילו בראהו מתחלה פטור מגלות אם נכנס שלא ברשות. דבגלות טעמא אחרינא איכא וכמ"ש לפי שאינו דומה ליער. גם אין להוכיח מדברי הירושלמי שהביאו התוס' שם כדעת רש"י דבלא ראהו פטור מד' דברים דהירושלמי מוקי הא דר' חייא דפטור מד' דברים בלא ראהו דהירושלמי לא מיירי בחנות רק בחצר כמבואר שם והריב"א לא מחייב בלא ראהו רק בחנות משום דדרך ב"א ליכנס שם בשביל אומנותו הי' לו ליזהר. ונ"ד דמי לחנות כיון דדרך הנערים ליכנס שם הי' לו ליזהר והוי קרוב למזיד וחייב בד' דברים לשיטת הריב"א וה"ה דצריך כפרה:
<b>וראיתי</b> למעכ"ת שעורר בזה מהא דאמרינן בר"פ המניח המניח את הכד ברה"ר ובא אחר ונתקל בה ושברה פטור ופריך הש"ס אמאי פטור איבעי לי' לעיוני ומיזל ומשני שמואל באפלה שנו. והקשה מעכ"ת מהא דאמרינן ה בש"ס מכות דף ח' הזורק את האבן לרה"ר והרג ה"ז גולה ופריך הש"ס מזיד הוא ומשני בסותר את כותלו איבעי לי' לעיוני בסותר את כותלו בלילה בלילה נמי איבעי לי' לעיוני וכו' ע"ש והרי חיוב גלות קיל מנזקין דאם היתה אבן בחיקו ולא הכיר בה מעולם ונפלה לענין נזקין חייב ולענין גלות פטור וא"כ כיון דקאמר הש"ס דבאפילה פטור לענין נזקין ולא אמרינן איבעי לי' לעיוני א"כ כ"ש דפטור מגלות וא"כ מה פריך הש"ס בלילה נמי איבעי לי' לעיוני ומעכ"ת האריך בזה בדברים נכונים מאד. ולדידי לא קשיא מידי דודאי היכא דהוא אנוס קול גלות מנזקין דאנוס פטור מגלות וחייב בנזק דאדם מועד לעולם ומש"ה באבן שלא הכיר בה חייב בנזקין ופטור מגלות. משא"כ לענין איבעי לי' לעיוני דפריך הש"ס במכות מזיד הוא והיינו כיון דברה"ר שכיחי אינשי הזורק אבן לרה"ר הוי מזיד שפיר קאמר הש"ס דאף בסותר אח כותלו בלילה איבעי לי' לעיוני דאף דא"א לו לעיין באפלה מ"מ משום זה דא"א לו לראות אין לו להרוג אנשים במזיד ולא היה לו לסתור את הכותל לרה"ר כי אם לרשותו דהי' לו לחוש לספק נפשות וכיון דחשיב כמזיד אין לו כפרה בגלות. משא"כ בהמניח את הכד מתרץ הש"ס באפלה שנו דאינו יכול לראות ומשום ספק שמא הניח אחד את כדו אין לו לכל אדם למנוע את עצמו מלילך ברה"ר דיש רשות לכל אדם להלך רק דביום דיכול לעיין ולילך יש לו להלך ולעיין שלא יזיק את חברו משא"כ בלילה ובאפילה דאינו יכול לעיין מהלך כדרכו ואינו חושש. ואין זה דומה כלל לזורק אבנים לרה"ר דאיבעי לי' לעיוני ואם אינו יכול לעיין כגון באפילה לא הי' לו לזרוק את האבנים לרה"ר כיון דזה נחשב כהורג במזיד ומספק לא הי' לו לזרוק וזה ברור מאד. ובזה יש מקום ליישב דברי רבינו הגדול הרמב"ם ז"ל שהביא בפ"ו מרוצח כל האי סוגיא דמכות דהיכא דאיבעי לי' לעיוני פטור מגלות. ותמה הלח"מ פ"א מחובל ומזיק מאחר דהרמב"ם פוסק כלישנא בתרא בהמניח דף ל"ב כמאן דמתני הא דריב"ח ארישא ולדידי' אם נכנס ברשות חייב גלות אף דהוי קרוב למזיד ולא צריכנין כלל לאוקמי באשפה אלא דאף דאיבעי לי' לעיוני והוי קרוב למזיד אפ"ה חייב כמו בנכנס ברשות דהוי ג"כ קרוב למזיד וחייב גלות ללישנא בתרא וכמבואר להדיא בגמ' בב"ק שם וכ"כ התוס' בב"ק שם ד"ה מתיבי דסוגיא דמכות אזלא לל"ק דריב"ח ומאחר שהרמב"ם פוסק כל"ב דריב"ח לא הי' לו להביא תירוץ הש"ס במכות שם:
<b>ולפמ"ש</b> יש לומר אחר שנדקדק בלשון הגמ' דבב"ק פריך הש"ס אמאי חייב גלות הזורק את האבן לרה"ר איבעי לי' לעיוני והוי שוגג קרוב למזיד. ובמכות דף ח' פריך הש"ס מזיד הוא ואמאי קרו לי' בב"ק שוגג קרוב למזיד ובמכות קרי לה מזיד. ולפמ"ש הדברים נכונים דבהא פליגי הני סוגיות דודאי אי אמרינן דהוי שוגג קרוב למזיד ולא מזיד גמור א"כ מהראוי הי' לומר אליבא דשמואל דבאפלה א"א לו לעיין ולא הי' לו לחוש מספק שמא איכא אינשי ברה"ר מאחר דאינו שכיח כל כך לפי הך סברא דלא הוי רק שוגג קרוב למזיד וא"כ הא דפריך הש"ס בב"ק בלילה נמי איבעי לי' לעיוני לא אתיא אליבא דשמואל. ומאחר שהרמב"ם פוסק כשמואל כמ"ש הכ"מ בפי"ג מנזקי ממון דבאפילה לא הי' לו לעיין א"כ ע"כ צריכנין לומר דהא דפריך בלילה נמי איבעי לי' לעיוני היינו משום דהוי מזיד גמור ומש"ה אף דבאפלה א"א לו לעיין מ"מ לא הי' לו להרוג אנשים במזיד וכמ"ש וא"כ מוכח מדברי שמואל דקיי"ל כוותי' כסוגי' דמכות דהך סברא דאיבעי לי' לעיוני הוי מזיד גמור ולא שוגג קרוב למזיד וא"כ יפה פסק הרמב"ם דפטור מגלות בזורק אבן לרה"ר אף דפסק כל"ב דריב"ח דבנכנס ברשות חייב גלות משום דנכנס ברשות הוי כמו שוגג קרוב למזיד כדאמרינן בב"ק שם להדיא משא"כ בזורק אבן לרה"ר דאיבעי לי' לעיוני דזה הוי מזיד גמור וכסוגיא דמכות וכמו שהוכחתי ודוק היטב ומעתה אפשר לומר בנ"ד דהנער נכנס להאמבטי שלא ברשות א"כ אף לדעת ריב"א שהבאתי למעלה דהיכא דדרך ליכנס אף בלא ראהו הי' לו ליזהר עכ"פ לא הוי אפילו כשוגג קרוב למזיד כדמוכח בב"ק שם ע"ש היטב. וא"כ י"ל דבאפלה דא"א לעיוני לא שייך לומר הי' לו ליזהר וא"כ אפשר דא"צ כפרה. ומכ"ש לפי מה שהביא בשטמ"ק ר"פ המניח בשם רבינו יהונתן דדוקא באפלה אמר שמואל התם דלא אמרינן איבעי לי' לעיוני משא"כ בלילה שפיר יכול לראות לאורן של כוכבים ע"ש ואפשר שכוונתו בזה ליישב קושית מעכ"ת מהא דמכות דאמר בלילה נמי איבעי לי' לעיוני ומש"ה מחלק בין לילה לאפלה. ולפ"ז בנ"ד שהי' קיטור עצום חשך אפלה לא ראו איש את אחיו בכה"ג לא שייך איבעי לי' לעיוני לדברי האס"ז הנ"ל:
<b>והנה</b> ראיתי הרבה פעמים כששופכין מים חמים לאבמטי פעמים שהשופך הופך הקנקן פיה למטה ושולי' למעלה ובכה"ג באו כל המים מכח השופך ופעמים שהשופך כופה את הקנקן לרחבה והמים נשפכין מאליהן לתוך האמבטי וא"כ בנ"ד אם שפך הזקן את החמין ע"י כפיית הקנקן לרוחבו לא בא מכחו כי אם קלוח הראשון ואח"כ המים יורדין מאליהן ולא מכחו וראי' לזה דבכה"ג פסול לנט"י משום דלא באו מכח גברא כמבואר באו"ח סי' קנ"ט ואף המכשירין שם משום דס"ל כת"ק דר"י דלא בעינן כח גברא גבי נט"י אבל כ"ע מודו דהמים הנשפכין אחרי קלוח הראשון חשיב לא אתי מכח גברא. וא"כ אין כאן חיוב רציחה כלל כיון דלא בא מכחו ועי' בסנהדרין דף ע"ז ע"ב. מיהו לפמ"ש התוס' בע"א שם ד"ה סוף דלמ"ד אשו משום חציו מחייב היכא דבא מכחו אף אם בסוף לא אזיל מכחו וכמו דמחייב באשו אף דהולך לבסוף מעצמו ע"י הרוח מצוי' והא דאמרינן שם אי כחו הוא תיזל לעיל הוא למ"ד אשו משום ממונו ע"ש א"כ לא יועיל בנ"ד אף דהמים הולכין מעצמן אח"כ למאי דקיי"ל אשו משום חציו:
<b>אמנם</b> האמת כי כל זה לא יועיל לענין כפרה דאף בגרמא בעלמא נענש בדיני שמים וכמ"ש המהרי"ו ראי' מש"ס סנהדרין דף צ"ה שאמר הקב"ה לדוד עד מתי וכו' על ידך נהרג' נוב עיר הכהנים על ידך נטרד דואג על ידך נהרג שאול. הרי אף שבדיני אדם הי' דוד פטור לגמרי אעפ"כ הי' עליו עונש בידי שמים. ומ"ש מעכ"ת דשאני התם דדוד הו"ל לאסוקי אדעתי' שדואג יספר לה"ר לפני שאול וכדכתיב בהדיא בשמואל כ"ב ידעתי ביום ההוא כי שם דואג האדומי כי הגד יגיד לשאול. הנה מלבד מה שכתבתי דגם כאן כיון שדרך הנערים ללכת אח"כ אל האמבטי הו"ל לאסוקי אדעתי' לדעת ריב"א הנ"ל. אבל מלבד זה לא דקדק מעכ"ת יפה בלשון מהרי"ו שם שהביא לשון הגמ' בסנהדרין על ידך נהרג דואג ואחיתופל וכנראה שהי' כן גרסתו בגמ' וגירסא זו העתיק גם המהר"ם מלובלין בתשו' סי' מ"ד. ובמיתת אחיתופל לא הי' דוד שום גורם כלל רק שאחיתופל נענש בשביל שעשה רעה לדוד. שוב ראיתי בשו"ת צמח צדק סי' ו' שישב על מדוכא זו אשר ע"כ נראה שהוא צריך כפרה ואופן הכפרה יבין וישכיל מעכ"ת לפי ראות עיניו ולפי כחו ועי' במהר"ם מלובלין שם אופן התשובה בזה:
דברי ידידו:
<b>סי'</b>
<b>קלג</b> ב"ה יום ב' כ"ד מרחשוון תרמ"ג לפ"ק לבוב. אורך ימים ושנות חיים לכבוד ידידי הרב הגאון החריף ובקי משנתו קב ונקי שושילתא דיחוסא רם וגבוה ונשא כקש"ת מוה'
<b>יואל</b>
<b>משה</b>
<b>לאנדא</b> נ"י האבד"ק יאברוב:
<b>מכתב</b> יקרתו הגיעני. וענותו תרבני. לחוות דעתי העני' באחד שנשא אשה בר"ח כסליו ובחג הפסח נעשה מטורף ר"ל שהכה ורקד ולא רצה לאכול באמרו כי זוגתו מטלת סם המות למאכלו. לאחר זמן נתרפא וכבר עברו איזה שנים והוא מדבר כשאר בני אדם ואוכל מה שזוגתו נותנת לו אבל עדיין אינו שפוי בדעתו לגמרי ובעת התפלה הוה יושב ודומם בלי תנועת שפתים וכששואלין אותו איזה דבר הוא אוחז בשערו וממשמש בהם ואינו משיב כלום אך כשהוא משיב הוא משיב כאחד הפקחין ומקצת אנשים אומרים כי גם קודם החתונה הי' קצת מטורף כמו שהוא כעת ונסתפק מעכת"ה אם יכול לגרש את אשתו:
<b>ולפענ"ד</b> נראה פשוט דאף לדעת הסוברים דסימני שוטה אשר נאמרו ריש פ"ק דחגיגה לאו דוקא הם ולדוגמא נקטינהו וגם בשאר דברים שעושה דרך שטות דינו כשוטה. מ"מ בנ"ד שאינו עושה שום דבר דרך שטות וגם הוא משיב כאחד הפיקחין יפה כתב מעכת"ה דזה בכלל בעל מחשבות הוא דמבואר להדיא בגמ' חגיגה שם דדינו כפיקח. ועי' בשו"ת ח"ס אהע"ז ח"ב סי' ב' שכתב דאם אינו עושה מעשה שטות בפועל רק שאינו שפוי בדעתו אין זה בכלל שוטה רק בכלל פתי ואם מרגישים בו שום דעת צילותא ונשאר לו רושם דיעה קלה הרי הוא כפקח. וגם לפי מה שמחלק הסמ"ע בסי' ל"ה ס"ק כ"א דשוטה הוא שנטרפה דעתו בדבר מן הדברים ובשאר ענינים הוא חכם כשאר בני אדם ופתי מיקרי מי שאינו מבין שום דבר כדרך שמבינין שאר אנשים ע"ש. וא"כ בנ"ד אינו מטורף בדבר אחד שנוכל לדון עליו דין שוטה וגם הוא מבין מה שמדברין אליו כשאר בני אדם ואינו בכלל פתי וא"כ גיטו גט. ועי' בתב"ש סי' א' ס"ק נ"א. ולכן הי' נראה דמצד מעמדו עכשיו דינו כפקח וגיטו גט. אלא שמעכת"ה הביא בשם שו"ת ח"ס שם דאם הי' שוטה מכבר אף שנתרפא אין לדונו כפיקח עד דחזינן ביה סי' פקחות ביותר ומביא ראי' משור המועד דאינו חוזר לתמותו אף שרואה שוורים ואינו נוגח עד שיהי' התינוקות ממשמשין בו יע"ש. ולכאורה הי' נראה לפמ"ש בשו"ת ח"ס שם דבעתים חלים ועתים שוטה ודאי סגי בעת חלימותו אפילו אם אין שפוי לגמרי כמבואר באהע"ז סי' קכ"א ס"ג. וע"כ הטעם בזה דדוקא בהוחזק לשוטה דמסתמא יהי' כן כל ימיו בזה החמיר בשו"ת ח"ס שם דאינו יוצא מחזקה זו עד שנראה בו סי' פקחות ביותר וכדמדמי לה לשור המועד דהוחזק ג"כ מסתמא שיהי' מועד לעולם ומש"ה בעינן בעת חזרתו שיהיו התינוקות ממשמשין בו. אבל בעתים חלים ועתים שוטה דאינו מוחזק עוד שיהי' שוטה לעולם דכמו דיש וסת לשטותו כמו כן יש וסת לחלימותו. מש"ה בעת חלימותו דינו כפיקח אף אם אינו שפוי לגמרי כמ"ש הרשב"א והש"ע שם. ולפ"ז אפשר לומר דנ"ד תליא באשלי רברבי במה שנחלקו הב"י והתב"ש ז"ל בסי' א' ס"ק מ"ו אי בעינן שיתחזק ויעשה מעשה השטות ג"פ או דגם אם עשה מעשה שטות פ"א ג"כ דינו כשוטה דלדעת הב"י דבעינן שיתחזק ג"פ דוקא דאז איתחזק לגמרי כמו שור המועד יש מקום לחומרת הח"ס דבעי' בעת חלימותו שיהי' פיקח ביותר. משא"כ לפמ"ש התב"ש דסגי בפ"א תו אין חילוק בין אם יעשה מעשה שטותו פ"א או הרבה פעמים וא"כ לא נתחזק מעולם חזקה גמורה להיות שוטה כל ימיו וכיון דליכא חזקה גמורה שפיר סגי בעת חלימותו אף אם אינו שפוי לגמרי ודמי לעתים חלים ועתים שוטה.
<b>אמנם</b> מלבד כל זה לדעתי העני' דברי הח"ס תמוהים ודין שלנו לא דמי כלל לשור המועד דהרי עיקר מה שאנו דנין בשור המועד מאימת הוא חזרתו ע"כ מיירי דעכשיו חזר ונגח דבזה יש לספק אם מה שלא נגח אחר שהועד הוי עקירה למה שהועד כבר וצריכין לייעד אותו מחדש ובנגיחה זו עדיין תם הוא או לא. ומש"ה מה שלא נגח ג' ימים אין ראי' שחזר לתמותו כיון שעכשיו חזר ונגח והרי גם בוסתות קיי"ל דאם ראתה ג"פ בר"ח ואח"כ עברו ג' ר"ח ולא ראתה וחזרה וראתה בר"ח חזר הוסת למקומו אם לא קבעה וסת אחר בנתים כמבואר בסי' קפ"ט סעיף י"ד ובט"ז וש"ך שם. ומש"ה בשור המועד לא סגי מה שהפסיק ג' ימים ולא נגח דכיון שנגח עכשיו חזר' ההעדאה למקומה כמו בוסת ולהכי בעינן דוקא שיהיו תינוקות ממשמשין בו דבזה נעקר' ההעדאה לגמרי וחזר לתמותו. משא"כ בנ"ד שאנו דנין בעת חלימותו ועדיין לא חזר לשטותו שפיר סגי בעקירה זו אפילו אינו שפוי לגמרי וזה ברור בס"ד. ובזה מיושב דברי הסמ"ע בסי' רל"ה ס"ק נ"ב שכתב שיש לחוש שמא בא סוף שפיותו ונכנס לתחילת שטותו ואף דנראה לעדים כאילו הוא בן דעת לא מהני ע"ש. והקשו האחרונים הא בעת חלימותו מועיל אף אם אינו שפוי לגמרי כמ"ש הרשב"א א"כ כיון שנראה לעדים כאילו הוא בן דעת סגי בזה ומה לנו בזה שעומד בתחילת שטותו. ולפמ"ש ניחא דאם עומד בתחילת שטותו וכיון דתיכף ישתטה אמרינן דחזר וסת שטותו למקומו ולא נעקר עד שיראה בו סי' פקחות ביותר כמו בשור המועד. ועי' בתוס' סוף פ"א דנדה בשם הר"ש מדרו"ש דנקבע הוסת למפרע. ומש"ה לא סגי מה שנראה לעדים כאלו הוא בן דעת דבכה"ג בעי' סי' פקחות ביותר ודוק היטב:
<b>גם</b> מה שכתב מעכת"ה לדחות ראיות הח"ס הוא נכון מאד ובתב"ש סי' א' ס"ק מ"ו מבואר שלא כדברי הח"ס. ובשור המועד גופא ג"כ סגי אם לא נגח ג' ימים לדעת התוס' והנמוקי יוסף בשם הרא"ש החולקים על הרמב"ם בזה. ולכן נלענ"ד ברור דיכול לגרשה באופן אם מעכת"ה יסכים לזה. דברי ידידו:
<b>סי'</b> <b>קלד</b> ב"ה יום ה' א' דר"ח אלול תרמ"א לפ"ק כפר בראטקאוויץ:
שוכן שמים. יכתוב ויחתום לחיים. את כבוד ידידי הרב המאוה"ג החריף ובקי המפורסם ערוגת הבושם מוכתר בנימוסים כש"ת מוה'
<b>חיים</b>
<b>דוד</b> נ"י האבד"ק דובאססאר יע"א:
<b>מכתב</b> שאלתו הגיעני. ולאשר השאלה ארוכה מאד לא אמרתי להעתיקה ותוכן המעשה יבואר מתוך התשובה ויסוד ההיתר בנ"ד הוא שהכירו ארבעה אנשים את כל הבגדים בטב"ע וכבר כתבו הפוסקים דבכל בגדיו לא חיישינן לשאלה ודמי לכיס וארנקי וכדומה דלא מושלי אינשי. מיהו עדיין נשאר לנו חשש דעת הריטב"א והב"י דלפי מה דקיי"ל סי' דרבנן ובעי' סי' מובהק ביותר וכל דאיכא חשש שאלה אף באחד מני אלף תו אין כאן סי' מובהק ביותר. וגם בכלים דלא מושלי אינשי ג"כ חיישינן. ומה דאמרו שם בגמ' דבכלים דלא מושלי אינשי ל"ח לשאלה התם קאי למ"ד סי' דאורייתא כמבואר בגמ' שם. וראיתי בנודע ביהודה מהד"ק סי' נ"א ומהד"ת סי' ס' שהביא בשם הגאון מפ"ב ובשם חתנו הגאון מפוזנא דאף אם נאמר דלמ"ד סי' דרבנן חיישי' לשאלה גם בכלים דלא מושלי אינשי זה דוקא היכא דאיכא סי' מובהק ביותר בבגדים אבל אם יש טב"ע בבגדים דעדיף טפי תו ל"ח לשאלה בכלים דלא מושלי אינשי. ומשום דסי' מובהק טפי מ"מ בצד האפשרי הוא שימצא בגד כזה אלא דהוא מיעוטא דל"ח לי' ומש"ה בהצטרף חשש שאלה אף דהכלים הללו לא מושלי אינשי מ"מ לפעמים משאילן אותם ומצרפינן להנך תרי מיעוטא משא"כ בטב"ע דליכא שום ספיקא דבגדים אלו הם של בעל האשה הזאת וליכא כי אם חשש שאלה לחוד ובכלים דלא מושלי אינשי ל"ח לזה אף למ"ד סי' דרבנן. ורבינו הגדול בעל נו"ב שם ערך קרב ומלחמה נגד שני שרי צבאות ישראל הגאונים הנ"ל להוכיח דלדעת הב"י הנ"ל חיישינן לשאלה גם בכלים דלא מושלי אף היכא דאיכא טב"ע בכלי. דאם איתא דיש מקום לחלק בענין חשש שאלה בין אם יש סי' בכלי או טב"ע מה פריך בגמ' ואי חיישי' לשאלה חמור בסי' אוכף היכי מהדרינן הרי כשם דלמ"ד סי' דרבנן מוקמינן לקרא בעידי אוכף. א"כ גם למ"ד סי' דאורייתא ולדידי' מוכרחין אנו לומר דחיישינן לשאלה וקרא מיירי בעידי אוכף דהיינו שמכירין האוכף בטב"ע ומש"ה ל"ח לשאלה ומשנתינו דאע"פ שיש סי' בגופו ובכליו דמוכח דחיישינן לשאלה משום דליכא טב"ע בבגדים רק סימנים וע"כ דליכא שום סברא לחלק בחשש שאלה בין סי' בבגדים לטב"ע ע"ש. ולפענ"ד נראה ליישב דדוקא למ"ד סי' דרבנן דלדידי' ליכא שום מקרא ושום הוכחה שיועיל סי' מובהק ביותר רק מצד הסברא סמכינן כיון דל"ש סי' כזה. בזה יש מקום לומר דאם יש עוד חשש שאלה מצרפינן הני תרי חששות ותו לא הוי סי' מובהק ביותר ואיקלש בזה הסימן משא"כ למ"ד סי' דאורייתא דמקרא ילפינן לה מדכתיב שמלה כדאמרינן בב"מ דף כ"ז והוא היתר ברור שאין לספק אחריו כיון דילפינן כן מקרא א"כ ממילא אין מקום לומר דמצרפינן הך ריעותא דסימנים לריעותא דשאלה כיון דבסי' ליכא ריעותא כלל דהתורה התירתה. וע"כ דחשש שאלה הוא חשש גמור בפני עצמו ושפיר פריך בגמרא חמור בסימני אוכף היכי מהדרינן. וארווח לן בהכי ליישב קושית הנו"ב מהד"ק סי' ל"ב לשיטת הב"י הנ"ל א"כ לדידן דקיי"ל סי' דרבנן תיקשי חמור בסי' אוכף היכי מהדרינן דאף אם נאמר דהיינו בעדי אוכף וגם דאוכפא לא מושלי אינשי דמסקב לי' לחמרא מ"מ למ"ד סי' דרבנן גם בכלים דלא מושלי אינשי חיישינן לשאלה לדעת הב"י ע"ש שדחק מאד ליישב קושיא זו. ולפמ"ש לק"מ דקרא מיירי שיש לו טב"ע באוכף דבזה מודה הב"י דל"ח לשאלה בכלים דלא מושלי אינשי כיון דטב"ע מועיל מה"ת ועי' בש"ס חולין דף צ"ו ובזה ליכא לצרופי עם ריעותא דשאלה כיון דטב"ע לא מצד הסברא לחוד מועיל רק דהתורה התירתו וכמ"ש לעיל. ובזה מיושב קושית הגאון מפוזנא בנו"ב מהד"ת סי' ס' בהא דבעי למילף בב"מ דסי' דאורייתא מחמור בסי' אוכף והקשו הרמב"ן והריטב"א דאמאי לא משני דמיירי בסי' מובהק ביותר דמועיל לכ"ע והקשה הגאון מפוזנא דעדיין תיקשה דניחוש לשאלה. ולפמ"ש נכון דאם נאמר דקרא דחמור בסי' אוכף מיירי בסי' מובהק ביותר. א"כ הדר ילפינן לי' לסי' מובהק ביותר מן הכתוב והוי היתר ברור שהתורה התירתו בפירוש א"כ תו ליכא לצרופי לחשש שאלה וממילא לא חיישינן בכלים דלא מושלי כגון באוכף. והב"י לא קאמר רק לפי האמת דסי' מובהק הוא סברא בעלמא ואומדנא ומחמת החשש שאלה מגרע האומדנא ודו"ק היטב:
<b>והנה</b> הב"ש סי' י"ז ס"ק ס"ט כתב דהסוגיא אינו מיושב לדעת הריטב"א וב"י. ובנו"ב מהד"ק סי' ל"ב כתב שאחר העיון נתברר לו כוונת הב"ש דקשיא ליה דאם נאמר דלמ"ד סי' דרבנן גם בכלים דלא מושלי חיישינן לשאלה א"כ קשה חמור בסי' אוכף היכי מהדרינן כיון דגם באוכף חיישי' לשאלה ע"ש. ולפמ"ש לעיל קושיא זו לק"מ דשפיר מיירי בעדי אוכף ובטב"ע מודה הב"י דל"ח לשאלה למ"ד סי' דרבנן בכלים דלא מושלי וכסברת הגאונים מפ"ב ומפוזנא. אבל תמה אנכי על גאון מובהק כהנב"י שחפש לו דרך מרחוק בכוונת הב"ש שלא נזכר מזה אף רמז בדברי הב"ש. והרי כוונת הב"ש בפשיטות דלאחר שהקשה על הב"י דדבריו סותרין זה את זה דבעגונה פסק דגם בכלים דלא מושלי חיישי' לשאלה. ובסי' קל"ב פסק במצאו קשור בכיס וארנקי דל"ח לשאלה משום דכיס וארנקי לא מושלי אינשי. ותירץ הב"ש דבגט שאני כיון שהבע"ד לפנינו ולא אמר דהשאיל ל"ח לשאלה משא"כ בעגונה חיישינן שמא השאיל הבעל וע"ז כתב הב"ש מיהו הסוגיא עדיין אינו מיושב והיינו דא"כ קשה בהא דפריך ביבמות דף ק"כ ע"ב אהא דחיישי' לשאלה מהא דתנן מצא קשור בכיס או בארנקי היכי מהדרינן ניחוש לשאלה. ולפי שיטת הב"י מה פריך שאני התם דהבע"ד עומד בפנינו ולא אמר דהשאיל מש"ה ל"ח לשאלה משא"כ בעגונה וכמו שחלק הב"ש לעיל כן הוא כוונת הב"ש בברור. וברוך ה' אשר הנחני בדרך אמת:
<b>הן</b> אמת דבנו"ב מהד"ת סי' ס' העתיק לשון תשובות הב"י באריכות ומשמע שם מדבריו דגם בדאיכא טב"ע בכלי חיישי' לשאלה אף בכלים דלא מושלי אינשי. ומ"מ מדברי הב"ש ס"ק ס"ט שם יש לי ראי' ברורה שלא כדברי הנו"ב. דהנה הב"ש שם הביא בשם מהר"ל מפראג שהקשה דאם נאמר למ"ד סי' דרבנן חיישי' לשאלה אמאי תנן במתניתין אע"פ שיש סי' בגופו ובכליו מאי אריא סי' דרבנן דלא מהני בכלים ת"ל טב"ע שהוא מה"ת ג"כ לא מהני בכלים משום דחיישי' לשאלה אלא ודאי לפי התירוץ סי' דרבנן ל"ח לשאלה. ותירץ הב"ש דמתני' מיירי בכלים דלא מושלי אינשי דמהני בהו טב"ע ומ"מ סי' אמצעי לא מהני ע"ש היטב בדברי הב"ש. ואם איתא כדברי הנודע ביהודא דלשיטת הב"י למ"ד סי' דרבנן לא מהני טב"ע בכלים דלא מושלי אינשי. א"כ עדיין קשה קושית מהר"ל מפראג דאמאי תנן סי' בכלי דאינו רק מדרבנן ליתני רבותא טפי דגם טב"ע שהוא מה"ת לא מהני כיון דלשיטה זו חיישי' לשאלה גם בכלים דלא מושלי אינשי. וע"כ דבטב"ע מודה הב"י דל"ח לשאלה בכלים דלא מושלי ומיירי מתני' בכלים דלא מושלי כמ"ש הב"ש דבזה מהני טב"ע ומש"ה תנן דסי' לא מהני הא טב"ע מהני:
<b>הנה</b> הארכתי קצת בזה כי הוא מפתח גדול לתקנות עגונות דבטב"ע בכלים לד"ה ל"ח לשאלה בכלים דלא מושלי אינשי וגם הריטב"א וב"י מודו בזה. מיהו בנ"ד אין אנו צריכין לזה וכמו שאבאר דהנה כבר נודע מ"ש אא"ז הח"ץ ז"ל בתשובה דאם יש סי' אמצעי בגוף אז סמכינן על סי' מובהק או טב"ע בכלי ול"ח לשאלה משום דהוי שאלה דיחיד
<b>דהיינו</b> שהשאיל הכלי למי שיש בו סי' אמצעי כזה. ובספר בית מאיר חולק עליו דבגמ' לא אמרינן רק דל"ח לנפילה דיחיד משום דנפילה בעצמותה לא שכיחא וגם שימצא אח"כ יב"ש ולהכי לא חיישינן. אבל שאלה דהוא דבר השכיח אפשר דחיישינן גם לשאלה דיחיד ע"ש. ומעתה בכלים דלא מושלי אינשי אף אם נאמר כשיטת הב"י דלפי מה דקיי"ל סי' דרבנן ובעי' דוקא סי' מובהק ביותר וכיון דעכ"פ גם בכלים הללו לפעמים מושלי אינשי לא הוי סי' מובהק ביותר אבל כיון דלא שכיח להשאיל כלים כאלה א"כ גם השאלה לא שכיח ודמי לנפילה. וא"כ לא חיישינן בכה"ג לשאלה דיחיד וכיון דבנ"ד איכא ג"כ סי' אמצעי בגוף דהיינו מה דשלשה אצבעות התיכונות מן הרגלים מדובקים יחד דזה לא גרע מסי' אמצעי והוי שאלה דיחיד. ובזה גם הבית מאיר מידה כיון דהשאלה בעצמותה לא שכיח' וכמ"ש. ומיושב בזה קושית הנו"ב מהד"ק סי' נ"א דא"כ מאי פריך בגמרא ואי חיישינן לשאלה אלא הא דתנן מצאו קשור בכיס ובארנקי וכו' ניחוש לשאלה. ומה קושיא הא התם בגט הוי שאלה דיחיד. ולפמ"ש י"ל דלפי הס"ד התם דכיס וארנקי מושלי אינשי א"כ השאלה בעצמותה שכיחא ובכה"ג יש לחוש גם לשאלה דיחיד משא"כ לפי מה דמשני דכיס וארנקי לא מושלי אינשי והשאלה בהני כלים לא שכיחא א"כ תו הוי שאלה דיחיד. ומיושב ג"כ קושית הב"ש הנ"ל על הב"י מאחר דבגמ' מדמי מיתה לגט דפריך מן מצאו קשור בכיס על מתניתין דאע"פ שיש סי' בגופו ובכליו. הרי דפריך מן גט אמיתה ואמאי מחלק הב"י ביניהם דבעגונה פסק דחיישי' לשאלה בכלים דלא מושלי אינשי ובסי' קל"ב גבי גט פסק דל"ח. ולפמ"ש ניחא דבגט מש"ה ל"ח לשאלה בכלים דלא מושלי אינשי משום דהוי שאלה דיחיד כיון דהשאלה בפ"ע ל"ש בהני כלים וכמ"ש משא"כ בעגונה והא דבגמ' מדמי גט למיתה משום דלפי הס"ד דלא ידעינן דהני כלים לא מושלי אינשי והשאלה בפ"ע שכיח ולא הוי שאלה דיחיד כמ"ש הבית מאיר א"כ שפיר פריך מן גט על מיתה אבל לפי מה דמסיק הש"ס דל"ש דמושלי שפיר מחלק הב"י בין גט למיתה דהגט הוי שאלה דיחיד וכמ"ש ודוק. ויש להאריך עוד בזה בישוב קושית הנו"ב על הב"י מהא דחמור בסי' אוכף היכי מהדרינן. מכל הלין טעמי דעתי העני' מסכמת להתיר לאשה יוטא בת ר' שמואל כ"ץ מדובסאר להנשא לשוק. וד' יראינו מתורתו נפלאות:
דברי ידידו הדוש"ת באהבה
<b>סי'</b>
<b>קלה</b> ב"ה יום ג' ז' מנ"א תרמ"ד לפ"ק בראטקאוויץ:
השוכן בציון. יזכנו לראות בנוה אפריון. כבוד ש"ב וידידי הרב הגאון החו"ב המפורסם לתהלה מאוד נעלה כש"ת מוה' אריה ליבוש הלוי איש הורוויץ האבד"ק סטריא יע"א:
<b>לנכון</b> נמסר לידי השאלה מאת הרב אבד"ק לאסק ואת אשר נגזר עלי' מאת מעכ"ת באשה שנתבלבלי דעתה זה ערך תשעה שנים והרופאים לא מצאו לה תרופה והיא בחולי מרה שחורה מתבודדת ודוממת. וכשמתחילין לדבר עמה תחילת דבריה כהוגן ואח"כ מערבת דברי שטות ושגעון ועדים מעידים שדברו עמה כמה פעמים והשיבה להם בלא דעת כשוטים. גם אין ברצונה לטבול לנדתה כי אם בהשתדלות ופעולות שונות פעם אחת בשנה והיא מואסת בבעלה ומתרחקת מאוד מהבריות ואינה מניחה גם את אמה להיות אצלה ואמה וקרובי' אמרו כי א"א לבעלה לדור עמה אם רשאי בעלה לישא אשה על אשתו בהתרת מאה רבנים. ומעכ"ת פלפל בחכמה להיתר וביקש ממנו כי אחוה דעי אף אני:
<b>והנה</b> כבר נודע מחלוקת הרמב"ם והר"ש שפירא אי הני סימנים שנאמרו בגמ' חגיגה דף ג' ע"ב דוקא נינהו או לא. ודעת הרמב"ם שאם עשה דבר מן הדברים דרך שטות אע"ג דבשאר דברים הוא מדבר ושואל כענין הר"ז שוטה ודעת הר"ש שפירא שהביא הב"י באהע"ז סי' קי"ט וסי' קכ"א דבשאר עניני שטות לא מיקרי שוטה כ"א בהני ד' סימנים האמורים בש"ס חגיגה וע' בב"ש סי' א' ס"ק כ"א בשם הד"מ דלענין חדר"ג שלא לישא שתי נשים היכא דאיכא פלוגתא המיקל לא הפסיד ומכ"ש אחר אלף החמישי אינו רק מנהג שנהגו להחמיר ובמקום ספיקא מעמידים על דין תורה עכ"ל הב"ש. מיהו נלע"ד דבנ"ד ליכא פלוגתא כלל ולדברי הכל רשאי לישא אשה אחרת. דהנה בתוס' חגיגה שם ד"ה דרך כתבו דאם הוא שוטה לדבר אחד יש להחזיקו בחזקת שוטה לכל דבר ע"ש. ולענ"ד נראה דרש"י לא ס"ל הכי דבנדה דף מ"ה ע"ב תנן לאחר הזמן הזה אע"פ שאמרו אין אנו יודעין לשם מי נדרנו וכו' נדרו נדר ופירש"י ובכלל שוטה נמי לא מחזקינן לי' דסופו לבא לכלל דעת ואין שוטה אלא המקרע כסותו וכו' ע"ש. ונראה דרש"י ס"ל דיש שני עניני שוטה דאם הוא שוטה בסימנים שנאמרו בגמ' חגיגה שם דינו כשוטה לכל דבר שבעולם ושחיטתו פסולה וקידושיו וגירושיו בטלים אף שאין זה ענין כלל ללן בביה"ק וכדומה מ"מ קים להו לחז"ל דאם עושה דבר זה אין בו שום דעת ודינו כשוטה לכל דבר. אבל אם עושה דבר אחר ומחשב אותם דרך שטות מבלי דעת אף שבזה לא הוי שוטה לכל התורה כולה וכדעת ר"ש שפירא הנ"ל מ"מ הוי שוטה לאותה דבר עכ"פ. ומתחלה קשיא לי' לרש"י דכיון שאינו יודע לשם מי נדר א"כ הרי שוטה עכ"פ בענין נדרים ואמאי נדרו נדר. ומתרץ דסופו לבא לכלל דעת והדר כתב רש"י דמש"ה אין דינו כשוטה לכל דבר משום דאין זה מהסימנים האמורים בחגיגה כנלענ"ד ביאור דברי רש"י. ומוכח מזה דס"ל לרש"י דאם היא שוטה בדבר מן הדברים אף דאינו שוטה לכל התורה מ"מ הוא שוטה לאותו דבר. ובזה אמרתי ליישב מה שהקשו בהא דאמרי' ב"ב דף קנ"ה ע"ב שטותא יתירא חז' בי' דהוה משחרר ליה לעבדי'. ומזה הקשו דלדעת הר"ש הנ"ל שאינו שוטה משום הכי כיון דאין זה מהסימנים האמורים בגמ' חגיגה. והוצרכו לומר דזה דמי למאבד מה שנותנים לו. ולפמ"ש נכון דכיון דראינו דמפסיד בידים ממונו בחנם א"כ אין יודע בטוב מו"מ והוי שוטה עכ"פ לאותו דבר ומש"ה אין ממכרו ממכר דבזה גם הר"ש משפירא מודה דלאותו דבר נדון כשוטה. ודוקא לענין שיהי' דינו כשוטה לכל התורה בזה בעינן דוקא אותן הסימנים האמורים בחגיגה ויש להאריך הרבה בזה. ומעתה בנ"ד כיון שאין לה דעת בעניני אישות ואם מדברים עמה אודות בעלה הן לקרב הן לרחק הוא משיבה בשטות ובלבול הדעת עכ"פ חשובה שוטה לאותו דבר גם לדעת הר"ש כמ"ש לעיל. ושפיר יכול הבעל לישא אשה אחרת דלענין זה שפיר דינה כשוטה. ועוד אטו הרגמ"ה התיר בנשתטית הרי באמת חדרגמ"ה הי' בכל הנשים אלא דמהרש"ל הביא דקבלה בידו דבמקום מצות פו"ר לא תיקן והב"ח ס"ס א' כתב שיש קבלה שאם יגיע איזה ענין בין איש לאשתו שאין ראוי להחזיק בחרם זה יהי' מה שיהי' יתירו את הח' ע"פ מאה רבנים וא"כ הרי כתב הה"מ פ"י מגירושין הלכה כ"ג דגם בהרבה דברים שהם פחותים משטות אמרי' אין אדם דר עם נחש בכפיפה ע"ש. וכיון שבנ"ד אין ראוי לדור עמה זה דומה ממש למ"ש בשם הב"ח דבמקום שאין ראוי להחזיק בח' זה יתירו אותו מאה רבנים ואין זה ענין כלל למחלוקת הרמב"ם והר"ש הנ"ל. ומלבד כל זה גם אם היתה פקחית מ"מ כיון שאומרת שהוא מואסת בבעלה והב"י באהע"ז סי' ע"ד הביא בשם תשו' הרא"ש דכיון דכל דמקדש אדעתא דרבנן מקדש הסכימו הגאונים בישיבות של בבל להפקיע הקידושין בכה"ג. אלא דהרא"ש שם כתב דצריך אדם להרחיק עצמו מספק א"א ומלהרבות ממזרים בישראל ע"ש וא"כ בנ"ד אין כאן חשש א"א ולא ספק ממזר ואין אנו מתירין רק חדר"ג דאינו רק מדרבנן אחר אלף החמישי לדעת רוב הפוסקים. ועוד דלדעת הרמב"ם באומרת מאיס עלי כופין אותו לגרש וכ"ש דכופין אותה לקבל גט דלא העדיף הר"ג כח האשה יותר מכח האיש כמבואר בסי' קי"ז בשם הרא"ש. וכיון דבכה"ג מתירין גירושין בע"כ כ"ש דמתירין לו לישא אחרת דח' זה קל יותר מלגרש בע"כ כמ"ש הנו"ב בתשובה. ואף דאנן לא קי"ל כהרמב"ם בזה ולא כפתנן להבעל לגרש באומרת מאיס עלי זה ג"כ מטעם ספק גט מעושה דפסול מה"ת כמ"ש הרא"ש בתשובה כלל מ"ג וזה ל"ש בנ"ד. ולכך גם דעתי העני' מסכמת להתיר לר' יעקב יוסף לישא אשה על אשתו בהסכמת ק"ר שיקיים בזה תקנת רבותינו גדולי האחרונים. ולראי' חתמתי שמי ידידו ואוהבו לנצח:
<b>סי'</b> <b>קלו</b> ב"ה יום ד' י' מנ"א תרל"ט לפ"ק כפר בראטקאוויץ:
להיניק וחכים חריף ושנון מחודד ומפולפל. נצר נחמד. מטע להתפאר כמר יהושוע פנחס שליט"א:
<b>חידושי</b> תורתך הגיעני. ראיתי ושש לבי. כי יש לו נכד לאותו גאון בעל מנחת יהודא ממלא מקום אבותיו. זכור אני כי בהיותי עלם רך צעיר בשנים. חיבב אותי חיבה יתירה מאד. ואמר עלי כי אהי' רב גדול בתורה ברוך ה' אשר צאצאיו הוגים בתורת ה'. ואני תפלה אשר גם אתה תעלה על במתי אבותיך לשם ולתהלה תעלה ותצליח וכדשא תפריח והיית לארז צמרת גפן אדרת. ועתה אבוא לעיין בדבריך. אשר הבאת דברי התוספות בכורות נ"ח וחולין דף ו' שהקשו אמאי אין מגביהין תרומות ומעשרות משום מתקן הא אמרינן בשבת דף קמ"א רי"א מעלין את המדומע באחד ומאה כיון דאפשר ע"י נותן עיניו בצד זה ל"ח מתקן. וא"כ גבי תרומות ומעשרות דניטלת במחשבה דהיינו נותן עיניו בצד זה ואוכל בצד אחר לפרש"י וא"כ ל"ח מתקן. ותירצו דוקא במדומע שכבר ניתקן שרי מטעם דאפשר במחשבה אבל תחילת תיקונו של טבל לא שרינן מטעם דאפשר במחשבה. ובשעה"מ פ"ד מתרומות הקשה ע"ז מש"ס ביצה דף ט' אבוה דשמואל אומר גלגל עיסה מעי"ט אין מפרישין אותה ביו"ט. לימא פליגא דשמואל אדאבוה דשמואל דאמר שמואל חלת ח"ל אוכל והולד ואח"כ מפריש וא"כ ל"ח מתקן כיון דיכול לאכול בלי הפרשה ומשני רבא מי לא מודה שמואל שאם קרא לו שם שאסור לזרים ע"ש וא"כ לפי הס"ד דגם בתחילת תיקונו של טבל שרי ביו"ט היכא דיש לו היתר בלא"ה תיקשה לי' מתניתין דאין מגביהין תרומות ומעשרות ביו"ט הא ל"ח מתקן כיון דיש לו היתר ע"י נותן עיניו בצד זה ואוכל בצד אחר ואתה הארכת בזה בדברים נחמדים. והנלענ"ד בזה דהא דמתרץ הגמ' דף ט' שם מי לא מודה שמואל שאם קרא לו שם שאסור לזרים צריך ביאור. ורש"י שם פי' דכיון דאסורה לזרים אלמא שם תרומה עלה ואיתא בכלל הגזירה דאין ומגביהין תרומות וכו' ומדברי התוס' שם נראה דכיון דשם חלה עלי' מיחזי כמתקן ע"ש וכל זה אינו מובן דבכ"ד מיקרי מתקן מה שמתיר את האסור וכאן העיסה היתה בלא"ה מותרת כיון דאוכל והולך ואח"כ מפריש וע"י קריאת שם נאסרה החלה וא"כ זה קילקול מיקרי ולא תיקון. גם דברי הגמ' שם דף ל"ז ע"א אינם מובנים דפריך שם אמתניתין דאין מגביהין פשיטא ומשני ר"י לא נצרכה אלא ליתן לכהן בו ביום ולא ידעתי הסברא לחלק בין נותנו לכהן תיכף או למחר ורש"י שם האריך לבאר. והרמב"ם פכ"ג משבת הלכה ט' השמיט הך מימרא דאפילו ליתנו לכהן בו ביום והראב"ד שם השיגו בזה. גם צריך לבאר דבגמ' דף ל"ז שם משמע דהא דאין מגביהין וכו' הוא מטעם מקח וממכר. והרמב"ם שם כתב הטעם משום מתקן וכ"כ רש"י ותוס' בכ"ד הטעם משום מתקן. ומקודם נבאר סברת התוס' הנ"ל דבטבל שכבר ניתקן שרי להעלות ול"ח מתקן משום דאפשר במחשבה אבל תיקונו של טבל בתחילה ל"ש אף דאפשר במחשבה. ונ"ל דהנה הא דאסרינן בגמ' ביצה דף ל"ז להפריש תרומה משום מקח וממכר אף דמו"מ אסור משום שמא יכתוב ומה שמא יכתוב שייך לגזור בהפרשת תרומות ומעשרות. והנ"ל בזה דהנה במס' מע"ש פ"ד מי"א אמרינן המוצא כלי וכתב עליו ק' קרבן מ' מעשר וכו' ת' תרומה שבשעת הסכנה הי' כותבין ת' תחת תרומה ע"ש מזה מבואר שהי' דרכם לכתוב על התרומה כדי שלא יכשלו זרים לאכול אותה רק דבשעת הסכנה הי' יראים לכתוב כל התיבה וכתבו ת' בלבד. וא"כ מש"ה אין מגביהין תרומות ומעשרות ושפיר דמי למו"מ שאסור שמא יכתוב משום דגם בהפרשת תרומה אתי למיכתב שם תרומה עליו לאות לזרים ולטמאים שלא יאכלוה. והר"ז דומה למה דאמרינן בחגיגה דף ח' ע"א דאסור לעשר ביו"ט משום סקרתא דהיינו ג"כ שעושין כן לסימן ע"ש. ומעתה לפ"ז אפשר דהיינו דקאמר הש"ס ביצה שם לא נצרכה אלא ליתן לכהן בו ביום דסד"א דבכה"ג ליכא למיחש לתקלה כיון דנותן לכהן מיד וכדאמר בפסחים דף ס"ו גבי הילל דמעולם לא מעל אדם בעולתו משום דמקדישה בעזרה ושוחטה מיד ע"ש וכיון דליכא למיחש לתקלה לא אתי למיכתב תיבת תרומה לזכרון קמ"ל דאפ"ה אסור משום גזירה דמו"מ דכולהו חדא גזירה הוא כמ"ש רש"י ותוס' שם. ולפ"ז אפשר דהכי כונת הגמ' בביצה דף ט' דפריך כיון דחלת חו"ל אוכל והולך ואח"כ מפריש א"כ לא הוה מתקן כלל ומשני מי לא מודה שמואל שאסור לזרים וכיון שאסור לזרים ממילא שייך למיגזר משום מו"מ דאתי למיכתב שלא יכשלו בה זרים. ובזה מיושב קושיא עצומה על מ"ש התוס' בחגיגה שם דהא דאמר משום סקרתא ולא קאמר משום מתקן. דמעשר בהמה ל"ח תיקון דבלא"ה שרי למיכל קודם שיעשר בהמותיו. והיא תימה דהרי בביצה דף ט' שם קאמר דאף דחלת חו"ל מותר באכילה קודם הפרשה מ"מ כיון שאם הפריש אסור לזרים חשוב מתקן לפי פי' התוס' שם וא"כ גם מעשר בהמה חשוב תיקון אף דבהמות מותרת באכילה קודם הפרשה כיון דבהמה שעישר אסורה לזרים. אמנם לפמ"ש נכון דכוונת הגמ' בביצה שם דכיון דאסור לזרים אסור משום מו"מ והיינו שמא יכתוב. וזהו ג"כ הטעם במעשר בהמה משום סקרתא דהיינו דחיישינן שיעשה הסימן ביו"ט. ומעתה י"ל דזה כונת התוס' לחלק דדוקא בטבל שכבר ניתקן דהיינו להעלות המדומע מותר הואיל ואפשר במחשבה לא חשוב מתקן ושמא יכתוב ל"ש התם דהא הסאה שהעלה מותר לזרים לדעת רש"י בבכורות דף כ"ב משא"כ בתחילת תיקון הטבל ואף דל"ח מתקן משום דאפשר במחשבה מ"מ אסור משום מו"מ דכיון דאסור לזרים שייך שמא יכתוב עליו שהוא תרומה לאות ולסימן שלא יכשלו זרים באכילתה. ומיושב היטב קושית השעה"מ דגם לפי הס"ד דהיכא דאפשר במחשבה ל"ח מתקן מ"מ לא קשה ממתניתין דאין מגביהין תרומות ומעשרות ביו"ט דהתם אסור משום מו"מ כיון דאסור לזרים. וע"ז משני דגם חלת חו"ל אסור לזרים ואסור שמא יכתוב כמ"ש לעיל בזה ודוק היטב:
<b>ובחידושי</b> אמרתי דבר יקר מאוד. בהא שכתבו בתוס' סוכה דף ו' ע"ב להוכיח דלא אמרי' מוקצה מחמת יום שעבר מדאמרינן גבי לגין טבול יום שמלאוהו מן החבית של מעשר טבל ואמר הר"ז תרומת מעשר לכשתחשך דבריו קיימין ואם אמר עירבו לו בזה לא אמר כלום משום דסוף היום קונה עירוב או משום דבעינן ג"כ סעודה הראוי' מבע"י הא אם תחילת היום קונה עירוב ולא בעי סעודה הראוי' מבע"י הוי עירוב ולא אמרינן לאו ראוי' היא בשבת מיגו דאיתקצאי ביה"ש משום יום שעבר איתקצא לכולא יומא עיי"ש וכל העובר משתומם דמאי מוקצה שייך התם הרי כיון דניתקן משתחשך וטבל שתיקנו בשבת לא הוה מוקצה כדאמרינן סוף פ"ד דביצה דטבל מוכן הוא אצל שבת שאם עבר ותיקנו מתוקן ומש"ה שפיר מותר באכילה בשבת. ומהראוי שיהיה עירובו עירוב אי לאו משום דסוף היום קונה עירוב או דבעינן סעודה הראויה מבע"י. וכבר תמהו בזה האחרונים. והנ"ל בזה דהנה הא דטבל שעבר ותיקנו בשבת לא הוה מוקצה קשה לכאורה מהא שכתבו התוס' ביצה דף כ"ו ע"א דלר"ש דס"ל אין רואין מומין ביו"ט אם עבר וביקרו אינו מבוקר דכיון דאסור לבקרו לאו דעתו עילויה מאתמול ואם ביקרו אסור אפי' בדיעבד משום מוקצה. וא"כ גם בטבל נימא הכי דכיון שאסור לתקנו ביו"ט לאו דעתי' עילוי' מאתמול ואם עבר ותיקנו מהראוי שיהא אסור אפי' בדיעבד משום מוקצה. ורש"י בביצה דף ל"ד ע"ב כתב הטעם משום דהגבהות תרומות ומעשרות בשבת מדאורייתא שרי אין זה מוקצה מחמת איסור. והרי גם הא דאין רואין מומין ביו"ט היא רק מדרבנן ואפ"ה הוה מוקצה מחמת איסור וגם לר"ש דל"ל מוקצה בכ"ד מ"מ אם עבר וביקרו אינו מבוקר משום מוקצה וה"ה גבי טבל אם עבר ותיקנו. אמנם בגוף הדבר דטבל בשבת הוה מוקצה כמבואר בתוס' ביצה דף ל"ו ד"ה בדטבלא ותוס' סוכה דף כ"ג ע"ב ד"ה שני. ואמאי לפי שיטת התוס' בכורות דף נ"ח דמותר לתקן הטבל בשבת ע"י שנותן עיניו בצד זה וכיון דבידו לתקן הטבל ממילא לא אסחי' מדעתיה דכל היכא דגמרו בידי אדם אף דלא חזי ביה"ש לא הוה מוקצה כדאמרינן בביצה דף כ"ז ע"א ועי' במהרש"א שם. אמנם הא בורכא דהא דגמרי בידי אדם לא הוה מוקצה היינו דוקא אם באמת עשה האדם את הפעולה וגמרו בשבת רק דביה"ש לא הוה חזי עדיין בזה אמרינן דלא הוה מוקצה כיון דבידו היה לגמור הפעולה אבל אם עדיין גם עכשיו לא חזי אינו מועיל מה שבידו לגומרו כיון דלא חזי לאכילה מוקצה הוא. ומש"ה הוה טבל מוקצה אף דבידו לתקנו ולהתירו ע"י שנותן עיניו בצד זה ואוכל בצד זה מ"מ כיון דעדיין שם טבל עליו ואסור באכילה הוה מוקצה וזה פשוט ומעתה ניחא דאם עבר ותיקן הטבל שפיר מתוקן ולא הוה מוקצה מחמת איסור משום דבזה שפיר אמרינן דהוה גמרו בידי אדם דבידו להתירו ע"י שנותן עיניו בצד זה ולא דמי לאם עבר וביקרו דשם אין שום מקום ביה"ש להתירו שפיר הוה מוקצה מחמת איסור. משא"כ בטבל דאפשר להתירו ע"י שנותן עיניו בצד זה וכו'. וכיון דבאמת ניתקן הטבל בשבת ועשה האדם הפעולה להתירו שוב הוה כגמרו בידי אדם ומש"ה שפיר אמרינן דטבל מוכן הוא אצל שבת שאם עבר ותיקנו מתוקן. ובזה מיושבים דברי התוס' בסוכה הנ"ל דגבי לגין טבול יום דביה"ש א"א לתקנו ע"י שנותן עיניו בצד זה משום דהלגין היה טמאים לגבי תרומה קודם הערב שמש. א"כ אף שחל עליהם שם תרומה משתחשך שפיר הוה מוקצה ואסור לאוכלו בשבת ואינו מועיל מה שעבר ותיקנו כמו במומין דאם עבר וביקרו אינו מבוקר. וכאן אין שייך לומר דהוה גמרו בידי אדם כיון דביה"ש א"א לתקנו מחמת טבול יום שפוסל את התרומה א"כ גם בשבת אסור. וממילא לא הוי עירוב גם אם נאמר תחילת היום קונה עירוב. ומש"ה הוצרכו לתרץ דמוקצה מחמת יום שעבר היא דהא אסור לתקנו ביה"ש הוא שמא יום הוא ולא העריב שמשו ובכה"ג לא הוה מוקצה וזה מתוק מדבש ודוק היטב ולאשר אנכי יושב בכפר בלי ספרים לא יכולתי להאריך עוד:
דברי הדו"ש בלב ונפש:
<b>סי'</b> <b>קלו</b> ב"ה יום ג' ו' תמוז תרמ"ב לפ"ק כפר בראטקאוויץ:
לכבוד ידידי הרב הגאון המפורסם ערוגת הבושם חריף ובקי ושנון ידין ויורה כדת של תורה כקש"ת מוה' אביהם ני' האב"ד סקאלא יע"א:
<b>מכתב</b> שאלתו בדבר העגונה הגיעני. והאומנם קשה עלי לכתוב בדבר חמור כזו ובפרט בעת אשר אנכי יושב פה בלי ספרים. בכל זאת למען גודל המצוה ולמען כבודו לקחתי מועד לעיין בזה. ומאלקי מעונה אבקש תחינה לחונני בינה ולהורות כהלכה. ואמרתי מבלי להעתיק פה הגב"ע כי אם לברר את הספיקות אשר עורר מעכת"ה בזה. והנה בדבר ההכרה בטב"ע יש לעורר מאחר דאשתהו לאחר שהעלוהו מן המים ערך ב' או ג' שעות ולא חזיוהו בשעתיה ובכה"ג אמרינן בגמ' מתפח תפח. ומ"ש מעכ"ת דכאן לא הוי רק ספק אשתהי מאחר דהיהודים מצאוהו מונח ביבשה רק דהערלים שעמדו שם אמרו מסל"ת שהעלוהו מן המים. ויש מחלוקת הפוסקים אם נכרי מסל"ת נאמן להחמיר כמבואר בסי' י"ז סעיף ל"ז וסי' ז' סעיף ב'. ושמא מת ביבשה ואינו מזיק מה דאשתהו יותר משעה לא נהירא כלל לענ"ד דכאן איכא אומדנא גדולה דהרי מונח שם סמוך לשפת המים ובגדיו רטובים במים ועי' בש"ך יו"ד ס"ס מ"ח ובנה"כ ופר"ח ותב"ש שם. וכאן אף הט"ז מודה דלמה הי' לו לעכו"ם לרטוב הבגדים במים דאין העכו"ם חשוד להכשיל בדבר שאין לו הנאה ממנו כמבואר בסימן קי"ח ובכ"ד. גם מ"ש מעכ"ת כאן דבעת שהוציאוהו מן המים צעק להצילו א"כ אפשר דלא מת במים ולא יצתה נשמתו רק לאחר שהעלוהו אל היבשה ובכה"ג לא אמרינן מתפח תפח. בהגב"ע לא נאמר כלל שצעק בעת שהוציאוהו מן המים כי אם שהערל העיד כי שמע קול צעקתו במים ואפשר שזה היה כבר קודם שהוציאוהו ומעתה אין לנו להשען בזה רק על שיטת ר"ת דאם כל גופו שלם מעידין ביבשה גם אחר שלשה ימים. והב"ש בס"ק פ"ו כתב דגם באשתהי מהני ט"ע אם צורתו שלם. והרמב"ן והרשב"א תמהו מאד על שיטה זו דא"כ היכי פשטינן בגמ' יבמות דף קכ"א דריב"ב לקולא פליג מהא דדיגלת דאנסבי' רבא לדביתהו אפומי דשושבוני' לבתר חמשה יומי דלמא מיירי בכל גופו שלם. והנה הב"ש בס"ק ע"ז הביא שנחלקו הפוסקים בשיטת ר"ת דהטור ונמוקי יוסף סוברים דגם בט"ע לחוד מתיר ר"ת בכל גופו שלם אבל מדברי התוס' ורא"ש משמע דלא התיר ר"ת לאחר ג"י אם צורתו שלם כי אם בצירוף סי' אמצעי ע"ש. וברא"ש ביבמות דף ק"כ משמע להדיא דקאי גם על אידך דר"ת לענין אחר ג"י דמהני אם כל גופו שלם דהיינו דוקא בצירוף סי' אמצעי ע"ש ולפי גירסת הדרישה בדבריו. ומעתה לק"מ מה שתמהו הרמב"ן והרשב"א על ר"ת דשפיר מוכח מהא דדיגלת דריב"ב לקולא פליג דאף דכל גופו שלם מ"מ אין מעידין עליו היכא דליכא סימנים ומדהשיא רבא לאשתו בלא סימנים ע"כ דריב"ב לקולא פליג וזה פשוט. והנה בבעיא דע"א במלחמה דלא איפשטא כתב הרי"ף דמכל מקום איפשטא הך בעי' מהא דדגלת דאנסבי' רבא לדביתהו אפומא דשושבינא הרי מים כמלחמה דמיא וש"מ דע"א במלחמה נאמן. וכתב הב"ש ס"ק קמ"ג דאין לדחות ראיית הרי"ף דהך דדגלת מיירי דאיכא סימנים וכמו דדחה הגמ' הראי' מהך דאבא יוסי בן סימאי דבגמ' בהך דדגלת מסיק עלה וה"מ דחזיוה' בשעתי' ואם יש סימנים תו לא בעינן חזיוהו בשעתיה ע"ש. ובאמת שעדיין אין זה מעלה ארוכה לראיות הרי"ף לפמ"ש התוס' ביבמות דף קט"ו ע"ב ד"ה וקאמרי בתירוץ השני דלענין חשש בדדמי בע"א במלחמה סגי בסי' אמצעי ומצטרף הסי' עם הטב"ע אף אי סי' דרבנן ע"ש. וזה ודאי דהיכא דאשתהי ובאנו להתיר מחמת הסי' בגוף בעי' דוקא סי' מובהק ביותר כמ"ש הרמ"א סעיף כ"ו וכ"כ כל הפוסקים ועי' בב"ש ס"ק פ"ז. וא"כ עדיין יש לדחות ראיית הרי"ף ולומר דלעולם ע"א במלחמה לא מהימן והך דדגלת מיירי דאיכא סי' אמצעי ומש"ה ליכא תו חשש בדדמי דמצטרף הסי' אמצעי עם הטב"ע כמ"ש התוס' הנ"ל ומ"מ בעינן חזיוה' בשעתו דאי אשתהו אינו מועיל סי' אמצעי ובעי' סי' מובהק ביותר. ומזה יש ראיה גדולה דהרי"ף סובר כדעת ר"ת הנ"ל דאם כל גופו שלם מעידין גם לאחר ג"י בצירוף סי' אמצעי וכמ"ש הב"ש ס"ק ע"ז. וא"כ א"א לומר דהך דדגלת מיירי דאיכא סי' אמצעי דא"כ היכי מוכח דריב"ב לקולא פליג הא בכל גופו שלם ואיכא סי' אמצעי מעידין גם לאחר ג"י לשיטת ר"ת וא"כ דבהך דדגלת לא היה סי' אמצעי ושפיר הוכיח הרי"ף מהך דדגלת דע"א במלחמה נאמן וזה ברור ואמת בס"ד. ומעתה בנ"ד אם נאמר דהסימנים שנמצאו בגופו הם בסימנים אמצעים וכאן דכל גופו שלם יש לנו עמוד גדול לסמוך עליו הוא ר"ת ולפמ"ש ע"כ גם הרי"ף סובר כן. ובאמת לא מצאתי מי שחולק על ר"ת בזה דהרמב"ן והרשב"א לא נחלקו עליו אלא לפי סברתם דר"ת מתיר בכל גופו שלם בלחוד בלי סימנים. והדבר מוכרח דהם ס"ל הכי לדעת ר"ת דאל"כ לא הוי מקשי מידי מהא דמוכח בגמ' דריב"ב לקולא פליג וכמ"ש לעיל. וגם המחבר שכ' בסעיף כ"ח דהפוסקים חולקים על ר"ת לטעמיה אזיל שכתב בתשו' ב"י סי' ז' דיש להגיה בהרא"ש ע"י טב"ע או סימנים. הרי דס"ל להב"י דר"ת מתיר בכל גופו שלם ע"פ טב"ע לחוד ועל דין זה חלקו כל הפוסקים. משא"כ לפמ"ש הדרישה בכוונת ר"ת כנוסחת הרא"ש אשר לפנינו דבעי' טב"ע עם סי' אמצעי על דין זה לא מצאנו שום חולק. עוד נלע"ד דגם אם נאמר דסימני הגוף אשר בנ"ד לא הוי סי' אמצעים מ"מ יש להתיר ע"פ הכרת הבגדים בטב"ע בצירוף הכרת הגוף כיון שכל גופו שלם. והרי הדברים ק"ו דאם מועיל סי' אמצעי דכל הפוסקים באין חולק סוברים סי' דרבנן ואפ"ה מועיל להתיר בצירוף הטב"ע גם באשתהי אם כל גופו שלם וכמו שהוכחתי לעיל מכ"ש בטב"ע בבגדים דדעת הרבה פוסקים דל"ח לשאלה וכ"כ הש"ך חו"מ סי' ס"ו וקצת מן האחרונים סמכו ע"ז בשעת הדחק א"כ פשיטא דמועיל אם כל גופו שלם לדעת ר"ת וכ"כ בנו"ב מהד"ק סי' מ"ג ד"ה ואומר דכל מקום דמהני סימן אמצעי ה"ה הכרה ע"פ טב"ע בבגדים. עכ"פ זכינו לדין דיש מקום להתיר בנ"ד ע"פ דעת ר"ת ואפשר דכל הפוסקים מודים בנ"ד וכמו שהארכתי לעיל:
<b>עוד</b> יש מקום להתיר בנ"ד דהנה המעיין בגב"ע יראה דהעדים ר' מרדכי ור' ליב מצאו את הנטבע ולא הכירוהו ולא עוד אלא שלא גילו את פניו כלל רק הניחוהו מונח כמו שהיה פניו למטה. רק שע"פ הפאס אשר לקחו הערלים מאמתחתו נודע להם שהנטבע הוא מלאשקאוויץ. ושלחו לקרוא לאנשים מלאשקאוויץ אולי יכירו אותו ובא ר' צבי הירש ואשה זעלדע אל מקום אשר הנטבע מונח שם ושאלו אותם ר' מרדכי ור' ליב אם המה מכירין את האיש מלאשקאוויץ וגילו את פניו והכירו שניהם ר' צבי הירש והאשה זעלדע את הנטבע בטב"ע גמור זה תוקף הגב"ע. הרי שר' צבי הירש והאשה הנ"ל לא ראו את הטביעה וגם לא ידעו מאומה מי נטבע עד שהכירוהו בטב"ע דאף שאמרו להם ר' מרדכי ור' ליב שזה האיש הוא מלאשקאוויץ פשיטא דזה לא מיקרי ידע מהטביעה דדוקא אם ראה או ידע שפלוני נטבע בזה י"ל דאם רואה אח"כ צורה הדומה קצת להנטבע אומר בדדמי כי הוא זה. אבל בשביל שיודע שנטבע אחד מלאשקאוויץ אין סברא לומר שיאמר בדדמי דזה הוא משה בעל האשה מילכא דהא הרבה אנשים יש בלאשקיוויץ ואמאי יאמר בדדמי שהוא משה דוקא ולא על איש אחר וכעין זה כ' המהרי"ט בתשו' סי' ל"א ובתשו' חתם סופר סי' פ"ח וזה פשוט. והנה בתוס' יבמות דף קט"ו ע"ב ד"ה וקאמרי שהוא תימא על מה שמתירין נשי בני אדם שנטבעו ע"י טב"ע והביאו שם בשם ר"ת לתרץ דאם כל גופו שלם יכולין להעיד גם אחר כמה ימים. והרא"ש שם כתב דלדעתו שמחלק בין ראה הטביעה או לא ניחא. והטור בסי' י"ז חושש לשני התירוצים ומצריך שיהיה כל גופו שלם וגם לא ראה הטביעה ואז נאמן בטב"ע בלא סימנים ואפי' לא ראה מיד וכ"כ בשמו הח"מ בס"ק נ"ה והב"ש ס"ק צ'. ומעתה בנ"ד דכל גופו שלם וגם דהעד ר' צבי הירש והאשה הנ"ל לא ראו ולא ידעו מטביעת האיש משה כמ"ש לעיל. ובכה"ג לכל הני דיעות התוס' והרא"ש והטור מותרת ואפי' לא חזיוה' בשעתיה אמנם הב"ש שם כתב דהרמ"א לא הביא דין זה דמי שלא ראה הטביעה מעיד אפי' לא ראהו לאלתר משום דחושש לדעת בעל המאור דסובר דגם בלא ראה הטביעה בעי' חזיוה' בשעתיה דוקא:
<b>וכדי</b> לברר שיטת בעל המאור צריך אני להאריך קצת דדעת הרי"ף דבעיא דע"א במלחמה איפשטא מהך דדגלת דהא בגמ' דף קט"ו קאמר דמים כמלחמה דמי ומדהתיר רבא לדביתהו דהאי גברא דאטבע בדגלת אפומיה דשושביניה מוכח מזה דע"א במלחמה נאמן. והבעה"מ דחה ראיית הרי"ף דע"כ לא אמרו בגמ' דמים כמלחמה דמי רק בראה הטביעה דוקא דאז איכא חשש בדדמי ודמי למלחמה וכהא דאבא יוסי בן סימאי דמיירי בראה הטביעה ואהא קאמר בגמ' דמים כמלחמה דמי משא"כ בהך דדיגלת שם מיירי בלא ראה הטביעה דליכא חשש בדדמי ומש"ה ע"א נאמן אבל במלחמה או בנטבע וראה הטביעה כיון דאיכא חשש בדדמי אין ע"א נאמן זהו תורף דברי בעה"מ. ומזה הוכיח הב"ש דגם בלא ראה הטביעה בעי' חזיוה' בשעתיה דוקא כיון דהבעה"מ מוקי להא דדיגלת בלא ראה הטביעה ובגמ' שם מסקינין וה"מ דחזיוה' בשעתיה הרי להדיא דבעי' חזיוה' בשפתיה גם בלא ראה הטביעה. אמנם מה שאני תמה בזה הוא היאך אפשר דמש"ה לא הביא הרמ"א הך דינא דמי שלא ראה הטביעה לא בעי' חזיוה' בשעתי' משום דחושש לדעת בעה"מ הנ"ל. דא"כ אמאי סתם הרמ"א בסעיף נ' כדעת המחבר ע"פ שיטת הרי"ף והרמב"ם דע"א במלחמה אם אמר קברתיו תנשא לכתחילה. הרי לפי מה שהוכיח הב"ש ס"ק קמ"ג דלדעת הרי"ף והרמב"ם בעיית הגמ' בע"א במלחמה באומר קברתיו. וכיון דלא איפשטא הבעייא אמאי תנשא לכתחילה. וע"כ צ"ל דאיפשטא הבעיא מהך דדיגלת כמ"ש הרי"ף. וא"כ לפי מה דמבואר בש"ע סעיף נ' בלי חולק דע"א במלחמה אם אמר קברתיו נאמן מוכח דס"ל דהך דדגלת מיירי בראה הטביעה דאל"כ ליכא למפשט מהתם מידי דע"א במלחמה נאמן וכמ"ש הבעה"מ. וכיון דהתם בדגלת מיירי בראה הטביעה ואהא מסיק בגמ' דבעי' חזיה בשעתי' אבל בלא ראה הטביעה שפיר י"ל כדעת הרא"ש והטור דלא בעי' חזיה בשעתי'. ולולי דברי הב"ש בס"ק צ' הייתי אומר דמש"ה לא הביאו המחבר והרמ"א דין זה דלא ראה הטביעה לא בעינן חזיה בשעתי' משום דהח"מ והב"ש הוכיחו מלשון המחבר שהביא דברי ר"ת דבכל גופו שלם מעידין גם לאחר שלשה ימים וה"ה במים אף באשתהי כמ"ש הב"ש ס"ק פ"ו והט"ז ס"ק ל"ו. והמחבר כתב על דברי ר"ת דנחלקו עליו האחרונים וכתבו הח"מ והב"ש דמש"ה הביא המחבר דעת ר"ת אף דלא ס"ל הכי מ"מ אם יש עוד סברות להקל מצרפינין גם דעת ר"ת. ע"ש בב"ש ס"ק ע"ז וס"ק פ"ו. וא"כ לפי הכרעת הטור דגם בלא ראה הטביעה אין להתיר אם לא חזי' בשעתיה אם לא כשכל גופו שלם. וא"כ יש עוד אומדנא להתיר עפ"ד הרא"ש דמתיר בלא ראה הטביעה אפי' באשתהי ומצרפינן לדעת ר"ת כיון דמיירי בכל גופו שלם. וכבר מוכרח זה בדברי המחבר דאם יש עוד אומדנא להתיר סמכינן על דעת ר"ת כמו שהוכיחו הח"מ והב"ש מדברי המחבר וכמש"ל ולהכי לא הוצרך הרמ"א להביא דין זה:
<b>וראיתי</b> בתשו' נו"ב מהד"ק סי' י"ח שהאריך לחלוק על הטור מסברות ומראי' מהגמ' וגם כתב דהטור סותר דברי עצמו. ותורף דבריו הוא דמאחר דהטור סובר דבראה הטביעה גם בחזי' לאלתר לא מהימן. וע"כ הא דאמרינן בגמ' וה"מ דחזי' בשעתיה מיירי בלא ראה הטביעה וע"כ מוכח דגם בלא ראה הטביעה אי אשתהי אין מעידין עליו. גם האריך שם להוכיח מפלפולו דהך דדגלת מיירי בלא ראה הטביעה וע"ז אמרו בגמ' שם דבעינן חזי' בשעתי' הרי להדיא דלא כהטור ע"ש היטב. וכל דבריו אינן אלא תימה דהרי הח"מ בס"ק מ"ה ביאר הדברים יפה דהטור ס"ל דתרווייהו בעינן לא ראה הטביעה וגם כל גופו שלם ואז מועיל גם באשתהי. ואם תרווייהו לגריעותא דהיינו בראה הטביעה ואין גופו שלם גם בראה מיד אין מעידין עליו אבל בחדא למעליותא דהיינו לא ראה הטביעה ואין גופו שלם או להיפך בראה הטביעה וכל גופו שלם בזה אמרו בגמ' דבחזי' בשעתי' נאמן ע"ש וכ"כ הפרישה ס"ק מ"ח. ומעתה שפיר י"ל לדעת הטור דהך דדגלת מיירי או בראה הטביעה וכל גופו שלם או בלא ראה הטביעה ואין גופו שלם וכמ"ש בספר הישר לר"ת דהך דדגלת מיירי דאכלוה כוורי ואין גופו שלם ומש"ה בעי' חזי' בשעתיה. וגם בלא"ה לק"מ על הטור דהרי הטור כתב בהדיא דבראה הטביעה אף דשייך בדדמי שאינו מועיל גם אם ראה מיד מ"מ בצירוף סי' שאינו מובהק שבגופו מעידין עליו אם ראה מיד א"כ שפיר י"ל דהך דדגלת מיירי בכה"ג. והמעיין בלשון הטור גבי משלא"ס יראה שזה התירוץ האחרון הוא האמת דהטור מוקי להך דדגלת בראה הטביעה ומועיל ראהו מיד בצירוף סי' אמצעי וכ"כ הב"ש ס"ק פ"ט. עכ"פ קושית הנו"ב שם יש ליישב בכמה אנפי. וח"ו לדחות דברי הטור מהלכה ע"פ קושיות ופלפולים. ובאמת דגם הנו"ב שם לא מלאו לבו לחלוק ע"ד הטור רק בעובדא דידיה דהעד ידע מהטביעה וס"ל דידע הטביעה הוי כראה הטביעה. משא"כ בנ"ד דהעד ר' הירש והאשה זעלדא לא ידעו ולא ראו מטביעת האיש משה וכמ"ש לעיל בזה ס"ל להרא"ש והטור דלא בעי' חזי' בשעתיה וגם כל גופו שלם דמועיל גם לדעת ר"ת. ואין לנו לחוש רק לדעת בעה"מ דהוכיח הב"ש מדבריו דגם בלא ראה הטביעה בעי' חזי' בשעתיה דוקא. וכבר כתבתי דמדברי המחבר ורמ"א בסעי' נ' גבי ע"א במלחמה מוכח דלא קיי"ל כהבעה"מ א"כ יש לסמוך ע"ז להתיר העגונה הנ"ל:
<b>עוד</b> יש בנ"ד הרבה היתרים מלבד כל הנ"ל דהרי אח"כ העיד עוד ע"א שהכירו בטב"ע גמור ובצירוף ר' צבי הירש הוי שני עדים ודעת רוב הפוסקים דבשני עדים אפילו באשתהי מעידין עליו. וגם הסימנים שנמצא בגופו נראה דלא גריעי מסי' אמצעי וגם הכירו בטב"ע כלים דלא מושלי אינשי וכבר התירו רוב האחרונים בכגון זה ע"י סי' אמצעי והכרת הכלים דלא מושלי אינשי. ומכ"ש בנ"ד דיש עוד כמה היתרים כמ"ש למעלה. ומ"ש מעכת"ה דזה דמי להשאלה מן פנחס מארלע שלא רצה הח"מ להתיר שם מיירי דהעדים ידעו מהטביעה ע"ש. ולכן גם דעתי העניה מסכמת להתיר את העגונה מילכה אשת ר' משה באופן אם מעכת"ה ועוד רב אחד מפורסם יסכימו לזה:
דברי ידידו הדוש"ת בלונ"ח. הנאמן בברית אהבתו:
<b>סי'</b> <b>קלח</b>
<b>מכתב</b> קדשו הגיעני ביום ש"ק. גם רשומה מהמתנדבים מעות א"י. וענותו תרבני להועץ עמי בדבר הגט שיצא עליו כמה ערעורים. מה שנכתב על המגורשת שם חנציא אין שום חשש בזה. וכן המנהג בסביבותינו ובפרט שכן הוא חתימתה. שם הבעל מעריסה הוא אברהם מניס וכן נקרא לתורה. חתימתו הוא מאניס וע"פ רוב קוראין אותו מניס ומקצת קורין אותו מניק. וכתב המסדר מאניס דמתקרי אברהם מאניס המכונה מניק ויש בזה כמה חששות ויבואר לפנינו ברצות ה'. אחד למה בעיקר השם כתב מאניס באל"ף ובהכנוי מניק בלא א'. לענ"ד נראה דספרא דוקנא כתב כן דבאמת כתבו הפוסקים דאות א' מורה על קמץ ועל פתח ועי' בספר נחלת שבעה סי' מ"ה אות י"ד. וא"כ אם יכתוב מניק בא' יש קצת חשש דיקראו בקמץ מאניק ולכן כתב בלא א' משא"כ בעיקר השם כיון דנודע חתימתו מאניס בא' ומכירין אותו דהוא נקרא בפתח א"כ גם בגט יהיה נקרא בפתח ולכן כתב כפי החתימה. ומה שטען המערער דאולי יסברו דהוא איש אחר אשר שמו מני כדאשכחן בגמרא ר' מני. הנה באמת כינוי מניק לא היה צריך לכתוב בגט דהוא קיצור השם והנקודות שוות. וכבר נודע מ"ש המהריב"ל ספר ג' סי' ט' דבדבר שאין צריך לכותבו כשר כל היכא דאיכא למיקרי הכי ואיכא למיקרי הכי והביא ראיה מדברי הריב"ש גבי הדרה בתלמסן ומהריב"ל פסל שם בשם המתגרשת פאלמה מאחר שהוא עיקר השם ומההכרח לכותבו וכיון דאיכא למיקרי הכי והכי הוי כאילו לא נכתב ופסול. משא"כ בנ"ד דהוא קיצוה"ש וא"צ לכותבו וכל היכי דאיכא למיקרי הכי והכי הוי כאילו לא נכתב כלל ועי' היטב במהריב"ל שם. עוד עורר המערער דהיה מהראוי לכתוב דמתקרי מניק מאחר דהוא יוצא משם לעז מאניס והיכא דשני השמות של חול כותבין דמתקרי כמ"ש הב"ש סי' קנ"ט ס"ק כ"ה. ולכאורה יפה עורר בזה. ולענ"ד נראה דהנה בשו"ת גאוני בתראי סי' ג' מבואר בגט שסידר הב"ח יצחק המכונה אייזיק דמתקרי ליבא. והמג"ש שם כתב דהגט פסול ואם ניסת תצא דליבא הוא שם לעז ויש לכתוב המכונה. והרואה בגט יסבור כי ליבא הוא שם קודש מעריסתו ע"ש. ונראה דאף דקיי"ל דאם כתב דמתקרי במקום המכונה כשר מ"מ פוסל המג"ש שם מאחר דע"י שכתב דמתקרי ליבא יש מקום לטעות דליבא הוא שם הקודש וא"כ גם בנ"ד מאחר דשם מניק יש מקום לומר דהוא שם הקודש ויוצא משם מני כמ"ש המערער אם היה כותב דמתקרי מניק היה קצת מקום לפוסלו גם בדיעבד לדעת המג"ש הנ"ל. עוד אפשר לומר בזה דהנה אם שמו מעריסה משה יהודא ונקרא משה ליב דעת הב"ש ס"ק כ"ד לכתוב בגט משה יהודה המכונה ליב וכל האחרונים חולקין עליו וס"ל דכותבין משה יהודה דמתקרי משה ליב ע"ש. עכ"פ למדנו מדבריהם דאף דשם ליב יש לכותבו בהמכונה כדין שם לעז היוצא משם הקודש. מ"מ אם כותבין שם לעז עם שם הקודש ביחד כותבין דמתקרי משה ליב. א"כ גם אני אומר לענין שם הראשון דאם שם הלעז יוצא משם לעז לחוד בזה כתב הב"ש לכתוב דמתקרי. משא"כ אם שם הראשון יש בו גם שם הקודש כמו בנ"ד דעיקר שמו מעריסה הוא אברהם מניס. ובכה"ג מהראוי לכתוב על שם השני המכונה דכמו דאם שם השני יש בו קודש וחול אנו עושין שם הקודש עיקר וכותבין דמתקרי משה ליב ה"ה אם שם הראשון יש בו קודש וחול ג"כ אמרינן שם הקודש עיקר וכותבין בשם הלעז היוצא מהם המכונה. וגם מעכת"ה כתב כעין זה. גם מה שהביא בשם הנוב"י מהד"ת שמפני שא"צ לכתוב שם פריבא לא דקדק בו וכתב המכונה יפה כתב. גם בלאו הכי היש"ש לא סבירא ליה כהב"ש ורק דגם בשני שמות של לעז כותבין על השני המכונה. וראיתי למעכת"ה שהביא דברי הגמרא בגיטין ל"ה אחא בר הדיא דמתקרי איה מרי וכנראה רצה מעכת"ה להביא ראיה מזה לדעת הב"ש דהשני שמות של לעז כותבין על שם השני דמתקרי. ולענ"ד דשם איה המוזכר שם הוא שם הקודש ומוזכר בפרשת וישלח ואיה וענה ובפירש"י שם דהוי"ו של ואיה הוא נוספת ועיקר השם הוא איה. וראיה לזה דבכל הגמרות נכתב שם איה בה' לבסוף ואם איתא דאיה הוא שם לעז היה מהראוי לכותבו בא' לבסוף כמבואר בפוסקים ומאחר דאיה הוא שם קודש לכן נכתב דמיתקרי וא"כ אין ראיה מכאן לדברי הב"ש. מכל הלין טעמי נלענ"ד דאף דלכתחילה היה טוב יותר שלא לכתוב שם מניק כלל מ"מ בדיעבד הגט כשר בלי שום ספק. יתענג בימי החג הקדוש הב"על בשמחה ובטוב לב מרב כל כנפש מחו' וידידו הנאמן בברית אהבתו:
<b>סי'</b> <b>קלט</b> ב"ה יום ג' י"ט סיון תרל"ה לפ"ק לבוב:
הנני נותן את בריתי שלום לכבוד ידיד נפשי הרב הגדול שבח עוז ומגדול החריף ובקי המפורסם לתהלה מאד נעלה כש"ת מוה' אורי שרגא פייביל טויביש ני' ראבד"ק יאס יע"א
<b>נתכבדתי</b> ביקר חמדת אמריו. והתענגתי להתבשר משלומו. כי זה כמה נכספתי להתעלס אתו באהבים. ולא ידעתי מדוע נתאחר מכתבו ימי מספר על הפאסט. ובדבר שאלתו כי נהגו שמה לטלטל בעירו ע"י חריץ עמוק י"ט ורחבה ד' הסובב את כל העיר. ובכל דרך מבוא העיר יש גשר ושראנק על גבו. כעת ניתן הדת להעביר שראנק אחד למען יהיה המקום פנוי שמה וא"א לפעול אצל הממשלה בשום אופן לעשות שראנק שמה ועי"ז נתקלקל ההיתר טלטול בהעיר ונצמח מזה מכשלה גדולה מאד ומעכ"ת טרח למצוא היתר לטלטל גם עכשיו וביקש ממני לחוות דעתי בזה. והנה מ"ש מעכ"ת דהגשר הוא גבוה עשרה טפחים מהמים ואולי יש לדונו כצוה"פ. דברים הללו לא הבנתי כלל דמה מועיל מה שיש צוה"פ למטה מן הגשר כיון שלמעלה הולכים ובאים על הגשר ולא מינכרא מחיצה כלל להעוברים ושבים. וזה גמרא ערוכה בעירובין דף פ"ט דלחכמים דס"ל דאסור לטלטל מגג לגג דדיורין חלוקין מלמעלה גם באותו הגג אסור לטלטל משום דנפרץ במלואו למקום האסור לו ולא אמרינן גוד אסיק מחיצת הבתים הואיל ואין המחיצות ניכרות למעלה ע"ש בדף פ"ט ובדף צ"ב ע"א לרב דקיי"ל כוותיה באיסורין לגבי דשמואל. מיהו עדיין יש לעיין בזה לפמ"ש המ"א סי' שע"ד סק"ה דדוקא כשהגג בולט ד"ט חוץ למחיצת הבית חשוב מחיצות שאין ניכרות וכן בין גג לגג דאף למטה ברה"ר אין המחיצות שבין גג לגג ניכרות משא"כ בגג יחידי ואין הבליטה ד"ט חשוב מחיצות ניכרות והוי כעמוד דהוא בר"ה מחמת גוד אסיק. וא"כ בנ"ד אם הגשר עומד על העמודים המחזיקים אותו עמוד מכאן ועמוד מכאן והגשר ע"ג דזה הוי צוה"פ ואין בין העמודים לשפת הגשר ד"ט אמרינן גוד אסיק דבפחות מד' הוי מחיצות הניכרות לפי דברי המג"א הנ"ל בשם התוס'. ולא עוד אלא שאפשר דבנ"ד אפילו אם הגשר בולט ד"ט חוץ מן העמודים נמי שרי. דבהא שכתבו התוס' דף פ"ט שם דגג הבולט הוי כרמלית משום דכל הגג נפרץ במילואו לאותה בליטה הבולטת לרה"ר הקשה המהרש"א שם ל"ל להתוס' לומר דכל הגג אסור משום דנפרץ במילואו לאותה בליטה דהא מה"ט דבליטה אסורה משום דל"ל מחיצה ולא הוי רה"י מה"ט נמי כל הגג לא הוי רה"י דאליבא דרב קיימינן דבעי מחיצות הניכרות. ותירץ המהרש"א דכל שאר הגג שעומד נגד המחיצות אינה נעשה כרמלית כיון דא"א לגדי' לבקוע תחתיו והוי רה"י אף שאין המחיצות ניכרות אי לאו דנפרץ במילואו לחותה בליטה ובאותה בליטה יש בקיעת גדיים והוי כרמלית וממילא אסור כל הגג משום דנפרץ במלואו לבליטה. ודברי מהרש"א צריכין ביאור דכל עיקר קושייתו שהקשה דלרב דבעי מחיצות הניכרות הוי כל הגג כרמלית משום דאין מחיצות הבית ניכרות שם וע"ז לא תירץ כלום ומה זה שתירץ מהרש"א דכיון דליכא בקיעת גדיים הוי רה"י אף שאין המחיצות ניכרות אינו מובן כלל דהא רב אוסר לטלטל בכל גג לחודיה משום דאין מחיצת הבית שבין גג לגג מועיל להתיר כיון דאין ניכרות למעלה. והרי גם שם ליכא בקיעת גדיים דא"א לגדיים להלוך שם בין גג לגג דהרי הבתים עומדים שם. ועוד קשה מאחרי שחידש המהרש"א דהגג הוי רה"י אף דאין ניכרות א"כ אמאי נאסור את הגג משום דנפרץ במילואו לאותה בליטה הא אם נאמר דמועיל מחיצות הבית לגג אף שאינן ניכרות א"כ ממילא לא הוי נפרץ במלואו כיון דמחיצת הבית חוצצין בין הגג לאותה בליטה וכמו דס"ל לשמואל דלא הוי נפרץ במילואו מחמת מחיצות הבית משום דשמואל לא בעי מחיצות הניכרות. ומה שנראה לדעתי העני' בביאור הדברים דבאמת הא דס"ל לרב דבעינן מחיצות הניכרות והרי קיי"ל דנראה מבחוץ ושוה מבפנים נדון משום לחי אף דלחי הוא משום מחיצה הרי חזינן דמועיל מחיצה אף שאינה ניכרת במקום הטלטול דהיינו מבפנים. וגם גבי סוכה מועיל נראה מבחוץ ושוה מבפנים כמבואר בש"ס סוכה דף י"ט ועי' בש"ע סי' תר"ל. אבל כל זה אם אנו דנין על גוף המקום בזה אמרינן דחשיב מוקף מחיצה אף שאין ניכרות. משא"כ אם נפרץ במלואו למקום האסור דכל האסור הוא משום כיון דנפרץ במלואו ואין שום היכר בין מקום המותר למקום האסור חיישינן שמא יטלטל גם במקום האסור א"כ ס"ל לרב דבזה אינו מועיל מחיצות שאין ניכרות כיון דעיקר האיסור מחמת שאין שום היכר ביניהם מה יועילו לנו המחיצות שלמטה כיון דלמעלה בין גג לגג ליכא היכרא א"כ אף באותו גג אסור שמא יטלטל מגג לחבירו וזה גרע מנראה מבחוץ דקיי"ל דנדון משום לחי דשם איכא עכ"פ היכר במקום סיום המחיצות. משא"כ בגגין לרבנן דס"ל דכל גג רשות בפ"ע כיון דלמעלה בין גג לגג הוא חלק לגמרי בלי שום היכר מש"ה אסור לטלטל אף באותו הגג שמא יוציא ממנו לחבירו ומחיצות הבית שאין נראין כלל למעלה בגג אין חוצצין בזה בין גג לג מטעם שכתבתי. ובזה דברי מהרש"א הנ"ל נכונים מאד דלענין מה שעל הגג גופא הוי רה"י אף שאין מחיצות הבית ניכרות וכמו שהוכחתי דבכ"ד גבי שבת לא בעינן מחיצות הניכרות והא דאסר רב לטלטל באותו הגג הוא משום נפרץ במלואו לגג חבירו דלענין נפרץ במלואו בעינן מחיצות הניכרות דוקא. ומש"ה הוצרכו התוס' לומר דהגג הוי כרמלית מטעם דנפרץ במלואו לבליטה ובאות' הבליטה גדיים בוקעין תחתיו משום דלענין נפרץ במלואו דוקא בעינן מחיצות הניכרות וזה נכון מאד בס"ד. ומעתה יש מקום לומר דבנ"ד אף אם הגשר בולט ד"ט חוץ מן העמודים נמי שרי כיון דכל הטעם דהבליטה הוי כרמלית הוא משום דגדיים בוקעין תחתיו כמ"ש מהרש"א והכא שעומד על המים וליכא בקיעת גדיים. ובקיעת דגים לא שמה בקיעה כמבואר בש"ס שבת דף ק"א ועי' במג"א סי' שע"ד שם שכתב דוקא כשבולט ד' לרה"ר ורה"ר מהלך תחתיו. וא"כ בנ"ד דאין רה"ר מהלך תחת הבליטה לא הוי הבליטה כרמלית אפי' אין המים מהלכין שם:
<b>ובזה</b> יש לפרש דברי המג"א סי' שע"ד שם שכתב דוקא כשבולט ד"ט לרה"ר אבל אם אינו בולט לא דלא גרע מעמוד דהוי רה"י ומשמע דאם בולט פחות מד' ג"כ שרי. והקשה ע"ז בס' מחצית השקל דלא דמי לעמוד דליכא בליטה כלל ומש"ה חשיב מחיצה ניכרת משא"כ בבליטה אף שהוא פחות מד' אפשר דלא חשיב מחיצה הניכרת. ולפמ"ש יש לומר דהמג"א נתכוין למה דאמרינן בש"ס סוכה דף ד' ע"ב היתה גבוה מכ' אמה ובנה בה עמוד גבוה י"ט סבור אביי למימר גוד אסיק מחיצתא א"ל רבא בעי' מחיצות הניכרות וליכא הרי דעמוד אינו מועיל גבי סוכה משום דלא הוי מחיצות הניכרות ואפ"ה גבי שבת הוי רה"י. א"כ מוכח דלענין לאשויי רשותא לגבי שבת לא בעינן מחיצה הניכרת ותורת מחיצה יש עליו לענין שבת א"כ ע"כ הא דאסר רב לטלטל באותו גג משום דבעינן מחיצה הניכרת הוא דוקא לענין נפרץ במלואו וכמ"ש ומש"ה דוקא אם הבליטה רחב ד"ט ויש על הבליטה תורת כרמלית וממילא כל הגג אסור משום דנפרץ במלואו לכרמלית. אבל אם בולט פחות מד"ט א"כ הבליטה הוא מקום פטור כמ"ש בתוס' עירובין דף פ"ט שם וכיון דאין כאן איסור משום נפרץ במלואו דהרי נפרץ הוא למקום פטור וכל היכא דליכא איסורא דנפרץ במלואו לא בעינן גבי שבת מחיצות הניכרות וע"ז שפיר הביא ראיה מעמוד דלא הוי מחיצה הניכרת כמבואר בש"ס סוכה הנ"ל ואפ"ה מועיל לגבי שבת. ובזה זכיתי לעמוד על כוונת הגמ' בעירובין דף צ' דאמרינן גגין השוין לר"מ וגג יחידי לרבנן רב אמר מותר לטלטל בכולו ושמואל אמר אין מטלטלין בו אלא בארבע קשיא דרב אדרב התם לא מנכרא מחיצתא הכא מינכרא מחיצתא קשיא דשמואל אדשמואל התם לא הוי יותר מב"ס הכא הוי יותר מב"ס. והנה מלשון הגמ' מוכח דלאו בדרך אוקימתא מוקי להך פלוגתא דרב ושמואל במינכרא מחיצתא ובית מב"ס מדלא קאמר הב"ע וכדומה רק דפשטא דמילתא הכי הוא דהך פלוגתא מיירי בכה"ג וצריך להבין מנ"ל להגמ' דע"כ איירי בהכי. וראיתי לרש"י שמפרש שם בהא דמשני אליבא דשמואל התם לא הוי יותר מב"ס הכא הוי יותר מב"ס דהיינו דבשלמא לעיל דפליגי רק אליבא דרבנן דכל גג וגג הוא רשות בפ"ע מש"ה מועילות מחיצות הבית לחוץ בין כל גג וגג אליבא דשמואל דמסתמא ליכא בגג יחידי יותר מב"ס משא"כ כאן דפליגי גם אליבא דר"מ דכל הגגות הם רשות אחד ואין לנו לדון על מחיצות הבית שבין גג וגג רק על מחיצות החיצונות של כל הבתים בכל הגגין יש יותר מב"ס וה"ה לרבנן מיירי בהכי ביתר מב"ס מלשונו הטהור נראה שרצה ליישב מה שהקשיתי ומפרש דלא בדרך אוקימתא מוקי לה אלא דסתמא דמלתא הכי הוא דבמתניתין אליבא דרבנן דאנו דנין על כל גג יחידי מסתמא הוא פחות מב"ס משא"כ אליבא דר"מ כל הגגות רשות אחד מסתמא יש יותר מב"ס ומיושב בזה היטב קושית התוס' שם ד"ה ושמואל ודוק. אבל על מה דמתרץ הש"ס אליבא דרב התם לא מינכרא מחיצתא הכא מינכרא מחיצתא על זה לא פירש"י כלום. ולפמ"ש נכון מאד דבשלמא התם דמיירי אליבא דרבנן ובעי' המחיצות לחוץ בין גג לגג שלא יהיה נפרץ במלואו ומש"ה אמר רב משום דבעינן מחיצות הניכרות וכמ"ש דלענין נפרץ במלואו בעי' מחיצות הניכרות דוקא משא"כ הכא דמיירי אליבא דר"מ או בגג יחידי לרבנן דלא בעינן רק לענין לשווי רה"י דבלא"ה לא הוי נפרץ במלואו כיון דכולן רשות אחת ובזה שפיר מיקרי מחיצות הניכרות כיון דניכרות בחוץ סביב הבתים והוי כנראה מבחוץ וזה שאמר הגמ' הכא מינכרא מחיצתא ולא הוי בדרך אוקימתא רק דלעולם הכי הוא דלענין רה"י חשוב זה מחיצות הניכרות אף דאינו ניכר למעלה וכמו דמועיל גבי עמוד וזה נכון מאד בעזה"י:
<b>ועוד</b> נלפע"ד דבשלמא בגג דכנגד מחיצת הבית הוי רה"י אף שאין המחיצות ניכרות כמ"ש המהרש"א והבליטה אם היא ד"ט נדונה ככרמלית מש"ה כל הגג אסור משום דנפרץ במלואו לכרמלית. משא"כ בנ"ד הוא להיפך דאותה הבליטה היא סמוך להעיר וכל העיר היא מעורבת ודינה כרה"י ורחוק מהעיר ד"ט יש צוה"פ תחת הגשר ולפי שיטת התוס' שהביא המג"א וכמו שביאר המהרש"א מועיל המחיצה לשוי' רה"י אף שאינה ניכרת א"כ מה מזיק לן מה שבבליטה היא ד"ט הרי זה דומה למחיצה העומדת ברחוק ד"ט והרי קיי"ל כל פרצה כעשר אמות נדון כפתח ונמצ' שיש כאן מזה ומזה שני פתחים של ד"ט ומותר לטלטל בכל העיר. באופן שנלפענ"ד דבנ"ד אם יש תחת הגשר צוה"פ היה מותר לטלטל בכל העיר אף אם הצוה"פ ברחוק ד"ט לדעת התוס' אלא שמצאתי בס' קרבן נתנאל על הרא"ש פ"ט שחולק על המג"א בשם התוס' הנ"ל. וכתב דהרא"ש וטור וש"ע לא משמע הכי וס"ל דאם בולטין ראשי הגגין אפי' פחות מד"ט ג"כ אסור לטלטל על הגג ע"ש מזה מוכח דס"ל דגג גופ' הוי כרמלית דאין המחיצות שתחתיו מועילות למעלה לשויא רה"י ולא משום דנפרץ לאותה בליטה דהא כיון דאין הבליטה רחב ד"ט הוי הבליטה לחודיה מקום פטור ואיך יאסור הגג משום דנפרץ במלואו לבליטה שהוא מקום פטור. וע"כ דגוף הגג הו' כרמלית דאין המחיצות מועילות למעלה משום דאין ניכרות. ולדבריה גם בנ"ד אין הצוה"פ שתחת הגשר מועיל. אבל המג"א בסי' שע"ד שם כתב דמהרא"ש משמע דס"ל כתוס' ואנכי לא מצאתי שום משמעות כהרא"ש ומפשטות דבריו פ"ט שם ומדברי הטור סי' שמ"ה וסי' שע"ד משמע קצת דלא כהתוס' ואף אם הבליטה הוא פחות מד' ג"כ הוי כרמלית ולדבריהם ג"כ בנ"ד אסור. וראיתי בהגהות יד אפרים להגאון מור"ז מרגליות זצ"ל שהשיא כוונת התוס' לדברים אחרים דמיירי שאין הגג בולט רק מצד אחד ויש להגג שלשה מחיצות ע"י גוד אסיק ע"ש. ומדברי מהרש"א הנ"ל מבואר שלא כדבריו דאל"כ מה מקשה המהרש"א דמה"ט דהבליטה הוי כרמלית משום שאין לו מחיצות גם כל הגג לא הוי רה"י דאין המחיצות ניכרות ואם יש להגג ג' מחיצות שפיר הוי רה"י גמור ובכה"ג לא בעי' תיקון כלל לרוח רביעית כל שאינו פרוץ לר"ה או לכרמלית כמ"ש ביד אפרים שם ושפיר הוצרכו התוס' לאסור על הגג משום שפרוץ לבליטה וע"כ דהמהרש"א לא פירש דברי התוס' כן רק דהגג בולט מכל ארבע רוחותיו. ולזה שפיר קשיא ליה למהרש"א דכיון דכל הארבע מחיצות אין ניכרות על הגג א"כ הגג בעצמו הוי כרמלית ול"ל להתוס' לומר משום דנפרץ במלואו לבליטה ותירץ דלענין לשויא רה"י מועיל אף מחיצות שאינן ניכרות ורק לענין נפרץ במלואו ס"ל לרב דבעינן מחיצות ניכרות. וכמ"ש לעיל:
<b>באופן</b> שע"פ שיטת התוס' והמהרש"א הנ"ל וכמו שהכריע המג"א היה מקום להתיר בנ"ד ע"פ צוה"פ אשר תחת הגשר אלא שעדיין יש לעורר בזה. דהרי מסתמא הי' החריץ הסובב את כל העיר גם קודם שנבנתה העיר ובכה"ג לא מיקרי הוקף לדירה. אלא שאעפ"כ היה מותר לטלטל עד עכשיו דהרי הגשרים הי' מבטלין המחיצות והשראנקין אשר על הגשרים בל"ס נעשו אחרי בנין העיר א"כ מיקרי מוקף לדירה ע"י עשיית השראנקין ועי' בסי' שנ"ח ס"ב. משא"כ לשיטת התוס' הנ"ל דהצוה"פ שתחת הגשר מועיל להיות מחיצה למעלה מן הגשר. א"כ בשעה שעשה את הצוה"פ לא הועיל כלום. ואף לדעת התוס' בעירובין דף כ"ד ע"ב ד"ה וליעבד ועי' במג"א סי' שנ"ח סק"ה ובסי' ת"ג סק"א דע"י צוה"פ שעשה אח"כ מיקרי מוקף לדירה. מ"מ הא בשעה שעשה את הצוה"פ כבר הי' החריץ ואין מחיצה ע"ג מחיצה וע"י שעשה אח"כ את הגשר פשיטא דלא מיקרי עי"ז מוקף לדירה דאדרבה הגשר הוא מבטל את המחיצה. אבל מ"מ נראה לי דאין בזה בית מיחוש דהרי אם לא הי' ניטל השראנק שעל הגשר שפיר הי' מיקרי מוקף לדירה אף לפמ"ש לשיטת התוס' דהצוה"פ שתחת הגשר מועיל להיות מחיצה למעלה על הגשר מ"מ לא מיקרי השראנק מחיצה ע"ג מחיצה משום דזה דומה לעשה מחיצה על התל דמועיל להיות מוקף לדירה אף דגם קודם שעשה את המחיצה הי' התל נדון כמוקף מחיצות מחמת גוד אסיק מ"מ אין זה מחיצה ע"ג מחיצה משום שהוא דר באויר מחיצות העליונות כמבואר בש"ס דף כ"ה ובש"ע שם ס"ח. וא"כ גם כאן מיקרי כל העיר מוקף לדירה ע"י השראנקין שהוא נראה להדרים בתוך העיר ובאויר מחיצות השראנקין הם דרים וא"כ לא איכפת לן מה שניטל השראנקין במקום אחד דעדיין הוי העיר מוקף לדירה מחמת השראנקין האחרים שלא ניטלו וזה ברור מאד. הנה הארכתי קצת בזה לאשר הוא דבר חדש מאד ולא ראיתי לאחד מן האחרונים שנתעורר בזה. ועי' בשו"ת נו"ב מהד"ת סי' מ"ב ובחתם סופר סי' פ"ז וסי' פ"ט ואולי הם מיירי בגשר דליכא תחתיו צוה"פ שאינו עומד על עמודים אבל אם עומד על עמודים עמוד מכאן ועמוד מכאן והגשר ע"ג שפיר מיקרי מחיצה ומותר לטלטל בכל העיר לדעת התוס' דף פ"ט שהכריע המג"א כדבריהם. לולא שמדברי הרא"ש וטוש"ע משמע קצת להיפך וכמ"ש מ"מ אפשר לסמוך ג"כ ע"ד השואל בנו"ב שם סי' מ"ב דגשר לא הוי כמו פרצה. וקצת סעד יש לזה ממה שפלפלו הט"ז וכל האחרונים בעיר שטייניץ שמוקפת מהנהר מכל צד אי חיישינן שמא יעלה הים שרטון ותפ"ל דע"כ הא איכא גשר שהולכים ממנו להעיר. ואולי מיירי דיש צוה"פ על הגשר. מ"מ נלפענ"ד בשעת הדחק גדול יש לעשות גם מזה סניף למ"ש לעיל בשם התוס'. אבל כל זה אם הגשר בים ע"ג העמודים ויש צוה"פ למטה מן הגשר אבל אם ליכא תחתיו צוה"פ לא מצאתי שום מקום להתיר ולסמוך ע"ד השואל בנו"ב אין דעתי נוחה. וה' הטוב אל יצל מפינו דבר אמת ונזכה להורות הלכה ברורה:
סי' קמ ב"ה יום ג' ער"ח תמוז תרמ"ז לפ"ק לבוב:
ברכת שמים מעל לכבוד ידיד נפשי ולבי הרב הגאון החריף ובקי משנתו קב ונקי המפורסם לתהלה מאד נעלה כש"ת מוה' חיים זאב ני' אבד"ק רישא יע"א:
מכתבו הגיעני ואנכי בעוה"ר חלוש כח מאד ופקודת הרופאים עלי מבלי לשום עיון בספרים ובכל זאת למען גודל המצוה ולמען אהבתינו לקחתי מועד לעיין בדבר הגט הבא מאמעריקא ויש בו איזה פקפוקים ויבואר לפנינו אי"ה. בדבר החשש בשם המגרש שנקרא בפ"כ ליבוש ולס"ת נקרא יהודא ליב וכתב המסדר יהודה ליב המכונה ליבוש. הנה הרמ"א בסי' קכ"ט סט"ז הכריע לכתוב על שם לעז המכונה. והב"ש שם ס"ק כ"ה כתב דזה דווקא אם השם הראשון הוא עברי אז כותבין אח"כ על שם לעז המכונה. אבל אם השם הראשון הוא ג"כ לעז אז כותבין ע"ש לעז דמתקרי. ומעתה יש להסתפק בנ"ד דהשם הראשון יש בו תערובות קודש וחול אם הולכין אחר שם הקודש דהוא יהודה דאז מהראוי לכתוב ע"ש לעז הבא אחריו המכונה אבל אם נלך אחר שם הלעז דהוא ליב אז מהראוי לכתוב אחריו דמתקרי ליבוש כדין שני' שמות לעז:
<b>ולפענ"ד</b> נראה דדין זה תלוי באשלי רברבי במחלוקת הב"ש והנו"ב אם המכונה קאי על השם או על האדם. דאם נאמר דהמכונה קאי על השם א"כ ע"כ א"א לומר בנ"ד דכינוי ליבוש קאי ע"ש ליב דבכה"ג א"צ לכתוב כלל הכינוי דהוי קיצור השם אף דהוא ארוך יותר כמו בשם זלטא זלטקא דאין צריך לכותבו מטעם קיצור השם אף דהוא ארוך יותר. וע"כ דכינוי ליבוש קאי ע"ש יהודא וכיון דהוא כינוי לשם הקודש מהראוי לכתוב המכונה ליבוש כהכרעת הרמ"א דאם כותבין שם לעז אחר שם הקודש כותבין המכונה אבל אם נאמר דהמכונה קאי על האדם א"כ כיון דנקרא בשם קודש וחול יותר נכון לכתוב דמתקרי וכמ"ש הפוסקים דמספיקא יותר טוב לכתוב דמתקרי ולא המכונה ומאחר דהאחרונים הכריעו כסברת הנו"ב דהמכונה קאי על האדם מש"ה כתבו בשם אליעזר ליפא לכתוב דמתקרי ליפא. ומעתה לפי מה שכתבו בתו"ג ובט"ז בלק"ש סעיף ז' דבדיעבד אם כתב כדעת הב"ש כשר הרי דסמכינן בדיעבד לומר דהמכונה קאי על השם א"כ גם בנ"ד כשר בדיעבד משום דכינוי ליבוש קאי ע"ש יהודא ולא ע"ש ליב. ושפיר שייך המכונה כיון דקאי ע"ש הקודש וכמ"ש ודו"ק'. וגם בלא"ה גוף הדבר שכתב הב"ש ס"ק כ"ה ובש"נ אות מ' דאם שני השמות הם לעז כותבין דמתקרי אינו מוסכם כ"כ. ועי' בט"ג בלק"ש ס"ק י"א ומכ"ש בנ"ד דהשם הראשון הוא קודש וחול נראה ברור דבדיעבד כשר גם שלא במקום עיגון כנלפענ"ד:
<b>עוד</b> יש חשש על הגט דשני המחותנים השלישו טראטען תח"י מעכת"ה דאם לא יגרשו בהגט עד ר"ח תשרי הבע"ל יחזיר מעכת"ה הטראטען מצד העובר לצד המקיים והגיע הגט לפה בחודש אדר העבר. אמנם אבי הבעל לא הודיע לבנו שהגביל הזמן עד תשרי וכאשר ראה המגרש כי לא בא לידו המעות מהטראטע כתב בחו' אייר לאביו אשר הוא שליח הגט כי אם לא נתן הגט עדיין ליד האשה תיכף אחר קבלת מכתבו זאל דער גט ניכט מעהר גוט זיין זיא זאל מיט דעם גט ניכט גגט זיין וכו' דער גט זאל ניט מעהר גילטיג זיין והמכתב בא לאבי המגרש קודם חג השבועות ולאשר היה אבי המגרש בשעת קבלת המכתב טרוד מאוד בעסקיו לא הי' אפשר בידו לבא עם המכתב לב"ד עד יום ב' בהעלותך ותיכף שלח מעכ"ה לאבי המגורשת ונמסר הגט יום ד' בהעלותך ומעתה חושש מעכ"ה מאחר שלא נגמר תיכף בקבלת המכתב כפי מכתב המגרש א"כ ביטל הגט. הנה הרמ"א בסי' קמ"א סעיף ס"ב הביא בשם שו"ת הר"ן סי' מ"ג דמועיל ביטול השליחות ע"י כתב. ועיינתי בשו"ת הר"ן שם שהביא ראי' לדבריו מהא שכתבו התוס' פרק מי שאחזו דהא דאמרינן בגמ' דף ע"ב ע"א קולו לאפוקי מדרב כהנא דחרש שיכול לדבר מתוך הכתב כותבין ונותנין גט לאשתו דוקא בחרש לא חשבינן לי' בר דעת לסמוך על כתיבתו אבל פיקח ששלח בכתב ידו ממדה"י לכתוב וליתן גט לאשתו ועדים חתומים על כת"י דלאו מזוייף הוא כותבין ונותנין וכיון דגט כותבין ע"פ (כתבו] כ"ש דבטול ע"פ כתבו מהני ואע"ג דבתוספתא משמע דאפי' בפיקח א"כ ע"י כתבו מ"מ יש לחוש להחמיר עכ"ל הר"ן. הרי דהר"ן לא החליט הדבר דמהני ביטול ע"פ כתב כ"א נסתפק בדבר וחשש להחמיר ועי' בר"ן ס"פ התקבל שהביא ג"כ בשם התוס' דמועיל בפיקח שליחות מתוך הכתב לכתוב גט ומיהו בתוספתא גרסינן אפי' כתב לסופר בכתב"י כתוב ולעדים חתימו הרי הגט בטל וכו' ע"ש ובתוס' שלפנינו לא נמצא דבר זה דמועיל בפיקח שליחות בכתב לכתוב גט אדרבא הב"ש סי' ק"כ סכ"ח הביא דעת התוס' והרא"ש והרשב"א דבפיקח לא מהני שליחות על פי כתב והגט בטל ע"ש. ולפי סברת שו"ת הר"ן דביטול הגט ושליחות הגט הם שוין א"כ לדעת התוס' והרא"ש והרשב"א גם ביטול שליחות אינו מועיל בכתב והגט כשר ועי' בפ"ח סי' ק"ט שם שהאריך להוכיח דבפיקח שעשה שליח בכת"י הגט בטל מה"ת ולדבריו אינו מועיל ביטול השליחות בכתב לסברת הר"ן וכמ"ש:
<b>הן</b> אמת דבפ"ח סי' ק"כ שם ובב"ש שם הביאו ג"כ דעת דעת הפוסקים דמועיל שליחות בכתב ולדבריהם מועיל ג"כ ביטול השליחות בכתב כמ"ש. אמנם בעוה"ר לא זכיתי להבין דברי שו"ת הר"ן הנ"ל דמדמה ביטול שליחות בכתב לממנה שליח בכתב לכתוב גט לפמ"ש התוס' בגיטין דף ע"ב ע"א שם ד"ה קולו דבמינוי שליחות סגי דקים לן שמתרצה והרכנה ג"כ מהני ודוקא כתב לא מהני אבל לא בעינן שמיעת הקול דוקא וא"כ בביטול השליחות דאף אם ידענו בבירור שמבטל כל שלא שמעו העדים או השליח אין הביטול מועיל וכדאמרינן בגמ' גיטין דף ל"ד ע"א אותיבו קרי באונייכי הרי דאף שהבעל צווח לומר שמבטל הגט כל שלא שמעו העדים או השליח אין הביטול כלום והא דאמרינן התם בהאי דרהיט בתרי' דאמר אשור הבו לה היינו דוקא לרבא אבל לאביי דקיי"ל כוותי' הטעם דהגט מועיל הוא משום דגלוי דעתא בגיטא לאו מילתא הוא. א"כ מה לנו בזה מה שכותב שמבטל הגט דהרי לא עדיף כתיבה מדיבור דהרי גם אם הי' מדבר שם שלא בפני השליח אין בטולו בטול דאף דקיימ"ל בטלו מבוטל היינו דוקא בפני השליח או בפני עדים כמבואר בש"ע סי' קמ"א סי' ס' ועי' בתוס' גיטין דף ל"ד ע"ב ד"ה ור"ן ועי' בשו"ת נו"ב מהד"ק חיו"ד סי' ס"ו דהא דכתיבה כדיבור היינו דבשעה שכותב באותה רגע הוא כדיבור ומש"ה אין כתיבה מועיל בעדים משום דאין הגדה לפני ב"ד. וא"כ בנ"ד מה ביטול הגט [שייך] בכתב אף אם נאמר דהוי כדיבור מ"מ לא הוי כדיבור בפני השליח. ומטעם זה אני תמה על מ"ש הט"ז באו"ח סי' מ"ז סק"ב בכותב ד"ת א"צ לברך והביא ראי' דגבי עדות אמרינן מפיהם ולא מפי כתבם ע"ש ולפמ"ש י"ל דשאני עדות דבעינן הגדה בפני ב"ד דוקא מש"ה אף דכתיבה כדיבור אינו מועיל משא"כ בכותב ד"ת אם נאמר דהוי כדיבור צ"ל [דמהני] עי' בשו"ת ח"ס סי' נ' ד"ה והאי וצ"ע:
<b>ולכאורה</b> יש מקום לומר דלשיטת ר"ת דמי שיכול להגיד בע"פ יכול ג"כ לשלוח עדותו בכתב אלמא דמה שכותב בביתו הוי כאילו העיד בב"ד מש"ה אמרינן דעדים החתומים על השטר הוי כמו שנחקרה עדותן בב"ד. א"כ גם בנ"ד אפשר דמ"ש הבעל ביטול הגט הוי כאילו אמרו בפני השליח מזה יש לדחות עכ"פ מ"ש הרמ"א ס"ס מ"ז בשם הריב"ש דבע"א לא אמרינן דהוי כמו שנחקר בב"ד ע"ש. ועכ"פ דאיכא בנ"ד ס"ס להיתרא שמא כדעת רוב הפוסקים דלא מהני בפיקח כת"י לכתוב גט ע"י שליחות ולדיעה זו לא מהני ג"כ כת"י לבטל הגט כמ"ש הר"ן בתשובה וגם אם נאמר דמועיל כת"י בפיקח למנות שליח לכתוב גט שמא הלכה כהכרעת המחבר והרמ"א בסי' כ"ח סעיף י"א דאינו מועיל עדות בכתב ועדות שבשטר הוא רק מדרבנן משום נעילת דלת משום דאף אם נאמר דכתיבה כדיבור מ"מ לא הוי כאילו העיד בפני ב"ד והוי בנ"ד לא הוי כתיבת הבעל במקומו כאילו ביטל בפני השליח וממילא דאין ביטולו מועיל כלל. עוד אפשר לומר דהרי גם הר"ן בתשו' שם כתב דלדעת הסוברים דלא מהני שליחות בכתיבה לכתיבת הגט ה"ה דאינו מועיל כת"י לבטל הגט אלא דהר"ן כתב דיש לחוש ולהחמיר. ומעתה נראה לפמ"ש התוס' גיטין דף ל"ג ע"א ד"ה רבי לתירוץ האחרון דאי הוי סבר רבי עדות שבטלה מקצתה בטלה כולה הוי מודה דגם דיעבד אינו מבוטל דגם אם יתוודע להשליח או להאשה שביטל הבעל מקצת מן השלוחים פעמים שיטעו בדינא ויסברו דלא בטלה כולה ותנשא ואיכא חשש ממזרות טפי ובכה"ג מודה רבי דאינו מבוטל ע"ש היטב בתוס' ומעתה גם בנ"ד גם אם נאמר דמועיל כתב לבטל הגט כיון דעכ"פ איכא מחלוקת הפוסקים בזה כמ"ש הר"ן וא"כ יש לחוש שמא יטעו האשה או השליח בדינא ויסברו דלא מהני כתב לבטל הגט כדעת רוב הפוסקים דלא מהני בפיקח שליח בכתב לכתוב הגט וכיון דטעו ויסברו דלא כתב לבטל הג"פ תנשא לשוק ואיכא חשש ממזרות טפי ובכה"ג לד"ה בטלו אינו מבוטל וזה הערה נפלאה מאד. ועי' בתוס' גיטין דף מ"ה ע"א ד"ה מידי דהוה ודוק היטב:
<b>עכ"פ</b> הראיתי לדעת דמ"ש הרמ"א סי' קמ"א דמועיל ביטול בכתב הוא ספיקא דדינא ואם כי הטלתי בס"ד כמה טעמים להתיר ידעתי את מך ערכי כי איני כדאי להרהר אחרי הרמ"א מ"מ אפשר לסמוך בנ"ד על מ"ש מעכ"ת די"ל דעיקר כוונת הבעל לא היתה כלל לבטל הגט רק לזרז כי תתן האשה סכום המעות שהבטיחה. וגם מאחר שתיכף כשנודע לאבי האשה סילק המעות ונמסר הגט הרי נתקיים רצונו. ולכן גם דעתי העניה מסכמת להתיר האשה לשוק:
<b>סי'</b>
<b>קמא</b> ב"ה יום ב' ט' תמוז תרמ"ו לפ"ק לבוב:
הנני נותן את בריתי שלום לכבוד ידידי הרב המאוה"ג החריף ובקי חסיד ועניו יראתו על פניו כש"ת מוה'
<b>יהודה</b>
<b>כ"ץ</b> ני' ראבד"ק סאניק יע"א:
<b>בדבר</b> האשה אשר נולד לה חולי השבר וע"פ פקודת הרופאים נתנה במקום הרחם טבעת גאמע ומבלעדי הטבעת לא תוכל ללכת ולאשר הטבעת הוא בעומק הרחם מחמת חום הזיעה אשר הוא מזעת שם הטבעת מלוכלך במראה שחורה כמו צבע הגאמע וגם על עד הקנוח נמצא ג"כ המראה שחורה ומחמת דהטבעת דוחק מבפנים את הבשר נקלף עור הבשר אשר במקום הטבעת ולכן מעורב עם המראה שחורה כעין מראה אדומה מעט ולאחר שנתייבש נשאר המראה שחורה כצבע הגאמע והאשה אומרת שהוא מצדדי הטבעת ומחמת הזיעה ויש לה וסת קבוע ומראה דם וסתה אינו דומה בשום אופן למראה הנ"ל. והנה בשעת טבילת מצוה היא לוקחת הטבעת מרחמה וגם יכולה הוא להפסיק בטהרה אבל א"א לה לספור ז"נ. ואף דוודאי יכולה לתלות בנ"ד דהמראות הללו אינן מן המקור רק מחמת זיעת הטבעת כמבואר בסי' קפ"ז וגם בג"י הראשונים יכולה לתלות כאן דזה דמי ועדיף טפי ממליאה שיחני וכיבי דמודה הש"ך דתולה גם בג"י הראשונים כמבואר בדבריו בסי' קצ"ו סוף ס"ק נ"ד מ"מ חושש מעכת"ה למ"ש הס"ט והחוו"ד דאם אינה יכולה להיות בדיקה נקיה בשום פעם א"כ תו ליכא בדיקה וניהו דתלינן עכ"פ ליכא בדיקה לפנינו:
<b>ולענ"ד</b> נראה דלא דמי דהתם מיירי דדם המוצאות על העד דומה לדם וסתה ורק ביש לה מכה המוציא' דם בזה י"ל ניהו דתלינן הדם במכה אבל עדיין אין אנו יודעין שנסתם מעיינה בשעת הבדיקה ודלמא דם המקור מעורב בדם המכה ומאחר שנזקק לטומאה ספיקו טמא וכמ"ש אא"ז הח"צ ז"ל בתשובת מעיל צדקה סי' ס"ז משא"כ בנ"ד דדם הקנוח משונה מדם ראייתה הרי אנו יודעין בברור בשעת הבדיקה דנסתם מעיינה כיון דדם המקור הי' לו להיות כמראה דם הוסת. א"כ אפשר דבנ"ד מודו הס"ט והחו"ד דבזה הוי בדיקה טובה ויכולה לספור ע"י בדיקה זאת ז"נ:
<b>ובגוף</b> דברי הס"ט והחו"ד יש לדון הרבה. ולפענ"ד נראה להביא ראי. שלא כדבריהם מהא דכתב הרמ"א סי' קפ"ז סוף סעיף ה' דגם ביודעת שמכתה מוציאה דם בשעת ווסתה טמאה. דאל"כ לא תטמא לעולם. ומזה הוכיח הש"ך שם ס"ק כ"ו דאם מרגשת עתה שהדם שותת מן המכה אפילו בשעת ווסתה טהורה דבזה לא שייך לא תטמא לעולם דהרי תהי' טמאה כשלא תרגיש ע"ש. והרי הרמ"א בסי' קפ"ז ס"ט הכריע דאם יש לה וסת ולא הרגישה אסורה עד שתבדוק וכן סתם המחבר סי' קפ"ט סעיף ד'. א"כ ניהו דמכתה מוציא דם וגם אילו ידענו בבירור שהדם שותת מן המכה מ"מ כיון דבעיא בדיקה בשעת ווסתה וכיון דראתה אז דם אסורה עד שתבדוק. דהרי זה לא מיקרי בדיקה לסברת הס"ט והחוו"ד וזו לא תוכל לבדוק לעולם דהרי ראיית דם המכה מגרעי הבדיקה לדעתם. אלא ע"כ דכיון דידענו שהדם בא מן המכה שפיר מיקרי בדיקה וה"ה בנ"ד מועלת בדיקה זו לספירת ז"נ. גם מ"ש הס"ט שם ד"ה ועפי"ז דלפי מה דקי"ל כר' חנינא דבעיא תחילתן וסופן ולדיעה זו צריך ספורין לפנינו דהיינו ספורין וודאין וכיון שדם לפנינו אף שתולין במכה וודאין לא הוי וכו' ע"ש. דברים הללו תמוהים דבגמ' נחלקו רב ור"ח אי סגי תחילתן או סופן או דבעי' תחילתן וסופן ורוב הפוסקים פסקו כרב והב"י הכריע לחוש לדעת המחמירין כר"ח דבעינן תחילתן וסופן ועיקר מחלוקת רב ור"ח הוא אליבא דר"א דקיימ"ל כוותיה כמבואר בגמ' נדה דס"ט ע"ש. ואם נאמר כמ"ש הס"ט דלר"ח דבעי תחילתן וסופן בעי' ג"כ ספורין לפנינו ודאי דלא קיימ"ל כר"ח כיון דבהדיא אמרינן בגמ' נדה דף ל' ע"א הא מני ר"ע הוא דאמר בעינן ספורין לפנינו משמע דלר"א דקיימ"ל כוותי' לא בעינן ספורין לפנינו. וממילא דלא בעינן תחילתן כרב. דמאן דסובר דבעינן תחילתן וסופן סובר ג"כ דבעי ספורין לפנינו לדברי הס"ט ומוכח מזה דבין לרב ובין לר"ח לא בעינן ספורין לפנינו ושלא כדברי הס"ט ורק ר"ע הוא דסובר דבעי ספורין ואנן קיימ"ל כר"א כדאיפסקא בגמ' בהדיא וזו ראי' גדולה לענ"ד. ועי' בחי' הר"ן בנדה דף ס"ט שהוכיח דקיימ"ל כרב מסתמא דגמ' דף ל' דלדידן דקיימ"ל כר"א לא בעי ספורין לפנינו ומדבריו משמע דלר"ח בעי ספורין לפנינו וכמ"ש הס"ט ומש"ה הוכיח הר"ן דלא קיימא לן כר"ח וע"כ דלדעת הפוסקים כר"ח ס"ל דגם לר"ח לא בעי' ספורין לפנינו כדי שלא תקשה להן מגמ' ערוכה דף ל'. עכ"פ הדבר ברור דלדעת הסוברים ע"כ ס"ל דלר"ח לא בעי' ספורין לפנינו. וא"כ הס"ט שכתב דקיימא לן כר"ח ולדידי' בעי ספורין לפנינו הוא תמוה דמזכה שטרא לבי תרי. ועיין בשו"ת נודע ביהודא מהד"ק ס"ס מ"ו שהקיל בשעת הדחק לסמוך על בדיקת הפסק טהרה לחוד דמאחר שנמשך הבדיקה עד שעה אחת מן הלילה בדיקה זו עולה גם לבדיקת יום ראשון מן ז"נ. ואף שמפקפק שם ע"ז מהא דקיי"ל דספירה ביממא דוקא. לפנ"ד אין זה דחי' דכשם דסגי בבדיקת יום ראשון וז' ע"י בדיקות אלו חשוב ספירת ז"נ. ואף דבעי ספירת שבעה מ"מ שפיר מיקרי ספירה ע"י בדיקת תחילתן וסופן, א"כ ה"ה דמועיל בדיקת הלילה ופ"י בדיקה זו תספור א"כ ביום. וכן מוכח להדיא מדברי הב"י סי' קצ"ו ד"ה כתב רשב"א ומדברי הרמ"א סעיף ד' דהבדיקה יכולה להיות בלילה ואף דמבואר בגמ' בכ"ד דספירה ביממא הוא וע"כ כמ"ש דהוא תספור ביום על סמך בדיקת הלילה:
<b>וראיתי</b> בס"ט ס"ק י"ט שהביא ראי' דלא מהני בדיקת לילה מדברי התוס' ד' ס"ט. ולענ"ד לא מוכח מידי משם משום דהתוס' שם אזלי למ"ד דבעי ספורין לפנינו וספורין לפנינו לא הוי כי אם על ידי הבדיקה ומש"ה ר"ע דס"ל דבעי ספורין לפנינו סובר ג"כ דבעי בדיק' כל שבעה לעכב וכיון דהספירה הוא ע"י הבדיקה דוקא בעי ג"כ בדיקה ביום דוקא כדי שתהי' הספירה ביום משא"כ לדידן דקיימא לן דלא בעינן ספורין לפנינו וכמו שהוכחנו לעיל מגמ' נדה דף ל' ע"א ואף דאינה בודקת כלל אחר יום ראשון סופרת ז"נ על סמך בדיקת יום ראשון א"כ ה"ה דתוכל לספור ביום על סמך בדיקת הלילה. ומ"ש הס"ט שם דהרשב"א אזיל לטעמו דפוסק כרב משא"כ לפסק המחבר דבעי תחילתן וסופן ולדיעה זו בעינן ג"כ ספורין לפנינו וממילא בעינן ג"כ ביום דוקא. כבר כתבתי לעיל דאינו כן ולדידן דקיימ"ל כר"א לא בעינן ספורין גם לר' חנינא. ולא ידעתי איך מלאו לבו של הס"ט לחלוק על רבותינו הב"י ורמ"א וכיון שהוכחתי דמועיל בדיקת הלילה שפיר איכא בנ"ד ע"י הפסק טהרה גם בדיקת יום ראשון ובשעת הדחק י"ל ע"ז וכמ"ש בשם הנו"ב מכל הלין טעמי נלפנ"ד דאשה זו מותרת לבעלה ותספור ז"נ אף שנמצאו על העד המראות השחורות באופן שתפסוק בטהרה ותניח העד בצואר הרחם עד מעט מן הלילה וטהורה היא. דברי ידידו הדוש"ת בלב ונפש:
<b>סי'</b>
<b>קמב</b> ב"ה יום ה' ג' כסלו תרל"ד לפ"ק לבוב. הנני נותן את בריתי שלום לכבוד ידידי הרב החריף השנון זית רענן. ידין ויורה כדת של תורה ירא ד' כש"ת מוה' זכרי' יוסף נ"י. מו"צ דק"ק קאוולא יע"א:
<b>יום</b> אתמול הגיעני מכתב כבודו. ולא ידעתי מדוע נתאחר על הפאסט. והנה בדבר השאלה באחד שעשה שידוך עבור בתו הקטנה עם איש אחד מעיר אחרת העומד מצד בנו הקטן. והתחייבו כל אחד ואחד נדן והגבילו זמן הסילוק וזמן סילוק חלק הראשון מהנדן הי' תיכף בשעת כתיבת התנאים. ואבי הכלה השליש את חלקו כמדובר. ואבי החתן אמר שישליש גם הוא וכן נכתב בהתנאים שישליש תיכף ולא עשה כאשר אמר ולא השליש. ועל אם החתן יש קלא דל"פ מזנות והקול הי' עוד קודם התנאים, וזה לא כביר המירה בת אחות אם החתן. והכלה בשמעה מהקלא בישא עוד בהיותה קטנה לא נתרצתה למעשה אבי'. וכעת אחר שנתגדלה צועקת מר שאיננה רוצה בשום אופן בעולם. ולרב הפצרת הבת רוצה אבי' ליתן את הקנס. ונסתפק מעכ"ת אם יש איסור בזה מחמת החר' והת"כ:
<b>והנה</b> באהע"ז סי' נ' ס"ו בהג"ה דמי שפסק על בתו או על בת בתו שתנשא לפלוני ואח"כ אין הבת רוצה פטור הפוסק מן הקנס דזה מיקרי אונס אע"ג דלא התנה ובלבד שלא יהא ערמה בדבר ע"ש. ומשמע דמחמת אונס כזה גם ה"ח והת"כ בטלין וכן נראה מדברי הב"ש שם ס"ק ט"ז דדוקא באונס מחמת ממון הביא מחלוקת הפוסקים לומר דניהו דפטור מן הקנס מחמת האונס מ"מ חייב מחמת השבוע' דלענין שבועה אינו יכול לפטור מחמת אונס ממון. משמע דבאונס אחר שלא מחמת ממון גם מן השבועה פטור וממילא בנ"ד שהבת אינה רוצה פטור גם מן ה"ח והת"כ. ובזה יש מקום ליישב מה שהקשה הח"מ שם על הרמ"ע מפאנו בתשו' סי' פ"א שכתב לו יונח היותה מלומדת שתמאן אין זאת אפילו גרמא בנזקין. והרי הרמב"ן כתב בתשו' דמי שמסבב לעצמו אונסין אין זה אונס אלא רצון. ולפמ"ש יש מקום לחלק בזה בין הקנס לה"ח דלענין הקנס דבאמת דעת הרבה פוסקי' לפוטרו מקנס משום דהוי אסמכתא אלא דהתוס' והרא"ש כתבו דמחויב המסרב ליתן הקנס מחמת הבושת שבייש לחברו. ומעתה אם האב מלמד את בתו שתמאן מהראוי שיהיו שניהם פטורים מהקנס כיון שעיקר הבושה מחמת ביטול השידוכין ופשיטא דאם יאמר אדם לחברו לבזות את פלוני דהמשלח פטור מבושת ועי' בב"ש סקט"ז שם. וגם הבת פטורה מהקנס כיון דהיא לא גמרה את השידוך ובת בוגרת אינה ברשות אבי'. משא"כ לענין השבועה וה"ח כיון דקיבל האב על עצמו בשעת התנאים לקיים השידוך בחומר שבועה ו"ח אסור לו לעשות פעולה וטצדקי שיהי' עליו שם אונס להפטר מן ה"ח. וא"כ הרמ"ע מפאנו מיירי להדיא שם מדין חיוב הקנס וכמ"ש דאין זה אפילו גרמא בנזקין דזה שייך לענין ממון ומש"ה שפיר כתב דאפילו אם האב מלמדה שתמאן פטור מהקנס משא"כ הרמב"ן ז"ל דמיירי לענין השבועה ומש"ה כתב דאסור להאב לסבב את האונס. מ"מ בנ"ד דהבת ממאנת בעצמה ולא ע"י ערמת האב הוי אונס גמור וכל מקום שיש אונס אין קנס ולא חרם:
<b>וראיתי</b> למעכ"ת שנסתפק דשמא דוקא בבת גדולה שאינה ברשות אבי' דבזה דוקא כתב הרמ"א דאם הבת ממאנת מותר לבטל השידוכין משום דלגבי האב הוי אונס ולגבי דידה ליכא שום חיוב דהיא לא קיבלה על עצמה ולא נתחייבה בכלום משא"כ בבת קטנה שהיא ברשות אבי' למוסרה למנוול ומוכה שחין אולי כמו שיכול לקבל קדושי' כמו כן יכול לשדכה ו"ח הקהלות חל עלי'. זה תורף דבריו ולפענ"ד אין דבר זה מתקבל על הדעת. ולא מצינו שהאב יכול לאסור שום דבר על בניו מלבד בתקנת הקהלות. ואם האב מדיר את בניו בנזיר זה הוא הלמ"מ וחידוש הוא ודוקא בנו ולא בתו כמבואר בגמ' בכ"ד. ועי' בתוס' ורא"ש ור"ן פ"ב דקדושין שאסר ה"ר מנחם מיוני בקטנה שהלך אבי' למה"י לינשא פה שמא קדשה אבי' לאיש אחר והקדמוני' דחו דבריו דכמו דלא חיישינן שמא מת כמו כן לא חיישינן שמא קדשה דמוקמינן אותה כל שעה בחזקת פנוי' ולדברי מעכ"ת עדיין יש לחוש שמא שדכה האב לאחר וקיבל על עצמו ועל בתו ב"ח ושבועה לקיים השידוך וא"כ אסורה הקטנה לינשא פה ואף אחר שתגדל מחמת השבועה ולזה לא מועיל חזקת פנוי' כיון דבאמת עדיין פנוי' הוא רק שמחמת חומר השבועה הוא מחויבת להתקדש לפלוני. וע"כ דכל כה"ג ליכא על הבת שום חומר איסור ואין כח ביד האב להטיל חרמות ושבועות על בתו הקטנה. גם מה שהביא מע"כ בשם שו"ת ח"ס סי' קי"ד דאם הבת ממאנת בהשידוך אסור לו להאב ליתן נדן ולהשתדל בשום צורכי זווג שני. ע"ש שכתב על רבותינו הרמ"ע מפאנו ועה"ג שנעלם מעיניהם דבר פשוט כזה דניהו שפייס את בתו בכל יכלתו ולא אפשר יותר עכ"פ אסור לו ליתן נדן להמשודך השני דזה אפשר לו ע"ש. ואנכי בעניי לא ידעתי מנין לו זה לחלוק על כל האחרונים בלי שום ראי' דהרי עיקר טעמו של הרשב"א הוא משום שהאב אנוס על בטול השידוכין מאחר שבתו ממאנת ואינה רוצה להנשא לו וכבר פייסא ולא איפייסה ומה יעשה האב עוד אטו תרקבי דדינרי וכו' ע"ש. וא"כ מאחר שנתבטלו השידוכין כדת מדוע לא ישתדל האב להשיא את בתו וליתן לה נדן כמצווה עליו בש"ס פ"ד דכתובות. והיכן מצאנו קנס על הבת שתשב עד שתלבין ראשה בשביל שאינה מסכמת להנשא למי ששידכה אבי' שלא מרצונה. ובנ"ד גם הח"ס מודה דהא כתב שם דאם נתחדש לה טעם מבורר הגורם להבת למאוס בו מותר להאב להשתדל לזווגה להשני וליתן לה נדן. והרי בנ"ד יש קלא דל"פ מזנות על אם החתן. ואם בהמירה אחות המשודכת כתב הרא"ש דמותר לבטל השידוכין וכן בזנתה אחות המשודכת כמ"ש הב"ש סי' נ' ס"ק י"א אשר באמת לא מצינו שום פגם בזה במה שזנתה או המירה אחותה וקרא כתיב הלא אח עשו ליעקב כאשר נתעורר בנו"ב חיו"ד במהד"ק סי' ס"ט ומכ"ש בנ"ד שיש קלא דל"פ על אם החתן מזנות דבאמת מהראוי לבעל נפש להתרחק מזה וכיעור יש בדבר לדבק בזרעה כמ"ש בש"ע סי' ד' סעי' ט"ו ועי' בסי' י"א ס"א בהג"ה. וניהו דלגבי האב לא מהני הך קלא משום דהי' הקול קודם השדוכין וידע ונתפייס אבל לגבי הבת פשיטא דזה הוי טענה ואמתלאה טובה למאוס בו כיון דהיתה קטנה בשעת השידוכין לא שייך ידע ונתפייס ואין עלי' שום עון אשר חטאת בזה ומותר להאב לזווגה להשני וליתן לה נדן כנלפענ"ד ברור:
<b>סי'</b> <b>קמג</b> ב"ה אור ליום ב' טוב אדר ראשון תרמ"ו לפ"ק לבוב. ברכות שמים מעל לכבוד ש"ב רב רחימאי חביב עלי כגופאי הרב הגאון החריף ובקי צדיק חסיד ועניו חכמתו ויראתו יאירו פניו בנש"ק כקש"ת מוה' שלמה האלברשטאם ני' האבד"ק ווישניצא יע"א:
<b>לדבר</b> הזה יסלח לי כבוד יקרתו כי לא השבתי על מכתבו עד כה ואחר עד אתה כי הייתי מוטרד בענינים אחרים נחוצים למעשה גם בעוה"ר כחי אין אתי כמאז. עתה באתי לעיין בדבריו היקרים בדבר אשר ראה בספר אחד הנדפס מחדש בשם אחד קדוש מדבר מתיר לאדם חלוש לאכול מרור פחות מכזית ולברך על אכילת מרור:
ומעכת"ה עורר עליו לחלוק ע"ז וביקש לדעת דעתי העניה. ויסוד הדברים המה מדברי הרא"ש פ' ע"פ כלל כ"ה שכתב דהא דאכלן לחצאין ושהה באכילת מרור בכדי אכילת פרס לא יצא היא משום דמברך על אכילת מרור צריך שיאכל כזית דאין אכילה פחות מכזית ע"ש. והאחרונים ביארו דבריו משום דבמרור לא כתיב אכילה בתורה והא דכתיב על מצות ומרורים יאכלוהו הך יאכלוהו קאי אפסח ובמצה אהדרה קרא בערב תאכלו מצות ומש"ה בעינן כזית דוקא משא"כ במרור דלא כתיב אכילה לא בעינן כזית מה"ת רק דכיון דחז"ל תיקנו לברך על אכילת מרור מש"ה בעינן כזית דאין אכילה פחותה מכזית. ולולא דבריהם הייתי אומר כוונה אחרת בדברי הרא"ש. דלכאורה הדבר תמוה דאמאי נטר הרא"ש עד פ' ע"פ לפרש הברייתא דמצריך כזית למרור דהוא משום נוסח הברכה ואמאי לא כתב הרא"ש בפ' שני דף ל"ט ע"א דמשנה שלימה שנינו ומצטרפין לכזית והי' לו להרא"ש לבאר דמה"ת לא בעינן כזית ורק משום דמברכין על אכילת מרור מש"ה בעינן כזית ואמאי הניח אדונינו הרא"ש משנה שלימה פ' כל שעה ונטר עד פ' ע"פ לפרש ברייתא. ולכן אפשר דגם הרא"ש סובר דבמרור בעינן כזית מה"ת משום דאיתקש לפסח ולמצה ועי' היטב ברש"י פסחים דף צ"א ע"ב ד"ה לית שכתב בהדיא דמרור איתקש למצה ע"ש וא"כ כמו דבמצה בעינן כזית מה"ת ה"ה במרור דאין היקש למחצה אלא דקשיא ליה להרא"ש דהך ברייתא פ' ע"פ דאם שהה באכילת מרור יותר מכדי אכילת פרס לא יצא והרי בגמ' סוכה דף ו' ע"א אמרינן לענין שוהה בבית המנוגע דבעי שישהה בכדי אכילת פת חטין ולא פת שעורין ופרש"י דפת חטין שהיית' מועטת יותר משל שעורין ע"ש. וכיון דחזינן דפת שעורין בשביל שאכילתו קשה קצת משתהה באכילתו יותר מאכילת פת חטין וא"כ מכש"כ מרור דודאי קשה לאכול פשיטא דיותר משתהה באכילתו וא"כ אמאי שיערו בברייתא באכילת מרור בכדי אכילת פרס דהיינו חצי ככר דהרי כיון דמרור דרך לשהות באכילתו היה להם לחז"ל ליתן באכילת מרור שיעור יותר ארוך. ועי' בגמ' יומא דף פ' ע"ב ועי' במג"א סי' פ"א סק"ב דבפפ"א משערינן בכדי שיכול לאכול פת פפ"א אלמא דכל חד בדידי' משערינן. ועי' במשל"מ פ"ג מברכות הלי"ב וא"כ כמו דבזית מצה משערינן בכדי א"פ דהיינו ח' זיתים או ו' זיתים פת עי' או"ח סי' תרי"ב. ה"ה דבמרור הי' לנו לשער שיעור שהיית אכילתו בכדי אכילת סכום זיתים מרור דהוא שיעור יותר ארוך כמו שהוכחתי. ואמאי משערינן אכילת מרור בכדי שהיית אכילת ככר. ולזה כ' הרא"ש דמאחר דמברך על אכילת מרור ובברכה אזלינן בתר הנאת מעיו כמ"ש בפמ"ג או"ח סי' ר"נ בא"א סק"א ומש"ה דאף דלענין הלעיסה הי' לנו לשער בשהי' יותר ארוכה כמ"ש מ"מ ליכא הנאת מעיו כ"א דוקא בשלא שהה באכילת מעיו יותר מאכילת חצי ככר פת. דדוקא בבית המנוגע דאנו דנין שישהה בכדי לעיסת פרס בזה אמרינן דמשערינן בדידיה ככל חד וחד כמ"ש המג"א סי' פ"א אבל לענין הנאת מעיו ליכא חילוק בין אכילה לאכילה ולעולם משערינן בשהיית חצי ככר ולהכי לא כתב הרא"ש רק בפ' ע"פ ולא בפ' כל שעה כן נלענ"ד נכון בס"ד. אמנם מאחר שרבותינו האחרונים לא פרשו כן כופף אני ראשי לקבל דבריהם באימה וביראה וצריכין אנו לשום לב לדינא ע"פ פירוש האחרונים בהרא"ש:
<b>והנה</b> לפי מה שהבין הש"א סי' ב' בכונת הרא"ש דרק מחמת נוסח הברכה בעי כזית מרור עפ"ז הקשה שם דאמאי תיקנו חז"ל לברך על אכילת מרור ולהצריך כזית אמאי לא תקנו נוסח ברכה אחרת בלא לשון אכילה כמו על מצות מרור וכדומה. עוד הקשה שם דהרי אומר שקר בברכתו שאומר וצונו על אכילת מרור ומעולם לא נצטוה על האכילה דהיינו כזית כיון דיאכלוהו קאי אפסח ובמרור יוצא מה"ת גם בפחות מכזית ע"ש. וליישב זה נלע"ד דלדיעה זו ע"כ צ"ל דבשעה שתיקנו לברך על אכילת מרור תיקנו ג"כ דבעי שיאכל כזית דוקא אי משום הידור מצוה אי משום דאסמכינהו חז"ל על היקשא למצה וכדומה ומש"ה תיקנו לברך על אכילתו כיון דמדרבנן בעי כזית ושפיר יכול לומר וצונו כמו דמברכין על שאר מצות דרבנן וצונו. ומעתה אומר אני דמה דפשיטא לבעהמ"ח הנ"ל וגם למעכת"ה דאדם חלוש שאינו יכול לאכול כזית מחויב הוא לאכול פחות מכזית לדעת הרא"ש כדי לקיים עיקר מצות התורה. לפענ"ד נראה דדבר זה במחלוקת שנוי'. ועיין ברש"י ורשב"א ור"ן ריש פ"ב דביצה דכיון שתיקנו חז"ל לעשות עירוב תבשילין כדי שיברור מנה יפה לשבת אם לא עשה ע"ת או שנאכל מוטב שלא לבשל מי"ט לשבת ויבטל עונג שבת לגמרי כדי לקיים תקנת חז"ל ויקיים עונג שבת כתיקון חז"ל ביו"ט ושבת הבאים אח"כ. א"כ אפשר דגם בנ"ד אם אינו יכול לקיים תקנת חז"ל כתיקונו לאכול כזית מרור אפשר דמוטב לו שלא לאכול מרור כלל ולקיים מצות אכילת מרור כדין ברגלים הבאים כתקנת חז"ל ונראה דדבר זה תלוי במחלוקת רש"י ורבינו יונה באם לא קרא ק"ש קודם חצות אם יקרא אחר חצות אף דמה"ת קורא ק"ש כל הלילה ואכמ"ל:
<b>והנה</b> בשג"א שם הוכיח דרש"י בפסחים דף ל"ט חולק על הרא"ש ע"ש ואף דרש"י בקידושין ד' ל"ז ע"ב ד"ה יאכלוהו מפרש דיאכלוהו קאי אפסח מ"מ אפשר דפסח ומצה ומרור איתקשו להדדי כמש"ל ועי' רש"י פסחים דף ל"ט ד"ה מצה ולכן מאחר דאיכא ספיקא טובא דרש"י מוכח דלא ס"ל כהרא"ש וגם כונת הרא"ש לא נודע לנו בבירור וכיון דברכות אינם מעכבות לכן נלענ"ד דאדם חלוש שאינו יכול לאכול כזית יאכל מרור פחות מכזית בלא ברכה ובדברי מעכת"ה בתשובתו ראיתי הרבה דברים נכונים מאוד וביחוד מ"ש בענין ברכת אבי הבן למול הוא קילורין לעינים. ולגודל הטרדה אנכי מוכרח לקצר. דברי ש"ב הדוש"ת באהבה רבה.
<b>סי'</b>
<b>קמד</b> ב"ה יום א' כ"ד למב"י תרל"ח לפ"ק לבוב:
שלום, וברכה וכל טוב לכבוד הרב המאוה"ג החריף ובקי המפורסם ערוגת הבושם כש"ת מוה' יהודה ליביש פריעדמאן ני' אבד"ק יאמפילע יע"א:
<b>יום</b> אתמול הגיעני מכתב שאלתו בדבר שכ"מ שרצה לפטור אשתו בג"פ שלא תהא זקוקה להמתין לחליצה מיבם קטן ולאשר השכ"מ היה דר בכפר ונסתפקו איך לכתוב שם הכפר לכן ציוה לסופר ועדים לכתוב ולחתום ומסר הנייר וכלי כתיבה לסופר כד"ת ונסעו לעיר יאמפילע לכתוב הגט ובעת כתיבת הגט היה השכ"מ שפוי בדעתו כי בדקו אותו כמה פעמים אך אחר הכתיבה בעת שבאו בחזרה הכביד עליו חליו במאד והיה ישן בשינה כבידה עד שהיה בלתי אפשרי לעורר אותו כדי למסור הגט ואחר כמה שעות פתח את עיניו ובאו אצלו מסדר הגט והסופר והעדים. אך מחמת כובד חליו לא היה יכול להוציא שום דיבור מכח אל הפועל ובכדי לעורר אותו שאלו אותו אם רוצה מעט יין והרכין בראשו לאו ושאלו אותו אם רוצה מעט מים והרכין בראשו הן ונתנו לו מים ושתה. ושאלו אותו אם רוצה ליתן ג"פ לאשתו ולא ענה דבר ונתנו את הגט בידו ומחמת אפיסת כחו לא היה יכול להושיט ידו למסרו לידה ותמכו את ידו ומסר לה הגט ולא אמר כלום בעת הנתינה ותיכף סגר את עיניו ואחר זמן מה פתח את עיניו ושאלו אם יודע שנתן ג"פ וענה באנחה הן ואח"כ שאלו אותו אם מכיר את האיש העומד נכחו וקראו בשמו. ואחר כך של"ח. זה תורף השאלה:
<b>והנה</b> אם היה הבעל שפוי בשעה שמצוה לכתוב ובשעת כתיבה ונתינה ונשתטה בין כתיבה לנתינה ובשעת נתינה חזר ונשתפה. בזה כתבו הב"י והח"מ להכשיר והב"ש סי' קכ"ח סק"ה כתב דיש לחוש לכתחילה. ומדברי הט"ז שם נראה לפסול גם בדיעבד. ועיקר החשש בזה הוא מדברי התוס' בגיטין דף ע' ע"ב ד"ה התם שכתבו בשם ר"י דצריך ליזהר בגט שכ"מ שלא יתקלקל בין כתיבה לנתינה דאם נתקלקל בנתיים אף אם נתפקח לבסוף אינו מועיל. ומלשון זה הוכיחו הט"ז והב"ש דגם בשפוי בעת כתיבה ונתינה רק שנתקלקל בין כתיבה לנתינה ג"כ פסול. והמהרש"א שם הקשה מנ"ל להו להתוס' הך סברא לפסול בנתקלקל בנתיים כיון שהיה שפוי בשעת כתיבה ונתינה. והר"ן שם הביא בשם ר"י דצריך ליזהר שיהא שפוי בשעת כתיבה ונתינה. ובביאור דברי הרא"ש בסדר הגט נחלקו הב"י והט"ז ע"פ חילוק הגרסאות שם. ומדברי הירושלמי בגיטין פ' מי שאחזו נראה להוכיח כדעת הב"י שכתב נתן לה את גיטה ואמר לא יהא גט אלא למחר ונעשה קורדיקוס פלוגתא דר' יוחנן ור"ל ע"ש והרשב"א בחידושי גיטין שם ביאר דברי הירושלמי דמיירי דבשעה שהי' לו לגט לחול נעשה קורדיקוס ומש"ה לר' יוחנן פסול משמע דאם נשתטה באמצע בין כתיבה לנתינה לכ"ע כשר. ובאמת לא ידעתי שום סברא לזה מה איכפת לן מה שהיה שוטה בנתיים כיון דבעת שטותו לא נעשה דבר. ומ"ש הט"ז סי' קכ"א ס"ק ד' כיון דהיה מוכן הגט בשעת הקלקול ואין בגט ממש באותה שעה לא יועיל מה שנתרפא אח"כ לתקן מה שהי' מקולקל בשעת חליו. קשה מהא דקיי"ל בסי' קמ"א סעיף ס"ו חוזר ומגרש בו ואף דשם לא נתבטל הגט רק השליחות מ"מ גם כאן לא היה פסול בגוף הגט רק דהבעל לא היה ראוי לגרושין בעת שטותו. ועי' בהגהת משלמ"ל פ"ב מגרושין הלכה ט"ו. וכבר הבאתי בשם המהרש"א שנתקשה בדברי התוס' הנ"ל. ומה שנלפענ"ד בזה דהנה בירושלמי שם אמרו דפלוגתא דר"י ור"ל באחזו קורדיקוס אם כותבין בעודו שוטה תליא בפלוגתא במי שמחויב חטאת ונתחרש או נשתטה וכו' ועי' במפרש בעל פני משה שם. וא"כ למדנו מדברי הירושלמי דמכח דין דיחוי אתי עלה דבש"ס זבחים דף י"ב ע"ב מבואר דהא דס"ל לר"י באכל חלב והפריש קרבן ונשתטה וחזר ונשתפה דהקרבן פסול הוא מטעם הואיל ואידחי אידחי והנה זה פשוט דלא שייך ענין דחוי רק אחר שהפריש את קרבנו אבל אם נתחייב חטאת ואח"כ נשחטה ונשתפה וחזר והפריש קרבן פשיטא דהקרבן כשר משום דהקרבן לא נדחה מעולם. וא"כ אפשר דמש"ה ס"ל להתוס' דאם נשתטה בין הכתיבה לנתינה משום דבשעה שהיה הבעל שוטה נדחה הגט מלגרש בו והואיל ואידחי אידחי. וזה שכתבו התוס' שם דלא הוי סמי' בידן אף דחילוק זה בין סמי' בידן לא נאמר בגמ' רק לר"ל ע"ש. ועי' בח"מ סי' קכ"א ס"ק ב'. ולפמ"ש ניחא דכבר נודע מ"ש בגמ' בכ"ד כל שבידו לא הוי דיחוי וכיון דכל הפסול בנשחטה בנתיים לדעת התוס' הוא מתורת דחוי אלו היה סמי' בידן לא הוי דיחוי. ודוקא בנשתטה בשעת כתיבה או נתינה ס"ל לר"י דגם בסמי' בידן פסול משא"כ בנשתטה בנתיים דהוא מטעם דחוי שפיר יש לחלק בין סמי' בידן או לא וכמ"ש דכל שבידו לא הוי דיחוי. ומעתה יפה כתב הט"ז דאם נשתטה אחר שצוה לכתוב קודם הכתיבה כשר משום דבעת שטותו לא היה עדיין הגט בעולם ולא שייך בזה ענין דיחוי כמו בנשתטה קודם שהפריש קרבן. משא"כ בנשתטה בין כתיבה לנתינה כיון דכבר נכתב הגט ולא היה בו ממש באותה שעה שנשתטה ומש"ה א"א לתקן עוד מה שכבר הי' מקולקל והיינו מטעם דחוי. וזה מדוקדק בלשון הט"ז למעיין שם. וא"כ אפשר דלפי מה דקיי"ל אין דיחוי אצל מצות ולא שייך ענין דיחוי רק בקדשים וכמו שהאריך הט"ז באו"ח סי' תרמ"ו ס"ק ו' גם כאן אין לחוש בנשתטה בנתיים. ואולי דמש"ה כתב הב"ש לחוש לדברי התוס' לכתחילה ובדיעבד כשר משום דס"ל כהכרעת המג"א סי' תקפ"ו ס"ק ו' דלענין מצות לא שייך דיחוי רק לכתחילה ולא בדיעבד ע"ש:
<b>עוד</b> נלפענ"ד דדין זה דנשחטה בין כתיבה לנתינה או בנשתטה באמצע הכתיבה ופסקו מלכתוב עד שנשתפה שנחלקו בזה הב"י והט"ז דין זה תלוי במחלוקת הקדמונים דהנה כבר נודע מ"ש הרמב"ם ואם כתבו ונתנו קודם שיבריא הר"ז פסול. וכבר הכריעו הב"ח והח"מ והב"ש והפר"ח דדעת הרמב"ם דכל שהי' שפוי בשעה שמצוה לכתוב אף שהי' שוטה בשעת כתיבה ונתינה לא מיפסל רק מדרבנן אף בלא סמי' בידן ודלא כהב"י דעיקר מה דבעינן דעתו הוא בשעת מינוי השליחות. ולא איכפת לן כלל מה שנשתטה אח"כ והא דס"ל לר"י דאין כותבין אלא לכשישתפה הוא רק משום גזירה שלא יאמרו דשוטה מצי מגרש. ולפ"ז הדבר ברור דאם בעת שטותו לא נעשה דבר כגון שפסקו מלכתוב אז או שנשחטה בין כתיבה לנתינה כיון שלא נפשה שום מעשה בגרושין בפת שטותו לא שייך הגזירה דיאמרו דשוטה מצי מגרש. ומש"ה לדעת הרמב"ם פשיטא דכשר בזה אבל לדעת הטור והש"ע דס"ל דלר' יוחנן אם נכתב הגט בעת שטותו פסול מה"ת והטעם משום דבעינן כח המשלח עד גמר המעשה ובשעה שנפסק כחו מלגרש נפסק ג"כ כח שלוחו כמ"ש בספר בית מאיר שם ומש"ה אפשר דכל דבאמצע המעשה נשתטה ונפסק אז השליחות אף שנשתפה אח"כ פסול כיון שלא חזר ועשאו שליח. ומעתה זה דוקא אם עשה הבעל שליח לכתוב וגם ליתן דאז בין אם נשתטה באמצע הכתיבה פסול משום דבטל שליחות הסופר דלדעת רוב הקדמונים בעי' שליחות לכתיבת הגט. וכן אם נשתטה אחר הכתיבה קודם הנתינה פסול משום דבטל השליחות על נתינת הגט. משא"כ בנ"ד דלא עשה שליח רק על הכתיבה והבעל נתן הגט בעצמו. א"כ אם נשתטה אחר הכתיבה איזה שליחות בטל בזה שנשתטה אזי השליחות על הכתיבה והחתימה א"צ עוד כיון שכבר נכתב ונחתם כדין. וגם בלא"ה נתבטל השליחות אחר החתימה כדאמרינן בגמ' עשו עדים שליחותן ועי' בש"ע סי' קכ"ב ועל הנתינה הרי לא עשה שליח כלל ע"ז ונתן הגט בעצמו. ובזה פשיטא דכשר אף לכתחלה גם לדעת הט"ז וגם בלא"ה נראה דהט"ז לא מיירי רק בידעינין שנשתטה באמצע משא"כ בנ"ד שהי' ישן וא"א להקיצו ולא ידענו כלל שנשתטה אז בזה כשר לד"ה. וכעין זה אמרינן בגמ' יבמות דף פ' ע"א כיון דתחילתו וסופו לקוי לא חיישינן שמא הבריא בנתים. ועי' ברש"י שם ד"ה לכולא גופא שכתב דסריס חמה מחמת חולי כל הגוף הוא. וה"ה כאן י"ל כיון דבעת הכתיבה והנתינה הי' שפוי ל"ח שמא נשתטה בנתים דטירוף דעת החולה הוא ג"כ מחמת חולי כל הגוף. באופן שמטעם זה הי' מקום להכשיר הגט. אבל מה שיש לחוש בנ"ד הוא משום שלא בדקוהו בשעה נתינה ג"פ לידע אם הוא שפוי. ומבואר בב"ש ס"ק ה' דיש לחוש לדעת רש"י והר"ן דגם בנשתתק מתוך חליו צריך בדיקה ג"פ. ומ"ש הב"ש שם דלדעת הרמב"ם דאינו אלא חשש דרבנן יש לצדד להקל אינו ענין לנ"ד דהתם מיירי שעשה הבעל שליח בין על הכתיבה בין על הנתינה. ובזה דעת הרמב"ם דמה"ת אף אם בודאי נשתטה אח"כ אין לפסול דהעיקר הוא מינוי השליחות ומש"ה שפיר כתב הב"ש דאם אחר שצוה לכתוב בעת שהיה שפוי אח"כ נשתתק מחמת חליו כיון דלדעת הירושלמי והרבה פוסקים תלינן דמה שנשתתק הוא מחמת אפיסת כחו ולא נעשה שוטה כלל. וכיון דאפילו בשוטה גמור ליכא רק פסול דרבנן לדעת הרמב"ם מש"ה סובר הב"ש דבמקום חשש דרבנן יכולין לסמוך על הפוסקים המקילים בנשתתק מתוך חליו. משא"כ בנ"ד דלא עשה הבעל שליח על הנתינה כלל ונתן בעצמו הגט א"כ אם היה שוטה בעת הנתינה פשיטא דפסול מה"ת גם לדעת הרמב"ם דהרי עיקר הגירושין דהיינו נתינת הגט מידו לידה היה בעת שטותו. ובזה איתא במשנה ר"פ חרש נשתטה הוא לא יוציא עולמית ודייק בגמ' שם דף קי"ג ע"ב מלשון עולמית דפסול מה"ת. ודוקא אם הנתינה היה ע"י שליח והשליח נתמנה מאת הבעל בשעה שהיה שפוי בדעתו בזה דוקא ס"ל להרמב"ם דאף דבשעת נתינת השליח לידה אז היה הבעל שוטה לא מיפסל רק מדרבנן כיון דמינוי השליחות היה בשעה שהיה הבעל שפוי ולדעת הרשב"א גם מדרבנן כשר וכמו שהביא ראיה לזה ממגרש באומר מעת שאני בעולם דהתם ג"כ מיירי דעיקר נתינת הגט היה בשעה שהבעל פיקח רק דבשעת חלות הגרושין דהיינו רגע אחת סמוך למיתתו כבר נטרפה דעתו בזה ס"ל להרשב"א להכשיר. משא"כ בנ"ד דעיקר נתינת הגט מידו לידה הי' אחר שנשתתק. וכיון דאם הי' אז שוטה הגט בטל מה"ת גם לדעת הרמב"ם והרשב"א וכמ"ש א"כ פשיטא דיש לחוש בזה לדעת רש"י והר"ן דגם בנשתתק מתוך חליו צריך בדיקה ג"פ ולא עוד אלא דגם הב"י שמיקל מאד בדינים אלו מודה בזה וכמ"ש הח"מ ס"ק ד' לדעת הב"י דאם
נשתתק מתוך חליו קודם ששאלוהו אם נתרצה בגט ודאי בעי' בדיקה כמו שנתבאר בסעיף שאחר זה והיינו בדיקה ג"פ המבואר בש"ע שם סעיף ה'. ואין שום חילוק בין נשתתק בעת שמצוה לכתוב או בעת נתינת הגט מידו לידה בין בזה ובין בזה בעי' מה"ת שיהי' הבעל פיקח ואם לאו הגט בטל מה"ת ובנשתתק מתוך חליו צריך בדיקה ג"פ כמ"ש הח"מ ועי' בפר"ח ס"ס קכ"א. ולכן איני רואה מקום להכשיר הגט. דברי ידידו:
<b>סי'</b> <b>קמה</b>
<b>מעשה</b> אירע בק' פודהייץ באחד שגירש אשתו ואחר שגירשה כדת אמר המגרש שאמר לה ע"מ שלא תנשא לעשרים שנה. וא' מעידי מסירה אומר בתו"ע שלא שמע רק עד עשרים שנה והמסדר אמר שנראה לו שלא אמר התנאי הנ"ל רק אחר הנתינה ולא רצה המגרש לקדשה שנית וליתן לה גט אחר וסידרו הב"ד דשם גט אחר וקודם הגט ביטל התנאי. וכעת המגרש אינו רוצה אף בריצוי כסף לגרשה עוד הפעם אחר שיקדשנה ויש בזה מקום עיגון גדול ונדרשתי מאת הרב הנ"ל מוה' שמעון נ"י אבד"ק פודהייץ לעיין בשריותא דהך איתתא. והנה מקור הדברים הוא באהע"ז סי' קמ"ג סעיף ט"ז באם גירשה ע"מ שלא תנשא לפלוני דדעת הרא"ש דמותרת להנשא מיד כיון שבידה לקיים שלא תנשא לפלוני לא חיישינן שמא תעבור על התנאי בקום ועשה ואין תקנה להתירה לאותו פלוני אא"כ יקדשנה המגרש ויחזור ויגרשנה סתם דכיון דכבר איננה אשתו מאחר שנתן לה גט גמור בלא שיור אלא שהטיל בו תנאי אינו יכול לגרשה עוד אלא אחר שיקדשנה. וא"כ גם בנ"ד אינו מועיל הגט השני מאחר שכבר גירשה ואינה עוד אשתו. אמנם מדברי הב"ש שם ס"ק ל' לא משמע הכי שהקשה על מה שכתב הרא"ש דאינו יכול לבטל התנאי מהא שכתב הטור בס"ס קמ"ג בתנאי דאם לא יבא תוך ב' שנים דיכול לבטל התנאי ומתרץ דשם דאסורה להנשא כיון דהתנאי הוא ביד המגרש ולא בידה בזה יכול לבטל התנאי משא"כ בע"מ שלא תנשא לפלוני דהתנאי הוא בידה ומותרת לינשא מיד בזה אין יכולין לבטל התנאי ע"ש. וא"כ בנ"ד שאסורה לינשא תו מועיל ביטול התנאי. אבל לפי תירוץ הב"ח והט"ז שם נראה דגם כאן בנ"ד אינו מועיל ביטול התנאי ע"ש וא"כ גם הגט השני אינו מועיל כמ"ש הרא"ש. וע"פ דברי הב"ש הנ"ל יש לדחות ראיית מהרי"ט בח"א סי' מ"ט שהוכיח שם דהרמ"ה חולק על הרא"ש וס"ל דמועיל גט אחר מדכתב הרמ"ה בהתנה ע"מ שתנשאי לפלוני דאם נתקדשה לאחר אסורה לו עד שיתן הבעל גט אחר. הרי מבואר דהרמ"ה סובר דמועיל גט אחר ושלא כדעת הרא"ש. ולפי דברי הב"ש אין ראיה כלל מהרמ"ה דשאני התם דאסורה הוא לכל העולם כל זמן שלא נשאת לפלוני ונתקיים התנאי ומש"ה אגידה בי' והוי כאשתו ולכן מועיל גט אחר משא"כ בע"מ שלא תנשא לפלוני דמותרת לכל דלא חיישינן שמא תעבור על התנאי בקום ועשה וכיון דמותרת לשוק תו איננה כאשתו ולהכי כתב הרא"ש דאינו מועיל גט אחר:
<b>ובאמת</b> דדברי המהרי"ט תמוהים מאד דהוא עצמו ירד לחלק בתשו' שם ריש סי' נ' כחילוקו על הב"ש אהא דכ' הרא"ש דאינו מועיל ביטול התנאי ובע"מ שתתני לי ר' זוז מועיל ביטול התנאי. וכתב דשם אסורה להנשא דשמא לא יהא ספק בידה ליתן ואכתי אגידה בי' ולהכי מהני הביטול. ואח"כ דחה דבר זה דהיאך אפשר דטעם דמועיל ביטול התנאי הוא משום דאסורה להנשא הרי מה דאסורה להנשא הוא חשש דרבנן שלא תוכל לקיים התנאי ואין זה רק גדר וסייג ואיך נאמר דזה יועיל לבטל התנאי שיהיה גט מה"ת הא כיון דמה"ת מותרת להנשא תו לא אגידא בי' ואיך יועיל ביטול התנאי זה תורף דברי המהרי"ט. וא"כ בע"מ שתתני לי ר' זוז בזה יש מקום לדברי המהרי"ט דמחמת איסור דרבנן שמא לא תוכל לקיים התנאי אינו מועיל שתהי' משום זה אגידא בי'. משא"כ בהך דהרמ"ה בע"מ שתנשאי לפלוני דבזה פשיטא דמה"ת אסורה להנשא לאחר כל זמן שלא קיימה התנאי. וכיון דאגידא בי' מה"ת מש"ה מועיל ביטול התנאי או נתינת גט אחר. וא"כ אין ראיה כלל דהרמ"ה חולק על הרא"ש דבעובדא דהרא"ש בע"מ שלא תנשא לפלוני דאף מדרבנן מותרת לשוק דל"ח שמא תעבור על התנאי בקום עשה וא"כ כיון דלא אגידא בי' כלל שפיר כתב הרא"ש דאינה עוד אשתו ולא מועיל גט אחר ולא ביטול התנאי. משא"כ בע"מ שתנשאי לפלוני דפשיטא דאף מה"ת אסורה לשוק בזה כתב הרמ"ה דמועיל גט אחר כיון דאגידא ביה מה"ת. וא"כ מי הכריח להמהרי"ט לחלק עלינו את השוין ולומר דהרמ"ה והרא"ש פליגי. ולא עוד אלא דהדבר מוכרח כמ"ש דאל"כ דברי הש"ע סותרין זא"ז תוך כדי דיבור דבסי' קמ"ג סעיף ט"ו בהג"ה הביא דברי הרמ"ה בע"מ שתנשאי לפלוני דמועיל גט אחר להתירה לשוק. ובסעיף ט"ז הביא דברי הרא"ש דאינו מועיל גט אחר עד אחר שיקדשנה מחדש ואם נאמר כדברי המהרי"ט דהרמ"ה והרא"ש פליגי א"כ הש"ע מזכה שטרא לבי תרי:
<b>עכ"פ</b> לפי מה שביארתי זכינו לדין דהיכא דמחמת התנאי אסורה להנשא מה"ת לכ"ע מועיל ביטול התנאי הואיל ואגידה בי' ובזה מודה הרא"ש להרמ"ה. והיכא דמותרת להנשא אף מדרבנן מודה הרמ"ה להרא"ש והטור דאינה עוד אשתו ולא מועיל ביטול התנאי. אמנם היכא דמחמת התנאי אסורה להנשא מדרבנן שמא לא תוכל לקיים התנאי לדעת הב"ש מיקרי אגידא בי' ומועיל ביטול התנאי. ולדעת המהרי"ט כיון דמדאורייתא פקע מעליה זיקת הבעל לא אלימא זיקה דרבנן למקריא אגידא בי' ואינו מועיל ביטול התנאי. וא"כ בנ"ד אם אמת הדבר שאמר הבעל ע"מ שלא תנשא עד עשרים שנה כיון דאיכא עליה עדיין זיקת הבעל מה"ת לענין שתאסור מלהנשא עד עשרים שנה נראה דבין להמהרי"ט ובין להב"ש מודו בזה הרמ"ה והרא"ש דמועיל ביטול התנאי. זולת לסברת הב"ח והט"ז נראה דגם בזה אינו מועיל ביטול התנאי וכמ"ש כנלפענ"ד ברור בעזרת הצור וישועתו:
<b>וראיתי</b> להמהרי"ט בתשו' סי' מ"ט שהקשה דאפי' אם נאמר דביטול התנאי אינו מועיל מ"מ אמאי לא יועיל נתינת גט אחר בלי שום תנאי הלא כשתעבור אח"כ על התנאי נמצא הגט הראשון פסול למפרע וחייל הגט השני מידי דהוה אהא דאמרינן דניהו דאין שבועה חלה על שבועה מ"מ אם נשאל על הראשונה שניה חלה עליו ומשום דכיון דנעקרה השבועה הראשונה חלה למפרע השבועה השני' אף דבשעה שנשבע לא חלה השבועה השניה מ"מ אחר כך כשנתבטלה השבועה הראשונה מחמת שנשאל עלי' חלה למפרע השבועה השניה. וא"כ גם כאן אף אם נאמר דאין גט אחר גט מ"מ אח"כ כשלא נתקיים התנאי ונתבטל הגט הראשון ממילא חל למפרע הגט השני. ולפענ"ד נראה בזה דהנה כבר נודע דעת הרמב"ם דתנאי קודם כתיבת התורף אפי' אם התנה בע"פ הוי ספק גרושין ואפילו נתקיים התנאי אחר כך כיון דבשעת כתיבה א"י אם יתקיים לא הוי ספר כריתות ועי' בסי' קמ"ז ובב"ש שם סק"ג. ולדעת הרמב"ם וסייעתו צריך שיהי' הגט נכתב ונחתם כהלכתו בלי שום תנאי ואח"כ בשעת מסירת הגט יוכל הבעל לעשות תנאי כרצונו. אבל אם הי' התנאי קודם כתיבה פסול משום דאין זה כריתות דהוי ספק אם יתקיים התנאי. ומעתה מיושב קושית המהרי"ט הנ"ל דלענין הגט הראשון שפיר מועיל התנאי שהתנה בשעה שמסר לה הגט משא"כ הגט השני אינו מועיל דהרי בשעה שנכתב הגט השני הי' ספק דאם יתקיים התנאי ומגורשת מחמת הגט הראשון אינו מועיל הגט השני כלום משום דאין גט אחר גט מה אמרת הרי כשלא נתקיים התנאי ונתבטל הגט הראשון חל למפרע הגט השני. מ"מ בשעת כתיבת הגט השני הי' ספק אם יתקיים התנאי מהגט הראשון ובכה"ג לא הוי כריתות היכא דנולד הספק קודם כתיבת הגט ומש"ה לא דמי להא דאם נשאל על הראשונה חלה השבועה השני' דשאני הכא בגט דבעי' שיהי' ברור בשעת כתיבה דאל"כ לא הוי כריתות. ובזה מיושב ג"כ הקושיא השני' של המהרי"ט שם מהא דקדשה ע"ת וכנסה סתם מקודשת משום דמסתמא לשם קדושין בעל הרי דאע"פ שהיתה מתחילה מקודשת גמורה אלא שהטיל תנאי בקדושין חלו הקידושין השניים שהיו בלא תנאי וא"כ אמאי כתב הרא"ש בגט דלא מהני הגט השני שהי' בלא תנאי. ולפמ"ש י"ל דבקדושין שפיר י"ל דכשנתבטלו הקדושין אח"כ למפרע מחמת שלא נתקיים התנאי ממילא חלו למפרע הקדושין השניים שהיו בשעת בעילה וכדאמרינן גבי שבועה שאם נשאל על הראשונה השניה חלה עליו. ודוקא גבי גט כתב הרא"ש דלא מהני משום דכיון דנולד הספק קודם כתיבת הגט השני לא הוי כריתות כמו בתנאי קודם כתיבת התורף לדעת הרמב"ם דקיי"ל כוותי'. ובזה יש מקום לומר דהרמ"ה והרא"ש לא פליגי דשפיר כתב הרמ"ה בע"מ שתנשאי לפלוני דיש לה תקנה להתירה לאחר ע"י נתינת גט שני דכיון דאסורה להנשא לאותו פלוני א"כ בודאי לא תקיים התנאי ובטל הגט הראשון ומש"ה מועיל הגט השני ובזה מודה הרמב"ם דהוי כריתות. משא"כ בע"מ שלא תנשאי לפלוני דאז י"ל דתקיים התנאי כדינו כדי שלא תעבור על איסור א"א וכיון דתקיים התנאי יתקיים הגט הראשון ומש"ה אינו מועיל הגט השני משום דאין גט אחר גט כמ"ש הרא"ש וממילא לא הוי כריתות כמו שכתבתי לעיל לדעת הרמב"ם ז"ל:
<b>והנה</b> לפענ"ד הדבר ברור דאף לשיטת הרא"ש דבמגרש על תנאי אינו מועיל גט שני סתם בלי תנאי משום דאיננה אשתו עוד ואינו יכול לגרשה זה דוקא בתנאי דע"מ דאם מתקיים התנאי אח"כ הוה מגורשת למפרע ומש"ה אינו מועיל הגט השני דאין גט אחר גט. אבל בתנאי דאם דבזה אין הגט חל רק לאחר קיום התנאי וכל זמן שלא נתקיים התנאי היא א"א גמורה ואף אם יתקיים אח"כ אינו מועיל למפרע א"כ פשיטא דבזה מודה הרא"ש דמועיל שיגרשנה שנית כל זמן שלא נתקיים התנאי כיון דעדיין היא א"א בודאי מועיל הגט השני וזה ברור כשמש. וא"כ בנ"ד דהעד לא שמע רק תיבת עד עשרים שנה ולא יותר. ואפשר שאמר אם לא תנשא עד עשרים שנה ולא ע"מ שלא תנשא עד עשרים שנה ואם הי' התנאי באם בודאי מועיל הגט השני מטעם שכתבתי ולא כל כמיני' דהבעל לקלקלה ולומר שהתנה בע"מ:
<b>ובזה</b> אמרתי דבר יקר מאד בהא דפליגי ר"ה ור' יהודא בש"ס גיטין וקדושין דף ס' ר"ה אמר והוא יתן רב יהודא אמר לכשיתן איכא בינייהו שפשטה ידה וקבלה קדושין מאחר והקשה הריטב"א דהא לר"ה ג"כ חלו קדושי שני דהא א"א שפשטה ידה וקבלה קדושין מאחר צריכה גט משני. וע"פ מ"ש לעיל בכונת דברי הרא"ש י"ל דכיון דכל הטעם דאשת איש שפשטה ידה וקבלה קדושין מאחר דצריכה גט משני הוא משום דהוי כאומרת לבעלה גרשתני ואם כן הכא דהראשון קדשה על תנאי אף אם גרשה קודם קיום התנאי אין הגט מועיל דשמא לא יתקיים התנאי ויתבטלו הקדושין וא"כ אין זה כריתות ומה לנו אם הגט הראשון היה על תנאי דכתב הרא"ש דאינו מועיל גט שני דשמא איננה אשתו ולא הוי כריתות א"כ ה"ה היכא דהקדושין הוי על תנאי ג"כ אינו מועיל הגט קודם קיום התנאי וכיון דאינו מועיל הגט א"כ שפיר קאמר הש"ס דלר"ה אם פשטה ידה וקבלה קדושין מאחר א"צ גט משני. ועי' במשנה למלך פ"ו מגרושין הלכה ג'. ובזה מיושב היטב קושית התוס' בקדושין שם ד"ה א"ב דאמאי קאמר הש"ס גבי גט א"ב שנקרע הגט ולא קאמר א"ב שקיבלה קדושין מאחר. ולפמ"ש י"ל דלא מצינן למימר גבי גט ע"ת דלמ"ד ע"מ לאו כמעכשיו דמי א"צ גט משני. דבזה תיקום קושית הריטב"א דהא עכ"פ צריכה גט משני משום דהוי כאומרת גירשתני דהיינו דכיון דקיבלה קדושין מאחר מוכח דגרשה שנית בלא תנאי משום דאין אשה מעיזה פניה בפני בעלה. וכיון דהשתא קיימינן למ"ד ע"מ לאו כמעכשיו דמי והוי כתנאי דאם וכבר כתבתי דבתנאי דאם מודה הרא"ש דמועיל הגט השני וכאן שפיר איכא הוכחה דגרשה שנית בלא תנאי מדקבלה קדושין מאחר וא"כ גם לרב יהודא צריכה גט משני משא"כ גבי קדושין שפיר קאמר הש"ס הנ"מ שקיבלה קדושין מאחר דלר"ה דע"מ כמעכשיו דמי א"צ גט משני ובזה ל"ק קו' הריטב"א דגם לר"ה צריכה גט משני משום דקבלה קדושין מאחר צריכה גט משני דהוי כאומרת גרשתני דהא אליבא דר"ה דע"מ כמעכשיו דמי ואם יתקיים התנאי אח"כ בטל האישות למפרע ובכה"ג לא מועיל הגט כמ"ש הרא"ש א"כ שפיר אמר הגמ' דלר"ה א"צ גט משני וקצרתי בזה ודוק היטב בכל זה כי הם דברים חריפים ומתוקים מדבש:
<b>ומעתה</b> נבא לענין דינא דבנ"ד איכא ספיק' טובא דכבר כתבתי דבנ"ד דאסורה להנשא מה"ת בין להמהרי"ט בין להב"ש מודו הרמ"ה והרא"ש דמועיל ביטול התנאי. ואף לדברי הב"ח והט"ז החולקים ע"ז מ"מ אפשר דמועיל הגט השני כדברי מהרי"ט החולק על הרא"ש. וגם אפשר שלא אמר תנאי דע"מ רק תנאי דאם דבזה מודה הרא"ש דמועיל הגט השני כמ"ש לעיל. וגם לא שמע רק ע"א מעידי המסירה והמסדר הגט אמר שנראה לו שלא אמר התנאי רק אחר הנתינה א"כ איכא כאן ספיק' טובא. ואף דדעת הרבה פוסקים דבאיתחזק איסורא לא מועיל ס"ס וכאן איכא חזקת א"א מ"מ נראה לפמ"ש המשנה למלך פט"ו מטוען הלכה י"א ד"ה מעתה בשם תשובת הרשב"א בראובן שמכר כרם לשמעון ובאו שנים ואמרו תנאי הי' במכר ושנים אומרים לא הי' תנאי והשיב הרשב"א דכיון דיש כאן מכירה ודאית אלא שאנו מסופקין אם יש להסתלק מכח התנאי א"כ כיון דיש כאן מכירה ודאית מוקמינן הכרם בחזקת הלוקח ולא בחזקת מ"ק ע"ש. וא"כ אף אנו נאמר דכיון דבודאי נתגרשה ואנו מסופקין אם הי' תנאי וכדומה מוקמינן בחזקת גרושה. מכל הלין טעמי נלפענ"ד ברור דהאשה הזאת מותרת להנשא לכל גבר דיתצביין:
<b>סי'</b> <b>קמו</b> ב"ה יום ג' כ"ח אדר תרל"ז לפ"ק לבוב. בין גאולה לגאולה יעמוד רוח והצלה. לכבוד ידידי הרב המאוה"ג החריף ובקי המפורסם ערוגת הבושם מוכתר בנמוסים כקש"ת מוה' יוסף שמואל געלערנטער נ"י האבד"ק קוטב יע"א:
<b>מכתב</b> שאלתו הגיעני בדבר שמעולם כשהיו מסדרין גטין בעירו היו כותבין מתא דיתבא על נהר טשערמאש ועל מי מעינות ועל מי בארת. ואח"כ בא מכתב מאת דודי הגאון מאור הגולה מוה' יוסף שאול זצ"ל להשמיט המעינות והבארות ולכתוב רק הנהר לבד כי המעינות שהולכין בתוך העיר ובאין מחוץ לעיר הם מכזבין בלא טענה. אמנם באמת מסתפקין מהבארת תמיד לשתי' ולבישול בלי הפסק. ובעת אשר המעיינות הולכין יש ג"כ מיעוט אנשים שמסתפקין מהמעינות. והנה טשפרמאש הוא רחוק מעירו והולך ממש סמוך לעיר וויזניצא ומקודם הי' הנהר סמוך לעיר קוטב ומעט מעט נתרחק משם עד שהוא חוץ לעיבורה ובתוך התחום. ואין מסתפקין שם מן הנהר כלל רק על פסח לוקחין המדקדקין משם מים רק שנלקח חלק אחד מן הנהר טשערמאש להרחיים הסמוך להעיר ממש ונקרא זה החלק ריסטאקיע ומזה הריסטאקיע מסתפקין לרחיצה וטחינה וגם לכביסה להסמוכים והדרים סמוך לשם לוקחין ממנו גם לשתי' אבל רובא דרובא לוקחין לשתי' ובישול מן מי בארת. ונסתפק מעכ"ת על מה שנהגו לכתוב שם הנהר לבד אחרי שאין מסתפקין ממנו רק טחינה ורחיצה מן חלק הנהר הנקרא ריסטאקיע ואולי הוא שם אחר או אפשר מאחר שפירש רוסטאקיע בלשון נכרים הוא כרותה והיינו שנכרת מן הנהר הגדול וא"כ הרי זה כשם אחד. וגם הביא בשם ספר דברי חיים שהשיב לעירו לכתוב גם מעיינות מאחר שאין המעיינות מכזבין במקורן. וביקש מעכת"ה להודיע דעתי ע"פ דתוה"ק איך לכתוב לכתחילה. ובאמת קשה עלי מאד להכריע בין שני שרי צבאות ישראל אשר קטנם עבה ממתני. אך למען כבוד התורה הקדושה דכתיב בה אמת אזרתי כגבר חלצי לכתוב את אשר ישים ד' בפי:
<b>הנה</b> גוף הדבר שחששו שלא לכתוב נהרות המכזבין נראה שלמדו כן מהא שכתב המחבר סי' קכ"ח סעיף ז' עיר שאין בה אלא בורות ואגמים לא יזכירם כלל שלא לחלק בין גיטין שנכתבו קודם שנעשו לנכתבו אחר שנעשו. ועי' בב"ש ס"ק ט"ז דמש"ה המנהג שלא לכתוב בארת משום דלפעמים מתקלקלין לכן לא כותבים כלל כדי שלא תחלוק בין גיטין אלו לבין גיטין הראשונים ע"ש. והך טעמא שייך ג"כ במעין המכזב דבאותו פעם שיפסוק המעיין אין לכותבו משום דאז אין העיר מסתפק ממנו. ולכן אין לכותבו לעולם למעין המכזב כדי שלא תחלוק בין גיטין שנכתבו בעת שנפסק המעיין לגיטין שנכתבו קודם שנפסק ונכזב המעיין. ומ"מ נלפענ"ד דלא דמי דשם בעת שלא הי' עדיין הבורות והאגמים לא הי' מקום כלל לכותבם ואם הי' כותב כן הוי שינוי וכן בבארת כיון דלפעמים מתקלקלין ואפשר שלא יחזרו ויתקנו אותם כלל וא"כ אין העיר נקראת כלל על שם הבארת. ומש"ה כדי שלא תחלוק בגיטין אין לכותבם לעולם. משא"כ במעיין המכזב כיון דדרכו להיות אח"כ מצד עצמו הולך וזוחל שפיר דמי לכותבו בגט ואף בשעה שהוא מכזב כיון דעצם העיר דרכה לעולם להסתפק מהמעיינות ושפיר נקרא' העיר על שם המעיין. ועוד דהרי מדברי הב"ש ס"ק ס"ז משמע דאם כתב במקום בארת מעיינות לא הוי שינוי כי בארת ג"כ מי מעינות הם אלא שחופרים עד שנמצא המעיין וכן הכריע בנו"ב מהד"ת סי' קט"ו דבמקום שיש נהר שפיר אמרינן דבארת הם בכלל מעיינות. וא"כ בנ"ד ליכא שום חשש כיון שכבר נכתב שם הנהר א"כ שוב יכול לכתוב מי מעינות ואין לחוש למה שיכזבו המעיינות דגם לאחר שיכזב כשר במה שנכתב מעינות מאחר דעדיין נשארו הבארת שפיר יכול לכתוב מעינות דבארת הם בכלל מעיינות כמ"ש הב"ש והנו"ב וזה ברור מאד. ודברי דודי הגאון מוהרי"ש זצ"ל נפלאו ממנו במ"ש שלא להזכיר כלל המעיינות והבארת רק שם הנהר לחוד דהרי הד"מ בסי' קכ"ח כתב דלכתחילה אין לסדר גיטין במקום דליכא רק נהר אחד והביאו הב"ש סוף ס"ק י"ח אלא שהנו"ב מהד"ק סי' פ"ו מיקל בזה. וכתב שעיקר טעמו של הד"מ הוא משום דצריך שיהיו שני סימנים על העיר. וא"כ ה"ה אם יש נהר אחד וגם מי מעינות הוי ג"כ שני סימנים ע"ש ובשו"ת נו"ב מהד"ת ס"ס קט"ז. וא"כ אם לא יכתוב רק שם הנהר לחוד תו לא הוי רק סימן אחד. ואיך נקל ראש להורות לכתחילה נגד רבינו הרמ"א וגם ברמ"א סעיף ו' הכריע לכתוב כל ספוקי העיר ולכן נלפענ"ד שיש לכתוב בגיטין בעירו גם מי מעינות. ועי' בב"ש ס"ק י"ב דכותבין גם מה שמסתפקין ממנו מעט:
<b>ובדבר</b> שם הנהר מה שחשש מעכת"ה משום שהוא חוץ לעיבורה של עיר. נלפענ"ד דמאחר שהי' הנהר מקודם סמוך להעיר והיו צריכין אז לכותבו גם לאחר שנתרחק עכשיו מן העיר אין קפידא לכותבו. ועי' בג"פ ס"ק מ"ג שכתב שאם כבר נהגו לכתוב לכתחילה אין מוחין בידם. וגם מה שנסתפק מעכ"ת אם יש לכתוב גם נהר ריסטאקיע אם הוא שם אחר או לא. נלפענ"ד דגם אם נאמר שהוא שם אחר מ"מ א"צ לכותבו מאחר דאותו חלק הנלקח מן נהר טשערמאש עבור הרחיים הוא חלק קטן. וכבר כתב הב"י בסי' קכ"ח בשם מהרי"ל דנהר קטן הוא בכלל מעיינות וע"ש שכן עשה המהרי"ל מעשה. וכ"כ בג"פ ס"ק נ' בשם הריק"ש. ומה"ט ג"כ נראה דיש לכתוב בנ"ד מי מעינות כדי לכלול בו גם נהר ריסטאקיע. ולכן נלפענ"ד דיש לכתוב על נהר טשערמאש ועל מי מעינות. ובשם העיר שנקרא אצל אוה"ע קוטא בקמץ אחר הק'. יפה הביא מעכת"ה דברי הטיב גיטין בשמות אנשים אות י' ס"ק י"ז שהביא בשם זקיני הגאון מוה' משה חריף זצ"ל שאם נהגו לכתוב בעיירות במקום נקודת הקמץ אות ו' תשאר הו' במקומה משום דעיקר שם העיר מקודם הי' בחולם. ומה שהוסיף מעכ"ת בדברי מהר"מ חריף אם כותבין כן בשטרותי ובכתובות לא מצאתי דברים הללו שם. וגם בלא"ה כתב בנחלת שבעה דאות ו' מורה על נקודת חולם ועל נקודת קמץ ע"ש סי' מ"ה אות י'. וכבר כתב המהריב"ל ספר ג' כלל ד' ס"ק י"א דאם יש לקרות הנקודה באופן שיסכים לשם האמתי כשר. ואף לפמ"ש שם במסקנא לפסול משום דכיון דאיכא למיקרי הכי ואיכא למיקרי הכי הוי כאלו לא נכתב כלל. זה דוקא התם דמיירי בשם המתגרשת דאם לא כתב כלל פסול משא"כ בשם העיר דגם אם לא נכתב כלל כשר א"כ שפיר י"ל דכיון דיכולין לקרות בנקודת הקמץ כשר וכדמשמע מדברי מהריב"ל להדיא. לכן נראה שלא לשנות ממנהגם ולכתוב קוטב דמתקריא קוטא. דברי ידידו:
<b>סי'</b>
<b>קמז</b>
<b>נדרשתי</b> מאת ש"ב הרב הגאון מוה' דוד צבי אוערבאך ני' אבד"ק דובנא לחוות דעתי העני' בדבר האשה מ' שרה ליבא בת מ' פנחס אשר בעלה מ' שואל מרדכי בן מ' מאיר צבי עזבה זה שלשים שנה ועקבותיה לא נודעו ועזב אותה כבת שיתסר שנין והיא יושבת עד כה בדודה וגלמודה. וזה מקרוב נודע לה אשר בעלה הוא במדינת ענגלאנד הרחק מאד מעיר הבירה לאנדאן. והאשה נסעה שמה במסירת נפש ואחרי רוב השתדלות נסע בעלה עמה לבערלין וגרשה שמה והביאה היתר ב"ד מקוים כדת. והתירה הרב ממאציב לשוק. ועתה כאשר רצתה האשה להנשא לאיש הביט הרב הנ"ל בההיתר שלה אשר נכתב שמה כי האשה שרה ליבא בת פנחס הלוי נתגרשה מבעלה. ונודע הדבר אשר אבי האשה לא היה לוי והוא מקום עיגון גדול מאד ואבי' כבר נפטר זה יותר מארבעים שנה. והנה אם לא הי' לדון בנ"ד רק משום שינה שם אבי המתגרשת כבר נודע מחלוקת הראשונים והאחרונים בזה ויבואר לקמן בעזרת השם. אבל הרי באמת הכינוי דלוי או כהן העיקר הוא על המגרש והמתגרשת. ומה"ט דעת הג"פ בס"ק ל"ו דיכתבו שני פעמים הכהן אצל המגרש וגם אצל אביו אלא דאנן לא נהיגינן הכי משום דהכהן קאי גם על שלפניו וכסתימת לשון הרמ"א סי' קכ"ט סעיף ז'. ועי' בש"ך חו"מ סי' מ"ט ס"ק י"ד. וא"כ בנ"ד מה שנכתב בגט הלוי קאי גם על שלפניו דהיינו שהמתגרשת היא לוי' וכיון דבאמת היא אינה לוי' איכא שינוי בשם המתגרשת שפסול לדברי הכל. ועיין בש"ס בכורות דף מ"ז דלוי' שנתעברה מכותי בנה לוי ופטור מלפדות אם כן מבואר דגם באשה שייך דין לוי' והוי כשינה שמה. אמנם מדברי הלבוש שהביא הב"ש סי' קכ"ט ס"ק י"ד לא משמע הכי שכתב אם אבי האשה כהן ולא כתב כהן הגט כשר משום דאין מקפידין כ"כ בכינוי האבות. וכתב ע"ז הב"ש משמע דס"ל אם לא כתב כהן אצל המגרש הגט פסול ע"ש. מזה משמע להדיא דכינוי כהן בשם אבי המגרש קאי גם על המגרש ומש"ה אם לא נכתב כהן בשם אבי המגרש הגט פסול לדעת הלבוש דאין זה כינוי האבות רק כינוי של גוף המגרש דאם לא נכתב פסול. אבל כינוי דכהן בשם אבי המתגרשת לא קאי על המתגרשת כלל רק על אביה ומש"ה אם לא נכתב כהן בשם אבי המתגרשת כשר דאין מקפידין בכינוי האבות. והטעם לזה נלפענ"ד דבאמת הרדב"ז בתשו' ח"א סי' פ"א הביא ראי' מגמ' דלא היו מקפידין לכתוב כהן דדוקא בשני יב"ש והם משולשין תנן דיכתבו כהן. משמע דבדליכא שני יב"ש א"צ לכתוב כהן אלא דהט"ז סי' קכ"ט ס"ק ט' הביא בשם מהרא"ש דבזה"ז נהגו לחתום עצמם כן וגם ניכר בזה בעלייתו לתורה מש"ה הצריכו הפוסקים לכתוב כהן או לוי בגט. וא"כ זה לא שייך רק בשם המגרש ואביו. וכן בשם אבי המתגרשת דחותמין עצמם בשטרות ונקראים לתורה בשם כהן. אבל בהמתגרשת דאינה חותמת עצמה לעולם שהיא כהנת או לוי' וגם אינה עולה לתורה ממילא א"צ להזכיר כלל בגט שהיא כהנת או לוי'. ומש"ה מה שנכתב על אבי המתגרשת כינוי כהן לא קאי רק עליו ולא על המתגרשת. ומש"ה יפה כתב הלבוש דאם לא נכתב בשם אבי המתגרשת כשר דאין מקפידין כ"כ בכינוי האבות משום דכינוי כהן בשם אבי המתגרשת לא קאי רק עליו דלא הצריכו חז"ל להזכיר אם המתגרשת היא כהנת מטעם שכתבתי. ואם כן בנ"ד מאחר דכינוי לוי שנכתב אצל שם אבי' לא קאי על המתגרשת כמו שהוכחתי אם יש שינוי בזה לא מיקרי שינה שמה רק שינה שם אבי' ותליא בפלוגתת הפוסקים הנ"ל וזה ברור ואמת בעז"ה:
<b>ובעיקר</b> הדין דשינה שם אבי' אם כי יש דעות מהקדמונים להכשיר אבל רבו האוסרים בזה והכי קיי"ל בש"ע סעיף י' דאם לא הוחזק בשם השינוי אף אם ניסת תצא והרב בעל עבוה"ג שרצה לסמוך להתיר במקום עיגון חלקו עליו כל האחרונים ועי' בתשו' צ"צ סי' פ"ג ובתשו' כנס"י סי' ע' מ"מ בנ"ד יש מקום קצת להקל דהנה טעמו של העבוה"ג שהכשיר בזה הוא ע"פ דברי התוס' והרא"ש שכתבו להכשיר בשינה שם הלידה כיון שא"צ לכותבו כלל וא"כ גם בשם אבי' ואביו דאם לא נכתב כלל כשר כמבואר בש"ע סעיף ט' וגם כותבין שמות האבות ע"פ עצמם כמ"ש הרמ"א סי' ק"כ. א"כ מוכח מזה דשינה כשר. והחולקים על העבה"ג ס"ל דל"ד לשם לידה דאין האיש נקרא על שם מקום לידתו וליכא לעז כמ"ש הרא"ש פ' הזורק. אבל על שם אביו נקרא הבן ומש"ה אם שינה שם האב איכא לעז שיאמרו שאין זה המגרש וכ"כ הב"ש סי' קכ"ט ס"ק י"ז. ומעתה אפשר לומר דגם כינוי כהן או לוי אין האדם נקרא בפי העולם. ומכ"ש בנ"ד דודאי אין האשה נקראת שהיא בת לוי או ישראל. וא"כ אם שינה בזה אפשר דדמי לשינה שם הלידה דכשר. ועי' בתשו' הגאון רע"ק איגר שהביא בשם הבית מאיר שהכשיר הגט בעובדא ממש כנ"ד. ואף הוא לא חלק עליו רק מטעם דשם ניתן הגט ע"י שליח וכסברת הצ"צ סי' פ"ג וזה לא שייך בנ"ד. בכל זאת לא מלאני לבי להקל בזה מאחר שהגאון בעל נו"ב מהד"ק סי' פ"ט ומהד"ת סי' ק"ט פוסל בזה וה' עמו שהלכה כמותו. אמנם בנ"ד יש עוד צד קולא מאחר דהגט ניתן ונכתב במקום רחוק ושם לא נודע מאומה כי אבי האשה אינו לוי וכיון דליכא לעז במקום כתיבה ונתינה כבר נודע מ"ש בתשו' פני יהושע סי' י' בשם רב אחד שיש תקנה שתלך האשה למקום אחר ושם תקבל הגט ולא יהי' מקום נתינה והפנ"י שם דחה זאת בשתי ידים דכשתבא לינשא במקום דירתה איכא חשש לעז. אמנם סברת הרב הזה נזכר ג"כ בתשו' ב"ח סי' פ"ו. וגם בס' טיב גיטין בלקוטי שמות אות ב' נוטה לסברא זו. וכן נמצא גם בספרן של שאר האחרונים שהחזיקו בסברא זו. ולכן יש בנ"ד שלש ספיקות להתיר שמא הלכה כדעת העיטור וסייעתו דשינה שם האב כשר ושמא בשינה דכהן או לוי גם במגרש עצמו כשר וכפשטת לשון ר"ת בתוס' גיטין דף פ' ע"א ד"ה ושם וכ"כ הר"ן שם. ושמא כדעת החולקין על הפ"י והט"ז דהעיקר הוא מקום הנתינה ממש ולא חיישינן למה שתחזור למקום דירתה. ובנ"ד ליכא שום לעז במקום הכתיבה ונתינה דשם לא נודע כלל אם אבי' לוי או לא. וכבר נודע מ"ש הש"ך ביו"ד סי' ק"י בכללי ס"ס אות כ"ח דבג' ספיקות מותר אף באיתחזק איסורא. וגם מ"ש אא"ז התב"ש ז"ל דפלוגתת הפוסקים לא מוקמינן אחזקה וגם דבשו"ת חתם סופר ח"ב סי' ט"ז נוטה להקל בזה. ולכן מאחר שכבר יש ביד האשה היתר מרבני הדור. והוא מקום עיגון גדול מאד לא אחדל גם אנכי מליתן ידי עמהם להתירה מכבלי העיגון וה' יצילנו משגיאות יראנו מתורתו נפלאות כעתירת הבא עה"ח מוצא ש"ק ה' טבת תרל"ו לפ"ק לבוב:
<b>סי'</b> <b>קמח</b> ב"ה יום ד' כ"ב אדר תרל"ו לפ"ק לבוב:
אורך ימים ושנות חיים ושלום לכבוד ידיד ה' וידיד כל בית ישראל הרב ה"ג הצדיק החסיד והעניו יראתו על פניו תפארת ישראל קדוש וטהור אור בהיר כקש"ת מוה' העניך ני' האבד"ק אלעסק יע"א:
<b>מכתב</b> קדשו הגיעני. בדבר השידוך אשר עשה ועתה יצא החתן לתרבות רעה ויצא עליו קלא דל"פ על מעשים מכוערים ר"ל ורוע מעללים נותן עורף לדברי התורה והמצות ונסע לע"מ וויען וכתב שם מכתב לכבוד קדשו שהוא אינו רוצה בשום אופן בהשידוך ואם אביו ואמו יכריחו אותו לישא אותה יגרש אותה תיכף אחר הנשואין. וביקש מעכתה"ק להודיעו חוות דעתי העני' ע"פ דתה"ק אם רשאי לעשות שידוך אחר. וכבר יצא הדבר בהיתר מאת ידידינו הגאון החסיד האבד"ק זלאטשוב. והנה בענין הקנס המגיע מצד העובר חלילה לי להורות בזה בלתי שמוע טענת שני הצדדים כי הוא דבר שבממון ואין הדיין רשאי לשמוע דברי צד אחד. אמנם מצד החרם והת"כ הנעשה בעת התנאים שזה הוא הוראה בענין איסור והיתר ובזה הרשות נתונה להורות לכל שואל. וכ"כ הגאון בעל נודע ביהודה מהד"ק חיו"ד סי' ס"ח בתחלת התשובה. ובנ"ד גוף הדין מפורש בש"ע אהע"ז סי' נ' סעיף ה' דאם קלקל המשודך מעשיו יכולה המשודכת לחזור בה ופטורה מהקנין ומהשבועה. ועי' בשו"ת שבות יעקב ח"ג סי' קי"ז דא"צ לברר זה בעדים שקלקל המשודך מעשיו רק אם איכא קלא דל"פ וליכא אויבים דאפקוה לקלא יכולה לטעון מאיס עלי מחמת קלא בישא שיצא עליו. ומבואר הדבר להדיא ביו"ד סי' רכ"ח סעיף כ' בהג"ה דאם האשה נותנת אמתלא טובה לדברי' מתירין לה החרם והשבועה. ועי' בנודע ביהודה מהד"ק חיו"ד סי' ס"ט בסוף התשובה שכתב דאם המשודך הוא מקולקל בשחוק הוא אומדנא דמוכח שלא היתה נשתדכת ע"מ כן והיינו ממש נ"ד. עוד נלפענ"ד בזה דאפילו אם נתפוס כמשמעות לשון הרמ"א ביו"ד סי' רכ"ח סעיף מ"ג שכתב דאם בא לב"ד בעודו בקלקולו אפילו התרה א"צ דהא אי אפשר שתנשא למומר ע"ש. והיינו משום דביאת מומר אסורה מלבד דהנו"ב שם חולק ע"ז ומפרש דברי מהר"ם שבמרדכי באופן אחר. אלא דגם לדעת הרמ"א בשם מהר"ם מותר בנ"ד לעשות שידוך אחר מאחר שכתב החתן אגרת שאין רצונו בהכלה ואם ישא אותה יגרשנה אחר הנשואין א"כ אסורה הוא להבעל לו שהרי הוא גרושת הלב ובני' פגומים מבני תשע מדות א"כ הרי זה ממש דומה לדין הרמ"א דאי אפשר להנשא לו וא"כ אפילו התרה א"צ ואין כאן איסור לכל הדיעות. וגם הרי החתן מחל את השידוך ומבואר בסי' רכ"ח סעיף ל"ז ובש"ך שם ס"ק צ"א דאם אמר שנשבע ע"ד שחבירו יסכים ע"ז אם אין חבירו מסכים לא הוי שבועה כלל. וא"כ בשידוכין ע"כ א"א לקיים השבועה בלתי הסכמת הצד השני. מכל הלין טעמי הדבר פשוט דהרשות ביד אבי הכלה לעשות שידוך אחר ולענין קנס יקוב הדין את ההר ואין זה מעכב על צד הכלה מלעשות שידוך אחר. ולא הוצרכתי להאריך בדבר פשוט כזה זולת כי ידעתי את הדרת קדושתו ויראתו הגדולה לכן בררתי הדברים כשמלה בס"ד. דברי ידידו:
<b>סי'</b> <b>קמט</b> ב"ה יום ו' עש"ק ח"י כסלו תרל"ה לפ"ק לבוב:
יצו את ה' את הברכה לכבוד הרב וכו' כש"ת מוה'
<b>שמואל</b> נ"י אבד"ק יאריטשוב יע"א:
<b>מכתבו</b> הגיעני אשר ביקש ממני לעיין בדבר העגונה מקהלתו אשר בעלה יצחק ב"ר ישראל יוסף הלך אשתקד בחודש כסליו מעיר יאריטשוב לכפר אחד סמוך להעיר כמו שני תחומי שבת וקודם הליכתו אמר לאשתו שהולך לתבוע חוב מהערל שהבטיח לו הערל לפרוע לו ביום זה בכפר ההוא בבית הערל ואמר לאשתו לאיזה ערל הוא הולך ואחר הליכתו נאבד זכרו והי' קלא דלא פסיק בפי כל בני העיר שהערל הזה הרגו. והערל הזה נלקח במאסר ולאשר לא יכלו השופטים להוציא ממנו דבר ברור יצא חפשי מבית האסורים. ובשנה זו ח"י ימים לחודש מרחשוון באו ערלים לביהכ"נס ואמרו שמצאו איש בהיער סמוך להעיר כמו תחום שבת באותו הדרך שהולכין להערל הזה ויצאו תיכף כמה אנשים יהודים וגם שופטי העמים ומצאו וראו גולגולת אחת בלי שערות רק השערות היו מונחים סמוך להגולגולת והגוף הי' מכוסה עם הרבה חול והשופטים מהעמים לא הניחו לראות מה יש בהחול עד שיבא קאמיסיע מהקרימינאאל. ושלחו תיכף ציר מיוחד להקרימינאל ועמדו כמה שומרים יהודים עד ביאת האדונים ולעת ערב בא' הקאמיסיע ותיכף ומיד חפרו שמה ומצאו הגוף נרקב וכל הבגדים כולם היו עליו וגם הד' כנפות עם הציצית והאזור הי' במתניו ומנעליו ברגליו והכירו האנשים כל הבגדים עם הטיליפ וכל אשר עליו כי המה של האיש יצחק הנ"ל. גם העיד ר' הירש בער בר' אלי' בתו"ע כי קודם ביאת הקאמיסיע ראה את אשת הנהרג ושאל אותה אם יש לה סימן בבעלה והשיבה אשר על גופו אין לה סימן ורק בהד' כנפות יש לה סימן אחד במראית הבגד והשני כי שני ציצית תלתה היא קודם הליכתו להערל ויען כי הי' בעלה נחפז לדרכו לא הי' לה פנאי ולא עשתה חוליות רק קשרה קשר העליון ואחרי ביאת הקאמיסיע הביא העד הנ"ל את הד' כנפות להב"ד ונמצא ממש כדברי האשה הן מראית הבגד והן הציצית היו קשורים בלא חוליות וכן העידו עוד הרבה עדים כי כאשר נלקחו הבגדים מן הנהרג הי' לבוש בהד' כנפות והיו שני ציצית קשורים בלא חוליות. גם אבי הנהרג העיד שהכיר את הבגדים בסימן מובהק שהמה של בנו יצחק. עוד אמר אבי הנהרג כי יש לו סימן בגוף שהי' הגולגולת של בנו כמו שני ראשים ונמצא בגולגולת הנהרג הסימן הזה שהי' רחב כמו שני ראשים. והנה לכאורה יסוד ההיתר בנ"ד הוא משום הכרת הבגדים והרי אנן קיי"ל דחיישינן לשאלה. ואף שכתבו קצת פוסקים דבכל הבגדים אין לחוש לשאלה דלא עביד אינש להשאיל את כל בגדיו והוא ישאר ערטילאי. וגם המהרי"ט בתשו' סי' ל"ה כתב דד' כנפות לא מושלי אינשי מ"מ לא הועלנו עדיין לפמ"ש הב"י בתשובה דלדידן דקיי"ל סי' דרבנן גם בכלים דלא מושלי אינשי ג"כ חיישינן לשאלה ומשום דכיון דעכ"פ לפעמים מיקרי דמושלי תו לא הוי סי' מובהק ביותר ועי' בב"ש ס"ק ס"ט שחולק על הב"י בזה מ"מ עדיין לא יצאנו מידי ספק דאין כאן בנ"ד כלים דלא מושלי אינשי ועי' בשו"ת ב"ח סי' פ"ו דגם בכל הבגדים חיישינן לשאלה. ובשו"ת מהר"ם מלובלין סי' פ"ט חושש ג"כ לשאלה אף בכל הבגדים וגם בד' כנפות. ולכן אמרתי לבדוק בחורין ובסדקין אולי יהי' ד' עמדי למצוא צד היתר לכל הדיעות. והנה הרמ"א בסעיף כ"ד כתב אבל שינים גדולים אע"פ שגדולים הרבה לא הוי סימן מובהק ומקור דברי הרמ"א נובע מן פסקי מהרי"א סי' קס"ח שכתב ומה שהעידו על השינים ששנים מהם באמצע שורה של לחי העליון היו גדולים וכו' נראה דלאו סימנא הוא כלל ואפילו למ"ד סי' דאורייתא ג"כ לא מהני ודמיא להא דקאמר תלמודא גופו דארוך וגוץ ומסתמא לא מיירי דארוך וגוץ כרוחב אצבע משאר בני אדם בינונים דפשיטא דהאי לא הוי סימן כלל ולא איצטריך לאשמעינן אלא שמופלג קצת באריכות ואפ"ה לא מהני והיינו טעמא כיון שרגילות הוא בהרבה בני אדם שהם ארוכים וגוצים מן בינונים ולכך אפילו הוא קצת בהפלגה לא מהני עכ"ל המהרי"א. ומדבריו הקדושים למדנו דאם הוא ארוך וגוץ מעט יותר משאר בני אדם הוא דבר פשוט דלא מהני ואין זה סימן כלל. אבל בארוך וגוץ קצת בהפלגה משאר בני אדם בזה הי' סברא לומר דהוי סימן ואתי מתני' דתנן אע"פ שיש סי' בגופו ובכליו דמוקמינן לה בארוך וגוץ להשמיענו דאף שהוא מופלג קצת משאר ב"א אפ"ה לא מהני. ומעתה יש מקום לומר דזה דוקא למ"ד סי' דאורייתא וקשיא לי' ממתניתין דתנן אע"פ שיש סי' בגופו דמשמע דסי' לא מהני והוצרך לשנויי בארוך וגוץ וע"כ דהיינו בהפלגה קצת דאל"כ לא איצטריך לאשמועינן כמ"ש המהרי"א ושפיר מוכח ממתני' דאם הוא ארוך בהפלגה קצת דמצד הסברא מבחוץ הי' לנו לומר דמועיל בכה"ג ואפ"ה לא מהני. אבל למ"ד סי' דרבנן דלדידי' אתיא מתני' כפשטה דאע"פ שיש סי' בגופו דמתני' אתיא לאשמועינן דסי' לא מהני בעדות אשה משום דסי' דרבנן א"כ מי מכריח אותנו לומר דארוך וגוץ בהפלגה קצת ג"כ לא מהני דהרי מצד הסברא ראוי לומר דמועיל כה"ג כמ"ש מהרי"א וכיון דלמ"ד סי' דרבנן לא מוקמינן למתני' בארוך וגוץ ממילא תו לא מוכח ממשנתינו מידי ושפיר י"ל דמועיל בארוך בהפלגה קצת. אמנם באמת יש לומר להיפוך דדוקא למ"ד סי' דאורייתא וסגי בעדות אשה סי' אמצעי אף דשכיח סי' כזה כיון דאינו מצוי כל כך סמכינן עליו בעדות אשה א"כ הי' סברא לומר דגם בארוך בהפלגה קצת דג"כ אינו מצוי ארוך כ"כ ג"כ יהי' מועיל ומש"ה הוצרכ' המשנה להשמיענו דארוך וגוץ לא מהני אף בארוך קצת בהפלגה משא"כ למ"ד סי' דרבנן דלדידי' בעינן סי' מובהק ביותר דהיינו שלא ימצא רק אחד מאלף ואם הוא ארוך קצת בהפלגה גם מצד הסברא אינו מועיל כיון דעכ"פ לפעמים ימצא איש ארוך כזה תו לא הוי סי' מובהק ביותר ואינו מועיל למ"ד סי' דרבנן. עכ"פ יצא מדברינו דין חדש דאף שכתב המהרי"א דשינים גדולים לא הוי סי' ומדכתב סתמא משמע דבין למ"ד סימן דאורייתא בין למאן דאמר סימן דרבנן לא מהני. מכל מקום יש חילוק גדול בזה דלמאן דאמר סימן דאורייתא ומועיל סימן אמצעי וע"כ הא דתנן אף על פי שיש סימן בגופו היינו בארוך וגוץ. והיינו בארוך קצת בהפלגה ג"כ לא מהני כמ"ש מהרי"א א"כ מוכח דארוך קצת בהפלגה גם סי' אמצעי לא הוי דאם הי' סי' אמצעי הי' מועיל בעדות אשה דאף דמצד הסברא הוי סי' אמצעי השמיענו המשנה דלא הוי סי' אמצעי. משא"כ למ"ד סי' דרבנן דלדידי' לא מוקמינן למתני' בארוך וגוץ כמ"ש ומוקמינן על סברא מבחוץ דהוי סי' אמצעי ניהו דאינו מועיל להתיר משום דלמ"ד סי' דרבנן בעי' דוקא סי' מובהק ביותר כמ"ש אבל עכ"פ הוי סי' אמצעי. והנה כבר נודע מ"ש אא"ז הח"ץ ז"ל בתשו' סי' קל"ד דאף דחיישי' לשאלה מ"מ אם הכירו את הבגדים והי' ג"כ סי' אמצעי בגופו מותרת להנשא דלשאלה כזו בודאי לא חיישינן דהשאיל כליו למי שיש לו סי' אמצעי כמוהו והוי שאלה דיחיד דלא חיישינן ע"ש. ומעתה י"ל בנ"ד אם נאמר דהוי כלים דלא מושלי אינשי משום דהוכרו כל הבגדים וגם הד' כנפות וכמ"ש לעיל בשם מהרי"ט א"כ מותרת אשה זו להנשא ממנ"פ דאם נאמר סי' דאורייתא שפיר מותרת מחמת סי' הבגדים לחוד דלמ"ד סי' דאורייתא פשיטא דל"ח לשאלה בכלים דלא מושלי אינשי כמבואר בש"ס להדיא. ואם נאמר סי' דרבנן ונחוש ג"כ לסברת הריטב"א והב"י דלמ"ד סי' דרבנן גם בכלים דלא מושלי אינשי ג"כ חיישינן לשאלה דכיון דלפעמים מיקרי ומושלי תו לא הוי סי' מובהק ביותר מ"מ מותרת בנ"ד מאחר שהעידו שהי' גלגולת הנהרג רחב כמו שני ראשים. וכבר הוכחתי לעיל דלמ"ד סי' דרבנן אם הוא רחב קצת בהפלגה הוי סי' אמצעי וכיון דיש סי' אמצעי בגופו תו ל"ח לשאלה משום דהוי שאלה דיחיד כמ"ש הח"ץ ז"ל וא"כ ממנ"פ מותרת. ובאמת דלדעתי העני' נראה לומר דגולגולת רחב כמו שני ראשים לכ"ע לא גרע מסי' אמצעי עכ"פ אף למ"ד סי' דאורייתא לפמ"ש הח"מ והב"ש שם דדוקא שינים באמצע שורה של לחי העליון הי' גדולים הוא דכתב המהרי"א דלא הוי סימן מאחר שנמצא ברוב העולם דשינים הללו גדולים יותר מהנהו שבצדיהם ואף אם נמצא אותם שינים מופלגים קצת בגדלות ג"כ לא מהני כמו שהביא המהרי"א ראי' מארוך וגוץ דמאחר שנמצא ב"א ארוכים יותר מחבריהם אף שזה ארוך קצת בהפלגה לא מועיל אבל בשאר שינים אם נמצאו גדולים קצת מה שאין נמצא כן לרוב העולם הוי סי' מובהק ע"ש בח"מ וב"ש וא"כ גולגולת רחב כמו שני ראשים נראה ברור דזה דמי לשאר שינים דאין דרך ב"א להיות ניכר כ"כ בראש גדול יותר מחבירו וא"כ דמי לשאר שינים דאם הוא גדול קצת בהפלגה הוי סימן מובהק לדעת הח"מ והב"ש דהיינו סי' אמצעי כמ"ש הב"ש ס"ק ע'. וא"כ אף לדעת הב"ח ומהר"מ מלובלין דגם בכל הבגדים חיישינן לשאל' מ"מ מותרת בנ"ד למ"ד סי' דאורייתי מחמת סי' הגולגולת שהוא רחב דהוי סי' אמצעי כמ"ש ומותרת למ"ד סי' דאוריי' וגם למ"ד סי' דרבנן מותרת מחמת סי' הבגדים וכאן ל"ח לשאלה מאחר שיש ג"כ סי' אמצעי א"כ הוה שאלה דיחיד כמ"ש הח"ץ ז"ל:
<b>וע"פ</b> דברי אא"ז הח"ץ יש ליישב קושיא חמורה שהקשה הגאון בעל נו"ב מהד"ק סי' ל"ב לשיטת הב"י דלמ"ד סי' דרבנן גם בכלים דלא מושלי אינשי ג"כ חיישי' לשאלה משום דעכ"פ לא הוי סי' מובהק ביותר מהא דבעי למיפשט בש"ס דסי' דאורייתא מדמהדרינן חמור בסי' אוכף ומשני אימא בעידי אוכף ולסברת הב"י קשה מה מועיל עדי אוכף ניחוש לשאלה ואי משום דלא מושלי אינשי אוכפא דמסקב לי' לחמרי' מ"מ אם נאמר סי' דרבנן גם בזה חיישי' לשאלה לדעת הב"י ע"ש בנו"ב שדחה דברי הב"י מחמת קושיא זו. ולפמ"ש י"ל דהנה בשטמ"ק בב"מ פ"ב ביאר דברי הגמרא שם דפריך חמור בסי' אוכף היכי מהדרינן ניחוש לשאלה דהיינו שמא המשאיל השאיל אוכף לחבירו ונאבד מיד השואל עם חמורו של השואל וכשתבע המשאיל את האוכף טען השואל שנאבד ועכשיו נוטל המשאיל חמורו של השואל עם סי' האוכף שלא כדין. ולדברי הח"ץ הנ"ל קשה מה פריך ניחוש לשאלה דילמא מיירי שנותן סי' אמצעי בחמור דבכה"ג ל"ח לשאלה משום דהוי שאלה דיחיד שהשאיל האוכף למי שיש לחמורו סי' אמצעי כמו חמורו של משאיל. אמנם באמת הא בורכא דהרי התם בש"ס קיימינן למ"ד סי' מדאורייתא ואי מיירי שנותן סי' אמצעי בחמור למה לי' לאהדורי החמור בסי' אוכף הא בלא"ה צריך להחזיר החמור מחמת הסימן אמצעי של החמור דלמ"ד סי' דאורייתא מועיל סי' אמצעי לחוד. משא"כ למ"ד סי' דרבנן שפיר משני הש"ס בעדי אוכף ול"ק דניחוש לשאלה משום דמיירי שיש לו סי' אמצעי בחמור ולמ"ד סי' דרבנן אינו מועיל סי' אמצעי של החמור ולא מהדרינן רק בעידי אוכף ומש"ה ל"ח לשאלה דע"י הסי' אמצעי של החמור הוי שאלה דיחיד ודוק היטב:
<b>ובזה</b> מיושב מה שתמהו הב"י והב"ח בתשו' סי' פ"ו על הרי"ף והרמב"ם והרא"ש שהשמיטו הא דקאמר בש"ס כיס וארנקי וטבעת לא מושלי אינשי וכן אוכף ע"ש ולפמ"ש י"ל דלפי מה שפסקו דסי' דרבנן תו אינו מוכרח לומר דהכלים הללו לא מושלי אינשי רק דמיירי שיש סי' אמצעי בגט ורק דהסי' אמצעי אינו מועיל כיון דסי' דרבנן ואעפ"כ מתירין ע"י ט"ע או סי' מובהק דכלים ולא חיישינן לשאלה משום דע"י הסי' אמצעי הוי שאלה דיחיד ול"ח בכה"ג לשאלה משום דהוי שאלה דיחיד:
<b>אמנם</b> בגוף דברי אא"ז הח"ץ ז"ל ראיתי להגאון בעל בית מאיר בסי' י"ז ס"ק נ"ד שחולק עליו שכתב דע"כ לא כתבו התוס' ביבמות דף קט"ז לחלק בין נפילה דרבים לנפילה דיחיד רק התם דנפילה מצד עצמו הוא מלתא דלא שכיחא. וגם ניחוש שמא נפל מן יב"ש ומצאו יב"ש אחר שזה ג"כ לא שכיח ומש"ה ל"ח לנפילה כזו משא"כ בשאלה דהיא מצד עצמותה מילתא דשכיחא דאדם עשוי להשאיל כליו א"כ אפשר דגם לשאלה דיחיד ג"כ חיישינן משום דאין כאן רק חד ל"ש שהשאיל לאדם אחר שיש לו סימן כזה ולחד ל"ש שפיר חיישינן ע"ש בב"מ. ולפענ"ד נראה להביא ראי' לדברי הח"ץ ז"ל דבהא דאמרי' בש"ס חולין דף צ"ד חתוכה דישראל מידע ידיע כתב רש"י דעל דא סמיך רבי בשולח ירך לחברו על ידי עכו"ם דכשירה אם היא חתוכה כדרך שישראל חותכה אחר חטיטת הגיד וכתב הר"ן על זה דאף על גב דבשר שנמצא ביד גוי אף על פי שהוא חתוך כחתיכת ישראל אסור התם ה"ט שיש לחוש שישראל לקחה בחזקת כשרה וניקרה ואחר כך נודע לו שהיא טריפה ומכרה לגוי כל כה"ג חשש קרוב הוא וראוי לחוש לו אבל הכא שזה בודאי שלח ירך מנוקרת אתה צריך להוסיף עוד חששות ולומר ישראל אחר הי' לו ירך וניקרה ואח"כ נודע לו שטריפה הוא ומכרה לזה הנכרי והחליפה באותה ששלח זה להנאת עצמו כשרה בטריפה כל כי הני חששי רחיקא לא חיישי' ע"ש וכ"כ התוס' בדף צ"ד שם ד"ה חתיכה ובב"י סי' כ"ה והרי התם הרי ידענו שזה שלח ירך מנוקרת ע"י נכרי זה. וגם שינקר ישראל ירך ואח"כ יתוודע לו שהוא טריפה וימכרנה לנכרי ג"כ כתב הר"ן שהוא חשש קרוב. ואין כאן רק חד לא שכיח דהיינו שמכר הישראל הירך הטריפה המנוקרת לזה הנכרי השליח דהוי מכירה דיחיד וע"ז כתבו רש"י והתוס' והר"ן דל"ח שהוא חשש רחוק אף דמכירה מצ"ע שכיחא מ"מ לא שכיח שימכור לזה נכרי דוקא. וא"כ יפה כתב הח"צ ז"ל דאף דשאלה מצד עצמו שכיחא מ"מ לא חיישי' שמא השאיל לזה דוקא שיש לו סי' אמצעי כמוהו. וזה ראי' גדולה לדברי הח"ץ ז"ל לפענ"ד:
<b>ובאמת</b> דבנ"ד אין אנו צריכין לזה ואף לפי דברי הב"מ ג"כ מותר בנ"ד דאף דגם בכל בגדיו חיישינן לשאלה וגם בארבע כנפות מ"מ ודאי הוא מלתא דל"ש להשאיל כל בגדיו וכמ"ש הב"ח בתשו' סי' פ"ו וז"ל דאפילו נמצא כל כליו עליו חיישינן לשאלה דאע"ג דאין זה דרך כלל להשאיל לזולתו כל כליו שעליו והו"ל כדין כלים דלאו אורחי' למשאלינהו אפשר לחלק וכו' ע"ש. הרי דאף דהב"ח סובר דגם בכל הכלים חיישינן לשאלה מ"מ כתב דאין זה מצוי להשאיל כל כליו. וא"כ גם השאלה מצד עצמותה ג"כ לא שכיח. וגם שהשאיל למי שיש לו ראש רחב כמוהו א"כ שפיר דמי לנפילה דיחיד ואף לדברי הבית מאיר ג"כ מותר בנ"ד כנלפענ"ד
<b>עוד</b> אפשר למצוא פתח היתר בנ"ד מאחר שנמצא ההרוג בערך תחום שבת סמוך לעיר יאריטשוב. ובודאי העיר ההוא הוא יתר קרובה אל ההרוג ואין עיר אחרת קרובה יותר ומצינו בתורה גבי עגלה ערופה דמודדין אל העיר הקרובה אל החלל ומשום דאזלינן בתר קורבא. אך בש"ס פ"ב דב"ב בסוגיא דניפול מוקמינן להך בדליכא עיר אחרת יותר גדולה הרחוקה ממנה וגם ביושבת בין ההרים דאל"כ אזלינן בתר רובא דעיר אחרת או בתר רובא דעלמא משום דקיי"ל כר"ח דרוב וקרוב הלך אחר הרוב. וא"כ גם בנ"ד אין לתלות בקורבא ומהראוי לומר דההרוג הוא מן רובא דעלמא ולא מן עיר יאריטשוב דרובא עדיף מקורבא. מ"מ אפשר לומר דכאן אזלינן בתר קורבא. דבש"ס ב"ב שם מוכח הש"ס דרובא עדיף מקורבא מהא דדם הנמצא בפרוזדור ספיקו טמא דחזקתו מן המקור ואע"ג דאיכא עלי' דמיקרבא משום דרוב דמים מן המקור ובתוס' נדה דף י"ז ע"ב ד"ה מן תמהו על זה דללישנא דאזלינן בתר חששא א"כ אינו טמא רק מספק וא"כ רובא וקורבא כי הדדי נינהו וללישנא דאזלי' בתר חזקה כיון דטהור מן הלול ולחוץ ולא חיישינן לדמי החדר המרובים מוכח דאדרבה דאזלינן בתר קורבא. ותירצו שם דהכא מיירי בגג פרוזדור ובנמצא מן הלול ולפנים דמן העלי' אינו יכול לבוא אלא א"כ נזדקרה ומן החדר אינו יכול לבוא אלא א"כ שחתה ושחתה שינוי מעשה יותר גדול מנזדקרה. וא"כ א"א לאוקמי אחזקה שלא נעשה שום מעשה דהרי ע"כ נעשה מעשה דבין מן החדר בין מן העלי' אינו יכול לבוא הדם לגג פרוזדור אלא ע"י מעשה דשחתה או נזדקרה וכיון דע"כ נעשה מעשה מש"ה טמאה ודאי דאזלינן בחר רובא דהם דמי החדר ומוכח מזה שפיר דרובא עדיף מקורבא אבל בנמצא מן הלול ולחוץ דטהורה ודאי ולא חיישינן לדמי החדר המרובים משום דכיון דמן העלי' בא לשם כדרכו בלא שום מעשה ומן החדר אינו יכול לבוא לשם אלא א"כ שחתה מוקמינן הדבר אחזקתו דלא נעשה שום מעשה ולא שחתה וע"כ מן העלי' בא ובזה אזלינן בתר קורבא ולא בתר רובא וטהורה ודאי משום דתלינן שלא נעשה שום מעשה ע"ש באורך. והרי התם כתבו התוס' דשחתה רגילות הוי ואפ"ה תלינן יותר בעלי' דמיקרבא ולא חיישינן לדמי החדר המרובים משום דמוקמינן אחזקה שלא נעשה מעשה דשחתה ותלינן יותר דבא מן העלי' בלא שום מעשה וטהורה מן הלול ולחוץ. א"כ כ"ש בנ"ד דאם נאמר דההרוג הזה הוא מרובא דעלמא ע"כ נצטרך לומר ששאל כל בגדיו מר' יצחק ב"ר ישראל יוסף וכבר נודע דחשש שאלה הוא חשש רחוק מאד ולדעת הרבה פוסקים ל"ח כלל לשאלה ובפרט להשאיל כל בגדיו כמ"ש לעיל א"כ יותר מהראוי לומר דאזלי' בתר קורבא וזה האיש הוא מעיר יאריטשוב ולא נעשה שום מעשה דשאלה ובכגון זה קורבא עדיף מרובא וכמו דמטהרין מן הלול ולחוץ וזה ברור לפענ"ד. ומאחר דהוכחנו דזה ההרוג הוא מעיר יאריטשוב א"כ יש להתיר אשתו בפשיטות ע"פ מה דאמרינן בתוספתא אין מעידין עד שיכירו שמו ושם עירו אבל אם אמרו יצא אחד מעיר פלוני מפשפשין באותה העיר אם לא יצא משם אלא הוא תנשא אשתו וכן הביא הב"י בשם תשובת מהר"ם דאף שלא הזכיר שמו אלא אמר יהודי מעיר פלוני בסתם ובדק שלא יצא מאותו העיר שום יהודי הדר שם שלא חזר תנשא אשתו. וא"כ גם בנ"ד אם לא נחסר מעיר יאריטשוב יהודי אחר מותרת אשת ר' יצחק ב"ר ישראל יוסף להנשא לשוק ועי' בסי' י"ז סעיף י"ט ובב"ש שם ס"ק ס"ב. וכאן אין לחוש למ"ש בשו"ת מהר"א מזרחי סי' ע"ה שאם העידו איש שממקום פלוני מת אינו מועיל חיפוש מאחר שלא נודע זמן יציאתו יש לחוש שמא יצא משם זה כמה שנים ולא נודע מאיזה זמן נתחיל לבדוק דבנ"ד אין לחוש כלל לזה דהרי עינינו רואות שזה נמצא לבוש במלבושיו שהכירו בטב"ע שהם של בעל האשה הזאת רק שיש לחוש דילמא השאיל כליו לאחר ואותו אחר מת א"כ אין שום חשש רק על הזמן מן חודש כסליו בשנה אשתקד שהלך אז מביתו לבוש במלבושיו דלמא מאז ועד היום השאיל כליו לאחר ומת אותו האחר ועל זמן שנה אחת פשיטא דמועיל החיפוש בכה"ג. אמנם מה שיש לעורר בזה הוא דהאיך נסמוך להתיר א"א מחמת סברת קורבא. והרי במשלא"ס אף דרובן למיתה אשתו אסורה ומש"ה קיי"ל ג"כ דאין מעידין על הגוסס אף דרוב גוססין למיתה אין מתירין א"א מחמת רוב והרי רובא עדיף מקורבא. וכיון דרוב לא מהני כאן כ"ש קורבא. מ"מ י"ל לפמ"ש הריב"ש בסי' שע"ט הטעם דלא מהני רוב בהיתר עגונה משום דאיכא שני חזקות כנגדו חזקת חי וחזקת א"א ושני חזקות עדיפ' מרובא ע"ש. וא"כ בנ"ד דעיקר החשש הוא דילמא סי' דרבנן ולסברת הב"י דחיישינן לשאלה אף בכלים דלא מושלי אינשי. וכבר כתב המהרח"ש בקונטרס עגונה דאיתתא דף נ"ז ע"ג דמה דקיי"ל סי' דרבנן הוא רק חומרא בעלמא לחומר א"א דמדינא הי' לנו לסמוך על פשטת סוגיית הש"ס בב"מ דף כ"ז ע"ב דמשמע דרבא סובר סי' דאורייתא והוכיח כן מלשון הרמב"ם פ"י מנחלות שכתב על סי' אמצעים שיורדין לנחלה על פיהם אע"פ שאין משיאין את אשתו שאני אומר לא החמירו בדברים אלו רק מפני איסור כרת ע"ש דמלשון הרמב"ם מבואר דחומרא בעלמא הוא. וכ"כ בנו"ב מהד"ק סי' כ"ט ומה"ט כתב הב"ש בס"ק ע' בשם הרמ"ה ורי"ו דאם נשאת בסי' אמצעים לא תצא הרי דמצד הדין יש לנו לפסוק סי' דאורייתא. ולמ"ד סי' דאורייתא פשיטא דל"ח לשאלה בכלים דלא מושלי אינשי כמבואר בגמ' בהדיא ורק משום חומרא חיישי' למ"ד סי' דרבנן עכ"פ כבר אזדא לה חזקת חי וחזקת א"א וא"כ שפיר יש לסמוך ולהתיר מטעם קורבא וכמ"ש:
<b>ומצאתי</b> לאא"ז הח"ץ ז"ל בתשו' סי' קל"ד שכתב דבר חדש דשם הוי עובדא שאחד הלך ליער ואחר שמונה ימים מצאו הרוג אחד קשור באילן והכירוהו ע"י סי' רושם בראשו. וכתב שם בסוף התשובה דאף דרושם אינו סי' מובהק מ"מ כיון דלא הוחזק עוד איש אחד עם רושם בראש וגם ביער לא שכיחי שיירתא הוי כלא הוחזקו ול"ש שיירתא דלא חיישינן לשני יב"ש וה"ה דל"ח בכה"ג לשני אנשים עם רושם בראש ע"ש ולא ראיתי לאחד מן האחרונים שהביא דבר זה. ולדבריו גם בנ"ד מותרת להנשא שהרי נמצא ההרוג ביער דל"ש תמן שיירתא וגם לא הוחזק עוד איש אחד עם ראש רחב כמו שני ראשים וכיון דלא הוחזקו ול"ש שיירתא ל"ח. אמנם מה שיש לפקפק בהיתר זה הוא דשם הי' שעת חירום מלחמות הצרפתים ובשעת חירום אמרינן בש"ס ב"ב דמיקרי ל"ש שיירתא אבל בנ"ד אף שנמצא ההרוג ביער מאן לימא לן דביער הוי ל"ש שיירתא. ומדברי הח"ץ שם גופי' מוכח דגם יער מיקרי שכיחי שיירתא מדהוצרך לומר דהוי שעת חירום משמע דבלא שעת חירום מיקרי שכיחי שיירתא אף דגם שם נמצא ההרוג ביער. הן אמת דדברי א"ז הח"צ ז"ל צריכין ביאור מי הכריחו לכך לומר דהוי ל"ש שיירתא הא אנן קיי"ל כרבא ביבמות דף קט"ו ע"ב דל"ח לתרי יצחק. ומזה הוכיחו הקדמונים דבעגונה בעדות שמת בעלה מותר' בלא הוחזקו אף דשכיחי שיירתא ועי' בתוס' יבמות שם ד"ה יצחק וברא"ש גיטין דף כ"ז ועי' בסי' י"ז סעיף י"ח ובב"ש שם דמותר בלא הוחזקו אף בשכיחי שיירתא. וכיון דדעת הח"ץ דסי' רושם בראש מועיל שיהי' נקרא לא הוחזקו למה לו לומר דהוי שעת חירום ול"ש שיירתא דבלא הוחזקו מותר אף בשכיחי שיירתא:
<b>ואחר</b> העיון נלפפנ"ד בשום לב להבין מה מועיל הא דלא הוחזקו שני יב"ש אטו מי ליכא בסוף העולם עוד איש אחד ששמו יב"ש. והיאך נוכל להתיר בעדות שמת יב"ש משום דלא הוחזקו כאן שני יב"ש כיון דבלי ספק נמצא בעולם עוד איש ששמו כך ודילמא אותו האיש אחר הוא שמת. ובאמת שעל הגמ' בגיטין ובב"מ לק"מ דשם מיירי לענין גיטין ושטרות שנכתב שם העיר וכיון דל"ח לשני שוירי ואין כאן ספק רק על העיר הזאת וכיון דכאן לא הוחזקו שני יב"ש תו ליכא למיחש למידי. אבל בעד מיתה אין סברא כלל להתיר ע"פ שמו ושם אביו כמ"ש הט"ז ס"ק כ"ג ומטעם שכתבתי דודאי יש עוד אחד ששמו ושם אביו כך ודילמא הוא מת והוי ספיקא דאוריי' ודילמא ההרוג הוא מרובא דעלמא ולא בעל האשה הזאת וע"ש בט"ז שדחה מטעם זה דברי הרא"ש מהלכה שהתיר גבי מכלוף בן מכלול בשמו ושם אביו. וגם על מימרא דרבא שסובר דל"ח לתרי יצחק ומתיר בלא הוחזקו ושכיחי שיירתא ג"כ לק"מ אף דודאי יש בעולם עוד איש ששמו יצחק והוי כהוחזקו. מ"מ כיון שהזכיר העד דאזיל מקורטבא לאספמיא והרי לא ידענו אם גם האיש אחר ששמו יצחק אזיל מקורטבא לאספמיא ומש"ה מיקרי לא הוחזקו. משא"כ דברי הרא"ש גבי מכלוף בן מכלול תמוהים אמאי מיקרי לא הוחזקו בשמו ושם אביו וכקושית הט"ז. ונראה דמש"ה כתב הרא"ש בתשו' וז"ל כי נמצאו הרוגים ואין דרך לעמוד על אם הדרך אלא מוליכין אותם למקום יחוד והורגין אותם הילכך ל"ש שיירתא ולא הוחזקו ע"ש. וביאור הדבר דאם הי' שכיחי שיירתא אז אינו מועיל כלל מה שלא הוחזקו כיון דודאי יש עוד אחד בעולם ששמו כך וכקושית הט"ז וחיישי' לרובא דעלמא. ולהכי כתב הרא"ש דאין הורגין על אם הדרך רק במקום יחוד ושם ל"ש שיירתא:
<b>והנה</b> בש"ס ב"ב דף כ"ג בהא דפריך גבי ע"ע וליזול בתר רובא דעלמא ומשני ביושבת בין ההרים ופרש"י דאין דרך לבא ממקומות אחרים לכאן ע"ש. הרי מוכח דהיכא דאין דרך לבא ממקומות אחרים לכאן לא חיישי' לרובא דעלמא א"כ דברי רבינו הרא"ש מיושבים היטב דכיון דהורגין במקום יחוד דאין שיירות מצויות שם א"כ תו ליכא למיחש שמא זה ההרוג הוא מרובא דעלמא וכעין דמשני בגמ' ביושבת בין ההרים דאז ל"ח לרובא דעלמא וא"כ אין לחוש רק על מקומות הסמוכות ולזה שפיר מועיל לא הוחזקו דידענו דבאותן מקומות לא נמצא עוד איש ששמו מכלוף בן מכלול מש"ה אף דהרא"ש בעצמו בגיטין סובר דבעד מיתה סגי בחדא לטיבותא או לא הוחזקו או ל"ש שיירתא מ"מ הוצרך לומר בתשו' דמוליכין את ההרוגים למקום יחוד והוי ל"ש שיירתא ולא הוחזקו משום דאם היו שכיחי שיירתא אז לא הי' מועיל כלום מה שלא הוחזקו שני מכלוף בן מכלול דמה מהני מה שלא הוחזקו כאן הא בודאי בסוף העולם יש עוד אחד ששמו כך וכקושית הט"ז והוא תרתי לריעותא הוחזקו ושכיחי שיירתא. ולהכי הוצרך הרא"ש לומר דהורגין במקום יחוד והוי ל"ש שיירתא וכיון דאין שיירות מצויות ול"ח לרובא דעלמא כמו ביושבת בין ההרים ואין חשש רק על עיר הזאת שפיר מיקרי ג"כ לא הוחזקו. וזה מרגליות טובה בס"ד
<b>ומעתה</b> גם דברי אא"ז הח"ץ ז"ל מיושבים דמש"ה הוצרך לומר דהוי שעת חירום ול"ש שיירתא אף דבאמת קיי"ל בעד מיתה דסגי בחדא לטיבותא בלא הוחזקו או ל"ש שיירתא וכמו שהקשיתי לעיל ולפמ"ש ניחא. דהרי הח"ץ כתב שם דרושם שבראש לא הוי סי' מובהק והיינו משום דודאי יש עוד אנשים בעולם שיש להם רושם בראש. א"כ האיך כתב הח"ץ דזה הוי כלא הוחזקו כיון שלא נודע לנו עוד איש עם רושם בראש. ומה מועיל מה שלא הוחזק כאן כיון דבעולם בודאי יש עוד איש אחד עם רושם בראש דמש"ה לא הוי סי' מובהק ודילמא אותו האיש האחר הוא שנהרג והוי ספיקא דאורייתא וכעין שהקשה הט"ז על הרא"ש ומש"ה הוצרך הח"ץ לומר דהי' שעת חירום ומיקרי ל"ש שיירתא. וא"כ דמי ליושבת בין ההרים ול"ח לרובא דעלמא ורק על האנשים הסמוכים לנו. וכאן לא הוחזק שום איש עם רושם הראש א"כ מה שהוא שעת חירום גורם שיהי' נקרא ל"ש שיירתא ולא הוחזקו. הא אלו היו שיירות מצויות אז היה ג"כ נקרא הוחזקו מחמת רובא דעלמא ודוק. ומעתה אפשר לומר בנ"ד אף אם נאמר דיער מיקרי שיירות מצויות וא"כ ממילא אינו מועיל מה שגולגולת הנהרג היה רחב כמו שני ראשים שיהי' נקרא משום זה לא הוחזקו כיון שלא הוחזק עוד אחד עם גולגולת רחב כזה דהא איכא למיחש לרובא דעלמא ובסוף העולם בודאי יש עוד איש עם גולגולת רחב. מ"מ כיון דלא ידענו אם זה האיש האחר הי' נצרך לישאל מלבושיו מן זה ההרוג שפיר מיקרי לא הוחזקו. וכבר כתבתי דרוב הפוסקים הקדמונים הסכימו דבעד מיתה סגי בחדא לטיבותא. וכיון דכאן מיקרי לא הוחזקו מותרת אשתו לשוק אף אם נאמר דיער מיקרי שיירות מצויות. והנה עוד יש מקום להתיר בנ"ד ע"פ דברי המבי"ט והשב יעקב דאמרי' היינו הך שנמצא היינו הך שנאבד ואין לי כח עוד לעיין בזה. מכל הלין מילי מעלייתא דאמרן נלפענ"ד דאשת ר' יצחק בר' ישראל יוסף מיאריטשוב מותרת לינשא לשוק וישבו ב"ד של שלשה ויתירוה. ובתנאי שיסכים לזה עוד רב אחד גדול בתורה. וה' הטוב יאיר עינינו בתורתו הקדושה אמן:
דברי ידידו:
<b>סי'</b>
<b>קנ</b> ב"ה יום ו' עש"ק כ"ז אלול תרכ"ג לפ"ק לבוב:
מלך חי וקיים. יכתוב ויחתום לחיים. את כבוד הרב החריף ובקי המופלג בתורה ויראה בהר ה' יראה מוה' משה מרדכי נ"י דיין ומ"צ בק"ק בראדשין יע"א:
<b>מכתב</b> שאלתו הגיעני. באחד אשר שמו מעריסה זלמן בעריש ונקרא כך בפי כל והחתימה הוא זלמן דוב ועולה לתורה בשם יקותיאל דוב איך לכתוב שמו בגט. הנה לכאורה הי' נראה דיש להקדים שם יקותיאל דוב שעולה בו לתורה והוא שם הקודש. והדבר מבואר ברמ"א סעיף ט"ז דמי שיש לו שני שמות שם עברי שעולה בו לתורה ויש לו נמי שם לעז עושין שם העברי עיקר ע"ש. ומ"ש מעכת"ה דאם יכתוב יקותיאל דוב המכונה זלמן בעריש יש לפרש דהכינוי של זלמן הוא לדוב וכמבואר בב"ש ס"ק כ"ד גבי משה ליב דמסתמא קאי על דסמיך לי' ע"ש. אי משום הא לא איריא דמלבד דהאחרונים השיגו על הב"ש בזה וכתבו דהמכונה קאי על האדם ולא על השם. וא"כ בנ"ד אין שום חשש כלל. וגם דאף הב"ש לא קאמר אלא דיש לפרש כן דקאי אדסמיך לי' אבל בפשיטות מתפרש על האדם ועי' בטיב גיטין בליקוטי שמות ס"ק ל'. אמנם מטעם אחר נלפענ"ד להקדים השם זלמן בעריש. ומקודם אבאר דמה דפשיטא לי' למעכ"ת דאם יקדים שם יקותיאל דוב יכתוב אחריו המכונה זלמן בעריש לדידי מיבעיא לי טובא. דהנה בהא דמבואר ברמ"א סעיף ט"ז דאם שם אחד עברי ושם אחד לעז כותבין על שם לעז המכונה תמהו הב"ש וכל האחרונים דסותר דברי עצמו שכתב באותו הסעיף דמי שיש לו שם עברי שעולה בו לתורה ויש לו נמי שם לעז עושין שם העברי עיקר ועל שם השני כותבין דמיתקרי. והוא תמוה דבריש אותו הסעיף כתב דעל שם לעז כותבין המכונה. והב"ח והב"ש נדחקו מאד בזה. ועוד קשה דגם בסעיף י"ד כתב הרמ"א דכותבין על שם גוים דמיתקרי. ובספר גט פשוט האריך בס"ק ס"ד וע"ח להוכיח מזה דהא דכתב הרמ"א דכותבין על שם לעז המכונה היינו היכא שנתכנה אח"כ השם עברי לשם לעז כגון שמעריסה הי' שמו זאב וקורין אותו וואלף וכדומה בכה"ג הוא דכותבין על שם לעז המכונה אבל היכא ששם לעז הוא' שם העצם כותבין עליו דמיתקרי אף שהוא שם לעז ע"ש שדבריו נראין נכונים בפשטות לשון הרמ"א וע"ש בס"ק פ"ב ודוק. וא"כ לפי דבריו בנ"ד כיון דשם זלמן בעריש הוא שם העריסה והוא שם העצם הי' צריך לכתוב יקותיאל דוב דמיתקרי זלמן בעריש. ובזה נסתר ג"כ מה שחשש מעכ"ת לדברי הב"ש בס"ק כ"ד דקאי אדסמיך לי' דהב"ש לא קאמר רק אם כתבו המכונה דיאמרו דהכינוי קאי על שם האחרון דענין כינוי נופל על השם ועל האדם. משא"כ בנ"ד לפמ"ש דיש לכתוב דמיתקרי דפשיטא דלא יעלה על לב שום אדם לומר דמיתקרי קאי על השם דשם פלוני נקרא כן ודמתקרי בודאי קאי על האדם:
<b>אמנם</b> גוף הדבר מה שהבאתי להקדים שם יקותיאל דוב משום שעולה בו לתורה והוא שם הקודש ע"פ דברי הרמ"א סעיף ט"ז לא ברירא עדיין דהרמ"א מיירי התם היכא דהשם לעז:
<b>אמנם</b> מאחר שדבר זה במחלוקת שנוי' והג"פ הביא בשם הס"ש שדחה סברא זו וגם המהרח"ש נראה שחולק ע"ז. ומעתה אם יקדים השם יקותיאל דוב נפלנו ברברבתא אם יכתוב דמיתקרי זלמן בעריש כדעת הג"פ או המכונה. וכבר נודע דעת הב"ח דאם שינה בין דמיתקרי להמכונה או להיפך דפסול ועי' בשו"ת רמ"א סי' פ"ד. וכיון ששם זלמן בעריש הוא שם העריסה ושם שהכל קורין בו. ודעת המכתב מאליהו דבחלופי שמות לגמרי שם שהכל קורין בו עיקר נגד חתימה ועלי' לתורה. לזאת נראה לפענ"ד הקצרה לכתוב זלמן בעריש דמתקרי יקותיאל דוב. ואפשר דבנ"ד גם הרמ"א מודה דע"כ לא קאמר להקדים שם העברי רק היכא דשם העברי ושם הלעז שניהם הם שמות העצם וניתנו לו בעת לידתו וכמו שביאר דבריו הג"פ אבל בנ"ד דשם זלמן בעריש לבד הוא שניתן לו מעריסה נראה ברור שגם הרמ"א מודה שהוא עיקר נגד יקותיאל דוב שניתוסף לו אח"כ בעת שנקרא לתורה. אמנם לא ידעתי מדוע השמיט מעכ"ת שם החתימה שלו. ולדעתי מהראוי לכתוב בגט זלמן בעריש דמיתקרי יקותיאל דוב ודמיתקרי זלמן דוב ובזה יצאנו כל הספיקות בלי פקפוק ואף שכותב דמתקרי זלמן דוב ושם זלמן הוא כינוי כמבואר בב"ש בש"א מ"מ יש לכתוב דמיתקרי כיון שכותב גם דוב שהוא שם הקודש. וכמ"ש הגאון מליסא בספר תורת גיטין בשם זאב יעקב דמיתקרי וואלף יעקב כנלפע"ד:
<b>סי'</b> <b>קנא</b> ב"ה יום ב' כ"ז אדר ראשון תר"ל לפ"ק לבוב:
שפעת שלום וברכה לכבוד ידיד נפשי הרב המאוה"ג החריף ובקי ידין ויורה כדת של תורה ירא ה' מרבים מוה'
<b>אהרן</b> ני' אבד"ק
נאווריע יע"א:
<b>מכתבו</b> הגיעני עם נועם פלפולו על מ"ש הכ"מ בפ"ט מק"פ הל"ז דמה דאזהר רחמנא בפסח כל בן נכר לא יאכל בו זהו אזהרה לישראל שלא יאכיל מן הפסח לנכרי. ומ"מ כיון דלא כתיב בהדיא לא תאכילום אין לוקין עליו. והגאון הצל"ח ז"ל בחידושיו לפסחים דף ע"ג חלק עליו וכתב שהדבר פשוט שהמקרא הזה הוא אזהרה לנכרי שלא יאכל מן הפסח. ומ"ש הרמב"ם שהמאכיל כזית מן הפסח לבן נכר עובר בל"ת ואינו חייב מלקות אבל מכין אותו מכות מרדות. היינו שהישראל עובר משום לפני עור כמו מושיט אבמ"ה לב"נ. אבל גוף האזהרה של בן נכר לא יאכל בו הוא אזהרה לבן נכר עצמו. ומעכ"ת פלפל בחכמה להקשות על דברי הצל"ח. דאם כוונת הרמב"ם דעיקר האזהרה היא על הנכרי א"כ אמאי כתב הרמב"ם המאכיל כזית דוקא הא הרמב"ם פסק פ"ט מהלכות מלכים דלא ניתנו שיעורין לב"נ וא"כ עובר הישראל על לפני עור אף אם האכילו פחות מכשיעור. וע"כ כדברי הכ"מ דעיקר האזהרה הוא על ישראל לבל יאכיל את הנכרי ומש"ה אינו עובר רק בכזית ככל הלאוין שבתורה דאינו עובר רק בכזית. יפה כתב מעכ"ת. אבל מצאתי להרמב"ן על התורה פ' בא שכתב דעיקר האזהרה קאי על ישראל שנשתמד ולא על נכרי וכן תרגם אונקלוס כל בר ישראל דאשתמד לא ייכול בי'. וגם מפירש"י בפ' בא שם משמע כן. א"כ זה המומר דינו כישראל דאע"פ שחטא ישראל הוא ואזהרתו הוא בכזית דוקא. ובזה מבואר היטב מ"ש הרמב"ם פ"ט מק"פ המאכיל כזית מן הפסח וכו' למומר לע"ז ולבסוף כתב ואין מאכילין ממנו לעכו"ם וכו' ואמאי לא כייל להו הרמב"ם ביחד המאכיל כזית מן הפסח למומר לע"ז או לעכו"ם מכין אותו מכת מרדות. ולפמ"ש ניחא דברישא דמיירי במומר לע"ז דדינו כישראל כמ"ש כתב הרמב"ם דאינו עובר רק בכזית משא"כ בנכרי דלא ניתנו שיעורין לב"נ כתב הרמב"ם סתם ואין מאכילין ממנו לעכו"ם ולא כתב בכזית משום דעובר אף בכ"ש וכמ"ש מעכ"ת כן יש מקום לומר לכאורה. אבל האמת עד לעצמו דהעיקר הוא כמ"ש הכ"מ דאזהרת התורה היתה על ישראל לבלי להאכיל לב"נ. וכן מבואר במנין המצות להרמב"ם דבמצוה קכ"ו כתב שלא להאכיל בשר פסח לגר תושב ובמצוה קכ"ז שלא יאכל הערל בשר פסח ובמצוה קכ"ח כתב שלא להאכיל בשר פסח לישראל שנהפך לעכו"ם וכו' ע"ש. הרי שדייק בלשונו הזהב גבי גר תושב דהיינו נכרי וגבי ישראל מומר לכתוב שלא להאכיל משום דשם הוא האזהרה על הישראל לבל יאכיל להם בשר הפסח כמ"ש הכ"מ וגבי ערל דהוא ישראל גמור כתב שלא יאכל הערל משום דגבי ערל האיסור עליו שלא יאכל וזה מבואר שלא כדברי הצל"ח:
<b>אמנם</b> מה שנראה לי בכוונת רבינו הגדול הרמב"ם ז"ל מה שלא כלל ביחד ישראל מומר ועכו"ם אחרי שנעמוד על כוונת רש"י בפירושו על התורה פ' בא דעל פסוק כל בן נכר לא יאכל בו כתב שנתנכרו מעשיו לאביו שבשמים ואחד גוי ואחד ישראל מומר במשמע ועל פסוק תושב ושכיר פירש"י שכיר זה הגוי. והוא תמוה לכאורה דהא כבר למדנו אזהרה לגוי מפסוק כל בן נכר. אמנם הדבר נכון דקרא דכל בן נכר קאי על מי שנתנכרו מעשיו לאביו שבשמים דהיינו אחד ישראל או גוי העובד ע"ז דגם גוי מוזהר על ע"ז שניהם אסורין לאכול בפסח משום שנתנכרו לאביהם שבשמים. אבל גוי שמקיים שבע מצות בזה לא למדנו איסור פסח דהא כיון שמקיים שבע מצות א"כ לא נתנכרו מעשיו כלל ומש"ה איצטריך קרא שני דשכיר זה הגוי דאף שמקיים שבע מצות ואינו בכלל בן נכר מ"מ אסור בפסח משום שהוא גוי. וכן מבואר להדיא במכילתא פ' בא שם יע"ש היטב. ובזה נלפענ"ד להוכיח כגירסת הש"ס יבמות דף ע"א דבו דכתיב גבי בן נכר דרשינן בו המרת דת פוסלת ולן המרת דת פוסלת במעשר ודלא כגירסת התוס' שם דבו דכתיב גבי תושב ושכיר דרשינן בו המרת דת פוסלת וכו'. משום דהך קרא דתושב ושכיר לא מיירי כלל בהמרת דת רק בנכרי המקיים ז' מצות ורק קרא דבן נכר דמיירי שנתנכרו מעשיו ע"ז שפיר דרשינן בו המרת דת פוסלת ודוק כי קצרתי. ומעתה מבוארין דברי הרמב"ם הנ"ל דברישא דאייתי הרמב"ם לאו דבן נכר כתב דהיינו העובד אל נכר ואחד ישראל ואחד נכרי במשמע כמו שפירש"י דכיון שעובד ע"ז נתנכרו מעשיו לאביו שבשמים ואסור בפסח. ואח"כ כאב ואין מאכילין ממנו לעכו"ם דהיינו אפילו אם אינו עובד ע"ז מ"מ אסור בפסח משום שנאמר תושב ושכיר והך קרא מיירי בנכרי המקיים ז' מצות שאינו בכלל בן נח ומש"ה כתבי' הרמב"ם באפי נפשי' משום דמקרא אחרינא נפקא וזה ברור ואמת בס"ד. דברי ידידו:
<b>סי'</b> <b>קנב</b> ב"ה יום ו' עש"ק י"א תמוז תרכ"ד לפ"ק לבוב:
אורך ימים ושנות חיים אל כבוד ידיד ה' וידיד נפשי הרב הגאון החריף ובקי המפורסם לשבח ולתהלה מאד נעלה תפארת ישראל מוה' מנחם מענדיל פאגעט ני' אבד"ק דעעש יע"א:
<b>מכתב</b> קדשו הגיעני ואחר עד עתה מלהשיבו כי הייתי מוטרד מאד בתשובת שאלה אחת ממדינת רוסיא וגם כי ידעתי כי מר לא לגמרא דידי ולא לסברא דידי צריך ובלי ספק כתורה יעשה. עתה באתי לעיין בדברי קדשו. בדבר הגט שסידרו הב"ד מקלו"ב ע"י שליח ואעפ"כ כתבו בהגט העומדת היום בקלו"ב והוי שינוי מקום עמידתה ונסתפק מעכת"ה אם יש להקל בזה במקום הדחק. דאף דהרמ"א הכריע להתיר בשינוי מקום עמידה במקום הדחק זה דוקא בימיהם שהיו כותבין מקום דירה ובכה"ג מקום עמידה מילתא יתירתא הוא ולכן אין שינוי פוסל בו וגם דבנכתב מקום דירה נתברר ע"י מקום דירה מי המגרשין והטעות דמקום עמידה מוכח מתוכו משא"כ בזה"ז שאין כותבין רק מקום עמידה כ"ע מודו דשינוי מקום עמידה פסול. וגם התוס' שכתבו להקל בשינוי מקום לידה היינו דוקא אם נכתב מקום דירה כהוגן זה תורף דבריו:
<b>כדברים</b> האלה אשר כתב מעכ"ת מבואר גם בספר גט פשוט בשם הרא"ם והמהרח"ש גם בספר מכתב מאליהו שער ג' סי' ז' בסופו מסיק כן להלכה איברא דהך מלתא טעמא בעי דהרי בשינה מקום דירה דמודו רבנן לר"מ דתצא כתב הרא"ש פ"ח דגיטין הטעם דאיכא חששא משום שהוא ידוע לכל שכל אדם נקרא על שם מקום דירתו וכשרואין שינוי מקום אומרים לא גירש זה אלא אחר הוא שגירש וסיים שם הרא"ש אבל מקום לידת האדם אינו ידוע וגם אינו נקרא על מקום לידתו וליכא חששא ע"ש. וא"כ לפי מה דמסיק הרמ"א להכשיר בשעת הדחק בשינוי מקום עמידה ע"כ משום דס"ל דאינו נקרא על שם מקום עמידה ואין חשש שיאמרו איש אחר גירש. ומדמי הרמ"א מקום עמידה למקום הלידה ועי' בב"י ובב"ש סק"ה א"כ מה לנו בזה שאנן אין כותבין מקום דירה דהרי גם בשינה מקום דירה אין פיסול רק שמחמת השינוי יאמרו שאין זה המגרש וכיון דהך חששא לא שייך בשינה מקום עמידה דאין אדם נקרא על שם עמידתו לדעת הנך פוסקים א"כ אף בלא נכתב מקום דירה ג"כ מהראוי להכשיר. והנ"ל בזה דהנה הב"ש סק"ה הקשה אמאי בשינה מקום עמידת הבעל והאשה מכשיר הרמ"א בשעת הדחק ובשינה מקום עמידת העדים מבואר הדבר בש"ע ס"א דפסול. ועי' בנו"ב מהד"ק סי' פ"ח. ולפענ"ד נראה דהנה הרא"ש בגיטין אחר שכתב דשינה מקום לידה כשר משום שאין אדם נקרא על שם מקום לידתו וליכא חששא דיאמרו שאין זה המגרש סיים הרא"ש וכתב ומשום העדים אין לפוסלו דחתימי אשיקרא דכיון דא"צ לכותבו לא קיימי סהדי עלי' ע"ש וכן הוא בתוס' שם. מדבריהם למדנו דבשינה שם עירו ושם עירה איכא שני חששות חדא דהרואים שנכתב בגט שם עיר אחרת יאמרו דאין זה המגרש וגם איכא חששא מחמת העדים שחתמו על שקר. וכתב דבשינה מקום לידה (או מקום עמידה לדידן] ליתנהו להני חששות דא"ל שיאמרו מחמת שרואין השינוי דאין זה המגרש דאין השינוי ניכר כל כך דאין נקרא על שם מקום לידה ועמידה. וגם אין לחוש מחמת העדים שחתמו על שקר דכיון דא"צ לכותבו לא קיימי סהדי עלה. והנה בהך סברא דמה שא"צ לכתוב לא קיימי סהדי עלי' כתב הש"ך חו"מ סי' מ"ט ס"ק ט"ו דאין לפרש דלאו אכול' מלתא קא מסהדי שהעדים לא דקדקו לראות אם נכתב בשטר כהן דא"כ אמאי מעלין משטרות לתרומה אלא ע"כ דודאי העדים קראו השטר וידעו כל אשר נכתב שמה ורק דעל דברים שא"צ לכתוב בשטר לפעמים יחתמו העדים אף אם אינם יודעים בירור הדברים ויסמכו על מה שמוחזק שכך הוא מפי אחרים וכדומה אף אם בעצמם אינם יודעים ע"ש. ומעתה זה שייך דוקא בשינה מקום עמידת הבעל והאשה דאז י"ל דהעדים לא חתמו שקר דאף דקראו הגט מ"מ סבורים היו שהבעל והאשה הם במקום כתיבת הגט או שמעו כן מפי אחרים. ובדברים שא"צ לכתוב ואינם מגוף הגט לא חתמו ע"ז ואינם מדקדקים בכך אבל בשינה מקום עמידת העדים אחרי שהעדים קראו כל מה שכתב בגט כמ"ש הש"ך לא שייך בכה"ג לאו על כולא מילתא קא מסהדי ושפיר פסול משום שהעדים חתמו על שקר וזה נכון מאד. ובזה מיושב קושית הגאון מוהרא"ב שהביא הפני יהושע בגיטין דף פ' שם שהקשה לשיטת ר"ת וסייעתו דאם שינה בדבר שא"צ לכתוב כשר דא"כ מה קאמר הש"ס שם אלא לאו סופר דהא ממנ"פ אם לא נכתב כלל מקום עמידת הסופר פסול אמאי לא תנן לא נכתב כלל דפסול דהוי רבותא טפי כמ"ש התוס' דף כ' ואם בלא נכתב כלל כשר גם בשינה כשר לדעת הר"ת ע"ש ולפמ"ש א"ש דהרי התוס' כתבו הטעם בשינה כשר משום דהעדים לא נעשו פסולים דלאו אכולא מילתא קא מסהדי. וזה שייך דוקא בשינה מקום עמידת הבעל והאשה דאפשר דהעדים לא דקדקו בכך אם הבעל והאשה עומדים במקום כתיבה אבל למאי דמוקי אסופר דלמ"ש הרא"ש והכי קיי"ל בס"א דלאו דוקא סופר אלא ששינה במקום עמידת העדים. ובכה"ג שפיר מודה ר"ת וסייעתו דאף דאם לא נכתב כלל כשר מ"מ בשינה פסול משום דהעדים חתמו שקר ונעשו פסולים והכא לא שייך לומר לאו אכולא מילתא קא מסהדי כיון דע"כ העדים קראו כל מה שכתוב בגט כמ"ש הש"ך וידעו בברור ששקר גמור הוא ואעפ"כ חתמו ודוק:
<b>ובזה</b> נוכל להבין סברת הרא"ם והמהרח"ש הנ"ל דהא דפוסק הרמ"א להכשיר שינוי מקום עמידה היינו דוקא בנכתב מקום דירה. וכבר העירותי בצדק ע"ז דמה חילוק וסברא יש בזה. דהנה התוס' בכתובות דף כ"ד הקשו אהא דשני יב"ש הדרין בעיר אחת יכתבו כהן ומה מועיל מה שיכתב כהן כיון שהעדים חותמין אע"ג דלא ידעי אי כהן הוא או לאו ותירצו דהיכא שהוחזקו שני יב"ש ודאי אכולא מילתא קא מסהדי דאז צריכים לידע אם הוא כהן ע"ש. ומעתה י"ל דהיכא דנכתב מקום דירה דאז ע"י סי' המקום הוי כלא הוחזקו שני יב"ש כמ"ש בחו"מ סי' מ"ט ס"ז בהג"ה ומש"ה שייך לומר על מקום עמידת הבעל והאשה דלאו אכולא מלתא קא מסהדי ולכך לא נעשו העדים פסולים אבל בלא נכתב מקום דירה א"כ בכל העולם פשיטא שיש כמה אנשים ששמם כשם הבעל והאשה ואין כאן שום סימן רק מקום העמידה ובהוחזקו שני יב"ש ונכתב כהן לסימן ודאי אכולא מילתא קא מסהדי כמ"ש התוס' ומש"ה בשינה מקום העמידה לדידן שאין כותבין מקום דירה פסול מטעם שהעדים נעשו פסולין שחתמו שקר. ועי' בשו"ת מהרי"ט חלק יו"ד סי' כ"א ודוק היטב:
<b>עוד</b> יש מקום להחמיר בנ"ד, ע"פ מ"ש בשו"ת צמח צדק סי' ס"ג דאף לדעת המכשירין בשינה שם אבי הבעל והאשה ומטעם דכיון שא"צ לכותבו גם שינה אינו פוסל וכמ"ש ר"ת לענין שינה מקום הלידה מ"מ היכא דניתן הגט ע"י שליח פשיטא דפסול ומטעם דכיון דהבעל שלח אותו לגרש אשתו פלונית בת יצחק היאך ישנה השליח ויתן הגט ליד פלונית בת נתן מה שלא צוה הבעל ע"ש. ולדבריו אפשר דגם בנ"ד יש מקום לומר כן כיון דשלח הבעל את הגט למסור אותו לאשה פלונית העומדת בקלו"ב היאך ימסרנו השליח לאשה העומדת במקום אחר והוי שינוי בשליחות. והרמ"א לא הכשיר בשינה מקום עמידתה בשעת הדחק רק אם מסרו הבעל מידו לידה ולא ע"י שליח. אמנם באמת יש לחלק דדוקא בשם אבי המגורשת דכל אדם נקרא על שם אביו ומש"ה אם הבעל צוה ליתן לאשה פלונית בת נתן והוא מסר אותו לבת יצחק הוי כנמסר הגט לאשה אחרת והוי כשינה בשם העצם כיון דנקרא אדם על שם אביו. אבל בשינה מקום עמידה כיון דאין אדם נקרא על שם מקום עמידתו אין זה שינוי בשליחות ועי' בב"ש סי' קכ"ט ס"ק י"ז שכתב כעין זה. ועי' בש"ס גיטין דף ס"ה ע"א דהרי היא במקום פלוני לא הוי שינוי בשליחות וה"ה העומדת במקום פלוני וגם בלא"ה האחרוני' דחו דברי הצ"צ הנ"ל מהלכה:
<b>אמנם</b> אחרי שהדבר חובה עלינו לחוס על בנות ישראל שלא תהיינה עגונות חפשתי ומצאתי אולי יש מקום להתיר ע"פ דברי הריב"ש בתשו' סי' נ"ז שנשאל על גט שכתוב בו אנת פלונית הדרה בתלמסאן והיא לא היתה דרה בתלמסאן לא בשעת כתיבה ולא בשעת נתינה והעתיקה דירתה משם זה כמה שנים. והשיב דלכאורה הוי שינה מקום דירה דפוסל לכ"ע וכתב הריב"ש חזרתי על כל צדדי ההיתר ולא מצאתי. לבד זה מצאתי שנאמר שמה שכתוב בגט הדרה בתלמסאן ביאורו שהיתה דרה מקודם ומלת הדרה הוא מלעיל כלשון השבה עם נעמי שהרי לא כתב הדרה עכשיו. וסיים שם ור' דוראן נטה להקל ור"י בואנשטרוק חוכך להחמיר ומפני החומר שיש בשינה שמו וכו' איני רוצה לסמוך על דעתי אמנם אם נראה בעיניך שאפשר לסמוך בזה לחוש לעיגון האשה עשו כטוב בעיניכם וכו' ע"ש. וא"כ אפשר דגם לשון העומדת בקלו"ב הכתוב בגט פירושו שעמדה כבר בקלו"ב. וא"כ אם האשה הזאת עמדה פעם אחת בקלו"ב אין כאן שינה מקום עמידה. ויגעתי ומצאתי בתשו' מהרשד"ם ח' אהע"ז סי' נ"ח בסוף התשובה אחר שפסל גט אחד אשר ווין שבו נראין כמין נון כתב ועוד שגט זה פסול שנשלח ע"י שליח וכתב מקום עמידת האשה ואפשר שבשעת כתיבת הגט לא היתה האשה עומדת שם ואע"פ שהי' אפשר לפרש העומדת שהיתה עומדת ע"ד שכתב הריב"ש בגט שהי' כתוב בו הדרה במקום פלוני שיש לקרות מלעיל ולא מלרע ה"נ הי' אפשר כדפירשתי אע"פ שאינו דומה מ"מ כדמות ראי' מיהא הוי ואעפ"כ אין ספק שהי' טעות מפורסם (פי' שלא הי' לו לכתוב מקום עמידת האשה כלל) וצריך ליזהר שלא תנשא בגט זה עכ"ל. אמרתי שישו בני מעי כי מצאתי תנא דמסייע לי שגם המהרשד"ם רצה לפרש מלת העומדת שהיתה עומדת כבר ומדבריו שם נראה שלא פסל הגט רק מחמת שינוי אות הווין ע"ש:
<b>אמנם</b> לאשר הוא דבר חדש והאיסור חמור מאד מאד זחלתי ואירא מלסמוך על דברים כאלה אשר לא נזכר להדיא לגדולי הפוסקים להיתר אשר על כן אמרתי אשובה אראה בגוף הדבר שחידש מעכ"ת דהיכא דלא נכתב מקום דירה לד"ה פסול בשינה מקום עמידה ואנכי הבאתי ראיה לזה מן הקבלה מדברי גדולי הפוסקים ומן הסברא. הגם הלום ראיתי בדברי הגאון בעל פני יהושע בחדושיו לגיטין דף פ' שכתב וכבר בא מעשה לידי בגט ששינה מקום עמידת האשה והכשרתיו בשעת הדחק ע"ש שכתב דשינה מקום האשה קל יותר משינה מקום עמידת הבעל ובדורו של הגאון בעל פני יהושע לא כתבו מקום דירה בגט כמבואר בש"ע ואף על פי כן הכשיר בשינוי מקום. ועי' בשו"ת נודע ביהודא מהדורא תניינא חלק אהע"ז סי' ק"ט שהביא דברי הפ"י וכתב עליו כבר הורה זקן ואם מיירי בנכתב מקום דירה הרי מבואר הדבר ברמ"א להכשיר בשעת הדחק. ומזה מוכח דהפני יהושיע התיר בשעת הדחק בשינוי מקום עמידתה אף בלא נכתב מקום דירה. ועי' בשאלות ותשובות הגאון חתם סופר חלק אהע"ז סי' י"ב שכתב בסוף התשובה ורק משום עמידת הבעל דמשום לעז לא מהני שם הטפל ולזה כבר כתבתי דעל כל פנים בשעת הדחק כשר כמבואר סי' קכ"ח ס"ב ושה מבואר להדיא דלא נכתב שום מקום אחר רק שם העיר שאנאט ואפ"ה הכשיר בשינה מקום עמידת הבעל והאשה בשעת הדחק. וכאשר שמתי עיוני בגוף התשובה שם תמהתי מאד על מ"ש הגאון זצ"ל שם דלפי מה דקיי"ל כהרא"ש דהיכא שאין האשה בפנינו אין לכתוב לא שם מקום דירה ולא עמידה ולא לידה דמתני' לא תנן רק שינה שם עירו ושם עירה אבל אם לא נכתב כלל כשר א"כ מוכח מזה דאף דאם לא נכתב כשר מ"מ פסול בשינה וא"כ גם בשינה מקום עמידת הבעל ג"כ פסול. ולא זכיתי להבין דבריו דהדבר מבואר להדיא בהרא"ש פ' הזורק דשינה מקום עמידת הבעל כשר אף דכתב שם להדיא דאם לא נכתב מקום דירה ועמידה ולידה כשר. והטעם בזה דס"ל להרא"ש ז"ל דאף דבמקום דירה פסול בשינה אע"ג דאם לא נכתב כשר משום דאדם מיקרי על שם דירתו ויאמרו הרואים דאין זה המגרש. משא"כ בשינה מקום עמידתו כיון דאין אדם נקרא על שם מקום עמידתו כיון שאם לא נכתב כשר גם בשינה כשר ומש"ה אף דמבואר בש"ע ס"ב דאם לא נכתב כלל כשר ואף לכתחלה אין לכותבו במקום שאינו בפנינו מ"מ ס"ל להרמ"א להכשיר בשעת הדחק בשינוי מקום עמידתן ומטעם שכתבתי וזה פשוט ומבואר:
<b>וראיתי</b> בספר תורת גיטין להגאון מליסא ז"ל שעמד על מדוכה זו וכתב על דברי הרמ"א הנ"ל בסי' קכ"ח תמוה לי שהפוסקים שהכשירו שינה מקום העמידה היינו בזמן הש"ס שהיו כותבין מקום דירה וכו' אבל לדידן שאין כותבין מקום דירה וכו' ואפשר דהרב בהג"ה דמכשיר מיירי כשנכתב מקום דירה או שאין במקום השינוי שנכתב בגט איש ששמו כשם זה שנכתב בגט זה. גם בחידושים שם כתב כן דהרמ"א מיירי או כשנכתב מקום דירה או שידוע שאין בהמקום שנכתב בגט איש ששמו כשם זה ע"ש. וא"כ בנ"ד אם לא נמצא בקלו"ב אשה אחרת ששמה כשם זאת יש להכשיר הגט:
<b>עד</b> כה הראיתי לדעת מדברי האחרונים אשר מפיהם אנו חיים להכשיר בשעת הדחק בשינה מקום עמידה אף אם לא נכתב מקום דירה וכעת אביא סמוכין לדבריהם מדברי הפוסקים הראשונים. הנה בד"מ סי' קכ"ח כתב על מה שכתב הב"י שאם יש לעיר שני שמות צריך לכתוב שניהם. וכתב ע"ז הד"מ ומיהו משמע בפסקי מהרי"א דא"צ לכתוב ב' שמות העיר אלא כשכותבין שם הדירה אבל במקום דאין כותבין רק מקום העמידה אין לחוש ע"ש. ולדעתי העני' פשוט דטעם המהרי"א דכשכותבין מקום דירה דבשינה פסול לד"ה צריך לכתוב שניהם אבל לדידן דכותבין רק מקום העמידה דגם אם שינה בזה יש מכשירין אין לחוש לכתוב שני השמות ומזה מבואר דאף דלא נכתב מקום הדירה רק מקום העמידה לחוד ג"כ יש מכשירין בשינה ועי' בשו"ת מהריב"ל ח"ג סי' ס"ח בגט שנכתב קוסטאנטינה וע"פ הדין צריך לכתוב קוסטאנדינא וכתב להתיר ע"פ דברי התוס' דשינה מקום העמידה כשר. ושם מבואר להדיא נוסח הגט שלא היה כתוב בו מקום דירה רק מקום עמידה לחוד וגם ניתן הגט ע"י שליח ואפ"ה הביא סעד לדבריו משטת ר"ת ור"י ומבואר מזה דלהמכשירין אפי' בכה"ג כשר. ועי' בס' טיב גיטין בשמות עיירות אות ו' הביא שם תשו' כת"י מהגאון בעל מג"ש ומשם נראה מבואר שגם הוא סובר כן. אמנם בכל זאת מיראי הוראה אנכי וחלילה לסמוך על דברי באיסור חמור כזה ומעכ"ת ישקול הדבר במאזני שכלו גם יציע הדבר לפני גדולים אשר להם הרשות נתונה להורות בזה וכאשר יגזרו אומר כן יקום:
<b>סי'</b>
<b>קנג</b> ב"ה יום ג' כ"ח אדר שני תרל"ח לפ"ק לבוב:
החודש אשר נהפך לששון ולשמחה ישפות ה' ברכה והצלחה לכבוד ידידי הרב הגדול החריף ובקי המפורסים ערוגת הבושם יקר הערך ירא ה' מרבים כש"ת מוה' אליהו דוד נ"י אבד"ק ניזין:
<b>מכתב</b> שאלתו נמסר לידי היום בדבר האשה שנשאת לשני אנשים ומתו והבעל השני הי' ידוע חולי הרזון הריאה קודם שנשאה והרבה ממשפחתו מתו מחולי זה וגם בעלה הראשון אומרים שהי' לו חולי זה אם מותרת לינשא לשלישי והאשה היא ילדה בשנים ומעכ"ת האריך בזה בדברים נכונים. והנלפענ"ד בזה דהנה בהא דקיי"ל בש"ע סי' ט' דאיש שמתו שתי נשיו אינו מונע עצמו מלישא הקשה הח"מ שם דדברי הש"ע סותרין זא"ז דביו"ד סי' רס"ג לענין מתו אחיו מחמת מילה פסק דתולין גם באב ע"ש. וגם גוף הדין הוא כהלכתא בלא טעמא דבין למ"ד מזל גורם או מעיין גורם שייך ג"כ גבי איש שמתו נשיו כמ"ש בשו"ת חתם סופר באהע"ז סי' קל"ו. והרא"ש בתשובה כתב דאם איתא דמידה זו נוהגת באנשים כבנשים א"א שלא דברו חז"ל בזה כיון דצורך חיי נפש הוא וכו' ע"ש מ"מ טעמא בעי אמאי לא הזהירו חז"ל גם באיש. ונ"ל דבהא שכתב הב"ש ס"ק ו' דאם מת האיש כשהוא זקן לא הוי' קטלנית. כתבו האחרונים ראי' לזה מהא דאיתא בירושלמי פ"ג דתענית הלכה ה' לענין מתענין על הדבר בחורים אבל לא זקנים ע"ש הרי דבמתו זקנים לא אמרינן דמחמת הדבר מתו רק מחמת חולשת כחם או שמלאו ימי שנותם וה"ה לענין קטלנית לא חיישינן שמחמת מזל דידה או מעיינה מת רק דזקנתו גרם לו ומעתה י"ל לפמ"ש הרמב"ם פ"ב מתענית הלכה ה' דאין אנשים והקטנים והזקנים בכלל מנין זה וכתב הכ"מ דמש"ה ממעט הרמב"ם נשים לפי שהם חלושות המזג ע"ש. וא"כ כמו דלענין דבר תלינן דמחמת חולשתם מתו ה"ה לענין איש שמתו נשיו לא תלינין דמזל דידי' או מעיינו גרם רק חולשת גופן ולא הוי קטלן ומותר לישא אחרת וזה נכון מאד בס"ד. ולפ"ז בנ"ד דהבעל השני הי' חולה בחולי מסוכן ר"ל והרבה ממשפחתו מתו מחולי זה פשיטא דיותר מהראוי לתלות דאותה החולי הי' גרם המיתה ולא מזלה ומעיינה גרמו לזה ולא הויא קטלנית:.
<b>וראיתי</b> למעכ"ת שהביא בשם שו"ת צ"צ החדש שכתב דגם אם היה הבעל חולה יש לספק שמא מה שלא עלתה לו ארוכה למחלתו הוא מחמתה ועדיין דין קטלנית עלי'. ולדעתי העני' נראה דזה תלוי במחלוקת הגמ' אי מזל גורם או מעיין גורם. דאם נאמר מזל גורם הוא דבר שאינו בטבע רק שנולדה במזל שתהא מחוסרת פרנסה ולכן מתו אנשי' וכמ"ש הרא"ש וא"כ אפשר דכמו דגרם מזלה שימות בעלה החולה ולא תהי' לו רפואה לחליו גם אם יהי' לה בעל שיהי' בריא אולם ג"כ ימות דלענין גרם המזל אין סברא לחלק בין חולה לבריא אבל למ"ד מעיין גורם דהיא דבר התלוי בטבע כמ"ש רש"י ביבמות שם דמעיינה גורם שיחלה הבעל ודוקא אם מת מחמת חולי משא"כ בנפל מדיקלא לא הוי קטלנית כדאמרי' בגמ' שם דלא שייך לומר מעיין גורם רק שיחלה הבעל מחמת זה וימות. וא"כ גם אם נאמר שמעיינה גרם שלא עלתה לו מזור לחליו מ"מ כיון שהיא דבר התלוי בטבע אין להוכיח מזה שמה שהמית אדם חולה ותש כח ימית ג"כ איש בריא אולם ואמיץ כח והרי עינינו רואות בעניני רפואות וכן להיפך באכילת סם המות שאינו עושה רושם ופעולה שוה לכל איש ואיש וכל אחד לפי כחו יותר צריך אכילת הסמים לעשות העולה בגופו וא"כ גם כאן עדיין לא נתחזקה אשה זו שאם תנשא לשלישי ולא יהי' חולה שימות מחמתה. מיהו עדיין יש לעיין בזה דבש"ס ב"ק דף ל"ז פליגי אמוראי במועד לקטנים אי הוי מועד לגדולים וא"כ לא מיבעיא לדעת התוס' שם שפסקו כרב זביד דסתמא הוי מועד לגדולים א"כ כמו דאמרינן התם דמאחר שהועד השור שיזיק לקטנים כמו כן יזיק לגדולים גם כאן אפשר דכמו שהוחזקה שמחמת מעיין שלה ימות אדם חולה כמו כן אם יהי' לה בעל בריא ג"כ ימות אלא אפילו לדעת הרי"ף והרמב"ם והרא"ש לפסוק כרב פפא דמועד לקטנים אינו מועד לגדולים מ"מ בנ"ד עדיין לא נפקא מדין קטלנית דבש"ס ב"ק שם אמרינן דאי נמי איתא לדר"פ נגח שור וחמור וגמל נעשה מועד לכל. וכתב בשטה מקובצת שם דה"ה אם נגח שני קטנים וגדול נעשה מועד לקטנים ולגדולים ע"ש וא"כ כמו בשור המועד דקיי"ל כרשב"ג דהוי מועד בג"פ ה"ה בנשואין דקיי"ל כרבי דהוי חזקה בשני פעמים אם הי' בעלה הראשון בריא והשני חולה איתחזקה לקטלנית הן לחולים ולבריאים אבל אם יתברר שגם הבעל הראשון הי' חולה א"כ לא נתחזקה אשה זו רק לחולים שפיר יש להתיר לשלישי אם יהי' כשאר כל אנשים ולא יהיה חולה בשעת הנשואין למ"ד מעין גורם ואין זה דומה למה שהתיר הרמ"א בסי' ט' אם נהרג אחד או מת בדבר למ"ד מעיין גורם הרי דגם במת אחד על מטתו והשני נהרג ג"כ מותר דהתם אמרינן דאותו שנהרג או מת בדבר לא מת כלל מחמתה וא"כ לא נתחזקה כלל רק בבעל אחד ומש"ה לא הוי קטלנית משא"כ באם הי' הבעל חולה בעת הנשואין לפמ"ש בשו"ת צ"צ הנ"ל דאפשר שהיא גרמה שלא עלתה רפואה לחליו א"כ מתו שני אנשי' מחמתה רק שנאמר דכיון שהוחזקה לחולה לא נתחזקה לבריא א"כ בעינן דוקא שיהי' שניהם חולים בעת הנשואין דאל"כ דמי לשיר וחמור וגמל דנעשה מועד לכל וכמ"ש לעיל כנלפענ"ד נכון:
<b>אמנם</b> אם יתברר שגם בעלה הראשון הי' חולה בשעת הנשואין שפיר יש מקום להתירה לשלישי למ"ד מעיין גורם לפמ"ש רוב הפוסקים כר"פ וכמ"ש וא"כ לפמ"ש הרמ"א להתיר בנהרג אחד מהם דסמכינן על מ"ד מעיין גורם גם בנ"ד אפשר להתיר. הן אמת דגוף הדבר שכתב הרמ"א י"א לסמוך על מ"ד מעיין גורם וכמ"ש הח"מ והב"ש שם תמוה לי דלא אשכחן מאן דס"ל הכי דכל הפוסקים שהביא הב"י שם פסקו כמ"ד מזל גורם ומה שנרשם בבאר הגולה שהיא תשובת הרמב"ן גם זה תימה דברמב"ן שם מבואר להיפך שכתב על אחד שהתיר קטלנית שלא מצא לו צד היתר ואולי לא מת א' מהם על מטתו רק נפל ומת ופסק כמ"ד מעיין גורם ועכ"ז אינו אומר שהוא כן דלית הלכתא אלא כרב אשי דסבר מזל גורם וכו' ע"ש הרי מבואר ברמב"ן להיפוך דקי"ל כרב אשי. והנ"ל בזה ומקודם נבא לבאר דברי הרמב"ם בתשובה שהביא הכ"מ סוף פרק כ"א מא"ב שכתב על דין דקטלנית וז"ל ואע"פ שיש חכמים שסוברים שלא תנשא אומרים לה אם תמצא מי שיקדש אותך לא נחייבנו לגרש והיה מערימי' ומקדשין בפני ב' עדים ואח"כ כותבין לה כתובה ומכניסין אותה לחופה ומברכין שבע ברכות הואיל ונתקדשו כך היה עושין ב"ד של רבינו יצחק בעל ההלכות וב"ד ש"ר יוסף הלוי תלמידו וכל הבאים אחריהם וכן עשינו אנחנו במצרים להתיר עכ"ל הרמב"ם בתשו' [ושרא ליה מארי' למעכ"ת שרוצה לדחות דברים אלו בגילא דחיטתא דמ"ש שהרמב"ם בחיבורו חזר בו לא ידעתי שום הוכחה לזה וגם אם האמת כדברי מע"כ שהרמב"ם חזר בו מ"מ בודאי מה שהעיד בתשובתו בשם רבותיו הרי"ף והר"י מיג"ש כודאי עדותו נאמנה מאד. ומי ישמע לדברי מע"כ לדחות תשובת הרמב"ם שהביא הכ"מ והח"מ והב"ש בפטומי מילי בעלמא ובעבור ספר אחד שנדפס מחדש אשר גם אלף ספרים כאלו לא יבטלו אות אחד ממה שמסרו לנו רבותינו הראשונים נ"ע]. והנה מ"ש הי' מערימין ומקדשין וכו' הערמה זו לא ידעתי מהו דבכל מקום שמוזכר בגמ' ובפוסקים לשון הערמה היינו שמערימין ועושין דבר האסור באופן שיהי' מותר כמו גבי מכירת חמץ. וגבי סירוס פ"ז דב"מ. וכן מערימין על הבכור שמתסיסו קודם שיצא לאויר העולם לקדושה אחרת וכן באותו ואת בנו שנפלו לבור בגמ' בביצה וכהנה רבות דכוונת הערמה היינו שהערים לעשות באופן המותר. אבל מי שעובר על דברי חז"ל בזדון זה לא מיקרי הערמה ועבריין הוי העושה כן. וא"כ מה זה שכתב בתשובת הרמב"ם היו מערימין ומקדשין וגם מ"ש הרמב"ם בחיבורו דאם נשאת לא תצא. וגם אם נתקדשה יכנוס והכי קיי"ל בש"ע סי' ט' ולא נודע מאין הוציא הרמב"ם דין זה ועי' בב"י בשם הרשב"א והה"מ והריב"ש שעמדו בזה:
<b>ולכן</b> נראה לדעתי העני' שהרמב"ם בחיבורו סובר דמה שאסרו חז"ל קטלנית משום חשש סכנה איסור זה הוא דוקא על תחלת הקדושין והנשואין שזה גורם לו הסכנה אף אם יגרשנה אח"כ לא נמלט מהסכנה והגרושין בזה לא מעלה ולא מוריד ומש"ה ס"ל הרמב"ם דלא תצא דאיסורא דעבד עבד ולמה לא לגרשה חנם אחרי שבזה לא יתוקן מה שעיות ועי' בשו"ת נו"ב מהד"ת ח' אהע"ז סי' צ' שכתב כעין סברא זו לענין חרגמ"ה. ובהכי ארווח לן ליישב קושית המשלמ"ל פ"ב מסוטה הלכה י' דאמאי לא חשיב במשנה בסוטה פ' ארוסה גם קטלנית בהדי נשים דלא שותות ולפי הנ"ל ניחא דבמשנה שם ממעט נשים האסורות לו מדכתיב תחת אישך שהן ראויות לישב תחתיו. וא"כ בקטלנית ג"כ ראויה הוא לישב תחתיו ואין שום איסור וסכנה כלל במה שיושבת ומשמשתו ורק תחילת הקדושין והנשואין היו באיסור אבל עכשיו שכבר נשאה שפיר קרינן בה תחת אישך. ומעתה נבא לבאר דברי תשובת הרמב"ם בשם רבותיו דלפענ"ד הם סוברים בהך מחלוקת אי מזל גורם או מעיין גורם דנקטינן כדברי שניהם להקל דאם יהי' לנו קולא למ"ד מזל גורם סמכינן עליו וכן על מ"ד מעיין גורם והטעם בזה משום דבאמת אין כאן רק חשש ספק כמ"ש בשם א"ז וכן נראה מדברי הרי"ף והרא"ש והנמוקי יוסף דמש"ה קיי"ל בוסתות ושור המועד כרשב"ג ובנשואין ומלקיות כרבי משום דמספקא לן הלכה כמאן כרבי או כרשב"ג ובספק סכנה מחמרינן כרבי מזה משמע דרק מספק אסורה לינשא לשלישי שמא הלכה כרבי וא"כ היכא דאיכא עוד ספק שמא מזל גורם או מעיין גורם נקטינן כדברי המיקל דהוי כעין ס"ס. ואחרי שזכינו לזה אתיין דברי תשובת הרמב"ם כמין חומר שהם היו מערימין ומקדשין וכו' משום שסמכו על מ"ד מעיין גורם דלדידי' ליכא שום סכנה בקדושין כדמוכח בגמ' ואחרי שכבר נתקדשה שוב היו כותבין כתובה ומכניסין אותה לחופה משום דשמא הלכה כמ"ד מזל גורם וכבר נעשה האיסור והסכנה בשעת הקדושין ואין שום תוספות סכנה במה שכונסה כמ"ש לעיל דלמ"ד מזל גורם ליכא סכנה רק על תחילת הקידושין ואם נתקדשה יכנוס כמ"ש הרמב"ם בחיבורו והש"ע בסי' ט' משום דגם אם לא יכנוס כבר הוא מסוכן ועומד מחמת הקדושין למ"ד מזל גורם ושפיר מותר לכונסה וזה דומה ממש למה דאמרינן בגמ' ביצה דף ל"ד אותו ואת בנו שנפלו לבור דמעלה את הראשון ע"מ לשוחטו ואינו שוחטו וחוזר ומערים ומעלה את השני הרי דאף דודאי קא עביד איסורא ביו"ט שהעלה שניהם מן הבור והיא אינו יכול לשחוט רק אחד מהם מ"מ כיון דבכל פעם שמעלה כל אחד מהם יכולין לתלות במעשה המותר שזה השור שרוצה לשוחטו הערמה המותרת הוא. וה"ה כאן אף שקידש ונשא קטלנית ובין למ"ד מזל גורם ובין למ"ד מעיין גורם קא עביד איסורא. מ"מ בכל מעשה שעשה אנו תולין שעשה בהיתר וכמ"ש לעיל ועפ"ז יפה כתב הרמ"א דרבים מקילים בנהרג אחד מהם או נפל ומת דסמכינין על מ"ד מעיין גורם ומקור דבריו הוא מדברי הרי"ף והר"י מיג"ש שהביא הרמב"ם בתשובה ולכן נלפענ"ד דאם נתברר שגם בעלה הראשון הי' חולה בשעת הנשואין יכולין להתירה להנשא לשלישי אם יסכים אתנו עוד רב אחד גדול בתורה. דברי ידידו הדוש"ת בלונ"ח:
<b>סי'</b> <b>קנד</b> ב"ה יום ב' י"ב תמוז תרכ"ז לפ"ק לבוב:
לכבוד הרבנים המופלגים בתורה ויראה חריפים ושנונים דיינים מצויינים חכמים ונבונים המפורסמים לתהלה כש"ת מוה' ישראל יוסף העלר ומוה' נימפל ומוה' אליעזר ני' יושבי על מדין בעיר פרעמישלא יע"א:
<b>מכתב</b> שאלתם הגיעני ומחמת רוע הדרכים נתאחר מכתבם עד ש"ק ומהרתי בא להשיבם מפני הכבוד. ולא אעתיק פה אף הטענות כי יארכו הדברים ויקבלו הטענות ר"פ בחזרה ועל פיהם אדון בדבר הלכה כאשר ישים ה' בפי ומאתו אשאל עזר לבל אכשל ח"ו וינחני בדרך אמת. ובראשונה נבא לעיין במה שטוען ר' נחמיה שלא נתן השבעים רעוו שהבטיח לשותפות וא"צ לשלם ההפסד מביתו כמבואר בחו"מ סי' קע"ו ס"ו בשם הרמ"ה ומעכ"ת דחו דבריו דדוקא אם נתן השותף מה שהותנה בזה סובר הרמ"ה דלא שיעבד עצמו על היזק גדול יותר ממה שהניח לשותפות משא"כ בנ"ד הרי על אותן שבעים רייניש שהבטיח ליתן לשותפות אותם שיעבד להפסד ובודאי הכל לפי תנאו אף אם לא נתן עדיין מה שהבטיח כי כן שיעבד עצמו בתנאי זה עכ"ל. ואנכי לא ברירא לי דבר זה הרי מע"כ עצמם הביאו אחרי כן דברי הנתיבות דהיכא שלא הי' ק"ס אין זה מיקרי שינוי מה שלא קיים דבריו ואם הי' ר' מענדיל תובע את ר' נחמי' שיתן הסך שבעים ריינש לשותפות לא היה יכול לכופו כיון שלא הי' רק דיבור בעלמא ואף לדעת הסוברים בסעיף ג' שם דשותפות מתקיים בדיבור בעלמא היינו דוקא היכא ששניהם עוסקים ביחד בהשותפות משא"כ כאן שר"מ לא עסק כלל רק ר"נ ובזה כ"ע מודו דבעי קנין וכן משמע מדברי הרמ"א סעיף ל"א וסעיף ג' ובכ"ד. וטעם הדבר נלפענ"ד דבאמת כל הקדמונים נתקשו במה תתקיים השותפות ובפרט אם נשתתפו בדבר דאינו נקנה בק"ס כגון מטבע וכדומה ובמה יקנה השותף הזה החלק במה שהרוויח חבירו או יפסיד בהיזקו ועי' בב"י סי' קע"ו דמדמי לה לפועל ששכרו ללקט מציאות ע"ש דכוונתו דנעשו כשכורין ופועלין זה לזה דמה שעוסק שותף אחד לטובת חבירו זה הוי הנאה גדולה לגבי השותף האחר וחשיב כקיבל שכר ועי' בש"ס ע"ז ר"פ חמישי ומה"ט שותפין המה ש"ש זה לזה וכן להיפך אם חבירו עוסק נהנה זה והוי שניהם כקיבלו שכר מהדדי וכפועלים דמי דמציאתו לבעה"ב בשכרו סתם וא"כ בנ"ד שר' נחמי' לבד עסק בהשותפות הרי ר' מענדיל קיבל שכר ודמי לפועל אבל כיון שר"מ לא עסק כלל א"כ לא קיבל ר' נחמיה שום שכר. ואדרבא אפשר לומר דאף לפי מה שנראה לכאורה מהרמב"ם דחולק על הרמ"ה וסובר דשותף מחויב לשלם חלק היזק שלו מביתו ויבואר לקמן אי"ה היינו דוקא אם נעשה השותפות באופן המועיל כגון בק"ס או התחילו שניהם להתעסק משא"כ בנ"ד במה זכה ר"מ שישלם לו ר"נ חלק ההפסד. וגם מה שהבאתם בשם האחרונים דאם הותנו בפירוש שישלימו ההפסד מביתם מחויבים להשלים מיירי ג"כ באופן זה ששניהם עסקו בענין השותפות דאז בשעה שנשתתפו היה קנין גמור כמבואר בסי' קע"ו ס"א ומש"ה כל התנאים שהותנו בשעת הקנין קיימים משא"כ הכא לא חל על ר"נ שום חיוב כלל:
<b>ומה</b> שכתבתם במה נשתעבד ר' מענדל לסבול כל ההפסד לא הבנתי כלל הלא המאה רייניש שנתן להשותפות המה משועבדים לההיזק ואין זה דומה כלל לסברת הרמ"ה דסובר שלא נשתעבד יותר ממה שהניח לעסק השותפות וכאן ההיזק הוא פחות ממאה רייניש וכל מה שהניח משועבד לההיזק כנ"ל לפענ"ד. אמנם בגוף דברי הרמ"ה במה שתמהו כולם דהמחבר סותר דברי עצמו דכאן בסי' קע"ו פסק כדברי הרמ"ה דאין השותף מחויב להשלים ההפסד מביתו ובסי' צ"ג העתיק לשון הרמב"ם דאין ראובן נאמן בשבועתו שפיחת ת"ק וישלם שמעון חמשים מביתו דשבועת השותפין אינו מועיל רק להחזיק ולא להוציא משמע דאם נודע בבירור שנפחת ת"ק מחויב שמעון לשלם מביתו ודלא כהרמ"ה. ומה שתירץ הט"ז דבסי' צ"ג לא מיירי המחבר רק מעיקר הדין דשבועת השותפין אינו מועיל להוציא. הוא תמי' גדולה דמה יענה הט"ז לסוף דברי המחבר בסי' צ"ג שם ואם טען ראובן ששמעון יודע בודאי שפחתו ישביע את שמעון וכו' ויגלגל עליו שאינו יודע בוודאי סכום הפחת הזה ואם לא נתעסק שמעון בהשותפות ישבע שמעון היסת שאינו יודע בודאי בזה ההפסד ויפטר ע"ש. ומה מקום יש לשבועה זו כיון דאפילו אם יתברר בעדים שהאמת כדברי ראובן לא ישלם שמעון מביתו לדעת הרמ"ה. ודברי הט"ז צע"ג. גם מ"ש הש"ך דאם השותף יודע מההיזק מחויב לשלם מביתו עי' בסמ"ע סי' צ"ג ס"ק כ"ה שכתב דלדעת הראב"ד אף אם ההיזק מבורר אינו מחויב לשלם מביתו אף לדעת הסוברים דההפסד הוא לאמצע. וכן כתב הב"ח בסי' צ"ג לדעת הרמ"ה והראב"ד עיי"ש היטב. גם מ"ש הב"ח דאם היה ההיזק מכח משא ומתן מחויב נשלם מביתו. מבואר בסמ"ע בסי' צ"ג שם דהראב"ד סובר דאינו מחויב לשלם מביתו אף דשם היה ההפסד מכח משא ומתן כיון דלא הפסיד הכל ועי' בב"ח סי' קע"ו מ"ש על דברי הרמ"ה מסתברא היכא שהטילו לכיס ונגנבו או נאבדו ע"ש וכ"פ הב"ח סי' צ"ג לדעת הראב"ד והרמ"ה ודו"ק כי קצרתי. ופשיטא דבכל זה יכול המוחזק לומר קים לי. והנלפע"ד נכון בזה הלא נודע מ"ש התומים סי' צ"ג ס"ק י"א דבסי' צ"ג מיירי שכבר חלקו בריוח ורווחא לקרנא משתעבד ומש"ה היה מחויב השותף להשלים חצי ההפסד דזה לא הוי משלם מביתו דכמו דהקרן מה שהניח לשותפות משתעבד להיזק ה"ה חלק הריוח שנטל ולכך הוצרכו הרמב"ם והמחבר לטעם דאינו נאמן בשבועתו ליטול הא לא"ה הי' מחויב להשלים חלק ההיזק מן הריוח שנטל ע"ש שדקדק כן מלשון הרמב"ם והמחבר:
<b>ומעתה</b> בנ"ד נלפענ"ד הלכה למעשה דכל הריוח שהרויחו ביעריסלאב ילך לשותפות ומה שעלה ההיזק מעסק סאמבור יותר מזה אותו ההפסד על ר' מענדיל לבד כגון אם הריוח מיעריסלאב היה לערך ארבעים ריינוש וההיזק מסאמבור הוא תשעים רייניש נמצא הי' היזק בעסק השותפות חמשים ריינש אותן חמשים רייניש יפסיד ר"מ ואין ר"נ מחויב להשלים מביתו כדעת הראב"ד והרמב"ן והרמ"ה ומה שמפסיד ר' נחמי' את הריוח מיעריסלאב זה לא מיקרי משלם מביתו כמ"ש התומים דרווחא לקרנא משתעבד וביתר הטענות עיינתי בפסק דינם ויפה הורו ודעתי מסכמת לזה ולרוב טרדותי לא יכולתי להאריך:
דברי ידידם הדוש"ת באהבה רבה:
<b>סי'</b> <b>קנה</b> ב"ה יום ו' עש"ק מ"ג למב"י תרל"ח לפ"ק כפר בראטקאוויץ:
יחי צלח שלו ושמח. ידידי שאהבה נפשי הרב החריף והבקי משנתו צח ונקי יגע ומצא כדי מדתו לפי מעט שנותיו הרבה מקנתו כש"ת מוה' אברהם ראטה ני':
<b>מכתבו</b> הגיעני והתענגתי להתבשר משלומו אשר יקרה בעיני מאד. ובדבר שאלתו באחד ששכח לספור ספירת העומר ונזכר ביה"ש של יום המחרת וספר בלא ברכה אם יכול לספור בשאר הימים בברכה או לא. ומעכ"ת פלפל בחכמה לומר דהוי ס"ס שמא כדעת התוס' דספירת יום לאו ספירה ואת"ל דהוי ספירה שמא ביה"ש לילה הוא. ואח"כ חזר מעכ"ת לומר דהוי ס"ס לאידך גיסא שמא ביה"ש יום היא וא"כ חוזר וסופר בשאר הלילות בברכה ואת"ל דביה"ש לילה היא שמא הלכה כהרי"ו והרא"ש דגם אם לא נזכר ביום סופר בשאר הלילות בברכה. ולפע"ד נראה בזה דהנה התה"ד שהביא הב"י סי' תפ"ט חידש לן סברא זו דאם נזכר ביום וספר בלא ברכה סופר בשאר הלילות בברכה הואיל ולא דילג יום אחד לגמרי. והפר"ח סי' תפ"ט שם חולק ע"ז כיון דמספקא לן הלכתא כמאן שמא הלכה כתוס' דספירת יום לאו ספירה היא ולא מצי לספור בשאר הלילות משום דלא הוי תמימות ואיך יברך מספק. ולדעתי העני' נראה בזה דבר נכון בס"ד. דהנה המעיין בדברי הרא"ש סוף פסחים יראה דשורש מחלוקת הבה"ג והתוס' היא דבה"ג סובר דכל המ"ט ימים של ספ"ע היא מצוה אחת דמצוה לספור מ"ט ימים ולהכי אם דילג יום אחד אין כאן ספירה דלא קיים מצותו דעיקר המצוה לספור מ"ט יום ולא מ"ח. ומש"ה ס"ל דלא יספור עוד מכאן ואילך דע"י שדילג לילה אחת כבר ביטל מצותו אבל התוס' ס"ל דכל לילה ולילה היא מצוה בפ"ע ואף דלא קיים המצוה באותה הלילה עדיין לא נפקע מצות שאר הלילות וסופר בשאר הלילות בברכה. וכעין דאמרו חז"ל במנחות פ' התכלת אלא מאן דלית ליה תרי מצות חדא מצוה נמי לא ליעבד. ועי' בב"י או"ח סי' תרע"ב. וטעם מחלוקת הקדמונים היא כיון דאיכא פלוגתא בגמ' אם נקצר ביום כשר וגם הפוסקים נחלקו כמאן הלכתא והרי אמרו בגמ' קצירה וספירה בלילה והבאה ביום וכיון דקצירה וספירה חדא היא ולמ"ד נקצר ביום פסול גם ספירה ליתא ביום אפילו בדיעבד כמש"כ הר"ן סוף פסחים. והנה בש"ס ביצה דף ל' ע"ב אמרינן אתרוג דמפסקא לילות מימים כל חד וחד יומא מצוה באנפי נפשה היא. סוכה דלא מפסקו לילות מימים כולה יומא כחדא יומא אריכתא דמי עיי"ש וא"כ לדעת התוס' שפסקו כסתם מתניתין סוף מגילה דנקצר ביום פסול ולדידהו ליתא לספירה ביום ומפסקו לילות מימים וכל חדא מצוה באפי נפשה היא ומש"ה ס"ל דאם דילג יום אחד מלספור סופר בשאר הלילות בברכה וכמש"כ לעיל דבשביל שביטל מצוה אחת לא נפקע ממנו חיוב שאר הלילות משא"כ הבה"ג דסובר כמ"ד נקצר ביום כשר וגם ספירה היא ביום כמש"כ הר"ן שם וכיון דלא מפסקו לילות מימים כל הספירה של מ"ט יום היא מצוה אחת ומש"ה סובר הבה"ג דאם שכח ודילג יום אחד שוב אינו סופר דאין בספירת שאר הלילות שום מצוה כלל דע"י שדילג לילה אחת בטל כל המצוה כיון דמצוה חדא כל ספירת מ"ט יום וכמש"כ:
<b>ואחרי</b> כל הדברים והאמת האלה דברי אדונינו רוח אפינו התה"ד מזוקקים שבעתים. דאם שכח בלילה וספר ביום בלא ברכה סופר בשאר הלילות בברכה דלדעת התוס' דכל חדא מצוה באפי נפשה פשיטא דיכול לספור בשאר הלילות כמבואר בדבריהם להדיא. ולדעת הבה"ג דס"ל דכל הספירה חדא מצוה היא ע"כ צ"ל לדידיה דלא מיפסקו לילות מימים ויכול לספור בדיעבד ביום. ולק"מ קושית הפר"ח דשמא הלכה כדעת התוס' דספירת יום לאו ספירה היא וספירה זו כמאן דליתא ואינו יכול לספור בשאר הלילות ולפמש"כ נכון דאם נאמר דספירת יום לאו ספירה היא ומפסקי לילות מימים וממילא כל יום מצוה באפי נפשה היא א"כ לשיטה זו גם אם דילג יום שלם לגמרי ג"כ סופר בשאר הלילות וכדס"ל באמת להתוס' והרא"ש. ורק עיקר חשש לדעת הבה"ג דאם דילג יום אחד אינו סופר אח"כ דכל הספירה מצוה חדא היא ולשיטת הבה"ג ע"כ יכול לספור ביום ולא מפסקו לילות מימים ודוק היטב כי היא עצה עמוקה בס"ד:.
<b>ומעתה</b> אין מקום למש"כ מעכ"ת לומר דהוי ס"ס שלא לברך בשאר הלילות דשמא ספירת יום לאו ספירה היא. דליתא דאם נאמר דספירת יום לאו ספירה היא ומפסקי לילות מימים וכל לילה ולילה מצוה באפי נפשה היא גם אם דילג לגמרי מברך בשאר הלילות וכשיטת התוס' והרא"ש. וכן גם הס"ס לאידך גיסא שכ' מעכ"ת דאיכא ס"ס לברך שמא ביה"ש יום היא ואת"ל שהיא לילה שמא הלכה כהתוס' דגם אם דילג יום א' חוזר וסופר בשאר הלילות. גם זה ליתא דכיון שאמרנו בספק הראשון דאם ספר ביום מותר לספור אח"כ דאם ספר ביום כשר ולא מפסקו לילות מימים והוי כל הספירה חדא מצוה ולדעה זו א"א לומר בספק השני שמא הלכה כתוס' דאם נאמר דמצוה חדא היא אם דילג יום אחד אינו יכול לספור בשאר הלילות כיון דכבר ביטל מצותו וכמו שביארתי בס"ד. מיהו עדיין יש ס"ס לענין לברך בשאר הלילות שמא ביה"ש יום היא וא"כ מותר לברך אח"כ לדברי הכל. ולדעת התוס' פשיטא דלדידהו גם אם דילג לגמרי מברך בשאר הלילות. ולדעת הבה"ג ע"כ מועיל מה שספר ביום. ואת"ל ביה"ש לילה שמא הלכה כהתוס' דסופר בשאר הלילות. ומ"מ נ"ל לספור בשאר הלילות בלא ברכה אף דהוי ס"ס. וכן משמע מדברי המג"א שם ס"ק א' שכ' כיון די"א מצות א"צ כונה אסור לברך שנית אף דגם שם הוי ס"ס שמא ביה"ש יום ושמא מצות צריכות כונה ואפ"ה אסור לברך בלילה ע"ש. וכן משמע גם מדברי הט"ז שם ס"ק ז' שכ' דדין זה אינו רק לכתחילה משום דהוי כמתכוין שלא לצאת. אלמא דאם היה סתמא ואיכא ספק אם מצות צריכות כוונה אסור לברך אף דשם מיירי ביה"ש והוי ס"ס ועי' בתה"ד שהביא הב"י שם. ולאשר אנכי יושב בכפר להברות גופי הנדכה והנכאב ואין לי פה ספרים לעיין בהם לא אוכל להאריך יותר:
דברי ידידו הדוש"ת באהבה רבה:
<b>סי'</b> <b>קנו</b> ב"ה יום ו' עש"ק כ"ד שבט תרכ"ו לפ"ק לבוב. שלום וברכה וכ"ט אל כבוד ידיד נפשי הרב המאוה"ג החריף ובקי ושנון. זית רענן. החכם השלם. אוצר בלום. המפורסם לתהלה כש"ת מוה' יוסף יצחק נ"י:
<b>מכתב</b> יקרתו הגיעני והתענגתי מאד להתבשר משלומו כי טוב. ואת אשר בא על דברי תורה בדבר השאלה אשר נשאלה מאת מע"כ חשתי ולא התמהמהתי להשיב על אתר למען כבודו ולמען לימודו. והנה תורף השאלה באיש ואשה שהיו דרים יחד כמה שנים ומעולם לא נשמע עלי' שמץ דופי והולידו יחד בן ובת. ובשנת תרכ"ד נסעו יחד למרחצאות החמין לכפר אחד הנקרא קוואסי' ושכר הבעל שמה חדר אחד עבור אשתו ובתו ומשרתת עכו"ם. ובתם היתה אז כבת שמונה שנים. והוא פנה לילך לדרכו ולביתו. ויהי כבואו דרך עיר סיגוט בא לנגדו אדון אחד ואמר לו הוי יודע שאשתך איננה טהורה ולא האמין לדבריו כי ידע דרך צניעותה מאז. ולימים אחדים השיג מכתב מאשתו כי יבא אלי' עם סממני רפואות מהדאקטר אשר גלוי לו מאז חולשתה ומילא דבריה ונסע אל מקומה עם רפואות ובא שמה בחצי הלילה. וכבואו אל הדלת וקרא אותה כי תפתח הדלת ואין עונה. וכאשר סמך עצמו אל הדלת והנה נפתחה וירא והנה אשתו עומדת באמצע החדר ובתה שוכבת במטתה ומשרתת ישנה לפני בית החורף והאדון שוכב על מטה מיוחדת אשר הי' שם ושאל הבעל את האשה מה האדון עושה פה וענתה בלשון אשכנז מסתמא האבין מיר דא קיין תפילין געשריבען. ויהי בבוקר אמר לה בעלה כי לא יעזוב אותה הנה כי אם תסע עמו לבית מרחץ אחר הנקרא פאלין. והאדון לא רצה לעזוב אותה. גם האשה לא רצתה ליסע עם בעלה כי אמרה אשר היא יראה מכעס בעלה גם היא יראה מהאדון. ע"כ הסכימו ביחד שיסעו כולם ונסעו כולם הבעל והאשה והמשרתת והאדון. ונסעו עד סמוך לעיתותי ערב בעש"ק אז אמר הבעל לשבות כאן כי אם יסעו עוד הלאה יחללו שבת. וענתה האשה כי היא מוכרחת עוד ליסע עד כפר פאלין. ואם בעלה רוצה ישאר כאן והיא ובתה והמשרתת והאדון יסעו שמה. וכן הי' אשר הבעל נשאר על ש"ק בכפר ביטשקוב והמה כולם נסעו לכפר פאלין ובאו שמה אחר צאת הכוככבי' וקבלו לעצמם חדר מיוחד והאדון נסע אל הווירטסהוין והאשה אמרה אל גברת הבית אשר גם היא תישן בחדרה עמה ועם בתה והמשרתת כי היא יראה מהאדון אולי יבא בלילה. וכמו השחר עלה ויקיצו גברת הבית והמשרתת והנה האשה איננה בהחדר. ושלחו שליח לביטשקוב אל מקום הבעל ותיכף במוצאי ש"ק נסע אחריה והשיגה עם האדון בישוב באהני' והלך אל הגעריכט לקבול על הדברים האלה. וכאשר הלך ובא בדבר הזה ודפק פעם אחת על פתחה כי תצא החוצה וענתה כי כבר החליפה דתה והבעל שאל אותה איה הטאפצעטיל. ובתוך שאלתו בא האדון עם כלי מלחמתו אשר בידו אמנם לאשר היו עם הבעל שאנדארין אנשי מלחמה אשר נתנו שרי הגעריכט לעזרתו לקחו השאנדארין מהאדון את הכלי מלחמה. ותיכף אמרה האשה לבעלה בבכי' בעלי בעלי קח אותי מודים האלו עדיין אני טהורה ונקי' אנכי מחטא והבעל פעל בתחבולות ולקחה לביתו ועדיין היא צנועה כמקדם. וכאשר באו הבעל ואשתו לביתם קמו איזה אנשים שוטני נפשו לעורר עליו מדנים והבעל ענה כי שאל לכמה לומדים ואמרו כי אין כאן בית מיחוש ודר עמה ביחד עד פרשת תולדות תרכ"ו והיא צנועה במעשי'. והנה בא איזה רב לישוב הלז ואיים על הבעל כי כל העונשין של גיהנם אינם מספיקין לו אם לא יגרשנה בג"פ. והאיש הלז נפל עליו פחד הרב וענה להרב מה נעשה אם לא תרצה לקבל ג"פ ושלחו לביתה שני אנשים לאמר לה כי תקבל ג"פ וענתה האשה כי היא תסדר דברי' לפני הרב ואם ע"פ דתה"ק היא מחויבת לקבל ג"פ לא תסרב. וחזרו השלוחים אלי' בשם הרב ואמרו אף אם האמת כי טהורה היא דעתו כי תקבל ג"פ ואיים עלי' מאד. וביום א' פ' ויצא נסעו אל עיר חוסט ונתגרשו ותיכף אחר הגט הבעל והאשה ושני בני' צועקים ובוכים בקול גדול כי הם חוששים ללעז הבנים כי ע"י הגירושין יתחזק הרינון כי נטמאה ולאשר באמת טהורה היא רצונם לחזור זה תורף השאלה. ומעכ"ת פתח בכחא דהתירא וביקש ממני אשר אחוה דעי אף אני:
<b>הנה</b> לפי ענין השאלה נראין הדברים דזה האדון הפחידה מאד שלא יהרגנה וכדומה. דהרי בכל עת שהיתה יכולה היתה מבקשת תחבולות להנצל מידו. בראשונה כתבה להבעל שיבא אלי' עם הרפואות. וגם אחרי כן בקשה מאת בעלת הבית שתלין אצלה כי יראה פן יבא האדון. ובפרטות באחרונה בעת שראתה כי הבעל בא אלי' בחבורת אנשי מלחמה אשר באו לעזרתו וסר פחד האדון מעלי' כי אז תיכף בבכי ובתחנונים חזרה לבעלה ולדרכי צניעותה. מכל זה נראה אשר רק בפני האדון בעת הי' פחדו עלי' נסעה ונתייחדה עמו. וא"כ נראה שאין כאן חשש רצון כלל ומותרת לבעלה ישראל. ומה שחשש מעכ"ת לדברי הסוברים דאשה שנחבשה על ידי נפשות אסורה אף לישראל. יפה כתב כבודו להתיר ע"פ דברי התה"ד דכל שנחבשה שלא כדין לא חיישינן שמא תתרצה אמנם יפלא בעיני מה שלא הביא מעכ"ת דברי הב"ש סי' ז' ס"ק כ"ב שכתב דרוב הפוסקים לא ס"ל כהתה"ד. והביא ראי' מדברי הרא"ש והסמ"ק שכתבו דאותן שנתפסו על קדושת השם בשעת הגזירה מותרות לבעליהן משום דקודם שהמירו לא יועיל ריצוי שלהן וכו' משום דכיון שמסרו נפשן על קדושת השם בודאי לא נתרצו. ותיפוק לי' דהרי נחבשו שלא כדין וע"כ דלא ס"ל כהתה"ד ולעולם כל היכא דאיכא חשש נפשות חיישינן שמא נתרצה. ע"ש בב"ש שהוכיח כן ג"כ מדברי הרמ"א. וע"ש בב"ש ס"ק כ"ז שגם מדברי הב"ח מוכח כן. ואנכי בעניי לא זכיתי להבין דברי הב"ש דודאי מה שכ' התה"ד דאם נחבשה שלא כדין לא חיישינן שמא נתרצה היינו אם נחבשה שלא כדין הממשלה אבל פשיטא שלא בא התה"ד לומר דבעינן דוקא שתהא חייבת מיתה ע"פ דינינו. וכן מבואר להדיא בתה"ד שם שכתב דאף שהיו שם נשים ג"כ שאחר שהמירו חזרו לדת ישראל והמה חייבים מיתה ע"פ דינם וא"כ הרי נחבשו כדין מ"מ כיון שנחבשו יחד עם עוד נשי' הרבה וגם אותם הנשים לא נחבשו בשביל זה חשיב כנחבשו שלא כדין ע"ש סי' רמ"א. א"כ מדבריו מבואר דרק היכא שנתפשו ע"פ עלילות שקר שלא ע"פ חוק הממשלה חשוב נחבשו שלא כדין דלא חיישינן שמא נתרצו. משא"כ בהך דתשובת הרא"ש והסמ"ק שהי' בשעת הגזירה אשר ניתן הדת לייסר את כל בני המדינה אנשים ונשים להחליף דתן זה שפיר מיקרי נחבשו כדין כיון שעיקר החבישה הי' ע"פ חק הממשלה וכעין שהבאתי בשם התה"ד באותן נשים שחזרו לדת ישראל אחר שהמירו דאם חזרו ונחבשו חשוב נחבשו כדין כיון שע"פ דין הממשלה הם חייבים מיתה. רק דשם בעובדא דהתה"ד לא היתה הגזרה על כל הנשים לכופן להמיר דתן כמבואר שם בתה"ד שהעלילו עליהם עלילות אחרות ומש"ה הוי נחבשה שלא כדין. משא"כ בעובדא דהרא"ש וסמ"ק וכן בהך דרמ"א שהי' בשעת הזעם והרג רב שיצא הקצף בכל המדינה מחק הממשלה זה מיקרי נחבשה כדין ושפיר חיישינן שמא נתרצו. ומש"ה הוצרכו הרא"ש והסמ"ק וסייעתם להתיר מטעמים אחרים. ולא פליג כלל על התה"ד. וא"כ בנ"ד פשיטא דהוי נחבשה שלא כדין ולא חיישינן שמא נתרצית וכמ"ש מעכ"ת:
<b>ולאשר</b> כי לפענ"ד דברי התה"ד מוכרחים המה בש"ס וא"א כלל לחלוק על דבריו לזאת אנכי מוכרח להאריך. כבר נודע מחלוקת הקדמונים בפירושא דמתניתין דע"י נפשות אסורה לבעלה דדעת הרמב"ם וסייעתו דאסורה לבעלה כהן. והתוס' הקשו כמה קושיות על פירוש זה והעלו דאסורה לבעלה ישראל קאמר דחיישינן שמא מחמת פחד מיתה נבעלה ברצון למען תנצל מידו. ובאמת כי מלבד מה שהקשו הקדמונים על פירוש הרמב"ם יש לי תמיה רבה על פירושו דבש"ס כתובות דף כ"ז אמרינן ע"י נפשות אסורה אמר רב כגון נשי גנבי ולוי אמר כגון אשתו של בן דינאי תו איפלגו התם אי בעינן נגמר דינן להריגה או לא ע"ש. ובשטמ"ק הביא גרסא ישינה ה"ד ע"י נפשות אמר רב כגון נשי גנבי וכו' ולא ידעתי היאך יפרנס רבינו הרמב"ם ז"ל סוגיא זו דבשלמא לדעת ר"ת וסייעתו דמחמת פחד מיתה חיישינן שמא נתרצית שפיר בא הש"ס לפרש כמה יהיה גודל הסכנה עד שמחמת זה נחוש לרצון ומפרשי האמוראים כל חד וחד כדאית ליה. משא"כ לשיטת הרמב"ם דגם ע"י נפשות ג"כ אינה אסורה רק לכהונה. א"כ במה נחלקו האמוראים מה נקרא ע"י נפשות הרי באמת כל שבויה אסורה לכהונה ולא יחלוק שום אדם ע"ז לומר דבשבוי' בעינן דוקא שיהי' לה חשש מיתה או נגמר דינה להריגה רק דכל שנשבית אסורה לכהונה ורק ע"י ממון מותרת דיראים לאונסה משום הפסד ממונם וביד ישראל תקיפה אבל כל היכא דלא שייך הפסד ממון ממילא הוי כשאר שבוי' דאסורה לכהונה. וא"כ למה הוצרך הש"ס לפרש מה נקרא ע"י נפשות ומה נ"מ בזה כיון דעכ"פ הוי שלא ע"י ממון ממילא אסורה לכהונה. וגם גוף דברי המשנה קשה לפי פירוש הרמב"ם דלמה לו להזכיר ע"י נפשות כלל רק הו"ל לחלק בין נחבשה ע"י ממון או שלא ע"י ממון. ומצאתי בספר בית מאיר שנתעורר קצת בזה ונדחק מאד. ולפענ"ד נראה בזה דבר נכון מאד אחרי שנעתיק לשון הרמב"ם סוף פי"ח מא"ב שכתב וז"ל האשה שנחבשה ביד עכו"ם ע"י ממון מותרת ע"י נפשות אסורה לכהונה ולפיכך אם הי' בעלה כהן נאסרה עליו בד"א בזמן שיד ישראל תקיפה על העכו"ם והם יראין מהם אבל בזמן שיד העכו"ם תקיפה אפי' ע"י ממון כיון שנעשית ברשות העכו"ם נאסרה אא"כ העיד לה ע"א כשבוי' כמו שביארנו עכ"ל הזהב. ובאמת כי סוף דבריו במ"ש דאם אחד מעיד שהיא טהורה נאמן הוא לכאורה שפת יתר וכבר ביאר דבר זה למעלה בהלכה י"ז י"ח. והנ"ל בזה דהנה בטעמו של ר"ת וסייעתו דס"ל דע"י נפשות אסורה אפי' לבעלה ישראל כתב הר"ן דחיישי' שמא כדי למצוא חן בעיניו שלא יהרגנה היא מתרצית ומכינה ומיפה עצמה לפניו. ולדעת הרמב"ם נראה דס"ל דאף אם באמת עשתה כן מ"מ כיון שעשתה מחמת יראה עדיין מיקרי אנוסה וכדאמרינן בש"ס כתובות דף נ"א ע"ב דאף דממטיאן להו גירי ונהמי מחמת יראה הוא דעבדן ע"ש הרי דאף דגם זה הוא עניני חיבה מ"מ כיון דעבדה מחמת יראה אנוסה מיקרי ומותרת לבעלה ישראל וה"ה אם מכינה ומיפה עצמה לפניו להשתדל למצוא חן בעיניו שלא יהרגנה מ"מ עדיין הוי אנוסה כיון דעבדה מחמת יראה. ובאמת היה מקום קצת לומר דאף אם נבעלה ברצון גמור אם עשתה כן רק מחמת פחד מיתה לא נאסרה לבעלה ישראל דאף דלא קיי"ל כדעת ר"ת בכתובות דף ג' ע"ב ד"ה ולידרוש ואף ביאת נכרית בכלל ג"ע הוא ואמרי' בי' יהרג ואל יעבור מ"מ אם עברה על זה ולא רצתה למסור עצמה למיתה אף דעשתה שלא כדין מ"מ אנוסה הויא ולא נאסרה לבעלה ישראל עי' בש"ע יו"ד סי' קנ"ד ס"א בהג"ה. ויש לי להאריך בזה בראיות אמנם מדברי שו"ת מהרי"ק ס"ס קס"ז לא משמע כן. אבל אם עכ"פ גוף הבעילה לא היתה ברצון רק שהיתה מיפה עצמה ומשתדלת למצוא חן בעיניו שלא יהרגנה. אף שע"י כן שנשאה חן בעיניו בא עלי' שפיר ס"ל להרמב"ם ז"ל דזה אונס מיקרי ומותרת לבעלה ישראל. ומעתה נלפענ"ד דבר חדש דהרי הא דהאמינו בשבוי' ע"א ואפי' עבד ושפחה הטעם משום דבשבוי' הקילו והיינו כיון שלא ראינו שנבעלה רק חששא בעלמא. ואע"ג דבכל דוכתא אמרינן אש בנעורת ואינו שורפה וחזקה לא מוקי אינש אנפשי' וכדומה. מ"מ בשבוי' הקילו משום דמנוולא נפשה לגבי שבאי. וא"כ בנחבשה מחמת נפשות דלא מנוולה עצמה ואדרבה היא מכינה ומיפה עצמה לפניו כמ"ש הר"ן א"כ החשש שמא בא הנכרי עלי' הוא ספק גמור מה"ת ואין פסול לעדות נאמן עלי' לטהרה ועי' בש"ך יו"ד ר"ס צ"ח בשם הריב"ש כיון שקרוב לודאי שבא עלי' הנכרי ומיושב בזה קושית הב"ש סי' ז' ס"ק כ"ג לשיטת ר"ת דחיישינן שמא נתרצית והא אין אשה נאסרת על בעלה אלא בקינוי וסתירה ע"ש משום די"ל דשאני היכא דנחבשה מחמת נפשות דמיפה עצמה לפניו ומשתדלת למצוא חן בעיניו שלא יהרגנה בזה שייך לומר אש בנעורת וכו'. ובזה יש מקום אתי ליישב קושית הקדמונים על שיטת הרמב"ם דע"י נפשות אסורה לכהונה דוקא. דא"כ אמאי תנן במתני' ע"י נפשות אסורה לבעלה דאי מיירי בבעלה כהן א"כ הרי נאסרו לכל הכהנים ואמאי תנן אסורה לבעלה ע"ש שמחמת קושיא זו דחו פירוש הרמב"ם מהלכה. ולפמ"ש י"ל דבכל דוכתא דקתני גבי שבוי' אסורה לכהונה היינו משום מעלות יוחסין דאע"ג דמדינא לא הי' לנו לחוש שמא נבעלה משום דמנוולא נפשה מ"מ החמירו לאסרה לכהן משום מעלות יוחסין. וא"כ אי הוי קתני במתני' ע"י נפשות אסורה לכהונה היינו טועים לומר דגם כאן הוא משום מעלות כהונה וחומרא בעלמא וא"כ אם ע"א פסול מעיד עלי' לטהרה הי' נאמן ובאמת בנחבשה ע"י נפשות אסורה לכהונה מדינא הואיל ולא מנוולא נפשה וכמ"ש ומש"ה תנן אסורה לבעלה דלא משום מעלות כהונה בעלמא הוא רק איסור גמור ולא שייך בזה לומר בשבוי' הקילו. ובזה יבוארו לנכון דברי הש"ס שם שבאו לפרש מה נקרא ע"י נפשות עד שנחוש שמחמת פחד זה מכינה ומיפה עצמה לפניו ולא מנוולא נפשה ואסורה לכהונה מה"ת ואין עד פסול נאמן להתירה ומפרשי האמוראים כל חד וחד כדאית לי'. ומעתה מיושבים היטב דברי הרמב"ם הנ"ל דבריש דבריו בנחבשה ע"י נפשות לא כתב שנאמן אחד להתירה כמו שביארנו משום דבאמת בעי' בזה עדות גמור' להתירה כיון שהוא ספק גמור מה"ת משא"כ בסוף דבריו בנחבשה ע"י ממון ויד או"ה תקיפה דתו ליכא פחד מיתה ורק דכיון דליכא הפסד ממון חיישינן שבא עלי' באונס. וא"כ תו שייך לומר בזה בשבוי' הקילו ומשום דמנוולא נפשה ושפיר סיים ע"ז הרמב"ם ז"ל דאחד נאמן להתירה כמו שביארנו דהיינו בהלכה י"ז שביאר דאפילו פסול נאמן ודוק היטב. ולדעתי זהו כוונה נכונה מאד בדברי הרמב"ם. אמנם לשיטת ר"ת וסייעתו דבנחבשה מחמת נפשות חיישינן שמא נתרצית על גוף הבעילה ואסורה אף לבעלה ישראל א"כ אתיין דברי הש"ס כפשטן שבא לפרש מה זה נקרא ע"י נפשות עד שנחוש שמחמת זה נבעלה ברצון. וא"כ בעובדא דתה"ד וגם בנ"ד דמיירי באשת ישראל א"כ לשיטת הרמב"ם בלא"ה מותרת ורק דאנו חוששין לדעת ר"ת ולשיטתו א"כ מבואר להדיא בש"ס דלא נקרא ע"י נפשות רק בדאיכא עלי' או על בעלה דין מיתה גמור ולדעת רוב הפוסקים והכי קיימ"ל בסעיף י"א בהג"ה בעינן דוקא נגמר דינן להריגה. ומש"ה יפה כתב התה"ד דבנחבשה שלא כדין לכ"ע לא חיישינן שמא נתרצית דבעינן דוקא שיהי' עליה שום חיוב מיתה מדינא דמלכותא. ובאמת בנ"ד אין אנו צריכין לכל זה דהרי באמת לא ידעינן כלל שהאדון הפחידה להורגה רק שמראין הדברים שמה שהלכה עמו ונתייחדה הי' מחמת פחד ואולי הפחידה באיומים וגזומים אחרים. ומאן לימא לן דגם בפחדים אחרים חייש ר"ת שמא נתרצית. ועוד יש להתיר בנ"ד מחמת טעמי' אחרים. וכל המחמיר בזה מחמת שיטת ר"ת אינו אלא מן המתמיהים כנלפענ"ד:
<b>עתה</b> נבא לעיין במה שאמרה לבעלה כשדפק על פתחה כי כבר החליפה דתה. והנה בש"ע סי' ז' סי"א בהג"ה מבואר דאם האשה המירה אסורה אף לבעלה ישראל. והב"ש שם הביא בשם מהרי"ק דהוי כאילו יש עדים שזינתה משום דמומר לע"א הוי מומר לכל התורה כולה. ודברי היש מקילין שהביא הרמ"א שם כבר דחו הח"מ והב"ש שם דלא נמצא כלל מי שמיקל בזה ועי' בשו"ת נו"ב מהד"ת חלק אהע"ז סי' כ"ד וסי' קמ"ב. אבל אם לא המירה עדיין רק נדרה להמיר מותרת לבעלה כמבואר בש"ע שם. וא"כ בנ"ד נראה דמה שאמרה שכבר החליפה דתה בזה הדיבור בעצמו יצאה מכלל ישראל והוי מומרת גמורה. ואינו דומה כלל למה שהביא מעכ"ת מש"ס סנהדרין דף ס"א דהתם מיירי לענין חיוב סקילה ואינו חייב סקילה עד שיעבוד עבודה לע"ז או מקבלו באלוה משא"כ כאן דאנו דנין אם היא מומרת. והגע עצמך מי שהוא כופר במציאת הבורא ר"ל והוא אפיקורס פשיטא דהוי מומר לכל התורה אף שאינו חייב סקילה. וא"כ הכא נמי כיון שאמרה שהחליפה דתה א"כ הרי עזבה דת ישראל והוי מומרת והוי כאילו יש עדים שזינתה כיון שחשודה על כל התורה כולה. והמהרי"ק בשורש ק"ס שרצה ללמוד מש"ס סנהדרין הנ"ל היינו לענין נדון דידי' שלא המירה עדיין רק שנדרה להמיר אי אמרינן דמימלך עדיין ולא יעבוד זה דמי שפיר להך דסנהדרין ואדרבא דעתו שמה דאף במקום שחייב סקילה לא מיקרי מומר בדיבור בעלמא שנדר לעבוד ע"ז משא"כ בנ"ד שאמרה שכבר המירה בזה י"ל איפכא דאף אם אינו חייב סקילה מ"מ הוי מומר בהודאת פיו. גם מה שהביא מעכ"ת מהא דנדרים דשרי לי' לצורבא מרבנן למימר עבדא דנורא אנא. לא דמי כלל דהתם הוי לשון דמשתמע לתרי אסי. ובהדיא מבואר בש"ך יו"ד סי' קנ"ז בשם מהרי"ל שלומר להחליף הדת אסור אפילו במקום סכנת נפשות ע"ש. גם מ"ש המהרי"ק שם לסמוך על חד תירוצא בתוספת דבפעם אחת לא נעשה מומר. קשה הדבר מאד דבש"ע יו"ד סי' כ' מבואר ברמ"א וש"ך ס"ק ב' ובתב"ש דלא קיימ"ל כהך תירוצא וגם בפעם הראשונה נעשה מומר. אשר על כן נלפענ"ד לחפש לה היתר בדרך אחרת. דהנה הש"ך יו"ד סי' א' סק"ח הביא בשם התוספתא שאם שחט או ניקר חלב ואח"כ המיר באותו יום הכל כשר משום דמוקמינן אותו בחזקת כשרות ואמרינן השתא הוא דאיתרע ע"ש. וא"כ בנ"ד אף שאמרה שכבר החליפה דתה מ"מ על זמן המוקדם אינה נאמנת דאין אדם משים עצמו רשע ורק דעכ"פ בדיבור זה היא נעשית עכשיו מומרת וכמ"ש לעיל אבל עכ"פ אינה נעשית מומרת רק מכאן ולהבא וא"כ כיון דבאמת מחמת גוף ההמרה אינה נאסרת על בעלה רק דאם המירה אמרינן מסתמא זינתה דחשודה היא על כל העבירות כמ"ש הב"ש בשם מהרי"ק וא"כ בנ"ד שתיכף אחרי כן שאמרה שהחליפה דתה בא האדון אליו להרוג את הבעל ותיכף כאשר ראתה האשה את הבעל בעזרת אנשי מלחמה חזרה אליו בבכי' א"כ אחרי כן בודאי לא זינתה. וגם אין לחוש שמא מקודם זינתה שהרי מחזיקין אותה בחזקת כשרות ואינה נפסלת למפרע כמ"ש הש"ך בשם התוספתא. ואף לפמ"ש אא"ז התב"ש ז"ל בסי' ב' ס"ק ל"ב לחלוק על הש"ך היינו דוקא בשחיטה משום דנגד חזקת כשרות של האדם איכא חזקת שאינו זבוח. משא"כ בשאר דברים מודה התב"ש כמבואר בדבריו שם וזה ברור מאד. עוד יש מקום לומר דבנ"ד לא נעשית מומרת דאפשר שגם מה שאמרה שהחליפה דתה היה מחמת פחד האדון ואנן קיימ"ל כרבא לגבי אביי דהעובד מאהבה ומיראה פטור כיון דלא קבלו בלבו באלוה ואחר כוונת הלב הן הן הדברים:
<b>באופן</b> שאם היינו דנין על נדון זה קודם הגרושין אז היתה מותרת לבעלה וכמ"ש אמנם עתה שכבר נתגרשה וניתוסף לנו עוד איסורא דהמוציא את אשתו משום ש"ר לא יחזיר ולא מיבעיא לדיעה האחרונה בש"ע סי' י' ס"ג דפסק כלישנא דמשום פריצותא ואפילו לא אמר בשעת הגרושין משום ש"ר אני מוציאך לא יחזיר דפשיטא דגם בנ"ד אסורה לחזור לו אלא דאפשר לומר דגם לדיעה הראשונה ולדיעה כולהו מודו בנ"ד דאסורה לחזור לבעלה משום דהרי הקדמונים כתבו בהא דהרואה דם מחמת תשמיש וגרשה לא יחזיר עולמית ואף דלא אמר לה כלום בשעת הגרושין וכתבו הטעם משום דכיון דאסורה היא לו סתמו כפירושו והוי כאלו אמר לה דמגרשה משום זה ע"ש ובח"מ וב"ש סי' י' ס"ד. וא"כ אפשר דבנ"ד דהגרושין היו ע"פ דעת הרב שצוה להם לגרש אף אם נימא דע"פ הדין לא היתה צריכה להתגרש מ"מ הרי ידענו בברור שגרשה בשביל חשש הזנות והוי סתמא כפירושו וכעין סברא זו מצאתי בשו"ת נו"ב מהד"ק ח' אהע"ז סי' י"א. אשר על כן לא אומר בה לא איסור ולא היתר ויש לי להאריך עוד בזה ומחמת רוב טרדותי אנכי מוכרח לקצר. דברי ידידו נצח:
<b>סי</b>
<b>קנז</b> ב"ה יום ו' עש"ק ב' דר"ח אדר ירבה הטוב והשלום לפ"ק לבוב:
שפעת הצלחות ושלות השקט אל כבוד ידידי הרב החריף ובקי המפורסם לתהלה מאד נעלה זך השכל ונקי הרעיון אבן בחן אבן פינה קנה חכמה קנה בינה מוה' יצחק דעטביצר נ"י:
<b>מכתב</b> יקרתו בצירוף וכו'. ואת אשר הקשה מע"כ לדעת הסוברים דחמץ מיקרי איסורא בלע ובעי ליבון א"כ מה פריך הש"ס בפסחים דף ל' לרב דאמר קדרות בפסח ישברו מהא דתניא אין טשין את התנור באלי' וכו' עד שיסיק את התנור. וא"כ בקדירות בפסח ג"כ ליעבד להו היסק. וע"ז הקשה מעכ"ת דשאני גבי חמץ דהוי איסורא בלע. הנה בראשית ההשקפה הי' נלפענ"ד לומר דלדעת הסוברים דחמץ מקרי איסורא בלע גם בב"ח מיקרי איסורא בלע. דהרי הר"ן בפסחים שם כתב דדוקא גבי קדשים דבשעה שנבלעו בכלי לא הי' שם נותר עלי' ולא חל על הבליעה מועטת מה שנשאר אחר ההגעלה חשיבות אשר נקרא לה שם חדש משא"כ בחמץ דגם בשעת הבליעה הי' שמו חמן אף דהי' אז שעת היתר בעי ליבון וא"כ גם גבי בב"ח כיון דגם בשעת הבליעה הי' שמו בשר בעי ליבון. שוב מצאתי מבואר כן להדיא בפר"ח יו"ד סי' צ"ג ס"ק ד' וכן נראה מדברי הש"ך יו"ד סי' קכ"א סק"ח להמעיין שם היטב ובחנם השיגו עליו האחרונים. איברא דעדיין יש לעיין בזה דהנה בהא דבעי הש"ס למילף טע"כ מבב"ח ודחי הש"ס דבב"ח חידוש הוא והדר יליף מגע"נ והקשו הקדמונים דלמא צותה התורה להגעיל מחמת חשש בב"ח דלכ"ע טע"כ מה"ת. וכד הוינא טליא אמרתי ליישב זה ע"פ מה דמחלק הש"ס בסוף ע"ז בין היתרא בלע דסגי בהגעלה אף בתשמישו ע"י האור והיכא דאיסורא בלע בעי ליבון. א"כ שפיר מוכיח הש"ס מגע"ל דטע"כ דאז גוף הטעם שנבלע בהכלי הי' איסור אבל אם נימא דבשאר איסורין לא אמרינן טע"כ א"כ גוף הבליעה אשר בהכלי אין עלי' שם איסור אף אם בלעה מבשר נבילה כיון דלא אמרינן טע"כ ורק דנאסר אח"כ בשעה שיבשל הישראל בה חלב א"כ מיקרי היתרא בלע וא"כ אמאי אמרה תור' כל דבר אשר יבא באש תעבירו באש וכו' דהיינו דבעי ליבון והא הכא דהיתרא בלעי לעולם סגי בהגעלה אלא ע"כ דעע"כ מה"ת אף בשאר איסורי' א"כ הטעם הנבלע בהכלי הוא אסור כיון דטע"כ ושפיר מיקרי איסורא בלע ומש"ה בעי ליבון. והנה לפי מה שהעלתי עכשיו דבב"ח כיון דשמו עליו מיקרי איסורא בלע ליתנהו להני מילי דכתיבנא ותיקום קושית הקדמונים אדוכתא. והנרא' לי בזה דהנה הגאון בעל כו"פ הביא ראי' דצלי בב"ח אינו אסור מה"ת ורצה ליישב בזה קושית הקדמונים הנ"ל דהרי בקרא כתיב כל דבר אשר יבא באש דהי' בליעת הכלי שלא ע"י מים וא"כ הוי צלי ולא שייך בי' איסור בב"ח מה"ת כלל וע"כ דהתור' הצריכה הכשר מחמת שאר איסורים ע"ש בסי' פ"ז. וכל העובר משתומם על דבריו דהא דנסתפקו הראשונים אם בב"ח בצלי אסור מה"ת היינו דוקא אם הבשר וגם הגבינה נבלעו דרך צלי אבל אם צלו בשר ואח"כ בשלו באותו כלי חלב פשיטא דאסור מה"ת דהרי הטעם שנבלע בכלי דרך צלי' חוזר כעת ונתבשל. וא"כ עדיין קשה קו' הקדמוני' שמא צלה העכו"ם בשר והישראל יבשל בה חלב דאסור לכ"ע מה"ת ומש"ה צריך ליבון וח"ו לחשוד למאורן של ישראל שטעה בדבר פשוט כזה. אמנם לפמ"ש הדבר נכון מאד. דבאמת בפשיטות י"ל דבב"ח כיון דהיתרא בלע סגי בהגעל' וכמ"ש ורק דבב"ח שמו עליו ודמי לחמץ בפסח דבעי ליבון וכמ"ש הפר"ח. והיינו דוקא אם נתבשל הבשר דגם בשעת הבליע' הי' עליו שם בשר לענין בב"ח משא"כ אם נצלה דאז לא הי' מקום כלל להיות עליו שם בב"ח ורק דאח"כ בשעת בישול החלב נפלט מהכלי טעם הבשר וע"י הבישול חוזר כעת עליו ענין בב"ח א"כ כאן פשיטא דלא שייך שמו עליו דליהוי מיקרי איסורא בלע דהרי לא הי' אף התחלת איסור בב"ח כי אם ע"י בישול החלב דהשתא ושפיר מיקרי היתרא בלע וסגי בהגעלה ומיושב קושית הקדמונים ודו"ק. את זה חזיתי להשיב למעכ"ת בהחפזי מחמת כניסת יום ש"ק. והנני ידידו הדוש"ת באהב' רבה:
<b>סי'</b> <b>קנח</b> ב"ה יום ד' י"א טבת תרנ"ז לפ"ק לבוב שלום וברכה וכ"ט אל כבוד ידידי נפשי הרבנים המאוה"ג המפורסמים לשם ולתהלה אשר חציהם שנונים מימיהם נאמנים. חסידים ואנשי מעשה בי דינא רבא בעיר פרעמשלא יע"א:
<b>מכתב</b> שאלתם הגיעני יום אתמול ומחמת חולשת התענית לא יכלתי לשום עין על דבריהם. עתה באתי להשיב מפני הכבוד. באחד שקנה מחבירו חמשה ושמונים שורים באופן שיקבל הלוקח תיכף ארבעים וחמשה שורים לשלחם לק"ק וויען וארבעים ישארו ברפת עוד ארבעה עשר יום עומדים על המרעה ויאכלו ברייא רק על המוכר ליתן להארבעים שורים הנ"ל שחת וסובים ומלח. ואח"כ נתרצו שניהם המוכר והלוקח ליקח תיכף כל השורים מהרפת כי פחדו שלא יארע להם איזה מכשול כי בעל הרפת הוא בע"ח גדול. וכאשר באו השורים על הדרך והלכו לפני בית המוכר לא רצה המוכר לתת להלוך השורים עד שיסלק הלוקח כל המעות המגיע לו בעד השורים. וסילק הקונה כל המעות ועתה תובע הלוקח מהמוכר הסכום עבור מה שהי' צריך המוכר ליתן לארבעים שורים שחת וסובין ומלח במשך ארבעה עשר יום העולה לסך שמונים ריינש כי בשעה שלקח הקונה השורים השליש המוכר ביד שליש הסך שמונים ריינש באופן שיעמדו לד"ת ויקיימו דברי הפס"ד והמוכר טוען כי הוא לא התחייב את עצמו רק ליתן להם שחת וסובין ומלח אם ישארו השורים על מקומם ואם היו נשארין אצלו הי' נותן להם והלוקח טוען שע"מ כן הוסיף על דמי השורים עבור כן שיתן המוכר ג' דברים הנ"ל להשורים במשך י"ד ימים. והנה מעכ"ת עוררו בזה מהא דקיימ"ל באהע"ז סימן קי"ד ס"ו במתחייב א"ע לזון את בת אשתו חמש שנים ונתגרשה האם מחויב הוא לזון בתה במקום שתהי' אמה. הרי דאף דיצאה הבת מביתו מ"מ מחויב לזונה ה"ה הכא אף דלקחו השורים מבית המוכר מ"מ מחויב המוכר לתת דמי המזונות. מיהו כתבו מע"כ דאין לחייב המוכר רק על משך הימים שהי' השורים על הבאהן דאף שאין השורים אוכלים על הבאהן מ"מ זה דמי לחלתה הבת דמבואר בסי' קי"ד שם דחייב לזונה אמנם אחר שנשחטו השורים אין המוכר צריך ליתן עוד דמי המזונות משום דזה דמי למתה הבת דמבואר שם בסעיף ה' דאם מתה הבת נפקע מאתו חיוב המזונות זה תורף דבריכם:
<b>ובאמת</b> לא ידעתי מה זו שאלה הרי הדבר מבואר בחו"מ סי' ס"ג במתחייב לזון את חבירו אם המקבל אינו רוצה לזון על שלחנו מחויב הנותן לתת לו דמי מזונות. וא"כ בנ"ד הרשות ביד הלוקח לקחת השורי' והמוכר מחויב לשלם לו להלוקח דמי השחת וכו' ואף אם נאמר דנ"ד דמי להתנה בפירוש להאכילו על שלחנו מ"מ גם בכה"ג מבואר ברמ"א שם דאם אין העיכוב מחמת הנזון אלא מכח המתחייב מחויב לתת לו דמי מזונות ועי' בש"ך שם ס"ק י"ג. ועוד דהתם אנו דנין אם מחויב הנותן לשלם כל דמי המזונות או לא יתן רק לפי ברכת הבית אבל פשיטא דמחויב לשלם לו דמי המזונות וא"כ בנ"ד לא שייך כלל ברכת הבית דהרי אין אנו מחייבין אותו רק דמי השחת והסובין ומלח שהי' מחויב ליתן להארבעים שורים במשך י"ד ימים ומה ענין ברכת הבית לזה דכאן לא שייך נר לאחד נר למאה ועי' באהע"ז סי' צ"ד ובב"ש שם ס"ק י':
<b>ומה</b> שכתבו מעכ"ת דאחר שנשחטו השורים אין המוכר צריך ליתן עוד דמי המזונות משום דזה דמי למתה הבת דמבואר בסי' קי"ד באהע"ז דנפטר מהמזונות. במחכ"ת זה שגגה גדולה דהתם עיקר החיוב הוא להבת וראי' לזה מהא דמבואר בסעי' ג' דאם פטרה האם את הבעל ממזונות בתה אין הפיטור כלום משום דאין יכולה לחוב לבתה ע"ש וכיון דעיקר חיובו הוא להבת אמרינן לה ולא ליורשה דמסתמא לא הי' בדעתו רק שיהי' לה מזונות אבל לא להוריש ליורשי' משא"כ בנ"ד הרי החיוב לא הי' להשורים לזון אותם דבהמה אינה בת קנין וכדאמרינן בש"ס גבי קני את וחמור ורק שנתחייב המוכר להלוקח לזון שורים וכיון שעיקר החיוב הוא להלוקח שהוא בחיים פשיטא שלא נפקע החיוב הזה אף אחר שנשחטו השורים. ובפרט לפי מה שהוכחתי לעיל דהרשות הוא ביד הלוקח לקבל דמי המזונות א"כ זה דמי למה דמבואר בסי' קי"ד סעי' י"ב בהג"ה דבכה"ג אף במתה הבת מחויב לשלם דמי המזונות ונ"ד עדיף טפי דשם באמת לא היתה יכולה בחיי' להוציא המעות מיד הנותן כמבואר בח"מ וב"ש שם. וכאן הרי יכול הלוקח להוציא מיד המוכר דמי מזונות השורים וכמו שהוכחתי מסי' ס' ס"ג. ועי' בחו"מ סי' שי"ח באחד שנתחייב לחבירו השכירות לטחון לו עשרים סאה חטין ואח"כ העשיר המשכיר ואינו צריך לטחון אצלו כופין את השוכר ליתן לו דמי טחינת עשרים סאה עיי"ש היטב. אם כן גם בנ"ד אף אם מתו השורים ואין הלוקח צריך לזון אותם מחויב המוכר לתת דמי המזונות. ואם ידקדקו מעכ"ת בזה יראו כי דמי ממש להך דהתם כי המוכר אינו מפסיד רק מה שהי' צריך לזון השורים יתן כעת דמי המזונות ומש"ה לא דמי למה דמבואר בסי' שי"ח שם דאם אין להשוכר חטין וכו' דשם יש לו להשוכר פסידא משא"כ בנ"ד באופן שהדבר ברור לפענ"ד שמחויב המוכר ליתן הסך שמונים רייניש להלוקח:
דברי ידידם הדוש"ת באהבה
<b>סי'</b>
<b>קנט</b> ב"ה אור ליום ו' ח' אדר תרמ"ז לפ"ק לבוב:
דברי שלום ואמת לכבוד ידידי הרב המאוה"ג החריף ובקי החסיד המפורסים כש"ת מוה' ארי' ליבוש נ"י האבד"ק אוהליב יע"א. ולכבוד חתנו ידי"נ הרב הגדול מחודד ומפולפל חריף ובקי מהו' יהושע פנחס נ"י:
<b>מכתב</b> שאלתם הגיעני. וטרם נשים לב לדעת אם מכירת הפרות הי' בקנין המועיל עפ"י דתה"ק צריך לעיין אם הרשות ביד יהודי האקאנאם למכור הפרות בלי ידיעת הבעלים. ולכאורה נראה דגם אם נאמר דשלא כדין מכר ולא הי' לו רשות ע"ז מ"מ לא גרע זה המוכר מגנב שמכר מטלטלין של חבירו דצריכין הבעלים להחזיר דמי המכירה להלוקח. דודאי לא מיקרי המוכר גנב מפורסים דאטו מפורסים הדבר באיזה אופן נתן לו בעל השדה רשות למכור ואין הלוקח מהאקאנאם צריך לחקור ע"ז א"כ בודאי לכל היותר הוה כגנב שאינו מפורסים ומבואר בש"ע חו"מ סי' שנ"ו סעיף ח' דהלוקח נוטל דמים מבעה"ב ואח"כ מחזיר הגניבה מפני תקנת השוק ע"ש מלשון זה משמע להדיא דהלוקח יוכל לעכב הגניבה וא"צ להחזירה עד שיתנו לו הדמים. וא"כ בנ"ד ג"כ יכול הנכרי לעכב הפרה שלקח תח"י אם לא יתנו לו מעותיו ובכה"ג מיקרי יד גוי באמצע ופטור מן הבכורה כמ"ש בשו"ת צמח צדק סי' ס"ד. הן אמת דבפסקי מהרא"י סי' ק"ל משמע להיפך שכתב שם דאם הי' רצון מיישטרל ליתן להנכרי מעות עבור טיפולו בהפרות לא מיקרי יד גוי באמצע לפוטרו מבכורה ואף דכל כמה דלא מסלק לי' שיעבודי' דגוי על הפרות. מ"מ לא דמי לבהמות ארנונא דהתם עיקר הארנונא מוטל על הולדות רק דהבעלים יכולים לסלק במעות. ומש"ה כל כמה דלא סילק לי' חשיב יד גוי באמצע אבל בנ"ד לפ"ד מיישטרל לא הי' לגוי מעולם שותפות בולדות רק צריך ליתן לו דמיהן איכא למימר דבכה"ג לא מיקרי יד גוי באמצע. ואף דבמקבל צ"ב מן העכו"ם דג"כ אין לגוי חלק בולדות רק במעות ואפ"ה אמרינן בש"ס ב"מ כיון דאם לא משכח גוי מעות תפיס לי' לבהמה או לולד פטור מן הבכורה. שאני התם דגוף הבהמה היתה של הגוי אבל כאן היתה הבהמה מעיקרא של ישראל עכ"ד מהרי"א בשינוי לשון קצת וכן משמע מדברי הרמ"א ביו"ד סימן ש"כ סעיף ה'. וע"ש במהרי"א שהביא ראי' לדבריו מדברי התוס' בפסחים וב"מ שם. והמעיין בתוס' שם יראה דהתוס' לא חילקו בין אם היתה הפרה מתחלה של ישראל או של נכרי רק בל"ק דרבא בפסחים דף ו' שם. אבל לפי מאי דקיי"ל כל"ב דרבא שם אין שום חילוק בזה ולעולם פטור מן הבכורה גם במצי מסלק לי'. ובאמת בפסקי מהרא"י גופי' שם כתב איכא למימר דכה"ג לא מיקרי יד עכו"ם באמצע. נראה דספוקי מספקא לי'. שוב ראיתי במהרי"ט אלגזי בבכורות דף ט"ז שם שהביא מחלוקת מהרי"א והצ"צ הנ"ל והניח בצ"ע. ועי' בש"ך חו"מ סי' שנ"ו סק"ד שכתב דאם בא הגניבה ליד הבעלים אין צריך לשלם ללוקח מעותיו מפני תקנת השוק ע"ש מ"מ בנ"ד יש לומר ממנ"פ אם אנו תופסין את המוכר כמו בעלים הרי כדין מכר וגוף הפרה הוא של נכרי ואם נאמר דלא הי' רשות למכור והרי הוא כאיש אחר תו אין הפרה ביד הבעלים וצריך לשלם לנכרי המעות שנתן משום תקנת השוק. ולפי דעת הצמח צדק הוה בכה"ג יד גוי באמצע דפטור מבכורה:
<b>מיהו</b> לדינא נראה לענ"ד דמלבד דהיתה הרשות ביד המוכר אלא דגם חיוב הי' עליו לעשות כן למכור הפרה כדי להפקיע הולד מקדושת בכורה כיון דלכל הפחות זה המוכר הוא ממונה מהבעלים לפקח ולעשות הכל לטובתו וכל המטלטלין שמה המה מופקדין בידו. הר"ז דומה למכירת חמץ דמחויב הנפקד למכור החמץ קודם זמן איסורו והוה בזה כמשיב אבידה כדאמרינן בפסחים דף י"ג. ועי' במג"א סי' תמ"ג כתב דאם לא מכר חייב לשלם כדין שומר שפשע א"כ ה"נ מחויב הוא למכור כדי להתיר הולד. ואף דבגמרא שם אמרינן דמותר למכור החמץ משום דקפסיד לגמרי וזה ל"ש בנ"ד מ"מ עיקר הטעם דבכדי חסרונן לא יגע בהן משום דכיון דהבעלים יודעין מזה שדרכן לחסר בכך ולא מכרוהו מוכח דאין הבעלים מקפידים על הפסד זה מה שא"כ בנ"ד אטו הבעלים יודעין אם הפרה נתעברה ואם תלד זכר א"כ בודאי ניחא להו מכירה זו והמוכר הזה מצוה קעביד משום משיב אבידה. ומעכ"ת האריך מאוד בחריפות עצום ובדברים עריבים ולענ"ד הדבר ברור כמ"ש:
<b>ואחרי</b> שזכינו לזה נבא לעיין אם מכירת הפרה הי' בקנין המועיל והנה על הפרה הראשונה אין שום ספק בעולם והולד הוא ודאי בכור. והפרה הנמכרת ע"י ערבון ות"כ בזה יש לעיין דרוב האחרונים הסכימו להתיר ע"פ קנין סטומתא. מיהו לע"ד נראה דבנ"ד ולענין הטלת מום ע"י נכרי מותר לדברי הכל. ומקודם צריך להבין הא דכתבו הקדמונים להצריך במכירת בכור כסף ומשיכה משום דמספקא להו כמאן הילכתא והרי לענין הטלת מום ע"י נכרי דאינו אסור רק מדרבנן הי' לכאורה מקום לומר דדי בקנין אחד לבד כסף או משיכה ואז הוה ספיקא דרבנן ולקולא ואין לדחות משום דנולד הספק בדאורייתא וע"י גילגול הוא מדרבנן דכתב המהריב"ל דל"א בזה סד"ר לקולא. דבלא נודע עד שנעשה דרבנן התיר הפרמ"ג בהפ"מ ועי' בשפ"ד בכללי ס"ס אות א' ד"ה הנה. וגם בלא"ה לא דמי להא דמהריב"ל דהתם בשעה שנולד הספק לא הי' לנו לדון כלל רק על דבר תורה לחוד ורק אח"כ כששהו הכלים מעל"ע נולד הדרבנן בזה אף שלא נודעו הספיקות רק אחר מעל"ע יש מקום להחמיר ועי' בטו"ז סי' ק"י סקי"ג. משא"כ כאן תיכף כשנולד הולד הי' לנו לדון על איסור תורה כמו גיזה ועבודה והטלת מום ע"י ישראל ועל איסור דרבנן דהיינו הטלת מום ע"י נכרי ובזה כ"ע מודים דאזלינן בשל תורה להחמיר ובדרבנן להקל וזה דומה ממש למ"ש הרי"ף פ"נ דפסחים בחטה שלא נתבקעה שנמצאת בתבשיל דלגבי גוף החטה למיכלי' בעיני' דהוא ספק איסור תורה אזלינן לחומרא ולגבי התבשיל דהוא איסור משהו דרבנן אזלינן להקל ועי' בשעה"מ שהאריך בזה:
<b>אמנם</b> מטעם אחר נלע"ד דאין להתיר הטלת מום ע"י נכרי ע"י קנין אחד לחוד מטעם סד"ר דהרי עיקר הספק הוא בהקנין אם קנה הנכרי או לא ובכה"ג בפלוגתא דרבוותא מוקמינן בחזקת מ"ק כדאמרינן בגמרא ב"ב דף ל"ב ע"ב ע"ש א"כ מחמת חזקת מ"ק הפרה הוא ודאי של ישראל ואין להנכרי הלוקח שום עסק בזה וממילא הולד ודאי בכור ואסור בהטלת מום גם ע"י נכרי. ומעתה בנ"ד דבאמת קנה הנכרי הפרה ע"י סטימתא ולענין קנין הפרה אין לנו שום ספק דקנאה כדין מחמת סטימתא. ורק דנאמר דקנין דרבנן אינו מועיל להתיר איסור וא"כ אין לנו ספק רק לענין איסור ובזה שפיר יכולין לסמוך לענין הטלת מום ע"י נכרי על קנין כסף לחוד מטעם סד"ר לקולא וזה כפתור ופרח בס"ד. עוד יש אתי ב"ה חידושין הרבה בזה ולרב חולשת כחי וגם ידי מרתתן בעוה"ר לא יכולתי להאריך. אם ימצאו דברי חן בעיני מעכת"ה וגם הדרת כבודם יסכימו להתיר יכולין להטיל מום ע"י נכרי בשני הולדות מהפרות אשר נמכרו גם בערבון וסטימתא. וה' יצילינו משגיאות:
<b>בדבר</b> מה שתמה מעכת"ה על דברי התוס' בזבחים דף נ"ט ע"ב דמש"ה שלמים ששחטן בחוץ קודם פתיחת דלתות ההיכל פטור אף דכשר בשאר קדשים וה"ל פסולו בקודש לדעת רש"י ואם עלה לא ירד. לא דמי ללן ויוצא דחייב בחוץ כיון דאם עלה לא ירד דהתם לא הי' רק העלאה בפסול והשחיטה היתה כדין משא"כ בשחט שלמים קודם פתיחת דלתות ההיכל דגם גוף השחיט' הוא בפסול. והא דפסח וחטאת בחוץ שלא לשמו דחייב אף דהשחיט' הוא בפסול הוא משום דמתקבל באותו זמן לפנים לשמו. וע"ז תמה מעכת"ה מגמרא בכורות דף ט"ז ע"א דמחייב בחוץ בדוקין שבעין לר"ע דאם עלה לא ירד הרי דגם אם היתה גוף השחיטה בפסול ואינו ראוי כלל לפנים אפ"ה מחייב בחוץ משום דאם עלה לא ירד. וא"כ אכתי אמאי פטור בחוץ קודם פתיחת דלתות ההיכל. לדעתי העני' נראה לתרץ ומקודם אבא לבאר סברת תירוץ התוס' בזבחים שם. דהנה התוס' בנדה דף מ"א ע"א הביאו בשם רש"י דהא דאמרינן בגמרא בכ"ד לחלק בין פסולו בקודש או לא היינו דפסול אשר הי' קודם שנכנס לעזרה חשיב אין פסולו בקודש משא"כ בלן ויוצא שא"א להיות פסולו כ"א אחר שבאו לעזרה ע"ש ועי' ברש"י נדה שם ד"ה מרבה. ומעתה יש לומר דכונת התוס' בזבחים שם לתרץ לשיטת רש"י דשאר קרבנות ששחטן קודם פתיחת דלתות ההיכל כשר ואפ"ה בשלמים בחוץ קודם פתיחה פטור אף דהוה פסולו בקודש ואם עלה לא ירד וע"ז תירצו דהכא שאין השחיטה כהילכת' פטור. וכונתם דרש"י לטעמי' דאם הי' הפסול קודם שנכנס לעזרה מיקרי אין פסולו בקודש ומש"ה בשלמים ששחטן בחוץ קודם פתיחת הדלתות פטור משום דאין זה פסולו בקודש כיון דהפסול הוא קודם שנכנס לעזרה ובכה"ג אם עלה ירד משום דאין פסולו בקודש ומש"ה פטור בחוץ. משא"כ גבי דוקין שבעין דר"ע סובר בהדיא דאם עלה לא ירד שפיר מיחייב בחוץ. ודוק כי קצרתי:
דברי ידידם באמת ובתמים
<b>ס'</b>
<b>קס</b> ב"ה יום ה' י"א שבט תרל"ז לפ"ק לבוב הנני נותן את בריתי שלום. לכבוד ידידי הרב החריף ובקי המפואר לתהלה מאד נעלה. יקר רוח איש תבונה. מוה'
<b>מאיר</b>
<b>אריק</b> נ"י.
<b>מכתב</b> יקרתו עם חדושי תורתו הגיעני לנכון. רב:
תודות לכבודו על אשר הודיעני משלום ידיד לבי רחימי הרב הגדול וכו' מוה' מענדל ליפא שטיין נ"י אשר אהבת נפש אהבתיו. וזה כמה נכספה וגם כלתה נפשי לדעת מה עמו. והנה חידושיו הוטבו מאד בעיני עשה מטעמים כאשר אהבתי. ואם כי אין דרכו להשיב על דבר פלפול. למען דבריו הנעימים ולמען כבוד דודו הרב נ"י לקחתי מועד לעיין מעט בזה. במ"ש מע"כ דאף אם נאמר דלולב הגזול מותר לצאת בו משום דעשה דוחה ל"ת אפ"ה כיון דאסור לאוכלו או למוכרו לא הוי דידי' ופסול מטעם לכם כמו אתרוג של מע"ש דפסול למ"ד ממון גבוה הוא. ומיושב בזה קושית התוס' סוכה דף ל' ד"ה משום. ולפענ"ד נראה דהא דבעינן באתרוג לכם דהיינו של מי שיוצא בו דוקא. משא"כ הא דבעינן שיהי' בו היתר אכילה או דין ממון לזה לא בעינן שיהי' דוקא היתר אכילה ודין ממון למי שיוצא בו אלא סגי אם יש היתר אכילה לשום אחד בעולם. וכ"כ רש"י להדיא בסוכה דף ל"ה ע"ב ד"ה הרי ותוס' שם ד"ה דאי דאם מותר באכיל' לאדם אחד מיקרי יש בה היתר אכילה ע"ש. ומעתה נדחה מ"ש מע"כ דאף אם נאמר דעשה דוחה ל"ת והוי דידי' מ"מ פסול לצאת בו משום דאינו יכול לאוכלו ולמוכרו דבזה ליכא עשה. ולפמ"ש ליתא דלענין היתר אכילה ודין ממון סגי במה שמותר לנגזל ולא דמי למע"ש דהוי של גבוה ואין בו דין ממון לשום אדם. והטעם בזה דלענין שיהי' שלו בעינן דוקא שיהי' של מי שיוצא בו מה שא"כ לענין היתר אכילה ודין ממון סגי שיהי' משכחת בה היתר לשום אדם. אף דכל זה נפקא מקרא דלכם דהנה בתוס' דף ל"ה שם ד"ה לפי כתבו דהא דדרשינן לכם דגבי אתרוג שיהי' בו היתר אכילה וגבי תרומה טמאה דרשינן שלך תהא להסיקה תחת תבשילך משום דכיון דנטמאת התרומה ואסורה באכילה שייך לדרוש לך דידי' לגבי שאר הנאות וכו' ע"ש. הרי דבכל דוכתא דרשינן קרא דלכם לפי מה שיכול להיות בו וא"כ לענין שלו אפשר לקיים קרא דלכם שיהי' שלו ממש מה שא"כ לענין היתר אכילה ודין ממון דלדעת הרבה פוסקים אמרינן איתקצאי למצוותה מה"ת א"כ ע"כ אסור באכיל' ובהנאה. וא"כ דרשינן קרא דלכם שיהי' משכחת בה בשום אופן היתר אכילה והנאה לאחר שיעבור מצותו וממילא ג"כ ה"ה היכא שמותר לאחר ג"כ מועיל לזה. ובגוף קושית התוס' שם דף ל"ה ע"ב בהא דיוצא באתרוג של תרומה משום דחזי לכהן ובאתרוג דמאי אמרינן הואיל ואי בעי מפקר לנכסי' והוי עני וחזי לי'. ואמאי לא אמרינן גם בדמאי דיוצא בו הואיל וחזי לעני. וכן הקשו בעירובין ובשבת. נלפענ"ד ליישב דתרומה אף דאסורה לישראל מ"מ גם לגבי ישראל מותרת לכהן דהכי גזרה תורה שיהי' תרומה אסורה לישראל ומותרת לכהן. משא"כ בדמאי דהוי ספק טבל וטבל אסור לעני כמו לעשיר ורק דבעני סמכינן לומר שהוא מעושר. וא"כ כיון דהעשיר אסור לאכלו מחשש טבל איך אפשר לומר שיוצא בו למצוה או שהי' מותר לטלטלו הואיל וחזי לעני הרי לדעת העשיר שיש בו ספק טבל הוא אסור לכל העולם וגם לעני. ואיך נאמר שיש בזה אפשרות היתר אכילה הרי לגבי העשיר הוא טבל. וממילא אסור לעשיר לטלטלו ולצאת בו ולהכי איצטריך הש"ס למימר דאי בעי מפקיר נכסי'. וזה נכון.
<b>ובמה</b> שהקשו התוס' ל"ל קרא דלכם למעט לולב הגזול תיפוק לי' דהוי מהב"ע. נלפענ"ד אחרי שנשים לב להבין במה שהקשו התוס' דלמה לן הטעם לפסול אתרוג של אשרה משום כתותי מיכתת שיעורי' הא הוי מהב"ע ותירצו דלא דמי לגזל דמחמת עבירת הגזל באה המצוה שיוצא בו אבל הני אטו מחמת עבירה שנעשית בו מי נפיק בי' ואח"כ הקשו על מצה של טבל הא הוי מהב"ע. ודבריהם צריך ביאור הא כי היכי דתרצו לעיל בלולב של אשרה דלא הוי מהב"ע משום דהמצוה אינו באה מחמת העבירה דגם אם לא הי' של אשרה הי' יכול לצאת בו אם כן גם במצה של טבל נימא הכי דגם אם לא הי' טכל רק מעושר הי' יכול לצאת בו ולא הוי מהב"ע. גם בלא"ה אין סברת התוס' מובנת כלל וגם גבי גזול יש לומר כן. ולכן נלענ"ד דהתוס' סוברים דלא שייך מהב"ע רק היכא דהעושה המצוה הוא בעצמו עשה העברה כמו גבי גזל דהגזלן בעצמו רוצה לצאת בו משא"כ בלולב של אשרה שהי' נעבד מאיש אחר לא הוי לגבי' דידי' מהב"ע ולהכי מצריכינן לטעמא דכתותי מיכתת שיעורי' ולזה שפיר הקשו מן מצה של טבל שמי שיוצא המצוה הוא בעצמו עושה העבירה ואוכל וא"כ הוי מהב"ע. והמעיין היטב ברש"י דף ל' ע"ב ד"ה וקרקע יראה מבואר כסברא זו דלא שייך מהב"ע רק לגבי מי שעשה העברה. ובזה זכיתי להבין דברי האו"ח שהביא הב"י בסי' תרמ"ט שכתב לולב הגזול והגנוב פוסלים אותו כל ז' מיהו דוקא לגנב ולגזלן עצמו אבל לאחרים כשר בשאר הימים. והיינו דביום ראשון דבעינן לכם לולב הגזול פסול לכל העולם משום דלא הוי לכם. משא"כ בשאר הימים דלא מיפסל רק משום מהב"ע א"כ אינו פסול רק לגנב ולגזלן עצמם דלדידהו שעשו העברה הוי מהב"ע ולא לאחרים. ועי' במג"א סי' תרמ"ט ס"ק ג'. וא"כ שפיר בעי' קרא דלכם למיפסל אתרוג הגזול ביום ראשון אף לאחרים דלדידהו ליכא משום מהב"ע וכמ"ש ומיושב קושית התוס' הנ"ל. וזה ברור ואמת בס"ד ולרב טרדותי לא אוכל להאריך. דברי ידידו הדו"ש:
<b>סי'</b>
<b>קסא</b> ב"ה יום א' ג' אלול תרל"ד לפ"ק לבוב היושב בשמים יכתוב ויחתום לחיים את כבוד ש"ב ידיד נפשי הרב הגאון החריף ובקי משנתו קב ונקי יקר הערך המפורסים לתהלה כקש"ת מוה' יהודה ליבש לנדא נ"י האבד"ק סאדיגורע
<b>מכתב</b> יקרתו הגיעני. בדבר השאלה באשה אחת אשר נתנה בנה למינקת שלשה חדשים קודם שנתאלמנה (ובמכתב מעכת"ה כתוב ג"ח קודם החתונה ונראה שהוא ט"ס וצ"ל קודם שנתאלמנה) והיתרה מבואר בש"ע וע"פ זה עשתה שידוך וכעת הוא זמן החתונה ונזכרה האשה אשר נחסר עשרה ימים מן הג' חדשים שבמשך עשרה ימים אלו נתנה לפעמים להניק להולד אף שהי' לו מינקת. והנה הולד איננו כלל אצלה כי אבי אביו התחייב עצמו בכל החיובים להחזיק את הולד והוא איש גדול. וגם כבר עברו ט"ו חודש מיום שנולד. ומעכת"ה רצה לגבב קולות בזה וביקש ממני לחוות גם דעתי העני'. ויסוד ההיתר שלו הוא ע"פ דברי הב"ח בסי' י"ג שגורס בטור או שכרו לה מינקת וס"ל להב"ח דאם שכרו מינקת בחיי הבעל תו לא מקריא מינקת חברו בשעת מיתת הבעל ולא בעינן ג' חדשים. וראיתו ממ"ש הרא"ש פ' אע"פ דיש להתיר אשה שצמקו דדי' ואינה רגילה להניק לעולם או שפסק חלבה בחיי בעלה ושכרו לו מינקת בחיי בעלה. וס"ל להב"ח דמ"ש הרא"ש ושכרו לו מינקת בחיי בעלה פירש או שכרו לו מינקת בחיי בעלה וס"ל להרא"ש דבשכירת מינקת לחוד מותרת דאל"כ אלא דאדלעיל קאי על פסק חלבה ל"ל להרא"ש לכתוב שני פעמים בחיי בעלה. והנה מלבד הקושית שהקשו הט"ז והב"ש על הב"ח גוף דבריו לא זכיתי להבין. דהרי הרא"ש שם כתב דאם גמלתו בחיי בעלה נראה שמותרת לינשא דליכא למיגזר מידי ולא גזרינן אטו לא גמלתו דכה"ג לא גזרינן דא"כ היכי שרא לדבי ר"ג וכו' דודאי מינכר בין נתנה למניקה ובין לא נתנה למניקה ובין גמלתו ולא גמלתו ע"ש. והנה מ"ש הרא"ש דליכא למיגזר מידי ולא גזרינן אטו לא גמלתו הוא כפל לשון לכאורה דבקיצור הו"ל להרא"ש לכתוב דאם גמלתו בחיי בעלה מותרת ולא גזרינן אטו לא גמלתו דודאי מינכר בין גמלתו או לא וכו'. ול"ל להרא"ש לכתוב שני פעמים דליכא למיגזר מידי ולא גזרינן אטו לא גמלתו. אמנם באמת דברי הרא"ש נכונים מאד. דהנה עיקר איסור מינקת הוא דילמא מיעברא ומיעכר חלכא ואיכא סכנת הולד. וכל מינקת שאנו רוצין להתיר צריך לראות בראשונה שלא יהי' סכנה לולד. אמנם עדיין איכא איסור משום לא פלוג אף היכא דליכא סכנה לולד כדאמרינן בגמ' ואתון לא תסברוה הרי שהיתה רדופה וכו'. ומעתה דברי הרא"ש ברורים מאד דהרי עיקר האיסור בגמלתו שמא תמהר לגמלו כדי שתנשא ויסתכן הולד כמ"ש הרא"ש לעיל שם ולזה כתב דאם גמלתו בחיי בעלה נראה שמותרת לינשא דליכא למיגזר מידי פירש דבזה ליכא חשש שמא תמהר לגמלו ויסתכן הולד כיון דבשעה שגמלתו הי' עדיין הבעל חי ותו ליכא גזירה שמא תמהר לגמלו כדי שתנשא וכתב עוד הרא"ש ולא גזרינן אטו לא גמלתו וכו' פירש ניהו דבזה ליכא סכנה לולד מיהו עדיין יש מקום לאסור מטעם לא פלוג כמו דגזרינן בהבחנה אף בעקרה וזקנה. ולזה כתב דכאן לא שייך משום לא פלוג דודאי מינכר בין גמלתו וכו'. וזה ברור כשמש ככוונת הרא"ש. ומעתה בנתנה בנה למניקה בחיי בעלה מה הועלנו במה דלא שייך בזה משום לא פלוג משום דמינכר בין נתנתו למניקה ללא נתנתו. מ"מ עיקר האיסור דמינקת דהוא משום סכנת הולד ואף נתנתו למינקת אסורה דחיישינן שמא תחזור בה המינקת כמ"ש הרא"ש שם והיינו שאם לא נתיר אותה להנשא אם תחזור בה המניקת תחזור אם הולד ותניקהו משא"כ אם תנשא לא תוכל אמו להניק דילמא מיעברא ותיעכר חלבה. וא"כ לזה אין שום חילוק אם נתנתו למניקה בחיי בעלה או אח"כ בשלמא אם נתנתו למניקה נ"ח קודם מיתת הבעל דאז מסתמא אחר ג"ח דהיינו בשעת מיתת הבעל כבר פסק חלבה כמ"ש הרא"ש והר"ן בתשובה. וא"כ סוף סוף לא תוכל להניקו אם תחזור המניקת א"כ ממילא לא חל עלי' בשעת מיתת הבעל שם מינקת. אבל אם לא עברו עלי' עדיין בשעת מיתת הבעל ג"ח משעה שנתנו למינקת א"כ איכא חששא שמא תחזור בה המינקת והאם לא תחפוץ להניק אף שעדיין לא פסק חלבה משום דילמא אח"כ תתעבר ותיעכר חלבה ואיכא סכנת הולד. ולא ידעתי לזה שום סברא לחלק בין נתנתו למינקת בחיי בעלה, או אח"כ דבשלמא אם לא הי' כאן איסור רק משום דשם מינקת עלי' וגם היא היתה בכלל הגזירה בזה הי' מקום לומר כסברת הב"ח דאם נתנתו למינקת בחיי בעלה אז אין עלי' שם מינקת בשעה שנתאלמנה. מה שא"כ לפמ"ש עיקר גזירת חז"ל דהוא משום סכנת הולד שייך גם בזה. גם מ"ש מעכת"ה דמהט"ז נראה דמסכים לשיטת הב"ח תמוה לי דהט"ז כתב להדיא דאם לא נודע שפסק חלבה מקודם בעי' ג"ח דוקא וכן הביא הב"ש ס"ק כ"ה בשם הט"ז ומאחר דהב"י ומהרש"ל ומהר"ם פדויא והט"ז והב"ש חולקין על הב"ח והרא"ש בתשובה כתב להדיא להיפך דבעי' ג"ח דוקא וכ"פ המחבר בסעי' י"א קשה בעיני לסמוך באיסור כזה על דעה יחידית:
<b>ולכאורה</b> אפשר לומר בזה דבר חדש דהנה בכל המלאכות שאשה עושה לבעלה נלפענ"ד דאם הבעל מחל לה אותה החיוב מועיל המחילה ואף דאם מחל לה פירות נכסי מלוג אחר הנשואין בעי' קנין דוקא שאני התם דיש לו חלק בגוף הקרקע דקיי"ל ידו עדיפא מידה ומש"ה צריך להקנות לה הפירות בקנין גמור משא"כ חיוב מלאכות שהאשה עושה לבעלה שאינו רק שיעבוד בעלמא שמשועבדת לעשות מלאכתו סגי לזה מחילה בעלמא והרי גם בעבד עברי אם לא הי' גופו קנוי הוי סגי שיאמר לו זיל ועי' בש"ס קדושין דף ט"ז ובתוס' שם ד"ה לימא ועי' בב"ש סי' צ"ב ס"ק ד'. וא"כ אם נולד הולד בחיי הבעל ושכר מינקת להניק הולד הרי מחל לה שיעבוד ההנקה במה ששכר מינקת אחרת וכיון דכבר כתבתי דבזה סגי מחילה א"כ אינה משועבדת עוד להניק כיון שמחל לה השיעבוד וכיון דאינה משועבדת להניק יש עמוד גדול לסמוך עליו דאין כאן איסור מינקת דדעת הר"ש הזקן וסייעתו דבגרושה ליכא איסור מינקת כיון דלא משתעבדא להניק. ובשו"ת אמונת שמואל כתב דגם באלמנה אם היא עשירה והכניסה שתי שפחות ליכא איסור מינקת משום דאינה מחויבת להניק. ואף דהב"ש ס"ס י"ג חולק עליו היינו משום דבזה אסור משום לא פלוג כיון דפעמים יש חיוב באלמנה להניק דהיינו אם היא עני' א"כ שם מינקת עלי'. משא"כ בנתנה למניקה בחיי הבעל לפמ"ש התוס' והרא"ש דבזה לא שייך לא פלוג משום דודאי מינכר בין נתנה בנה למניקה או לא. וא"כ הי' מקום להתיר בנ"ד דאיסור מינקת לא שייך לדעת הר"ש הזקן מאחר דאינה מחויבת להניק. וגם משום לא פלוג אין כאן כיון דיש היכר בדבר מאחר דנתנתו למינקת כמ"ש התוס' והרא"ש ואף דאנן לא קיי"ל כדעת הר"ש הזקן כמ"ש המחבר בסעי' י"א בין שהוא אלמנה בין שהוא גרושה מ"מ אם בשעת גרושין אין הולד מכירה פסק הרשב"א דמותרת לינשא והמחבר הביא דעת הרשב"א בסעי' י"ד וגם בב"י כתב שהמורה להתיר בגרושה אם אין הולד מכירה אין מוחין בידו. וכיון דהולד יונק מאשה אחרת בשעה שנתאלמנה בודאי דאינו מכיר את אמו. ובנ"ד מחמת מחילת השיעבוד דינה כגרושה כיון דאינה מחויבת להניק ובגרושה היכא דאינו מכיר את אמו רבו הפוסקים המתירים ומעתה אף אם נאמר בכוונת הרא"ש דמ"ש ושכרו לו מינקת קאי אדלעיל שפסק חלבה ושכרו מינקת. אבל ע"י שכירת מינקת בחיי הבעל לחוד אינו מועיל רק בג"ח קודם מיתת הבעל. וכמו שפירשו הב"י והב"ש דברי הרא"ש. היינו משום דהרא"ש לטעמי' אזיל שחולק על הר"ש הזקן וס"ל דגם גרושה אסורה אף אם אינו מכירה כמ"ש הב"ש ס"ק ל"ח בשם התוס' והרא"ש. וכיון דגרושה אסורה אף דלא משתעבדא להניק ה"ה בנתן הבעל למינקת אף דמחל לה שיעבוד ההנקה אינו מועיל לדיעה זו אבל לדעת הרשב"א דמתיר בגרושה באינה מכירה א"כ ה"ה בנתנה למניקת בחיי הבעל דזה דמי לגרושה דגם כאן אינה מחויבת להניק מחמת שמחל לה השיעבוד ואם אין הולד מכירה מותר:
<b>ובזה</b> נפתח לנו שערי בינה להבין מ"ש הסמ"ג בשם תשובת הגאונים שאינה נקראת מינקת חבירו אם פירשה מלהניקו ונתנתו למינקת ג"ח קודם מיתת הבעל והרא"ש והר"ן בתשובה עמדו בזה דהני ג"ח מה עבידתייהו דאם אינה נקראת מינקת חבירו מאחר שפסקה להניק בחיי הבעל א"כ גם קודם ג"ח יש להתירה וכתבו דמסתמא בג"ח פסק חלבה. וגם כתבו הרא"ש והר"ן שאין לזה שום שורש בגמרא. ולפמ"ש אפשר למצוא סעד ושורש לדברי הגאונים מהא דאמרינן בש"ס כתובות דף נ"ט ע"ב דבנתגרשה אינו כופה אותה להניק ואם הי' מכירה כופה ומניקתו מפני הסכנה עד כמה א"ר וכו' אמר רב ג' חדשים ושמואל אמר שלשים יום ר"י אמר ר' יוחנן חמשים יום כי אתא רמי בר יחזקאל וכו' הכי אמר שמואל כל זמן שמכירה. וע"ש ברש"י דהני אמוראי פליגי באיזה שיעור מיקרי מכירה שהתינוק לא ירצה לינק מאחרת. והנה לפמ"ש התוס' והרא"ש הטעם לאסור בנתנה בנה למינקת משום דחיישינן שמא תחזור בה המינקת ואם תאסור אמו מלהנשא תחזור אמו ותניקנו משא"כ אם תנשא לאחר לא תניקנו עוד דלמא מיעברא ונעכר חלבה ואיכא סכנת הולד. ומעתה י"ל דהגאונים ס"ל כרב או דלחומר חשש סכנה חששו לשיעור היותר גדול דבגמרא שם דהיינו ג"ח ומש"ה התירו בנתנה למניקת בחיי בעלה ג"ח דכיון שינק הולד ג"ח מן מינקת אחרת בודאי לא יינק עוד הולד מאמו אם תחזור בה המניקת וכדס"ל לרב דבג"ח מיקרי מכירה. וכיון שהבעל מחל לה שיעבוד ההנקה במה ששכר מינקת אחרת ואין הולד מכיר את אמו דאדרבא לא ירצה הולד לינק מאמו ובגרושה באינה מכירה מותרת לינשא לדעת הרשב"א ורוב הפוסקים. והנה אם כי כתבתי פנים להיתר בכל זאת מיראי הוראה אנכי בדבר חמור כזה. וגם ביתר היתרים שכתב מעכת"ה אין דעתי נוחה בזה. ולא אוכל להסכים להיתר. ואם מעכת"ה כחו יפה להתיר יעשה כדעתו הרמה ואנכי מושך ידי מזה. דברי ידידו:
<b>סי'</b>
<b>קסב</b> ב"ה יום ה' ג' ניסן תרמ"ב לפ"ק לבוב הנני נותן את בריתי שלום לכבוד ידידי ומחו' הרב החריף ובקי משנתו קב ונקי. יקר רוח איש תבונה קנה חכמה קנה בינה. כש"ת מוה' יהושע העשיל מארשאלקשוויטש ל נ"י.
<b>נתכבדתי</b> ביקרת מכתבו עם חדושי תורתו. ואני היום טרדות רבות סבבוני. מנוחה הדריכוני. ובכל זאת למען כבודו כי רב הוא שמתי עין על דבריו היקרים מפז. ראויים למי שאמרן. ואת אשר ישים ד' בפי אותו אדבר. ובמה ששאל כענין אפתח. במה שהקשו בתוס' פסחים נ"ח ע"ב במ"ש רש"י דע"פ הראי' הי' מקדשין. וכתבו התוס' דמ"מ היו נזהרין שלא יבואו תרי שבי בהדי הדדי. והא דאמרינן חלבי שבת קרבין ביוה"כ אתיא כאחרים דאין בין עצרת לעצרת אלא ארבעה ימים בלבד. וע"ז תמה כבודו דהרי הא דחלבי שבת קרבין ביוה"כ הוא מימרא דר' ישמעאל בשבת דף קי"ג א"כ מוכח דר"י סובר כאחרים ולדידהו שפיר משכחת תרי שבי בהדדי ושפיר כתב רש"י בפסחים אליבא דר"י דע"פ אפשר שיהי' בא' בשבת וזה קושיא חמורה מאד. וכאשר התבוננתי בזה ראיתי דבר תמוה בדברי הרמב"ם סוף פ"ה משבת שהביא הא דיוה"כ שחל ע"ש לא היו תוקעין [ואם חל] במ"ש לא היו מבדילין והה"מ שם כתב שבזמנינו שאין מקדשין ע"פ הראי' אין יוה"כ חל לא בע"ש ולא במ"ש ע"ש. והוא תמוה דלדידן דלא קיי"ל כאחרים גם בזמן המקדש א"א שיהי' יוה"כ ע"ש או מ"ש. והרי הרמב"ם פי"ח מקידוש החודש כתב דאין פוחתין מן ד' חדשים מעוברים ולא מוסיפין על שמונה וזהו דלא כאחרים דלדידהו לעולם אחד מלא ואחד חסר. ועי' בגמ' ערכין דף ט' ע"ב. וכבר עמד בזה הלחם משנה פ"א מתמידין הלכה ז':
<b>וראיתי</b> בטורי אבן סוף פ"ב בר"ה שכתב הא דאמרינן בגמ' סוכה דף נ"ד ע"ב אחרים הוא לא קאי אהא דחלבי שבת קרבין ביוה"כ דהך אפשר לאוקמי דלא כאחרים רק שעברו ב"ד או טעו ועשו יוה"כ סמוך לשבת דבדיעבד לכ"ע מה שעשוי עשוי וכ"כ הלח"מ שם. רק כוונת הגמ' להקשות אהא דמוקמינן הא דחל יוה"כ במ"ש לא היו מבדילין כר"ע דוקא משמע דלר' ישמעאל מבדילין כי היכי דלידעו דחלבי שבת קרבין ביוה"כ א"כ מוכח דגם לכתחיל' מותר לעשות תרי שבי בהדדי דאל"כ אין מהראוי לעשות תקנה לתקוע או להבדיל פן יעשו ב"ד שלא כדין ולזה קאמר דהא דקאמר ר"י ברי' דרשב"פ דאתיא כר"ע היינו אליבא דאחרים דמותר לעשות לכתחילה יוה"כ סמוך לשבת ואם כן ליתקעו כי היכי דלידעו דיוה"כ קיל משבת ומש"ה מוקמינן כר"ע דוקא ע"ש. ועי' במנחות דף צ"ט ע"ב ובפירוש המשניות להרמב"ם שם שכתב שא"א לומר כלל שמעולם לא חל יוה"כ בע"ש שהרי מבואר במשנה שהבבלים אכלו את השעיר כשהוא חי במוצאי יוה"כ שחל בשבת. הרי דהמעשה אירע כך ע"ש. ומעתה יפה הביא הרמב"ם הך דחלבי שבת אין קרבין ביוה"כ. וגם הא דיוה"כ שחל בע"ש לא היו תוקעין וכו'. משום דלפעמים אפשר שיהי' כן כמ"ש בפירוש המשניות להרמב"ם. ומדוקדק היטב מ"ש הה"מ סוף פ"ה בשבת שבזמננו א"א שיחול כן משום דבזמן שהיו מקדשין ע"פ הראי' כבר הי' מעשה שאירע כן וכמו שהוכחתי. ומיושב ג"כ קושית כבודו. דלפמ"ש הטורי אבן הא דאמרינן בגמ' סוכה אחרים הוא לא קאי כלל על ר' ישמעאל רק על הא דמשני ר"י ברי' דרשב"פ ר"ע הוא וכמ"ש. ושפיר כתבו בתוס' פסחים דלר' ישמעאל היו נזהרין שלא יבואו תרי שבי בהדדי. והיינו דרק אם עברו הב"ד או טעו אפשר שיחול כן אבל לכתחילה היו נזהרין בזה וכמ"ש. הן אמת דמדברי התוס' שבת דף קנ"ד ע"א ד"ה חלבי וגם מדברי התוס' פסחים נראה דהא דאמרינן בסוכה דף נ"ד אחרים הוא קאי על ר' ישמעאל ודלא כמ"ש הט"א. ומעתה קושית מעכת"ה קמה וגם נצבה. ועי' ברש"י סנהדרין דף י"ג ע"ב ד"ה וליעברי' שם מבואר להדיא דגם לאחרים לא מיקלע פסח בבד"ו כי אם על צד הדוחק. ועי' בתוס' שם דף י"ג ע"א ד"ה ור"י. וא"כ שפיר הקשו בתוס' פסחים דף נ"ח ע"ב לשיטת רש"י:
<b>עוד</b> הקשה מעכ"ת בתוס' סוכה דף כ"ה ע"ב שהקשו לרבא דאמר בזבחים דף ק' אידי ואידי לאחר חצות כאן קודם ששחטו וזרקו עליו וכו' הרי דמטמא לקרובים אפילו מטא זמן חיובא דפסח מאחר שלא שחטו וזרקו עליו. וע"ז תמה מעכ"ת דהתם אין הטעם כלל משום עוסק במצוה רק דרחמנא דחי' ופטרי' מפסח משום דר"ש כשהוא שלם ולא כשהוא חסר כמבואר בסוגיא שם. וזה תימה גדולה. ולפענ"ד נרא' בזה. דקשיא להו להתוס' על מה דמחלק רבא התם בין קודם ששחטו וזרקו עליו או לאחר ששחטו וזרקו עליו הרי אביי מחלק התם בין קודם חצות ובין לאחר חצות. וחילוקו של אביי הוא מוכרח מכח רומיא דברייתות אהדדי מהא דיוסף הכהן שטמאוהו ע"כ להא דתניא אמרת לא יטמא. וע"כ מוכרח לחלק בין קודם חצות ובין לאחר חצות כסברת אביי ומטעם זה כתבו הכ"מ ולח"מ פ"ו מק"פ הל"ט דאביי ורבא לא פליגי ע"ש. וא"כ מי הכריחו לרבא לחלק בין קודם ששחטו וזרקו עליו או לא כיון דבלא"ה לא קשה דר"ש אדר"ש וכדמתרץ אביי וע"כ גם רבא מודה לחילוק זה וכמ"ש. וע"כ ס"ל להתוס' דרבא מתרץ גם רומיא דברייתות אהדדי דלא כאביי דמחלק בין קודם חצות או לאחר חצות. רק אידי ואידי לאחר חצות והא דיוסף הכהן שטמאוהו בע"כ איירי קודם ששחטו וזרקו עליו. ואידך ברייתא דאמרת לא יטמא מיירי לאחר ששחטו וכו'. וגם דר"ש אדר"ש מתרץ רבא כן. וא"כ יפה הקשו בתוס' בסוכה ארבא דאחר חצות מותר לטמא לקרובים קודם ששחטו וזרקו עליו הא כיון דמטא זמן חיובא ואיכא כרת לא אמרינן עוסק במצוה פטור ממצוה ואם כן אסור לטמאות כדמוכח בגמ' שם בסוכה כנלע"ד ליישב קושיתו החמורה:
<b>ובהיותי</b> מעיין בגמ' סוכה שם ראיתי ברש"י שם ד"ה צריכא שכתב דמדכתיב ביום ההוא דנטמא תוך שבעה ילפינן דעוב"מ פטור ממצוה. ודבריו אינם מובנים דגם אילו לא נכתב ביום ההוא מגוף הקרא שהיו אנשים טמאי מת ולא יכלו לעשות הפסח שפיר איכא למילף דעוב"מ פטור ממצוה דאל"כ לא היו רשאין לטמאות עצמן ולהתבטל מפסח וכמ"ש רש"י שם ד"ה שחל. ואנהירנהו לעיינין דבר נכון בזה בס"ד. דהנה בתוס' פסחים דף צ' ע"ב ד"ה שחל הקשו דאמאי צוה להם משרע"ה לעשות פסח שני יטבלו בו ביום וישחטו עליהם ותירצו בתוס' דלמא כן עשו ובשעה ששאלו לא טבלו עדיין ואמר להם משה אם לא תטבלו היום תדחו לפסח שני ע"ש. ומעתה קשה טובא היכי מוכיח בגמ' סוכה שם דעוב"מ פטור ממצוה מדנטמאו למת ואף על פי שטומא' זו תעכב על ידם לעשות פסח. הא הטומא' אינה מעכבת כלל עשיית הפסח כיון שחל ז' בע"פ א"כ יכולין לטבול ולעשו' פסח כמ"ש התוס' פסחים ואין כאן ביטול מצוה כלל. כיון דבשעה שנטמאו היו עתידין לעשות גם הפסח ויכולין לקיים שניהם והיאך אפשר להוכיח מזה דעוב"מ פטור ממצוה. ולכן פי' רש"י הוכחת הגמ' באופן זה. דהרי בגמ' דרשינן מדכתיב ביום ההוא אין יכולין לעשות הא למחר יכולין לעשות דהיינו שחל שביעי בע"פ ואי ס"ד דעוסק במצוה אינו פטור מן המצוה ורק הטעם דרשאין היו לטמאות עצמן משום שחל שביעי שלהן בע"פ ויכולין לקיים שניהם וכמ"ש. א"כ למה לי קרא ביום ההוא לאורויי דהנך אנשים חל ז' שלהן בע"פ הא בלא"ה ידעינן שחל ז' בע"פ דאל"כ אינן רשאין לטמאות עצמן דאם יטמא ה' או ו' ימים קודם יתבטל מפסח. אלא ע"כ דעוב"מ פטור ממצוה ושפיר יכולין ורשאין להטמאות ששה ימים קודם הפסח אף דיתבטל ע"י זה מפסח משום דעוסק במצוה פטור ממצוה. וא"כ אי לאו קרא דביום ההוא הוי ס"ד שחל ששי שלהם בע"פ ואפ"ה מותר לטמאות למת משום דעוב"מ פטור ממצוה ומש"ה איצטריך לאשמעינן ביום ההוא למילף שחל שביעי שלהם בע"פ. ומעתה כתב רש"י דמקרא ביום ההוא ילפינן דעוב"מ פטור ממצוה דאי לאו קרא דביום ההוא הוי אמרינן דמש"ה טמאו את עצמן משום שחל שביעי בע"פ ויכולין לקיים שניהם ולעולם עוסק במצוה אינו פטור ממצוה. אלא דא"כ מיותר קרא דביום ההוא דבלא"ה ידעינן דע"כ חל ז' שלהן בע"פ דאל"כ אינן רשאין לטמאות עצמן. אלא ע"כ דעוב"מ פטור ממצוה ולא מוכח כלל דחל ז' בע"פ ומש"ה איצטריך קרא דביום ההוא. וזה דבר יקר מאד בס"ד. ולגודל הטרדה לא אוכל להאריך יותר ועמו הסליחה. דברי ידידו מוקירו ומכבדו הדוש"ת באהבה ומברכו בברכת החג:
<b>סי'</b>
<b>קסג</b> ב"ה יום ו' אדר ראשון תרכ"ד לפ"ק לבוב:
שלום וכל טוב אל כבוד ש"ב וידידי הרב המאוה"ג החריף המפורסים. ערוגת הבושם יקר רוח איש תבונה קנה חכמה קנה בינה. כש"ת מוה' יצחק יעקב
<b>הלוי</b> <b>איש</b> <b>הורווייץ</b> נ"י:
<b>מכתב</b> שאלתו הגיעני. באשה שילדה אחר מיתת בעלה ומעולם לא נתנה הדד בפי התינוק גם בבנים חמשה שילדה בחיי בעלה רק מיד שנולדו נתנה אותם למינקת כי כן צוו עלי' הרופאים יען שהיא רעת המראה ודקת הבשר ואם תניק הולד תסכן את נפשה שתבוא לידי חולאת לונגענפעהלער. וגם עתה שילדה כארבעה חדשים אחר מיתת בעלה מיד נתנה התינוק למינקת כדרכה מעולם. ועתה היא רוצה להנשא לאיש בתוך הכ"ד חודש מחמת שהיא מטופלת בבנים קטנים ואין בכחה לעסוק במו"מ והמעט שנשאר בידה לאחר מיתת בעלה ילך לאיבוד. וכעת נזדמן לה איש אחד ממשפחתה שרוצה לישא אותה אבל אינו רוצה להמתין והוא רוצה להשליש שכר הנקת הולד עד סוף זמן ההנקה. והנה מעכ"ת פתח בהיתרא תחיל' ורצה לדמות נ"ד למה שהתיר אא"ז הח"ץ ז"ל סי' ס"ד בחלב ארסי כמבואר בתשובותיו ומה לי אם יש סכנה לולד או לאשה. זה תורף דבריו. ולבבי לא כן ידמה. ולפענ"ד לא דמי נ"ד לדין הח"ץ ז"ל. דהנה כבר נודע מה שהקשה הרא"ש להרשב"א בהא דאמרו בש"ס נדה דף כ"ב באשה שהיתה מפלת כמין קליפות אדומות ושאלו חכמים לרופאים ואמרו להם אשה זו מכה יש לה בתוך מעיה שממנה מפלת כמין קליפות תטיל למים אם נמוחו טמאה. והקשה הרא"ש ממנ"פ אם האמינו לרופאים למה לי הטלת מים כיון שהקליפות באו מן המכ' פשיטא דטהורה הוא אף אם נמוחו ואם לא האמינו לרופאים למה שאלו אותם. ולא זכינו לתשובת הרשב"א על זה. אמנם היטב אשר דיבר בזה הגאון בעל חתם סופר בתשובה חיו"ד סי' קנ"ח וסי' קע"ה שכתב שהרופאים נאמנים בדברים כללים שיש לדבר זה מציאות בעולם אבל אינם נאמנים על גוף פרטי שהאשה הזאת יש לה מכה זו. ומש"ה אלו לא שאלו לרופאים אפילו אם לא נימוחו הי' טמא דדם יבש טמא. אבל אחרי שאמרו הרופאים שאשה זו מכה או שומא יש לה נהי דאינם נאמנים על אשה ידועה עכ"פ נדע מזה דבר כללי שיש בעולם מכה בבני מעיים שמוציא' קליפות או שערות וא"כ אם הטילו למים ולא נמוחו אמרינן דיש ג"כ ראי' על אשה זאת שיש לה מכה כזה ע"ש שהאריך. ומעתה נחזי אנן בעובדא דהח"ץ ז"ל שאמרו הרופאים שחלבה ארסי ומזיק להוולד. הרי ידענו שיש בעולם מציאות שהחלב הוא ארס להולד. ומזה שכבר הניקה שלש' ולדות ומתו שוב נתברר לנו הדבר הפרטי שהחלב שלה הוא ארסי ומש"ה התיר הח"ץ ז"ל משא"כ בנ"ד ניהו שאנו מאמינים להרופאים שאשה חלושת המזג סכנה הוא להניק שעל הדבר הכללי הרופאים נאמנים אבל עדיין לא נודע לנו הדבר הפרטי שאשה זאת הוא חלושת המזג כל כך עד שתסתכן בהנקת הולד שהרי על דבר פרטי אין הרופאים נאמנים כמ"ש החתם סופר:
<b>והנה</b> כבר נודע שהרמב"ם והסמ"ג כתבו בטעם דלא ישא מעוברת חבירו שמא יזיק הולד בשעת תשמיש שאינו מקפיד על בן חבירו ותמהו כולם דהא טעמא דדחסא אדחיא לה בגמ' דפריך א"ה דידי' נמי אלא דידי' חייס עלוי' ה"נ חייס עלוי' אלא סתם מעוברת למניק' קיימא וא"כ אמאי כתב הרמב"ם טעמא דדחסא דלא קאי במסקנא. וכתב הכ"מ דהרמב"ם לא גרס אלא ושני הטעמים איתנייהו. ולפענ"ד נרא' בזה דהנה בתוס' סנהדרין דף נ"ט ע"א הקשו בהא דאמרינן דליכא מידי דלישראל שרי ולעכו"ם אסור והרי ב"נ מצווה על העוברין וישראל אינו מוזהר. ותירצו דאף דישראל אינו מוזהר על העוברין מ"מ איסורא מיהא איכא ע"ש. ובאמת צריך להבין יסוד האיסור בזה מאחר דבש"ס נדה פ' יוצא דופן אמרינן דבן יום אחד ההורגו חייב ומשמע הא עובר לא דקרא דאיש כי יכה כל נפש אדם הוא דוקא ביצא לאויר העולם ע"ש. וא"כ איסורא מנ"ל. ונרא' לי דכיון דקיי"ל דעובר ירך אמו ומש"ה ולד הנרבעת אסור' דהיא וולדה נרבעו וכן בכמה דוכתי וא"כ אם מזיק או הורג עובר במעי אמו הוי כמזיק אחד מאבריה דהוא בלאו כמו חובל בחבירו וזה נכון מאד בסברא. ולפ"ז אם הית' האם מסכמת להרוג או להזיק את הולד תו ליכא איסורא. כיון דעיקר האיסור להזיק את העובר משום דהוי כחובל באבר מן האם. והרי בקטע את ידי סמא את עיני אם הנחבל מסכים לזה באמת הוא פטור כמבואר בחו"מ סי' תכ"א סעי' י"ב בהג"ה. וגם המחבר שם מודה בזה כמבואר בסמ"ע שם ס"ק כ"א. ומ"מ שפיר קאמר הש"ס ה"נ חייס עלוי' משום דאינו חשוד להזיק את הולד דפשיטא דאשה לא תסכים לזה להרוג את פרי בטנה וממילא אם יזיק את הולד הוא בלאו דפן יוסיף כמו חובל בחבירו וכמ"ש:
<b>והנה</b> בש"ס כתובות דף ס' ע"ב אמרינן דאם מת הולד מותרת אמו להנשא דתו לא הוי מינקת חבירו מר בר רב אשי אמר אפילו מת נמי אסור דילמא קטלא לי' ואזלא ומינסבה הוה עובדא וחנקתי' ומסיק הש"ס ולא הוא ההיא שוטה הוי דלא עבדי נשי דחנקן בנייהו ע"ש. ומעתה כיון דמר בי ר"א חשש שמא תמית את הולד בידים כדי שתהי' מותרת להנשא. ואף דלא קיי"ל הכי היינו להמית בידים ולד שכבר יצא לאויר העולם אבל עכ"פ חיישינן שמא תסכים לזה שהבעל יהרוג את העובר שבמעי' כיון שהיא אינה עושה מעשה בידים וגם הולד לא יצא לאויר העולם וכיון דליכא איסורא רק משום לתא דידה משום חובל בחבירו א"כ אם היא תסכים ליכא איסור' כלל וכמ"ש ושפיר איכא חששא דדחסא:
<b>ומעתה</b> י"ל דהכי הפירוש בגמ' דהש"ס פריך ה"נ חייס עלוי' והיינו כמו שכתבתי דאין הבעל חשוד להרוג את העובר כיון דאיסורא קא עביד משום חובל בחבירו ובודאי האם לא תסכים לזה להמית מחמדי בטנה. ומשני סתם מעוברת למניקה קיימא וא"כ חיישינן שמא תסכים להרוג עוברה כדי שתהי' מותרת להיות תחת בעלה וכמ"ש דאף לפי מה דמסיק בש"ס כתובות דלא כמר בר ר"א ולא חיישינן שמא תהרוג הולד בידים אבל בעובר חיישינן ואם כן שפיר כתבו הרמב"ם והסמ"ג לפי המסקנא טעמא דדחסא וכמ"ש ודו"ק היטב:
<b>ומעתה</b> אחרי שכבר הראיתי בעזר"ה שיש מקום לדברי הרמב"ם ז"ל והסמ"ג שכתבו הטעם משום דחסא. ובאמת שאף לדעת החולקים עליו וס"ל דלפי המסקנא אדחי לה טעמא דדחסא מ"מ הרי כתבו התוס' דאף דנדחה הטעם לא נדחה הדין ומש"ה אף בגרושה אף דלא משתעבדא להניק מ"מ אסורא משום דכיון דלטעמא דסנדל ודחסא אף גרושה מעוברת ומניקה אסורה א"כ גם לפי המסקנא לא חזר בו מן הדין רח מן הטעם. ועי' בב"ש סי' י"ג סק"כ שהקשה ע"ז דא"כ גם בצמקו דדיה נמי נימא הכי כיון דלפי טעמא דדחסא אין לחלק בין צמקו דדיה או לא. גם לפי המסקנא תהי' אסורה. ותירץ דבברייתא קתני מניקה בחד בבא עם מעוברת ואשה שצמקה דדיה לא הוי בכלל מניקה כלל ע"ש. ולפ"ז צ"ל דגם בעובדא דהח"ץ ז"ל יש לומר דאם החלב ארסי ומזיק לתינוק לא הויא בכלל מניקה כלל וכן נראה מדברי הח"ץ ז"ל סי' ס"ד שם. ומעתה אומר אני דזה דוקא אם החסרון בגוף החלב שצמקו דדי' או חלבה ארסי שאז לא מקריא מינקת כלל או בגמלתו וכדומה דין זה לא מתניא כלל בהברייתא כיון שאינה ראוי' להניק בשום אופן לא מקריא מינקת חבירו ולא שייך לומר כיון דתני מעוברת ומינקת בחד בבא כל מה דאסור במעוברת לטעמא דדחסא אסור גם במינקת דצמקו דדי' לא מקריא מינקת כלל כמ"ש הב"ש. אבל בנ"ד דבאמת הוא ראוי' להניק מצד גוף החלב ואין שום חסרון בהחלב רק שהאשה חלושת המזג ומצד עצמות גופה יש חשש סכנה אבל כיון שחלבה ראוי להניק נופל עלי' שם מינקת ומש"ה אף דלפי המסקנא דטעם מינקת דלמא תתעבר ומיעכר חלבה לא שייך כאן משום דבלא"ה לא תניק הולד מחשש סכ"נ. אבל כיון שאין החסרון בגוף החלב ונופל עלי' שם מינקת אם כן אסורה לטעם הראשון דאסור משום דחסא ומעוברת אפי' חולאת וחלושת המזג גם כן אסורה דלטעמא דדחסא אין לחלק. וא"כ אף מינקת אף שהוא חולה מאד גם כן אסורה כאן דתני מעוברת ומניקה בחדא בבא. וכעין שכתב הר"ת לדחות דברי הר"ש הזקן וכאן לא שייך תירוץ הב"ש דכבר כתבתי דכל שאין החסרון בגוף החלב נופל עלי' שם מינקת וזה ברור מאד ודו"ק. ועוד יש לחלק בכמה אנפי ולומר דלא דמי נ"ד לדין אא"ז הח"ץ ז"ל. וגם בסי' ס"ו שם מבואר דהוא מלתא דלא שכיחא שדרך כל העולם שהחלב האם הוא חיות הולד ובאשה הזאת נהפוך הוא שהוא סם ממית ע"ש וכאן בנ"ד הוא שכיח טובא שהרופא יאמר כי' הנקת הולד חזיק להאם. ואם באנו להתיר משום זה תעקר תקנת חז"ל מכל וכל וכל אשה מניקה אשר תחפוץ לינשא תביא מכתב תעודה מהדאקטר כי ההנקה סכנה הוא לה אשר על כן אין דעתי מסכמת בהיתר האשה הזאת. ולרב הטרדה אקצר. דברי ש"ב וידידו הדש"ת בלונ"ח:
<b>סי'</b> <b>קסד</b> ב"ה יום ה' י"ב טבת תרלמ"ד לבוב:
הנני נותן את בריתי שלום לכבוד ש"ב ידידי הרב החריף השנון. זית רענן. שושן צומח. חבצלת פורח. מוה' נפתלי הירץ תאומים נ"י.
<b>יקרת</b> מכתבו הגיעני. ובדבר קושייתו בפסחים דף ע"א דכל הזבחים ששחטן לשם פסח אם אינן ראויין חייב והקשו בתוס' הא הוי מתעסק ותירצו ע"פ מה דאמרינן בכריתות דבחבורה הואיל ומקלקל חייב מתעסק נמי חייב. וע"ז הקשה מעכ"ת הרי בתוס' חולין דף ח' הקשו אהא דאמרינן דמותר לשחוט בסכין של ע"ז משום דמקלקל הוא דא"כ אמאי בשוחט בשבת בחוץ לע"ז חייב משום דתיקן להוציא מידי אבמ"ה הא בחיי' עומדת לג' דברים והוי מקלקל. ותירצו דגבי שבת כיון דאיכא תיקון קצת חייב משום דמלאכת מחשבת אסרה תורה. אבל גבי סכין של ע"ז דהוי משום דנהנה ובהא דהוציא מידי אבמ"ה לא נהנה כלום. ומעתה בחבורה דלא דרשינן בי' מ"מ ומש"ה מקלקל ומתעסק בחבורה חייב ואם כן דמי לשאר איסורים ולא מיקרי נהנה כמ"ש התוס' לענין ע"ז והיכא דמותר בשאר איסורים גם בחבורה מותר כמ"ש התוס' בשבת. ואם כן אמאי חייב בשוחט שאר זבחים לשם פסח דתיקן להוציא מידי אבמ"ה הא זה לא מיקרי נהנה בשאר איסורים ומתעסק פטור מקרא דבה ולא משום מ"מ וא"כ גם בחבורה פטור כמו בשאר איסורין דמתעסק פטור היכא דלא נהנה דדוקא מה דילפינן מקרא דמ"מ לפטורא בזה חייב בחבורה אבל היכא דלא נהנה דגם בשאר איסורין פטור גם בחבורה פטור כמו בדבר שא"מ זה תורף קושייתו. ועפ"י דרך זה הקשה עוד איזה קושיות בסוגיא והוא באמת קושיא נפלאה. אמנם גוף דבריו תליא באשלי רברבי. דהרמ"א והט"ז ביור"ד ס"ס רכ"א נחלקו במודר הנאה מחברו אם מותר לשחוט לו בהמה בריאה מטעם דהוא מקלקל או לא. ולדעת הט"ז שם דוקא גבי עכו"ם גלי רחמנא ולא במקום אחר וא"כ לדעת הט"ז גם בכל איסורים חוץ מע"ז מיקרי נהנה אף בשוחט בהמה בריאה וכיון דבכל האיסורים הוה הנאה ממילא גם בחבורה אסור וא"כ לק"מ קושית מע"כ על התוס'. אמנם לדעת הרמ"א שם דבכל דוכתי לא חשוב הנאה לבד משבת משום דהוי מלאכת מחשבת וא"כ כיון דמותר בכל האיסורין גם בחבורה מותר כמו בדשא"מ קמה קושייתו וגם נצבה. אבל אחר העיון נלפענ"ד ליישב דהנה מהך קרא דכתב בשבת מלאכת מחשבת ילפינן שני דברים. אחד להקל ואחד להחמיר. להקל ילפינן דמקלקל ומתעסק פטור בשבת כדמוכח בש"ס כריתות דף י"ט ע"ב ולהחמיר ילפינן דאף היכא דלא הוי רק תיקון קצת כיון דנעשית מחשבתו חייב כמש"כ בתוס' חולין דף ח' ע"א והנה מצד הסברא מהראוי הי' לומר דקרא דמ"מ קאי על כל ל"ט מלאכות דשבת דבכולהו בעינן מלאכת מחשבת דבקרא לא נאמר שום חילוק מלאכות ובסתמא כתיב מלאכת מחשבת ומשמע דקאי על כל המלאכות אלא דמאן דס"ל מקלקל בחבורה ובהבערה חייב דייק לה ממילה ומהבערת בת כהן כמבואר בשבת דף ק"ו ומש"ה גם מתעסק חייב כמבואר בכריתות שם אבל הך דיוקא דילפינן מקרא דמ"מ להחמיר והיינו דעיקר איסורי שבת לא תליא בהנאת גופו כמו בשאר איסורין רק דאם עכ"פ נעשה מחשבתו חייב אף בתיקון קצת כמש"כ בתוס' חולין א"כ זאת החומרא קאי על כל ל"ט מלאכות כיון דאין לנו שום ראי' לזה לחלק בין חבורה לשאר מלאכות ואדרבא כיון דחבורה חמירא משאר מלאכות דחייב בי' אפילו מקלקל ומתעסק א"כ השתא בשאר מלאכת שבת חייב אם נעשית מחשבתו אף שלא נהנה כ"ש בחבורה דחמור. וראי' גדולה לזה דהרי בתוס' חולין שם קאי אמתניתין דשוחט חטאת בשבת בחוץ לע"ז חייב ג' חטאות והקשו דהא הוי מקלקל ותירצו דבשבת חייב אף דלא מיקרי נהנה משום דהוי מלאכת מחשבת בתיקון קצת מה שתיקן להוציא מידי אבמ"ה אף שקלקולו יותר על תיקונו. והדברים תמוהים דהרי התוס' דפסחים דף ע"ג ובשבת דף ק"ו כתבו דהך סוגיא דמחייב משום תיקון כל דהו כמו להוציא מידי אבמ"ה וכדומה אזלא לר' יוחנן אליבא דר"ש דס"ל מקלקל בחבורה חייב ומיהו בעי' תיקון כל דהו עכ"פ. אבל לר"י דס"ל מקלקל בחבורה פטור בעי' תיקון גמור דוקא ולא סגי בתיקון להוציא מידי אבמ"ה ע"ש וכיון שהתוס' בחולין שם כתבו דסגי בתיקון קצת ע"כ אזלינן אליבא דר"ש דמקלקל בחבורה חייב וא"כ מה זה שכתבו התוס' דמש"ה חייב בשוחט חטאת בשבת אף דהוי מקלקל משום דמ"מ אסרה תורה הא למאן דס"ל מקלקל בחבורה חייב לא דריש לענין חבורה קרא דמ"מ ומש"ה מחייב במקלקל ומתעסק. אלא ע"כ כמ"ש דניהו דמאן דס"ל מקלקל בחבורה חייב לא דריש קרא דמ"מ לגבי חבורה היינו דוקא להקל לא ילפינן לענין חבורה לפטור מקלקל ומתעסק ומשום דילפינן ממילה וכמ"ש. אבל מה דילפינן להחמיר מקרא דמ"מ דסגי אם נעשית מחשבתו אף דלא נהנה זה קאי על כל ל"ט מלאכות גם על חבורה והבערה ומש"ה שפיר כתבו התוס' בחולין שם דחייב בשוחט בשבת בחוץ משום דנעשה מחשבתו אף דלא נהנה דלענין זה אין חילוק בין חבורה לשאר מלאכות. ומעתה מיושב גם קושית מעכ"ת דאף דבשאר אסורים במתעסק אם לא נהנה פטור משום דבכל איסורים אזלינן בתר הנאה ולא בתר נעשה מחשבתו כמ"ש בתוס' חולין שם מש"ה במתעסק אם לא נהנה פטור. מה שאין כן במלאכת שבת דאזלינן בתר נעשה מחשבתו ולא בתר הנאה ומש"ה מחייב בשוחט בשבת בחוץ אף דלא נהנה כיון דנעשה מחשבתו כמ"ש בתוס' חולין שם דלזה דמי חבורה לשאר מלאכות ורק דבשאר מלאכות שבת מתעסק פטור משום דלא נעשה מחשבתו ובחבורה חייב מתעסק אף דלא נעשה מחשבתו משום דבחבורה לא בעינן מלאכת מחשבת. ולק"מ מה שהקשה כ"ת דהא בלא נהנה גם בשאר איסורים פטור וא"כ גם גבי חבורה לפטור כמו בדשא"מ. דלא דמי כלל דבשאר איסורין דין הוא דליפטר מתעסק היכא דלא נהנה משום דבשאר איסורין אזלינן בתר הנאה אבל בחבורה ובשאר מלאכת שבת אזלינן (העיקר) אם נעשית מחשבתו כמו שהוכחתי לעיל מדברי התוס' חולין ולא בעינן הנאה כלל וז"ב ונכון בעזה"י:
<b>ובזה</b> נפתח לנו שערי בינה להבין דברי רבותינו הקדמוני' ז"ל בהא שכתבו הרא"ש והר"ן פרק י"ד דשבת דאף לדעת הערוך דס"ל דפסיק רישא דלא ניחא לי' מותר זה דוקא באיסורי שבת דבעינן מלאכת מחשבת אבל בשאר איסורין דלא ניחא לי' אסור. ודבריהם מרפסין איגר' דהרי הערוך הביא ראי' לדבריו דפסיק רישא דלא ניחא לי' מותר מהא דאמרינן פר"א דמילה דאי דאיכא אחר ליעבד אחר משמע דע"י אחר מותר אף דהוי פס"ר דע"כ נקצץ הבהרת משום דלא ניחא לי' להך אחר לקוצצו והוי פס"ר דלא ניחא לי'. עוד הביא הערוך ראי' לדבריו מהא דמוכרי כסות מוכרין כדרכן ובלבד שלא יתכוין בחמה מפני החמה וכו' אף דהוי פס"ר דע"כ לובש בגד של כלאים אפ"ה שרי. והרא"ש פ' הבונה והר"ן ס"פ שמונה שרצים הביא ראיות אלו בשם הערוך א"כ הרי הדבר מבואר להדיא להיפוך דלא לבד באי' שבת רק גם גבי שאר איסורי' כמו בקציצת הבהרת ובאי' כלאים מותר פ"ר דלא ניחא לי' לדעת הערוך וזה תימה גדולה:
<b>אמנם</b> עפ"י דברי התוס' חולין הנ"ל יש מקום ליישב דהתוס' נתנו לנו כלל גדול דבכל האי' עיקר הקפידא הוא שלא יהנה מהאי' משא"כ באי' שבת עיקר הקפידא שלא יהי' נעשה מחשבתו. והנה הא דפ"ר אסור מבואר ברש"י בכ"ד הטעם דמאחר דבודאי נעשה הדבר חשיב כמתכוין. ולזה הי' סברת הערוך דאם הדבר לא ניחא לי' א"כ אי אפשר לומר דהוה כאילו מתכוין מחמת דהוה פ"ר דהא ידענו בבירור דל"נ לי' וכיון דבאי' שבת העיקר תלוי בנעשית מחשבתו כמ"ש התוס' ומאחר דל"נ לי' אף דהוי פ"ר מ"מ כיון דלא הי' מחשבתו לכך מותר. וזהו ג"כ כוונת הרא"ש והר"ן דזהו דוק' באי' שבת דבעינן מלאכת מחשבת דמהאי טעמא כתבו התוס' בחולין דבאיסורי שבת העיקר תלוי בנעשית מחשבתו משום דכתיב מ"מ ומש"ה היכא דלא ניחא לי' מותר כיון דלא נעשית מחשבתו משא"כ בשאר איסורים דהעיקר תלוי שלא יהנה א"כ אסור פס"ר אף דלא ניחא לי' ולא נעשית מחשבתו דהרי בשאר איסורין העיקר אינו תלוי בנעשית מחשבתו רק בהנאה וכיון דעכ"פ נהנה אסור פס"ר אף דלא ניחא לי' ומש"ה כתבו הרא"ש והר"ן דאסור לשתות כוס עיקרין לרפואה אף דעיקר כוונתו הוא לשתות לרפואה מ"מ כיון דע"כ נעשה עקר אסור משום דהוי פס"ר אף דלא ניחא לי' דהרי בשאר איסורין לא אזלינן בתר מחשבתו א"כ אף דלא ניחא לי' אסור. אמנם זה דוקא היכא דנהנה כמו בשותה משקין לרפואה וכדומה אבל בקוצץ בהרת היכא דעביד אחר דלא נהנה כמ"ש להדיא בתוס' יומא דף ל"ה וכן במוכרי כסות היכא דאין מתכוין מפני החמה ומפני הגשמים דאין לו הנאה כלל כמ"ש הר"ן ס"פ שמונה שרצים בסוף דבריו א"כ ניהו דבשאר איסורים אסור פס"ר אף דלא ניחא לי' משום דלא אזלינן בתר מחשבתו מ"מ הא בשאר איסורים אזלינן בתר הנאה כמבואר בתוס' חולין שם כיון דלא נהנה מותר. ובזה הארכתי עוד בביאור דברי התוס' יומא שם ולרוב טרדותי לא יכולתי להאריך דברי ש"ב וידידו הדוש"ת:
<b>סי'</b>
<b>קסה</b> ב"ה יום ו' עש"ק כ"ד מרחשון תרכ"ד לפ"ק לבוב. שפעת שלום וכל טוב לכבוד ידידי הרב החריף המופלג בתורה ויראה. בהר ד' יראה. ותיק וחסיד מוה'
<b>מנחם</b> <b>מענדיל</b> <b>הערץ</b> נ"י מק' באקשעוויץ יע"א:
<b>היום</b> אשלמה נדרי אשר הבטחתי לכבודו יום אתמול להשיב על שאלתו. באחד שקנה בית מחברו לפנים מביתו של חבירו והתנו ביניהם שיהיו להם דריסת הרגל זה על זה. ואח"כ עשה הלוקח מביתו מקום קבוע להתפלל שם וזה זמן רב אשר התפללו שמה בקביעות וגם המוכר התפלל שם יותר משנה באין מוחה. וכעת עבר על המוכר רוח קנאה וטוען כי מאחר שיש לו דריסת הרגל דרך בית התפילה. רוצה להוליך דרך שם בהמתו וכדומה ענינים בזוים למען יתבטל על ידי זה מקום התפלה. וגם מעכב המוכר לעשות שם דלת ונגר וטוען כי זה מזיק לו לדריסת הרגל. ומה ששתק ולא מיחה עד כה טוען המוכר כי בערך חצי שנה אחרי שנעשה שם בית התפלה מיחה ע"ז להלוקח בינו לבין עצמו ואינו זוכר בברור איזה יום. זהו תורף השאלה. הנה במה שרוצה המוכר להוליך בהמתו דרך שם הדבר פשוט שאין שומעין לו ומבואר הדבר בסי' קס"ט סעי' א' במי שיש לו בור לפנים מביתו של חבירו ויש לו דרך עליו דאין לו רשות להכניס שם בהמותיו. ועי' בב"ח שם שכתב דלהכי נקט בור דאף דעיקרו למלאות ממנו מים להשקות בהמתו אפ"ה לא יוליך בהמתו שם אלא ממלא ומשקה בחוץ ע"ש. מבואר הדבר דבבית לפנים מביתו של חבירו כ"ש שאינו רשאי להוליך שם בהמותיו. ואין לחלק דבהותנו בפירוש שיהי' לו דרך עדיף טפי דכיון דקיי"ל דמוכר בעין יפה הוא מוכר אם כן צריך הי' להתנות דאלו לא התנה לא הי' לו דרך עליו ועי' בסי' רט"ו ועי' בסמ"ע סי' קס"ט סק"א מבואר דאף דהותנה בפירוש שיהי' לו דרך אינו רשאי להוליך בהמותיו דרך שם. וגם בענין המסגרת מבואר הדבר בב"ח סי' קס"ט דגם בחדר נמי צריך שיעש' כל אחד מפתח משום חשד אשתו איברא דלכאורה יש לומר דבנ"ד דנעשה שם בית התפלה בזה לא שייך חשד אשתו דאין דרך נשים מצויית להיות שם. וכבר אמרו חז"ל אשה בעזרה מניין. ועי' באו"ח סי' ק"נ במג"א שם סק"ד הביא בשם תשו' רמ"א דמותר ליחיד לפתוח חלונותיו לחצר בהכ"נ כיון שאין שם תשמיש צנוע ע"ש. וכיון דלא שייך כאן חשד אשתו אפשר דיכול למונעו מלעשות מסגרת. אמנם נראה דהרי הרשב"ם בדף צ"ט ע"ב ד"ה משים כתב אבל משום גניבה שלא יגנוב חפצו של בעל הבית לא חיישינן שהאשה משמרת את הבית ע"ש ועי' בסמ"ע סי' קס"ט ס"ק ג'. ומעתה כאן בבית התפלה דאין דרך נשים להיות שם בלא"ה רשאי' לעשות מסגרת שלא יגנוב כליו. איברא דעדיין יש מקום לבעל דין לחלוק דשאני התם ביש לו דרך לפנים מביתו של חבירו דבשעה שהקנה לו הדרך כבר הי' שם בית אמרינן דמסתמא אדעתא דהכי הקנה לו הדרך שיהי' רשאי לעשות לו מסגרת משום חשד אשתו או שלא יגנבו כליו. אבל בנ"ד דבשעה שהקנ' לו הדרך לא הי' שם בית והי' מקום מעבר ולא היתה אשתו מצוי' שם גם כלים לא היו לו שם ולא הי' צריך אז מסגרת א"כ אף שאח"כ עשה הוא לעצמו שם בית התפלה מאן לימא לן דרשאי לעשות לו עכשיו מסגרת שלא יגנבו כליו הרי חבירו יאמר לו קח כליך מכאן ולא תצטרך למסגרת כיון דבשעת הקנין לא היו כליו מונחים שם:
<b>והנה</b> בהא דטוען הלוקח שהחזיק עד עתה בזה עם המסגרת והמוכר טוען אשר בערך חצי שנה אחר שנעשה שם בית התפלה מיחה ע"ז להלוקח בינו לבין עצמו ולכאורה הדבר מבואר להדיא בתשו' הרשב"א שהביא הב"י ס"ס קנ"ג שכתב דבר ברור הוא שיציאה וביאה צריך חזקת ג' שנים שהרי יש בזה חיסור קרקע ע"ש היטב שמדבריו נרא' מבואר דבין הטוען טענת יציאה וביאה על חבירו. ובין אם הי' לו דרך על חבירו וחבירו בא לסותמו בכל גוונא צריך חזקת ג' שנים. ואפשר הי' לומר דהרשב"א לטעמי' שסובר דכל חזקות בעי טענת מכר או מחילה וצריך ג"כ חזקת ג' שנים וכמ"ש הב"י בשם הרשב"א שם מחודש כ"ד. אמנם מלשון הרשב"א שכתב דבר ברור הוא וגם ממ"ש שהרי יש בזה חיסור קרקע משמע דאף לדעת הסוברים דבמשתמש בשל חבירו לאלתר הוי חזקה ומטעם מחילה. מ"מ בדריסת הרגל על חבירו יש לו קנין בגוף הקרקע ואם בא לסותמו צריך חזקה ג' שנים לכ"ע כדין מחזיק בקרקע של חבירו כנלפענ"ד לדעת הרשב"א אמנם נרא' שרבינו הגדול הרמב"ם ז"ל חולק ע"ז שכתב בפ"ח מהלכות שכנים הלכה ד' המעמיד סולם קטן וכו' בתוך חצר של חבירו או בתוך שדהו לא החזיק בנזק זה וכו' ואם הי' סולם גדול וכו' החזיק. ואם בא לבנות ולבטלו בעל הסולם מעכב עליו עד שירחיק כשיעור שהרי מחל לו להעמיד סולם גדול ע"ש. והנה לדעת הרמב"ם בסולם גדול לאלתר הוי חזקה לשטתו כיון דמטעם מחילה אתינן עלה ולא מטעם מכירה לא בעי ג' שנים. וכ"כ להדיא הב"י סי' קנ"ג מחודש כ"א. ואם נימא כדעת הרשב"א ביציאה וביאה לכ"ע בעי' ג' שנים. א"כ איך כתב הרמב"ם דבסולם גדול שהעמיד בשל חבירו לאלתר הוי חזקה השתא דריסת הרגל בעלמא בעי' ג' שנים מכ"ש אם העמיד גם סולם שם פשיטא שצריך ג' שנים כיון שאינו יכול לעלות בסולם אלא דרך חצר חבירו כמ"ש הה"מ שם וממילא צריך ג' שנים מחמת הדריסת הרגל לחוד. אלא ע"כ דלדעת הרמב"ם גם בדריסת הרגל לאלתר הוי חזקה וממילא אם בא לסותמו ג"כ הוי לאלתר חזקה וזה ראי' ברורה לפענ"ד. ועי' בסמ"ע ס"ק ל' והנה הדבר מבואר בתה"ד בפסקיו סי' קל"ז דבפלוגתא דרבוותא על הניזק להביא ראי'. ובפרט בנ"ד כיון דהמזיק עושה בתוך שלו אלא שחבירו ניזק על ידו. ובכה"ג הכריע הרמ"א כשיטת הרמב"ם וסייעתו דלאלתר הוי חזקה ועי' בסמ"ע סי' קנ"ג ס"ק ל"ב. ועוד נראה דבנ"ד גם הרשב"א מודה. דדוקא אם סתם דרך הכניסה ויציאה בזה שפיר כתב הרשב"א דזה מיקרי חיסור קרקע ובעי חזקה ג' שנים. אבל בנ"ד שמניח לו הדריסת הרגל כמקדם רק שעשה לו מסגרת. בזה אינו מחסר את חבירו גוף הקרקע רק תשמיש בעלמא ולאלתר הוי חזקה לשיטת הרמב"ם וסייעתו:
<b>ועוד</b> נלפענ"ד בזה דבר חדש. דהנה בטעם מחלוקת הקדמונים בהוצאת זוזין ונעיצת קורות אי בעי חזקת ג' שנים או לא. הוא. דדעת הרמב"ם דמדשתק מחל לו ולאלתר הוי מחילה. אמנם ר"ת סובר דבקרקע לא מהני מחילה רק בעי קנין גמור בשטר או חזקה ומש"ה בעי ג' שנים דעד תלת שני מיזדהר אינש בשטרי' וכו' ועי' בנימוקי יוסף. והנה בש"ס ב"ב דף ק' ע"א אמרינן רבים במאי קני לי' בהילוכא ועי' בתשו' הרשב"א סי' אלף קנ"ב שהאריך בזה. ונראה דאף דקיי"ל בסי' קצ"ב דהילוך לא קנה מ"מ הילוכא דרבים עדיף טפי והוי כמו חזקה. וא"כ בנ"ד כיון דהתפללו שמה רבים וגם המוכר בעצמו התפלל שם א"כ קנו אותו רבים בהילוך ואם נעשה הקנין א"צ לומר לו לך חזק וקני כמבואר סי' קצ"ב ס"ב. וא"כ אף לדעת הסוברים דבעי חזקה ג' שנים מ"מ כיון שהחזיקו בפניו מועיל לאלתר דדוקא אם הקונה בא מחמת טענת שטרא הוי לי ואבד בזה בעי' ג' שנים ומשום דטפי לא מזדהר בשטרי' משא"כ כאן ברבים דקנו בהילוכא וכמ"ש הרשב"א שם יש כאן עדי חזקה ומועיל לאלתר לכ"ע ומ"מ צ"ע בזה. באופן שהדבר ברור לפענ"ד להלכה ולמעשה שהרשות ביד הלוקח להיות שם המסגרת כמקדם ואין המוכר יכול לעכב ואין המוכר רשאי להוליך בהמתו דרך שם. דברי ידידו:
<b>סי'</b>
<b>קסו</b> ב"ה יום ב' ט"ו מרחשון תרמ"ט לפ"ק לבוב:
הנני נותן את בריתי שלום לכבוד ידידי הרב הגדול החריף ובקי המפורסים לתהלה. מאוד נעלה. זך השכל ונקי הרעיון כש"ת מוה' יעקב מנחם נ"י אבד"ק טאסט יע"א:
<b>מכתב</b> שאלתו הגיעני נכון. התענגתי מאוד בדבריו הנכונים והישרים אשר פלפל בחכמה לאמתה של תורה. בדבר שיהודי אחד נתן חטים בחוה"מ לטוחן וקצץ עמו דמי הטחינה ומחמת איזה סיבה לא נגמר בהו"ר כי אם רוב הטחינה ומיעוטו נגמר בש"ע אם מותר לאכול הקמח בשני ימים טובים או עכ"פ בשבת הבא אח"כ. ובמה דסיים מעכ"ת אפתח. במ"ש להתיר גם ביו"ט ראשון משום דמיעוט הקמח הנטחן ביו"ט בטל ברוב הנטחן מעי"ט אף דהוי דשיל"מ מ"מ זה דומה לגיגית מליאה ענבים בעוטים דהיין היוצא מהענבים בשבת בטל ברוב יין שיצא כבר דתחילת ביאתו לעולם ע"י תערובת כמבואר בסי' ק"ב בהג"ה ובטו"ז ובש"ך ואחרונים שם. אמנם אחר העיון יש לעורר בזה דלכאורה צריך להבין דהא טפת היין היוצא' מהענבים בשעת נפילתה למטה באותה רגע תיכף חל עלי' שם איסור מוקצה או גזירת חכז"ל שמא יסחוט והרי ניכר האיסור בפ"ע באותה רגע אף שאנחנו לא ראינו שעת נפילתה אטו בראי' דידן תליא מלתא כיון שעכ"פ הי' האיסור פעם אחת בפ"ע א"כ כשנתערב אח"כ הוי דשיל"מ דלא בטל. ובשלמא בדין השני שכתב הש"ך בס"ק י"ב שם בחבית מליאה ענבים דשם תיכף בעת שיצא' הטיפה נתערב' ביין שיצא כבר ולא היתה הטיפה מעולם בפ"ע דהיין שיצא מכבר בע"ש הי' באותה חבית עצמה ובשעת לידת הטיפה הי' תיכף בתערובת וגם באיסור או"ב שנשחטה האם והבת נתערבה מקודם דמעולם לא הי' האיסור בפ"ע. משא"כ בהא דגיגית דבשעת נפילת הטיפה לתוך היין היתה בפ"ע ולא הי' תחילת ביאתו ע"י תערובת. אמנם ביאור הדבר היא עפ"י מה דאמרינן בגמ' ע"ז דף נ"ה דהיין הנמשך מהענבים אין עליו שם יין עד שיהי' נמשך בגת או ירד לבור. ועיין ביו"ד בסי' קכ"ג סי"ה וי"ט. ולפ"ז גם אחר שנפרדה הטיפה מן הענבים כל זמן שלא נתערבה למטה ביין שבחבית והתחיל לימשך לא הי' עלי' שם יין עדיין וכיון דהא דדשיל"מ לא בטל היא דוקא במב"מ בשמא וקודם שירדה הטיפה למטה ולא הי' על הטיפה שם יין הוי מבשא"מ עם היין שבחבית ולא הוי מב"מ כי אם אחרי התערובת עם היין למטה א"כ לענין שיהי' דשיל"מ מב"מ הוי תחילת ביאתו לעולם ע"י תערובת דכ"ז שלא נתערבה למטה הוי מבשא"מ כן נראה לפענ"ד ברור בכוונא המרדכי. ואפשר שלזה כיון המ"א בסי' ש"ך סק"ה במ"ש שלא הי' עליו שם יין מעולם ע"ש. וא"כ בנ"ד י"ל דלא הוי תחילת ביאתו ע"י תערובות משום דמיד קודם שנפל הקמח לשק או לתיבה ונתערב בקמח הנטחן מעי"ט כבר הי' עליו שם קמח של איסור ובכה"ג הוי דשיל"מ גם לדעת המרדכי:
<b>ולענין</b> דינא נלענ"ד דאם נתנו החטים להרחיים מעיו"ט הדבר פשוט דמותר דהרי לכתחלה מותר ליתן חטין לרחיים מע"ש והם נטחנים בשבת דרוב הפוסקים פסקו כר"י בשבת דף ח"י וברחיים של נכרי גם לרבה שרי וגם כיון דבמקום פסידא שרי כמ"ש הרמ"א בסי' רנ"ב ס"ה אם כן הה"ד לצורך יו"ט כמ"ש הפוסקים דכ"מ דמתירין במקום הפ"מ מותר גם כן לכבוד שבת ויו"ט. אמנם גם אם נתן החטין לרחיים ביו"ט מ"מ לדעת המג"א סי' רנ"ב ס"ק ך' אם נתן הישראל חטין לרחיים של מים בשבת אינו אלא שבות וע"י עכו"ם הוי שבות דשבות ולדעת רוב פוסקים מותר שבות דשבות במקום מצוה והכי קיי"ל וה"ה לצורך סעודת יו"ט וכ"ש בנ"ד דנתן הישראל החטין מעיו"ט להעכו"ם אפילו אם טחן העכו"ם בשבת ברחיים של יד גם כן מותר כמ"ש המג"א סק"ך שם. ול"ש בנ"ד שלא יהנה ממלאכת יו"ט ולא משום שמא יאמר לנכרי לעשות כן כיון דלא נעשה כלל מלאכת איסור בזה וכמ"ש. וגם מטעם מוקצה לא שייך כיון דראוי היא לכוס וגם גמרו בידי אדם. ולכן נראה לפענ"ד להתיר הקמח גם ביו"ט ראשון ועי' בטו"ז בסי' שכ"ה ובמג"א בסי' תקי"ז סי"ק ב'. ומ"ש המג"א בס"ק ג' דאסור ליקח קמח מהעכו"ם בעיר שרובא ישראל ע"כ צ"ל דמיירי ברחיים של יד דברחיים של מים הוי שבות דשבות לדעת המג"א בסי' רנ"ב סי"ק ך' ומותר במקום מצוה כנלענ"ד. ובדבר מב"מ בלח באיסור דרבנן ראיית הפמ"ג בשער התערובת מסי' ע"ב ומאבר הנפרש אינו מובנת דילמא מיירי התם שנתבטל אח"כ באינו מינו. מיהו נלענ"ד ראי' ברורה מדברי הטו"ז והש"ך בסי' ס"ו בס"ק ה' ובס"ק ו' דבתערובות סמכינן על מ"ד דדם ביצים דרבנן והואיל והוא ספק אם הי' במקום האוסרו הוי סד"ר ולקולא עיי"ש. והרי גם אם הי' בודאי במקום האוסר גם כן בטל חד בתרי כיון דבתערובות ס"ל דדם ביצים דרבנן ובאיסור דרבנן גם בלח בטל ברוב מב"מ ומוכח להדיא דגם בכה"ג בעינן ס' וכן יש להוכיח מדברי הטו"ז סי' קי"א סק"ז דהתם ע"כ במב"מ דבשא"מ לא אמרינן כל מה שנכנס בספק מסייע לבטל כמ"ש הש"ך בסי' צ"א וסי' ק"ה וסי' ק"ז והטו"ז שם הביא בשם או"ה דאין חילוק בכל זה בין איסור תורה לאיסור דרבנן ועיין בש"ך שם ס"ק י"ד והרי באיסור דרבנן לא בעינן צירוף שתי הקדרות לס' באיסור מב"מ בלח. וע"כ דגם בדרבנן מב"מ בלח בעינן ששים ועיין בש"ך שם סקי"ד ומ"מ יש לחפש היתר בנ"ד דבטל ברוב עפ"י דברי הפמ"ג בשפ"ד סי' ק"ט סק"ג ע"ש ודו"ק. ומיהו כבר כתבתי דבנ"ד בלא"ה יש להתיר. וביתר דבריו לא יכולתי לעיין לגודל הטרדה. דברי ידידו הדוש"ת בלב ונפש:
<b>סי'</b> <b>קסו</b> ב"ה יום ג' י' תמוז תרל"ה לפ"ק לבוב.
החיים והשלום וכל טוב לכבוד ידיד נפשי. הרב הגדול בתורה וביראת ד' טהורה. המפורסים לתהלה. בנן של קדושים. אראלים ותרשישים. החסיד והעניו. כקש"ת מוה' מאטיל נ"י מק' הרנאסטאפאל יע"א:
<b>היום</b> אשלמה נדרי לעיין בדברי חידושיו אשר מסר לידי בהיותו פה עמדי. בדבר השאלה ששלח בעה"ב את המשרתת שלו לנער אחד שהי' ג"כ משרת שלו ללות ממנו חצי רו"כ לצורך הבע"ב ונתן לה ג' זהובים כסף ובעת שנתן לה העשרה ג"פ הנותרים אמר הרי את מקודשת לי בטבעת זו כדת משה וישראל. כן אמר המקדש שאמר לה כנ"ל ובשעת מעשה היו שני נערים. האחד מהם יצחק בן אלעזר העיד. דכשפתח הדלת להחדר שהיו שמה הבחור והבתולה אמר לו הבחור הוי עד. ושמע שאמר לה הבחור הרי את מקודשת לי כדת משה וישראל ובאמצע אמר עוד תיבה אחת שלא שמע העד. והבתולה חטפה מידו העשרה ג"פ. והעד השני בנימן בן אלי' העיד ששכב על הספסל בחדר שהיו שם הבחור והבתולה. ואמר לו הבחור הוי עד אבל הוא לא שמע מאומה שום דיבור של קדושין בעת שנתן לה העשרה ג"פ רק נתינת המעות מידו לידה ראה. ואחר שהלכה הבתולה לדרכה אמר להם המקדש להעדים. האט איהר פר שטאנין מה שאמרתי לה. אמרתי לה הרי את מקודשת לי בטבעת זו כדת משה וישראל. ואחרי כן אמר המקדש להעדים אויף מיין ווארט איך האב זו גיט מקדש גוועזין. והבתולה אומרת שלא הבינה שום דבר מקדושין. וגם הבחור אומר כעת שלא כוון רק להשטות והראי' שאמר בטבעת זו ולא נתן לה טבעת. ומה שאמר אח"כ להעדים הי' ג"כ כוונתו להשטות. ומעכת"ה פלפל בזה הרבה ויבואר לפנינו אי"ה. והנה הדבר פשוט שאין לנו לחוש בכאן רק מתורת קדושין בע"א מאחר שהעד השני אומר שלא שמע מהקדושין. וכבר נודע מחלוקת הפוסקים בזה ולדעת המחבר סי' מ"ב שפסק דאין חוששין לקדושין בע"א א"צ גט ואף לגבי המקדש דאף שאמר שקדשה היטב מ"מ אינו אסור בקרובותי' מטעם שויא אנפשי' חד"א דלא שייך שויא אנפשי' חד"א רק היכא שאם האמת הוא כדבריו חל האיסור משא"כ כאן אף לפי דבריו שקדשה בפני שני עדים כיון שלא שמע מהקדושין רק ע"א אינו כלום דילפינן דבר דבר מממון. ואף שהדבר פשוט דלא שייך בזה שויא אנפשי' חד"א. אביא ג"כ ראי' לזה מהא דפרכינן בש"ס קדושין דף ס"ה למ"ד המקדש בע"א א"ח לקדושין ואפי' שניהם מודים. מהא דתנן האומר לאשה קדשתיך וכו' הוא אסור בקרובותי' וכו' אלא לאו בע"א. ומזה מוכח בש"ס דהמקדש בע"א זה שמודה לדברי העד נאסר על פיו אלמא דלמאן דס"ל דהמקדש בע"א א"ח לקדושין אף שמודה לדברי העד גם כן אינו נאסר והרי התם הא דאסור בקרובותי' הוא מטעם שויא אנפשי' חד"א כמבואר ברש"י במשנה שם. אלמא דלמ"ד דא"ח לקדושין בע"א לא שייך בזה שויא אנפשי' חד"א. ועי' ברש"י שם ד"ה וא"י ועי' בט"ז סי' מ"ב סק"ד. אלא דהרמ"א בסי' מ"ב שם חשש לדברי הסמ"ג שפסק כר"פ דהמקדש בע"א חוששין לקדושין אם שניהם מודים. ולפ"ז יש לעיין בנ"ד שהבתולה אומרת שלא הבינה שום דבר מהקדושין אם זה חשיב הכחשה או לא. ולכאורה יש לומר דבר חדש דבנ"ד גם לשיטת הסמ"ג אין לחוש לקדושין דהנה בש"ס סנהדרין דף מ"א ע"ב איכא תרי לישני בגמ' בשנים אומרים ידענו בחקירות ואחד אומר א"י אם נתבטל כל העדות או לא. ובין לפירש"י שם ובין לפירוש התוס' שם לדידן דקיי"ל כר"ע בכה"ג בטל כל העדות. וכבר תמה הלח"מ פ"ב מעדות על הרמב"ם שפסק דתתקיים העדות בשאר ונדחק מאד לומר דהרמב"ם מפרש כפירש"י ע"ש עכ"פ לדעת התוס' שם הדבר מוכרח לומר דלדידן דקיימ"ל כר"ע בטל כל העדות והוי כנמצא אחד מהם קאו"פ ואם כן בנ"ד כיון שאחד מן העדים לא שמע הדבור של הקדושין. והוי כאומר א"י בדרישות דהיינו דבר שגוף העדות תלוי בו דהוי כחקירות לדעת הרמב"ם דקיי"ל כוותי' בחו"מ סי' לי וכ"ש הוא דמה כשאומר א"י אם חבית של יין או של שמן מיקרי דבר שגוף העדות תלוי בו ואם הכחישו זה את זה אם הי' של יין או של שמן דינו כהכחשה בחקירות ופטור משניהם. מכ"ש אם א"י כלל אם אמר לה לשון קדושין פשיטא דהוי כאומר א"י בגוף העדות. ובכה"ג בטלה כל העדות לדעת התוס' הנ"ל וא"כ גם עדות העד השני בטל ואין כאן אף ע"א בקדושין. ואף לדעת הסוברין דעידי קדושין א"צ דו"ח היינו דלכתחילה א"צ לחקור בשבע חקירות משום דעידי נשים כד"מ דמי כמבואר בסוף יבמות אבל אם אירע שדרשו וחקרו ואמר העד א"י בכה"ג גם בד"מ בטל כל העדות. ועי' בש"ך סי' ל' סק"ה וסי' ל"ג סקט"ז. איברא די"ל דהרי כל עיקר הטעם דאם אמר אחד א"י בחקירות בטל כל העדות הוא משום דהוי כנמצא אחד מהם קאו"פ כמבואר בתוס' סנהדרין שם. והנה הא דנמצא אחד מהם קאו"פ פסול ילפינן מדכתיב ע"פ שנים עדים או שלשה יקים דבר מקיש שלשה לשנים וכו' עי' בש"ס מכות דף ו' וא"כ י"ל כיון דמוכח בש"ס קדושין דף ס"ה שם דמאן דס"ל המקדש בע"א חוששין לקידושין הוא משום דס"ל דלא ילפינן דבר דבר מממון. ואף דבממון בעי' שני עדים בקדושין סגי בע"א. וא"כ כמו דלא ילפינן קדושין מן ממון בג"ש דבר דבר לענין רישא דקרא מה דכתיב ע"פ שנים עדים וסגי בקדושין בע"א. כמו כן לא ילפינן קדושין מן ממון לענין ההיקש דמקיש שלשה לשנים כיון דמחד קרא ילפינן תרויי' וממילא דל"א כלל בקדושין נמצא אחד מהם קאו"פ עדותן בטילה. וה"ה באומר אחד א"י בחקירות ג"כ לא נתבטל כל העדות דזה דמי לנמצא אחד מהם קאו"פ כמ"ש. ובזה הי' מקום להבין דברי הרמ"א סי' מ"ב ס"ב שכתב קידשה לפני שנים והאח' מהם קרוב הוי כמקדש לפני ע"א. ומלבד מה שתמהו ע"ז הח"מ והב"ש דהא נמצא אח' מהם קאו"פ בטל כל העדות ואף קדושין בע"א אין כאן. גם יש לדקדק בעיקר דינו של הרמ"א אמאי השמיענו הך דינא בקידש בפני שנים ואח' מהם קרוב דהוי כמקדש לפני ע"א. דדין זה לא יתכן רק לדעת הסמ"ג דהוא דיעה נדחית מרוב הפוסקים. ואמאי לא אשמעינן לדברי הכל בקידשה בפני שלשה ואח' מהם קרוב דהוי כמקדש בפני שנים. אמנם לפמ"ש נכון מאד דלדעת הסוברים דל"ח לקדושין בע"א וע"כ משום דילפינן דבר דבר מממון ולדידהו ג"כ אמרינן בקדושין נמצא אח' מהם קאו"פ בטל כל העדות. וא"כ לדעת הפוסקים הנ"ל אם קידשה בפני שלשה ואח' מהם קרוב אין כאן עדות כלל. ולהכי לא כתב הרמ"א דין זה רק לשיטת הסמ"ג דס"ל דחוששין לקדושין בע"א וע"כ דלא יליף דבר דבר מממון וכמו כן לא ילפינן מן ממון דנמצא אח' מהם קאו"פ בטל כל העדות ומש"ה נשאר עכפ קדושין בע"א וזה מדויק מאד בלשון הרמ"א. אבל מה אעשה שמדברי הח"מ וב"ש שם מבואר שלא כדברי דאפי' למ"ד דחוששין לקדושין בע"א מ"מ אמרינן נמצא אחד קאו"פ נתבטל כל העדות וה"ה אם אמר אח' מהם א"י בחקירות לשיטת התוס' הנ"ל. וא"כ בנ"ד ליכא אף קדושין בע"א:
<b>והנה</b> הב"ש שם ס"ק ח' יצא לדון בדבר החדש דלדעת הפוסקים דתרתי בעינן ולא נפסל עדות הכשר רק אם נצטרף עם הפסול בשעת ראיית המעשה ובשעת הגדה בב"ד. א"כ לגבי קדושין בעת שראו ביחד המעשה עדיין לא נתבטל עדותן עד שיגידו ביחד בב"ד וא"כ כבר חלו הקדושין בשעת ראי' ובשביל שהעידו ביחד בב"ד לא נתבטלו הקדושין למפרע ולדבריו אפשר לומר דבנ"ד גם לדעת הפוסקים דע"י ראי' בלבד עם הפסול נתבטל העדות מ"מ אין לבטל הקדושין דדוקא בנמצא אח' קאו"פ אפשר לומר דתיכף בשעת ראי' נתבטל העדות משא"כ באומר אח' מהעדים א"י בחקירות דענין ז' חקירות לא שייך רק בשעת הגדה בב"ד ולא בשעת ראית המעשה וכ"כ התומים בסי' ל' סק"א וא"כ בשעת ראית המעשה עדיין לא נתבטלו הקדושין וכיון דכבר חלו הקדושין בע"א לדעת הסמ"ג שוב לא נתבטלו אח"כ ע"י זה שאמר אחד מהם אח"כ בב"ד א"י בחקירות. מיהו עדיין יש לעורר בזה ע"פ דברי הפני יהושע בקדושין שם שכתב דמאן דחייש לקדושין בע"א הוא מטעם פלגינן דיבורא דכיון שהמקדש ועוד ע"א אומרים שנתקדשה אף שאין המקדש נאמן לגבי עצמו דהוא בע"ד אמרינן פלגינן דיבורא שנתקדשה לאחר ולא לו. אם כן בשעת מעשה הקדושין לא שייך פלגינן דיבורא דאז לא דבר המקדש כלל רק עשה מעשה הקדושין ולא הי' רק ע"א מלבד המקדש ואינו כלום ולא שייך פלגינן דיבורא רק בשעה שהגיד המקדש בב"ד שקידשה. ובשעת הגדה שוב אמר אח' מהעדים א"י בדרישות ובטל כל העדות. מיהו לפי האמת אין דעתי נוחה בזה דשאני התם בא"י בחקירות שגם האומר א"י בא לסייע את העדים האחרים שחייב לו מנה או שהרג את הנפש רק שאינו יודע באיזה יום וכן בא"י איזה מאכל אכל ביוה"כ או איזה מלאכה עשה בשבת שכתב הרמב"ם בפ"ד מעדות שגם האומר א"י בא לחייבו ומש"ה זה שאומר א"י נצטרף עם העדים האחרים וכיון שאמר אח' מהם א"י בטלה כל העדות משא"כ בנ"ד כיון שהעד השני לא שמע דבור הקדושין מעולם אין עליו שם עד כלל ולא שייך בזה לומר דבטל כל העדות מחמת אותו העד שאמר א"י. וגם בנמצא אח' מהם קאו"פ אם אותו הקאו"פ אומר שלא ראה המעשה לא נתבטל עדות האחרים וכדדרשינן יקום דבר במקיימי דבר הכתוב מדבר ומש"ה אם הפסול מעיד גם כן על אמתת הדברים נתבטל עדות הכשרים. מה שא"כ אם הפסול לא ראה גוף המעשה אין זה בכלל מקיימי דבר כנלפענ"ד. ועי' בתוס' סנהדרין דף ל"א ע"א ד"ה שב"ש וממילא גם כאן עדיין הוי קדושין בע"א ועי' בשו"ת מהרי"ט ח"א קי' קל"ח שנראה שנסתפק בסברא זו:
<b>וענין</b> מה שהבתולה אומרת שלא הבינה שום דבר מקדושין דבר זה במחלוקת שנוי' דלדעת הב"י בסי' כ"ז אינה נאמנת לומר שלא הבינה כיון שלשון האמ"ל הוא לשון הנהוג לומר בכל קדושין מסתמא ידעה והבינה וקיבלה לשם קדושין וכ"נ מדברי הט"ז שם. אמנם הב"ח והב"ש שם ס"ל דגם באומר הרי את מקודשת לי אם אומרת שלא הבינה הוי ספק קדושין ע"ש. אבל זה ברור דאלו ידענו בברור שלא הבינה מה שאמר לה דאינה מקודשת וכ"כ הט"ז שם להדיא. וא"כ בנ"ד גם לדעת הב"י נאמנת לומר שלא הבינה במיגו שהיתה מכחשת אותו כיון דליכא אלא ע"א ששמע דבור הקדושין ואלו היתה אומרת שלא דיבר כלל לשון קדושין בודאי דהיתה נאמנת להכחיש את העד כמבואר ברמ"א סי' מ"ב ס"כ דאם א' מכחיש את העד אין לחוש. וה"ה אם אומרת שלא הבינה נאמנת במיגו שהיתה מכחשת אותו וכעין שכתבו הב"ח והח"מ בסי' מ"ב דנאמן לומ' דלהשטות נתכוין במיגו שהי' מכחיש להעד. ואף לפי מה שצידד בח"מ שם לומר דטענת השטאה כמו דלא מהני בשני עדים ה"ה בע"א דאף אם אמת הדבר שכוון להשטות מ"מ הוי דברים שבלב ומה בכך שיש לו מיגו דאף שמאמינין לו מ"מ הוי דברים שבלב. דבר זה לא שייך בנ"ד שאומרת שלא הבינה דבריו. דאם הי' האמת כדברי' שלא הבינה אין כאן התחלת קדושין כלל. וממילא דנאמנת במיגו שהיתה מכחשת אותו. ומ"ש הב"ש שם דאינו נאמן במיגו משום דזה דמי לנסכא דר"א דבריו תמוהים דשאני התם דהי' צריך לישבע להכחיש את העד. וכבר תמה בזה אא"ז הח"ץ ז"ל בתשו' סי' קט"ו על הב"ש ודחה דבריו. וגם לסברת הב"ש דזה דמי לנסכא דר"א היינו דוקא בטוען שכוון להשטות דזה טענה גרוע מאד ואינו נאמן רק במיגו שהי' מכחיש להעד א"כ זה דמי לנסכא דר"א דגם שם טענת אין חטפתי ודידי חטפתי הוא טענה גרוע וא"נ רק משום מיגו ול"א מיגו להכחיש את העד משא"כ אם טוענת שלא הבינה לשון הקדושין דלסברת הב"ח והב"ש בסי' כ"ז הוא טענה טובה בעצמותה בלא שום מיגו ואף דאיכא שני עדים נאמנת. והנה הח"מ והב"ש בסי' מ"ב הביאו בשם הב"ח דאם אח' מכחיש את העד ואומר שלא היו קדושין מעולם אז השני חושש לקדושין. אבל אם האח' מכחיש ואומר שכוון להשטות גם השני א"צ לחוש וא"כ בנ"ד שהיא אומרת שלא הבינה מהקדושין גם המקדש א"צ לחוש כיון שהמקדש א"י להכחישה בזה שהרי אינו יודע אם הבינה היא או לא ולא שייך בזה שויא אנפשי' חד"א. ומה שהקשה אא"ז הח"ץ ז"ל שם בתשו' דאיך אפשר דבטענת השטאה גם השני אינו חושש והא קיי"ל בכל מיגו דלא מהני הטענה שטוען עכשיו יותר מאילו הי' טוען טענת המיגו. והרי אילו היתה מכחשת את העד הי' השני חושש ואמאי בטענת השטאה שא"נ רק במיגו גם השני אינו חושש. דבריו יתכנו בטענת השטאה משא"כ באומרת שלא הבינה מהקדושין דלדעת הב"ח והב"ש הוא טענה טובה בעצמותה אף בלא מיגו אם כן שפיר י"ל דנאמנת גם לגבי השני דא"צ לחוש לקדושין. גם העיקר מה שהחמיר הח"ץ שם הוא מפני שחשש ג"כ לסברת הח"מ דאף אם כיון להשטות הוי דברים שבלב כמו שנראה למעיין היטב בדבריו. וזה לא שייך בנ"ד דאם לא הבינה מה שאמר לה אין שום חשש קדושין כלל. וגם בלא"ה יש לחלק בין נדון דהח"ץ ז"ל לנ"ד דשם הוי עובדא דהאשה הודית בהקדושין והמקדש אומר שכוון להשטות ומש"ה חשש א"ז הח"ץ ז"ל דכיון שהיא מודה א"כ לגבי דידה איכא חשש קדושין אף דהבעל אומר שכוון להשטות ובכה"ג לדעת הח"מ והב"ש בשם הב"ח גם השני אינו חושש להקדושין. מ"מ בערוה החמורה חשש לומר דבכל גוונא מי שמודה להעד חושש להקדושין וזה דוקא אם היא מודית דלגבי דידה איכא איסור ערוה משא"כ בנ"ד דהיא להיפך דהאשה אומרת שלא הבינה מהקדושין א"כ לגבי דידה פשיטא דליכא חשש קדושין כיון שהיא מכחשת ואין אנו דנין רק לגבי המקדש שהוא הודה בפני עדים שקידשה היטב ולגבי דידי' ליכא חומר ערוה רק חדר"ג שוב שפיר יכולין לסמוך על דברי הח"מ והב"ש דדוקא במכחיש לגמרי את העד שלא היו קדושין כלל בזה השני דמודה חושש לקדושין כדמוכח בש"ס קדושין דף ס"ה בהאומר לאשה קדשתיך אלא לאו בע"א. אבל באומר משטה הייתי גם השני אינו חושש כיון שאינו יודע להכחיש בברי לומר שלא הי' כוונתו להשטות. וה"ה באומרת שלא הבינה דברי הקדושין דג"כ אין המקדש מכחיש דברי' וכמ"ש בשו"ת ב"ח סי' צ"ז וא"כ בנ"ד אין לחוש לקדושין לא מחמת האשה ולא מחמת הבעל. ועי' בשו"ת ח"ץ שם מבואר להדיא דרק משום חומר ערוה חושש לזה. וזה לא שייך בנ"ד דלגבי הבעל אין כאן חומר ערוה:
<b>וראיתי</b> להגאון בעל נו"ב מהד"ת באהע"ז סי' ע"ה. שכתב לפרש דברי רש"י דהא דס"ד דהש"ס דבשניהם מודים לדברי העד חוששין לע"א בקדושין משום דהא דבעינן ב' עדים בקדושין הוא משום דע"א לא מהימן והא הימנוהו. ודברי רש"י אין להם ביאור דאימת הימנוהו. וגם מה שייך נאמנות היכא דאינו מוכחש ושניהם מודים לדברי העד. וכתב הנו"ב לפרש משום דהא דע"א בקדושין לא מהני הוא משום דילפינן דבר דבר מממון ואם כן בהאי גוונא דמועיל ע"א להוציא ממון מהראוי שיועיל גם גבי קדושין. וכיון דבממון אם אמר נאמן עלי חד כבי תרי חייב לשלם אח"כ על פיו שהרי המני' גם בקדושין דינא הכי שאם ייחדו אותו האיש והאשה שיהי' עד בהקדושין הרי קבלו אותו עליו והימנוהו ושפיר ילפינן דבר דבר מממון (ואפ"ה) [ומש"ה] מועיל ע"א בקדושין וזה טעם המ"ד דחוששין לע"א בקדושין ע"ש היטב. וא"כ י"ל דבנ"ד שהזמין המקדש בפירוש שני עדים ואמר לכל אח' מהם הוי עד. א"כ אדרבה הרי אנו רואין שלא הימנוהו כלל לע"א. בכה"ג לדברי הכל אין חוששין לקדושין בע"א כיון דכה"ג אינו מועיל בממון דהרי לא הימנוהו לע"א כלל דהמקדש הי' סבור שגם השני ישמע דברי הקדושין. וכיון שהוא לא שמע ולא נשאר רק ע"א ליכא מאן דפליג לומר דבכה"ג חוששין לע"א בקדושין:
<b>וכאשר</b> התבוננתי בדברי מעכת"ה מתוך דבריו נתעוררתי על דבר חדש בהא דאמרינן בש"ס קדושין דף ט' כל הבה מיהבה לאו כלום הוא. וכתב הר"ן דהיכא דאמרה איהו מעיקרא הב אם חזר ואמר התקדשי לי בו ואיהי אמרה הב מקודשת. ולפי מה שפירש דבריו המשל"מ פ"ד מאישות הל"ה מ"ש הר"ן ואיהי אמרה הב היינו דמעיקרא אמרה הב אבל בשעת נתינה שתקה. והרי זה ממש נ"ד דמעיקרא אמרה הב שלא לשם קדושין רק בתורת שאלה ובשעה שקידשה שתקה וא"כ לפי מסקנת הר"ן שם דבכל הני גווני הוי ספק קדושין וא"כ גם בנ"ד לא הוי רק ספק קדושין משום דאיכא למימר דאדיבורא דידה דמעיקרא סמכה דאמרה הב שלא לשם קדושין ומעתה יש מקום להקל דבקדושין בע"א דרוב הפוסקים ס"ל דאין חוששין כלל. וגם הרמ"א שחושש לדעת הסמ"ג התיר במקום עיגון וא"כ בספיקא בכה"ג כגון בנ"ד דהיא אמרה מעיקרא הב שלא לשם קדושין יש להקל וכעין זה כתב הנו"ב שם סי' ע"ה. אלא שראיתי להרמ"א בסי' כ"ט סעיף י' שסתם וכתב ואם אמר לה בשעה שנתן לה האמ"ל וקיבלה מקודשת. ולפ"ז בנ"ד אין לספק כלל בהקדושין במה שאמרה מעיקרא הב שלא לשם קדושין מאחר דבשעת נתינה כשקידשה קיבלה בשתיקה. ובאמת שיש לדקדק הרבה בדברי הש"ע שם. דמלבד מה שהקשה שם בח"מ ס"ק כ"ב דלמה לי' להרמ"א לכתוב הך דינא שכתבו המחבר בעצמו בסוף הסעיף. אלא דגוף דברי המחבר תמוהים מאד דהב"י ס"ס כ"ט שם תמה על הטור שכתב דאם אמר לה אם אתן לך מהם התקדשי לי ואמרה הן ונתן לה הרי זו מקודשת ותמה הב"י דלמה הוצרך הטור שתאמר הן דאפילו שתקה וקיבלה מקודשת כמ"ש הטור בשם הרא"ש. וכתב הב"י דהרמב"ם דס"ל דוקא באמרה הן מקודשת ס"ל כדעת הרשב"א דאם אמר לה הרי את מקודשת לי וקבלה בשתיקה לא מהני ולא מידי ומש"ה הוצרך הרמב"ם שתאמר הן ע"ש בב"י ובד"מ ובב"ח. עכ"פ מוכח מדברי הב"י דאיהו לא ס"ל לחלק בין אם אמר לה דרך שאלה או אמר לשון הגוזר ומש"ה כתב דהרמב"ם והרשב"א דמצרכי שתאמר הן חולקין על הרא"ש דס"ל דאף אם קיבלה בשתיקה מהני וא"כ תימה גדול' על המחבר דמזכה שטרא לבי תרי דמאחר שהעתיק בתחילת הסעיף לשון הרמב"ם דאם אמר לה אם אתן לך תהי' מקודשת לי ואמרה הן ונתן הר"ז מקודשת משמע דאם לא אמרה הן וקיבלה בשתיקה אינה מקודשת וא"כ היאך העתיק בסוף הסעיף לשון הרא"ש דאם אמר לה הרי את מקודשת לי וקיבלה מקודשת והא לדעת הב"י דלא חילק בין לשון שאלה או לשון הגוזר ע"כ דהרמב"ם והרא"ש פליגי אהדדי והיאך העתיק המחבר שני הדעות מבלי חולק. וזו קושיא עצומה לא ראיתי לאח' מן האחרונים שנתעורר בזה. והנראה לפענ"ד בזה אחרי אשר נשים לב מדוע הכניס הרמ"א דינו של הרא"ש דאם אמר לה האמ"ל וקיבלה מקודשת באמצע הסעיף בין היו לו מיני כלים ובין וכן אם הי' שותה יין. אשר על כן נראה לי דודאי בין לסברת הר"ן דהריעותא הוא בהקדושין משום שאמרה מעיקרא הב שלא לשם קדושין איכא למימר דאדיבורא קמא סמכא ובין לטעם הרשב"א דהריעותא הוא משום דבשעה ששאל אותה אי יהיבנא לך מקדשת לי לא השיבה הן מקדישנא לך זה דוקא אם אח"כ בשעה שקודשה נתן לה אותו דבר בעצמו שאמרה לו מעיקרא הב והוא שאלה אי יהיבנא לך מיקדשת דכיון שקידשה באותו דבר שאמרה לו מעיקרא הב שלא לשם קדושין וגם לא השיבה על מה ששאל לה אם רצונה להתקדש בדבר זה מש"ה אינה מקודשת. אבל פשיטא דאם אמרה הבה לי חפץ פלוני ואח"כ קידשה בחפץ אחר ואמר לה האמ"ל וקיבלה בשתיקה הר"ז מקודשת ודאי. ומעתה דברי רבינו המחבר מבוארים יפה יפה דברישא אם היו לו כלים או מיני מאכל וכיוצא ואמרה הב אם חזר ואמר לה האמ"ל בעינן דוקא שתאמר הן כפי הבנת הב"י בדעת הרמב"ם דאף אם אמר לה בלשון הגוזר ולא בלשון שאלה בעינן דוקא שתאמר הן וכדעת הרשב"א ודלא כהרא"ש וכמ"ש בב"י דהרמב"ם והרשב"א חולקים על הרא"ש. משא"כ בסיפא אם הי' שותה יין ואמרה השקיני אם אמר בשעה שנתנה לה האמ"ל וקיבלה בשתיקה בזה מקודשת גם לדעת הרמב"ם והרשב"א דכיון דהמחבר בסי' כ"ט ס"ט פסק דהמקדש בכוס יין הרי זה מקודשת בכוס ולא במה שבתוכו כנודע דהמחבר ס"ל כדיעה הראשונה תמיד א"כ הרי קידשה בחפץ אחר שלא בדבר שאמרה לו הב שהרי היא אמרה לו השקיני אם כן הי' כוונתה על היין והוא קידש אותה בהכוס ובכה"ג לדברי הכל מקודשת ולא קשה מידי דהמחבר סותר דברי עצמו דלפמ"ש אין כאן סתירה כלל דלגמרי פסק כהרמב"ם וכמ"ש דבכוס יין גם הרמב"ם מודה כיון דקידשה בדבר אחר שלא במה שביקשה ממנו מקודם. אבל הרמ"א דעתו להכריע כהרא"ש דלעולם אם חזר ואמר לה האמ"ל וקיבלה בשתיקה מקודשת ומש"ה כתב דינו של הרא"ש באמצע דברי המחבר קודם בבא דכוס יין להורות דגם אם קידשה באותו דבר בעצמו שאמרה לו מעיקרא הב גם כן מקודשת. ולק"מ מה שהקשה הח"מ דלמה לו להרמ"א לכתוב אותו הדין שכתב המחבר בעצמו ולפמ"ש חידוש גדול השמיענו הרמ"א דאזיל לשיטתו שמחלק בין לשון שאלה דבזה דוקא ס"ל להרמב"ם דבעינן שתאמר הן אבל בלשון הגוזר גם אם קיבלה בשתיקה מקודשת וכמ"ש בד"מ אף בשאר כלים או דבר מאכל דקידשה באותו דבר עצמו שאמרה לו הב. וזה דבר נכון מאד בס"ד. עכ"פ זכינו לדין דלדעת הב"י בשיטת הרמב"ם אף בלשון הגוזר אם קיבלה בשתיקה לא מהני וכ"כ הב"ש שם ס"ק כ"ד לדעת הרשב"א. וא"כ בנ"ד לא הוי רק ספק קידושין ואם כן גם קדושין בע"א בכה"ג יש להקל. מכל הלין טעמי נלפענ"ד דהבתולה הזאת מותרת לעלמא בלא גט. באופן אם יסכים עמנו גדול אחד מפורסים בהוראה. וד' יצילנו משגיאות ויראנו בתורתו נפלאות:
<b>סי'</b> <b>קסח</b> ב"ה יום ו' עש"ק ר"ח טבת תרמ"א לפ"ק לבוב:
שלום וברכה וכל טוב לכבוד ידידי הרב המאוה"ג החריף ובקי ותיק וחסיד וירא ד'. כש"ת מוה' מרדכי יעקב נ"י האבד"ק בעלז במדינת בעסאראביען:
<b>מכתב</b> שאלתו הגיעני. שזה ששה שנים שנאבד איש א' אברהם שהי' נקרא אווראמיש אשר ישב לבטח עם אשתו נעסא בק' ניזגירוציע והוא מילידי בעלז ונסע במוש"ק ליריד בעלז בסוף תמוז. וביום ג' נסע משם ואמר לאחותו הדרה בבעלז כי הוא נוסע לכפר סטריזאווקע. ובערב או ביום מחר יחזור לבעלז. ולא הי' עמו כי אם העגלה והסוס והפעלץ וסך ט"ו רו"כ במזומן וגם ריפסינע קאפאטע הי' לבוש כן אומרת אשה נעסע אשת אברהם הנ"ל. ואמר לאשתו וגם לאחותו שיסע לכפר סטריזאווקפ לגבות החוב מערל אנאפריי. ומאז ועד עתה לא חזר אברהם הנ"ל לביתו ונאבד זכרו. ועתה העיד שמעון בן ישראל שזה ערך שני שנים נשמע קול שנמצא איש א' סמוך לקאמינקע. ונתן העד שמעון ב' רו"ח לשלוח דעפפשע להודיע לו מי הוא האיש הנמצא אולי הוא האיש אווראמיש שנאבד זכרו והי' שם באותו מעמד אלטר בן אלי' נתן ואמר לו כי בחנם הוא נותן כ' רו"כ כי האיש אברהם כבר נהרג איך וייס געוויס נאר איך קאן ניט זאגען. ושאלו הב"ד את האיש אלטר בן אלי' נתן. ואמר כי הי' לו ולאברהם הנ"ל וופקסלין בשותפות. והי' להם חוב על ערל אנאסריי מסך שמונים רו"ח ופרע להם שלשים רו"ח. ואברהם תבע מהערל כל הסך שמונים רו"ח והי' הערל בכעס עליו ויותר מזה אינו יודע ושאלוהו הב"ד מדוע אמרת לפני שמעון בר ישראל כי אתה יודע מהריגתו ומכחיש שלא אמר כן מעולם. עוד העידה הערלית אשת אנאפריי שהיתה מתקוטטת עם בעלה יותר משנה והלכה להשופט מכפר סטריזאווקע לקבול על בעלה שאינו רוצה להחזיר לה הכרים וכסתות שלה. וכאשר לא רצה להחזיר לה החפצים הנ"ל אז אמרה להשופטים כי בעלה אנאפריי ואחיו וואסיל הרגו את היהודי אווראמיש זה ערך ד' או ה' שנים כאשר בא בקיץ ביום חג פלוני (והחג הזה הוא ביום שהיריד בבעלז) ביום ד' לשבוע כאשר בא לתבוע החוב מבעלה והמתין על האדאיע הלכו בעלה ואחיו שמה ולקחו אתם מקל עב מהבית. ובעלה צוה לה שגם היא תבא לשם וביום מחר ילכו כלם לבעלז למשפט עם אווראמש. וכאשר באה לשם הלכו לישן וכחצי שעה אח"כ העיר וואסיל אחי בעלה את בעלה והלכו להקאליבע. ושמעה קול הכאה במקל והלכה אחריהם לראות וראתה כי הוציא את העברי אזוראמש בכתנתו והדם שותת ממנו וישליכו אותו הבורה אשר חפרו והכינו לזה מקודם והניחו עליו תבן ושרפו אותו וגם שרפו את הכתבים שלו וגם הקאפאטי. וסך ט"ו רו"ח מצאו בכיסו ויחלקו ביניהם ואת הפעלץ והמנעלים נתנו לאמם והיא הלכה בהם זמן רב. אח"כ נתנו על ההרוג אדמה ויכסוהו בעפר ואחי בעלה אמר לבעלה יישר חילך כי נצלת מן הדין עם אוואראמיש. וכן אמרה עוד הערלית אחר כך להסליעדאוואטיל בזה הלשון זה ערך ד' או ה' שנים בא יהודי מבעלז שמו אווראמיש היושב בניזגיריציע לתבוע את בעלי חוב וירמה אותו ללון על ההאדאיע שלו ולמחר ישלם את המעות. ובלילה הרגו בעלה עם אחיו את היהודי ושרפוהו וקברוהו בבור על ההאדאיע סמוך לקאליבע והערלית צמצמה המקום היכן קבורין והלכו השופטים לשם וחפרו שמה ומצאו עצמות מאדם שלם ומקצת מבגד ריפס קאפאטי בלוי והשופטים שאלו אותה אם הכירה את אווראמיש ואם ראתה אותה בפניו והשיבה שראתה אותו לאור האש שהי' בוער והכירה אותו והוא בעל האשה נעסיא. גם הדאקטר שהי' שם אמר שלא עברו יותר מששה או שבע שנים מיום שמונח בקרקע גם הכיר שהוא נהרג כי עצם הגולגולת הי' שבור. והשופטים דנו את הרוצחים כדין הורגי נפש. ועתה האשה נעסיא עני' גדולה עם יתומים קטנים מבקשת לעיין בשריותה אם מותרת לינשא לאיש:
<b>הנה</b> בעדות שמעון בן ישראל יש עקולי ופשורי הרבה כי לא העיד רק על שמו אברהם ולא הזכיר שם אביו ושם עירו. ועוד שהרי הוא העיד בשם אלטר בן אלי' והוא מכחישו וכבר נודע שיטת הרמב"ן וסייעתו בכל עד מפי עד אם הראשון מכחישו שלא אמר לו הראשון נאמן. וגם לדעת הרא"ש החולק עליו הרי כתב הב"ש בסי' מ"ב סק"ז דאם העיד שבפניו ובפני עוד אחד נתקדשה וחבירו מכחישו גם לדעת הרא"ש מותרת דעכ"פ ספיקא הוי ומוקמינן לה בחזקת פנוי' א"כ ה"ה בנ"ד גם לדעת הרא"ש הראשון נאמן להכחישו דמוקמינן בחזקת א"א. ומ"ש מעכ"ת דמאחר שהעד שמעון אמר בתחלה שמת כל מקום שהאמינה תורה ע"א הרי הוא כשנים ותו לא מהימן השני להכחישו. דברים תמוהים הם חדא דלא אמרינן כן רק בהתירוה לינשא אבל אם בא השני קודם שהתירוה ע"פ ראשון גם אם נשאת תצא ובנ"ד עדיין לא התירוה ע"פ העד שמעון בן ישראל. ועוד דהרי מבואר בסעי' ל"ה דעת הרמב"ם דאם העד הראשון היא אשה אומרת מת ועד כשר מכחישה גם אם נשאת תצא אפי' בא העד אחר שהתירוה ועי' בב"ש שם ס"ק ק"כ. וה"ה בנ"ד דהעד הראשון הוא עד מפי עד דהיינו עד פסול אם אחר כשר מכחישו השני נאמן אף אם התירוה לינשא. ועי' בח"מ ס"ק י"ז. גם מ"ש מעכ"ת דבעדות אשה דהוי דבר שבערוה וע"א נאמן כשנים מודה הרמב"ן דאין העד שאמר בשמו יכול להכחישו במחכ"ת אישתמיטתי' דברי הרא"ש בשבועות דף ל"ב ע"ב שהביא דברי הרמב"ן לענין עד מיתה. ולכן אין לסמוך כלל על העד שמעון בן ישראל:
<b>ובדבר</b> עדות הערלית שאמרה דבר ברור שהרי אמרה שמו ושם עירו שהוא מעיר בעלז ויושב בניזגריציע וגם הגידה שם אשתו נעסיא וזה הוי כשם אביו וכמ"ש הפוסקים דחתן פלוני הוי כשם אביו וה"ה בעל פלוני ועי' בשו"ת נו"ב מהד"ת סי' מ"ו שכתב דאתי פלוני הוי כשם אביו. ואף לפי מה שפקפק שם לומר דאחי פלוני לא מהני מאחר דאפשר שיש לאדם א' הרבה אחים אין זה סי' מ"מ בבעל פלונית מודה מאחר דאין נושאין בזה"ז רק אשה אחת. וגם לדעת הרמב"ם דבעדות עכו"ם מסל"ת בעי' דוקא שיאמר קברתיו. הרי כתב הרמ"א סעי' י"ז דלאו דוקא קברתיו רק שיאמר דבר שמשמעותו שודאי מת ולא אמרה בדדמי. ובנ"ד הרי אמרה ששרפוהו וקברוהו. ועי' בקונטרס עגונות סי' קט"ו בשם הב"י דאם אומר שהרוצחים השליכו אותו להבור הוי כמו קברתיו ע"ש וכ"ש בנ"ד שאומרת שכיסו אותו בעפר. וגם הוי בנ"ד קישור דברים שהרי אמרה שבא לתבוע חוב מבעלה והבעל רימה אותו לילך ללון על ההאדאיע. ועי' בסעי' י"ד בהג"ה. ולכאורה יש לחוש בנ"ד לדעת ר"ש ור"נ שהביא בח"מ ס"ק מ"ה ובב"ש ס"ק ע"ו דאין עכו"ם מסל"ת נאמן רק אם הי' בשעת מיתה או הריגה אבל אם אומר מצאתי פלוני הרוג והכרתיו בטב"ע לא מהני כי טב"ע צריך עיון ומסל"ת מאחר דאין דעתו להתיר אינו נותן לב ע"ז. ובנ"ד לא היתה הערלית בשעה שנהרג רק שאמרה שראתה שהוציאו אותו בכתנתו והדם שותת ממנו והשליכו אותו הבורה הכירה אותו לאור האש וכו' וכיון שלא היתה בשעת מיתתו אינו מועיל טב"ע לדיעה הנ"ל. הן אמת דיש להביא ראי' להיפך דבהא שכתבו הרי"ף והרמב"ם דבגוי מסל"ת בעי' שיאמר קברתיו תמהו כולם מהא דמאן איכא בי חיואי שכיב חיואי ואנסבי' רב יוסף לדביתהו ומוכח מזה דלא בעי' קברתיו. וכתב הב"י בשם הר"י מיג"ש לחלק דדוקא אם הי' בשעת מיתתו חיישי' שיאמר בדדמי ומש"ה בעי' שיאמר קברתיו אבל אם לא הי' בשעת מעשה לא בעי' שיאמר קברתיו. ועי' בט"ז ס"ק י"ט ובב"ש ס"ק נ"ד. עכ"פ מוכח מדבריהם דעכו"ם מסל"ת נאמן גם אם לא הי' בשעת מיתה רק הכירו בטב"ע. ודלא כדעת ר"ש ור"ן הנ"ל. וגם בלא"ה כתב מהר"א מזרחי בתשו' שהוא בקונטרס עגונות סי' צ"ה דגם ר"ש ור"נ היו מקילין למעשה. וכ"כ בב"ש ס"ק ע"ו בשם רוב הפוסקים ושכן פשטה הוראה בישראל להתיר בגוי מסלפ"ת ע"י טב"ע:
<b>עוד</b> יש לעורר בזה ע"פ דברי מהריב"ל ח"ג סי' נ"א הובא בק"ע סי' פ' במלח א' שנתקוטט עם בעל הספינה והוציאו מהספינה ואח"ז תוך ב' או ג' ימים סיפר במל"ת שיהודי א' הי' בספינה ושחטו בעל הספינה והשליכו לים יש להסתפק אם זה מיקרי מל"ת דאולי אומר זה לשנאת בעל הספינה כדי שיעלילו עליו ע"ש. וה"ה בנ"ד שהערלית היתה מתקוטטת עם בעלה יותר משנה והלכה אל השופט לקבול לפניו שיחזור לה הכרים וכסתות. וכאשר לא רצה להחזיר ספרה להשופט כי בעלה ואחיו הרגו את היהודי אווראמיש א"כ יש להסתפק שמא מחמת שנאה אומרת כן לפי סברת מהריב"ל. ובאמת דנ"ד גרע טפי מעובדא דמהריב"ל דשם סיפר המלח במל"ת אלא שיש לחוש שמא אמר כן מחמת שנאה משא"כ בנ"ד שאמרה כן להשופט והרי בגמ' יבמות דף קכ"א ע"ב מסקינן דבין אם העכו"ם מתכוין להתיר בין במתכוין להעיד אין עדותו עדות וכן פסקו כל הפוסקים. ומה"ט כתבו הפוסקים דאם בא לב"ד לא הוי מל"ת ומשום דכיון שבא לב"ד ודאי היתה כוונת הגוי להתיר או להעיד. וא"כ בשלמא לענין מתכוין להתיר יש מקום לחלק בין אם הגיד לפני ב"ד ישראל דאז ודאי כוונתו להתיר אשת המת משא"כ בערכאות של עכו"ם לא שייך לומר כן. אבל לענין מתכוין להעיד לא ידענא מקום לחלק בזה. וכיון שאמרה עדותה לפני השופט ודאי כוונתה להעיד ולא מיקרי מל"ת. מיהו עדיין יש לעיין בזה דבהא דאמרינן בש"ס סוף יבמות והא אי' חברינו קאמרי לה מזה הוכיחו הפוסקים דאם הגיד הנכרי ע"י שאלה לא מיקרי מל"ת. ובתשובת מהר"ם מלובלין סי' ק"י וסי' ק"ל ביאר הדברים בשם המהרי"ק דכל שהנכרי מגיד ע"י שאלה מרגיש הנכרי שיש להשואל נפקותא בדבר וא"כ הוא מתכוין להעיד ע"ש. ומאחר דהכריע הרמ"א בסעי' ט"ו כדעת התה"ד דאם כותי שואל לכותי מיקרי מל"ת. אם כן מוכח מזה דלא מיקרי מכוין להעיד רק אם מגיד הנכרי לפני ישראל דאי איתא דאם מתכוין להעיד לפני עכו"ם גם כן לא הוי מל"ת א"כ אמאי מועיל בהגיד ע"פ שאלת גוי הא כיון שהגיד ע"פ שאלה הוי מתכוין להעיד כמ"ש מהרי"ק ומהרמ"ל ועי' בשו"ת גאוני בתראי סי' ב'. וזה ראי' נכונה בס"ד מיהו וכי בשביל שאנו מדמין נעשה מעשה באיסור א"א החמור וכבר כתבו הפוסקים דבספק מל"ת אזלינן להחמיר וגם עדיין נשאר החשש שמא מחמת שנאה אמרה כן וכמ"ש המהריב"ל:
<b>ולכן</b> אמרתי לחפש דרך אחר בשריותא דהך איתתא דהנה כבר נודע מ"ש המבי"ט בתשובה להתיר בעגונה מטעם היינו הך שאבד היינו הך שנמצא וכדאמרינן בש"ס פסחים דף י' ע"א. ועי' בנו"ב מהד"ק סי' מ"ו. אמנם באמת נחלקו הפוסקים אם הלכה כרבי או כר' שב"ג. מיהו נראה דבנ"ד יש להתיר מטעם הנ"ל לכ"ע. דהנה בש"ס ב"ב דף כ"ד ע"א אמרינן ההוא חצבא דחמרא דאשתכח בפרדסא דערלה שריא רבינא. לימא משום דסבר כר"ח דרוב וקרוב הלך אחר הרוב שאני התם דאי מיגנב מינה אצניעי בגווה לא מצנעי וה"מ חמרא אבל ענבי מצנעי. והנה הרמב"ם ובש"ע סי' רצ"ד סעי' י"א פסקו דבענבי אסור וכפשטת לשון הגמ'. ותמהו כולם דבגמ' לא אמרינן הכי רק למידחי דרבינא לא יסבור כר"ח. אבל לפי מה דקיי"ל כר"ח גם בענבים מותר משום דאזלינן בתר רובא דעלמא. ועי' בלח"מ פ"י ממ"א הל"יג. אמנם בנמוקי יוסף שם בשם הרמב"ן כתב דמודה ר"ח בענבים דאסור משום דאמרינן כאן נמצא כאן הי'. ור"ח לא אמר רק דרוב עדיף מקורבא. אבל לא במקומו ממש ע"ש ועי' בט"ז סי' רצ"ד שם שכתב גם כן כעין סברא זו. וכ"כ הסמ"ע סי' רנ"ט ס"ק ו'. ומעתה אפשר לומר דע"כ לא נחלקו רבי ורשב"ג בשדה שאבד בה קבר. וכן מה שנחלקו בזה השב יעקב והנו"ב לענין עגונה רק באופן שידענו שהקבר הי' באותה שדה. וכן אם בעל האשה הלך באותו הדרך שנמצא ההרוג. אבל לא הי' צמצום מקום ממש. משא"כ בנ"ד שהערלית אמרה כי רימו את היהודי ללכת ללון על ההאדאיע ובזה אין לומר שאמרה כן מחמת שנאה או שהיתה מתכוונת להעיד מאחר שהם דברים של מה בכך ואין בהם תועלת וכיון שעכ"פ ידענו שהלך בעל האשה לאותו מקום. ואח"כ צמצמה את המקום להשופטים ומצאו את ההרוג באותו מקום ממש בזה לכ"ע אמרינן היינו הך שנאבד היינו הך שנמצא. ומשום דבמקומו ממש אמרינן כ"נ וכ"ה וכמ"ש הרמב"ן והנימוקי יוסף והסמ"ע והט"ז:
<b>עוד</b> אפשר לומר בזה לפמ"ש המבי"ט ח"א סי' קל"ח דמה"ת בודאי אמרינן היינו הך שנאבד היינו הך שנמצא. ואין כאן רק איסור דרבנן כמו משאל"ס. ובאיסור דרבנן יש מקום לסמוך על עדות הערלית אף אי לא הוי מסל"ת כמ"ש המבי"ט בתשו' ח"ב והובא בקונטרס עגונות סי' רכ"ט ע"ש. ולדעת מהריב"ל ח"א סי' ב' דאם נודע שמחפשין אחר בעל האשה ואמר עכו"ם שמת תו לא הוי מסל"ת א"כ מוכח בהדיא דבדרבנן לא בעי' מסל"ת [וראי'] מש"ס ב"ק דף קי"ד ע"ב גבי נחיל של דבורים דהתם מיירי כשהבעלים מחפשין אחריו ואפ"ה מועיל בדרבנן. מיהו אף שהראיתי פנים להתיר חלילה לו לסמוך עלי בזה. עד אשר יסכימו עוד שני רבנים מפורסמים להתיר. דברי ידידו הדוש"ת בלונ"ח:
<b>סי'</b>
<b>קסט</b> ב"ה יום ב' כ"ג תמוז תרל"ט לפ"ק כפר בראטקאוויץ הנני נותן את בריתי שלום. לכבוד ידידי הרב המאוה"ג החריף ובקי המפורסים. ערוגת הבושם. צח השכל ונקי הרעיון ירא ד' מרבים כש"ת מוה' יעקב סאקאל נ"י האבד"ק מראמפאליע יע"א:
<b>מכתב</b> שאלתו הגיעני. והאומנם אנכי יושב פה בכפר ואין בידי הספרים הנחוצים. למען כבודו ולמען גודל המצוה חשתי ולא התמהמהתי לשום עין ולב על דבריו ובחסדי ד' אבטח להביט נפלאות מתורתו ולאסוקי שמעתתא אליבא דהלכתא ותורף השאלה הוא כי בחורף העבר נטבע אח' מאנשי עירו בנהר נעסטער ע"י שנהפך הדוגיא שישב שם והמים כיסו אותו ולא נרא' ממנו שום דבר והעד שראה הטביעה עמד בשפת הנהר חצי שעה ויותר ומשך אותו הזמן לא ראה שיצא. ואחר שני חדשים נשמע הקול אשר בק' אוסטישקר הועלה איש א' מהנעסטר ונקבר שם. וכל גופו ועור פניו הי' נתפח ונרקב והי' מהנמנע להכירו אך הבגדים הובאו לעירו. ואשת הנטבע הכירה את כל הבגדים בטב"ע. וגם עוד שני אנשים הכירו הבגדים העליונים בטב"ע. וגם טרם ראתה האשה את הבגדים אמרה סימנים על כל הבגדים. ומעכת"ה פתח בהתירא תחילה ויצא לדון אם ע"פ עדות הטביעה לחוד יצאה האשה מחזקת א"א מה"ת כדין משאל"ס דאם נשאת לא תצא מאחר דמבואר בסי' י"ז סעי' ל"ד בהג"ה דאם לא שהו עד שתצא נפשו אם נשאת תצא. והביא מחלוקת הפוסקים בזה כמה שיעור השהי' בזה. ואח"כ כתב דגם לדברי מהרי"ט ח"ב באהע"ז סי' כ"ו שהוא שיעור שעה מועטת שא"א לאדם לחיות במים זמן כזה. ועי' בשו"ת ח"ס ח' אהע"ז סי' צ"ב. מ"מ כאן לא העיד העד שהביט מארבע רוחותיו אך הוא רץ בדרך הילוך הנהר ונשאר עוד חשש אולי יצא מאחוריו. זה תורף דבריו. הנה בהגב"ע אשר נשלח לידי לא נמצא דבר זה שהעד שראה הטביעה רץ בדרך הילוך הנהר רק שעמד בשפת הנהר חצי שעה ויותר. ומבואר בפוסקים דאם אמר העד שעמד כשיעור שתצא נפשו סגי ולדעת הסוברים דסגי בשעה מועטת א"כ גם בנ"ד מהני עדותו לענין שאם ניסת ל"ת. אמנם גם לפמ"ש מעכ"ת שהעד רץ בדרך הילוך הנהר מ"מ נראה דלא חיישינן שמא יצא מאחוריו דעיקר הטעם דבמשאל"ס אסורה משום דאימור גלי אשפלי. וכן מוכח מהנהו עובדא דר"ע ור"מ דמייתי ביבמות דף קכ"א ע"א דאמר גל טרדני לחברו וחברו לחברו עד שהקיאני ליבשה וע"ז אמר כמה גדולים דברי חכמים שאמרו וכו' משאל"ס אסורה ע"ש. הרי דעיקר החשש שמא הגלים הובילוהו למרחוק ויצא משם א"כ ליכא חשש רק דשמא יצא עם מרוצת המים ושטף הנהר. אבל לא חיישינן שמא שט נגד מהלך הנהר. ובגמ' שם דאמר ה"ד מים שיש להם סוף אמר אביי כל שעומד ורואה מארבע רוחותיו היינו דוקא במים שיל"ס דהיינו מערה מלאה מים מכונסים דוקא דקוו וקיימי והאד' הוא שט בכוחו א"כ ליכא חילוק לאיזה רוח ישוט ומש"ה בעינן שיביט מארבע רוחותיו אבל בנהר הזוחל ליכא למיחש רק שמא המים הוליכוהו ושבולת שטפתהו אבל לא חוששין שמא שט נגד מרוצת המים. והרמב"ם פי"ג מגרושין הלכה ט"ז גבי מים מקובצים כגון בור או מערה כתב דוקא שעמד וראה כל סביביו אבל בהלכה ב' גבי מים שאל"ס כתב סתם ולא עלה דמזה הוכיח הכ"מ דבעי' שישהה כדי שתצא נפשו. וכן המחבר בסי' י"ז סעי' ל"ב לא כתב שעומד ורואה כל סביביו רק במים שיש להם סוף. ולא בסעיף ל"ד גבי משאל"ס. ומיהו יש לדחות דלענין חששא דרבנן דאף אם שהה עד שתצא נפשו מ"מ יש לחוש שמא יצא במקום רחוק ע"י גלי הים או דף של ספינה בזה ליכא למיחש רק שמא שט דרך מרוצת הנהר ושטף מימיו. משא"כ לענין החשש דאוריי' שמא יצא מיד דמש"ה בעי' שישהה העד עד שתצא נפשו חשש הזה שפיר יש לחוש שמא יצא מארבע רוחות. ואם לא ראה מאחריו לא יצאה עדיין מאיסור תורה ובזה נדחה ההוכחה מעובד' דר"ע ור"מ שכתבתי לעיל ודוק:
<b>והנה</b> הריב"ש סי' שע"ט כתב דגם בלא שהה עד שתצא נפשו רובו למיתה דלא גרע מספינה שאבדה בים. ומ"מ אסורה מה"ת משום חזקת א"א ואף דרובא וחזקה רובא עדיף מ"מ כאן יש שני חזקות חזקת א"א וחזקת חי. ובשו"ת נו"ב מהד"ק סי' מ"ג השיג עליו דכאן לא מיקרי שני חזקות דחזקת א"א וחזקת חי חדא חזקה מיקרי וחדא בחברתה תליא דמ"ט יש להאשה חזקת א"א משום דמוקמינן להבעל בחזקת חי. וגם מ"ש הריב"ש דהנהו שלשה דר"א בן פורטא רובן למיתה לא ידע מנ"ל להריב"ש כן ע"ש. ובמחכת"ה הוא גמ' ערוכה בב"ב דף קנ"ג ע"ב דספינה שאבדה בים רובן למיתה. ומעתה קושית הריב"ש קמה וגם נצבה דאמאי אסורה מה"ת בלא שהה עד שתצא נפשו כיון דרובו למיתה כמו ספינה שאבדה בים ורובא וחזקה רובא עדיף. והנלפענ"ד בזה דהנה בתוס' בכורות דף כ' ע"ב ובכ"ד כתבו דגם לרבנן דפליגי על ר"מ וס"ל דל"ח למיעוטא מ"מ היכא דאיכא חזקה בהדי מיעוט לכ"ע חיישינן. אמנם משמע מדבריהם שם דלרבנן הא דאמרינן סמוך מיעוטא לחזקה הוא רק מדרבנן ולא מה"ת ע"ש. והנ"ל בזה ע"פ מ"ש הט"ז ביו"ד ס"ס ק"י ובש"ך שם ס"ק ס"ד לענין ס"ס במקום חזקת איסור דאם החזקה והספיקות הם בענין אחד כגון בהמה בחי' בחזקת איסור עומדת שהחזקה הוא בענין השחיטה והספיקות גם כן בענין השחיטה בזה לא מהני ס"ס מה"ת אבל אם החזקה הוא בענין אחר כמו בספק דרוסה או נשבר הגף בזה מועיל ס"ס במקום חזקת איסור ע"ש. ומעתה לפמ"ש הט"ז שם בשם הרשב"א דס"ס אלים יותר מרוב. כיון דס"ס אינו מועיל מה"ת היכא דהוא נגד החזקה אם החזקה והספיקות הם בענין אחד כ"ש דרוב הגרוע מן ס"ס אינו מועיל מה"ת אם הוא נגד החזקה אם החזקה והרוב הם בענין א' וע"כ לא כתבו התוס' בבכורות שם דסמוך מיעוט לחזק' הוא מדרבנן רק ברוב תינוקות מטפחין דהחזקה היא בעיסה והרוב הוא בתינוק (והתוס' אזלי לשיטתם שפירשו הא דרוב תינוקות מטפחין היינו שמטפחין בשרץ ע"ש בקדושין ובנדה דף י"ח ואם כן הרוב הוא בתינוק ולא בעיסה) וכן בהא דחלב אינו פוטר אף דהתם הרוב והחזקה הם בענין אחד מ"מ התם איכא גם כן חזקה בהדי רובא דהעמד הולד בחזקת שאינו קדוש בבכורה כמ"ש התוס' והרא"ש משא"כ בספינה שאבדה בים אף דרובן למיתה מ"מ כיון דהרוב הוא בענין אח' עם החזקה דחזקת חי הוא מתנגד ממש להרוב ובאותו ענין עצמו דהחזקה מעידה שהוא חי הרוב הוא למיתה וכיון דבכה"ג אינו מועיל ס"ס נגד החזקה כמ"ש הט"ז והש"ך כ"ש רוב דגרע מס"ס כמ"ש הרשב"א. ומש"ה בספינה שאבדה בים אסורה מה"ת ומיושב היטב קושית הריב"ש בס"ד. ובזה אמרתי ליישב מה שהקשה בשו"ת נו"ב שם סי' מ"ג אהא שכתבו התוס' בחולין דף י"א בשם רבינו חיים כהן דהא דרובא וחזקה רובא עדיף ילפינן מפרה אדומה דמטהר מטעם רוב אף דיש לו חזקת טומאה. והקשה בנו"ב דאמאי לא יליף משחיטה עצמה דאזלינן בתר רובא ול"ח שמא במקום נקב קא שחיט אף דאיכא חזקת שאינו זבוח. ולפמ"ש י"ל דבאמת בשחיטה ל"א כלל רובא וחזקה רובא עדיף. משום דהתם החזקה והרוב מתנגדים זה לזה והם בענין א' וע"כ דבשחיט' ליכא כלל חזקה לאיסור וכדמוכח מדברי התוס' בכורות שם. וכ"כ המהרש"א שם להדיא. ועי' בפרמ"ג יו"ד סי' ל"ג בשפ"ד סק"ה. ומש"ה לענין ספק דילמא במקום נקב קא שחיט ליכא חזקה כלל ומש"ה לא הוכיח ר"ח כהן רק מפרה אדומה דאיכא חזקת טמא. והתם שפיר אמרינן רובא וחזקה רובא עדיף משום דהרוב אינו מתנגד להחזקה ואינם בענין אח' דהרוב הוא בהפרה שהוא כשרה והחזקה הוא בגברא. ובזה יש ליישב קושית התוס' חולין דף פ"ו ד"ה מאי ודוק היטב:
<b>ולפ"ז</b> נראה דבנ"ד לכ"ע יצאה מחשש איסור תורה. דהנה כבר נודע מ"ש הב"ש בס"ק פ"ד דבאיש אשר לא ידעינן לי' לא שייך לאוקמי בחזקת חי. דדוקא לענין האיש שאנו דנין עליו נוכל לומר דלא זה הוא משום דמוקמינן להבעל בחזקת חי אבל אם נאמר שזה המת הנמצא הוא איש אחר לא שייך לומר דמוקמינן להאחר בחזקת חי. והטעם בזה דכיון שאנו אומרים שזה הנמצא מת הוא מרובא דעלמא ואם כן הרי בברור הרבה אנשים מתים בכל יום. ודילמא זה הנמצא הוא מהם מה שא"כ בנ"ד דאיכא טב"ע בבגדים ורק דחיישינן לשאלה. וא"כ ליכא ספיקא על רובא דעלמא כיון דליכא לספוקי רק אם זה הנמצא הוא בעל האשה המשאיל הבגדים או מי ששאל ממנו מת. ומעתה אזדא לה חזקת חי של הבעל דמאי חזית להעמיד אותו בחזקת חי ולומר דהשואל מת. הא גם להשואל איכא חזקת חי. ואף דלא ידעינן לי' מ"מ יש לו חזקת חי כמ"ש בנו"ב שם סי' ל"א. וכאן אין הספק רק בין הבעל והשואל. מיהו עכ"פ נשאר חזקת א"א דגבי חזקת א"א ליכא למימר דגם לאשת השואל איכא חזקת א"א דאפשר השואל אין לו אשה כלל וכיון דבנ"ד ליכא חזקת חי רק חזקת א"א שפיר מהראוי לומר רובא וחזקה רובא עדיף כיון דהרוב והחזקה אינם בענין אחד דמאחר דנפל במים איכא רובא למיתה וכמ"ש לעיל והוי הרוב בבעל והחזקה בהאשה דהיינו חזקת א"א וליכא רק איסור דרבנן ודו"ק כי חריף הוא וגם גוף הדבר דאם לא שהה עד שתצא נפשו במשאל"ס אסורה מה"ת הוא מחלוקת הקדמוני' כמבואר בק"ע סי' רמ"ז בשם רבינו בצלאל אשכנזי. ולפענ"ד נראה להוכיח דגם דעת התוס' דגם בלא שהה אינו אסור רק מדרבנן מדכתבו ריש פ"ג דע"ז דהא דבמשאל"ס אשתו אסורה הוא מפני שהוא מיעוט המצוי ע"ש ודבריהם סותרים למ"ש בבכורות דף כ' ע"ב דהא דלא אמרינן במשאל"ס סמוך מיעוטא לחזקה ובדיעבד אשתו מותרת משום דהוא מיעוט שאינו מצוי. ועוד קשה לדברי התוס' בע"ז דהוי מיעוט המצוי אם כן אמאי אם ניסת ל"ת הרי בכל דוכתי דאמרינן סמוך מיעוטא לחזקה אף אם נאמר דאסור רק מדרבנן מ"מ אסור גם בדיעבד כמו בחלב אינו פוטר ובנפל תוך שמונה ימים. והרי התוס' כתבו בכ"ד דמש"ה החמירו במשאל"ס משום ערוה החמורה. והרי אדרבה קולא יש כאן ולא חומרא דכאן בדיעבד אם ניסת ל"ת משא"כ בשאר דוכתי דאסור גם בדיעבד. ולכן נלפענ"ד דדעת התוס' דבמשאל"ס אם שהו עד שתצא נפשו דאז א"א שיהי' ניצול רק ע"י מחילה של דגים וכיוצא בזה שעלה במקום רחוק. זה הוא מיעוט שאינו מצוי וכמ"ש התוס' בכורות. ובזה ל"א סמוך מיעוטא לחזקה והא דהחמירו דלא תנשא לכתחילה הוא מחמת חומר ערוה ובדיעבד ל"ת. אבל אם לא שהו עד שתצא נפשו דאז אפשר שיצא מיד באותו מקום זה הוא מיעוט המצוי ואסורה מדינא מטעם סמוך מיעוט' לחזקה וגם אם נשאת תצא כמו בחלב דאינו פוטר ובולד תוך שמונה ימים דאסור גם בדיעבד ובזה מיירי התוס' בע"ז שם. וא"כ מוכח מדברי התוס' בע"ז דגם בלא שהה עד שתצא נפשו ליכא רק איסור דרבנן כדמוכח מדבריהם שם מדמדמי לה לגוסס. ואפשר דגם הרמ"א בסעיף ל"ד סובר כן דאף שכ' שם דאם לא שהה עד שתצא נפשו אם נשאת תצא מ"מ ליכא רק איסור דרבנן משום דבלא שהה הוי מיעוט המצוי וכמ"ש לשיטת התוס':
<b>ואם</b> כנים אנחנו בזה דליכא כאן רק איסור דרבנן אם כן שפיר יש לסמוך על סימני בגדים דבאיסור דרבנן נראה דלא חיישינן לשאלה וכמ"ש הגאון בנו"ב שם סי' מ"ג. הן אמת דלכאורה דבריו תמוהים דהרי במשנה אמרו אין מעידין אלא על פרצוף פנים עם החוטם אע"פ שיש סימנין בגופו ובכליו. וע"ז אמרו בגמ' הטעם משום דחיישינן לשאלה והרי בש"ס בכורות דף מ"ו ע"ב אמרו דמש"ה בעי' פרצוף פנים עם החוטם משום דבעדות אשה אחמירו בה רבנן. ואם כן מוכח מזה דבדליכא פרצוף פנים עם החוטם רק פ"פ לחוד אינו מועיל אף דאיכא גם כן סי' בכליו ומבואר דגם באיסור דרבנן חיישי' לשאלה. ונראה דודאי להך שינוייא בגמ' דחיישינן לשאלה והוא חששא דאוריית' כדמוכח מדפריך חמור בסי' אוכף היכי מהדרינן. וכיון דהוי חשש גמור גם באיסור דרבנן יש לחוש לשאלה. משא"כ לדידן כיון דאיכא תרי שינויי בגמ' והרבה מהקדמונים הכריעו דלא חיישינן לשאלה. ועי' בש"ך חו"מ סי' ס"ה ס"ק כ"ו. אם כן באיסור דרבנן שפיר נוכל לסמוך על דעת הסוברים דל"ח לשאלה וכמ"ש בנו"ב שם. ועוד דהרי בתה"ד סי' קס"א הביא בשם ספר מתי"ת דהיכא דאיכא עוד אומדנות מצרפינן סי' דכלים ע"ש ואין לך אומדנא יותר מזה היכא דמותרת לינשא מה"ת וא"כ בנ"ד לא חיישינן לשאלה. ואף דבתה"ד שם השיג על זה מהא דפריך בגמ' מגט דמהדרינן לשליח שאבד הגט דילמא שאני התם דאיכא אומדנא שזה הגט של זה השליח כיון שזה יודע שאבד הגט וכו' ע"ש. ולפמ"ש לעיל ניחא דגם במתניתין איכא אומדנא גדולה שזהו בעל האשה כיון דמכירין אותו בטב"ע ע"י פ"פ דמותרת מה"ת לשוק ואפ"ה חיישינן לשאלה ושפיר פריך הגמ' מגט כיון דלהך שינויא הוא חששא גמורה מה"ת וא"כ גם צירוף סימני כלים לאומדנא אחרת אינו מועיל ומיושב היטב קושית התה"ד. משא"כ לדידן דחשש שאלה הוא רק מחמת חומרא ומספיקא צדקו דברי ספר הנ"ל לומר דמצרפינן סי' כלים לשאר אומדנות וממילא דהיכא דמותרת ע"י הטביעה מה"ת ל"ח לשאלה:
<b>עוד</b> אפשר לסמוך בנ"ד מאחר דהאשה הכירה כל הבגדים בטב"ע. ובכה"ג ל"ח לשאלה דאין הדבר מצוי להשאיל כל הבגדים וגם בבגד ציצית ל"ח לשאלה. אלא שמעכת"ה עורר בזה דמאחר דהאשה ידעה מהטביעה איכא חשש בדדמי לדעת הרא"ש. וכמו דלא מהני טב"ע בגופו ה"ה דטב"ע בבגדים ג"כ אינו מועיל. ולפענ"ד נראה דמאחר דהאשה אמרה גם כן סי' בהבגדים אף דאינם רק סי' אמצעים מ"מ מועילים סימני הבגדים לצרפם להטב"ע לענין שלא נחוש לבבדמי וכמ"ש התוס' ביבמות דף קט"ו ע"ב ד"ה וקאמרי. וכ"כ הב"ש בס"ק פ"ז. אמנם מ"ש מעכ"ת עוד דלדעת הרמב"ם דבמלחמה גם בקברתיו אינה נאמנת וע"כ משום דחשבינן לה למשקרת. וכיון דמים כמלחמה דמי יש חששא דמשקרת וא"כ הטב"ע שלה אינו כלום. לכאורה יפה כתב. אבל לאחר העיון יש לדחות. דהנה הדרישה ולבוש כתבו בטעמו של הרמב"ם דמתוך שהוא בהולה להמלט ומחמת אהבתה היא רוצה לקברו ולהמלט אח"כ יכול להיות שמתוך הבהלה קברה איש אחר לפיכך אפילו מה שאמרה קברתיו בדדמי אמרה ע"ש. וכיון דלדבריהם ליכא חשש משקרא רק חשש דבדדמי שוב מועילים הסימני בגדים לצרף לענין שלא נחוש לבדדמי וכמ"ש בשם הב"ש. וכן לפי הטעם שכתב הב"ש בס"ק קמ"ו משום דאין דרך להמתין במלחמה ולקבור אותו מש"ה חיישינן דמשקרא ע"ש. וטעם זה לא שייך כאן בנ"ד דעל מה שאומרת שמכרת הבגדים בטב"ע ליכא שום הוכחה שמשקרת. עוד אפשר לומר אחרי שנשים לב להבין דלפי טעם זה דאין דרך להמתין לקוברו והוי כמו אנן סהדי שהיא משקרת קשה א"כ בע"א שאומר קברתיו אמאי מותרת להנשא לכתחילה אף במלחמה הא גם לגבי העד יש לומר דבודאי משקר דאין דרך להמתין לקוברו. וצ"ל דשאני גבי עד דגם אם לא אמר קברתיו הוא בעיא דלא אפשיטא בגמ' לדעת הרמב"ם ומש"ה אם ניסת ל"ת כדקיי"ל בסעי' נ'. ומה שאנו מצריכין לומר קברתיו בע"א במלחמה הוא רק לטפוי מילתא לענין שתהי' מותרת לינשא לכתחילה מש"ה לא חיישינן שמא העד הי' ירא להמתין ומשקר במה שאמר קברתיו. משא"כ באשה שאם לא אמרה קברתיו מבואר במשנה להדיא שאינה נאמנת ועיקר ההיתר הוא רק מחמת שאמרה קברתיו מש"ה ס"ל להרמב"ם דיש לחוש שמשקרת במה שאמרה קברתיו משום דבודאי היא יראה לעמוד שם ולקוברו מחמת חוזק המלחמה. וא"כ בנ"ד דבאמת יש סימני הבגדים רק דהוי סימנים אמצעים והרי כתב הב"ש בס"ק ע' בשם רי"ו דאם נשאת ע"י סי' אמצעי לא תצא. ומה שאנו מצריכין גם הטב"ע הוא לענין שתהי' מותרת לינשא לכתחילה ובכה"ג תו אין לחוש שמא היא משקרת וכמו דלא חיישינן בע"א במלחמה אם אומר קברתיו. ובזה יש ליישב קושית מהר"א מזרחי שהביא הכ"מ ריש פי"ג מגרושין שהרמב"ם מפרש הבעיא בגמ' דע"א במלחמה בלא אמר קברתיו והרי"ף מפרש הבעיא באמר קברתיו ע"ש. ולפמ"ש י"ל דלפי הס"ד דבע"א במלחמה אינו מועיל בלא קברתיו שפיר כתב הרי"ף דגם בקברתיו אינו מועיל דודאי משקר משום דירא להמתין לקוברו. ורק לפי מה דקיי"ל דגם בלא קברתיו אם ניסת ל"ת ס"ל להרי"ף והרמב"ם דבקברתיו מותרת לכתחילה ודו"ק:
<b>וגם</b> להטעם שכתב הב"ש ס"ק קמ"ו לדעת הרמב"ם דבאשה במלחמה אינה נאמנת גם בקברתיו משום שחזק בלבה שמת משקרת ואומרת קברתיו. עכ"פ עיקר הדבר הוא מחמת בדדמי שסבורה שבודאי מת והיכא דמסייע לה הסימנים ליכא למיחש לבדדמי כמ"ש הב"ש ס"ק פ"ז. ומעתה לענין דינא לפמ"ש בשו"ת ר"ב אשכנזי לדעת הרמב"ם ור"ח גם בלא שהה שתצא נפשו ליכא רק איסור דרבנן. וגם לשיטת הרמב"ן דאסורה מה"ת מ"מ אם נמצא אח"כ נטבע א' לכ"ע ליכא רק איסור דרבנן כמ"ש בתשו' שם להדיא וכ"כ בשו"ת נו"ב סי' מ"ג ושו"ת חתם סופר סי' ס"ה. ובאיסור דרבנן דעת הרבה פוסקים דמועיל סי' דרבנן וגם לא חיישי' לשאלה, וגם בלא"ה סמכו כל האחרונים על סברת מהרי"ט דבכל הבגדים ובפרט בבגד ציצית ל"ח לשאלה. ולא נשאר לנו לחוש רק לדעת הב"י דלדידן דקיי"ל סי' דרבנן גם בכלים דלא מושלי אינשי חיישינן לשאלה משום דעכ"פ לא הוי ס"מ ביותר וגם יש לסמוך במה שנמצא בבגדיו טיכל שמסר בידו איש אחר להוליך לסטאניסלאב. וכ"כ בתשו' צמח צדק דל"ח שהשאיל הפקדון שבידו דבודאי לא עבר על מה שאמרו אין השואל רשאי להשאיל. ולכן מכל הלין טעמי יש מקום להתיר העגונה ע"פ ב"ד של שלשה אמנם לאשר אנכי יושב בכפר ואין בידי הספרים הנחוצים לזה מיראי הוראה אנכי להורות בדבר חמור כזה עד אשר יסכים בשריותא דהך איתתא רב גדול אחד ואם גם מעכת"ה יסכים להתיר גם אנכי הצעיר דרינא בהדייכו להיות מן המתירים. דברי ידידו הדוש"ת בלונ"ח:.
<b>סי'</b>
<b>קע</b> ב"ה יום ה' ער"ח אייר תרמ"א לפ"ק לבוב
לכבוד ידיד נפשי ולבי הרב החריף ובקי בחדרי תורה משנתו לו סדורה יגע ושנה הרבה כש"ת מוה' ארי' ליבוש נ"י מנראל יע"א.
<b>בדבר</b> שאלתו באחד שהי' לו קמח מחטין לתותין. ושכח למוכרם ובא לפני מעכת"ה בע"פ אחר חצות היום. וצוה מעכת"ה למכור החצר שהחמץ בתוכו וגם למכור החמץ וגם עשה הנכרי משיכה בהקמח ואחר המשיכה נתן כל דמי החמץ והמוכר לקח הדמים ושילם בהם בע"ח שלו. ועתה נפשו בשאלתו על החמץ ועל הדמים אם הם מותרים לאחה"פ. הנה המעות פשיטא דמותר בהנאה מאחר שמשך הנכרי מקודם. והרי אפילו בע"א ויי"נ דאסור בהנאה מה"ת מבואר ביו"ד סי' קל"ב ס"א דאם לקח העכו"ם היין תחילה ואח"כ נתן המעות לישראל הדמים מותרים מכ"ש בחמץ. ואף דהתם אינו מותר רק לאחרים אבל לא לבעל היין כמ"ש בסי' קל"ב שם מ"מ בחמץ מותר אף לדידי' כמ"ש המג"א ס"ס תמ"ג. ועי' במק"ח שם שכתב לתמוה על זה ממ"ש רש"י ותוס' ריש חולין גבי חמץ דאסור למחליף עצמו. ולא הבינותי דהא המג"א התם קאי דוקא במשך הנכרי מקודם ורש"י ותוס' שם אפשר דמיירי בלא משך הנכרי מקודם ועי' בחק יעקב שם שכתב דגם אם החליף תוך הפסח הדמים מותרין וכן משמע מדברי הט"ז סי' תמ"ח סוף ס"ק ד'. ולענין גוף החמץ נראה דאף דלאחר זמן איסורו לא מצי לבטלו ולא למוכרו מ"מ הנכרי קנה החמץ מדין הפקר. וראי' לזה מהא שכתבו הקדמונים ריש פ"ה דע"ז ומבואר בש"ע יו"ד סי' קל"ב וסי' קמ"ד דאם משך הנכרי הע"ז והיי"נ ואח"כ נתן דמים המעות מותרין וכתבו הטעם דמשיכה בנכרי קונה ע"ש. הרי להדיא דאף דאסור בהנאה ואין בידו למוכרו מ"מ קנה הנכרי. והטעם דמאחר שנסתלק הישראל וכדאמרינן בגמ' כיון דמטי זמן איסורא אייאושי מייאש מיני' ממילא קנה הנכרי שמשך בו ולקחו לביתו. ועי' בב"י באהע"ז ס"ס כ"ח ועי' בר"ן בנדרים דף פ"ה ע"א. וא"כ כיון שקנה הנכרי החמץ קודם הפסח ולא עבר הישראל בפסח בב"י רק קודם הפסח וכבר נודע מחלוקת הקדמונים אם עובר בב"י עד הלילה. וכיון דבגמ' דף כ"ט אמרינן דר"ש קנסא קניס הואיל ועבר בב"י וא"כ לדעת הסוברים דעד הלילה ליכא ב"י. וקודם הלילה כבר זכה בו הנכרי וכמ"ש. ממילא לא עבר הישראל המוכר על ב"י וליכא למקנסי' וכיון דאין כאן רק איסור חמץ לאח"הפ ומשום קנסא שפיר יכולין לסמוך על דעת רוב הפוסקים דליכא ב"י עד הלילה. ועי' בשו"ת שאגת ארי' שכתב דעיקר מצות תשביתו הוא שלא יהי' חמץ ביום הראשון של פסח בביתו ואם הוציאו מביתו קודם הלילה גם על מ"ע דתשביתו לא עבר. א"כ בנ"ד לא עבר כלל על מצות תשביתו. שוב מצאתי בצל"ח פסחים דף ו' ע"ב שכתב להדיא דלדעת הפוסקים דאינו עובר בב"י עד הלילה אם אחד שכח למכור חמצו קודם חצות ומכרו לנכרי אחר חצות ומשכו הנכרי מרשות ישראל לרשותו אף דמכירתו לאו כלום הוא מאחר שאינו ברשותו הואיל ואסור בהנאה מה"ת. מ"מ קנאו הנכרי מן ההפקר וכיון שקנאו הנכרי לגמרי שוב אין הישראל עובר בב"י. וסיים שם שהחמץ מותר לאח"הפ בכה"ג הואיל ולא עבר על ב"י אף שעבר על עשה דתשביתו ליכא למיקנסי' ע"ש והיינו ממש נ"ד:
<b>ובגוף</b> מחלוקת רש"י והפוסקים אם עובר בב"י עד הלילה. נלפענ"ד דלטעמיי' אזלו דבריש פ"ג דפסחים פירש"י ואלו עוברין עליהן בב"י וב"י והתוס' שם הקשו עליו דהרי כל הנך מרבינן מכל מחמצת ואפילו באכילה לא הוי מחייב אי לאו דרבי קרא ומהכ"ת ב"י וב"י. ומש"ה מפרש ר"ת דעוברין מעל השלחן היינו דאסור באכילה אבל בל יראה ליכא ע"ש. מדבריהם למדנו דדעת רש"י דכל היכא דאסור באכילה מה"ת אף דליכא כרת רק מלקות מ"מ עובר בב"י. ומש"ה גם בחמץ עד הלילה אף דליכא כרת רק איסור לאו באכילתו עובר גם כן בב"י משא"כ לדעת ר"ת גם בחמץ לפני זמנו דאי לאו קרא לא הוי ידעינן מלקות באכילתו רק דרבי קרא איסור אכילה לפני זמנו בלאו כמבואר בגמ' דף כ"ח ע"ב ומהכ"ת ב"י וב"י. וכמ"ש ר"ת לענין נוקשה וחמץ על ידי תערובת שהם בלאו לתנא דמתניתין ואפ"ה ליכא ב"י וה"ה בחמץ גמור לפני זמנו. ומעתה כיון דהרא"ש והר"ן והטור בסי' תמ"ב הסכימו לדעת ר"ת דעוברין מעל השלחן ולדבריהם ליכא ב"י עד הלילה וכמ"ש. וכן דעת הראב"ד פ"ג מחו"מ. ולפמ"ש הה"מ שם גם הרמב"ם סובר כן פשיטא דיכולין לסמוך עליהם באיסור חמץ אח"הפ דרבנן. ועי' בחק יעקב סי' תמ"ב סק"ד דהשואל שם רצה לסמוך מאחר דהחמץ הי' בבית עכו"ם אף שלא נמכר כלל מ"מ הרי דעת הגאונים שהביא הב"י סי' ת"מ דהמפקיד אינו עובר בב"י והח"י שם דחה דבריו דשם מיירי דהאחריות הוא על העכו"ם הנפקד ע"ש. וזה לא שייך בנ"ד דהעכו"ם נתן כל דמי המכירה. א"כ אף אם נאמר דלא קנה את החמץ מ"מ כיון שהחמץ ברשותו ובאחריותו אין הישראל עובר בב"י לדעת הגאונים הנ"ל. וכבר כתבתי דעד הלילה ג"כ ליכא ב"י לדעת רוב הפוסקים ול"ש למיקנסי' ומותר באכילה לאח"הפ ומכ"ש בנ"ד דאין כאן חמץ גמור רק משום לתיתה דאינו רק ספק חמץ כמ"ש הט"ז סי' תנ"ג ס"ק ג'. ועי' בחק יעקב שם ס"ק ט"ז שכתב דמותר באכילה בפסח בשעת הדחק. ובשו"ת צמח צדק סי' ל"ב כתב להדיא דמותר להשהותו. וכל איסור לתיתה הוא תקנת הגאונים פשיטא שאין שום מקום להחמיר בנ"ד והחמץ מותר גם באכילה. ואם ירצה להחמיר למוכרו לנכרי תבא עליו ברכה. דברי ידידו ואוהבו לנצח:
<b>סי'</b>
<b>קעא</b> ב"ה יום ד' י"א אדר שני תר"ל לבוב. לכבוד ידידי נפשי הרבנים החריפים ושנונים פרים למאכל ומימיהם נאמנים חסידים ואנשי מעשה המופלגים בתורה ויראה כש"ת מוה' שמואל אבד"ק יאריטשוב ומוה'. זלמן לארבערבוים ומוה' קלמן חיים נ"י
<b>מכתב</b> שאלתם הגיעני ולרב הטרדה לא העתקתי טענות הבעלי דין שנית. ותורף הדברים של שני הצדדים יבוארו מתוך דברי להלן בדבר טענות הבעל כי אשתו אמרה לו קודם הנשואין שיש לה נדוניא סך י"ב מאות רייניש כי בעת מיתת בעלה הראשון נשאר בעזבונו ח' מאות רייניש ונתפשרה עם אחי בעלה הראשון שיתנו לה מחצה עבור כתובתה ומחצה להיתומים ולאשר הרויחה במו"מ הי' לה בעת נשואין השניים סך י"ב מאות חוץ הד' מאות של היתומים ואחר הנשואין ראה בפנקסה כי כנים דברי' וכאשר נסע מעמדה אחרי שני שנים וחצי הי' לה סך שני אלפים רייניש לבד הד' מאות רייניש של היתומים ועכשיו תובע הבעל כי זה הריווח של שמונה מאות רייניש מגיעים אליו. עוד טוען כי מגיע לו הריווח מעת שנסע ממנה עד עכשיו זה יותר משנה. והנה קודם שנבאר טענת האשה במה שמכחשת אותו נראה לעיין אם לפי דברי הבעל טענתו טענה ומגיע לו הריוח או לא. דלכאורה הי' נראה דמה שהרויחה ע"י מו"מ הוא בכלל מעשה ידי' שהוא לבעל וא"כ מה שתבע מאתה הריווח מעת שנסע מעמדה אין טענתו טענה דמאחר שלא נתן לה מזונות מעשה ידי' שלה כמבואר בש"ע סי' פ' סעי' י"ח בהג"ה ועי' בח"מ שם שכתב דאף שלא אמרה בפירוש איני ניזונית ואינו עושה אמרינן מסתמא אדעתא דנפשה עבדה והכל לעצמה עד שיתן לה הבעל מזונות ומעה כסף ע"ש. ומבואר בר"ן סוף פ' אע"פ דאין שום חילוק בזה בין מזונות למעה כסף ואם אינו נותן לה הכל שלה. ולא עוד אלא דגם מה שהרויחה בעת שבתם ביחד ג"כ הוא שלה כי לפי לשון השאלה הבעל אינו בקי בטוב מו"מ ומעולם לא פרנס אותה רק אדרבא היא פרנס' אותו בהיותם ביחד וכיון שלא נתן לה מזונות מעשה ידי' שלה וכדמשמע מדברי הרמ"א שהבאתי. אמנם באמת יש לומר דלא מטעם מעשה ידי' מגיע הריווח לבעל אלא דכיון דהכניסה לו מעותי' בנדוניא א"כ הוי נצ"ב דאם הותירו הותירו לו וכל הריווח שהי' הוא בכלל פירות שמגיע לבעל. אלא דלפ"ז יש לומר דבר חדש דניהו דהריווח שייך לבעל מטעם פירות מ"מ מגיע לה שכרה כמו שדרך העולם ליתן לאחד המקבל מעות לעסוק בו לטובת חבירו וכדין היורד לתוך שדה חבירו דנותנין לו כדרך ארוסי המדינה דכיון דמעשה ידי' אינו לבעל משום דלא יהיב לה מזוני וכמ"ש א"כ דינה לגבי הבעל כמו לגבי איש אחר וכיון דהוא אינו ראוי לעסוק במו"מ דמי ממש לאם הבעלים אינ' ארוסי' וגם דרך העולם לעסוק בממון מ"מ כזה א"כ הוי כשדה העשוי' ליטע וגם ירדה ברשות בעלה א"כ מגיע לה שכרה. איברא דעדיין יש לעורר בזה דאפשר לומר כיון דעל כל פנים מגיע להבעל חלק בהריווח מה שהיו ריווח יתר על שכרה א"כ היא ניזונית משל בעלה היינו מחלק הריווח שלו וכיון דניזונית משלו ממילא מעשה ידי' לבעלה וממילא כל הריווח שנשאר ממזונותי' הוא של הבעל מכח מעשה ידי' ואינו דומה ליורד לתוך שדה חבירו דכאן באשה כל מה שמרווחת הוא של בעלה אם ניזונית משלו. ואפשר לומר לאידך גיסא דכל זמן שאין הבעל נותן לה מזונות מעשה ידי' שלה ומגיע לה שכרה כאריס. וכל מה שניזונית הוא משלה משל מעשה ידי' ולא משל בעל. ונלפענ"ד דדבר זה במחלוקת שנוי דמה שנחלקו הרמ"ה והרא"ש בטור אהע"ז סי' פ"ד דלדעת הרא"ש מה שניזונית משל מעשה ידי'. נידון כניזונית משלו ומש"ה מציאתה לבעלה ולדעת הרמ"ה אם ניזונית ממעשה ידי' דינה כאינה ניזונית משלו ומציאת' לעצמה וא"כ לדעת הרמ"ה בנ"ד מגיע לה שכרה כיון דהוי כאינה ניזונית וא"כ מלבד דהב"ח שם הכריע כסברת הרמ"ה ועי' בב"י סי' פ"ד שם אלא דגם בלא"ה כיון דהאשה מוחזקת יכולה לומר קים לי כהרמ"ה:
<b>ובדבר</b> טענות האשה נפלאתי מאוד כי יש סתירה בדברי' כי בהטענות שלה נאמר כי לא היו לה בעת נשואין השניים רק שני מאות רייניש לבד מעות היתומים ובמכתב השאלה של מעכ"ת נאמר כי היא טוענת אשר בעת נשואין השניים הי' לה י"ב מאות רייניש וכעת עולה רכושה שמונה מאות ותשע רייניש. אמנם בין כך ובין כך אם תשבע האשה שלא הרויחה כלום מעת נשואין השניים עם ר' לוי עד עכשיו ולא ניתוסף הונה מאז ועד עתה פשיטא שאין לבעלה עלי' כלום וכן אם תרצה לשבע שהתנתה בפירוש עם בעלה השני קודם הנשואין שכל מה שתרויח יהי' שייך להיתומים ולא לבעל ג"כ היא נפטרת ממנו וכעין שכתב בבאר היטב סי' פ"ה בשם המבי"ט ודלא כמו שנראה מדברי מעכ"ת שצריכה לישבע על שניהם אלא שהדבר תלוי' ברצונה לישבע איזה שבוע' שתרצה אמנם אם לא תאבה האשה לשבע כלל תעשו פשר עבור השבועה. אבל לא יהיו הפשר על כל טענות הבעל כי לפמ"ש אף לפי טענות הבעל מגיע לה שכר טרחתה רק מה שיהי' עולה הריווח לפי טענות הבעל יותר מכפי שכרה בזה תפשרו כפי ראות עיניכם כן נלפענ"ד. וביתר הטענות אשר בין ר' לוי ואשתו יפה דנתם ויפה הורתם ואין בידי להוסיף מאומה. דברי ידידם הדוש"ת באהבה:
<b>ולאשר</b> בא אלי ידידי ש"ב הרב וכו' מוה' זלמן לארבערבוים נ"י וביקש ממנו לבאר אליו תוכן דברי למעלה מלאתי רצונו. כי בודאי אף לפמ"ש למעלה דלדעת הרמ"ה מגיע לה שכרה כפועל בטל מ"מ צריך לנכות משכרה מה שאכלה הוא ובני' דממנ"פ אם מה שאכלה הוא מתורת מזונות א"כ מעשה ידי' לבעלה ואין מגיע לה שום שכר וכל הריווח לבעלה ואם מה שאכלה הוא מחלק הריווח שלה עבור שכרה כפועל א"כ צריך לנכות מחלק שכרה מה שאכלה ומצד השכל מה שאכלה הוא יותר מן חלק שכר עמלה. אשר על כן אבקש מאד מאד להתאמץ בכל עוז לעשות גמר בזה כי עד כמה יתעגן הבע"ל אקוה כי תשמעו לעצתי וישמע אליכם ד' וגם מהראוי מאוד לחוס עליו כי בר אוריין הוא וכבר אמרו חז"ל דלא מזיגנא רישא אבי סדיא עד דמתהפיכנא בזכותי'. דברי המדבר באמת ובצדקה:
<b>סי'</b>
<b>קעב</b> ב"ה יום ו' עש"ק ב' דר"ח אדר שני תרכ"ז לפ"ק לבוב. הטיבה ד' לטובים ולישרים בלבותם. כבוד ידידי נפשי הרבנים המופלגים בתורה וביראה חסידים ואנשי מעשה יקרי רוח אנשי אמונה. מ' יעקב כ"ץ נ"י ומ' יהודה הלוי נ"י:
<b>הגיעני</b> מכתבם הארוך הערוך אלי. ולאשר לא אדע טענות הצד השני אכתוב רק ראשי דברים למען אהבתם להלכה ולא למעשה. והנה בענין נשיאת המת בכתף דוקא מה שהבאתם ראי' לזה מדברי הרמב"ם פי"ד מאבל אין בזה שום משמעות כלל כאשר הערותם בצדק. וכדמות ראי' יש להביא מדברי הש"ס סוטה דף י"ג דאמרינן כל אותן שנים שהיו ישראל במדבר הי' שני ארונות הללו אחד של מת ואחד של שכינה מהלכין זה אצל זה וכו' וכי מה דרכו של מת להלך עם שכינה אמרו קיים זה כל מה שכתוב בזה. משם נראה קצת שצריך לנהוג כבוד בארון המת כמו בארון השכינה. וא"כ ממילא צריך לישא בכתף. כמו שכתוב בארון בכתף ישאו. ודוד המלך נענש על שנתן ארון השכינה בעגלה כמפורש במקרא בשמואל ובדה"י ועי' במדרש רבה פר' במדבר. ולכאורה הי' מקום לומר לפמ"ש התוס' בעירובין דף ס"ג דשני ארונות היו אחד שעשה בצלאל שהיו הלוחות מונחות בו והיתה קדושתו חמורה מאד ואחד שעשה משה כדכתיב בפ' עקב ואעש הארון ואותו היו שברי לוחות מונחות בו. ואם כן הי' מקום לומר דמ"ש בתורה בכתף ישאו הוא דוקא על הארון שעשה בצלאל כדמוכח בקרא בהדיא דמיירי בארון שהי' עומד לפני ולפנים. דקאי שם להדיא על כלי המקדש שעשה בצלאל ונתחלקו להלוים לשרתם ולבני קהת צוה לשאת את הארון בכתף. וכן גבי דוד מיירי ג"כ באותו ארון כמ"ש התוס' שם שלא הי' רגילין להוליכו במלחמה מחמת גודל קדושתו רק בימי פלשתים ואז הוליכו את הארון שעשה בצלאל ונענשו ושבו אותו פלשתים. ואח"כ החזירוהו לבית שמש ומשם לבית אבינדב בקרית יערים ומשם לקחו דוד מבית אבינדב כמפורש בקרא וא"כ מבואר שהוא אותו הארון שעשה בצלאל. ומש"ה נענש דוד על שהוליכוהו בעגלה. ועי' בתוס' תמורה דף ט"ו. אבל מה שאמרו בסוטה דשני ארונות הי' מהלכין במדבר זה אצל זה אפשר דהיינו ארון שעשה משה והיו שברי לוחות מונחות בו ובהאי ארון לא הזהירה כלל לנשאו בכתף. וממילא אין מזה ראי' כלל על ארון המת לנשאו בכתף דוקא. אבל באמת אי אפשר לומר כן דהרי בש"ס סוטה דף כ' ע"ב אמרינן דמת מותר להכניסו במחנה לויה. שנאמר ויקח משה את עצמות יוסף עמו עמו במחיצתו. ופרש"י דהלוים חנו סביב למשכן העדות ושם הי' מחנה לוי' א"כ הרי מבואר דארונו של יוסף הי' במחנה לוי' סמוך לארון הקודש שהי' במחנה שכינה והיינו ארון הקודש שעשה בצלאל שאותו היו בני קהת נושאים באמצע הדגלים כמבואר בקרא. וא"כ שפיר יש להביא מכאן ראי' וסמך לישא ארון המת ג"כ בכתף דוקא מדקאמר הש"ס מהלכין זה אצל זה דהואיל וקיים זה מה שכתוב בזה א"כ הוקש כבודו לארון הקודש וזכור אני מה שראיתי בילדותי ספר אחד אשר מחברו הי' מתלמידי הרשב"א ונקרא ן' שועיב חיבור על התורה וכתב שם בפ' ויחי כי בזיון גדול הוא להמת לשאת אותו בסוסים והביא ראי' מדכתיב במלכים ובדה"י גבי אמצי' מלך יהודה אחרי שסר מן ד' ומת כתיב וישאהו על הסוסים וכתב הרד"ק דהיינו מרכבה של סוסים משמע שהי' מתכונין לבזותו עבור רשעו ולזאת לא נשאוהו בכתף רק בסוסים ע"ש. גם מה שכתבתם אשר בהחבורה הישנה מחמת שהי' לוקחין דמי הקבורה הוצרכו לילך ולקבץ מעות עבור המת ומחמת זה היו מלינין אותו לפעמים. הנה גוף הדבר לקבל מעות עבור המת הוא בזיון למת כמבואר בש"ס סנהדרין דף מ"ח ועי' ברש"י שם ד"ה לאו מלתא הוא ומכ"ש כשמלינין אותו שהוא איסור תורה כמבואר בסנהדרין דף מ"ו ע"ב ובזוהר הקדוש האריך מאד בחומר האיסור הזה ר"ל. ואין זה הלנת המת לכבודו. כיון שמלינין אותו כדי לקבץ מעות עבורו לתת להחברה וזה הוי לבזותו וכמ"ש. ומעתה נבא לענין דינא הנה מקור הדברים היא בש"ע או"ח סי' קנ"ג דמי שהי' בביתו בהכ"נ ימים רבים אין הצבור רשאים לשנותו לבית אחר והוא מדברי מהרי"ק שורש קי"ג והביא ראי' לזה. מהא דאמרינן מערבין בבית ישן מפני דרכי שלום. ומזה למד המג"א שם ס"ק מ"א דהיכא שיש חבורות ממונות לקבור מתים צריך ליתן להם כמנהגם. ועי' בא"ר שם שהביא מעשה שבשעה שנפטר רבינו בעל עוללת אפרים ורצו תלמידיו להתעסק בו ואנשי החבורה מיחו בידם כי הוא זכותם ושלחו לשאול את רבינו בעל השל"ה ואמר שהדין עם אנשי החבורה ע"ש אמנם בכל זה כבר כתב המג"א שם ס"ק מ"ט והא"ר בשם הראב"ח דאם יש טעם גדול מותר ליקח מאתם המצוה וכאן לפי דבריכם יש בזה בזיון המת וכמ"ש. אמנם לפענ"ד נראה בזה דבר חדש. כיון דיסוד הדבר שאסור ליקח המצוה ממי שזכה בה מקורו הטהור נובע מהא דאמרו בש"ס גיטין מערבין בבית ישן מפני דרכי שלום וכמ"ש המהרי"ק שם והרי בהא דאמרו בגיטין דף ס"א שם גבי מציאת חש"ו דיש בהן גזל מפני דרכי שלום ר"י אומר גזל גמור ואמר ר"ח שם דנ"מ להוציאו בדיינים דהיינו דלת"ק דאין כאן רק מפני דרכי שלום דוקא לכתחלה אסור לנוטלה מהם אבל אם בא אחד ונטלה אין מוציאין ממנו ע"ש והכי קיי"ל.. וא"כ אני אומר שכל פלפולו של מהרי"ק והבאים אחריו הוא דוקא באחד שזכה מכבר במצוה וחבירו רוצה ליקחה ממנו ובאין לדון בזה י"ל דמפני דרכי שלום יש בזה גזל מדבריהם ואסור ליקח ממנו המצוה. ומשא"כ בנידן דידן שכבר זכו החבורה חדשה ועוסקים בזה כמה חדשים אף אם נימא שלכתחילה שלא כדין עשו בזה מ"מ אם כבר זכו בזה אין מוציאין מאתם. וכמ"ש דכל היכא דליכא רק מפני דרכי שלום אין מוציאין בדיינין וזה נכון מאד. ואפשר שזה טעמו של הכנה"ג שהביא המג"א סי' שס"ו ס"ק ח' שאם כבר נתנוהו העירוב בבית אחר אין מוציאין ממנו ע"ש ודו"ק. וגם בלא"ה כתב המג"א שם להדיא דאם הראשון לוקח המעות עבור המצוה והשני עושה בחנם מותר ליקח מאתו המצוה. וגם יש כאן טעם גדול כי החבורה החדשה ישאוהו בכתף ולא בעגלות והמה נזהרין מבלי להלינו ולזאת אין כח ביד החבורה הישנה למחות בידם אמנם כאשר ירצו להסתפח להחבורה החדשה חובה עליכם מפני דרכי שלום לקחת אותם וכבר כתבתי כי לאשר לא לא שמעתי טענות הצד השני לזאת דברי הם להלכה ולא למעשה. דברי ידידם הדוש"ת באהבה רבה ואהבת עולם:
<b>סי'</b>
<b>קעג</b> ב"ה יום ד' כסליו תרמ"א לפ"ק לבוב.
שלום וברכה וכל טוב. לכבוד הרב המופלג החריף השנון זית רענן בנן של קדושים מוה' מנשה אייכנשטיין נ"י:
<b>מכתב</b> שאלתו הגיעני. ויען כי אין מסרבין לגדול באתי למלאות רצון חותנו הגאון הצדיק שיחי' לעיין בדבריו. אם כי אין דרכי להשיב בענינים כאלה אם לא נשאלתי משני הצדדים. והנה אמת הדבר כי אנשי העיר אין להם שום זכות לכוף להרב להתפלל לפני התיבה בימים הנוראים מאחר שלא נזכר מזה בכתב הרבנות. אמנם מה שטוענים הקהל לבל יסע הרב מהעיר למקום אחר אף שיעמוד להם מורה הוראה אחר כי אין רצונם רק בהוראות הרב שלהם בזה יש לדון. ומעכ"ת הביא ראי' מדברי הש"ך בחו"מ סי' של"ג ס"ק כ"ו דאם המלמד רוצה להעמיד במקומו מלמד אחר יכול לחזור בו. ולפענ"ד לא דמי דמלמד יש לו דין פועל או קבלן דמדינא יכול לחזור בו רק בדבר האבד א"י לחזור וזה מיקרי דבר האבד מאחר שנתבטל הנער מלמודו ולזה כתב הש"ך דאם מעמיד מלמד אחר במקומו תו לא הוי דבר האבד ואוקמא אדינא דפועל יכול לחזור בו וכעין שכתב המחבר שם סעיף ז' דאם יש פועלים לשכור יכול לחזור בו. ובזה מיושב שלא יסתרו דברי הש"ך למ"ש המחבר והסמ"ע ס"ס רל"ז דהבעה"ב יכול לומר דלא ניחא לי' במלמד אחר רק בזה דוקא. דהתם לענין עני המהפך בחררה שפיר יכול הבעה"ב לומר דאינו מצוי מלמד כזה. ולדעת ר"ת וסייעתו לא שייך בכה"ג עני המהפך בחררה משא"כ לענין דבר האבד ס"ל להש"ך דמ"מ אין לכוף להמלמד בשביל טענת בעה"ב ולא מיקרי דבר אבד. ועיין בש"ך שם ס"ק ט"ו דבשביל טענה כל דהו וגם בטענת ספק לא מקרי דבר אבד. ומעתה בנ"ד לפמ"ש בדרכי משה ס"ס של"ג דבנשכר לרבים א"צ קנין. והרי כתב הש"ך בסק"ג דבק"ס אין הקבלן יכול לחזור בו ולדעת הריטב"א שהביא הש"ך ס"ק י"ד גם פועל אינו יכול לחזור בו אם עשה קנין. ועיין בנוב"י מהדו"ק חחו"מ סי' ל' אות ח' ואות ט' דבשטר לכ"ע א"י לחזור בו. וב"ד כופין אותו בזה ע"ש. ובנ"ד הרי נכתב שטר הרבנות א"כ נראה דא"י לחזור הרב ולא למנות אחר במקומו. ועיין שו"ת ח"ס חלק חו"מ ס"ס קע"ב. ומ"מ נראה ברור דאם עבר הרב ע"ז ונסע מהעיר על חודש ימים אין רשות להבעלי בתים להעבירו בשביל זה ובפרט שכן נהגו בכמה קהלות שנוסע האב"ד על ימים נוראים לצדיק הדור. וממילא דאין השבועה חלה דאין יכולים לישבע על דבר שאינו ברשותו וגם משועבדים המה להרב ליתן לו פרנסתו ואף דקונמות מפקיע מידי שיעבוד מ"מ השיעבוד אשר על אנשי העיר נגד הרב המה לא דברים שבממון לחוד כי אם גם שיעבוד הגוף כמו כבוד ומורא והידור ובזה לא אמרינן דקונמות מפקיע מידי שיעבוד כמ"ש הטו"ז סי' רל"ד ס"ק ס"ג. וגם בלא"ה כתבו התוס' בכתובות דף נ"ט ע"ב ד"ה קונמות דאלמוהו רבנן לשיעבודו דב"ח ע"ש א"כ ה"ה לשיעבוד הרב. ועפ"י דברי הטו"ז הנ"ל יש ליישב קושית התוס' ר"פ המדיר על מ"ש רש"י דמש"ה אין הנאת תשמישו נאסר משום דמשועבד לה. דא"כ למאי אצטריך בגמרא להוכיח דאינו יכול להפקיע שיעבודה ע"י קונם ממתני' דקונם שאיני עושה לפיך מגופא דמתני' הוי מצי למיפרך מדלא נאסר עלי' תשמישו משום דמשועבד לה. וע"פ דברי הטו"ז הנ"ל א"ש דהרי הר"ן שם בריש המדיר הקשה הרי קונמות מפקיע מידי שיעבוד ותירץ דכמו דאלמוהו רבנן לשיעבודי' דבעל הכי נמי אלמוהו לשיעבודה דאשה ע"ש. ומעתה י"ל דממשנתינו אינו יכול להוכיח מדלא נאסר הנאת תשמישו כיון דזה הוא חיוב הגוף ובכה"ג לא אמרינן דקונמות מפקיע מידי שיעבוד כמ"ש הטו"ז. משא"כ לענין מזונות דהוי דבר שבממון שפיר חל הנדר משום דקונמות מפקיע מידי שיעבוד. ומש"ה פריך מהא דקונם שאיני עושה לפיך דהוי גם כן דבר שבממון וקונמות מפקיע מידי שיעבוד כזה ואפ"ה אין הנדר חל וע"כ משום דאלמוהו לשיעבוד הבעל וה"ה לשיעבוד האשה כמ"ש הר"ן ושפיר פריך דאין יכול לאסור עלי' מזונות משום דאלמוהו לשיעבודה. וזה נכון מאוד בס"ד. ועכ"פ כבר הוכחתי דאין הנדר והשבועה שאסרו אנשי העיר כלום ועיין בסי' רל"ו סעיף ב' דמי שנשבע להרע לחבירו אינו כלום. ומ"מ נכון הדבר כי ישבו ב"ד של ג' מעיר אחרת להתיר החרם והשבועה והנדר וגם אם נשבעו הרבה אנשים ביחד דמבואר בסי' רכ"ח סעיף כ"א בהג"ה דזה מיקרי ע"ד רבים מ"מ מועיל ההתרה דזה מיקרי דבר מצוה דהוי צרכי הרבים ועיין בבאה"ט שם ס"ק מ"ה. דברי ידידו הדוש"ת בלונ"ח:
<b>סי'</b>
<b>קעד</b> ב"ה אור ליום ה' ד' דחנוכה תרמ"ד לפ"ק לבוב:
הנני נותן את בריתי שלום. לכבוד ידיד נפשי ולבי. הרב הגאון החריף ובקי המפורסם לתהלה מאד נעלה. החסיד והעניו. חכמתו תאיר פניו כש"ת מוה'
<b>יחיאל</b>
<b>מאיר</b>
<b>הלוי</b> נ"י ראבד"ק בוטשאטש יע"א:
<b>מכתבו</b> הגיעני אשר ביקש ממני לחוות דעתי העני' ע"פ דתה"ק בדבר אשר נשתדך עבור בנו ונגבל זמן הנשואין. וכבר עבר יותר משנה אחר הזמן. ומחו' נ"י מדחה אותו מדחי אל דחי ונודע למעכת"ה בבירור כי הכלה ממאנת בהחתן. ורצון מעכת"ה להתיר הקשר כי עד כמה לתעגן בנו. וגם אחרי אשר עמדו לד"ת לפני הרב אבד"ק סקאלא וגם אחרי כן לפני בוררים מראין הדברים כי עיקר כוונת מחו' בהשמטות למען יהי' נראה שהעיכוב מצד מעכ"ת ויהא פטור מהקנס ויתר הטענות של מעכ"ת עליו. זהו תורף דבריו:
<b>הנה</b> כבר נודע מחלוקת הט"ז והנקה"כ ביו"ד ס"ס רל"ו באיש ואשה שנשבעו לישא זה את זו והגבילו זמן לנשואין ואירע לאחד מהם אונס באותו זמן דדעת הט"ז דהשני מחויב לקיים שבועתו כיון דהשני לא העביר הזמן רק מחמת אונס אבל אם עיכב השני במזיד גם חבירו פטור מהשבועה. והנקה"כ שם סובר דגם אם נאנס אפ"ה פטור השני מהשבועה. וכעין זה כתב הש"ך בחו"מ סי' כ"א סק"ג. מיהו סיים שם בנקה"כ דכל זה אם הי' הדבר בדרך תנאי דהיינו שנשתדכו על מנת שיהיו הנשואין בזמן המוגבל אבל בתנאים שלנו דהשידוך נעשה בסתם ואח"כ מפרשין זמן הנשואין אם ארעו אונס צריך חבירו לקיים השידוך ע"ש. ומשמע מדבריו דדוקא בארעו אונס אבל אם מדחה הזמן במזיד פטור השני מהשבועה. והדבר מוכרח לומר כן דהרי הנה"כ שם ביאר דברי הרמ"א שנשתדכו בסתם ואח"כ קיבלו חר' לינשא לזמן קבוע דהיינו כעין תנאים שלנו ואפ"ה מבואר להדיא במחבר ורמ"א דאם העביר המועד בלא אונס פטור השני מהשבועה והיינו ממש נ"ד:
<b>ובגוף</b> הדבר המבואר בש"ע ס"ס רל"ו שם דשנים שנשבעו ועבר אחד על השבועה השני פטור לפיכך איש ואשה שנשתדכו וקיבלו חר' לינשא לזמן קבוע והעביר המועד פטור השני מהשבועה ע"ש. מדכתב לפיכך משמע דשני הדינים תלוים זה בזה. ולדעתי העני' אפשר דגם אם נאמר דבשנים שנשבעו זל"ז ועבר האחד מ"מ מחויב השני לקיים שבועתו אבל בשנים שנשתדכו אם עבר האחד לכ"ע השני פטור. וטעם הדבר דהרי אלו לא הי' כאן שבועה וח' רק נתקשרו יחד בשיעבודין וקנסות כמו שמבואר באהע"ז סי' נ' סעיף ו' בודאי הדבר פשוט דאם לא קיים אחד מהם פטור השני מהשיעבודין וגם אם עבר האחד מהם באונס ג"כ הוא פטור דהאיך נוכל לחייבו בקנס היכא שהמניעה הוא מצד השני. וגם החולקין על הש"ך בחו"מ סי' כ"א שם נראה דמודו בזה. וא"כ גם השבועה בזה אינה כלום דכל שפטור מצד הדין פטור גם מהשבוע' כמבואר בחו"מ סי' ע"ג סעי' ז' בהג"ה. מיהו באמת הא ליתא דדוקא בנשבע לשלם דעיקר השבועה הי' לשלם בזה אמרינן דהיכא דפטור מהחוב פטור גם מהשבוע'. משא"כ שם בסי' רל"ו דהשבועה אין לה שום שייכות עם חיובי ממון לעולם השבועה והח' בתוקף ולכן הוצרכו המחבר והרמ"א לומר דבשביל שעבר חברו על השבועה נפטר גם הוא. וממילא יש מקום לחלק בין אם עבר חבירו על השבוע' באונס או לא כמ"ש הרמ"א שם. ומעתה י"ל דבר חדש דבתנאים שלנו שכתבו המהרי"ו והט"ז ס"ס רל"ו לענין חרם הקדמונים דאם נותן את הקנס פטור מן הח'. וכ"כ הב"ח בחו"מ ס"ס ר"ז ע"ש. וגם לענין הח' הנאמר בפירוש בהתנאים דעת הסמ"ע סי' רמ"ה דאף שכתב והקנס לא יפטור וכו' אין הח' חל. וגם בלא"ה בשו"ת נו"ב מהד"ק חיו"ד סי' ס"ח שדא בי' נרגא בח' הנאמר בהתנאים מאחר שהוא ח' בכתב ע"ש שהאריך. ולענין ח' הקדמונים הכל מודים דאם נותן הקנס נפטר מהחרם וא"כ ע"כ דעיקר הח' הי' על נתינת הקנס. וכיון שחבירו עבר והעביר המועד גם אם נאמר שהי' באונס מ"מ לא יעלה על הדעת לומר לחייב אותו בקנס בשביל שנאנס חבירו. וכיון שפטור מהחיוב פטור גם מהשבועה כמבואר בחו"מ סי' ע"ג סעיף ז' בהג"ה וזה נכון מאד בס"ד. מיהו בנ"ד אין צריך לכל זה מאחר שמחו' העביר הזמן במזיד פשיטא שאין על מעכת"ה לא ח' ולא שבועה ורשות בידו לעשות שידוך אחר. וגם הט"ז ס"ס רל"ו שם שכתב דהגבלת זמן הנשואין אינו עיקר הזיווג היינו דוקא אם עבר הזמן מחמת אונס אבל אם העביר הזמן במזיד השני פטור לגמרי מהשבועה כמ"ש הט"ז שם להדיא. דברי ידידו מוקירו ומכבדו הדוש"ת בלונ"ח:
<b>סי'</b> <b>קעה</b> ב"ה יום ג' ג' טבת תרל"ד לפ"ק לבוב. החיים והשלום וכל טוב. לכבוד ידידי הרב המאוה"ג החריף ובקי המפורסם לתהלה מאד נעלה. בכתם פז לא יסולה. ירא ד' מרבים. כקש"ת מוה' דוד מאיר פריש נ"י אבד"ק ברעזאן יע"א:
<b>יקרת</b> מכתבו הגיעני לנכון. ואם כי מעולם אין דרכי בזה לחזור על הראשונות וליישב את דברי ובפרט בדברי פלפול. יצאתי היום מגדרי למען רוב אהבתי אליו ובאתי בידים שניות להשיב על השגותיו עלי. במ"ש במכתבי הראשון בביאור דברי הגמ' חולין דף ק"ל דבעה"ב שאכל פרותיו טבלים שפטור מן התשלומין ופרשתי דהיינו שפטור מטעם מזיק ממון כהן דהיינו התרומה דפתיך בהטבל דאין לומר דפטור משום כפרה כדין אוכל תרומה בשוגג דזה פשוט דכל זמן שלא נקרא עליו שם תרומה א"צ כפרה. וע"ז כתב מעכת"ה דקמ"ל אף דגם על טבל חייב מיתה בידי שמים כמו על תרומה אפ"ה אם אכל טבל לא מיחייב קרן וחומש. וזה חימה דמלבד דמהיכי תיתי לחייב בטבל קרן וחומש דקרא כתיב ואיש כי יאכל קודש וטבל לא איקרי קודש. ואדרבא אם באנו לחייב בטבל משום כפרה לזה צריך קרא אבל לפטור בטבל לא צריך קרא. ועוד דאם נאמר דהוי ס"ד לחייב בטבל קרן וחומש משום כפרה א"כ היכי ילפינן לפטור מדדרשינן אין לך בהן אלא משעת הרמה ואילך ומה ראי' הוא זו ניהו דאין לכהן שום זכות בהטבל רק לאחר הפרשת התרומה מ"מ כיון שעבר עבירה שחייבין עלי' מיתה בי"ש צריך להביא כפרה קרן וחומש לכהן. דהרי בגוזל הגר דפשיטא דלא הי' לכהן שום חלק בנכסי הגר ואפ"ה צריך ליתן קרן וחומש לכהן לכפרה על חטאתו אשר חטא. אבל לפי פרושי נכון מאד דהוי ס"ד לחייב באוכל טבל הואיל והפסיד את הכהן את התרומה שהי' נוטל והוי מזיק לכהן ולזה שפיר ממעט משום דאין לך בהן אלא משעת הרמה ואילך. ולא מקרי ממונא דכהן כלל קודם הפרשת התרומה ואין כאן מזיק. ואפשר דזה כוונת רש"י במ"ש אין לך בהן אלא משעת הרמה ה"ג לי' בתוספתא. ומעכת"ה הקשה דמה בעי רש"י בזה. ולפמ"ש ניחא דעיקר קושית הגמ' על רב חסדא הוא רק מזה דאל"כ היינו יכולין לפרש הברייתא לענין כפרה וממילא לק"מ על ר"ח דגזה"כ לחייבו משום כפרה ולא פליג ר"ח על זה. אבל מדגרסינן בתוס' אין לך וכו' מזה מוכח דהברייתא מיירי לענין חיוב ממון ושפיר פריך לר"ח כנלפענ"ד. ומה שהביא מעכת"ה מדברי הרמב"ם פ"א ממעשר הל"ה ודברי הש"ע סי' של"א סעיף ה' שכתבו אע"פ שחייבין מיתה לשמים אין משלמין המתנות לבעליהם. לפענ"ד גם שם כוונתם כמ"ש דאף שחייבין מיתה מ"מ חיוב תשלומין ליכא והיינו משום מזיק. ומ"ש מעכת"ה דלפי מה שפסק הרמב"ם דלפי דמים משלם ליכא שום נ"מ אם חייב באוכל תרומה בשוגג משום מזיק כיון דבלא"ה חייב משום כפרה. לפענ"ד נראה דיש נ"מ באכל תרומה בשוגג ומת דמשום כפרה אין היורשין חייבין לשלם דאין כפרה למתים. אבל משום היזק ממונו של כהן חייבין היורשים לשלם למ"ד מלוה ע"פ גובה מן היורשים או כשעמד בדין. ועי' פ"ד דערכין ופ"ד דב"ק ובסוף ב"ב. עוד יש נ"מ אם ממשכנין אותו דמשום כפרה אין ממשכנין אותו כמו חייבי חטאות ואשמות משא"כ משום מזיק ואין להאריך. במה שפלפל מעכת"ה בחכמה בהא דנחלקו אא"ז התב"ש והפרמ"ג אם מותרת הריאה שצימקה וחזרה לברייתה ע"י שריית מעל"ע או אסורה מטעם כבוש. יפה כיון בכל מה שכתב שם ואין להוסיף על דבריו הנאמרים באמת וכהלכה. דברי ידידו הדוש"ת באהבה רבה ואהבת עולם:
<b>ס'</b>
<b>קעו</b> ב"ה יום ד' תענית אסתר תר"ל לפ"ק לבוב. הנני נותן את בריתי שלום. לכבוד ש"ב וידידי הרב החריף השנון זית רענן המופלג בתורה ויראה החכם השלם אוצר בלום. כש"ת מוה' יקותיאל שור נ"י:
<b>מכתבו</b> הגיעני. והאמנם טרדות רבות סבבוני מנוחה הדריכוני. ובעוה"ר פגעי הזמן נחתו בי מראשי ומזרועי קלני בכל זאת למען חבתו וחבת הוריו הרבנים יחי' לקחתי מועד לעיין בדבריו היקרים ומצאתי נופש לנפשי עשה לי מטעמים כאשר אהבתי ומד' אשאל עזר לבל יצל מפי דבר אמת ולא אכשל בדבר הלכה ח"ו. ותורף שאלתו בחרש שאינו שומע ואינו מדבר שעזבה אותו אשתו ליסע לבית אמה באחד הכפרים ובהיותה שמה הרתה לזנונים וילדה ילד. וכעת רצון האשה לשוב לבעלה ומענה בפיה כי אנוסה היתה צעקה בכפר ואין מושיע לה. ומעכ"ת פתח בהיתרא. דכמו דמתירין באישות דאורייתא משום ס"ס כמבואר בסוגי' דפ"פ ה"ה באשת חרש דקידושין דרבנן מתירין מכח ספק אחד שמא באונס או ברצון וספיקא דרבנן לקולא. ואחר כך דחה מעכ"ת וכתב להוכיח מדברי התוספתא דאונס חשיב מיעוט לגבי רצון ורק היכא דאיכא ספק אחר דמיחשב כפלגא מצרפינן מיעוטא דאונס לגבי פלגא והוי רובא משא"כ בנ"ד דליכא רק ספיקא דאונס לחוד דניהו דליכא רק איסור דרבנן לא מהני משום דאין הספיקות שקולים דאונס הוי מיעוטא לגבי רוב דרצון ודבריו נכונים:
<b>ואנכי</b> אמרתי בזה לבאר דברי הרי"ף ז"ל שכתב וה"מ באשת כהן דליכא אלא חד ספק ספק תחחיו ספק אין תחתיו ולא מצית אמרת את"ל תחתיו ספק מוכ"ע ספק דרוסת איש דמוכ"ע פתחה סתום. א"נ באשת ישראל שקיבל בה אביה קדושין פחותה מבת ג"ש ויום אחד. והדבר יפלא מדוע הביא הרי"ף הך קושיא דספק מוכ"ע בין שני התרוצים שבגמ' ואמאי לא המתין בקושי' זו אחר שני התרוצים ולהקשות על שניהם דאיכא ספיקא דמוכ"ע דהא גם באשת ישראל פחותה מבת ג"ש קשה ג"כ קושי' זו אמנם לפי דברי מעכ"ת הדבר נכון מאוד. די"ל דגם הרי"ף ידע מזה דמוכ"ע לא שכיח כמ"ש הר"ן שם בשם הירושלמי אלא דאפ"ה שפיר קא קשי' לי' דאשת כהן דאיכא ספק תחתיו ספק אין תחתיו א"כ סמוך מיעוטא דמוכ"ע לפלגא דאינו תחתיו והוי רובא להיתר אבל באשת ישראל פחותה מבת ג"ש דליכא ספיקא דאינו תחתיו כיון דבתולי' חוזרין רק ספיקא דאונס לחוד א"כ לק"מ דהוי ספק דמוכ"ע דהא שני הספיקות לא שכיחי ספק אנוס ל"ש ומוכ"ע ל"ש. ופשיטא דכה"ג ל"ה ס"ס ומש"ה לא קשיא לי' להרי"ף רק על תירוץ ראשון באשת כהן. ובזה אפשר לומר בהא דכתבו המפורשים בטעמו של הרמב"ם שדחה מהלכה הא דאמרינן ביבמות דפתוי קטנה אונס הוא וכתבו דהרמב"ם סמך על סוגי' זו דהא גם באשת ישראל פתותה מבת ג"ש איכא ס"ס ספק באונס ואת"ל ברצון שמא נתפתתה בעודה קטנה דמותרת לבעלה משום דהוי כאונס ע"ש. ובאמת דא משום הא לא אריא ול"ה לי' להרמב"ם לדחות גמרא ערוכה משום הך קושי' דהא התוספת הקשו כן ותרצו דזה לא חשיב ס"ס דשם אונס חד הוא ע"ש. אמנם לפמ"ש י"ל דהרמב"ם הוכיח כן מדברי הרי"ף הנ"ל דלא הקשה מספיקא דמוכ"ע בפחותה מבת ג"ש משום דשני הספיקות ל"ש וכמ"ש. ואם נאמר דפתוי קטנה אונס הוא עדיין קשה גם באשת ישראל פחותה מבת ג"ש דהא איכא ס"ס ספק שמא נתפתתה בעודה קטנה דמותרת לבעלה משום דהוי כאונס וספק מוכ"ע ואף דמוכ"ע לא שכיח מ"מ הספק השני הוא כפלגא ופלגא דדוקא ספק שמא נאנסה שפיר י"ל דקול יש לאנוסה ומדליכא קלא חשיב כמו מיעוטא כמ"ש התוספת דף ט' שם. משא"כ בקטנה דזינתה ברצונה ורק שדינה כאנוסה משום דפתוי קטנה אונס הוא א"כ ליכא קלא וחשיב שפיר כפלגא וסמוך מיעוטא דמוכ"ע לפלגא ואיכא רובא להיתר. ומדלא הקשה כן הרי"ף מספק דמוכ"ע רק באשת כהן ש"מ דלא ס"ל הא דפתוי קטנה אונס הוא ותו ליכא להתיר רק משום ספק נאנסה ומש"ה ליכא לאסמוכי' לי' ספיקא דמוכ"ע משום דשני הספיקות לא שכיחי. ומש"ה לא הקשה הרי"ף ספיקא דמוכ"ע רק באשת כהן. ובהכי מיושב קושיות הר"ן שם לשיטת הרי"ף דלדבריו יקשה הא דמשני הגמ' לא דקא טען טענת דמים דבטענת דמים תו איכא ספיקא דמוכ"ע והוי ס"ס. וע"פ האמור יש לומר דהנה רש"י פי' במשנה הא דאמרינן שאם הי' לו טענת בתולים הי' משכים לב"ד דמתוך שיבא לב"ד יתברר הדבר כשיצא הקול ויבואו עדים וביארו בתוספת שם דהיינו כיון דבאשת כהן או באשת ישראל פחותה מבת ג"ש נאמן לאוסרה עליו מש"ה תקנו גם בשאר נשים משום שמא יבואו עדים ע"ש. וא"כ י"ל לדעת הרי"ף דמשום אשת ישראל פחותה מג"ש לחד תקנו לכל הנשים לישא ברביעי דתו ליכא ס"ס משום דהשני הספיקות אונס או מוכ"ע שניהם ל"ש ולא קשיא לי' להרי"ף רק בהא דאמרינן בגמרא בההיא דנאסרת בטענת פ"פ באשת כהן דשם שפיר איכא ס"ס דספק דאינו תחתיו הוי פלגא וסמוך מיעוטא דמוכ"ע לפלגא אבל ממתניתין לק"מ דיש לומר דהתקנה היתה משום פחותה מבת ג' שנים דשם ליכא ס"ס ודו"ק היטב:
<b>אמנם</b> באמת לפענ"ד בנ"ד הדבר פשוט להתיר לסמוך על דעת רבינו יונה ורוב הפוסקים דבאומרת נאנסתי נאמנת ועיין בקו"א להגאון בעפ"י בכתובות דף ט' שהתיר אף באשת פקח לסמוך על דעת ר"י ואם כי שם רבו החולקי' עלי' מ"מ כדאי הוא הפנ"י לסמוך עלי' אף באיסו' דאוריי' ומכ"ש בנ"ד דהוא רק איסור דרבנן וגם דעת הסוברים דאשת חרש שזנתה מותרת לבעלה יש להם פנים בהלכה. ובעזרת ד' יש לי לפלפל בזה בכל פרט ופרט אך לרב טרדותי וגם למען יבואו דברי אלה אליו למחר ביום הפורים ולקיים בזה מצות משלוח מנות מהרתי בא היום להשיבו כי הדבר פשוט לפענ"ד להיתר. דברי ש"ב ידידו ואוהבו:
<b>סי'</b> <b>קעו</b> ב"ה יום א"ח כ"ד תשרי תרל"ב לפ"ק פה לבוב. אלקים יענה את שלום ידידי הרב החריף השנון זית רענן. החסיד והעניו החכם השלם המפורסם לתהלה מ' בעריש לאסטמאן נ"י בעה"ק צפת ת"ו:
<b>מכתב</b> שאלתו הגיעני. וראיתי כי מעכ"ת פלפל בזה לאמתה של תורה וד' עמו שהלכה כמותו וביקש ממני לחוות דעי אף אני. והאמנם כפי הנראה כבודו נוגע בזה. ולא הי' הדין נותן להשיב לאחד מן הצדדים. אבל לאשר מכיר אנכי היטב את מע"כ. ולא חשוד בעיני להפוך הדברים או ללמוד שקר ח"ו באתי היום לעיין בזה. בחצר גדול ובתים פתוחין לתוכה והחצר רשות לכל הבתים ובאמצע החצר יש אבן מנוקב ותחתיו בור אשר דרך שם שופכין אנשי החצר את השופכין שלהם. ובעת שקנה מע"כ הבית שלו בחצר הנ"ל הראה לו המוכר מקום השופכין שישפוך גם הוא כאחד מהם וגם מע"כ שפך שמה ערך שנה בלי מערער. ואח"כ עמדו איזהו מבעלי החצר למחות בו באמרם כי איזה שנים מקודם הי' בסוף החצר סמוך לביתו מקום מנוקב אחר לשפיכת השופכין והמים היו מקלחין דרך צנור תחת הקרקע לבור הגדול של אמצע החצר. ורוצים להכריח את מע"כ לשפוך שמה כמקדם. והנה מעכ"ת לא ביאר היטב בלשון השאלה אם טענת המערערים כי מקודם היו שופכים מבית מע"כ רק למקום המנוקב סמוך לביתו ולא באמצע החצר כלל אם הטענה הזאת אמת ונתברר ע"פ עדים בלי שום הכחשה. או אם יש איזה ספק בדבר הזה. כי יש נפקותא גדולה בזה כי אם יש איזה ספק בטענה זאת הדבר פשוט שהדין עם מעכ"ת ואין אנו צריכים בזה למחלוקת אבות העולם אם צריך בחזקות כאלה חזקת ג"ש וטענה. דהם לא נחלקו רק בראובן שהחזיק בתשמיש שהי' מקודם בבירור של שמעון דאז אנו צריכין להקנות לראובן תשמיש בקרקעו של שמעון וס"ל לר"ח בזה דבעי קנין גמור ושטר או חזקה ג"ש וטענה כדין קנין קרקע. והרמב"ם וסייעתו ס"ל דבתשמיש קרקע בעלמא מועיל מחילה וכיון שראה ושתק מחל מיד וא"צ ג"ש וטענה. אבל כל זה דוקא אם אין בדבר שום ספק שהי' התשמיש מקודם של שמעון. משא"כ אם אנו מסופקין על גוף הדבר אם הי' של המערער מעולם בזה לא נחלק אדם מעולם דא"צ ג"ש וטענה. דכאן לא מטעם קנין ולא מטעם מחילה אנו באים רק מטעם הודאה דכיון שראה שמעון איך ראובן משתמש בחצר זה ולא מיחה בודאי הודה שהדין עם ראובן וכדאמרינן בש"ס פ"ק דב"מ דף ו' מדשתק אודי' אודי לי' וע"כ לא איבעיא לן התם רק בתקפה בפנינו דמצי אידך למימר הא קא חזי לי' רבנן אבל פשיטא לן דבשאר דוכתי הוה שתיקה הודאה אף דצווח תיכף אחר כן. ולא ידעתי שום חילוק בזה בין קרקע למטלטלין דדוקא לענין קנין יש חילוק בזה משא"כ כאן דאמרינן שהודה שטענת חבירו אמת שפיר הוי שתיקה כהודאה מיד בין במטלטלין בין בקרקע. ואף שהדבר הזה פשוט בעיני יגעתי ומצאתי כי כן מפורש להדיא בתשובת מהרי"ט ח"א סי' ק"ח וס"ס קל"ד ע"ש. אמנם אם אמת הדברים כדברי המערערים כי מקודם נשפכו השופכין סמוך לבית מעכ"ת למקום המנוקב ולא באמצע החצר דבר זה תלוי במחלוקת הקדמונים הנ"ל אם צריך בחזקת תשמיש חזקה ג"ש וטענה או לא. והנה הב"י בשלחנו הטהור הכריע בכל דבר כדעת הגאונים והרמב"ם דא"צ בזה ג"ש וטענה אלא מיד ששתק מחל. אמנם בהכרעת הרמ"א יש מחלוקת דהט"ז והע"ש הבינו בכוונת הרמ"א דמה שהכריע בסי' קנ"ה כדעת הרמב"ם היא בכל מילי וקאי על כל מקום שהזכיר המחבר מחלוקתם בסימנים הקודמים ונטר הרמ"א עד לבסוף והכריע כהרמב"ם אבל הסמ"ע בסי' קנ"ג הבין דהרמ"א מחלק בין החזיק לעשות בתוך שלו דאז מועיל החזק' מיד כדעת הרמב"ם אבל אם החזיק להשתמש בשל חבירו בזה לא הכריע הרמ"א כלום. ועדיין היא מחלוקת. ומדברי הש"ך בסי' קנ"ג שם נראה שדעתו בכוונת הרמ"א כמ"ש הסמ"ע ובספק פלוגתא דרבוותא בזה לא הכריעו הסמ"ע והש"ך שם מי נקרא מוחזק ומש"ה דעת הש"ך לומר בזה כל דאלים גבר. גם כל רבותינו גדולי אחרונים האריכו בזה בתשובותיהם ולא יכולתי להעלות דבר ברור בזה מי נקרא מוחזק וראתי למהרי"ט בשניות ח' ח"מ סי' ע"ה שנסתפק בכל מה דפליגי רבוותא אי מועיל החזק' אי לא כגון בקיטרא וביה"כ. אי בעיא ג"ש וטענה. אם נאמר בזה העמד קרקע בחזקת מ"ק או אדרבא נאמר להעמיד התשמיש בחזקת המחזיק והוי אידך הממע"ה ע"ש שהאריך בזה:
<b>והנלפענ"ד</b> בזה דהנה זה כמה ימים נסתפקתי וכמדומ' שראיתי גם כן לאחד מן האחרונים שנתעורר בזה בהא דקיי"ל בכל דוכתא דאזלינן בתר חזקת מ"ק וכדומה. אם חזקה זו הוא מטעם ברור הדברי' דמחמת החזקה אמרינן דבודאי כך היתה המעש' או דילמא דהחזק' אינה מבררת כלום רק דמספק אמרינן להעמיד הדבר כמו שהי' מקודם. ואין אנו יכולין להוציא הדבר מחזקתו אם לא בראי' גמורה. ומספק מעמידין הדבר על חזקתו אף שלא נתברר כלום מחמת החזק'. ונרא' דזה תלוי בהא דפליגי אמוראי פ"א דכתובות לדברי המכשיר בה מכשיר בבתה או לא. דאם אמרי' דמחמת החזקה נתברר' המעש' א"כ כיון דמחמת חזקת כשרות' כבר נתברר דלכשר נבעלה ממילא גם הולד כשר כיון דהוי בירור גמור בלי ספק מה לי היא מה לי בתה. אבל אם נאמר דמחמת החזק' לא נתברר הדבר רק דמספק אין יכולין להוציא הדבר מחזקתו. ומעמידין הדבר כמו שהי' מקודם. ומש"ה דוקא איהי דהיתה עומדת בחזקת כשרותה עד עתה מעמידין אותה בחזקת' ואין יכולין להוציא' מחזקת' ולפסלה מספק משא"כ בתה דנולדה בספק ומעולם לא הית' עומדת בחזקת כשרות ממילא היא ספק פסולה. ולפ"ז אמינא מילתא חדתא דאף לפי מה דקיימ"ל לדברי המכשיר בה מכשיר בבתה. היינו בספק דעלמא שראוה מדברת עם א' וא"י אם לכשר אם לפסול. אבל בספק דתרי ותרי אף אם נאמר דגם בתרי ותרי מוקמינן אחזק' מ"מ אינו מועיל לגבי הולד. והטעם בזה לפמ"ש דמאן דס"ל להכשיר בבתה סובר דחזק' הוא מטעם ברור. דע"י החזק' נתברר שנבעל' לכשר ומש"ה גם הולד כשר. אבל בתרי ותרי אי אפשר לומר דמחמת החזק' נתברר שהאמת כדברי העדים שנבעל' לכשר דהא חזק' לא עדיפא משני עדים וכיון דתרי כמאה. ואף אם יבואו עוד הרבה עדים לסייע לאילו אינו מועיל כלום גם החזק' אינה מועלת וכעין שכתבו בתוספת ב"ק דף ע"ב ע"ב דמש"ה אינו מועיל מיגו מטעם דמיגו לא עדיפא משני עדים ע"ש וה"ה לענין חזק'. וכיון דבתרי ותרי אין החזק' מועלת מטעם בירור רק דהיכי דקיימי תיקום א"כ ממילא אינו מועיל רק לגבי האם להעמיד אותה בכשרותה כמו שהית' עכשיו ולא לגבי הולד שלא הי' לו חזקת כשרות מעולם. ומיושב בזה היטב קושית התוספת בקידושין דף ס"ו ע"א ד"ה מאי מה שהקשו על רש"י דמש"ה לא מוקמי' לינאי מלכא בחזקת כשרות משום דיש חשש שנולד בפסול דהא קיי"ל לדברי המכשיר בה מכשיר בבתה. ולפמ"ש אתי שפיר דבתרי ותרי לא אמרינן הכי ודו"ק. וע"פ האמור הנה מקום אתי לאמר דגם ספיקו של המהרי"ט בהא תליא דאם נאמר דמחמת החזק' נתברר הדבר א"כ גם כאן מחמת חזקת מ"ק נתברר מאחר שלא הי' מעולם רשות לזה להשתמש בשל חבירו בודאי האמת עם הניזק ואף שהחזיק זה בתשמיש כיון שיש ספק בדבר אם מועיל החזקה מוקמינן בחזקת מ"ק המבררת שהאמת כדבר הניזק. אבל אם נאמר שחזק' אינה מבררת כלום רק דמספק אין מוציאין הדבר מכמו שהי' עומד עד עתה א"כ אדרבא מאחר שעד עתה עכ"פ החזיק זה להשתמש שם מוקמינן אותו בחזקתו. ומספק לא נוכל להוציא מיד המחזיק והיכי דקיימי תיקום. אבל כל זה בספק דעלמא אבל בספק דפלוגתא דרבוותא דאז א"א לומר דהחזק' מבררת שהעיקר כדיעה זו דפשיטא דמחמת החזק' לא נתבררה ההלכ' ועיין בפר"ח סי' ק"י ביו"ד ורק דהחזק' מועלת דמספק לא נוציא הדבר מכמו שהי' ואם כן ממילא מוקמינן בחזקת המחזיק דמספק לא נוכל להוציא מכמו שהי' עד עתה:
<b>ובזה</b> אמרתי דבר יקר מאד. בהא דפריך בש"ס ב"מ דף ו' ע"ב ואי ס"ד תקפו כהן אין מוציאין אותו מידו אמאי נכנסין לדיר נמצא זה פוטר ממונו בממון של כהן. וכבר עמד בזה הרשב"א בתשו' והב"י דמה בכך אי תקפו כהן אין מוציאין אותו מידו למה איקרי ממונו של כהן הא כל כמה דלא תקפה הרי היא בחזקת ישראל לכל דבר וממונו הוא ויכול להפרישו למעשר. ולפמ"ש י"ל דודאי אם נאמר דמחמת החזק' חזקת מ"ק נתברר המעשה שזה אינו בכור ממילא אינו מועיל תפיסת הכהן כיון שידענו בבירור גמור מחמת החזק' שזה הבכור הוא של הבעלים א"כ מהראוי לומר תקפו כהן מוציאין מידו. אבל אם נאמר דמחמת החזק' לא נתברר כלום. רק דמספק מעמידין אותו כמו שהי' א"כ י"ל כיון שעכשיו היא ביד כהן מעמידין אותו בידו. ומספק אין יכולין להוציא מיד הכהן ועיין ברשב"א בתשו' סי' שי"א.
<b>ומיושב</b> בזה קושית התוס' כתובות דף כ' ע"א ד"ה ואוקי אמאי בממונא בתרי ותרי מוקמינן ממונא בחזקת מארי' ואם תפס המלוה לא מפקינן מיני' והא קיי"ל תקפו כהן מוציאין אותו מידו. ולפמ"ש י"ל כיון דבתרי ותרי אין החזק' מועלת מטעם בירור דאין לך בירור יותר משני עדים וכיון דאם היו באים עוד שני עדים לא היו מועיל דתרי כמאה ממילא גם החזק' אינה מבררת כלום כמו שכתבתי למעל'. ורק הא דמוקמינן בתרי ותרי אחזקה ע"כ הוא מטעם דמספק אין מוציאין הדבר מכמו שהי' ומש"ה שפיר מועיל תפיסת המלוה ג"כ דכמו דאין יכולין להוציא מספק מן הלוה ה"ה לאחר שתפס המלוה אין מוציאין ממנו מחמת הספק ומעמידין הדבר כמו שהוא משא"כ בספק בכור דאז אמרינן דמחמת החזק' נתברר הדבר שזה אינו בכור וכיון שכבר נתברר שהוא של הבעלים מש"ה אם תקפו כהן מוציאין מידו ודו"ק:
<b>ומעתה</b> שפיר מדייק הש"ס דבשלמא אם נאמר ת"כ מוציאין מידו אלמא דמחמת החזק' נתברר בודאי שהוא של הבעלים שפיר נכנס לדיר להתעשר ואין על הנותרים שום חשש טבל. דזה גזה"כ דאזלינן בתר חזקה ובודאי הוא אינו בכור אבל למ"ד תקפו כהן מוציאין מידו ומטעם שכתבתי דהחזקה אינה מבררת ורק דמעמידין אותו כמה שהי' א"כ ניהו דלענין ממון אין מוציאין מן הבעלים מחמת ספק אבל כיון דעכ"פ עדיין לא נתברר מחמת החזקה. ועדיין הדבר בספק עומד היאך נכנס לדיר להתעשר הא הוי ספק מצוה ואזלינן לחומרא שאינו יוצא ידי מצוה רק בברור וזה נכון מאוד לפע"ד והארכתי עוד בזה ליישב דברי הרמב"ם שפסק דתקפו כהן אין מוציאין מידו. ולרב הטירדה לא כתבתי יותר וגם זה המעט לא כתבתי רק למען הראותו כי יקר כבודו בעיני וחפץ אנכי להשתעשע עמו:
<b>ונחזור</b> לענין כי נלפענ"ד ברור דהדין עם מעכ"ת מדעכ"פ מידי ס"ס לא נפיק שמא עיקר בכוונת הרמ"א כמ"ש הע"ש והט"ז דפסק לגמרי כדעת הרמב"ם. ואת"ל כדעת הסמ"ע דבעושה בתוך של חבירו לא החליט הרמ"א ולא הכריע עכ"פ מידי ספיקא לא נפיק שהרי גם כדעת ר"ת לא הכריע כמבואר בסמ"ע ובש"ך סי' קנ"ג להדיא וכבר נודע דעת הפוסקים דבס"ס מוציאין ממון. ואף לדעת החולקים מ"מ בנ"ד דיש ספק מי מיקרי מוחזק פשיטא דיותר יש להחליט הדבר ביד מי שהס"ס מסייע לו. וגם מאחר דהחצר הוא רשות לכולן ויש לו דריסת הרגל שם וגם קילוח השופכין ילך דרך החצר ואין שום נפקותא רק אם ישפכו השופכין סמוך להבית או באמצע החצר לדעתי שזה מיקרי נזק קטן ובנזק קטן רבו הדיעות דהמזיק הוא המוחזק. וגם זה נזק שאינו מבורר. עוד יש לי בזה אריכות דברים ע"פ דברי הסמ"ע סי' ל"ד ס"ק י"ד אמנם לאשר גוף הדין פשוט בעיני ואנכי מוטרד מאד להשיב ליתר השואלים לא הארכתי עוד. ואבקשו להראות דברי אלה לפני הבד"צ שמה הגאון מוהר"ש העליר והרב מהר"מ מרודניק ולהודיעני דעתם בזה. גם יתר חידושי תורתו ודברי אגדתא הוטבו מאד בעיני דברי ידידו הדוש"ת באהבה:
<b>סי'</b>
<b>קעח</b> ב"ה יום ג' ב' מנ"א תרמ"ו לפ"ק לבוב. נחמה בכפלים. יזכו לראות בבנין ציון וירושלים. כבוד ש"ב ידיד נפשי ולבי. הרב הגאון החריף ובקי המפורסם כש"ת יהושע העשיל וואלערשטיין נ"י ראבד"ק רישא יע"א. ולהבד"צ הרבנים המופלגים מוה' ישראל ומוה' חיים יחיאל מיכל נ"י:
<b>הגיעני</b> היום מכתבם הטהור בדבר הגט אשר שם המתגרשת מעריסה אסתר חיה וכן הוא נכתב בכתובה וגם עכשיו מקצת בני אדם קורין אותה בשני השמות יחד אמנם כמעט כל בני העיר קורין אותה בשם אסתר לבד וחתימתה לא נודע כי לא חתמה מעולם. ונכתב בגט הבא ממרחקים אסתר דמתקריא אסתר חיה. וכבר ניתן לידה. וכעת חכם אחד מערער על הגט. ואנכי לא ידעתי מי הוא וחלילה לי לפגוע בכבוד אדם גדול ות"ח. אמנם לענין דינא לא ידעתי שום מקום לפסול הגט בדיעבד שכבר ניתן ועי' בב"ש סק"ד. וגם הט"ג שהחמיר לכתחילה בכה"ג ליתן שני גיטין סותר דברי עצמו דהרי בסעי' כ"ו שם באשה ששמה מעריס' שרה גוציא. ומקצת קורין אותה שרה ומקצת גוציא. ואינו ידוע איזה הרוב יכול לכתוב שרה דמתקריא גוציא או גוציא דמתקריא שרה ע"ש. הרי דסגי גם לכתחילה בגט א' ומכ"ש בנ"ד דידענו בברור דרובא קורין אותה אסתר לחוד. וגם בלא"ה קשה על דבריו דמאחר דמודה דבדיעבד סגי בגט אח' אם כן מאח' שניתן בידה הגט הראשון והרי היא מגורשת בדיעבד בגט הזה למה לנו ליתן גם הגט השני כיון שכבר נתגרשה בגט הראשון. וגם האחרונים חלקו על הט"ג בזה שהצריך שני גיטין לכתחלה. ואילו קמאי דידי אתי עובדא הייתי מורה גם לכתחילה דסגי בגט א' וכמו שסידרו מעכת"ה. ומכ"ש בגט הניתן על ידי שליח דאין ליתן שני גיטין. אמנם בדיעבד שכבר ניתן הגט הדבר ברור דכשר ומותרת לינשא וחלילה להוציא לעז ח"ו על הגט כי הוא כשר בדיעבד בלי ספק. דברי ידידם מוקירם ומכבדם דוש"ת בלב ונפש:
<b>סי'</b> <b>קעט</b> ב"ה יום ב' כ"א תמוז. תרכ"ד לפ"ק לבוב:
עלה והצלח. עדי כלח. בן אחותי יקיר לבבי. רעי ואהובי. הנחמד החריף השנון השלם בכל חכמה ומדע. שושן צומח. חבצלת פורח. מוה'
<b>נפתלי</b>
<b>הירץ</b> ראפאפורט נ"י:
<b>מה</b> נעמו לי אמריך מה עצמו מדברותיך. המה השיקו את תלמי לבבי הזרועה לה אהבתינו ותשרש שרשיה ותוצא פרח ותציץ ציץ ותגמול אהבתינו. ואת אשר פלפלת בחכמה ליישב קושית רבינו הגדול מוה' משלם זצ"ל בתוס' ב"מ דף ג'. האומנם יש עמדי דבר ד' להשיב על דבריך. חלילה לי אם אשחית ואם אבלע נועם אמריך החייתני בדבריך יקירי. חזק ואמץ והי' לבן חיל ותשים כל מעיינך בתורת ד' אז תצליח את דרכיך ואז תשכיל. אמנם למען הראות לך כי נתתי עין עלי דבריך הנחמדים הנני בזה לערוך לפניך את אשר חנני ד' בישוב קושיא הנ"ל. ואתה הסכת ושמע כי לדעתי העני' יש בזה דברים כנים ואמתים. דהנה התוס' בכתובות ובגיטין הקשו בהא דאמרינן דמש"ה לא מהמנינן למודה במקצת במיגו דכ"ה משום דאשתמוטי קא משתמיט משמע דבכ"ה לא שייך אישתמוטי ובמס' שבועות אמרינן להדיא דגם בכ"ה שייך אישתמוטי ע"ש. ולפענ"ד נראה בזה דבר נכון מאד. דבש"ס ב"מ דף ה' אמרינן הכופר במלוה כשר לעדות בפקדון פסול לעדות וכגון דהוי נקיט לי' בידי' ע"ש. אבל במלוה אע"ג דנקיט לי' בידי' מ"מ לא מיפסיל לעדות משום דאישתמוטי קא משתמיט כיון דמלוה להוצאה ניתנה א"כ אפשר דניצרך לו המעות כעת לצורכו ומש"ה כופר בו אע"ג דנקט לי' בידי' וסבר עד דהוי לי' זוזי אחריני שלא יצטרך אליו כ"כ אז ישלם לו כן צריך לומר בביאור הגמרא וכן הוא בא"ז שם אבל עכ"פ אילו הי' נודע לנו בברור גמור אשר דמי המלוה המה בידו ואין לו על מה להוציא אלו המעות בודאי בכה"ג גם הכופר במלוה פסול לעדות דלא שייך בזה אישתמוטי כיון דהמעות המה בידו ואינם צריכים אליו כלל ואפ"ה כפר א"כ גזלן הוא ועי' בסמ"ע סי' צ"ב ס"ק י"ד. ומעתה מיושב קושית התוס' הנ"ל דשפיר קאמר הש"ס דמש"ה לא מהמנינן למודה במקצת במיגו דכ"ה משום דלא חשדינן לי' בגזלן כלל רק מש"ה הוא כופר במקצת משום דאישתמוטי קא משתמיט דאין לו כעת כל המעות לשלם. אבל החמשים שהודה יכול לשלם עכשיו ולכך הודה עליהם. ומש"ה לית לי' מיגו דכופר הכל דכיון דהחמשים שהודה בידו הוא לשלם אותם אילו הי' כופר בכל הי' גזלן גמור כיון דיכול הוא לשלם חמשים ואעפ"כ כופר בהם וכיון דלא חשדינן לי' בגזלן מש"ה לא יוכל לכפור הכל ולית לי' מיגו משא"כ בהך דשבועות דהוא באמת כופר הכל אז אמרינן שפיר דאישתמוטי קא משתמיט ולית לי' כעת מעות כלל לשלם ואיננו גזלן כלל רק דמשתמיט עד שיהי' לו מעות. אבל אם הוא מודה במקצת א"כ בידו לשלם חמשים זוז. וכל שבידו לשלם אם יהי' כו"ה יהי' גזלן וכיון דלא חשדינן לי' בגזלן לא יוכל לכפור הכל ולית לי' מיגו. והוא עצה עמוקה ודוק. והנה זה פשוט דלמאי דאמרינן בכופר הכל חזקה אין אדם מעיז לאו דוקא אם הוא טוען ברי אלא דאף אם כופר ואמר איני יודע אם הלויתני גם כן הוא העזה דאם לא כן מהראוי להאמין מודה במקצת במיגו דאינו יודע אם הלויתני וכעין זה כתב הר"ן פ' כל הנשבעין. ומעתה מיושב קושית הגאון זצ"ל. דהנה למאי דס"ד להתוס' דכו"ה חייב ש"ד ע"כ צ"ל הטעם משום דאשתמוטי קא משתמיט ומש"ה רמי רחמנא שבועה עלי' כי היכי דלודי וכעין דאמרינן בש"ס שבועות דמה"ט מחייבינן לי' שבועת היסת. והנה הא דאמרינן דכופר במלוה כשר לעדות משום אישתמוטי דרוצה להוציא המעות עכשיו לצורכו אף שעבר הזמן כיון דמלוה להוצאה ניתנה וברשות בא לידו להוציאה מכוין לאישתמוטי עד שיהי' לו מעות ועי' בסמ"ע סי' צ"ב ס"ק י"ב. אבל אם אחד תובע את חבירו מנה. פשיטא דאם תובעו שלא כדין ורוצה להוציא מעות מחברו כדי שיוציאנו לצרכיו וכשיהי' לו מעות ישיב לו הוא גזלן גמור דדוקא אם בא לידו ברשות אז שייך לומר אשתמוטי כמ"ש הסמ"ע שם אבל לא להוציא מעות מחבירו וזה גרע טפי מכופר בפקדון דפסול לעדות ומש"ה בטוענו בספק ע"פ העד בכה"ג אם יפרע לו ואח"כ יתבענו שנית ויטעון א"י יהי' פטור מלשבע ומלשלם משום דאין אדם מעיז דהכא לא שייך אישתמוטי כיון דהוציא מעות זה מחבירו שלא כדין הוי גזלן גמור וכיון דלא חשבינן לי' בגזלן יהי' פטור מלישבע ודוק היטב:
<b>סי'</b> <b>קפ</b> ב"ה יום ו' עש"ק י"ג טבת תרכ"ז לפ"ק לבוב:
שלום וברכה וכ"ט אל כבוד ידידי הרב המופלג החריף ובקי איש חמודות במעלות ומדות ירא ד' מרבים. כש"ת מוה' צבי הירש שפערינבערג מק' טשארטקוב יע"א:
<b>מכתב</b> שאלתו הגיעני באח' שנתאלמן ר"ל ורצונו להזדווג באשה צנועה במעשיה מכלכלת מסחר וקנין בפועל כפיה לפרנס א"ע ואת בניה אשר לה מבעלה הראשון אמנם כבר הי' לה שני בעלים ונעדרו ר"ל ונפשו יראה לו מחשש קטלנית וכפי הנשמע מאנשים כשרים ורגילים בבית בעלה השני כי מיתת בעלה השני הוסבה ע"י שונאים וגם בעלה הראשון הי' חלוש ותש כח בעת הנשואין אמנם לב השואל בריא כאולם בטחונו חזק בהשי"ת לישא אשה חשובה הזאת זולת כי נאמר לו כי יש בזה חשש ע"פ דתה"ק ורצונו לשמוע חוות דעתי העני' בזה. והנה בש"ע סי' ט' הובאו שני דיעות בזה באם נהרג א' מהם או נפל אם שייך בזה איסור קטלנית וכתב הב"ש דטעם המתירין משום דס"ל כמ"ד מעיין גורם וכל שלא מתו מחמת חולי אינו כלום ע"ש. ובאמת שדבר זה צריך ביאור הא כיון דרב אשי דהוא בתרא ס"ל מזל גורם פשיטא דהכי קיי"ל וכדקיי"ל בכל דוכתא דהלכה כבתראי וכן פסקו הרי"ף והרמב"ם והרא"ש ועי' בתשובות הרמב"ן שהביא הב"י שם. וגם דלכאורה יש להביא קצת ראי' למאן דס"ל מזל גורם. מהא דאמרינן ביבמות דף כ"ו מאי לאו מיתה אמיתה וכו' משני לא מיתה אגירושין ופרש"י מיתה אמיתה דוכלן שנישאו לאחרים ונתאלמנו קאי אמתניתן דמת הרגתיו הרגנוהו ע"ש. ולמה דחיק הש"ס לשנויי לא מיתה אגירושין לימא דלעולם מיתה אמיתה ורק הך דוכלן שנתאלמנו לא קאי על מת רק על הרגתיו הרגנוהו ומש"ה מותרת לינשא להעד משום דכיון דנהרג הבעל הראשון ולא מת מחמת חולי מותרת למ"ד מעיין גורם אלא ע"כ דגם בנהרג שייך איסור קטלנית והיינו משום דמזל גורם ומש"ה הוצרך לשנויי לא מיתה אגירושין וכיון דסתמא דתלמודא אזלא כמ"ד מזל גורם מהיכן סמכו המתירין בנהרג או נפל. ולדעתי העני' הי' מקום לומר בזה דטעם המתירין הוא משום דבאמת מצד הסברא יותר הי' ראוי לומר מעיין גורם היינו שיש לה חולי שעי"ז מתים אנשי' דענין מזל גורם אינו מובן כלל והרא"ש בכתובות נדחק מאד בזה. וע"כ צ"ל דרב אשי משום חומר סכנתא חשש לזה דילמא מזלה גורם, ומש"ה אף באירסה או בנפל מדיקלא ג"כ אסור. ובזה עמדתי על כוונת רש"י ביבמות דף ס"ד ע"ב שפירש הא דאמרינן איכא בינייהו דארסה ומית דהיינו שארסה השלישי ע"ש. והוא תמוה דהא בנשואין קיי"ל כרבי דאף בתרי זימני הוי חזקה. ולפמ"ש ניחא דדוקא במת גם בעלה השלישי דהוי' קטלנית ודאי בזה חייש רב אשי אף באירוסין דלמא מזל' גורם אבל אם מת בעלה השני באירוסין אף דבנשואין קיי"ל כרכי דאף בתרי זימני הוי חזקה מ"מ הרי הב"י בסי' ט' הביא בשם הא"ז הא דקבעינן הילכתא כרבי דלשלישי לא תנשא לא לודאי חששא אלא לספק חששא ע"ש. ומש"ה אף רב אשי מודה דבתרי לא חיישינן לומר מזל גורם דבאמת לא מצינו בשום מקום דהבעל ימות במזלה של האשה ואדרבא איפכא מצינו דהאשה היא שדה של הבעל ומזלו גרם לה וכדאמרינן נסתחפה שדהו. ודוקא במתו שלשה אנשי' דהוי ודאי קטלנית בזה דוקא חייש רב אשי משום חומר הסכנה דלמא מזל' גורם ומשום דחמירא סכנתא וחיישינן אף לדבר רחוק. אבל בשני אנשים כיון דהוא רק ספק קטלנית כמ"ש הא"ז אף דבסכנתא חיישינן גם לספיקא אבל תו לא חיישינן לומר ג"כ דמזל גורם דהוא ג"כ דבר רחוק וכמ"ש ומש"ה הוצרך רש"י לפרש הא דחייש רב אשי אף באירסה ומת או בנפל מדיקלא משום דמזל גורם היינו בבעל השלישי דוקא דהוא ודאי קטלנית. ובזה מיושב מה שהקשיתי לעיל דמש"ס יבמות ס"פ כיצד מוכח דאף בשני אנשים ואף בנהרג א' מהם ג"כ איכא איסורא דקטלנית דאל"כ לא הוי צריך לשנויי לא מיתה אגרושין ורק דלעולם מיתה אמיתה וקאי על הרגתיו הרגנוהו דקתני לעיל מינה. ולפמ"ש ניחא דהתם קאמר הש"ס לימא מתניתין דלא כרבי דאי רבי האמר בתרי זימני הוי חזקה ומשני לעולם רבי הוא ומיתה אגרושין וכו' ע"ש. ומעתה לא הוי מצי לשנויי לעולם רבי הוא ומת קאי אהרגתיו דלרבי גופי' דס"ל בתרי זימני הוי חזקה ומועיל אף לענין ממון [ודברי התוס' ביבמות דף ס"ה ד"ה נשאת שכתבו דלענין ממון מודה רבי המה תמוהים כמבואר בב"מ דף ק"ו ע"ב וכבר נתעוררו בזה האחרונים]. וכיון דרבי ס"ל דבכל דוכתי אף בממון הוי חזקה בתרי זימני א"כ גם בתרי זימני הוי ודאי קטלנית ומש"ה אף בשני פעמים חיישינן לומר מזל גורם ואסורה אף בנהרג אח' מהם ומש"ה הוצרך לשנויי לא מית' אגרושין ולעולם רבי הוא. אבל לדידן דבממון קיי"ל כרשב"ג דבעינן שלשה פעמים למיהוי חזקה ורק בנשואין קיי"ל כרבי משום ספיקא וכמ"ש הא"ז וכיון דרק ספיקא הוא תו לא חיישינן לומר מזל גורם דמצד הסברא מהראוי לומר יותר דמעיין גורם ומש"ה פרש"י דוקא בשלשה פעמים וכנ"ל ודו"ק:
<b>ומעתה</b> אין אנו צריכין לומר דטעם המתירין בנהרג א' מהם או נפל משום דס"ל כמ"ד מעיין גורם וכמ"ש הב"ש וכבר תמהתי דפשיטא דקיי"ל כרב אשי נגד רב הונא דבתרא הוא ומש"ה פסקו הרי"ף והרמב"ם והרשב"א וכל הקדמונים דמזל גורם ואיך אפשר לומר דהמתירין חולקים ע"ז. ולפי דברינו י"ל דגם המתירין ס"ל כרב אשי דמזל גורם ורק דרב אשי גופי' לא חשש לומר דמזל גורם רק בג' זימני דהוי קטלנית ודאי אבל בתרי זימני דהוא רק ספק קטלנית לא חיישינן לומר דמזל גורם כיון דענין מזל גורם הוא דבר רחוק וכמ"ש הרא"ש בתשובה וכבר הבאתי סעד גדול לזה מדברי רש"י ביבמות דף ס"ד ע"ב שפירש דארסה בעל השלישי. ועי' בתשובות הרמב"ן והרשב"א שהביא הב"י בסי' ט' שם מבואר דהמתירין מיירי להנשא לבעל השלישי ומשום דאז עדיין לא הוי רק ספק קטלנית וזה ברור מאד. ובזה יש ליישב קושית מהרש"א בכתובות דף מ"ג ע"ב ואין להאריך עכ"פ כבר הראיתי לדעת דבנ"ד דלא הוי רק תרי זימני גם לרב אשי לא חיישינן לומר מזל גורם וכמ"ש רש"י וזה טעם המתירין וכיון דכתב מעכ"ת דנודע לו מאנשים נאמנים דבעלה השני לא מת כדרך על הארן יש לנו עמוד גדול לסמוך עליו בנ"ד המה המתירין שהביא הרמ"א בסי' ט' וכבר כתבתי שכן מוכח גם מדכרי רש"י:
<b>אמנם</b> בגוף הדבר מה שתמהו הח"מ והב"ש על הרמ"א שהתיר בנהרג אח' מהם או נפל דלדבריו גם בארוסין הי' לו להתיר דבגמרא בחדא מחתא מחתינהו דארסה ומית או דנפל מדיקלא ומית ומדוע לא הגיה הרמ"א לחלוק על המחבר גם באירוסין וכתבו שהרמ"א קיצר במקום שהי' לו להאריך. לפענ"ד נראה בזה דבר חדש דהנה בש"ס נדה דף ס"ו אמרינן הרואה דם מחמת תשמיש משמשת פעם ראשונה ושני' ושלישית מכאן ואילך לא תשמש ניסת לאחר וכו' ניסת לאחר וכו' מכאן ואילך לא תשמש עד שתבדוק את עצמה וכו' ונאמנת אשה לומר מכה יש לי במקור שממנה הדם יוצא דברי רבי. וכתב רש"י דדוקא הך מלתא לחודי' דנאמנת אשה לומר מכה יש לי וכו' אתיא כרבי אבל רישא לא אתיא כרבי דכיון דתניא דבעי' ג' זימני א"כ ע"כ כרשב"ג אתיא דלרבי בתרי זימני הוי חזקה. אמנם התוס' שם כתבו דגם הרישא מצי אתיא כרבי ומודה רבי ברואה דם מחמת תשמיש דבעי' ג' זימנין לאחזוקה דומיא דהך דלעיל לימים שנים ולמה שלא מנו חכמים ג' כגון אכלה שום או פלפלין דאפי' לרבי בעי תלת זימני ע"ש. וכן כתבו עוד בנדה בדף ס"ג ע"ב ד"ה לימים דמודה רבי באכלה שום ופלפלין דבעינן ג' זימני הואיל ואינו וסת גמור וביאור דבריהם נלפענ"ד דדוקא היכא דהדבר בא מצד הטבע בעצמותה בזה דוקא ס"ל לרבי בתרי זימני הוי חזקה כמו בווסתות שטבע האשה גורמת שתראה דם לזמן הזה וכן השור הוא נגחן בטבעו אבל אם אין הטבע בעצמותה גורם ראיית הדם אלא א"כ בצירוף מעשה כגון שמשה וראתה או אכלה שום וכדומה בזה גם רבי מודה דבעינן שלשה פעמים. ומעתה י"ל דזה טעם המתירין בנהרג או נפל ולא משום דס"ל דמעיין גורם דא"א לומר כן וכמ"ש לעיל דפשיטא דקיי"ל כרב אשי דמזל גורם אלא הטעם דכיון דהבעל לא מת על מטתו. רק נהרג ע"י אחרים או עלה לראש הדקל וכיון דהמיתה נתהווה ע"י מעשה לא איתחזקה עדיין למיהוי קטלנית רק בג' זימני דבזה מודה רבי דבעינן ג' פעמים וכמ"ש התוס' וכבר הבאתי לעיל בשם הרמב"ן והרשב"א דהמתירין לא התירו רק לבעל השלישי והיינו מטעם שכתבתי דבכה"ג בעינן ג' פעמים אף לרבי. והא דאמרינן בש"ס דאיכא ביניי' דנפל מדיקלא ומית היינו שמת גם בעלה השלישי דהיכא דמת ע"י מעשה בעינן ג' זימני לדברי הכל. ומש"ה לא נחלקו המתירין בנתארסה משום דגם הם מודו דקיי"ל כרב אשי דמזל גורם וכרבי דבתרי זימני הוי חזקה דבנשואין קיי"ל כרבי ובנתארסה תרי זימני תו לא חזיא לאנסובי לבעל השלישי ובזה לא נחלקו הפוסקים. ורק בנהרג או נפל ס"ל להמתירין דמותרת לינשא לשלישי ומשום דהיכא דאתחזקה ע"י מעשה בעינן ג' פעמים אף לרבי וכמ"ש התוס' ומיושב היטב קושית הח"מ וב"ש ודוק היטב:
<b>עוד</b> יש מקום לסמוך עליו להתיר בנ"ד ע"פ מה שחידש לנו הנו"ב במהד"ק סי' ט' דכיון שכתב הרא"ש בתשובה דהא דמזל גורם הוא דכיון דהאשה מתפרנסת ע"י הבעל גורם מזלה שימותו אנשי' למען תחי' בעוני. ומעתה באשה שהיא אשת חיל ומתפרנסת במו"מ גם אחרי מות בעלה ואנו רואין שאין מזלה גורם לעניות לא שייך לומר מזל גורם ולא הוי קטלנית ומותרת ע"ש בנודע ביהודה. ואף שהוא ז"ל שם לא רצה לסמוך ע"ז להתיר היינו משום שחשש למ"ד מעיין גורם דלדידי' לא שייך סברא זאת [והיינו משום דס"ל להנו"ב דהמתירין שהביא הרמ"א ס"ל דמעיין גורם וכמ"ש הב"ש וכבר דחיתי לעיל דא"א לומר כן] משא"כ בנ"ד מותרת לדברי הכל דאם נימא דמזל גורם מותרת כיון דהיא נושאת ונותנת ומתפרנסת בכבוד גדול א"כ לא שייך לומר דמזל גורם וכמ"ש הנו"ב. ואם נחוש למ"ד דמעיין גורם א"כ מותרת כיון דלא מת בעלה השני כדרך כל הארץ והוי כנפל מדיקלא דמותרת למ"ד מעיין גורם כמבואר בש"ס. ועי' בתשו' סתם סופר ח"א סי' כ"ג כתב דהא דביאר הרמב"ם בתשובה דאיסור קטלנית הוא דוקא למאן דקפיד קפדינן בהדי' דייק כן מדאמרינן לא תנשא וס"ל להרמב"ם לא תצא וקשיא לי' להרמב"ם אמאי לא תצא והא חמירא סכנתא מאיסורא וכמ"ש הרמב"ן והרא"ש דלא שבקינן לי' דבכלל שופך דם האדם הוא. ומזה דייק הרמב"ם דאיסורא דקטלנית הוא רק למאן דקפיד ומש"ה לכתחלה לא תנשא דכיון דבא לישאל לב"ד א"כ נראה מזה שהוא מקפיד ע"ז וקפדינן בהדי' אבל אם כבר נשא אם כן נראה מזה שאינו מקפיד ומש"ה לא תצא ע"ש. ובנ"ד לא יצאה השאלה מאתו והוא אינו חושש כלל לדבר הזה. זולת כי א' מצדיקי הזמן אמר לו כי יש בזה חשש ע"פ דתה"ק וכיון דהשואל בעצמו אין מקפיד לא קפדינן בהדי' לדעת הרמב"ם ז"ל אשר על כן מכל הלין טעמי הנ"ל נלפענ"ד כי אין בזה בית מיחוש ויוכל לישא האשה הזאת יראה זרע יאריך ימים וכמ"ש התה"ד בתשו' כי עינינו הרואות הרבה פעמים שנשאת לבעל השלישי ומאריכים ימים ומולידים בנים ובנות. דברי ידידו:
<b>סי</b>
<b>קפא</b> ב"ה יום ג' ט' אדר תרכ"ט לבוב:
לכבוד ידידי שאהבה נפשי. הרב המאוה"ג החריף ובקי המופלג בתורה ויראה בהר ד' יראה ידין ויורה כדת של תורה כקש"ת מוה' שלום פינילים נ"י ראב"ד בעיר טיסמניץ יע"א:
<b>מכתבו</b> הגיעני ושמחתי לשמוע משלומו ושלום תורתו אשר שדר לן חורפא והקשה קושיא חמורה בהא דכתב הט"ז סי' קפ"ט ליישב דברי הטור שכתב דאם קנה הנפקד הפקדון של המפקיד ונתכוין לקנות בסכום ידוע שאמר ליתן לו לא קנה. וכתב הט"ז הטעם ע"פ דברי הרשב"ם ב"ב דף פ"ד דרשות הנפקד הוא נקנה למפקיד. וגם המהרי"ט בתשו' ח"א סי' ס"ה פלפל בזה הרבה. וע"ז תמה מעכ"ת דזה דבר מבואר להדיא ברמב"ם פ"ג מזכי' ובטור וש"ע סי' רמ"א בלי חולק דמי שנתן פקדון שלו להנפקד קנה מיד בלי קנין. אם כן בחנם טרחו אבות העולם בזה. גם הקצו"הח והנתיבות פלפלו בדברי מהרי"ט והט"ז הנ"ל. ולא הרגישו כי הוא דין מבואר בש"ע. וגם אנכי הרגשתי בזה זה כמה שנים. ואחרי אשר עיינתי בזה ראיתי כי גם בלאו הכי דברי הט"ז צ"ע. דמה ענין דינו של הטור לדין הרשב"ם. דהרשב"ם מיירי במכר המפקיד פירותיו לאחר ולזה שפיר קאמר כיון דחצר הנפקד הוא נקנה למפקיד והיינו למדוד ולמכור שם פירותיו. אבל פשיטא דאין להמפקיד רשות להקנות החצר אל הלוקח כיון דבאמת אין גוף החצר שלו. א"כ במה יקנה הלוקח כיון דאין להמוכר שהוא המפקיד רשות בחצר רק תשמיש שהרשהו הנפקד להניח שם חפציו וכיון שמכר החפצים תו אין לו שום רשות ותשמיש בחצר וכיון שאין להמוכר שום רשות בחצר מכ"ש שאינו יכול להקנות החצר להלוקח שהוא איש נכרי לגמרי משא"כ בנדון של הטור והט"ז שהמפקיד מוכר פירותיו להנפקד. אם כן מה לנו בזה שרשות הנפקד נקנה למפקיד מ"מ הרי לאחר שמכר חפציו חזר הרשות להבעה"ב דהיינו הנפקד ותיקני לי חצרו. והנלענ"ד בזה דהנה בהא דכתב הש"ך סי' ר"ב סק"ג לדעת הסוברים דאף בצבורין בעינן גם כן שיאמר אגב דהיינו אף בחצר המשתמר והא דלא קני מטעם חצר דאין חצרו קונה אלא כשהוא כבר חצרו מה שאין כן הכא דחצרו ומתנתו באים כאח'. ותמהו כל האחרונים דבש"ס גיטין מבואר להדיא דגיטה וידה באים כאח'. ולפענ"ד נראה בזה דבר נכון דבש"ס ב"מ פ"ק איכא פלוגתא אי חצר משום ידה איתרבאי אי משום שליחות איתרבאי. ומעתה י"ל דסברת הש"ך אי אמרינן חצרו וקנינו באים כאח' או לא. תלוי בהך פלוגתא אי חצרו משום ידו או משום שליחות דאם נאמר דקנין חצר אנו למדין מתורת יד אם כן קודם שאדם קונה בידו אינו צריך לעשות שום דבר רק תיכף שחברו נותן בידו הוא קונה אם כן גם בחצר שהוא מתורת יד אף שהחצר לא הי' שלו מקודם רק בבת אחת בא לו החצר והדבר הנקנה על ידו גם כן קונה. אבל אם נאמר דחצר הוא מטעם שליחות ולעולם לא מצינו קנין על ידי שליח כי אם שמקודם הוא עושה את חברו להיות שלוחו ואח"כ קונה לו השליח את הדבר. א"כ גם בחצר שהוא מטעם שליחות בעינן גם כן כה"ג שמקודם הוא עושה את החצר להיות שלוחו ואח"כ קונה לו חצרו. וא"כ ממילא א"א לומר חצרו וקנינו באים כאח' כיון דבעינן שיהי' החצר שלו מקודם כדי שיחול עליו שם שליחות דכל זמן שלא הי' החצר שלו לא הי' עדיין שלוחו. והנה כבר נודע דחצר דאיתתא לד"ה משום ידה איתרבאי ובחצר דגברא דעת הרי"ף והרמב"ם ורוב הפוסקים דמשום שליחות איתרבאי. וא"כ מיושבים היטב דברי הש"ך הנ"ל דבש"ס גיטין שפיר אמרינן דגיטה וידה באין כאח' כיון דחצר דאיתתא הוא משום ידה ומש"ה מועיל אף בבאין כאח'. אבל הש"ך דמיירי בחצר דגברא דהוא מטעם שליחות ובעינן שיהי' שלוחו קודם שיקנה ומש"ה שפיר כתב הש"ך דבעינן דוקא שיהי' החצר שלו מקודם ולא אמרינן חצרו וקנינו באין כאח'. ומעתה מיושבים גם דברי הט"ז הנ"ל. דשפיר כתב דלדעת הרשב"ם דחצר הנפקד נקנה למפקיד א"כ אף במכר המפקיד להנפקד לא קנה דכיון דקודם שמכר נקנה הרשות להמפקיד כך עתה בשעת המכירה חוזר הרשות להבעלים וכיון דחצר דגברא הוא מטעם שליחות ובענין שיהי' שלוחו קודם הקנין וכאן הי' החצר קודם הקנין של המפקיד לדעת הרשב"ם ומש"ה לא קנה. ומיושב בזה ג"כ קושית המהרי"ט בתשו' סי' ס"ה ע"ש. ובהכי מיושב קושית המחנה אפרים מהא דבא עלי' ואח"כ נתן לה דמוקמינן בקאי בחצרה והרי כיון שהי' עומד בחצרה קודם הנתינה א"כ נקנה החצר להבועל שהוא המפקיד לדעת הרשב"ם ובכה"ג לא קנה לה חצרה לפי דברי הט"ז. וגם מה שהקשה בקצה"ח מהא דקדשה בפקדון ומצאתו שנגנב או שנאבד אם נשתייר ש"פ מקודשת והרי בכה"ג לא קנתה כלל הפקדון כיון דנקנה הרשות להמפקיד כמ"ש הט"ז. ולפמ"ש ניחא דשאני התם דהוי חצר דאיתתא דאיתרבאי משום ידה ומש"ה אף שהרשות הי' נקנה עד עכשיו להמפקיד מ"מ כיון שעתה מקנה לה את החפץ ממילא גם גוף הרשות חוזר לה ושפיר היא קונה משום ידה ואמרינן חצרה וקנינה באין כאח' משא"כ בחצר דגברא דהוא מטעם שליחות דלא אמרינן בזה חצרו וקנינו באים כאח' וכמ"ש הש"ך משום דבעינן שיהי' שלוחו מקודם שפיר כתב הט"ז כיון דעד עכשיו הי' הרשות של המפקיד אין הנפקד קונה דבחצר דגברא לא אמרינן חצרו וקנינו באים כאח'. עוד נלפענ"ד ליישב דברי הט"ז הנ"ל דמה איכפת לן מה שחצר הנפקד נקנה למפקיד כיון שעתה חוזר להנפקד החפץ וגם הרשות וכמו שהקשיתי. והנ"ל דהנה כבר נודע מחלוקת הקדמונים בהא דבעינן שיהי' החצר משתמר לדעתו אי בעינן דוקא שיהי' משתמר לדעת המקבל או סגי במשתמר לדעת הנותן וא"כ י"ל דהיכא שהי' החצר עד עתה נקנה להמפקיד רק שעכשיו מקנה לו החצר והחפץ ביחד אם כן עד עכשיו הי' משתמר לדעת המוכר ומש"ה לא מהני. ובזה מיושב קושית מעכת"ה מסי' רמ"א דמיירי במתנה דסגי במשתמר לדעת הנותן כיון דנותן בעין יפה כמ"ש בעיר שושן הובא בסמ"ע סי' רמ"ג ס"ק ל"ו. משא"כ הט"ז סי' קפ"ט דמיירי במכר דבעינן משתמר לדעת הלוקח לדעת הע"ש. וכיון שהי' הרשות של הנפקד נקנה להמפקיד מיקרי משתמר לדעת המוכר ודוק היטב. דברי ידידו מוקירו ומכבדו הדוש"ת באהבה:
<b>סי</b> <b>קפב</b> ב"ה יום ד' ד' טבת תר"ל לפ"ק לבוב.
שלמא וחייא מן שמיא. לכבוד ש"ב ידיד נפשי. הרב הגדול החריף ובקי משנתו זך ונקי שושילתא דיחוסא רם וגבה ונשא המפואר לתהלה כש"ת מוה' העשיל באמב"ך נ"י:
<b>ראה</b> ראיתי מכתב יקרתו. מבשר שלומו ושלום תורתו אשר יקרה בעיני מאד. ובדבר שאלתו בא' שהתחיל להדליק נרות חנוכה ונזכר שלא התפלל עדיין תפלת ערבית אם צריך להפסיק ולהתפלל מקודם או לא. והנה מעכ"ת הביא דברי המג"א סי' תרע"ב שכתב להדליק קודם ערבית אלא שכתב שהאחרונים חלקו עליו משום דתפלת ערבית הוא תדיר וקיי"ל דתדיר ושאינו תדיר תדיר קודם. ובאמת כי לפענ"ד יש לדון בזה דהנה כבר נודע מ"ש התוס' והרא"ש בשבת דף כ"ג דלענין להקדים תדיר קודם ולענין לדחות פרסומי ניסא עדיף. ויש לי להביא ראי' דלאו דוקא היכא שידחה הפרסומי ניסא לגמרי אמרינן דפרסומי ניסא עדיף אלא גם היכא שאם יקדים התדיר לא יהי' אח"כ פרסום נס גדול כמו אם יקדים הפרסומי ניסא גם בזה אמרינן דפרסומי ניסא עדיף להקדימי קודם התדיר. וע"כ לא כתבו התוס' דלהקדים תדיר עדיף חלא היכא שנוכל לעשות הפרסומי ניסא אחר התדיר ויהי' אח"כ פרסום גדול כמו אם נעשנו עכשיו אבל היכא שאח"כ לא יהי' פרסום גדול כל כך בזה מקדימין פרסומי ניסא למעלת התדיר. וראי' לזה מהא דאמרינן בש"ס מגילה דף ג' דכהנים מבטלין עבודתן לשמוע מקרא מגילה והקשו בתוס' דיעשו עבודתן מיד ואח"כ יקראו המגילה לבדם ותירצו דטוב לקרות עם הצבור משום דהוי טפי פרסומי ניסא ע"ש. והרי עבודת התמיד הוא תדיר ועיקר קרא דמיני' ילפינן דתדיר קודם בתמיד כתיב מלבד עולת הבוקר והתם ע"כ ע"כ בתמיד מיירי דלוים בדוכנן וישראל במעמדן בשעת עבודת התמיד היתה ואפ"ה מקדימין מקרא מגילה לתמיד. והרי התוס' בשבת כתבו דלענין להקדים תדיר עדיף מפרסומי ניסא. וע"כ כמ"ש כיון דבשעת עבודת התמיד היתה קריאת הצבור ואם יעשו הכהנים את התמיד מקודם אף דיקראו אח"כ בעשרה די"ג כהנים זוכין בעבודת התמיד כמבואר פ"ב דיומא מ"מ לא יהי' בפרסום גדול כל כך ומש"ה מקדימינן פרסומי ניסא לתדיר. א"כ גם בנ"ד כיון דמצות הדלקת נ"ח הוא בזמן שקיעת החמה קודם שתכלה רגל מן השוק ואף לדידן שמדליקין מבפנים צריך ליזהר בזה כמבואר סי' תרע"ב ס"ב בהג"ה ואם יתפלל ערבית מקודם יעבור הזמן א"כ צדקו דברי המג"א להדליק מקודם כיון דעכשיו יש פרסומי ניסא יותר משאם ידליק אח"כ אחר שיכלה רגל מן השוק ובזה פרסומי ניסא קודם לתדיר וכמ"ש. וכן מוכח גם כן מדברי הט"ז סי' תרפ"א שכתב דדוקא היכא שהפרסום הוא בשוה אם נעשה קודם התדיר או אח"כ בזה אמרינן דתדיר קודם. ובאמת לענין הבדלה שצריך להוסיף מחול על הקודש אם כן אין שום חילוק לענין פרסום אם נדליק קודם הבדלה או אח"כ כיון דבלא"ה כבר עבר זמן שתכלה רגל מן השוק מש"ה שפיר כתב הט"ז להקדים הבדלה מטעם תדיר וכסברת התוס' דלהקדים עדיף משא"כ בחול. וכשמדליק נ"ח בזמנה יפה כתב המג"א דנ"ח קודם לתפילת ערבית משום דעכשיו יש פרסומי ניסא יותר ובכה"ג מקדימין פרסומי ניסא לתדיר וכמ"ש וזה נכון:
<b>עוד</b> נלפענ"ד בזה דבר חדש דבש"ס זבחים דף צ"א בהא דאיבעיא לן תדיר ומקודש איזהו מהן קודם. ובעי למיפשט מהא דתנן שלמים של אמש וכו' הא אידי ואידי דיום חטאת ואשם קדמי ואע"ג דשלמים תדירי ופרש"י שהן מצויין שבאים בנדר ונדבה. ומשני רבא מצוי קאמרת תדיר קא מיבעי לן מצוי לא קא מיבעי' לן ע"ש. מדברי הש"ס הללו מוכח דלא מיקרי תדיר רק מה שהוא חיוב על קרקפתא דגברא כמו תמיד וכדומה. אבל חיוב שבא על האדם מכח שקיבל על עצמו בנדר אף דעכשיו שכבר קובל עליו הנדר הדבר מוטל עליו חוב להקריב השלמים מ"מ כיון שעיקרו אינו בא מכח מצות התורה רק מחמת קבלת עצמו זה לא מיקרי תדיר רק מצוי. וזה מדוייק שם בלשון רש"י בד"ה מצוי קאמרת ע"ש. וא"כ לפי מה דקיי"ל דתפלת ערבית רשות אלא דהאידנא קבעוה חובה אבל עכ"פ אין זה חיוב מחמת מצות התורה דהא מדינא הוי תפלת רשות ורק מחמת הקבלה דקבלוה עליי' וזה לא הוי רק מצוי דלא עדיף משלמים דהוי נדר גמור ואפ"ה לא הוי רק מצוי א"כ ניהו דגם מצוי מיקרי מעלה להקדים כמ"ש אא"ז הח"ץ ז"ל בתשו' סי' קנ"ב. מ"מ י"ל דלענין מצוי פרסומי ניסא עדיף אף להקדים וא"כ שפיר כתב המג"א להקדים הדלקת נ"ח דלא כתבו התוס' רק דתדיר קוד' לפרסומי ניסא ולא מצוי ותפילת ערבית אינו רק מצוי וכמ"ש. מיהו עדיין יש לעיין ניהו דתפילת ערבית הוא רשות אבל ק"ש של ערבית הוא בודאי חובה מה"ת. וא"כ יש להקדים תפלת ערבית מחמת ק"ש שבה ולהקדים ק"ש לנ"ח דק"ש הוא תדיר דהוא חובה מוטלת על האדם. אבל באמת הדבר נכון דבהא דאמרינן דזמן הדלקת נ"ח הוא משתשקע החמה וכתב המג"א דזה הוא צאת הכוכבים ובאמת הדבר מבואר באו"ח סי' רס"א ס"א בהג"ה דאחר שקיעת החמה מתחיל זמן בין השמשות וכן מבואר להדיא ביו"ד סי' רס"ו ס"ט וע"כ צ"ל דמ"ש המג"א דסוף שקיעת החמה הוא צאת הכוכבים היינו ספק צ"ה דהוא בין השמשות. וא"כ לכאורה אין מקום כלל למ"ש השבו"י להקדים ת"ע לנ"ח משום דתפלה הוא תדיר דהרי זמן נ"ח מתחיל מסוף שקיעה דהוא התחלת ביה"ש כמו שהוכחתי וזמן תפילת ערבית הוא בלילה ממש וכיון דזמן הדלקת נ"ח מתחיל קודם זמן תפלת ערבית בכה"ג לא אמרינן תדיר קודם כמ"ש הט"ז סי' תרפ"א. אבל הדבר נכון דלפי מה דקיי"ל כר"י מתחיל זמן תפלת ערבית אחר פלג המנחה ועי' בתוס' ברכות דף כ"ו ע"ב ד"ה יעקב. וא"כ מתחיל זמן תפלת ערבית מבעוד יום ולהכי כתב השבו"י להקדים ת"ע מטעם תדיר. ומעתה דברי המג"א מזוקקים שבעתיים. דהרי כתב הטור בסי' רל"ה דאף לפי מה דקיי"ל כר"י דאחר פלג המנחה הוי לילה זה דוקא לענין תפלת ערבית אבל ק"ש של ערבית הוא בלילה דוקא אחר צאת הכוכבים וכן דעת רוב הפוסקים. וא"כ לענין ק"ש של ערבית בודאי יש להקדים נ"ח אף דק"ש הוא תדיר משום דזמן חיוב הדלקת נ"ח מתחיל בתחילת בין השמשות וזמן ק"ש הוא בלילה דוקא אחר צאת הכוכבים והיכא דמתחיל זמן החיוב מקודם לא אמרינן דתדיר קודם כמ"ש בשם הט"ז. ואי משום ת"ע דמתחיל ג"כ מבעוד יום כמ"ש התוס' שפיר יש לומר כיון דת"ע הוא רשות רק דקבלוה עליי' חובה זה לא מיקרי תדיר רק מצוי כיון דאיננו חובה מחמת מצות התורה ובכה"ג לא אמרינן תדיר קודם לפרסומי ניסא וכמ"ש ודוק היטב:
<b>ומדי</b> שמתי עיוני בזה עלה ברעיוני ליישב קושית התוס' בסוכה דף נ"ו בהא דאמרו שם אמר לך רב אנא דאמרי אפי' לב"ה ע"כ לא קאמרי ב"ה התם אלא שהיין גורם לקידושא שתאמר אבל הכא אי לאו זמן מי לא אמרינן סוכה. ותמהו בתוס' דהא בהדי' קאמרו ב"ה הטעם משום דתדיר קודם ע"ש. ולפענ"ד נראה בזה. דהנה בהא דס"ל לרב סוכה ואח"כ זמן צריך להבין דהא פשיטא דכ"ע ס"ל דתדיר ושאינו תדיר תדיר קודם וע"ז לא נחלק אדם מעולם. והנ"ל בזה דבהא דמיבעיא לן בזבחים שם תדיר ומקודש איזהו מהן קודם ובעי למיפשט מהא דתמידין קודמין למוספין ואף דמוספין קדושי טפי דבאים מחמת שבת ודחי הש"ס אטו שבת למוספין אהני לתמידין לא אהני. ופרש"י דגם תמידי שבת שם שבת עליהם וקדושי טפי וכן בעי התם למיפשט מדוכתי אחריתי ודחי כה"ג ע"ש. ונראה לפענ"ד ברור דשינוייא דהש"ס לא שייך רק בתמידין וכה"ג שהם באים חובה ליום בזה יש סברא לומר דתמידין הבאים חובה לשבת וכן מוספי שבת הבאים חובה לר"ח קדושי טפי אבל בדבר שאינו חובת היום כלל רק שהיא תשלומין מכבר בזה אין סברא כלל לומר דקדושת שבת אהני להו כיון דהוא קרבן חול רק שמקריב אותו ביום שבת כגון באברים ופדרים שמשלה בהן האור וכדומה והדבר ברור מאד דבכה"ג קרבנות שבת [לא] הוי קדושי טפי כיון דעיקר חיוב הקרבתן מחמת יום חול קא אתי. ומעתה לפי מה שפרש"י שם בסוכה דמיירי במי שלא בירך שהחיינו בשעת עשייתה אם כן בא חיוב הזמן מחמת עשיית הסוכה שהיתה בחול רק דאסמיכנהו אזמן דרגל א"כ אין סברא כלל לומר דקדושת הסוכה אהני לזמן שיהי' גם על ברכת הזמן קדושת הרגל. כיון דחיוב ברכת הזמן בא מחמת עשיית הסוכה שהי' ביום חול. וא"כ ברכת הזמן אינו רק תדיר לחוד ולא מקודש וברכת הסוכה הבא מחמת קדושת היום הוי מקודש. וכיון דקיי"ל בתדיר ומקודש איזהו שירצה יקדים כמ"ש הרמב"ם פ"ט מתמידין ס"ל לרב דמהראוי להקדים ברכת הסוכה כדי שתעלה ברכת הזמן גם על הסוכה כמ"ש הפוסקים אף דברכת זמן הוי תדיר כיון דברכת סוכה הוא מקודש וכמ"ש. ומעתה י"ל דהכי פירושא דגמ' ע"כ לא קאמרי ב"ה התם דתדיר קודם אלא שהיין גורם לקידושא שתאמר והיינו דכיון שצריך לקדש על היין בשבת א"כ ברכת היין הוי ג"כ חובת היום וגורם קדושת שבת ג"כ לברכת היין שיהי' נקרא גם ברכת היין מקודש. וכדאמרינן בזבחים שם אטו שבת לברכת היום אהני ליין לא אהני והוי ברכת היין תדיר וגם מקודש ומש"ה קודם לברכת היום מחמת מעלת תדיר. אבל הכא אי לאו זמן מי לא אמרינן סוכה פירוש כיון דהזמן והסוכה אינן תלויין בזה וחיוב ברכת הזמן בא מחמת עשייתה שהיתה בחול אם כן מקרי סוכה מקודש לגבי זמן וכדאמר רב חיובא דיומא עדיף ומש"ה מקדים הכא ברכת הסוכה כמ"ש לעיל כן הי' נלפענ"ד בישוב הסוגיא לולי שמדברי הקדמונים לא משמע הכי. ומעתה לענין השאלה דשאילנא קדמיכון מאחר שהראתי לעיל מקום לקיים דברי המג"א הדבר פשוט שאם התחיל להדליק קודם ת"ע אינו פוסק וגומר הדלקתו. דברי ש"ב וידידו:
<b>סי'</b>
<b>קפג</b> ב"ה יום ד' ו' אדר תרל"ג לפ"ק לבוב:
הנני נותן את בריתי שלום לכבוד ידידי הרב המאוה"ג החריף ובקי החסיד ועניו יראתו על פניו כש"ת מוה' יוסף אלטר עפשטיין נ"י אבד"ק סטרעליסק יע"א:
<b>מכתביו</b> הגיעוני. ויסלח נא מעכ"ת כי לא יכולתי להשיב לו עד עתה לגודל הטרדה. בדבר הגט שכ"מ שסידר מעכ"ת שהי' מקום עיגון גדול ומחמת רוב הנחיצה לא הי' יכול להוועץ עם לומדי תורה בזה אף שהי' לו כמה ספיקות בענין סידור הגט ועכשיו דרש ממני להודיעו דעתי העני' בזה וסידר לפני ספקותיו. הנה מה שדילג בגט תיבת מתא יפה דן ויפה הורה. ואף שבהלכות הגט להמרדכי הביא ראי' שגם כפר נקרא מתא מהא דאמרי' בעושין פסין אחוי לי' מתוותא דמיבלען בע' אמה ושיריים ופר"י דכפרים קטנים היו מדלא ידעם וקרי להו מתוותא ע"ש. וכ"כ התוס' בעירובין דף כ"א ד"ה אחוי מ"מ הרי סיימו בתוס' שם דלפי פרש"י שפירש מתוותא עיירות חרבות אין ראי' משם דכפר נקרא מתא ע"ש. ואדרבא מלשון רש"י משמע להיפך דמתוותא היינו עיירות דוקא ולא כפרים ומשום דקשיא לי' לרש"י היאך לא ידעם שהיו עיירות סמוכות מש"ה פירש שעיירות חרבות היו ולא ניחא לי' לרש"י לפרש כהתוס' שהיו כפרים משום דמתוותא משמע עיירות דוקא. ועי' בעירובין דף נ"ז פ"א דתנן דנותנין קרפף בין שתי עיירות וכן ג' כפרים המשולשין משמע קצת דכפר לא הוי בכלל עיר ומאחר דאם לא כתב מתא כשר כמבואר ברמ"א סי' קכ"ח ס"ב למה לנו לכנוס בספיקות ויפה עשה מעכ"ת שדילג חיבת מתא. עוד נסתפק מע"כ שהנהר ההולך בכפר ההוא אין לו שם גם יש בכפר ההוא בארות נובעים וכתבו בהגט דיתבא על מי מעיינות ומעכ"ת סמך בזה על דברי הב"ש ס"ק ט"ז שכתב דאין כותבין בארות רק מי מעיינות. ולפענ"ד לא דמי דהב"ש מיירי שיש בעיר מעיינות וגם בארות. ובזה דעת הב"ש דאין לכתוב רק מעינות משום דבארות הם ג"כ בכלל מעיינות וגם דיש לחוש שיתקלקלו [הבארות ע"ש] והדין עמו דהרי דעת המחבר בסעי' ו' דא"צ לכתוב כל ספוקי העיר ואם יש נהר א"צ לכתוב לא בארות ולא מעינות משום דנהר נודע] ומפורסם טפי מן מעיינות ובארת ולדעת המחבר נראה דה"ה בעיר דליכא בה נהר רק מעינות ובארת אין לכתוב רק מעיינות לחוד ולא בארת משום האי טעמא גופא דאין צריך לכתוב כל סיפוקי העיר ומי מעינות הם יותר עיקרים מן מי בארות. ואף שהרמ"א בסעי' ו' חולק על המחבר וס"ל דיש לכתוב כל סיפוקי העיר מ"מ הכריע הב"ש דהיינו דוקא בעיר שיש בה נהרות ומעינות דבזה דעת הרמ"א להזכיר בגט גם מעינות. משא"כ אם יש בעיר מעינות ובארת בזה המנהג כדעת המחבר דדי להזכיר מעינות לחוד ולא בארות משום שמא יתקלקלו הבארות כנלפענ"ד כוונת הב"ש. וראי' לדברי דאל"כ הי' לו להב"ש להביא דברי הב"ה לעיל בסעיף ד' שכתב המחבר דעיר שספוקה מן מי בארת כותבין על מי בארת וע"ז הי' לו להב"ש לומר דעכשיו המנהג שלא לכתוב מי בארת רק מי מעינות וע"כ כמ"ש דבדליכא בעיר מעינות כלל רק מי בארת פשיטא שאין לכתוב במקום בארת מעינות. והרי הב"ש בס"ק י"ד הביא בשם הב"י לפרש דברי מהרי"ק שהי' פוסל גט שנכתב בו מי מעינות אם רוב הסיפוק מן הבארת אפי' אם המעיין תוך העיר פסול כיון שאין רוב הסיפוק ממנו ע"ש א"כ הדברי' ק"ו דהשתא היכא דיש מעיין ובארת פסול אם כתב מעינות לחוד ולא הזכיר בארת מכש"כ היכא דליכא מעינות כלל רק בארת והוא כתב ומעינות דודאי פסול אלא ע"כ כמ"ש דהב"ש בס"ק ט"ז מיירי דאיכא מעינות ובארת ומסתפקין משניהם דאף דלדעת הרמ"א שם צריך לכתוב כל ספוקי העיר מ"מ לענין בארת כיון דאפשר שיתקלקלו די לכתחילה לכתוב מעינות לחוד ומש"ה ציין הב"ש דבריו על דברי הרמ"א בסעי' ו' ולא על דברי המחבר בסעי' ד'. מה שא"כ בנ"ד כיון דליכא מעין כלל בכפר ההוא רק נהר שאין לו שם וגם בארת אם כן נראה דלכתחילה הי' צריך לכתוב דיתבא על מי נהר ועל מי בארת. וגם בלא"ה נראה דנ"ד לא דמי לדברי הב"ש דבשלמא בעיר שכותבין בה גיטין בכל יום יש מקום לומר שלא לכתוב מי בארת משום דדרך הבארת להתקלקל והסופר יכתוב על דרך הרגלו מי בארת גם לאחר שיתקלקלו הבארת משא"כ בנ"ד דמיירי בכפר שאין כותבין כלל גיטין שם ורק שפעם אחת אירע שעת דחק ועיגון גדול א"כ פשיטא דיש לכתוב בהגט מי בארת. ואם לעתים רחוקות יצטרך לסדר שם עוד גט אחר שיתקלקלו הבארות יסדרו הב"ד את הגט כדין כיון שלא הורגלו לכתוב גיטין בכפר. עכ"פ לפענ"ד נראה ברור כמ"ש דהב"ש מיירי דוקא ביש לעיר מעינות ובארת דאז אין כותבין רק מעינות מה שאין כן אם ליכא מעינות בעיר רק בארת נראה ברור דמודה הב"ש דכותבין בארת. ואמנם מדברי הנו"ב מהד"ת סי' קט"ו לא משמע כן דהוא הקשה על הב"ש מדברי מהרי"ק הנ"ל דפוסל אם כתב מעינות במקום בארת ולפמ"ש לק"מ דשאני בעובדא דמהרי"ק דהמעיין הי' רחוק מן העיר וגם רוב הסיפוק הי' מן הבארות וא"כ הוי כליכא מעיין כלל כמ"ש הב"ש ס"ק מ"ד דקצת תשמיש הוי כאין מסתפק כלל. ומש"ה אם כתב מעינות פסול. משא"כ הב"ש דמיירי שיש מעינות ובארות שפיר יש לכתוב מעינות ומשום דבארות גם כן בכלל מעינות כמ"ש הב"ש. וע"כ דהנו"ב פירש דברי הב"ש כמ"ש מעכ"ת דגם בדליכא מעינות כלל רק בארת אפ"ה כותבין מעינות. וצריך אני לכוף ראש ולקבל באימה דברי הנו"ב. אלא שהנו"ב שם כתב דהב"ש מיירי דוקא בדאיכא נהר ובארות דאז כתבינן מעינות ולא בארת. ובהכי מיירי הב"ש משא"כ המהרי"ק מיירי בדליכא נהר דאז אם כתב מעינות במקום בארת פסול. ולדברי הנו"ב מיושב מה שהקשיתי לעיל אמאי לא ציין הב"ש דבריו על דברי המחבר סעי' ד' ולדברי הנו"ב א"ש דהמחבר בס"ד מיירי בסיפוק העיר ממי בארות לחוד ובזה מודה הב"ש דכותבין בארת ולא מעינות מה שאין כן בסעי' ו' דמיירי להדיא בעיר היושבת על הנהר כמ"ש המחבר שם ובזה דוקא כתב הב"ש דכותבין מעינות ולא בארת:
<b>וראיתי</b> למע"כ שנתעורר על דברי הנו"ב דלא מסתבר כלל לומר דבשביל שיש נהר בעיר הוי בארת בכלל מעינות. ולפענ"ד נראה בזה דבר נכון. דהנה הריב"ש בתשו' סי' נ"ז נשאל בגט שנכתב על האשה הדרה בתלמסאן. ובאמת לא דרה שמה בשעת כתיבת הגט. והשיב הריב"ש כיון דאם נקרא תיבת הדרה מלעיל ואז פירושו שהיתה דרה שם מקודם כמו השבה עם נעמי שהיא לשון עבר ומש"ה הגט כשר. ומזה למד מהריב"ל בתשו' ח"ג סי' ט' באשה ששמה פאלומבה וכתב פלומבה דאף דאות האלף מורה על נקודת הפת' מ"מ כאן דאף בלתי הא' אפשר לקרות הפ' בנקודת פתח מש"ה כשר וכעין שכתב הריב"ש בתיבת הדרה ואח"כ כתב המהריב"ל וכד מעיינינן שפיר אשכחן דאין הנדון דומה לראי' דשאני התם דאפילו אם דהדרה כיון דמשמע הכי ומשמע הכי הו"ל כאילו לא נכתבה מ"מ אין לפסול הגט כיון דיש סוברין דאם לא נכתב שם העיר כשר אבל בנ"ד אם נאמר דכיון דמקריא הכי ומקריא הכי הו"ל כאילו לא נכתב והוי כלא נכתב שמה בגט ופסול אפי' בדיעבד ע"ש. ומדבריו למדנו דכל דבר שאפשר לפרשו הכי והכי הוי כלא נכתב כלל. ומעתה בנ"ד אף שכתב הב"ש דבארות הם בכלל מעינות מ"מ פשיטא דמעיין הוא בודאי בכלל מעינות. וא"כ תיבת מעינות אפשר לפרשו על מעיין ואפשר לפרשו על בארת ומקריא הכי ומקריא הכי ומעתה דברי הנו"ב ברורי' דהיכ' דאיכ' נהר כיון דמה שכותבין בגט כל סיפוקי העיר אינו אלא מנהג כמ"ש הרמ"א בסעי' ו' מש"ה כתב הב"ש דאין להזכיר רק מעינות ולא בארת דאפילו אם תאמר דהוי כלא נכתב כלל מעינות ובארת מ"מ די בכך אפי' לכתחילה לדעת המחבר כיון שכבר הזכיר הנהר אבל אם ליכא נהר בזה. צריך להזכיר בארת דוקא דאם כתב מעינות אף דבארת הוא בכלל מעינות מ"מ כיון דאפשר לפרשו מעינות דוקא הוי כלא נכתב כלל לא בארת ולא מעינות וכיון דגם נהר ליכא הוי כלא הזכיר שום סיפוק מים בגט ומש"ה כתבינן בארת דוקא כנלפענ"ד. ומעתה בנ"ד לענין דיעבד הנה הרמ"א פסק דאם שינה שם הנהר כשר. ואף שהביא אח"כ בשם מהרי"ק דאם כתב נהר שהוא חוץ לתחום יש פוסלין כבר כתב הגט פשוט שם דזה תלוי במחלוקת בשינה מקום לידה או עמידה דלדעת המכשירין שם משום דאין אדם נקרא על שם לידה ועמידה ועי' בב"ש סי' קכ"ח סק"ה א"כ ה"ה בשינה שם נהר ג"כ כשר מה"ט דאין אדם נקרא על שם הנהר. ומאחר שהכריע הרמ"א להכשיר בשעת הדחק בשינה מקום לידה ועמידה אם כן ה"ה בשינה שם הנהר. עוד יש מקום לומר דאף לדעת הפוסלין בשינה שם הנהר מ"מ בשינה בין מעינות ובארת מודו דכשר משום דנהר מפורסם יותר והעיר נקרא יותר על שם הנהר מעל המעינות וכעין שחילקו הפוסקים בין שינה מקום דירה לשינה מקום לידה. ובפרט בנ"ד שכתב מי מעינות ולפמ"ש בשם מהריב"ל כיון דאפשר לפרש מעינות גם על בארת הוי כלא נכתב כלל ובלא נכתב שם הנהר בגט הכל מודים דכשר מכל הלין טעמי נלפענ"ד דהגט כשר בשעת הדחק:
<b>סי'</b> <b>קפד</b> ב"ה יום ד' א"ח סוכות תר"ל לפ"ק לבוב:
ברכת שלום וברכה. לכבוד הרב החריף השנון המופלג בתורה ויראה המפואר לתהלה וכבוד ד' מלא כש"ת מוה' פנחס נ"י מק' חיראב יע"א:
<b>מכתב</b> שאלתו הגיעני בימי החג העבר ומהרתי היום לשום עין עלי דבריו ולהשיבו כיד ד' הטובה עלי. בדבר הג"פ אשר סידרו שמה והי' אח' מעידי חתימה קרוב לאח' מן הדיינים שסידרו את הגט שני בשני ולא נודע אז מזה כי העד לא הי' מכיר מעולם את הדיין ולא הדיין את העד ואחרי כן נודע הדבר כי הם קרובים כנ"ל. ומעכ"ת האריך בזה לפסול הגט וביקש ממני להודיעו דעתי העני' בזה. והנה בש"ע סי' קמ"ב ס"ד בהג"ה כתב דיש מחמירים ליטול שנים אחרים לעידי מסירה ולא יהיו קרובים לדיינים ולא לאיש ולא לאשה גם השלשה שיושבים לא יהיו קרובים לעידי הגט ולא לשליח ע"ש. ומדבריו משמע דזה רק חומרא לכתחילה דעדי הגט לא יהיו קרובים להדיינים כמו יתר החומרות ליקח שנים אחרים לעידי מסירה מלבד מסדרי הגט וכדומה דכל זה ג"כ רק לכתחילה. וכן מבואר יותר בסי' קמ"א סעי' ל"ג בהג"ה שכתב דבמקום שאפשר לכתחילה לא יהי' השליח קרוב לא לאיש ולא לאשה ולא לדיינים שנותנין הגט לפניהם ע"ש. משמע דבמקום שאי אפשר מותר אף לכתחילה אם השליח קרוב להדיינים שנותנין הגט לפניהם וכ"ש בדיעבד שכבר ניתן הגט דכשר והרי לדידן כל שליח צריך לומר בפני נכתב ובפ"נ כמבואר ר"ס קמ"ב א"כ השליח מקיים הגט ואפ"ה כשר אם הוא קרוב לדייני קיום וכן משמע ג"כ בסדר הגט סעי' ב' בהג"ה. אבל ראה זה מצאתי להיש"ש פ"א דגיטין סי' י"א שכתב והא דמכשיר השליח בקרוב היינו שהוא קרוב לבעל אבל כשהוא קרוב לאותם שמקבלים העדות אפילו בפני שלשה פסול דהא בעינן שלא יהיו העדים קרובים להדיינים וה"ה בעד אח' עכ"ל. מדבריו נראה שחולק על הרמ"א הנ"ל וסובר דאם השליח או עידי הגט קרובים להדיינים אפי' בדיעבד פסול. ושום אח' מן האחרונים לא הביא מחלוקת זאת. והנה אם אומר להכריע חלילה מאן ספין ומאן רקיע. אמנם נראה להביא ראי' קצת דהרי בגוף הדין בקיום שטרות אם עידי הקיום קרובים לדייני קיום איכא שני דיעות בחו"מ סי' מ"ו סעי' י"ח. דדעת הרשב"א להכשיר והביא ראי' מהא דקיי"ל דבקיום שטרות עד נעשה דיין וכיון שהעד עצמו יכול להיות דיין כ"ש שמותר להיותו קרובו והר"ן נחלק עליו בספ"ב דכתובות ע"ש. אבל בדייני קיום הקרובים למלוה או ללוה פסול לדברי הכל כמבואר בסעי' י"ט שם בהג"ה ועי' בש"ך שם ס"ק נ' ובגיטי נשים כיון דכשר אם הדיינים קרובים להבעל או להאשה אף דבקיום שטרות פסול לד"ה בדיינים קרובים לבע"ד כמ"ש הרשב"א בחי' גיטין דף ה' ע"ב דבגיטין הקילו כמו שהקלו שהאשה עצמה נאמנת לקיים הגט ולומר בפ"נ א"כ כ"ש דכשר בגיטי נשים (כשדייני) [כשעידי[ קיום קרובים לדייני קיום דזה קיל טפי דאף בקיום שטרות דעת הרשב"א להכשיר ועי' בתומים סי' מ"ו סעי' י"ח במ"ש בביאור דברי הרשב"א בחי' גיטין שם:
<b>ובהיותי</b> מעיין בזה ראיתי להש"ך ז"ל דברים אשר לא זכיתי להבינם דבהא דמבואר בחו"מ סי' מ"ו סעי' י"ט דבעידי קיום הקרובים לבע"ד יש שני דיעות. אבל בדייני קיום הקרובים לבע"ד פסול וכתב הש"ך שם משמע מכאן דאף לדעת המכשירין בעידי קיום הקרובים לבעלי דין מ"מ בדייני קיום הקרובים לבע"ד פסול לדברי הכל. וזה ליתא דודאי לדעת המכשירין בעידי קיום מכשירין ג"כ בדייני קיום הקרובים לבע"ד דליכא שום סברא לחלק ביניהם ע"ש ודבריו תמוהים מאד דהרי בש"ס גיטין ד' ה' ע"ב בהא דבפני כמה נותנו לה אמרינן דכ"ע לפי שאין עדים מצויין לקיימו ודכ"ע עד נעשה דיין ומ"ד בפני שלשה זימנין דמייתי לה אשה וכו'. וכתבו בתוס' שם דה"ה דמצי למימר זימנין דמייתי לה קרוב והרא"ש שם הביא הגירסא זימנין דמייתי לה אשה או קרוב. וכן כתב הר"ן שם. וכן מבואר בש"ע סי' קמ"ב דאם השליח קרוב צריך ליתנו לה בפני שלשה. והנה היש"ש שהבאתי לעיל פירש דברי הקדמונים הנ"ל דהיינו שהשליח קרוב לבעל או לאשה דאם הוא קרוב לדיינים אף בפני שלשה פסול ומזה מוכח לכאורה דעידי קיום יכולים להיות קרובים לבע"ד. דהרי חזינן הכא דהשליח המקיים הגט ואומר בפ"נ מותר להיות קרוב לבעל וזה ראיית הסוברין דעידי קיום קרובים לבע"ד אף בקיום שטרות כשר. אמנם דעת הפוסלין שהביא המחבר סי"ט שם הוא דדוקא בגיטי נשים הקילו דעידי קיום יכולין להיות קרובים לבעל או לאשה כמו שהקילו שהבעל או האשה עצמם נאמנין לקיים הגט ולומר בפ"נ וכ"ש קרוביהם אבל בקיום שטרות דעלמא פסול אם עידי קיום קרובים למלוה או ללוה וכמ"ש הרשב"א בחי' גיטין שם. אבל מ"ש הש"ך דלדעת המכשירין בעידי קיום הקרובים לבע"ד גם בדייני קיום הקרובים לבע"ד ג"כ כשר. הוא תמוה מאד דא"כ אמאי אם השליח קרוב לבעל צריך ליתנו לה בפני שלשה כיון דעד נעשה דיין. ולדעת המכשירין גם בדייני קיום הקרובים לבע"ד ג"כ כשר לדברי הש"ך א"כ מותר ליתנו לה בפני שנים והשליח הקרוב להבעל יצטרף להיות דיין שלישי כיון דדייני קיום יכולים להיות קרובים לבע"ד אף בקיום שטרות לדעת הש"ך וכ"ש בגיטי נשים דקיל כמ"ש הרשב"א בחי' גיטין שם. ומזה נראה להוכיח דהש"ך אינו מפרש דברי הקדמונים זמנין דמייתי לה קרוב דהיינו שהשליח יהי' קרוב לבעל כמ"ש היש"ש דבאמת זה לא איכפת לן כלל דבין עידי קיום בין דייני קיום מותרים להיות קרובים לבע"ד לדעת המכשירין אף בקיום שטרות. ואף לדעת הפוסלים בקיום שטרות כשר עכ"פ בגט משום דבגיטי נשים הקילו כמ"ש הרשב"א בחידושיו. ומה דחששו זימנין דמייתי לה קרוב היינו שהשליח יהי' קרוב להדיינים ומש"ה אם נותנו לה בפני שנים פסול דאף דעד נעשה דיין אינו יכול להצטרף עמהם משום דדייני קיום אינם יכולים להיות קרובים זה לזה. אבל אם נותנו לה בפני שלשה כשר אף דהשליח קרוב למסדרי הגט. א"כ מוכח דהש"ך אינו סובר כהיש"ש הנ"ל ומכשיר אם השליח המקיים הגט קרוב להדיינים ודוק היטב:
<b>עכ"פ</b> הראיתי לדעת מדברי הרמ"א סי' קמ"א וסי' קמ"ב ומסדר הגט שדעתו להכשיר אם השליח או העדים המקיימים הגט קרובים להדיינים. גם הבאתי סמוכין לזה מדברי הרשב"א בחי' גיטין ומדברי הש"ך. אמנם אף לדברי היש"ש שכתב לפסול בכה"ג נראה ברור דהיינו שהקיום פסול אבל גוף הגט כשר דמה ענין לפסול גט כשר שנכתב ונמסר כדין בשביל שהב"ד שקיימו את הגט היו קרובים להעדים. והוא כגט כשר שלא נתקיים לדעת מהרש"ל ויכולים העדים לחזור ולהעיד על חתימת ידן לפני ב"ד אחר. ומ"ש מעכ"ת שאינו מועיל הקיום של עכשיו כיון שכבר העידו בראשונה על חתימתן ולא הועיל מפני שהב"ד היו קרוביהם אם כן אמרינן עבידי לאחזוקי דיבורן כמבואר בחו"מ סי' ל"ג סעי' י"ב. הנה באמת בתומים שם הקשה ע"ז הרי קרובים אינם פסולים מטעם שמשקרים רק שהוא גזירת המלך שאין מקבלים קרובים לעדות אם כן מה שייך לומר דאחר שנתרחקו עבידי לאחזוקי שקריהם הרי לא נחשדו לשקרנים רק גזה"כ הוא א"כ אחר שנתרחקו אמאי לא יכשרו לעדות. ותירץ דמאחר שהתורה פסלה עדותן מטעם גזה"כ וכיון שהקרובים יודעים שאין בעדותן ממש חוב יש לחוש שמא ישקרו או לא ידקדקו בעדותן אחר שיודעין שאין עדותן כלום ומש"ה חיישינן אף לאחר שנתרחקו שמא יחזיקו את דיבורן שאמרו מקודם ומתחילה הי' עדותן שלא בדקדוק. ולפ"ז אם העדים ידעו שאין הב"ד מכירין בהם שהם קרובים א"כ סברו העדים שהב"ד יפסקו ע"פ עדותן ובודאי דקדקו בדבריהם ניהו שעדותן פסול מטעם גזיה"כ מ"מ מהני אם יחזרו לומר עדותן לאחר שנתרחקו דלא שייך לומר עבידי לאחזוקי שקריהם כיון דלא חשדינן להו למשקרי ובזה מודה הבעה"ט ע"ש בתומים ובאורים. וא"כ זה ממש נ"ד דהעד והדיין לא הכירו זא"ז ולא ידעו שהם קרובים ובכה"ג לא שייך לומר עבידי לאחזוקי דיבורן אף להבעה"ט ומועיל אם יחזרו העדים ויקיימו חתימתן. וגם בלא"ה מסיק התומים שם דלפי מה דפסק הרמ"א סי' כ"ח דאם קיבלו עדות שלא בפני בע"ד יכולים לחזור ולהעיד בפניו א"כ מוכח דלא אמרינן עבידי לאחזוקי דיבורן וגם בקרובים לאחר שנתרחקו יכולין לחזור ולהעיד ודלא כבעה"ט:
<b>ואלמלא</b> דמסתפינא אמינא מלתא חדתא. דבאמת הדבר תמוה מאד דהרמ"א סותר דברי עצמו דבסי' ל"ג הביא בפשיטות דברי הבעה"ט דאין הקרובים יכולין לחזור ולהעיד לאחר שנתרחקו משום דעבידי לאחזוקי דיבורן. ובסי' כ"ח סעי' ט"ו סתם כדברי מהר"ם ארוך דעדים שהעידו שלא בפני בע"ד יכולים לחזור ולהעיד בפניו וכמו שהקשה בתומים. גם מה שייך לומר בקרובים עבידי לאחזוקי דיבורן כיון שאין הקרובים חשודין לשקר רק פסולין משום גזיה"כ א"כ אחר שנתרחקו אמאי לא יכשרו. גם מה שהקשה הש"ך בהא דכתבו הב"י והרמ"א אם נפסק הדין לפסול הקרובים אינם יכולים לחזור ולהעיד לאחר שנתרחקו ולפי טעם הבעה"ט משום דעבידי לאחזוקי דיבורן אין שום חילוק בין נפסק הדין או לא. ומש"ה כתב הש"ך שבאמת אין שום חילוק בין נפסק הדין או לא וכן הסכימו כל הבאים אחריו דמ"ש הב"י והרמ"א אם נפסק הדין הוא שלא בדקדוק אבל מדברי הסמ"ע שם סק"כ לא משמע הכי ע"ש. גם יפלא הדבר דבלשון בעל העיטור כתב כיון דאיפסק האי דינא איפסק ולא סתר דינא דעבידי לאחזוקי דיבורן. והב"י והרמ"א כתבו כיון דאיפסק האי דינא איפסק ולא סתר דינא והשמיטו סוף דברי בעל העיטור דעבידי לאחזוקי דיבורן. אשר על כן יש מקום לומר דניהו דהבעה"ט סובר דהא דאינן יכולין לחזור ולהעיד לאחר שנתרחקו הוא מטעם דעבידי לאחזוקי דיבורן. מ"מ הב"י והרמ"א פסקו כוותי' ולא מטעמי'. דהך סברא דעבידי לאחזוקי דיבורן לא סבירא להו כמ"ש הרמ"א דאם העידו שלא בפניו יכולין לחזור להעיד בפניו כמ"ש בתומים. ומ"מ פסקו להלכה כדברי הבעה"ט דהנה בש"ס יבמות דף ל"ז ע"ב אמרינן ספק ובני יבם שבאו לחלוק בנכסי יבם לבתר דפליג יבם בנכסי מיתנא וכו' אמר ר' אבא קם דינא ור"י אמר הדר דינא וקיי"ל באהע"ז סי' קמ"ה ובחו"מ סי' קמ"ו סעי' ט"ו כרבי אבא דקם דינא. הרי אף דבודאי מגיע עכשיו להספק חלק בנכסי היבם מטעם ממנ"פ כמבואר בש"ס שם מ"מ אמרינן קם דינא והמחצה שלקח היבם מכבר בנכסי מיתנא הוא של יורשין אם כן ה"ה כאן מאחר שהעיד כבר כשהוא קרוב ונפס' הדין שעדותו בטילה אם כן אינו מועיל אם יחזור ויעיד לאחר שנתרחק כיון דכבר נפס' הדין פעם אחת דעדותו בטלה אמרינן קם דינא. וזה שסיימו הב"י והרמ"א וכתבו דכיון דאיפס' האי דינא איפסק ולא סתר דינא והיינו דמטעם קם דינא אתינן עלה ולא מטעם עבידי לאחזוקי דיבורן. ובזה מיושב כל הקושית שהבאתי לעיל לולא שהש"ך וכל האחרונים הבינו בדברי הרמ"א דהוא מטעם עבידי לאחזוקי דיבורן עכ"פ אף לפי הבנת הש"ך מ"מ מועיל בנ"ד אם יחזרו ויקיימו דכאן לא שייך לומר עבידי לאחזוקי דיבורן מטעם שכתב התומים כיון דבשעת הגדת העדות לא נודע קורבתן בודאי דקדקו . אז בעדותן ולא נחשדו למשקרים. וגם דלפי דברי מהר"ם ארוך בסי' כ"ח סעי' ט"ו לא קיי"ל כדברי בעל העטור. ובר מן כל דין הרי הב"ד שהיו בשעת חתימתן הם יוכלו לקיים חתימת העדים. ומ"ש מעכ"ת דכיון דאין העדים עצמן ראויין להעיד מטעם עבידי לאחזוקי דיבורן שוב אינו מועיל קיומן של אחרים מטעם מפיהם ולא מפי כתבן. הפריז מעכ"ת על המדה לומר כדברים האלה אשר אין להם שחר דמבואר להדיא בסי' מ"ו סעי' ז' בהג"ה דיכולין להעיד עדות הקיום מפי כתבן. וגם מבואר שם בסעי' ל"ה וסעי' ל"ו דאף דאין העדים עצמן יכולים לקיים חתימתן מותר לקיימן ע"י אחרים גם ביתר הטעמים שכתב מעכ"ת לפסול הגט לא מצאתי בהם שורש בבר. אשר על כן נלספנ"ד ברור שהגט כשר וחלילה להרהר אחריו כנודע. דברי ידידו:
סי' כפה ב"ה יום ו' עש"ק י"ד חשוון תרכ"ט לבוב. עלה והצלח. עדי כלח. ידידי שאהבה נפשי. היקר החריף השנון זית רענן מהולל ומפואר במעלות ומדות מתואר. מוה' משה ישמחה במנא נ"י:
רם תודות לכבודו את אשר דיבר בפיו ובידו מלא לשלוח אלי למנחה את הספר היקר זכרון שמואל. שמה מצאתי מטעמים כאשר אהבתי. סולת נקי' בלול ביין הרקח. וטעמו כצפיחית בדבש. גם החידושים אשר שלח לי מעכ"ת בסוגי' דשליח נעשה עד ישרו בעיני מאד. איברא דגוף קושית דו"ז הגאון בעל ישועות יעקב לא ברירא לי. דאף אם נימא כדעת רבותיו של הריטב"א דהיכא דאינו חייב שבועת התורה על טענת נאנסו כגון בעבדים ושטרות וכדומה גם בטוען החזרתי פטור אף משבועת היסת דכיון דבטענת נאנסו לא הי' נשבע כלל אף שבועת היסת משום דהוי טענת שמא גם בטענת החזרתי פטור לגמרי. מ"מ הרי כתב הש"ך סי' ס"ו ס"ק קכ"ה דכיון דצריך לישבע שבועה שאינו ברשותו אם הי' טוען נאנסו א"כ גם בטוען החזרתי היסת מיהא בפי. א"כ גם בקדושי שטר אם יש בו ש"פ ניהו דפטור משבועת השומרין משום דליכא שתי כסף לדעת הרמ"א בסי' פ"ח מ"מ איכא שבועה שאינו ברשותו וממילא גם כטענת החזרתי צריכין העדים לישבע היסת וכמ"ש הש"ך וממילא הוי מגעין בעדותן וזה פשוט. אלא אי קשיא הא קשיא אמאי חשיבי נוגעין בכסף או שטר שיש בו ש"פ הרי בש"ס קדושין דף מ"ג ע"ב אמרינן ואי אשמעינן וכו' אבל ממונא אימא מיפלג פלגי. מבואר דלא שייך חשש נגיעה רק היכא דיש הנאה לשני העדים שחלקו בהממון וא"כ היכא דליכא רק ש"פ ליכא חשש חלוקה בין העדים דפחות מש"פ לכל חד ליכא חשש נגיעה. ואם כן ליכא חשש רק שעד האח' לקח לעצמו כל הפרוטה וכיון שעד השני לא לקח כלום ממילא הוי עד המסייע ופוטר את העד השני משבועה ולא הוי נוגע כלל ולא עד הצריך שבועה וזה קושיא נפלאה. אמנם לפי מ"ש הח"מ סי' ל"ה ס"ק ג' דהיכא דע"א מועיל יותר מעד השני דמי למאי דאמרינן נפיק נכי ריבעא דממונא אפומא דחד. א"כ אתי שפיר דבעינן שיועיל כל אח' לחצי עדות בפני עצמו בלתי סיוע של העד השני והכא איכא בכל אח' בפני עצמו חשש נגיעה וכל אח' מהם צריך סיוע מהעד השני ואינו מועיל גבי קדושין. ובזה נפתח לנו שערי בינה להבין דברי ר' יוסי שהביא הירושלמי דאמר ר' אבין דבקדש בכסף הם נוגעין בעדותן לאחר שתיקנו שבועת היסת אמר ר' יוסי מכיון שהאמינתו תורה אפי' קידשה בכסף אינו נוגע בעי וכתב הר"ן דברי ר' יוסי תמוהים דניהו דמן התורה מהימן מ"מ כיון דתיקון רבנן שבועת היסת נמצא נוגע בפדות ופסול מן התורה. ולפמ"ש הדבר נכון דבש"ס גיטין דף י' ת"כ קאמר הש"ס דמש"ה כשר גט אשה שיש עליו עד כותי משום דעידי הגט אין חותמין זה בלא זה ואי לאו דכותי חבר הוי לא מחתים לי' מקמי' והקשו בתוס' דא"כ כל השטר מתקיים אפומא דישראל דחתים בסוף. ותירצו דאין לחוש כיון דהאי כותי כשר מדאורייתא דגרי אמת הן פ"ש. מדבריהם למדנו דהיכא דליכא רק פסול מדרבנן על פד האח' והעד השני מועיל להכשירו גם מדרבנן בזה לא אמרינן נפיק נכי ריבעא דממונא אפומא דחד סהדא. והנה כבר נודע דעד הצריך שבועה אינו פסול רק מדרבנן כמ"ש הח"מ שם. ומעתה הכי קאמר ר' יוסי דאף בקדשה בכסף שיש בו ש"פ מ"מ לא הוי נוגעין בעדותן דכיון שהאמינתו תורה היינו דמה"ת עד הצריך שבועה כשר א"כ ממילא פטור מן השבועה ע"י העד השני המסייע לו וכיון דאין בו רק ש"פ אין חשש נגיעה רק לאח' מהם והוי השני עד המסייע דפוטרו משבועה וכמו שהקשיתי לעיל ואין לומר כיון דעד זה צריך סיוע מהעד השני מיפסל מטעם נפיק נכי ריבעא וכו' כיון דליכא רק פסול דעד הצריך שבועה דהוא פסול דרבנן ובפסול דרבנן לא איכפת לן מה דנפיק נכי ריבעא דממונא אפומא דחד סהדא כמ"ש התוס' ודוק היטב. לרב טרדותי העצומור והרבות לא אוכל להאריך. דברי ידידו הדוש"ת באהבה:
סי' קפו ב"ה יום ה' ח"י שבט תר"ל לפ"ק לבוב יצו ד' את הברכה לכבוד ש"ב וידידי הרב החריף השנון זית רענן יקר רוח איש תבונה. קנה חפמה קנה בינה כש"ת מוה' פישר ברייפסאן נ"י:
מכתב שאלתו הגיעני באח' ששהה עם אשתו פשר שנים ולא ילדה ואח"כ נתעברה וילדה בת בחודש ניסן ובחודש תשרי הקודם בין כסא לעשור יצא קול דלא פסיק על אותה אשה שזינתה תם אח' שהי' פועל בבית בעלה ובאו עדים והעידו בב"ד שראו דברים מכוערים דהיינו בסוף אלול כימי הסליחות בעת שהלך בעלה באשמורת לסליחות נשאר הפועל עם האשה בביתה ולא הלכו לביהכנ"ס והי' תמוה להעדים. על זה. ותיכף אחר הסליחות הלכו לראות ובאו אחרי הדלת והדלת הי' סגור וראו דרך סדק שהפועל הנ"ל הלך ממקום מטתה של האשה הנ"ל למטה שלו. ושאלו הב"ד להעדים למה הי' לכם לתמוה ע"ז שלא הלכו לסליחות. והשיב אח' מהעדים שהוא שכן שלהם וראה עוד קודם לזה בקיץ דברים מכוערים בין הפועל והאשה ואח"כ ילדה האשה בת בניסן והחזיק הבעל את הבת לבתו כדרך כל הארץ ודר עם אשתו עוד אחרי כן שלש שנים רק מחמת שהעם ריננו אחריה והי' ביניהם קטטות ומריבות הלך אל הב"ד לגרשה. והמסדר הגט לא ידע מהמעשה הנ"ל ורצה לעשות שלום ביניהם וסיפר לו הבעל המעשה ואמר שאינו רוצה בשום אופן שכמעט מבורר אצלו שהמעשה אמת כי היא בעצמה אמרה לו שהעולם אומרים שיותר טוב להוליד ממזר מלישאר בלא בנים וגם האשה אמרה בפני המסדר שהעולם אומרים כן. ואחרי שנתגרשה לקחה האשה את הבת לה והאיש נשא אשה אחרת ושהה עמה ג' שנים ומת בלא בנים. וכעת נפשו בשאלתו אם האשה צריכה חליצה. מקור הדברים הוא בש"ע אעה"ז סי' ד' סט"ו א"א שיצא עלי' קול שזינתה והכל מרננין אחרי' און חוששין לבני' שמא הם ממזרים שרוב בעילות תולין בבעל והרמ"א שם כתב דאפילו אם ראו אותה מנאפת פעם אחת בני' בני' כשרים וכ"כ הב"ש שם ס"ק כ"ב. ומפשטת הדברים משמע דהבנים מותרין לכתחילה לבא בקהל מטעם דרוב בעילות אחר הבעל וכ"כ להדיא הרמב"ם פט"ו מא"ב הל"כ דמותר לישא בתה לכתחילה. אמנם הב"ש שם הביא בשם רש"י בסוטה דף כ"ז ע"א דהיינו כשא"א לו לישא אחרת אלא דומה או בת דומה ישא בת דומה משמע מזה דמי שאפשר לו לישא אחרת לא ישא בת דומה מחמת חשש ממזרות ולשיטת רש"י גם בנ"ד מי שאפשר לו לישא אחרת לא ישא אשה זו בלא חליצה כיון דחיישינן לכתחילה על הולד שמא מאחר נתעברה אמו ממילא אינה יכולה ליפטר אשת אבי' מן החליצה. והדברים ק"ו דהשתא לענין חשש ממזרות דאינו רק מדרבנן דספק ממזר מותר לבא בקהל מ"מ חיישינן על הולד לכתחילה מלבא בקהל מכ"ש בספק יבמה לשוק דהוא ספק גמור מה"ת פשיטא דחיישינן לכתחילה. והנה ידעתי מאד כי איני כדאי להשיג על הב"ש ח"ו מ"מ לאהבת האמת אמרתי לכתוב מה שנלפענ"ד כי לא מוכח מידי מרש"י ולפי המסקנא גם רש"י ס"ל כהרמב"ם. ואעריך לשון הסוגיא בסוטה שם דר"י אמר ישא אדם בת דומה ואל ישא דומה שזו עומדת בחזקת כשרות וזו אינה עומדת בחזקת כשרות מתיבי נושא אדם דומה א"ר ותסברא נושא לכתחילה אלא אם נשא תני נמי בת דומה והילכתא ישא אדם בת דומה ואל ישא דומה דתני רב תחליפא וכו' אשה מזנה בני' כשרים רוב בעילות אחר הבעל. ועל מה דאמר בגמ' תני נמי בת דומה פרש"י ואנן נמי כי אמרינן ישא אדם זו ולא ישא זו לאו לכתחילה אם ימצא אחרת אבל מי שאינו מוצא אלא שתים אלו ישא זו ואל ישא זו ונראה ברור שהזקיקו לרש"י לפרש כן משום דמלשון הגמ' דקאמרי תני נמי בת דומה משמע דמשבש התרצן להברייתא בתרתי חדא דמה דתני נושא צ"ל אם נשא וגם מה דתני דומה צ"ל בת דומה דמלשון תני נמי משמע דמלבד מה שצ"ל אם נשא צ"ל נמי בת דומה והלשון לפי מה דמשבש לה הוא אם נשא בת דומה וע"ז קשיא לי' לרש"י דמה הועיל התרצן לתרץ דברי ר"י הא אכתי קשה דר"י אמר ישא אדם בת דומה משמע אפילו לכתחילה ובברייתא לפי מה דמתרץ לה תניא אם נשא בת דומה משמע בדיעבד ולזה הוזקק רש"י לפרש דגם ר"י לא התיר בת דומה רק בדיעבד ומה דאמר ר"י ישא בת דומה היינו אם אינו מוצא אחרת. אבל לפי מה דמסיק הש"ס והלכתא ישא אדם בת דומה משמע מפשטא דלישנא דמותר אף לכתחילה וכדעת הרמב"ם כיון שאין לנו הכרח לומר בהיפוך ורק על מימרא דר"י הוכרח רש"י לפרש כן מטעם שפירשתי:
<b>אלא</b> דאכתי קשה דאם יש סברא לומר דמותר לישא בת דומה לכתחילה ל"ל להתרצן לומר תני נמי בת דומה ולשבושי להברייתא בתרתי וגם לדחוק בדברי ר' יוחנן דמיירי באם אינו מוצא לישא אחרת וכפרש"י ואמאי לא מתרץ בפשיטות תני נושא אדם בת דומה דהוי ממש כדברי ר"י דמותר לישא בת דומה אפילו לכתחילה. הן אמת שגוף הסוגיא שם תמוה דר"י יהב טעמא דישא אדם בת דומה ואל ישא דומה שזו עומדת בחזקת כשרות וכו' ולמסקנא קאמר והילכתא ישא אדם בת דומה משום דרוב בעילות אחר הבעל. ואמאי לא סגי לי' למסקנא ג"כ טעמו של ר"י משום חזקת כשרות גם גוף דברי ר"י אינן מובנין כלל דמה חזקת כשרות יש בספק ממזר הרי אנו מסופקין על עיקר לידתו שמא הי' בפסול ובהדיא אמרינן בכתובות דף י"ג ע"ב דבתה לית לה חזקה דכשרות. ומה שפרש"י דחזקה דכשרות הוא משום רוב בעילות אחר הבעל הוא ג"כ תמוה. דמלבד דאין זה משמעות לשון הגמ' אף גם הרי כאן בפנוי' עסקינן וכדמוכח מדברי רש"י ד"ה וזו שכתב שמא מכותי או ממזר ואי מיירי בא"א מה נ"מ אם נתעברה מממזר או לא אם נתעברה מאחר ממי שיהי' הולד ממזר. אלא ע"כ דמיירי בפנוי' א"כ מה זה כתב רש"י דחזקה דכשרות הוא משום רוב בעילות אחר הבעל. וכבר עמדו בזה האחרונים. ולולי דמסתפינא אמינא בזה מלתא חדתא. דבש"ס יבמות דף ס"ז על מה דאמר ר"י שהעובר פוסל ואינו מאכיל איבעיא להו טעמא דר"י משום דקסבר עובר במעי זרה זר הוא או דילמא ילוד מאכיל שאינו ילוד אינו מאכיל למאי נ"מ לעובר במעי כהנת ע"ש. משם למדנו דאם הכהונה בא לולד מחמת צד אב לחוד ולא מצד אם אז לא נעשה כהן כי אם כשיצא לאויר העולם ובמעי אמו הוא עדיין זר מה שאין כן אם אביו ואמו שניהם כהנים אז הוא כהן גם במעי אמו. ומעתה יש מקום לומר דאם כותי או ממזר בא על בת ישראל דמצד הביאה האסורה בעצמותה אין הולד ממזר דקיי"ל אין ממזר מחייבי לאוין ורק מצד שאביו ממזר גם הולד ממזר אם כן לא נעשה ממזר רק כשיצא לאויר העולם כיון שאיננו ממזר רק מצד אב ולא מצד אם כעין דאמרינן עובר במעי זרה זר הוא. אבל אם ממזר בא על ממזרת דהולד ממזר משני הצדדים וכן הבא על א"א או על אחת מכל העריות דהולד הוא ממזר מצד הביאה האסורה. וכיון דשניהם האיש והאשה עברו על איסור כרת דעל שניהם הוא אומר ונכרתו. א"כ כיון דהולד ממזר משני הצדדים מצד האב ומצד האם א"כ הולד ממזר גם במעי אמו. ומעתה דברי הגמ' בסוטה שם מדוקדקים היטב דעל מימרא דר"י דמיירי בפנוי' כמו שנראה מפרש"י וא"כ עיקר החשש על הולד שמא נבעלה מן ממזר. וא"כ במעי אמו הי' כשר אף אם בודאי נבעלה מן ממזר כיון דאינו ממזר רק מצד האב ושפיר קאמר בגמ' דיש לולד חזקת כשרות. וכעין שכתבו בתוס' חולין דף י"א ע"ב ד"ה לר"מ דיש לבכור חזקת היתר כיון דאינו קדוש רק כשיצא ממעי אמו. ולא מצי למימר על ר"י הטעם משום רוב בעילות אחר הבעל כיון דמיירי בפנוי'. משא"כ בהמסקנא דקאמר והלכתא ישא אדם בת דומה דמיירי ע"כ בא"א מדקאמר הטעם משום רוב בעילות אחר הבעל לא מצי לומר הטעם משום חזקת כשרות דכיון דהולד ממזר מחמת ביאה אסורה א"כ הוא ממזר מצד האב ומצד האם ובכה"ג הוי ממזר במעי אמו כמ"ש. א"כ בעיקר יצירתו נעשה ממזר ולא שייך חזקת כשרות ומש"ה הוצרך לומר הטעם דרוב בעילות אחר הבעל. ובזה א"ש דלפי דברי התרצן דקאי על ר"י דלא שייך להתיר רק מטעם חזקה מסתבר לי' להש"ס דלא התיר ר"י רק באם אינו מוצא לישא אחרת וכפרש"י. אבל בא"א ולפי מה דמסיק הש"ס להתיר מטעם רוב בעילות אחר הבעל כיון דרובא עדיף מחזקה שפיר פסק הרמב"ם דמותר לישא בת דומה אפי' לכתחילה. ואפשר גם רש"י מודה לפי המסקנא דמותר אף לכתחילה מטעם רוב כנלפענ"ד. ובאמת אף אם נאמר כדברי הב"ש דרש"י פליג על הרמב"ם כדאי הוא הרמב"ם לסמוך עליו באיסור זה שאינו אלא סלסול לכתחילה כמ"ש הבית מאיר ובפרט שאין הכרח כל כך מדברי רש"י וכמ"ש ודברי הרמב"ם מפורשים להיתר:
<b>וראיתי</b> למעכ"ת שכתב דבנ"ד לא שייך לומר רוב בעילות אחר הבעל כיון ששהתה עם בעלה עשר שנים ולא ילדה. והביא ראי' מדברי התוס' יבמות דף ל"ז ע"א ד"ה וזו שכתבו דאין סברא כלל לומר בנשים ששהו עם בעליהן כמה שנים ולא עיברו ומתו בעליהן דרוב מתעברות וכו' הנה לפענ"ד אין ענין כלל דברי התוס' לכאן. דהתוס' לא כתבו רק בספק אם נתעברה מבעל הראשון או מבעל השני דשם לא שייך לומר רוב בעילות אחר הבעל דהא גם השני הוא בעלה וגם לגבי' דידי' איכא רוב בעילות ורק דאיכא רוב נשים מתעברות ויולדת וא"כ מהראוי לומר דנתעברה מבעל הראשון כדרך רוב נשים הנשואות שמתעברות. ולגבי השני ליכא האי רובא דכיון דכבר נתעברה מן הראשון תו לא מצי לחזור ולהתעבר מן השני דאין אשה מתעברת וחוזרת ומתעברת ובאמת גם מן השני תתעבר עוד אח"כ. אבל לגבי האי ולד שאנו מסופקין עליו עכשיו איכא רובא דהוא מן הראשון. דאם נאמר שהולד הוא מן השני אנו מכחישין את הרוב לגבי ראשון דרוב הנשים הנשואות מולידין. אבל אם נאמר שהוא מן הראשון אינו מכחיש את הרוב לגבי השני דגם מן השני תתעבר אח"כ וכמ"ש. ולזה כתבו התוס' דבשהתה עם בעלה כמה שנים ולא ילדה ליכא האי רובא. וכן במ"ש הנו"ב מהד"ק ח' אהע"ז סי' ס"ט דשם הי' המעשה שמת הבעל וילדה אח"כ ומחמת הרינון שהי' על האשה נסתפקו אם מבעלה נתעברה או שזינתה אחר מות בעלה וגם שם לא שייך לומר רוב בעילות אחר הבעל כיון דאיכא חששא שמא זינתה אחר מות בעלה ולא שייך לומר רוב בעילות אחר הבעל רק בזינתה תחת בעלה כמ"ש הב"ש סוף סי' ג'. ורק שהנו"ב שם בא להתיר מטעם דרוב נשים מתעברות והיינו דרוב הנשואות מתעברות מבעליהן ומש"ה פלפל הנו"ב שם בדברי התוס' הנ"ל דבשהתה עם בעלה כמה שנים ליכא האי רובא. מה שאין כן בנ"ד דילדה בעודה תחת בעלה וכיון דהספק הוא שמא זינתה תחתיו שפיר איכא למימר רוב בעילות אחר הבעל ולגבי האי רובא אין שום חילוק בין שהתה ולא עיברה או לא. דלעולם איכא למימר דבודאי נתעברה מרוב הבעילות שהי' עם בעלה ולא מביאה אחר' שזינתה עם הנואף. וגם בלא"ה יש להתיר בנ"ד לפימ"ש הנו"ב שם דהתוס' קאי דוקא באשה ששהתה עשר שנים ולא ילדה וניהו דליכא רוב שתתעבר עוד מ"מ ליכא רוב שלא תתעבר והוי ספק השקול. אם כן בנ"ד איכא רובא דרוב נשים לתשעה ילדן דאם נאמר שהוא מן הנואף ע"כ בר שבעה הוא דבודאי אין אנו מחזיקין שזינתה מקודם כמבואר בפוסקים ביו"ד סי' א'. ובגוף דברי התוס' הארכתי בחדושי לבאר החילוק בין כאן לדף קי"ט ואכ"מ. באופן שלפענ"ד נראה שהולד כשר ואין האשה צריכה חליצה. אמנם לאשר כתב מעכ"ת כי כבר הורה בזה חכם אח' לאיסור טוב הדבר אשר ישאלו עוד את גדול אח' בזה ואם גם הוא יסכים להיתר אני אשא ואסבול עמו בהיתר האשה הנ"ל כי לדעתי העני' הדבר ברור להיתר:
<b>עתה</b> באתי על חידושי תורתו מה שהביא בשם גדול אח' שהקשה על מה דקיי"ל דביאת חייבי לאוין פוטרת צרתה והרי בש"ס מקשה אהא דאם בעלו קנו הא אפשר לקיים שתיהן בחליצה והיכא דאפשר לקיים שניהם אין עשה דוחה ל"ת. ומשני הש"ס דחליצה במקום יבום לאו מצוה הוא ע"ש. אבל היכא דאיכא צרתה דאפשר לקיים שתיהן ע"י ביאת צרתה א"כ אין עשה דוחה ל"ת ואסורה מה"ת להתייבם והיכא דאסורה מה"ת לא נפטרה צרתה כמבואר ברמב"ם פ"ז ובב"ש סי' קע"ד. ולפענ"ד לק"מ דהנה הר"ן פ"ג דכתובות הקשה על הא דשרי כלאים בציצית משום דעשה דציצית דחי ל"ת דכלאים והרי אפשר לקיים שניהם בטלית של צמר ותירץ דדוקא היכא דיכול לבטל את העשה בזה אמרינן דאין עשה דוחה ל"ת משום דעשה דקיל דיכול לדחותה אינו דוחה ל"ת מה שאין כן בכלאים בציצית אף אם יעשה טלית של צמר מ"מ העשה הא איתי' גם בטלית של צמר ומש"ה דוחה ל"ת ומותר ללבוש גם טלית של פשתן ע"ש בדבריו הקדושים אשר הם קילורין לעינים. ולפ"ז הא דמקשה בש"ס יבמות דף כ' דיכול לקיים שניהם ע"י חליצה היינו דיכול לדחות עשה דיבום. שאם יחלוץ לה יהי' פטור מעשה דיבום. וע"ז הוצרך לשנויי דחליצה במקום יבום לאו מצוה הוא משא"כ אם נאמר דיכל לקיים שניהם ע"י ביאת צרתה זה אינו כלום דגם אם יבא על צרתה איכא עשה דיבום וליכא למידחי עשה דיבום ועשה דליכא למידחיי' שפיר דוחה ל"ת אף היכא דאפשר לקיים שניהם וכמ"ש הר"ן. ובזה ביארתי לנכון דברי התוס' בכתובות דף מ' שהקשו אהא דאמרינן אי אמרה לא בעינא מי איתא לעשה כלל דא"כ אמאי איצטרך קרא דאין עשה דכיבוד דוחה שבת הא אם אמר האב לא בעינא ליתא לעשה כלל ותירצו דמ"מ מיד כשצוה אב הוי עשה לעשות מצוותו ודבריהם אינם מובנים כלל. ולפמ"ש י"ל דכוונתם דגבי אונס אם תאמר האשה לא בעינא ידחה העשה וכמו שאמרו בגמ' מי איתי' לעשה כלל ועשה דאפשר למידחי' אינו דוחה ל"ת. משא"כ גבי כיבוד אם יאמר האב לא בעינא דהיינו שאינו רוצה שיבשל לו איכא עדיין מצות עשה דכיבוד שלא יבשל לו ורק שהל"ת יבטל אבל העשה הוא בתוקפה ובכה"ג עשה דוחה ל"ת אף דאפשר לקיים שניהם ודוק. דברי ש"ב וידידו הדוש"ת באהבה:
<b>סי'</b>
<b>קפז</b> ב"ה יום ג' י' אדר שני תר"ל לפ"ק לבוב. הנני נותן את בריתי שלום לכבוד ידידי הרב המאוה"ג החסיד המפורסים ערוגת הבושם שושלתא דיחוסא רם וגבה ונשא החכם השלם כש"ת מוה'
<b>אברהם</b> <b>יהושוע</b> <b>העשיל</b> נ"י אבד"ק טלוסט יע"א:
<b>היום</b> אשלמה נדרי להשיב לכבוד יקרתו בדבר ראובן שנתן טראטין לשמעון על סך שלשת אלפים רייניש וכעת טוען ראובן שהטראטין המה כולם מעיסקא היינו מהלואות הקודמים שהי' מלוה מן שמעון הי' נשאר חייב הרווחים מן ההלואות שנתן על זה טראטין וראובן טוען שלא הי' ריווח בהלואות הקודמים ורוצה לישבע ע"ז. והנה לכאורה דין זה מבואר בחו"מ סי' פ"א סעי' ל' דלדעת הראב"ד אף אם כבר נתן לשם ריוח נאמן בשבועה שלא הי' ריווח כיון שלא אמר אתם עדי ופשיטא דיכול המוחזק לומר קים לי כהראב"ד. ולא עוד אלא דאפשר לומר דבנ"ד גם הדיעה הראשונה שם מודה דע"כ לא ס"ל להבפה"ט ובעה"ת דכיון דיהיב לי' לשם רווחא לאו כל כמיני' לישבע עכשיו שלא הי' ריווח רק היכא שנתן לו מעות בעין וכמ"ש הבעה"ת שער מ"ב ח"ו דאחר מעשה נתינת המעות אינו יכול לטעון כלום משא"כ בנ"ד שנתן שטרות על הרווחים גם הבעל העטור מודה דיכול לטעון טענת השטאה וכדומה וכ"כ הש"ך שם ס"ק פ"ט ואין זה דומה למ"ש הש"ך ס"ק ע"ז שם דאם הי' לו שטר אינו נאמן לכ"ע לטעון שלא הי' שם ריווח דשם מיירי ג"כ שנתן לו הריוח במעות מזומן ויש לו שטר על הקרן דבזה אינו יכול לטעון שלא הי' ריווח דאנן סהדי דמסתמא קודם שנתן לו הריווח במזומן נתברר אצלו בברור גמור שהי' ריווח דאל"כ לא הי' נותן לו וא"כ ממילא חייב לשלם את השטר דעל השטר אין לו שום טענה. משא"כ בנ"ד שטוען על גוף השטרות שהמה היו עבור רווחים ובאמת לא הי' ריווח בזה אדרבא מבואר בש"ך שם ס"ק ע"ט דיכול לטעון טענת השטאה או טעיתי. אמנם נלפענ"ד ברור דזה דוקא בכתב יד דנאמן לטעון פרעתי ומש"ה נאמן ג"כ לומר טעיתי במגו דפרעתי כמ"ש הש"ך שם ס"ק ע"ט בטעם הדבר. משא"כ בוועקסלין הנהוגים שפסק התומים סי' ס"ט ס"ק ה' דאינו נאמן לטעון פרעתי וכן הסכימו האחרונים א"כ מכ"ש דאינו נאמן לומר טעיתי. וגם הראב"ד מודה בזה משום דכתב יד דמי לאתם עדי כמ"ש המהריב"ל שהביא הש"ך שם ומכ"ש וועקסיל דעדיף טפי כמ"ש. ובאתם עדי מודה הראב"ד דאינו נאמן לומר שלא הי' ריווח. וגם הש"ך לא נחלק שם רק בכת"י דנאמן לומ' טעיתי במיגו דפרעתי משא"כ בוופקסלין דאינו נאמן לומר פרעתי. ועי' בשו"ת ב"ח סי' ס"ז שכתב להדיא דאם נתן שטר על הריוח שוב אינו נאמן לומר שלא הי' ריוח וזה ברור. באופן שבנ"ד הדבר פשוט שראובן א"נ לומר שלא הי' ריווח ומחויב הוא לשלם הטראטין.
דברי ידידו:
<b>סי'</b>
<b>קפח</b> ב"ה יום ו' עש"ק ט' ניסן תרל"ד לפ"ק לבוב. למועד חודש האביב. אושר ועושר ונוגה לו סביב. לכבוד ש"ב וידידי הרב החריף ובקי שכל צח ומחודד. המפואר לתהלה יקר ונעלה. כש"ת מוה' נפתלי הירץ תאומים נ"י:
<b>התענגתי</b> מאוד להתבשר משלום תורתו כי טוב ובדבר חידושי תורתו. האומנם טרדותי עצמו מאד. וביחוד בימים האלה אשר משרתי הבית עוטרים עלי במטאטא השמד להתם החמץ עד כלותו. בכל זאת יען כי ערבים עלי דבריו מעולם אמרתי להשתעשע עמו מעט. והנה מע"כ האריך הרבה ליישב קושי' מהרש"ל ומהרש"א בתוס' פסחים דף כ"ו ע"ב ד"ה חדש יותץ שכתבו הקשה הר"א לרבי הא דתנן המבשל בשבת בשוגג יאכל ואמאי נימא יש שבח עצים דמוקצה בתבשיל. והקשו אמאי מקשים התוס' לרבי דוקא הא גם לרבנן קשה דהא טעמייהו דרבנן משום דאין שבח עצים ניכר בפת דהשלהבת בא ממה שנשרף וכ"ז דוקא בערלה דהוא מהנשרפין ואפרן מותר וגם השלהבת הבא ממה שנשרף ג"כ מותר ומש"ה שרי לרבנן. מה שא"כ באיסור מוקצה דגם האפר הוא מוקצה א"כ גם לרבנן קשה דאסור התבשיל מחמת האפר המוקצה. ומע"כ הוסיף להקשות על גוף קושית התוס' דילמא הא דהמבשל בשבת מיירי בבישול בתנור או בקדירה ומ"ה מותר דהוי זוז"ג קדירה דהתירא ועצי מוקצה דאיסורא. ובאמת קושית מעכ"ת יש ליישב בפשיטות לפמ"ש הר"ן סוף פ"ג דע"ז דהא דזוז"ג מותר הוא מטעם ביטול וא"כ במוקצה דהוא דשיל"מ ואפי' באלף לא בטיל גם זוז"ג אסור ואף דהוא מבשא"מ מ"מ כיון דעיקר התבשיל מיתקן ע"י העצים חשיב כמב"מ כמו בלבנו מאכל בביצה דלא בטיל משום דשיל"מ. ועיי' באו"ח סי' תקנ"ג ובט"ז שם] סק"ד. והנה בש"ס ביצה דף ד' ע"ב בהא דעצים שנשרו מן הדקל לתוך התנור ביו"ט מרבה עלייהו עצים מוכנים ומסיקן פריך הש"ס הא הוי דשיל"מ ולא בטיל. ומשני ה"מ היכא דאיתא לאיסורא בעיני' הכא מקלא קלי איסורא ע"ש:
<b>ומעתה</b> מיושב קושית מהרש"ל ומהרש"א הנ"ל דדוקא לרבי דס"ל יש ש"ע בפת ועיקר הנאה באה כשעצים עדיין בעין חשיב כמו דאיתא לאיסורא בעיני' ובכה"ג דישל"מ לא בטיל וא"כ גם זוז"ג אסור כמ"ש ואם כן אמאי המבשל בשבת בשוגג יאכל הא לרבי אסור משום דיש ש"ע בפת דאף אם נאמר דהוי זוז"ג מחמת הקדירה הא בדשיל"מ גם זוז"ג אסור. משא"כ לרבנן דס"ל אין ש"ע בפת וההנאה באה ממה שנשרף. ובזה גם דשיל"מ בטל מטעם דמיקלא קלי איסורא ושפיר מותר התבשיל שבישל בשבת אף דגם האפר הוא מוקצה מ"מ הוי זוז"ג מחמת הקדירה דהיכא דבטל זוז"ג מותר ודוק:
<b>ובזה</b> יש להבין דברי התוס' שם דף כ"ז ע"ב ד"ה הקדש בהא דקאמר הש"ס דתנור שהסיקו בעצי הקדש ואפה בו את הפת דאסור אף לרבנן דשרו בערלה משום דערלה בטלה במאתים הקדש אפי' באלף לא בטיל. והקשו בתוס' מה חומרא הוא זו דהא הקדש הוה דשיל"מ ע"י חלול ומש"ה לא בטיל. ודבריהם אינם מובנים לי כלל דמה נ"מ מאיזה טעם לא בטיל כיון דסוף סוף הקדש לא בטיל יש להחמיר בו יותר ומש"ה אסור הפת שנאפה בעצי הקדש ועי' בפני יהושע שהניח דברי התוס' בצ"ע. אמנם לפימ"ש דברי התוס' נכונים מאד דכאן קיימינן לרבנן דס"ל אין שבח עצים בפת דהשלהבת בא ממה שכבר נשרף וכיון דהיכא דמיקלא קלי איסורא גם דשיל"מ בטל כדאמרינן בש"ס ביצה. א"כ שפיר הקשו התוס' כיון דהא דהקדש לא בטיל הוא משום דשיל"מ א"כ בפת הנאפה בעצי הקדש לא שייך לאסור משום דשיל"מ לרבנן דאין ש"ע בפת ומקלא קלי איסורא ואמאי הפת אסורה לרבנן וזה נכון ודו"ק:
<b>שבתי</b> וראה את אשר תמה מע"כ בדברי הר"ן בע"ז דף ס"ה בהא דהוכיחו התוס' דבדבר המותר בהנאה לא אמרינן יש ש"ע בפת דאל"כ אמאי המבשל בשבת בשוגג יאכל והא העצים מוקצים ויאסור התבשיל משום דיש בתבשיל ש"ע מוקצה. וכתב הר"ן והא לא מוכח לפי שלא שמענו שבח עצים בתבשיל רק בפת. ותמה מע"כ ממשנה מפורשת בערלה פ"ג תבשיל שבישלו בקליפי ערלה ידלק. והוא באמת קושיא חמורה מאד ונדדה שנתי מעיני בליל ש"ק לחומר הקושיא הזאת. ואת אשר נ"ל בזה אחרי העיון. דהנה המהרש"א בפסחים שם הקשה לפ"מ דקאמר הש"ס דרבי ס"ל זוז"ג מותר א"כ הא דתנן אפה בו את הפת הפת אסורה ע"כ מיירי בחדש בהיסק ראשון וא"כ אמאי מותר בבישלה ע"ג גחלים ע"ש שהאריך. ומדבריו מוכח דבישן בלא ציננו אף לרבי דס"ל יש"ע בפת אפ"ה מותר מטעם דהוי זוז"ג תנור דהיתרא ועצים דאיסורא שממילא משמע דלרבנן דאין שבח עצים בפת א"כ בישן ולא ציננו ליכא שום גורם איסור כלל דהתנור הוא היתר וגם העצים המה היתר כיון דאין ש"ע בפת והשלהבת בא' ממה שנשרף דהוא כמו אפר דהוי היתר. וכל דבריו תמוהים מאד דמבואר להדיא בר"ן פ"ג דע"ז דף מ"ט דבתנור ישן ולא ציננו למ"ד יש"ע בפת גרע טפי מזוז"ג והפת אסורה אף למ"ד זוז"ג מותר משום דהוי כאילו גוף האיסור בפת וכ"כ הש"ך ביו"ד סי' קמ"ב סק"ט באורך ולפ"ז לק"מ קושית מהרש"א הנ"ל דשפיר מצינן לאוקמי הא דאפה בו הפת הפת אסורה בישן ולא ציננו ואפ"ה אסור לרבי אף דזוז"ג מותר משום דשבח עצים דאיסור ניכר בפת והוי כאילו האיסור בעין וגרע מזוז"ג כמ"ש הר"ן והש"ך. ונ"ל להוכיח עוד דלמ"ד אין ש"ע בפת מ"מ בישן ולא ציננ' עכ"פ הוי זוז"ג ודלא כנראה מדברי מהרש"א דלרבנן ליכא שום גורם איסור כלל. וראי' לזה דהרי התוס' בפסחים דף כ"ז שם הקשו אברייתא דבין חדש ובין ישן יצון דאמאי בעי בישן צינון הא זוז"ג מותר. והרי הך ברייתא מוקמינן כרבנן דס"ל אין ש"ע בפת ואפ"ה הוי בישן זוז"ג והטעם דאף דעיקר השלהבת בא ממה שנשרף מ"מ עצי האיסור לא גרע מגורם. אלא דהוי זוז"ג תגור דהתירא ועצים דאיסורא משא"כ לרבי דס"ל יש"ע בפת גרע טפי מזוז"ג ובישן ולא ציננו הוי כאילו האיסור בעין. כן נראה להדיא מדברי הקדמונים ועיי' בצל"ח שהרגיש במקצת דברי. אמנם כל זה באבוקה כנגדו דבזה מבואר להדיא למ"ד יש"ע בפת הוי כאיסור בעין וגרע מזוז"ג. אבל בבישלה ע"ג גחלים באיסורי הנאה שהם מן הנקברין ואפרן אסור אם אמרינן גם בזה יש שבח אפר בפת עד דהוי כאיסור בעין דאסור אף למאן דמתיר זוז"ג. דבר זה לא מצינו בגמ' דבש"ס אמרינן יש שבח עצים בפת אבל שבח אפר בפת לא שמענו. ודבר זה הוא מחלוקת ראשונים. דהטור ס"ס תמ"ה כתב דלרבנן דחמץ מן הנקברים אם אפה בו פת אצל גחלים שכבו הפת אסורה. משמע דהיכא דהאפר אסור אמרינן ג"כ יש שבח אפר בפת ואסור גם בתנור ישן משום דגרע מזוז"ג דכיון דיש שבח אפר בפת הוה כאי' בעין וכן ביאר להדיא הש"ך ביו"ד סי' קמ"ב שם דברי הרמ"ה והרא"ש שם. אבל המ"מ והכ"מ בשם הרמ"ך בפ"ג מחו"מ פירשו דברי הרמב"ם דהא דאפה בו בחמץ את הפת אסורה מיירי דוקא כשאבוקה כנגדו. והמג"א בסי' תמ"ה סק"ה הוסיף לבאר דברי הרמ"ך דאחר שכבו הגחלי' אף דחמץ מן הנקברי והגחלת והאפר אסור מ"מ הפת מותרת משום דהוה זוז"ג תנור דהתירא וגחלת דאיסורא מה שא"כ כשאבוקה כנגדו דאז הפת אסורה. הרי מבואר דהרמ"ך סובר דהא דעצי' דאי' למ"ד יש"ע בפת גרע מן זוז"ג זה דוקא כשאבוקה כנגדו אבל לאחר שנעשה אפר אף דאפרן אסור מ"מ ל"א יש שבח אפר בפת ולא הוה רק כשאר גורם ומותר לדידן דקי"ל זוז"ג מותר. ומעתה מיושב היטב קושי' מהרש"ל ומהרש"א הנ"ל שהקשו התוס' לרבי אמאי המבשל בשבת יאכל נימא יש שבח עצי מוקצה בפת והקשו דהא גם לרבנן קשה כיון דגם האפר הוא מוקצה ולפמ"ש נכון מאוד דבאמת יש לומר דמתני' דהמבשל בשבת מיירי בבישלה בתנור דהוה זוז"ג וכמו שהקשה מעכ"ת. אמנם באמת הא ליתא דלרבי דיש שבח עצים בפת גרע טפי מזוז"ג דהוה כאילו האי' בעין כמו"ש באורך. משא"כ לרבנן דאש"ע בפת אף דגם האפר אסור מ"מ יש לומר דהתוס' ס"ל כשיטת הרמ"ך הנ"ל דבאפר ל"א יש שבח אפר בפת והוה זוז"ג ומותר כמ"ש המג"א ומש"ה הקשו התוס' רק לרבי וזה נכון ואמת בסייעתא דשמיא:
<b>ומעתה</b> יש מקום ליישב דברי הר"ן הנ"ל. דהנה הא דפילפלו התוס' והר"ן בהסיק בדבר האסור באכילה ומותר בהנאה אם הפת אסורה או לא. זה דוקא אם אמרינן יש"ע בפת דאז חשיב כאילו האיסור בעין בתוך המאכל ובזה אפשר קצת לומר דגם באיסור [אכילה] לחוד ג"כ הפת אסורה דכיון דיש"ע בפת א"כ הוי כאילו אוכל גוף האיסור. משא"כ אם נאמר אין ש"ע בפת רק דיש איסור מטעם זוז"ג אסור א"כ פשיטא דזה דוקא באיסור הנאה דבאיסור אכילה לא איכפת לן כלל מה שנעשה הפת בגרמתן כיון דמותר בכל הנאות. ומעתה י"ל דהכי כוונת הר"ן דל"א יש"פ רק בפת והיינו דבפת חשיב כאוכל גוף האיסור ואסור אף למ"ד זוז"ג מותר משא"כ בתבשיל ל"א בי' יש"ע. אבל עכ"פ זוז"ג הוי וכמ"ש לעיל דאף למ"ד אין ש"ע בפת הוי עכ"פ זוז"ג. ואם כן י"ל דמתניתן דתבשיל שבישלו בקליפי ערלה ידלק אתיא כמ"ד זוז"ג אסור. משא"כ במבשל בעצי מוקצה כיון דמותר בהנאה לא שייך בי' זוז"ג. אבל בפת דאמרינן יש"ע בפת ואסור אף למאן דמתיר זוז"ג כמ"ש אפשר דגם באיסור אכילה לחוד אסור. כנלפענ"ד ברור בזה:
<b>ומצאתי</b> בירושלמי פ"ג דערלה הלכה א' אר"ב בר ממל הויית ערלה בטלה ברוב מתניתין פליגא על דר"ב ב"מ תבשיל שבישלו בקליפי ערלה ידלק פתר לה קדירה בקדירות ופי' המפרש שם דקדירה שנגמרה בעצי ערלה ונתערבה בזה ס"ל לר"ב דבטלה ברוב ומתניתין מיירי בתבשיל שנתבשל בעצי ערלה בזה צריך אח' ומאתים לבטל ע"ש. אמנם הר"ן בתשו' סי' ע' פירש להיפך דתבשיל שנגמר בעצי ערלה בטל ברוב ומתניתין דערלה מיירי דהקדירה נגמרה בעצי ערלה ונתערב' באחרים בזה צריך ר"א לבטל ע"ש. וא"כ לפי פירש הר"ן ע"כ הך מתניתין דערלה קאי לענין הקדירה דאם נתבשלה הקדירה בקליפי ערלה ידלק הקדירה ואם נתערבה הקדירה באחרים יעלה באחד ומאתים ומתניתין ע"כ לא מיירי בתבשיל דלענין התבשיל ס"ל לר"ב דבטל ברוב. וממילא לא קשה קושית מעכ"ת דשפיר י"ל דבתבשיל אין אומרים יש"ע ומתניתין לא מיירי כלל לענין התבשיל רק לענין הקדירה וכמ"ש הר"ן בתשובה. ויותר מזה לא אוכל להאריך לרב הטרדה. דברי ידידו הדוש"ת באהבה ש"ב מברכו בברכת החג:
<b>סי'</b>
<b>קפט</b> ב"ה יום ה' ד' מרחשון תרמ"ב פה לבוב. לכבוד הרב המופלג החריף השנון זית רענן ירא ד' ענף עץ אבות מוה' יהודה אונגר נ"י.
<b>מכתב</b> שאלתו הגיעני באיש אח' שמו ר' מאטיל ב"ר אלי' הכהן שהלך במוצאי יוה"כ לסבב הכפרים במסחרו ויש גב"ע כי נטבע ר' מאטיל הנ"ל וביום א' דחג סוכות נמצא וקברוהו ותוכן הגב"ע יבואר בתשובתי אי"ה ומע"כ ביקש ממני לעיין בזה אם אשתו מותרת להנשא לשוק והאריך בזה בפלפול עצום ומד' אשאל עזר לבל אכשל ח"ו בדבר הלכה וידריכני בנתיב האמת. והנה בעדות ר' דוד ב"ר ברוך יש לשדות בו נרגא מאחר שלא עמד עד שתצא נפשו שהרי מיד לאחר הטביעה רץ ר' דוד לבית הטחינה להביא אנשים להצילו ושהה במרוצתו ערך רבע שעה ואפשר דבאותו זמן שב וניצל מן המים ובלא שהה עד שתצא נפשו לא יצאה עדיין האשה מחזקת א"א וכהנהו דר"א בן פרטא דנותנין עליהם חומרי חיים ואסורה מה"ת לדעת רוב הפוסקים והכרעת הרמ"א בסעי' ל"ד. וראיתי לאח' מן האחרונים שהביא בשם שו"ת ברית אברהם סי' כ"א דהא דבמשאל"ס אם ניסת ל"ת היינו דוקא היכא דיש שני עדים על הטביעה או בע"א למאן דסובר דע"א נאמן מה"ת בעדות אשה אבל לדעת רוב הפוסקים דנאמנות ע"א בעגונה היא מדרבנן משום תק"ע או דהפקיעו הקדושין א"כ במשאל"ס כיון דגם אם נאמין להעד אסורה להנשא לכתחילה עכ"פ א"כ ל"ש תק"ע כיון דסוף סוף אסורה להנשא. וגם חזינן דלא הפקיעו חז"ל הקדושין בזה אם כן הדרינן לד"ת ואין ע"א נאמן כלל בזה. ואח"כ כתב שם לדחות דבר זה ומסיק דגם בע"א במשאל"ס לא תצא וכ"כ בשו"ת פמ"א ח"ג סי' ב'. ובראשית ההשקפה תמהתי ע"ז דהרי מבואר בב"ש ס"ק ק"ד להיפך דדוקא בשני עדים במשאל"ס דמדינא מותרת להנשא אלא חומרא דרבנן היא דאסורה מש"ה גובה כתובתה גם בלא נשאת אבל בע"א דעל פי הדין היא אסורה אלא דבעגונה הקילו חז"ל ונתנו נאמנות לע"א ובמשאל"ס דלא הקילו א"י להוציא הכתיבה רק בנשאת ע"ש. הרי מבואר דבע"א במשאל"ס לא תקנו חז"ל כלל ומדינא אין ע"א נאמן. הן אמת דדברי הב"ש תמוהים דבש"ע סעי' ל"ד מבואר דגם בע"א במשאל"ס אם נשאת ל"ת וכיון דאם נשאת ל"ת גובה כתובתה כמ"ש הט"ז שם ס"ק מ"ט. וגם צריך להבין לדעת הב"ש מה חילוק יש במשאל"ס בע"א בין נשאת כבר או לא. כיון דחז"ל לא תקנו בזה להאמין לע"א והוי כאילו ליכא עדים כלל והוי כנשאת באיסור בלי עדות וכה"ג פשיטא דאין לה כתובה. וגוף סברת הב"ש קשה להבין מה ענין נאמנות העד לחששא דמשאל"ס הלא עיקר החשש היא במשאל"ס דלמא גלי אשפלוהו ויצא ליבשה במקום אחר ואמאי יגרע בזה נאמנות העד על הטביעה. אמנם ביאור הענין נלפענ"ד דבגמ' ובפוסקים מבואר דהא דהאמינו חז"ל לע"א בעגונה היא משום דייקא ומינסבא דמתוך חומר שהחמרת עלי' בסופה בודאי לא תנשא כי אם אחרי שתדקדק אם האמת כדברי העד. וגם האשה עצמה דנאמנת לומר מת בעלי היא ג"כ משום דייקא דבודאי לא תשקר מחמת חומר שהחמרת בסופה. ומש"ה אמרו בגמ' בדף קי"ז דאם אמרה תנו לי כתובתי אינה נאמנת מ"ט אדעתא דכתובה אתיא. והיינו דחיישינן שאין רצונה להנשא כלל וממילא לא דייקא והיכא דליכא סברת דייקא אינה נאמנת כלל. ומש"ה כתב הרמ"א בסעי' מ"ג דגם בע"א שמת לא מהני בתובעת כתובתה והטעם בזה דכיון דאם תובעת הכתובה חיישינן שמא אין דעתה להנשא וכמ"ש המחבר שם וא"כ לא דייקא כלל כיון דליכא חומר בסופה והיכא דלא דייקא לא האמינו חז"ל לע"א. ועי' בח"מ שם ס"ק פ"ה ובב"ש שם ס"ק קל"ב. ומעתה במשאל"ס כיון דאסורה להנשא עכ"פ לכתחילה א"כ אנן סהדי דאין דעתה להנשא דודאי לא תעבור על תקנות חז"ל וגם בדיעבד אם נשאת בלא היתר חכם תצא ולא שייך סברא דדייקא ומינסבא דהרי בודאי לא תנשא כלל ומש"ה אין ע"א נאמן כלל כיון דלא שייך דייקא וכמ"ש ושפיר כתב הב"ש דאין לה כתובה כיון דכל זמן שלא נשאת ל"ש דייקא ובכה"ג לא האמינו חז"ל לע"א ורק בנשאת דאז שפיר אמרינן הסברא דדייקא ויש נאמנות להעד ומש"ה יש לה כתובה כנלע"ד נכון בס"ד בכוונת הב"ש. ומעתה בנ"ד דאנו דנין להתירה להנשא וכמו שיבואר להלן בעז"ה שפיר נאמן העד על הטביעה מטעם דייקא ומנסבא וכמסקנת הפמ"א ושו"ת ברית אברהם ורק משום דלא שהה עד שתצא נפשו. ודבר זה הוא מחלוקת הקדמונים אם בכה"ג יצאה האשה מחזקת א"א מה"ת. ועי' בקונטרס עגונות סי' רמ"ד בשם הרמב"ם ור"ח. עוד העידו ר' אלי' אביו של הנטבע וחתנו ר' ישראל שנכרי אח' סיפר להם כי יהודי אחד מונח בתוך המים בכפר שעליץ ותיכף הלכו שמה ומצאו אותו מונח בתוך המים ופניו למטה לתוך המים לבוש בבגדיו חגור באבנטו והפכו אותו שיהי' פניו למעלה והכירו אותו בטב"ע גמור בלי שום ספק שזה ר' מאטיל ולא הי' בו שום נפיחה רק אח"כ כשהיו מונח ביבשה ערך שעה נשתנו פניו למראה ירוק והכירו בטב"ע גם את המלבושים אשר לבוש בהם דהיינו בגד העליון והמכנסים והאבנט וגם הטייסטריל שלו שהי' מונח באמתחת השפענצער. עדות זה נראה דיועיל להתיר דחשש אשתה' ליכא כאן מאחר שמצאוהו פניו בתוך המים ומיא מצמת צמתי כמבואר בסעי' כ"ז ועי' בק"ע סי' רמ"ט. אמנם יש לחוש מאחר דידעו מהטביעה ואיכא חשש בדדמי כמ"ש הב"ש ס"ק פ"ז ודעת רוב הפוסקים דגם בשנים יש לחוש לבדדמי אם הם פסולים כמ"ש הב"ש ס"ק קנ"ג ועי' בק"ע סי' ו' וסי' רל"א דדעת המהריב"ל והמביט דגם בשנים פסולים ל"ח לבדדמי ואם כן דבר זה תלוי במחלוקת אם בשני פסולים יש לחוש לבדדמי וראיתי למעכ"ת שעורר בזה מאחר דאח' מן העדים הוא חמיו אם כן יש לחוש כמו דחמותה אינה נאמנת להעידה ה"ה חמוה. ואני תמה ע"ז דהדבר מבואר בח"מ סק"י ובב"ש ס"ק נ"ד דהזכרים הדומין לאלו הנשים נאמנות. וכ"כ עוד הח"מ בתשובה ס"ק מ"ז והמהרי"ט בתשובה ח"ב ח' אהע"ז סי' ל"א ואא"ז הח"ץ ז"ל בתשובה סי' צ"ה ולא ראיתי שום חולק בזה. גם מ"ש מע"כ דמאחר דלפי דבריו שמת בנו שוב אינו חמי' מש"ה נאמן לא ידעתי איך יפרנס משנתינו דחמותה אינה נאמנת להעיד לה הא לפי דברי' שמת בנה תו אינה חמותה:
<b>אמנם</b> באמת דבנ"ד ליכא חששא דבדדמי מכמה טעמים. דהנה הב"ש בס"ק פ"ז כתב בראה הטביעה אף דטב"ע אינו מועיל בזה לדעת הרא"ש מ"מ טב"ע עם סי' אמצעי בודאי מועיל. וכ"כ עוד בס"ק פ"ח וס"ק פ"ט והוא מוכרח בגמ' יבמות דף קט"ו לפירוש הרא"ש דהא דאמרינן וחזינהו לאלתר וקאמרו סימנים היינו דבעי' תרווייהו דראה הטביעה והכרה בטב"ע וסימני הגוף. וע"כ כוונתו על סי' אמצעי דבסי' מובהק ביותר לחוד מועיל ולא בעי' טב"ע. וסברת הרא"ש צריכ' ביאור מאחר דטב"ע אינו מועיל מאחר. שראה הטביעה ואיכא חששא בדדמי וסי' אמצעי ג"כ אינו מועיל משום דאיכא הרבה אנשים שיש להם כסימן הזה ואמאי יועילו הטב"ע והסי' גם יחד. ונראה הטעם בזה דעיקר החשש בדדמי דמאחר שראה או ידע מהטביעה סובר העד דודאי מת ומש"ה יש לחוש דזה הנמצא הוא איש אחר שדומה קצת לבעלה של זאת ומחמת שסובר העד שבעלה מת טועה העד ואומר שזהו בעל העגונה ומש"ה אם יש ג"כ סי' אמצעי רחוק הדבר לומר שזה האחר שדומה לבעל האשה הי' לו גם כן סי' אמצעי כזה והוי כעין נפילה דיחיד דלא חיישינן. ומעתה בנ"ד דהכירו גם הבגדים בטב"ע ג"כ יש לומר שרחוק הדבר לומר דאותו אחר הנטבע דדומה לבעל האשה הי' לבוש גם כן בגדים כאלה ודומה לטב"ע עם סי' אמצעי דמודה הרא"ש דל"ח לבדדמי וכמ"ש וה"ה לטב"ע עם הכרת הבגדים. שוב ראיתי בנו"ב מהד"ק סי' כ"ח שהביא בשם הגאון השואל כעין סברא שכתבתי דאם הכירו הבגדים הוי כסי' אמצעי ומועיל בצירוף טב"ע דגוף דל"ח לבדדמי. והנו"ב שם דחה דבריו דדוקא סי' אמצעי מצרפין לטב"ע משום דתרי מילי נינהו והחשש שיש בזה אינו בזה ובצירוף שניהם מועיל אבל טב"ע דגוף עם טב"ע דבגדים הכל אח' וטב"ע מיקרי ובכלהו חיישי' לבדדמי. הגע עצמך שהי' לבוש עשרה בגדים ויש טב"ע בכל אח' האם נאמר שנצרף כל העשרה עכ"ל הנו"ב ומ"מ נלענ"ד להתיר בנ"ד דהרי בנ"ד ר' אלי' וחתנו ר' ישראל שמצאו את הנטבע לא ראו הטביעה אלא שאנו חוששין לדעת הפוסקים דאם ידע מהטביעה הוי כראה ואיכא ג"כ חשש בדדמי. ואם כן זה דוקא לענין גוף הנטבע יש לחוש מאחר שיודע העד שנטבע בעלה במים אם כן בדבר קל והשערה קטנה סובר שזה הנמצא הוא בעלה של זאת אבל לענין הבגדים מאחר דהם לא היו אצל הטביעה ואינם יודעים שנפלו הבגדים אלו למים ליכא חשש בדדמי לענין הבגדים. ואין כאן רק חששא דשאלה שמא בעל האשה ניצול מן המים והלך לדרכו והשאיל בגדיו לאחר ואותו אחר נטבע. עכ"פ מאחר דליכא בבגדים חשש בדדמי כ"א חשש שאלה שפיר יכולין לצרף הכרת הבגדים לטב"ע דגוף מאחר דתרי מילי נינהו בטב"ע דגוף איכא חשש בדדמי ובהכרת הבגדים חשש שאלה ובכה"ג דמי למה דמצרפין לדעת הרא"ש טב"ע בגוף עם סי' אמצעי. ונסתלקה השגת הנו"ב דהנו"ב שם מיירי בראה הטביעה ואיכא גם לגבי הבגדים החשש בדדמי ובכה"ג י"ל דהכל חשש אח' בדדמי ולא מועיל כמו אם היו לבוש עשר בגדים וכמ"ש הנו"ב. משא"כ בנ"ד דלא ראו רק ידעו מהטביעה ולענין הבגדים דלא נודעי להם מטביעתם ליכא חשש בדדמי רק חשש שאלה וחשש שאלה עם חשש בדדמי הוי תרי מילי ומצרפין להיתר וזה נכון מאד בס"ד. ואם נחוש שמא ר' אלי' ור' ישראל שמעו מהעד ר' דוד ב"ר בירך שנפל למים באלה הבגדים ובכה"ג יש גם בבגדים חשש בדדמי לסברת הנו"ב ואין מצטרפין להטב"ע בגוף משום דהכל הוא חשש אח' בדדמי. אומר אני דאם ר' דוד מעיד שנטבע בבגדים אלו בלא"ה אין לחוש כלל כמ"ש הרמ"א בסעי' ל"ב בשם מהרמ"פ. ואף דהב"ש בס"ק צ"ח כתב דדוקא אם מצאוהו מיד לאחר שנפל במים. עי' בתשו' הגאון מוהר"ע איגר שחולק ע"ז והביא דבמהרמ"פ גופא מבואר שם דמצאוהו לאחר שני ימים וכתב שם דאין חילוק בין שני ימים ליותר מכאן. ע"ש דאם יש עוד סניפין להתיר יש לסמוך ע"ז וא"כ בנ"ד ממנ"פ מותרת דאם יודע העד ר' דוד שנטבע בבגדים אלו יש לסמוך על היתר הרמ"א בשם מהרמ"פ ואם לא נודע שנטבעו בבגדים אלו אם כן תו ליכא בבגדים חשש בדדמי רק חשש שאלה ומצרפין היכר הבגדים לטב"ע בגוף וכמ"ש. וגם בלא"ה המעיין בנו"ב סי' מ"ג יראה שחוזר שם ממ"ש בסי' כ"ח וסובר דבבגדים ליכא כלל חשש בדדמי אף אם ראה שנטבע באלו הבגדים ואם כן שפיר יכולין לצרף היכר הבגדים לטב"ע בגוף וכמ"ש. ודע דאם נאמר דבבגדים ל"ח לבדדמי אף בראה או ידע מהטביעה וכמ"ש הנו"ב סי' מ"ג בשם מהרמ"פ אם כן בלא"ה יש מקום להתיר בנ"ד ע"פ מ"ש הנו"ב בסי' מ"ג שם להקשות על מה דחיישי' לשאלה ואמאי לא נימא דחזקה כל מה שביד אדם היא שלו. ותירץ משום דאיכא כנגדה חזקת א"א. ולפ"ז בנפל למשאל"ס אף אם לא שהה עד שתצא נפשו מ"מ הוי ספק תורה והספק מסלק החזקה לדעת הש"ך בסי' ק"י דאף דהוי כודאי איסור מ"מ חזקת איסור אזדא לה וכיון דליכא חזקת א"א תו לא חיישינן לשאלה מטעם חזקה כל מה שביד אדם היא שלו ע"ש בנו"ב שהאריך הרבה בזה במחלוקת הט"ז והש"ך יו"ד סי' ק"י. והנה הנו"ב בזה לטעמי' אזיל שכתב בסי' מ"ג שם דבהני שלשה דברים דר"א בן פרטא ליכא רובא למיתה והוי ספק השקול ואיכא חזקת א"א ומש"ה הוצרך לדברי הש"ך בסי' ק"י דספק הראשון מבטל החזקה וזה מחלוקת הט"ז והש"ך שם. אמנם לפמ"ש הריב"ש בתשובה סי' שע"ט דהני ג' דר"א בן פורטא רובן למיתה והא דאסורה מה"ת ולא אזלינן בתר רוב משום דיש נגד הרוב שני חזקות חזקת חי וחזקת א"א ע"ש. וכבר כתבתי זה כמה:
שנים בתשובה דבגמ' ב"ב דף קנ"ג ע"ב וברשב"ם שם ד"ה השתא מבואר להדיא כדברי הריב"ש. ומעתה כיון דלולא החזקות לא הי' ספק כלל מאחר דרובן למיתה. רק דשני החזקות מגרעין כח הרוב והוי ספק השקול לשיטת הריב"ש ואם כן בלא"ה ליכא כאן חזקת א"א דדוקא היכא דאיכא ספיקא בלא חזקה בזה מועלת החזקה אבל היכא דעיקר הספק הוא ע"י החזקה בזה חשיב כאילו ליכא חזקה כדמוכח להדיא מדברי התוס' חולין דף ט' ע"ב ד"ה השתא וא"כ בלא שהו עד שתצא נפשו שכתב הרמב"ן דהוי כספינה שאבדה על הים דנותנין עלי' חומרי חיים מה"ת אף דרובן לאבד כמבואר בגמ' ב"ב שם ובריב"ש מ"מ הוי ספק חי מחמת החזקות כמ"ש הריב"ש וכיון דעיקר הספק היא מחמת החזקות תו ליכא חזקת א"א כמ"ש התוס' חולין שם. וממילא לא חיישי' לשאלה משום דחזקה כל מה שיש ביד אדם הוא שלו וכיון דליכא חזקת א"א כנגדה וכמ"ש. כן הי' נראה לכאורה. אבל מה אעשה דברמ"א בסעי' ל"ב ובט"ז וח"מ וב"ש שם מבואר דגם בנטבע ג"כ חיישי' לשאלה ושלא כדברי הנו"ב. ותימה גדולה על הנו"ב בזה. אמנם מטעם אחר אין לחוש לשאלה בנ"ד מאחר שהכירו כל בגדיו וכמ"ש הפוסקים וגם מאחר שהכירו הטייסטריל בטב"ע זה דמי לארנקי דאמרינן בגמ' דלא מושלי אינשי:
<b>עוד</b> העידו ר' יוסקא ור"ש שהי' בשעת הטהרה והכירו אותו בטב"ע גמור שזה ר' מאטיל בר' אלי' הכהן משם והרי יש כאן שמו ושם אביו ושם עירו וגם העידו על הקבורה וכאן ליכא חשש בדדמי מאחר שהעידו שני עדים כשרים וכמו שהכריעו כל הפוסקים לחלוק על הרי"ף בזה ואין כאן רק חשש אשתה' משום דמן העת שהעלוהו מן המים עד הטהרה הי' בודאי יותר מן שיעור שעה אחת. וע"כ יש לנו עמוד גדול לסמוך עליו דעת ר"ת דאם כל גופו שלם מעידין עליו אף באשתה' וכתב הב"ש בס"ק פ"ו דמצרפין דעת ר"ת לשאר סברות להקל ובנ"ד יש ג"כ לצרף להקל ע"י הכרת הבגדים בטב"ע דדעת הרבה פוסקים דל"ח לשאלה ובפרט בכל בגדי' ואף דדעת הב"י בתשובה דלדידן דסי' דרבנן חיישי' לשאלה גם בכלים דלא מושלי אינשי על כל פנים יש לצרף סי' הבגדים לטכ"ע בגוף אף באשתה' כיון דר"ת מתיר אם כל גופו שלם וכמ"ש. ועוד דהרי עיקר חששא דאשתה' הוא שמא איש אחר היא ונשתנה צורתו מחמת המים לבעל האשה הזאת. ומאחר שיש טב"ע בבגדיו ורק דחיישינן לשאלה רחוק הדבר מאוד לומר שהשאיל בגדיו לאיש אחר שנשתנה אח"כ צורתו לצורת המשאיל וזה גרע טפי משאלה דיחיד דל"ח כמ"ש אא"ז הח"ץ ז"ל בתשובה ולכן אם יסכימו עוד שני רבנים בזה להתיר גם דעתי העני' מסכמת להתיר לאשת ר' מאטיל ב"ר אלי' הכהן להנשא לשוק. דברי ידידו:
<b>ס'</b>
<b>קצ</b> ב"ה יום ד' ה' שבט תרכ"ה לפ"ק לבוב. רב שלום וכל טוב. אל כבוד ב"א יקיר לבבי ואהובי החריף ושנון המפואר לתהלה שושן צומח. חבצלת פורח. סופר מהיר מוה' נפתלי הירץ ראפאפורט נ"י:
<b>היום</b> מסרה לי אמך הצנועה הגבירה מכתבך הנחמד אשר ערכת ביום כ"א כסליו. ואנכי לא אדע מדוע נתאחר ביאת מכתבך עד עתה. מהרתי בא היום לעיין באמרותיך הנחמדים ולהשיב עליהם כאשר יורינו מן השמים. את אשר הקשית בהא דאמרינן בש"ס בכ"ד הר"ז גיטך שעה אחת קודם מיתתי אסורה לאכול בתרומה מיד ואמאי לא קתני גם כן דאסורה לבעלה שמא ימות והוי גרושה למפרע ואסורה לכהן יפה הקשית. וגם אנכי נתקשיתי בזה זה כמה שנים. ובפשיטות יש מקום לומר דבאמת מהראוי הי' לאוקמא אחזקה דאף דחזקת חי ליכא משום דסופו למות וכדמסיק שמא ימות חיישינן אבל עכ"פ איכא חזקת א"א. ועי' במ"ש הריב"ש בתשוב' דמש"ה בספינה שאבדה בים וכו' נותנין עליהם חומרי חיים אף דרובן למיתה וכתב הריב"ש הטעם משום דאיכא תרי חזקות חזקת חי וחזקת א"א ע"ש. וא"כ הכא ניהו דחזקת חי לא שייך כאן משום דהחשש הוא שמא ימות וכדמסיק רבא כיון דאין לו חזקה שיחי' עולמית רק כמו דהי' חי עד עתה גם עכשיו הוא חי אבל עכ"פ חיישינן שמא ימות מיהו חזקת א"א עדיין כדקאי קאי כמו דהיתה עד עתה א"א גם עכשיו היא א"א וממילא לא ימות הבעל שעה זאת. אמנם י"ל ע"פ מה שהאריך הפרמ"ג ביו"ד בפתיחתו להלכות טריפות להוכיח בראיות דבספק איסור מיתה לא אזלינן בתר חזקה ע"ש. וכיון דאם נאמר דחל הגט והו"ל זרה ואיכא איסור מיתה דזר שאכל תרומה הוא במיתה בידי שמים ומש"ה אסורה לאכול בתרומה ולא אזלינן בתר חזקה. אבל לענין לאוסרה לבעלה מחמת חשש גרושה לכהן דאינו רק איסור לאו שפיר מוקמינן אותה בחזקת אשת איש. ובהכי מיושב היטב הא דבגיטין דף כ"ח לא הביא הש"ס כלל פלוגתא דתנאי שהביא הש"ס בדף ע"ד גבי מעת שאני בעולם. וגם שם בדף ע"ד לא נזכר דין התרומה. ולפמ"ש ניחא דכאן בדף כ"ח דידעינן כוונת המגרש בברור דרצה לגרשה שעה אחת קודם מיתתו אלא דאנן מסופקין על כל שעתא שמא ימות אחר שעה ובזה מהראוי לאוקמה אחזקה דחזקת א"א ומש"ה יש מקום לחלק בין תרומה דאיכא איסור מיתה לשאר איסורים ומטעם שכתבתי. אבל התם בדף ע"ד דאמר מעת שאני בעולם או לשיטת התוס' דנעשה כאומר מעת שאני בעולם ור' יוסי וחכמים מספקא להו בכוונת המגרש אם דעתו שיהי' חל הגט סמוך ממש למיתתו או שאם ימות יהי' הגט חל משעת נתינה וכמ"ש התוס' שם דף ע"ג ע"ב ד"ה תנא ובכה"ג לא שייך כלל לאוקמי אחזקה וכעין שכתבו אא"ז התב"ש ז"ל והמשנה למלך דבספיקא דדינא לא מוקמינן אחזקה דבשביל החזקה לא ישתנה הדין ודוקא בספק מעשה מוקמינן אחזקה. ועי' בתוס' ב"ב דף ל"ב ע"ב ד"ה והילכתא שכתבו ג"כ כעין סברא זאת. ומכ"ש כאן דאנו מסופקין על כוונת המגרש אין סברא כלל לומר דבשביל החזקה היתה כוונתו לגרשה בשעת נתינה או סמוך למיתתו וכיון דליכא חזקה כלל מש"ה אין שום חילוק בין תרומה לשאר דברים ולר' יהודה היא כא"א לכל דברי' ולר"י ולחכמים הוי ספק לכל הדברים כנלפע"ד ודו"ק:
<b>עוד</b> נראה לי בישוב קושיתך אמאי לא תנא דאסורה לבעלה משום איסור גרושה לכהן. דהנה בש"ס גיטין דף ע"ו ע"ב פריך הש"ס וליחוש שמא פייס וכו' ופירשו התוס' בדף י"ח ע"ב דהיינו שמא פייס וביטל את הגט דמסתמא כשבא עלי' ביטל את הגט דאין אדם עושה בב"ז ע"ש. ומעתה אין לחוש כלל לאוסרה לבעלה מחמת איסור גרושה דממנ"פ אם יבא עלי' בודאי ביטל את הגט ואף שאם ימות באותה שעה חל הגט למפרע מ"מ הרי דעת בעה"ע והרא"ש דגם בע"מ או מעכשיו גם כן יכולין לבטל הגט עי' בר"ס קמ"ג ואף לדעת החולקין מ"מ בריצוי שניהם יכולין לבטלו ועי' בהה"מ פ"ט מגרושין הלכה ט' מ"ש בשם הרמב"ן. וכיון דעל איסור גרושה לכהן גם היא מוזהרת כנודע מסתמא גם היא מסכמת בביטול הגט שלא תעבור על איסור לאו ואם אמרו בישראל שבא על אשתו אחר שגירשה חזקה אין אדם עושה בב"ז ובעלה לשם קדושין אף שאין כאן רק איסור בא על הפנוי' דרבנן מכ"ש באיסור גרושה לכהן דאורייתא דודאי אמרינן דמסתמא ביטלו הגע ולא הוי גרושה כלל ומש"ה לא תניא בברייתא רק איסור תרומה ודו"ק:
<b>וראיתי</b> בדבריך שהבאת בשם ספר ברית אברהם שכתב דאף לדינא דגמרא דיכולין לגרש בע"כ מ"מ אין יכולין לגרש על תנאי בעל כרחה והביא ראי' לדבריו ממ"ש הרא"ש פ"ב לשיטת הראב"ד אין יכולין לגרש בע"כ בגט מאוחר משום שמפסדת הפירות. וא"כ גם במגרש על תנאי כיון דתנן לא תתייחד עמו א"כ מפסדת עונתה. הנה גוף הספר ברית אברהם איננו תחת ידי אמנם לפענ"ד דבריו לא יתכנו. ועי' בטור ס"ס קמ"ג מה שהביא בשם תשובת הרא"ש. דגם במגרש מעכשיו ע"ת יכול לבטל הגט אף שהתנאי הי' לטובתה ולא היתה מקבלת הגט אלא בתנאי זה ולא ניחא לה בביטולו אפ"ה יכול לבטלו דכיון שבא הגם לידה מגורשת דלא בעינן דעתה ע"ש הרי מבואר דגם במגרש ע"ת לא בעינן דעתה. מיהו יש לדחות דשאני התם דכבר קיבלה הגט מדעת' א"כ מחלה עונתה א"כ שפיר יכול אח"כ לבטל התנאי אף בע"כ דבזה אינה מפסדת עונתה כלל דאדרבה ע"י ביטול התנאי מגורשת מיד לגמרי ודו"ק ועי' בב"י ס"ס ל"ח. אמנם עדיין יש לעיין בהא דאמרינן בש"ס גיטין דף כ"ט ע"ב ההוא גברא וכו' אמר לשליח לא תיתבי' ניהלה עד תלתין יומין וכו' מסור מילך קמי דידן דלבתר תלתין יומין משוינן שליח וניחוש שמא פייס וכו' באומר נאמנת עלי שלא באתי ע"ש היטב בסוגיא. והנה כבר נודע מה שהביא הרמ"א בסי' ל"ה דעת המרדכי דבקדושין אין שליח עושה שליח. והטעם דדוקא בגרושין דיכול השליח לגרשה בע"כ מינוי השליחות חשיב מעשה ויכול לעשות שליח אחר אבל דקידושין דבעינן דעתה מינוי השליחות הוי מילי ומילי לא מימסרן לשליח ע"ש. ואם כדברי הרב בעל ברית אברהם דהיכא דאסור להתייחד אינו יכול לגרשה בע"כ א"כ בהך עובדא בגיטין דף כ"ט שם דאסור להתייחד עמה וכדאמרינן בהידא התם נאמנת עלי שלא באתי א"כ אינו יכול לגרשה בע"כ וממילא הוי מילי דלא מימסרן לשליח ואם כן היאך אמרו שם מסור מילך קמן הרי לשיטת המרדכי שהבאתי היכא דבעינן דעתה הוי מילי ואין שליח עושה שליח וזה ראי' נפלאה. ויש להאריך הרבה בזה. וגם גוף ראיות הברית אברהם לא הבנתי כלל. דברא"ש פ"ב דגיטין מבואר להיפוך דאם מגרשה בגט מאוחר אם מגרש מדעת האשה א"כ מחלה הפירות ואם נכתב שלא מדעתה תראה האשה הגט לב"ד וזכתה האשה בפרותי'. וכו' ע"ש. והרי גם בגט מאוחר לדעת התוס' פשיטא דאסור להתייחד עמה שמא ביטל הגט דכל זמן שלא חל זמן הגט עדיין יכול לבטלו ואפ"ה יכול לגרשה שלא מדעתה אף דמבטל עונתה ורק שלענין הפירות כתב הרא"ש שתראה גיטה לב"ד. וטעם הדבר נלפענ"ד דדוקא אם יש חשש הפסד פירות דחזינן בש"ס דלר"ל היכא דאיכא הפסד פירות הגט פסול. ואף לר' יוחנן דלא ס"ל משום פירות היינו משום דקסבר יש לבעל פירות עד שעת נתינה אבל עכ"פ מודה ר"י דאם הי' הפסד פירות הי' הגט פסול ומש"ה בגט מאוחר מהראוי לפסול הגט לכ"ע דמפסדת האשה פירות עד זמן הכתוב בגט לדעת הראב"ד דמגורשת לאלתר. ולזה הוצרך הרא"ש לומר שאין לה הפסד שאם נכתב מדעתה מחלה הפירות עד זמן הכתוב בגט ואם נכתב שלא מדעתה תראה גיטה לב"ד. אמנם כ"ז היכא דאיכא חשש פירות דמיפסל גיטא בהכי כמבואר בש"ס וכמ"ש. משא"כ משום הפסד עונה אף אם נאמר דאיהו שלא כדין עבד במה שמפסיד עונתה אבל לא מצאנו בשום מקום שמחמת זה יפסל הגט. וגם גוף הדבר כיון דדעתו לגרשה ע"ת א"כ אפשר דאסור לשמש עמה דלא גרע מדעתו לגרש לאחר זמן ועי' בח"מ וב"ש ר"ס קי"ט אם כן לא שייך לומר דמפסיד עונתה כיון דאסור לשמש עמה סוף דבר דברי הברית אברהם לא שמיע לי כלומר לא סבירא לי:
<b>ובהיותי</b> מעיין בסוגיא זו עלה על לבי ליישב בהא דאמרינן אהני דלכתחילה לא תנשא. ופרש"י ולא יכתוב הסופר והעדים לא יחתמו. והקשה המהר"מ שי"ף הרי גם כתב בכתב ידו ואין עליו עדים ג"כ כשר בדיעבד. גם ליישב דברי הטור התמוהים מאד דמשמע מדבריו דאם זינתה והוציאה גט שאין בו זמן קטלינן לה. ותמהו כולם הא זמן בגט הוא רק מדרבנן ושמא זינתה אחר שקיבלה הגט והיאך קטלינן מספיקא. והנ"ל בזה דהנה התוס' הקשו היאך יחפה על בת אחותו הא מוקמינן אותה בחזקת א"א וכתבו משום דהרי גרושה לפניך. והפני יהושע תמה מאד על דבריהם דהא בכל דוכתא חזקה דמעיקרא עדיף טובא מחזקה דהשתא ע"ש. ומצאתי להגאון בתשו' בית אפרים שהביא בשם הרשב"א לתרץ קושיא הנ"ל משום דבכל דוכתא קיי"ל כאן נמצא כאן הי' וכיון דנודע הזנות לאחר הגרושין ברשות עצמה אמרינן כאן נמצא כאן הי' וברשותה זינתה ולא ברשות הבעל ולאחר גרושין הי' ע"ש. והנה בש"ס נדה דף נ"ח אמרינן בדקה חלוקה והשאילתו לחברתה היא טהורה וחברתה תולה בה אר"ש ולענין דינא תנן. והקשה בתוס' אמאי לא תתחייב שני' לכבס החלוק משום כ"נ וכ"ה. ותירצו כיון דאינה לשני' אלא בתורת שאלה אינה ממש ברשותה ע"ש. וביאור דבריהם לא אמרינן כ"נ וכ"ה רק היכא דנעתק לגמרי מרשות הראשון לרשות השני כגון ע"י מכירה וכדומה מה שאין כן בשאלה דסופה לחזור לבעלים הראשונים אם כן לא נעתק לגמרי מרשות הראשון ומש"ה לא אמרינן כ"נ וכ"ה ועי' בתוס' חולין דף נ"א. ומעתה י"ל דהכי פירושא בגמרא אהני דלכתחילה לא תנשא וכיון דאף לאחר שנתגרשה לא יצאה עדיין מרשות הבעל לגמרי כיון דאסורה לינשא לכתחילה ולא נעתקה לגמרי מרשות הראשון וא"כ לא שייך לומר כ"נ וכ"ה וממילא קטלינן לה משום דמוקמינן אותה בחזקת א"א ומסתמא זינתה קודם הגרושין ואף דהרי גרושה לפניך הא חזקה דמעיקרא עדיפא וכקושית הפנ"י ותו לא שייך תירוץ הרשב"א כ"נ וכ"ה כיון דעכ"פ לכתחילה לא תנשא א"כ לא נעתקה לגמרי מרשות הראשון וכמ"ש ודוק היטב:
<b>סי'</b> <b>קצא</b> ב"ה יום ג' כ"ו טבת תרכ"ד לפ"ק לבוב. עלה והצלח. עדי כלח. ידיד לבי היקר המופלג השנון מטע תפארת נחמד ומהולל כמר ליפא היילפרין נ"י:
<b>יקרת</b> אמריך ראיתי ושש לבי עשית מטעמים כאשר אהבתי יהי כן ד' עמך לעלות מעלה מעלה במסלה העולה בית אל. ועיני הוריך רואות ברבות הטובה לצאצאי מעיהם. והנה הקשית לשאול בדברי התוס' ב"מ דף י"ד שהקשו דאמאי לא גבה ב"ח ממשעבדי דטריף לוקח. וע"ז הקשית לפי מה דאמרינן בב"ק דף ח' ראובן שמכר כל שדותיו לשמעון והלך שמעון ומכר שדה אחת ללוי ובא ב"ח דראובן רצה מזה גובה רמ"ג וכו' ע"ש וא"כ לק"מ קושית התוס' די"ל דגם כאן מיירי בכה"ג שראובן מכר שדותיו לשמעון בינונית וזבורית ולוי קנה משמעון בינונית ואח"כ קנה יהודה זבורית משמעון והלך ב"ח דראובן וגבה מלוי הבינונית שהב"ח דראובן לא רצה לגבות מיהודה הזיבורית ואח"כ כשבא לוי לגבות גובה הקרן ממשועבדים דהיינו הזיבורית דיהודה והשבח מבני חורין דהיינו מנכסי שמעון עצמו. כה היו דבריך הנעימים. ובאמת שלפ"ז מיושב גם מה שהקשה הש"ך בסי' קט"ו ס"ק י"א הא דתנן דהלוקח חוזר וגובה השבח מנכסים ב"ח. ואמאי לא גבי הב"ח אותם הבני חורין ויאמר לו הלוקח הנחתי לך מקום לגבות הימנו. ולפי דכריך לק"מ שהרי לוי גובה מבני חורין דשמעון ובע"ח דראובן לא מצי למיגבי כי אם מנכסי ראובן. והנ"ל בזה דהנה בהא דאמרינן בש"ס ב"ק שם אי הכי וכו' אלא הב"ע ביתמי דלאו בני פרעון נינהו וכו' תמהו הקדמונים בשטמ"ק דהרי יתומים שקנו קרקע בחובת אביהן ב"ח חוזר וגובה מהם וא"כ אף שמת המוכר עדיין יכול הלוקח לומר אי שתקת דהכא ע"כ במחזיר עבור חוב מיירי כמבואר בשטמ"ק שם ואם כן גם מיתמי הב"ח גובה. ותירץ הרשב"א דהא דקאמר ביתמי היינו ביתומים קטנים דאין נפרעין מנכסי יתומים קטנים ומש"ה מצי גבי ממשעבדי אף דאיכא ב"ח גבי יתומים קטנים ולא מצי הלוקח לומ' הנחתי לך מקום לגבות הימנו משום דהשתא לאו בני גוביינא נינהו ע"ש. אמנם לפענ"ד נראה ליישב קושית הרשב"א. דהרי כבר נודע דאף דקיי"ל אחריות ט"ס אבל דאקני לא הוי ט"ס ולא משתעבד כ"א בשיעבדו בפירוש עי' בסי' קי"ב ס"א. והנה המחבר בסי' קי"א ס"כ הביא דעת הסוברין דגם אם קנה והוריש הוי דאקני ע"ש ובש"ך ותומים. ומעתה י"ל דמיירי גם ביתומים גדולים וה"פ דגמ' הב"ע ביתמי וא"כ אף שגבו בחובת אביהם מ"מ אם החוב הוא מאוחר לא עדיף מאלו גבה אביהם הקרקע בחייו והוי כקנה והוריש ולא משתעבד לב"ח ולניזקין ומיירי בלא כתב להב"ח דאקני ותו לא מצי למיגבי מן היתומים ומש"ה אין הלוקח יכול לומר אי שתקת. והא דיתומים שגבו קרקע בחובת אביהם ב"ח חוזר וגובה מהם ע"כ מיירי שחוב אביהם הי' מוקדם להב"ח ומש"ה הוי דקנה או דמיירי בכתב לו בפירוש דאקני כמ"ש התומים סי' קי"א ס"ק י' וזה נכון. והנה הסמ"ע בסי' קי"ט סק"ה כתב דלהי"א שכתב הרמ"א בסעי' ה' י"ל דזה מיירי שמת המוכר משום דאל"כ לא מצי הב"ח לגבות מבינונית שביד לוי משום דמה מכר ראשון לשני כל זכות שתבא לידו וכיון דשמעון הוי מצי לדחות הב"ח אצל זבורית משום דאי שתקת שתקת גם לוי הלוקח משמעון מצי לדחות אותו אצל זבורית וע"כ מיירי ביתמי דלא שייך אי שתקת וכו' ע"ש בסמ"ע. ומעתה מיושב קושיתך דהנה הה"מ תירץ קושית התוס' הנ"ל די"ל דהכא מיירי בדלא כתב לו דאקני והש"ך סי' קט"ו ס"ק י"א דחה דבריו דא"כ היאך גובה את השבח ע"ש. ומעתה שפיר הקשו התוס' דלוכח מהכא דדאקני לא משתעבד דאל"כ יגבה הב"ח הנך משועבדים דטריף לוקח וא"ל דלעולם דאקני משתעבד רק דהכא מיירי שראובן מכר כל שדותיו לשמעון וכו' וכאשר הקשית. דאם כן היאך מצי הב"ח לגבות מלוי הבינונית הא כיון דשמעון הוי מצי לדחות אותו אצל הזבורית משום דאי שתקת שתקת גם לוי הלוקח ממנו ידחה אותו אצל זבורית משום דמה מכר ראשון לשני כל זכות שתבא לידו וכמ"ש הסמ"ע. וא"ל דמיירי ביתמי משום דבאמת גם מיתמי מהראוי לגבות משום דיתומים שגבו קרקע ב"ח חוזר וגובה מהם כמו שהקשה הרשב"א וע"ז כתבתי דהוי דאקני קנה והוריש משא"כ כאן דקיימינן לתרץ קושית התוס' דלעולם דאקני משתעבד וע"כ מיירי בכתב לו בפירוש דאקני כמ"ש הש"ך ס"ק י"א וא"כ גם ביתמי יכול לומר אי שתקת כיון דהב"ח יכול לגבות מהיתומים אף דהוי קנה והוריש כיון דע"כ מיירי בכתב לו בפירוש דאקני וכיון דשמעון יכול לומר להב"ח אי שתקת לדחות אותו אצל זבורית גם לוי יכול לדחותו בכך משום דמה מכר ראשון ואם כן אין הב"ח יכול לגבות הבינונית מלוי ודוק היטב:
<b>ס'</b> <b>קצב</b> ב"ה יום ה' כ"ה טבת תרל"ג לפ"ק לבוב. לכבוד ח"ג יקיר לבבי. היקר השלם המופלא. לתורה ולתעודה. ידו הדה. מוה' איסר לוריא נ"י:
<b>דבריך</b> ראיתי ואשמח להתבשר משלומך ושלום ביתך התענגתי לראות כי החיים והשלום מצאו קן למו בחצרות ביתך. גם חדושי תורתך הוטבו מאד בעיני עשית לי מטעמים כאשר אהבתי. ראה ראיתי כי אתה מתחקה על שורש הענינים להבין הדברים לאשורן. יהי כן ד' עמך להגות בתורתו בכל לב. ואז תצליח את דרכך ואז תשכיל. ואמרתי להעלות פה בספר את אשר עלה ברעיוני ביום עברי בין פניני אמרותיך. את אשר חדשת בביאור דברי הגמ' ביבמות דף י"ג ע"ב המה דברים טובים ונחמדים. אמנם מה שהקשית על דברי התוס' ד"ה דלא במ"ש דאיסור אחות אשה מיתלי תלי וקאי והילכך לא פקע איסור אשת אח. דא"כ גם הצרה אסורה כמבואר בתוס' דף ל"ב ד"ה לא פקע. ועדיין קשה מ"ט דב"ש. והנ"ל בזה אחרי אשר נתבונן לאיזה צורך כתבו התוס' דף י"ג שם דאיסור אחות אשה מיתלי תלי וקאי והילכך לא פקע איסור אשת אח הא אם נאמר דפקע איסור אשת אח וחייל איסור אחות אשה כ"ש דניחא טפי הא דאסור' הערוה ליבומי בשלמא לקמן דף ל"ב דמשני הש"ס אליבא דר"ש הא דתניא אינו חייב אלא משום אשת אח בלבד בנשא מת ואח"כ נשא חי ומשום דאין אחע"א שפיר הוצרך הגמ' לומר דאיסור אשת אח לא פקע דאל"כ הי' לנו לחייבו משום אחות אשה ולא משום אשת אח. משא"כ כאן לענין מה שהקשו התוס' לב"ש תתייבם ערוה גופא בפשיטות הוה מצי לשנויי דאיסור אחות אשה מיתלי תלי וקאי וכשנפלה ליבום ופקע איסור אשת אח אסורה משום אחות אשה. אמנם הדבר נכון דאם ערוה גופא אסורה משום אחות אשה א"כ תיקשי קושית הש"ס מ"ט דב"ש וגם הצרה תהי' אסורה משום צרת אחות אשה. ומש"ה סיימו התוס' וכתבו הילכך לא פקע ואסורה ערוה גופא משום אשת אח אף דאיסור אשת את מותר במקום יבום מ"מ כיון דאם נאמר דמותרת ערוה להתייבם יהי' חל איסור אחות אשה דמיתלי תלי וקאי ומש"ה אסורה משום אשת אח ולא נפקע איסור אשת אח וזה שייך דוקא לענין ערוה גופא משא"כ צרתה מותרת לב"ש דצרת אשת אח מותרת להתייבם. ואף דבדף ל"ב כתבו התוס' דצרת אשת אח אסורה להתייבם שם הוצרכו לומר כן אליבא דר"ש דסובר דצרת אשת אח אסורה כמו צרת איילונית וזה באמת שלא אליבא דהילכתא דהא קיי"ל דצרת איילונית מותרת משא"כ לב"ש פשיטא דלק"מ אם נאמר דב"ש ס"ל בזה כפסק הלכה דצרת אשת אח מותרת להתייבם כמו בצרת איילונית דמותרת לפסק הלכה. והא דלדידן אסורה צרת ערוה להתייבם משום דאנן קיי"ל אחע"א וממילא הויא צרת אחות אשה כנלפענ"ד:
<b>את</b> אשר הארכת לפרש דברי התוס' דף י"ז ע"ב ד"ה אחוה. דמג"ש דאחים מבני יעקב לא ילפינן רק ריבוי ולא מיעוט. וע"ז הקשית מגמ' דף כ"ב דס"ד דהש"ס למעט אח פסול דאינו זוקק ליבום מג"ש דאחים מבני יעקב. והא לפי דברי התוס' א"א למילף מיעוט מהך ג"ש. ואנכי אתפלא מאד איך אפשר לפרש כן כוונת התוס' דהא בגמ' שם דף מבואר להיפך דבתחילה יליף דאח מן האם אינו זוקק מן יחדיו רבה אמר אח מן האב ילפינן אחוה אחוה מבני יעקב מה להלן מן האב ולא מן האם וכו' הרי מבואר להדיא דמהך ג"ש דאחוה מבני יעקב ילפינן למעט אחין מן האם הרי דגם מיעוט ילפינן מהך ג"ש. ורק דלבתר דאצטריך למיכתב יחדיו המיוחדים בנחלה למעט אשת אחי אביו תו הו"א למילף מיחדיו עד דמייחדי באבא ואמא ומש"ה ילפינן בג"ש דאחוה מבני יעקב לרבות דגם אחיו מן האב לחודי' גם כן זוקק ליבום. אבל מ"מ הא דממעטינן אחין מן האם הוא משום ג"ש זו כדאמר בגמ' בהדיא אמנם כוונת דברי התוס' נראה לי דענין ג"ש הוא להורות לנו ביאור המלה כמו כאן דכתב אחים ומצד הסברא היינו אומרים דגם אחין מן האם מיקרי אחים וכן אח ממזר ג"כ מיקרי אח כדאמר בש"ס דף כ"ב פשיטא אחיו הוא. ולזה באה הג"ש להורות דדוקא אחין מן האב מיקרי אח לענין יבום כמו בבני יעקב דהיו אחין מן האב משא"כ לענין אשת אח שלא הי' בעולמו דודאי א"א לומר דאם לא הי' להם ישיבה אחת בעולם לא מיקרי מש"ה אח דודאי משום זה לא יצא מתורת אח. ומש"ה א"א למעט א"א שלא הי' בעולם מחמת ג"ש. וזהו שכתבו התוס' דאין סברא למילף מבני יעקב הלא מיקרי אחים אלא א"כ הם בעולם אח' דפשיטא דמיקרי אחין והיינו כמ"ש דאיך אפשר למעט אח שלא הי' בעולמו דלא מיקרי אח מחמת ג"ש דודאי מקרי אח ומש"ה איצטריך קרא אחרינא למעוטי. משא"כ אחין מן האם ואח ממזר אף דמצד הסברא מבחוץ גם הם נקראו אחין מ"מ אפשר לומר בזה דאתי ג"ש למעוטי דזה לא מיקרי אח אבל אח שלא הי' בעולמו א"א למעט מחמת ג"ש דאחוה כיון דודאי נקרא אח וכמ"ש. וזה ברור מאד:
<b>עוד</b> עמדת בדברי התוס' שם ד"ה אי גט עדיף לא תהני מאמר אבתרי' אע"ג דאפילו אחר חליצה קדושין תופסין היינו קדושין דאורייתא ולא מאמר דרבנן. וע"ז הקשית דהא אליבא דרב אשי אזלינן ור"א ס"ל כר"ל דחייב על החליצה כרת א"כ אין קדושין תופסין אחר חליצה. נ"ל דלק"מ דהנה החולץ ליבמתו איכא על הצרה שני איסורים חד משום לאו דלא יבנה כדדרשינן כיון שלא בנה שוב לא יבנה. עוד יש איסור על הצרה דמאחר שנפקעה הזיקה ע"י החליצה אם כן צרתה אשת אח שלא במקום מצוה דאסורה בכרת ובהך סברא פליגי ר"י ור"ל כמבואר בגמ' דף י' ע"ב. וזה שייך דוקא בחליצה דהחליצה עושה שתי פעולות חדא דמפקא הזיקה ועוד דדוחה את כל הבית מלהתייבם מחמת קרא דלא יבנה. מה שא"כ בגט דפשיטא דלענין הזיקה לא מהני גט לאפקועי זיקתה ומדאורייתא עדיין רמיא קמי' ליבומי. רק דהגט עושה פעולה אחת לדחות כל הבית מלהתייבם. וא"כ אין כאן רק איסורא דלא יבנה דהוי חייבי לאוין ולזה שפיר הקשו התוס' דכמו דאחר חליצה אם חזר החולץ וקידש חליצתו לכ"ע קדושין תופסין דבזה גם ר"ל מודה דלא הוי איסורא רק משום לא יבנה ורק בצרתה ס"ל לר"ל דאסורה בכרת משום דכבר נפקעה הזיקה א"כ כאן בגט דפשיטא דלא נפקעה הזיקה כמ"ש ואין כאן רק משום דהגט דחה את כולן מיבום ואיכא איסורא דלא יבנה וא"כ שפיר תופסין גם בצרתה הקדושין. את הדברים האלה העלתי בחפזון גדול לרב הטרדה דברי דודך אוהבך ומוקירך:
<b>סי'</b>
<b>קצג</b> ב"ה אור ליום ה' ד' טבת תרמ"ג לפ"ק לבוב. שלום וברכה וכל טוב. לכבוד ידידי הרב המאה"ג החריף ובקי משנתו קב ונקי צח השכל ונקי הרעיון. כש"ת מוה'
<b>אשר</b> נ"י האבד"ק
<b>זלאזיץ</b> יע"א:
<b>מכתב</b> שאלתו הגיעני. בנכרי אח' שהי' מתגורר בכפר אח' והי' יוצא ונכנס בבית ישראל שהי' לו חנות ובית מזיגת יין. ולישראל הנ"ל יש בת נשואה לאיש העוסקת הן בהחנות הן בהמזיגה. ובמשך הימים שהי' הנכרי יוצא ונכנס שמה לא נראה שום דבר מכוער בין הנכרי והאשה הנ"ל. ואחרי אשר נסע הנכרי מהכפר לביתו. שלח את רעהו להכפר וגנב משם את האשה הנ"ל באישון לילה ולקחה עמה את התכשיטין שלה ונסעו יחד לעיר טארניפאל וכאשר נודע הדבר וחקרו ודרשו אי' מקום נסיעתם ורדף אבי האשה אחריהם והשיג אותם בלילה השנית בק' הרימלוב. והאשה עם הערל הנוסע עמה היו אז יחד בחדר אח' ואין איש עמהם. ולקח אבי האשה את בתו עמו לביתו. והאשה בוכה ומתחרטת מאד על זה והיא אומרת לא פעלתי און ומעכת"ה פלפל בחכמה להתירה לבעלה וביקש ממני כי אחוה דעי אף אני. והנה מקור הדברים הוא בסי' ז' סוף סעי' י"א בהג"ה בשם מהרי"ק דבנתייחדה לשם זנות יש להחמיר ותמהו כולם דבסי' קע"ח סעי' ו' כתב המחבר דאין אוסרין על היחוד אף אם נסתרו יחד על דעת ערוה. והב"ש בסי' ז' ס"ק ל"ד שם כתב דאין לומר דשאני יחוד עם ישראל מיחוד עם כותי דהא מהרי"ק לא ס"ל חילוק זה כמ"ש לעיל. ובאמת המעיין בגוף התשובה במהרי"ק שם יראה דעיקר החשש של מהרי"ק הוא מכח דברי הבה"ג שהביא ראי' מגמ' כתובות דף י"ג ע"ב דפריך ר"י לר"ג דמתיר בנסתרה דהרי נסתרה דמי לשבוי' ומשני ר"ג דשאני שבוי' דרוב עכו"ם פרוצים בעריות. ומוכיח בה"ג מזה דבנסתרה עם עכו"ם מודה ר"ג דאסורה. וע"ז כתב המהרי"ק דקשה לומר דפליג בה"ג על כל הפוסקים שהביא שם מקודם דמתירין להדיא בנתייחדה עם הגוי ומתרץ שם שני תירוצים שהביא בח"מ סי' ז' ס"ק כ"ב. אבל בנתייחדה יחדה עם ישראל פשיטא דמותרת לבעלה אף בדברה דברי זנות ותפלות ונתייחדה לשם כך. וראי' לזה דהרי מהרי"ק שם מפרש הא דאמרו בגמ' מאי מדברת נסתרה היינו שמתחלה דברו יחד דברי תפלות וזנות ואח"כ נסתרה עמו וזה עיקר ראיית מהרי"ק שם מדלא תנן נסתרה ותני מדברת משום דאם לא דברו קודם הסתירה מודה ר"י דשרי ע"ש. הרי להדיא דלר"ג דקיי"ל כוותי' גם בכה"ג מותר'. וע"כ דהא דאסר מהרי"ק בנתייחדה לשם זנות היינו דוקא בנתייחדה עם העכו"ם ומטעם שכתב הבה"ג דרוב עכו"ם פרוצים בעריות. וממילא דברי הש"ע אין סותרין זא"ז דבסי' ז' בהג"ה מיירי להדיא בנתייחדה עם העכו"ם משא"כ בסי' קע"ח שם מיירי בישראל. ודברי הב"ש שכתב דהמהרי"ק לא ס"ל לחלק בין יחוד ישראל ליחוד כותי לא זכיתי להבין דבריו הקדושים דלפמ"ש אדרבא חילוק זה מוכרח במהרי"ק כמ"ש. ומה שהקשה מעכ"ת בהא דפריך בגמ' כתובות על ר"י מהא דאין אוסרין על היחוד דלמא ר"י מיירי בנתייחדה לשם זנות. המהרי"ק שם בעצמו הקשה קושיא זו ותרצה בטוב טעם ע"ש:
<b>גם</b> מה שהקשה מעכ"ת אם איתא דביחוד עם נכרי אסורה א"כ היאך מקנין ע"י נכרי הא בלא"ה אסורה מחמת היחוד. לפמ"ש הב"ש שם בשם בה"ג הטעם דנתיחדה עם נכרי היינו שבוי' ואינה אסורה רק מדרבנן ולפמ"ש המהרי"ק שם הוא משום מעלת יוחסין בעלמא. משא"כ מחמת הקינוי אסורה לבעלה מה"ת ומפסדת כתובתה ואסורה ליבם. עכ"פ הדבר ברור דבנ"ד אין שום מקום לאסור מחמת דברי מהרי"ק הנ"ל דלפמ"ש הח"מ ס"ק כ"ב שם לא אסר מהרי"ק רק בפנוי' ולא באשה היושבת תחת בעלה לאסרה בדיעבד. ולפי מסקנת הב"ש שם ס"ק ל"ד לא אמר הרמ"א רק לבעלה כהן. ולדעתי העני' נראה דשום אדם לא יחלוק ע"ז לאסור בנתייחדה לשם זנות לבעלה ישראל. דהרי גמ' ערוכה הוא סוף נדרים ההוא נואף וכו' א"ר איתתא שריא אם איתא דעבד איסורא וכו' והרא"ש פרק שני דיבמות סי' ח' כתב דההוא עובדא מיירי באיסתתר לשם ערוה ואפ"ה מותרת לבעלה והא דאיצטריך בגמ' שם לומר הטעם דאם איתא דעבדא איסורא וכו' משום דהתם מיירי באומרת טא"ל ע"ש וכ"כ התוס' ביבמות דף כ"ב ע"ב ד"ה א"ר ועי' בשטמ"ק כתובות דף י"ג ע"ב בשם הרשב"א דישראל פרוץ בעריות הוי כנכרי לדין זה. וכיון דאמרו בגמ' שם ההוא נואף וכו' א"כ מוכח בהדי' דגם בנתייחדה לשם זנות עם העכו"ם גם כן מותרת לבעלה ישראל אם אומרת לא נבעלתי והיינו ממש כנ"ד. ובאמת המעיין בשטמ"ק שם יראה שדעת רוב הפוסקים הראב"ד והר"ת והרא"ה דאפילו לר' יהושע דאמר מדברת היינו שבוי' היינו דוקא לאוסרה לכתחילה שלא להשיאה לכהן. ואף דאסר ר' יהושע משום מעלת יוחסין מ"מ לא מפקינן לה מבעלה ע"ש. ולפ"ז צ"ל דראיית הבה"ג מהא דמשני ר"ג דעכו"ם פרוצים בעריות הוא גם כן דוקא לאסור לכתחילה ובפנוי' דוקא וכתירוץ הח"מ. ובזה אמרתי ליישב מה שהקשה בספר בית מאיר על כל הפוסקים שהשמיטו מימרא דשמואל בכתובות דף י"ד ע"א הא לכתחילה הא דיעבד משמע דלכתחילה לא קיי"ל כר"ג ולפי דברי הרע"ב מילתי' דשמואל קאי גם כן אמתני' דראוה מדברת. ולפי דברי השטמ"ק הנ"ל י"ל דהכריחו הפוסקים דלא כרע"ב דהרי לדעתם גם לר' יהושע אינו אסור רק לכתחילה א"כ איך אפשר דשמואל ס"ל כר"ג רק בדיעבד הא בדיעב' גם לר"י מותר וע"כ דמלתי' דשמואל דוקא על שאר מחלוקת דר"ג ור"י שם ולא אההוא דראוה מדברת. עכ"פ נראה ברור דאין לאסור בנ"ד מכח דברי המהרי"ק והרמ"א הנ"ל וכמ"ש:
<b>וראיתי</b> למעכת"ה שהביא דברי הגמ' בכתובות דף נ"א ע"ב הני נשי דגנבי גנבי שריין וכו' ודאי שבקינהו ואזלו מנפשיי' אסורן ע"ש. ובראשית ההשקפה תמהתי מאד דדברי הגמ' האלה מובאי' ברי"ף ורמב"ם ורא"ש לפסק הלכה ובש"ע אין זכר לדין זה. ולפי הנראה מפשטת לשון הגמ' משמע דאף דאין אוסרין על היחוד מ"מ אם היא מעצמה הולכת לבית הגוי אסורה ואף לישראל נאסרה כמ"ש הרמב"ם להדיא פכ"ד מאישות הל"כ. ואיך יתכן דרבינו הב"י בשלחנו הטהור ישמיט דין מפורש בגמ' ובפוסקים ולכן הי' נלענ"ד דהגמ' מיירי בידעינן בודאי שנבעלה כגון שהוא מודית או שראו עדים מרחוק שנבעלה אבל אין יודעין אם באונס או ברצון וע"ז אמרו בגמ' דמסתמא אמרינן שנבעלה באונס אבל אם אזלו מנפשיי' אז ודאי היתה הבעילה ברצון והמעיין היטב ברש"י ורמב"ם ושטמ"ק שם יראה מלשונם כמ"ש שאין שום ספק כלל אם נבעלה רק אם נבעלה באונס או ברצון. וראי' גדולה לדברי מדברי המרדכי פרק האשה שנתארמלה שכתב באשה שהלכה ביער עם שני יהודים ובאה לב"ד ואמרה נאנסתי ואסרה רבינו שמחה לבעל' דכיון דעברה על דת ונתייחדה שמא הפסידה מיגו שלה ולאו כל כמינה לומר באונס וכההוא דאמרינן ודאי שבקינהו גנבי ואזלו מנפשיי' אסירן עכ"ל. הרי מבואר דמפרש דברי הגמ' במודית שנבעלה ובשביל שעברה ע"ד ונתייחדה מרצונה תו ל"ל מיגו דלא נבעלתי ומשמע בהדיא דבאומרת לא נבעלתי מהימנא אף דאזלא מנפשי'. ומעתה יפה עשה רבינו המחבר שהשמיט דין זה דהרי דעתו בסי' ס"ח סעי' ז' דגם בטוען פ"פ מצאתי אינה נאמנת לומר נאנסתי ומכ"ש בידעינן בודאי שנבעלה תחתיו דא"נ לומר נאנסתי. וגם הרמ"א שהביא בסי' ס"ח שם דעת החולקין בזה. מ"מ בסי' קע"ח סעי' ג' הביא דעת רבינו שמחה הנ"ל דאם נתייחדה מרצונה א"נ לומר נאנסתי והיינו ממש דברי הגמ' בכתובות דף נ"א הנ"ל. אבל באומרת לא נבעלתי אין בידינו לאוסרה על בעלה. מיהו מ"מ מצוה לגרשה דהרי עכ"פ הוא עוברת על דת כמ"ש הב"ש סי' קט"ו סק"כ ומצוה לגרשה כמ"ש בש"ע שם. ז"ז דברי פלפולו הוטבו מאד בעיני נכונים וישרים מאד. דברי ידידו הדוש"ת בלב ונפש:
<b>סי'</b>
<b>קצד</b> ב"ה אור ליום ב' ו' אדר תרמ"ד לפ"ק לבוב:
אורך ימים ושנות חיים. לכבוד הרב המאוה"ג המפורסים. ערוגת הבושם. מוכתר בנימוסים. ירא ד' מרבים כש"ת מוה' אבא צאזמיר נ"י האבד"ק אוסטרדא יע"א:
<b>מכתב</b> שאלתו הגיעני. בגרושה מינקת שהי' הולד בעת הגרושין בן ג"ח ואחר הגירושין הניקה אותו יב"ח ואז חלתה האשה וגם הולד ואמרו הרופאים שההנקה סכנה לה ולהולד והוכרחה לגמול ולדה ושבו שניהם לאיתנם והילד הוי עתה בן יט"ח ובריא אולם והאשה כבר נשתדכה לאחר ומבקשת מאת מעכ"ת להתיר' להנשא אחר יט"ח ומעכ"ת הביא דברי רש"י בכתובות דף ס' ע"ב שפירש גמלתו אסור שגמלתו מחמת שרוצ' להנשא משמע דאם גמלתו מטעם אחר כמו בנ"ד שגמלתו מחמת חולי ליכא איסורא. ובאמת שהדבר יפלא שלא מצאתי לאחד מהפוסקים והשו"ת המפורסמים שיביאו דברי רש"י ודין חדש כזה שאם גמלתו שלא משום כוונת נשואין רק לצורך סיבה אחרת מותרת להנשא. ועוד דהרי בגמ' שם אמרו ר"פ ור"ה ברי' דר"י סברו למיעבד כי הא מתניתא דהיינו שרצו להתיר בנתנה למניקה או גמלתו ובגמ' שם דחו דבריהם ממתניתא דהיתה רדופה דהלכה כר"מ בגזירותיו ע"ש. מבואר להדיא דהטעם דגמלתו אסור הוא משום גזירה וא"כ אמאי כתב רש"י טעם אחר דגמלתו אסור מחמת שגמלתו כדי שתוכל להנשא דלטעמו של רש"י יש חשש סכנה באותו הולד שצריך עדיין לינק ואמו גמלתו קודם הזמן כדי שתנשא ואין זה ענין כלל לברייתא דהיתה רדופה. ועי' בשו"ת רמ"א סי' קכ"א שהקשה כעין זה על רש"י. ולכן נלענ"ד לפמ"ש התוס' שם ד"ה ואמר דליכא למיגזר גמלתו אטו לא גמלתו דא"כ היכי שרי רב נחמן בר"ג אלא דבגמלתו גופא איכא לפעמים חשש סכנה בגמלתו באיסור כגון שהולד צריך עדיין לינק ולכן גזרינן גמלתו בהיתר אטו גמלתו באיסור ולכן הוצרך רש"י לומר דמשכחת לה דגמלתו באיסור כגון שגמלתו מחמת שרוצ' להנשא דאיכא חשש סכנה באותו הולד. וכיון דלפעמים אסור אם גמלתו שפיר מוכח ממתניתא דרדופה דהלכה כר"מ בגזירותיו ואם כן לעולם אסור גם אם גמלתו לסיבה אחרת משום דגזרינן אטו גמלתו באיסור כנלענ"ד ברור בכוונת רש"י. ולכן יפה עשו הפוסקים שהשמיטו דעת רש"י וגם הב"י לא הביאו משום דלדינא לעולם אסור בגמלתו אחר מיתת בעלה מכח גזירה וכדמוכח ממתניתא דהיתה רדופה. ומיושב ג"כ קושית הרמ"א הנ"ל דשפיר מצריכינן לשני הטעמים דמטעם גזירה לחוד ליכא למיסר כמו במתניתא דהיתה רדופה כיון דגמלתו אטו לא גמלתו לא גזרינן כמ"ש התוס' הנ"ל א"כ כל כמה דלא ידעינן דמשכחת לה גמלתו באיסור לא שייך גזירה כלל. וכן מחמת טעמו של רש"י לחוד לא הוי אסרינן כי אם בגמלתו כדי שתוכל להנשא אבל לא בגמלתו לסיבה אחרת מש"ה חידש לן רש"י דמשכחת לה גמלתו באיסור דהיינו שגמלתו כדי שתוכל להנשא ואז שפיר מוכח ממתניתא דרדופה דלעולם אסור אף גמלתו בהיתר כיון דאיכא למיגזר אטו גמלתו כדי שתנשא וזה ברור ואמת בכוונת רש"י בס"ד:
<b>אמנם</b> גם אי יהיבנא לי' למעכ"ת דדעת רש"י דאם גמלתו שלא לכוונת נשואין מותרת. הנה דיעה זו נדחית מכל הפוסקים בתוס' שם ד"ה ואמר וברא"ש שם מבואר דגזרינן. והרי בצמקו דדי' דאז בודאי גמלתו בשביל סיבה אחרת דהרי אין לה להניק ואפ"ה לא התירו כי אם בצמקו דדי' בחיי בעלה. וכן בשכרו מניקת ופסק חלבה לא התירו בש"ע כי אם שעשתה כן ג"ח בחיי בעלה ע"ש. והרי בחיי בעלה לא היתה כוונתה כדי שתנשא ואפ"ה אם הי' פחות מג"ח אסורה ודוקא בג"ח בחיי בעלה מותר משום דאז בודאי צמקו דדי' בחיי בעלה כיון שלא הניקה זמן רב כזה כמ"ש הרא"ש והר"ן בתשו' שהביא בב"י סי' י"ג וכללא כיילו הפוסקים בזה דכל שבעת מיתת הבעל הי' עלי' שם מניקת חבירו אסורה להנשא כי אם במת הולד. גם מה שרצה לסמוך על דברי הר"ש שהתיר בגרושה והביא בשם אחרון אחד שהלכה כדברי הר"ש. הנה רבינו הב"י הוא מוסמך יותר מן אותו אחרון ודחה דברי הר"ש מהלכה ומבואר בסעי' י"ד דאם הניקתו עד שמכירה אסורה לדברי הכל. ועי' בט"ז ס"ס י"ג שם. ואם כוונת מעכ"ת דמחמת צירוף שני הדיעות דהיינו דעת רש"י דאם לא גמלתו כדי שתנשא מותרת לפי הבנת מעכ"ת בדברי רש"י וגם דעת הר"ש שמתיר בגרושה ומש"ה רוצה להתיר בנ"ד בא ואראך שגם זה לא יתכן דהרי בשו"ת רמ"א שם סי' קכ"א דמיירי בגרושה ואפ"ה לא התיר כי אם בגמלתו ג"ח קודם הגרושין אף דאז לא שייך שמא תערים דמלתא דל"ש היא כמ"ש הרמ"א. והרי דגם בלא עשתה לכוונת נשואין כמו שהי' קודם הגרושין אפ"ה אסורה בפחות מג"ח קודם הגרושין הרי דלא רצה הרמ"א לצרף שני הקולות יחד ומי כמוהו מורה ולכן לענ"ד האשה הזאת אסורה מלהנשא עד כלות כד"ח ללידת הולד:
<b>סי'</b>
<b>קצה</b> ב"ה יום ה' ט"ו טבת תרמ"ו לפ"ק לבוב. לכבוד ידידי הרב החריף השנון זית רענן מופלג בתורה ויראה בהר ד' יראה. מוה' עזריאל יחיאל רובין דומ"ץ בק' מיאליוויץ יע"א שלום וברכה:
<b>מכתב</b> שאלתו הגיעני. ובדבר לזכות לה גט ע"י אחר מאחר שהיא הרה לזנונים ודרה בפרהסיא עם הנואף ונסעו יחד מעיר נויארק למדינת קאליפארניען. כבר נודע מחלוקת הקדמונים בש"ע סי' ק"מ סעי' ה' בהג"ה דאף אם נאמר שהגט הוא לה זכות גמורה כדי שתנצל מאיסור א"א מ"מ יש לחוש לדעת הרי"ף דגם בזכי' גמורה אינה מגורשת עד שיגיע גט לידה. וידעתי מיעוט ערכי כי איני כדאי לחות דעתי העני' בזה. אמנם מאחר שכל הקדמונים חולקין על הרי"ף בזה אמרתי לחפש מקום להיתר לומר דהרי"ף מודה בנ"ד וכמו שאבאר בס"ד.
<b>והנה</b> גוף דברי הרי"ף הם בשחרור דקיי"ל כרבנן דהוי זכות להעבד. וע"ז כתב הרי"ף דזה דוקא לחזרה דמאחר שבא ליד השליח הזוכה אין הרב יכול לחזור בו אבל מיפק לחירות לא נפיק עד דמטי גיטא ליד העבד. אבל לענין גט אשה לומר דגם במקום שהגט זכות לה מ"מ אינה מגורשת עד שיבא הגט לידה דבר זה לא נמצא בהרי"ף. אמנם הט"ז בסי' ק"מ סק"ו הביא בשם מהרי"ק שורש קמ"א להוכיח מדברי הרי"ף דגם גבי גט אשה ס"ל הכי דאחר מ"ש הרי"ף דעתו דבשחרור לא נפיק לחירות עד דמטא גיטא לידו מסיק הרי"ף ואשכחן זכי' כה"ג הולך מנה לפלוני וכו' דגרסינן פ' האשה שהלכה המזכה גט לאשתו במקום יבם מהו המזכה גט לאשתו במקום קטטה מהו ומדהביא ב' המימרות הללו גבי פלוגתא דר"מ ורבנן בזכות גט שחרור אשר פירשו דוקא לענין חזרה ולא לענין יציאת חירות פשיטא דגם ההיא דיבמות מפרש כן לענין חזרה דבעל ולא לענין היתר האשה עכ"ל המהרי"ק. ודבריו נכונים מאוד לפי גירסתו בהרי"ף דגרסינן פ' האשה שהלכה דמזה מוכח להדיא דהרי"ף קאי על מ"ש למעלה ומוכח מזה דגם גבי גט אשה אף במקום דהוי לה זכות מ"מ אינה מגורשת עד שיגיע גט לידה. אבל הגירסא שלפנינו בהרי"ף פ"ק דגיטין שם היא גרסינן פ' האשה שהלכה ולא דגרסינן. ולפ"ז מ"ש הרי"ף מן פ' האשה שהלכה ולהלן הוא מלתא באפי נפשה ולא קאי כלל על מה שלמעלה ובשביל שהביא הרי"ף משנתינו דס"ל לרבנן בגיטי נשים אבל לא בשחרורי עבדים משום דהגט הוא חוב להאשה הביא הנך מימרות דגם גט אשה פעמים הוא זכות כגון במקום יבם או במקום קטטה. ולפי גירסתינו בהרי"ף ליכא שום הוכחה דגבי גט במקום דהוי זכות אינה מגורשת עד שיגיע גט לידה. גם הרא"ש פ"א דגיטין שם כשהביא דברי הרי"ף הנ"ל לא העתיק רק עד גרסינן פ' האשה שהלכה ומוכח מזה שגם גירסתו בהרי"ף היתה גרסינן ולא דגרסינן. וגם מדברי הרמב"ן במלחמות והר"ן פ"א דגיטין מוכח שגירסתם נמי היתה כגירסא שלנו דכל מ"ש הרי"ף אחר הראי' מן הולך מנה לפלוני הוא מלתא בפ"ע דאל"כ לא ק"מ מה שהקשו מיבמות המזכה גט לאשה במקום יבם וכו' כיון דהרי"ף מפרש להדיא דהנך איבעיות במקום יבם ובמקום קטטה הוא רק לענין חזרה ולא לענין שתהא מגורשת גמורה. אמנם לפי הגירסא שלנו דמה שהביא הרי"ף הנך איבעיות הוא מלתא בפ"ע ס"ל להרמב"ן והר"ן דאם נאמר דבמקום יבם ובמקום קטטה היא מגורשת גמורה מיד כשבא הגט ליד הזוכה ומש"ה שפיר הקשו על הרי"ף. עכ"פ כבר הוכחתי שלפי גירסתנו בהרי"ף ליכא שום ראי' מדבריו דגם בגט אשה במקום דהוי זכות אינה מגורשת עד שיגיע הגט לידה:
<b>עתה</b> אבוא לבאר בס"ד טעם הדבר לחלק בין גט שחרור לגט אשה דבשחרור לא נפיק לחירות עד דמטי השטר ליד העבד ובגט אשה במקום דהוי זכות מגורשת מיד. והנה גוף דברי הרי"ף מרפסין איגרי כמו שתמהו הקדמונים דהיכן מצינו זכי' לחצאין דהרי החזרה והשחרור המה דבר א' דהא דאין רבו יכול לחזור הוא בשביל שכבר זכה העבד בהשחרור וכיון שהעבד לא נשתחרר עדיין עד דמטי גיטא לידי' מהראוי שיהי' הרב יכול לחזור בו. וגם ראיית הרי"ף מהולך מנה לפלוני שאני חייב לו אינה מובנת כלל. והנראה לענ"ד בזה דהנה המעיין בדברי הבעה"מ והרמב"ן והמלחמות פ"ק דגיטין שם יראה שנחלקו בהא דאין חבין לאדם שלא בפניו. דדעת בעה"מ דדוקא היכא דגוף הקבלה היא חובה כגון בשחרור שנפסל מיד מלאכול בתרומה בכי ה"ג דוקא אין חבין לאדם שלא בפניו. אבל היכא דהקבלה מהשטר שחרור אינה חובה כלל כמו אם נאמר כדעת הרי"ף דלא נפיק לחירות עד דמטא השחרור ליד העבד וממילא אינו נפסל עדיין מלאכול בתרומה לדעת הקדמונים בשיטת הרי"ף אף דכשיבא השחרור ליד העבד ודאי דיהי' נפסל מלאכול בתרומה מ"מ כיון דגוף קבלת הזוכה איננה חובה שפיר יכול לקבל בשביל העבד. אמנם הרמב"ן שם חולק עליו וסובר דאף שגוף הקבלה אינה חובה להעבד כיון דכשיהי' משוחרר אז יהי' לו להעבד חוב אף דבשעת קבלת הזוכה אכתי ליכא חוב להעבד גם בכה"ג אמרי' אין חבין לאדם שלא בפניו יע"ש היטב בדבריהם. והנה התוס' בגיטין דף י"ג ע"א ד"ה עבדא הקשו בהא דאמרי' בכתובות דף י"א דהא קיי"ל עבדא בהפקרא ניחא לי' והרי רבנן דפליגי על ר"מ וסוברים דשחרור הוי זכות להעבד ע"כ דלא ס"ל דעבדא בהפקרא ניחא לי' דאל"כ לא הוי השחרור זכות כיון שנאסר בשפחה כדאמרי' בגמ' גיטין שם יעו"ש. וכדי לתרץ קושית התוס' ס"ל להרי"ף דודאי מה שהעבד יוצא מעבדות לחירות הוא זכות גדול להעבד במה שנפטר מלהשתעבד לרבו ונעשה אדון לעצמו אבל מה שנאסר בשפחה הוא חובה לו דגם רבנן ס"ל דעבדא בהפקירא ניחא לי' כדמוכח בגמ' כתובות שם. ולכן ס"ל להרי"ף דגם לרבנן דקיי"ל כוותיהו דזכות הוא השחרור להעבד היינו דוקא לענין שיפקע מהעבד שיעבוד הרב ופקע קנין רבו ממנו ומש"ה אין הרב יכול לחזור בו מאחר שפקע כח הרב ממנו אבל לענין שיצא העבד לחירות כיון דבזה יהא נאסר בשפחה וזה הוי חוב להעבד דעבדא בהפקירא ניחא לי' מש"ה לא נפיק לחירות עד שיבא השטר שחרור לידו וס"ל להרי"ף כדעת בעה"מ דאף דהשחרור אח"כ יהי' חוב להעבד מפני שיהיו נאסר בשפחה קבלת הזוכה אינה חובה עדיין ובכה"ג מועיל קבלת אחרים וכמ"ש לעיל. ודמיא הך מלתא להא דאמרי' בגיטין דף ל"ט ע"א המפקיר עבדו יצא לחירות וצריך גט שחרור להתירו בבת ישראל והיינו דקנין רבו פקע ע"י ההפקר וזכה העבד בעצמו אבל לענין היתר בת חורין דזה הוי חובה לו דעבדא בהפקירא ניחא לי' לענין זה לא זכה העבד כיון דאין זה זכי' לגבי' דידיה ומש"ה צריך גט שחרור להתירו בבת ישראל. ולפ"ז כיון שלענין קנין ושיעבוד הרב פקע ע"י קבלת השליח דזה הוי זכות גמור להעבד גם לדעת הרי"ף ממילא נפסל העבד מלאכול בתרומה. דהא דעבד כהן אוכל בתרומה הוא מטעם קנין כספו וכיון דע"י קבלת השליח פקע זכות וקנין האדון תו לא הוי קנין כספו ואסור לאכול בתרומה. ומיושב קושית הקדמוני' על הרי"ף ממשנה ריש פ"א דתרומות ע"ש ודו"ק. ומעתה נ"ל ראי' גדולה לדעת הרי"ף דבגמ' גיטין דף י"ב ע"ב איתא דר"מ הקשה לרבנן דהא חוב הוא לעבד שפוסלו מן התרומה ובתוס' שם ד"ה שאם הקשו דאמאי לא הקשה ר"מ גם מעבד ישראל שפוסלו מן השפחה ולדעת הרי"ף מיושב דאותו החוב שנאסר בשפחה הוא בשעה שיגיע הגט שחרור ליד העבד
דוקא כמ"ש הרי"ף דעבדא לא נפיק לחירות פד דמטי גיטא לידי' אבל בשעת קבלת השליח עדיין לא נאסר העבד בשפחה כיון דלענין זה לא הוי זכות דעבדא בהפקירא ניחא לי' וכמ"ש. וכיון דקבלת השליח אינו אוסרתו בשפחה בכה"ג שפיר מועיל קבלת אחרים לדעת בעה"מ שהבאתי לעיל דכל היכא דקבלת השליח אינו חובה אע"ג דיהא חוב בשעת קבלת העבד שפיר מועיל קבלת אחרים ומש"ה הקשה ר"מ מעבד כהן דוקא דכיון דפקע זכות רבו בשעת קבלת השליח תו לא הוי קנין כספו ונאסר בתרומה מיד שבא הג"ש ליד השליח ובכה"ג אין חבין שלא בפניו גם לדעת הבעה"מ ולזה הוצרכו רבנן לתרץ מפני שהוא קנינו. ומעתה מובן היטב מה שהביא הרי"ף ראי' מן הולך מנה לפלוני וכו' דהרי הרי"ף חידש לנו דאם בא ליד השליח דבר שיש בו להמקבל זכות וחובה כמו בשחרור דמה שנפקע קנין הרב ונפטר משיעבודו דבר זה הוא זכות להעבד ומה שנאסר בשפחה הוא חוב לו דעבדא בהפקירא ניחא לי' אז מועיל קבלת השליח למה שהוא זכות אבל למה שהוא חובה אינו מועיל ואינו נאסר בשפחה עד דמטי גיטא ליד העבד. ולזה כתב הרי"ף ואשכחן זכי' כה"ג בהולך מנה לפלוני דזכה השליח במנה עבור פלוני ואין הלוה יכול לחזור בו כיון דדבר זה הוא זכות להמלוה אבל לענין שיפטור הלוה מאחריותו לא מהני קבלת השליח דזה הוי חוב למלוה ומועיל זכי' במקצת למה שהוא זכות ולא למה שהוא חובה ודמי ממש לההיא דשחרור. ומיושב בזה קושי' הר"ן בגיטין שם סוף ד"ה שמעינן וזה דבר נאה ומתקבל בס"ד. ואחרי שזכינו לזה מבואר החילוק בין שחרור לגט אשה היכא דהוי זכות דדוקא בשחרור שאם נאמר דיצא לחירות מיד יהי' חוב להעבד במה דנאסר בשפחה בזה כתב הרי"ף דלא נפיק לחירות עד דמטי גיטא לידי' דאל"כ תו לא יהי' זכות כמ"ש. אבל בנ"ד שנתעברה בזנות במדינה רחוקה דהגט הוא זכות לה מכל צד כיון דבלא"ה כבר הפסידה כתובה וכל תנאי כתובה וכבר נאסרת לבעלה ולכהונה ויש לה זכות בהגט שלא תכשל באיסור א"א וכיון דליכא שום צד חוב בהגט בכה"ג מודה הרי"ף דמגורשת מיד בקבלת השליח מטעם זכי'. ואף דבמהרי"ק מבואר דגם בגט אינה מגורשת עד שיגיע גט לידה. זה דוקא לפי גירסתו בהרי"ף כמ"ש לעיל אבל לפי הגי' שלפנינו י"ל בנ"ד מודה הרי"ף. וכבר הוכחתי שהרמב"ן והרא"ש והר"ן הביאו הגירסא שלפנינו כן נלענ"ד בזה:
<b>ויש</b> להביא ראי' לזה דבכה"ג מועיל גם בגט ומגורשת מיד בקבלת השליח. דבתוס' גיטין דף ל"ג ע"א ד"ה ואפקעינהו הקשו דיוכל לחפות על בת אחותו דכשיבואו עדים שזינתה ישלח לה גט ויבטל שלא בפני השליח ופקעי הקדושין ונמצא שהיא פנוי' ע"ש. ולפי האמור ניחא דבגמ' גיטין שם מיירי בשליח להולכה דמה"ת יכול הבעל לבטל קודם שיגיע הגט לידה ומשום מה כח ב"ד יפה אמרינן דאם ביטלו שלא בפני השליח אינו מבוטל ולזה הוצרכנו לומר דאפקעינהו רבנן לקדושין מני'. משא"כ כשירצה לחפות על ב"א דהיינו אחר שזינתה בעדים ובהתראה דאז היא מומרת לזנות ועי' בגמ' חולין דף מ"א ע"א ובכי ה"ג הוי הגט זכות לה ונתגרשה מיד בקבלת השליח א"כ מה"ת אין הבעל יכול לבטל הגט אחר קבלת השליח ואין אנו צריכין לומר בזה אפקעינהו רבנן לקדושין מיני' כיון דהיא מגורשת גמורה מה"ת ושפיר נהרגת במה שזינתה קודם הגט. ובזה מיושב קושית התוס' בגיטין דף י"ז ע"א ד"ה משום שהקשו דלוקמא על חזקת א"א ע"ש. ולפי מ"ש י"ל דאם לא יהי' זמן בגט שפיר יוכל לחפות על ב"א שישלח לה גט בלא זמן ע"י שליח ויבטל שלא בפני השליח והיא תאמר שגירשה קודם הזנות ופנוי' היתה באותה שעה כפרש"י שם וא"כ תו א"א לאוקמי בחזקת א"א משום דלפי דבריה שנתגרשה קודם הזנות ואז לא הי' הגט זכות לה אם כן מה"ת יכול לבטל הגט ומדרבנן אינו מבוטל בשביל שהי' שלא בפני השליח ואפקעינהו רבנן לקדושין מיני' וא"כ לא היתה אשת איש מעולם ותו ליכא חזקת א"א. ודו"ק היטב כי קצרתי:
<b>ולענין</b> דינא נראה לענ"ד דלענין חדר"ג יכולין לסמוך על רוב הפוסקים החולקין על הרי"ף דהרבה מן האחרונים סוברין דהרמ"א בסי' ק"מ שם לא החמיר רק לענין נשואי האשה משום חומר א"א ולא לענין נשואי הבעל. וגם לפמ"ש בטור יו"ד סי' רס"ז גם הרי"ף לא קאמר רק באומר תן אבל אם אמר בפירוש זכה מודה הרי"ף דמשוחרר מיד יעו"ש. א"כ בנ"ד יוכל הבעל לזכות לה גט ע"י שליח ולומר להשליח זכה. ומ"מ נכון הדבר שאחר שזיכה הגט ע"י השליח יחזור הבעל ויקח הגט מיד הזוכה ויתן לו עוד הפעם בתורת שליח להולכה כדי שאם תבא האשה בשום פעם תוכל לקבל הגט מיד השליח ותהי' מגורשת בלא ספק ועי' בשו"ת ח"ס ח"א סי' ג' דדוקא אם לא נחשדה על זנות רק על איסור גרושה לכהן ליכא זכות לה בהגט. וא"כ בנ"ד דהרה וגם ילדה ממזר נלענ"ד ברור כמ"ש לזכות לה גט ואחר כך יחזור ויתננו להשליח בתורת שליח להולכה ואז מותר להבעל לישא אשה אחרת גם בלא היתר מאה רבנים. ויש לי ראיות רבות בזה ומחמת חולשת כחי לא אוכל להאריך. דברי ידידו:
<b>סי'</b>
<b>קצו</b> ב"ה יום ב' כ"ב אדר תרל"ט לפ"ק לבוב. הנני נותן את בריתי שלום. לכבוד ידידי הרב הגדול. שבח עוז ומגדול. החריף ובקי. הגביר המפורסים החכם השלם יקר הערך. כש"ת מוה' יוסף ראפופורט נ"י:
<b>נתכבדתי</b> ביקרת מכתבו עם חדושי תורתו אשר יקרו בעיני מאד. ובדבר השאלה קשה בעיני להתערב בזה כי מעולם אנכי בורח מן המחלוקת אם לא נדרשתי משני הצדדים רק למען כבודו באתי בזה לעיין בדבריו הנחמדים ולהשיב עליהם כיד ד' הטובה עלי. במה שנחלקו רבותינו בשבועה בכתב אם מועיל אין ענינו לכאן כיון דאין כאן רק חיוב בחרם וזה מועיל לכ"ע כמ"ש בשו"ת נו"ב מהד"ק ח' יו"ד סי' ס"ו. ומה"ט נראה ג"כ דבחרם מועיל גם בכתב יד אחר ובחתימתו לחוד די ואף אם נאמר דבשבועה בכה"ג לא מהני ודלא כמ"ש בשו"ת ח"ס חיו"ד סי' רכ"ז. מ"מ בחרם דמועיל מפי אחרים ורק דהב"ד יכולין להחרים בע"כ ובאיש אחר צריך שיהי' מדעתו ובהסכמתו. וא"כ מה שחתם על הכתב היא ראי' גדולה שהחרם נעשה ברצונו ומדעתו ועי' בש"ך חו"מ סי' מ"ה ס"ק ח'. ומ"ש מעכ"ת דלא הי' בזה קנין ופלפל בחכמה אם י"ל דהוי כקונם ידו. עי' בהשגת הראב"ד פ"ד משלוחין הל"ב ובסמ"ע סי' קע"ו ס"ק ט'. אמנם בנ"ד הדבר פשוט דמחויב השו"ב לקיים הכתב מחמת החרם דהוי כשבועה דמועיל גם בדשלב"ל כמ"ש בסי' כ"ט ס"ד בהג"ה. ודברי מעכ"ת בזה תמוהים דמ"ש דדוקא ביש קנין רק דאינו מועיל בזה אמרינן דהשבוע' מחזקת הקנין דכעין סברא זו כתב הסמ"ע סי' ר"ז ס"ק נ"ג וכל הפוסקים חולקים ע"ז ועי' בב"ח וט"ז וש"ך שם. ועי' בשו"ת נו"ב מהד"ק ח' חו"מ סי' ל"א. אבל עכ"פ גם הסמ"ע מודה דאם ליכא קנין ניהו דלא קנה כלום מ"מ מחויב הנשבע לקיים שבועתו וע"ז לא נחלק אדם מעולם. ועי' בחו"מ סי' רי"ב סעי' ז' וסעיף ט' דבאומר אתננו לעניים מועיל גם בדשלב"ל לכ"ע וחייב לקיים דבריו מטעם נדר. וה"ה בנ"ד דאף דאין להרב שום קנין בזה מ"מ מחויב השו"ב לקיים דבריו מחמת החר' דהוי כשבועה. אמנם מ"ש מעכ"ת דהוי כאנוס על השבוע'. יש לו מקום מאחר דהרב התרה בהשו"ב שאם לא יקבל בח' ליתן לו מחצה יהי' מוכרח ליתן להשו"ב השני ורמז לו שיתחרט ויעביר אותו משחיטתו. ועי' היטב בש"ך סי' רל"ב ס"ק מ"ד דבין לפי חילוק הש"ך בין אם האונס ידוע ובין לפי דברי המהר"ם מלובלין שם מ"מ בנ"ד נודע לו האונס בפירוש וגם הי' האונס על גוף החר'. והמעיין בשו"ת מהר"ם לובלין סי' י"א ימצא מבואר דגם באונס ממון אם הי' אנוס על גוף הח' והשבוע' אין בשבועתו ממש אף בלא חישב בלבו היום או תנאי אחר. אלא שאח"כ הביא בשם מהר"ם שבמרדכי דבעינן בזה מסירת מודע' דוקא וגם הש"ך שם דעתו דלא מהני בזה אם לא שביטל בלבו. ומ"מ אפשר לומר בזה דהרי באמת נחלקו הפוסקים אם מועיל שבועה בכתב אלא דהנו"ב חידש דחר' מועיל לכ"ע בכתב משום דגם אחר יכול להחרים ודי אם נראה שהוא מסכים לזה וכתב ידו לא גרע מהסכמתו וכמ"ש לעיל. ואם כן לפמ"ש הרמ"א בסי' רל"ב סעי' י"ד דהא דבנודר לאנסין צריך לבטל בלבו דוקא כשהוציא מפיו אבל אם השר צוה להחרים על איזה דבר שלא כדין אין באותו חרם כלום ואפילו ביטול בלב אין צריך ע"ש ומעתה מצד מה שהרב צוה לו לקבל בח' זה נתבטל ע"י האונס גם בלתי בטול בלב כיון שהי' שלא כדין כמ"ש הרמ"א וא"כ הח' הוא מחמת שנאמר דבנ"ד ע"י הכתב חשיב כאילו הוציא מפיו וזה תלוי במחלוקת הפוסקים אם כתיבה חשיב כדבור. ומה שפלפל מעכ"ת מאחר שהוכרח השו"ב ליתן לשו"ב השני מחצה א"כ לא נתקיים התנאי ובטל הנדר ממילא עי' בט"ז או"ח סי' תקס"ט סק"א. אמנם באמת לפי לשון השאלה אין כאן שום ברור דהשו"ב עבר על הח' ואין כדאי בעדות כזה לפסול איש מחזקת כשרותו ולאשר כי בגוף הדבר אין רצוני להזדקק כלל. ולא באתי רק לפלפל בדברי כבודו החביבים אלי ואנכי מוטרד מאד מכל צד בשו"ת שונות לכן קצרתי. דברי ידידו:
<b>סי'</b> <b>קצז</b> ב"ה יום ב' ז' ניסן תרל"ט לפ"ק לבוב. את חג האביב. יחוג בעיר הרים לה סביב. כבוד ידידי הרב החריף ובקי משנתו קב ונקי סופר מהיר חרד וזהיר כקש"ת מוה' אהרן הלוי לערנר נ"י ראב"ד בק' טשודנוב יע"א:
<b>מכתביו</b> הגיעוני כי יבקש ממני פעם ושתים להשיב על שאלתו. אמנם לאשר מכתבו הראשון עם הגב"ע נאבד ממני לא יכולתי להשיב. עתה כבוא מכתבו האחרון בהעתקת השאלה שנית באתי להשיבו. אמנם לאשר אין בידי הגב"ע ואולי יש שמה איזה סתירה לכן לא יסמוך על דברי כלל בלתי אם יעיין מעכ"ת בהגב"ע אם לא נמצא ריעותא אשר לא ידעתי מהעתק השאלה. וזה תורף המעשה באיש ואשה שבאו ממקום רחוק ונתיישבו בעיר סקווירא ושם האיש פנחס וכינויו בפאס תוגרמה אשר לו שמואל וילדה לו בח ואחר עבור איזה שנים חלה האיש בחולי ראמאטיזמוז וכאשר גברה מחלתו יעצוהו ליסע לע"מ פעטרסבורג. וכן עשה ואחרי עבור איזה ירחים בא ממנו מכתב לאשתו לסקווירא שנתקבל שמה בבית החולים אלכסנדראווסקי בפלאטא פלונית לומר פלוני ומצא קצת עזר למחלתו ומבקש להודיעו משלום בתו וקרא אותה בשמה. ואחר איזה ימים הגיע עוד מכתב ממנו לאשתו כותב כדברים הנאמרים במכתב הראשון ומבקש לשלוח לו שני רובל על אדרעס אלפקסנדראווסקי באלניצא בפלאטא פלונית לומר ה' סאדעצקא פאדאנא פנחס שמואל וכן עשתה אשתו ושלחה לו שני רוביל על אדרעס הנ"ל. ובא המכתב עם השני רובל מעפטרסבורג בחזר' חתום כאשר הוא ועל הקאוופרס כתוב בלשון רוסיא. המכתב עם השני רובל שלוח חזרה לסקווירא לאשר אותו האיש שנשלח אליו מת ונקבר. וכאשר בא המכתב לסקווירא נשלח כחזרה לפ"ב להרב דשם מטעם הממשלה להודיע סיבת מיתתו. ושלח הרב מכתב וגם תעודה מספרי מתים אשר לו איך ביום פלוני לחודש הזה מת בבאלניצא אלעקסאנדראווסקי כנוער פלוני מנכתבי תוגרמה מחולי ראמאטיזנא שמו פנחס וכיניו שמאול ונקבר ע"י הקברנים וכל בגדיו והפאס מונחים בבאלניצא עד ישלמו ט"ו רובל שכר רפואתו וכן הוגבה עדות שמה. והגבאי והקברנים העידו כדברים האלה ובעת שבא להתרפאות נכתב שמו פנחס שמאול מנכתבי תירגמה. ואותו הנומר שנכתב במכתב תעודה הוא אותו הנומר שנכתב במכתבו לאשתו זהו גופא דעובדא. והנה מצד המכתב שבא בחזרה עם השני רובל הי' מקום להתיר שהרי יש כאן מסל"ת גמור דהרי המכתב נשלח מהאשה לבעלה ועם אותו הנכרי שכתב על האגרת שמת בעלה לא דיברה האשה ולא שאלה אותו מאומה. וגם לדעת הרמב"ם דבעי קברתיו הרי נכתב בהכתב שנקבר. וגם הי' כאן קישור דברים שהרי התחיל לספר מהמכתב עם השני רובל שנשלח בחזרה לאשר אותו האיש מת. וזה מיקרי שפיר קישור דברים כמבואר בפוסקים. וגם יש כאן שמו ושם עירו דהרי קאי על אותו האיש שנשלח אליו המכתב עם השני רובל דהיינו פנחס שמאול מסקווירא ושם כינויו הוי כמו שם אביו. וכל זה פשוט אלא שמעכ"ת לא ביאר אם הא שהי' נכתב על הקאווערט הי' חתום בחת"י הכותב דגם לדעת הסוברים דבמצאו כתוב בשטר איש פלוני מת משיאין את אשתו גם באינו מקויים מ"מ בעינן שיהי' חתום מע"א עכ"פ כמ"ש הב"ש ס"ק כ"ח כיון דעיקר הטעם דמועיל באינו מקויים הוא משום דקיום שטרות דרבנן דעדים החתומים על השטר כמו שנחקרה עדותן בב"ד ואם אין שום עד חתום עליו לא שייך לומר כן. הן אמת שצריך להבין דמצד הסברא לא שייך בעד מיתה חשש זיוף כלל דבשלמא בעידי ממון וקדושין וכדומה דמי שהוא נוגע או קרוב או פסול בעבירה אינו ראוי לעדות א"כ יש לחוש שהבע"ד או מי שאינו ראוי לעדות זייפו את הכתב כדי להטעות את הב"ד שאם יבואו בעצמם לב"ד לא יהיו נאמנים ולכן עשו בערמה משא"כ בעד מיתה שהבע"ד בעצמה וכל הקרובים נאמנים. וגם נכרי ופסול בעבירה נאמן במסל"ת א"כ למה להם לזייף ולכתוב כתב במסל"ת כיון שיכולין לבא לפני הב"ד ולהגיד במסל"ת ומה נ"מ בזה אם הכתב חתום או לא כיון שעכ"פ אדם אח' בעולם כתבו יהי' הכותב מי שיהי'. ולכן נראה דהטעם דבעי' שיהי' הכתב חתום דאל"כ יש לחוש לצרה וכן משמע מדברי החלקת מחוקק בס"ק כ"א. וא"כ למאי דקיימ"ל דבשעת הסכנה כותבין אע"פ שאין מכירין ול"ח לצרה גם בכתב מותר אף כלא חתימה. ומה חילוק בין אם נשמע קול שאומר איש פלוני מת או שנכתב כן בכתב. ומ"ש הב"ש בס"ק כ"ח דבעי' שיהי' הכתב חתום היינו להתיר לכתחיל' אבל אם בא כתב ממרחקים כמו שהתיר הב"ש ס"ק כ"ט שם באינו מקויים. ומטעם דכיון דא"א לימצא היתר אחר חשיב כשעת הסכנה כמ"ש הח"מ בתשובה שם סוף ס"ק כ"א. א"כ מה"ט גופא יש ג"כ להתיר בלא שום חתימה ואף דדעת הרמב"ם דבעי' דוקא כתב ישראל. הנה המ"מ כתב דטעמו של הרמב"ם משום דלא התירו בנכרי רק במסיח בפה ולא בכותב לפי תומו. והב"י בב"ה כתב ע"ז שאין לזה טעם שאם כתבו בדרך מל"ת למה יגרע. אמנם האחרונים כתבו דטעמו של הה"מ דדרך האדם לספר לחבירו ענינים לשיחה בעלמא ואם מספר הגוי בדרך זה חשיב מל"ת משא"כ בכתיבה דאין דרך לכתוב כי אם לאיזה תועלת ומש"ה בכתב גוי יש לחוש דבודאי הי' לו להנכרי איזה טעם ותועלת לכתוב כן ומש"ה לא חשיב לפי תומו. וא"כ בנ"ד כיון דידענו לאיזה טעם כתב הנכרי כן דע"י שנשלח להשסיטאהל שני רו"ח והוצרך להנכרי לשלחם בחזרה וכתב הטעם משום שהאיש הנשלח אליו מת א"כ שפיר חשיב לסזת. וגם בלא"ה כתב בשו"ת מהר"ם אלשקר סי' ס"ז שמהר"י בי רב התיר גם בכתב גוי והכריע כן בספר עזרת נשים ס"ק ע"ה. ועי' בספר בית מאיר שכתב דלדעת הפוסקים דלא קוי מסל"ת רק בקישור דברים אין ראי' כלל מהרמב"ם דמש"ה הוצרך כתב ישראל משום שנכתב בהכתב איש פלוני מת בלא קישור דברים ובכה"ג לא הוי מסל"ת ולא מהני רק בישראל דוקא. אבל אם נכתב כתב בקישור דברים מועיל גם בכתב גוי וא"כ בנ"ד לפמ"ש לעיל דהוי קישור דברים מועיל גם בנכרי:
<b>ומ"מ</b> אף שהראיתי שיש מקום קצת לסמוך על כתב שבא מהפאסט למעשה קשה לסמוך ע"ז באיסור ערוה החמורה. אמנם בנ"ד בלא"ה יש להתיר ע"פ מכתב הרב מפעטערסבורג שכתב שהגבאים והקברנים העידו כי פנחס שמאול מנכתבי תוגרמה מת בבאלניצא אלעקסאנדראווסקי בנומר פלוני ונקבר שמה. והנה יש כאן עדות ברור על שמו ושם כינויו דהוי כשמו ושם אביו. ומ"ש בשו"ת נו"ב מהד"ק ס"ס מ"ב דכינוי גרע משם אביו מאחר דכל המשפחה נקרא בכינוי זה ע"ש. תמוה בעיני דהרי הב"ש ס"ק נ"ח הביא בשם מהרשד"ם דשם משפחה מועיל כמו שם אביו. ומ"ש בנו"ב שם דזה גרע מן כינוי פאר"ח שהתיר הריב"ש משום דכאן כל המשפחה נקראים בכינוי זה. זה יותר תמוה דהרי בתשו' מהר"א מזרחי סי' ע"ו כתב דשם כינוי אשכנזי הוי כמו שם אביו ולמד זה מדין אברהם פאר"ח שהתיר הריב"ש הרי מפורש דלא כהנו"ב. ומעתה יש כאן בנ"ד עדות ברור על שמו ושם אביו וכבר נודע דיש מקילין לסמוך על זה בלא שם העיר ועי' בב"ש ס"ק ס' בשם מהרשד"ם שיש לסמוך ע"ז להלכה. וגם הח"מ בס"ק ל"ח שחולק ע"ז וכתב דאיך יעלה על הדעת לומר כן ואיך אפשר שבכל העולם לא יהי' שני יוסף ב"ש ולא התיר הרא"ש באשת מכלוף בן מלול אלא דוקא שאשתו ידעה שיצא בעלה ע"ד לילך לפאס והעיד העד שנהרג סמוך לפאס בזה ל"ח שמא בעלה אזל לעלמא ואחר אתא לפאס ונהרג ע"ש שהאריך. וא"כ נ"ד עדיף טפי מהא דמכלוף בן מלול דהתם ידענו שהבעל הלך מכאן ע"ד לילך לפאס ונהרג סמוך לפאס א"כ עדיין יש חשש דאף שהי' דעתו לילך לפאס שמא נמלך והלך למקום אחר וכאן בנ"ד עדיף טפי שידענו שבעל האשה כבר בא לפ"ב ע"פ המכתבים שבאו ממנו לאשתו. וגם דבעובדא דהרא"ש נהרג סמוך לפאס וכאן מת באותה העיר ובאותו בית החולים ובאותו נומר א"כ פשיטא דאין לחוש שמא בעלה אזל לעלמא ואיש אחר ששמו ושם כינוי הוא כשם בעל האשה בא לפ"ב ומת שמה. ועוד דהרי שמו ושם אביו ושם עירו מועיל לכל הדעות וא"כ מה לנו בזה שאותו האיש הוא מנכתבי תורגמה ובא מסקווירא. מאחר שידענו בברור שבעל האשה הי' בפ"ב. וגם ידענו שאיש א' ששמו ושם כינויו כך מת בפ"ב וא"כ אם באנו לחוש שמא בא איש אחר ששמו ושם הכינוי כן לפ"ב ומת א"כ גם בשמו ושם אביו ושם עירו יש לחוש כן. דהרי גם בנ"ד איכא שמו ושם כינויו דהוי כשם אביו ושם העיר דהיינו פ"ב דמה חילוק יש בין אם דר באותה העיר כמה שנים או איזה שבועות. וגם דההיתר שכתב בנו"ב ס"ס מ"ב שם דאף דשכיחי שיירות היינו דשכיח שיעברו שיירות דרך שם אבל שיבואו שם זרים ויתישבו שם וישאו שם נשים זה לא שכיח ע"ש. וזה ההיתר שייך גם בנ"ד שזה לא שכיח שיבואו שם זרים ויחלו בחולי ראמאטומו ויבואו לבית החולים לאותו הנומר זה לא שכיח. וגם ההיתר שכתב בנו"ב שם מטעם כאן נמצא כאן הי' שייך ג"כ בנ"ד:
<b>עוד</b> נלפענ"ד דבנ"ד לכ"ע מועיל בשמו ושם אביו לחוד. דהנה בהכתב שנשלח בחזרה מפ"ב עם השני רו"ח כבר כתבתי לעיל דזה מיקרי עדות ברור לגמרי דמאחר דהמכתב נשלח מסקווירא להאיש פנחס שמאול. ונכתב בחזרה שאותו האיש מת הרי יש כאן שמו ושם כינויו דהוי כשם אביו. וגם שם עירו יש כאן דהרי התשובה המדבר' מענין מיתתו קאי על אותו האיש שכא מסקווירא וכ"כ הפוסקים בכ"ד. אלא שיש ריעותא בגוף הכתב מאחר שהוא בלי חתימה וגם הוא כתב נכרי והרמב"ם הוצרך שיהי' כתב ישראל דוקא וכמ"ש לעיל. וא"כ מאחר שבא אח"כ גב"ע מישראל על שמו ושם אביו שמת. וא"כ לפמ"ש הפני יהושע בגיטין דף ב"ז ע"ב בהך דמספקא לי' סי' דאורייתא או דרבנן דחששא דשני יב"ש הוא רק חשש דרבנן ובכה"ג שפיר יש לסמוך גם על עדות כתב שאינו מועיל מדינא כמ"ש בתשו' מהרי"ט ח"א סי' מ"ח ד"ה אמנם. והנה אם הי' באפשרי לשלוח הסך ט"ו רו"ח לפ"ב למען יבואו הבגדים בחזרה אז הי' ההיתר ברור בלי שום ספק דהי' מועיל להתיר גם הסי' בבגדים אם הכירתן האשה בטב"ע. אמנם אם א"א לעשות כן ג"כ דעתי מסכמת עם הגאון מקאוונא להתיר אשת פנחס שמאול מסקווירא ע"פ ב"ד של שלשה. דברי ידידו:
<b>סי'</b>
<b>קצח</b> ב"ה יום ה' י"ג שבט תרל"ח לפ"ק לבוב. עתרת שלום וברכה לכבוד ידידי הרב החריף ובקי צח השכל ונקי הרעיון. הנגיד המפורסים כש"ת מוה' יוסף באמבך נ"י:
<b>מכתב</b> שאלתו הגיעני באחד שהי' שמו מאיר ונפל למשכב בחולי הטיפוס ר"ל ויען לא היו לו בנים רצה אבי אשתו לסדר ג"פ אמנם החולה לא הי' שפוי בדעתו וביום שמת בו קודם ע"ה הוקל חליו מעליו וביקש שישנו שמו למרדכי וכן הי' באמירת תהלים וכמי שבירך נקרא בשם מרדכי מאיר. ואח"ז בא אבי האשה לסדר הג"פ והלכו הב"ד אליו וראו כי הוא שפוי בדעתו כאחד האדם וסידרו הגט ונכתב בהגט מרדכי מאיר דמתקרי מאיר כי הי' הזמן בהול לסדר שני גטין ולעת ערב של"ח. ועתה הוא מקום עיגון כי יש לו אח קטן וביקש מעכ"ת ממני לעיין בדינה אם היא זקוקה לחליצה או לא. דבר זה נפתח בגדולים ואינו מהראוי להסתיים בקטנים כמוני ולא באתי פה רק לברר השיטות ולא להכריע ח"ו. ומקור הדברים הוא בח"מ סי' קכ"ט שהביא תשו' התויו"ט לפסול בכה"ג והח"מ חולק עליו ומכשיר ע"ש. והמעיין היטב בדברי התויו"ט שם יראה דעיקר פלפולו הוא איזה מהשמות עיקר די"ל דהשם שנשתנה מ"ח עיקר כיון דכל אדם יכול להחזיק לו שם שירצה והחולה אמר בפירוש שרוצה שיקראו לו שם השני או דכיון שמת ולא הועיל לו שינוי השם לקרוע גז"ד א"כ שם הראשון עיקר כי לא נשתנה שמו אלא אם יחי'. מזה מוכח דפשיטא לי' להתויו"ט דאילו ידענו דשם הראשון עיקר ונכתב בגט שני השמות יחד וכתב שם שנשתנה מ"ח ראשון ואח"כ שם הראשון ודאי פסול דכיון דקיימינן השתא דשם מ"ח הוא טפל הרי הקדים שם טפל לכתוב קודם שם העיקר. וגם מדברי הח"מ שם במה שמשיג על התויו"ט משמע כמ"ש. שהרי השיג עליו מדברי הריב"ש דאם שני השמות כתובים בפירוש בגט אין הפרש איזה שם נכתב ראשון משמע להדיא דפשיטא לי' להח"מ דהשם מ"ח אף שמת החולה אח"כ עכ"פ דין שם טפל יש לו ולהכי שפיר מקשה על התויו"ט מה קפידא הוא אם הקדים שם מ"ח אף שאינו עיקרי הרי שני השמות כתובים בפירוש דכשר לדעת הריב"ש אף אם הקדים שם הטפל. אבל אם נאמר דס"ל להתויו"ט דאם נשתנה שמו מ"ח ומת תיכף אחר כך נעקר השם השני לגמרי וגם דין שם טפל אין עליו ואם כותבו בגט הוי שינוי שם גמור א"כ אין שום מקום להשגת הח"מ על התויו"ט מדברי הריב"ש. דשם מיירי כהקדים שם הטפל ובזה דוקא הכשיר הריב"ש אבל התויו"ט דמיירי בשם מ"ח דכיון דמת בחליו נעקר זה השם לגמרי א"כ הוי שינוי השם. וע"כ כמ"ש דע"ז לא נחלק אדם מעולם דעכ"פ שם מ"ח דין שם הטפל עליו. ורק דהתויו"ט חושש לפסול בהקדים שם הטפל וא"כ לפי מה שהכריע בש"ע בסי' קכ"ט סעי' ב' להכשיר אם שני השמות כתובים בפירוש בגט אף בהקדים שם הטפל וכן פסק הב"ש שם ס"ק ד'. ועי' במשלמ"ל פ"ג מגרושין הלכה י"ג שכתב שכל האחרונים הכריעו כהריב"ש הב"ח ומהריק"ש והלבוש וב"ש ושו"ת תורת חסד ותשו' פני יהושע כולם עשו מעשה להכשיר מכח שו"ת הריב"ש ומי לנו גדול מרבינו הב"י שהכריע כן בשלחנו הטהור ולא הביא שום דיעה החולק' ע"ז וכן הכריע בספר בית מאיר. ולשיטה זו גם התויו"ט מודה דהגט כשר כיון שהוכחתי דגם הוא מודה דהשם שניתן מ"ח אף שמת בחליו עכ"פ שם הטפל הוא ורק דהתויו"ט ס"ל לחוש לדעת הראנ"ח לפסול בהקדים שם הטפל וכיון דהלכה רווחת בישראל כדעת הריב"ש ממילא גם לסברת התויו"ט כשר:
<b>ובזה</b> מיושב מה שהקשה אדם קשה כברזל הגאון בעל בית אפרים בתשו' על הח"מ שכתב דאף לדעת הפוסלים בהקדים שם הטפל היינו דוקא אם כתב דמתקרי על שם העיקר אבל בכתיבת שני שמות יחד טפל ועיקר אין קפידא. והקשה דזה סותר למ"ש בש"ע בסעי' י"ד בשם מהרי"ק דאם מקצת קורין אותו ראובן ומקצת שמעון וכתב בגט ראובן שמעון דפסול. והנ"ל בזה דהנה הרמ"א שם בסעיף י"ד סיים ע"ז אבל אם נקרא בשני השמות ביחד או שעולה כך לס"ת כשר. וכתב הב"ש שם ס"ק כ"ד דלשון הרמ"א אינו מדוקדק במ"ש כשר דהא לכתחילה צריך לכתוב כך בלא דמתקרי מאחר שנקרא בשני השמות יחד ע"ש. ואני אומר דדברי רבינו הרמ"א מדוקדקים שבעתים מזוקקים. דהנה כבר נודע מחלוקת הפוסקים אם השם שעולה בו לתורה הוא העיקר או אם השם שנקרא בפי כל הוא העיקר ועי' בשו"ת הרדב"ז ח"א סי' תקל"א ובשו"ת פני יהושע סי' י"ד ובתה"ד סי' רל"ג. ומעתה הכי כוונת הרמ"א דעל מ"ש המחבר דאם מקצת קורין אותו ראובן ומקצת שמעון וכתב ראובן שמעון בלא דמתקרי פסול. וע"ז כתב הרמ"א דאם נקרא בשני השמות ביחד או שעולה כך לס"ת כשר דקדק וכתב שני בבות דהיינו דאם נקרא בשני השמות ביחד משמע דעלייתו לס"ת הוא באחד מהם וכן בסיפא אם עולה לס"ת בשני השמות ביחד משמע דנקרא בפי כל באחד מהשמות. ומש"ה אם כתב בגט שני השמות ביחד כשר דאיזה מהם שנאמר שהוא שם העיקר שם השני עכ"פ הוא שם הטפל. והרמ"א לטעמי' אזיל שפסק בסעיף א' דאם לא כתב אלא שם הטפל לבד כשר. א"כ אם דרך משל הוא נקרא בשני השמות יחד אפילו אם נאמר דשם שנקרא לתורה הוא עיקר והוא אינו נקרא לתורה רק בשם ראובן לחוד מ"מ כשר אם כתב שני השמות יחד כיון דנקרא כן בפי כל אף דשם הקריא' הוא שם הטפל מ"מ כשר בכתב שם הטפל לבד. וכן בבבא השני' שעולה לס"ת בשני השמות יחד ואינו נקרא רק באחד מהם מ"מ כשר אם כתב שני השמות ביחד משום דהשם שנקרא בו לס"ת עכ"פ דין שם הטפל עליו דכשר לדעת הרמ"א אם כתב שם הטפל לחוד כמ"ש. ומש"ה א"ש מ"ש הרמ"א כשר דהיינו דוקא בדיעבד דלכתחיל' צריך לכתוב בגט כל השמות בין השם שנקרא בפי כל ובין השם שעולה בו לס"ת. והנה המעיין היטב בשו"ת התויו"ט שם וגם בשו"ת הח"מ יראה דהתם מיירי דבשעה שברכוהו בשם מ"ח לא נעקר השם הראשון רק נתנו לו שני השמות ביחד כגון שהי' שמו מאיר ומ"ח קראוהו בשם מרדכי מאיר. ולפי מה שהוכחתי לעיל דע"ז לית מאן דפליג דהשם מ"ח אף שמת בחליו עכ"פ דין שם הטפל עליו. א"כ יפה כתב הח"מ דאם כתב שני השמות ביחד בלא דמיתקרי אין קפידא משום דהח"מ סובר כדעת הרמ"א דאם כתב שם הטפל לחוד כשר. וכיון דכתב בגט מרדכי מאיר שני השמות ביחד דהוא השם מ"ח דהוי עכ"פ שם הטפל כמ"ש לעיל דכשר בכה"ג לדעת הרמ"א ורק דמ"מ איכא קפידא דאם נאמר דשם הראשון דהיינו מאיר הוא העיקר ובגט נכתב שם זה לבסוף אחר שם מרדכי שניתוסף מחמת חולי שהוא הטפל מאחר שמת בחליו וא"כ עשה את הטפל עיקר ואת העיקר טפל. ולזה כתב הח"מ דלדעת הריב"ש כשר אם שני השמות כתובין בפירוש בגט. וגם לדעת הפוסלין היינו דוקא אם כתב דמתקרי בין שני השמות ומשום דהח"מ סובר דגם אם נאמר דאם עשה את הטפל עיקר פסול מ"מ בשביל שנכתב שם הטפל מקודם עדיין לא מיקרי עשה הטפל עיקר כיון דשני השמות כתובין בגט מה לנו אם נכתב בתחילה או בסוף ורק דעיקר טעמו של הראנ"ח דפוסל הוא בשביל שכתב דמתקרי על שם העיקר דמזה נראה שעיקר השם הוא הראשון ונקרא ג"כ בשם השני וכיון דבאמת הוא להיפך דהשם השני הוא העיקר יאמרו שאין זה המגרש ומש"ה פוסל הראנ"ח. אבל אם כתב שני השמות בלא דמתקרי אין שום קפידא דבשביל שכתב איזה שם בראשונ' לא בשביל זה נעשה עיקר וזה ברור ואמת בס"ד בכוונת הח"מ. ומעתה בנ"ד אף דהב"ש חולק על הרמ"א וס"ל דאם כתב שם הטפל לחוד פסול וכן הכריעו האחרונים. מ"מ כיון דבנ"ד כתבו ג"כ שם הראשון מרדכי מאיר דמיתקרי מאיר א"כ פשיטא דכשר לפי מה שהוכחתי דשם מ"ח אף שמת בחליו לא גרע משם הטפל גם לדעת התויו"ט אם כן אין כאן פסול רק בשביל שהקדים שם הטפל לשם העיקר דפסול בכה"ג לדעת התויו"ט וכבר הבאתי בשם המשלמ"ל והב"מ שכל האחרונים עשו מעשה כדעת הריב"ש דכשר אם כל השמות מפורשים בגט. וכאן מבואר כל השמות שם העיקר ושם הטפל דמרדכי (מאיר) הוא שם הטפל ושם מאיר הוא שם העיקר:
<b>וראיתי</b> למעכ"ת שהביא בשם הג"פ ס"ק י"ג להכשיר אם כתב שם הטפל מקודם ועל שם העיקר דמתקרי מטעם ס"ס שמא הלכה כהרמב"ם דהא דאמרינן בגמ' ולא שרה וכל שם שיש לה מיירי שאינו פורט שני השמות וממילא בפורט שני השמות כשר בכל גווני. וגם לדעת ר"ת דמיירי בגמ' בפורט שני השמות שמא הוא דוקא לכתחיל' צריך לכתוב מרים דמתקריא שרה אבל בדיעבד כשר גם אם כתב שרה דמתקריא מרים אף שהקדים שם הטפל. וע"ז כתב מעכ"ת דהפני יהושע בק"א למס' כתובות חולק על הג"פ משום דס"ס לא מהני במקום חזקת איסור א"א. ואני אומר דעל נדון זה דהג"פ לא נחלק אדם מעולם וכמו שאבאר. חדא דהג"פ שם כתב דאף לדברי הפוסל אינו אלא משום לעז ומשום פסולא דרבנן ע"ש. ובספק דרבנן הכריעו הרבה מן האחרונים להקל אף באיתחזק איסורא ועי' במשלמ"ל פ"ד מבכורות ובפרי מגדים בשפ"ד בכללי ס"ס אות כ'. אלא אף לדעת הש"ך בכללי ס"ס שם דמחמיר בסד"ר באיתחזק איסורא מ"מ בס"ס ודאי מודה הש"ך דמותר. דהרי הש"ך שם בס"ק כ"ח וס"ק ל"ב מתיר באיסור תורה באיתחזק איסורא בשלשה ספיקות וה"ה באיסור דרבנן בשני ספיקות דפשיטא דמותר גם באיתחזק איסורא כמבואר למעיין שם בדברי הש"ך. ומה"ט בנ"ד אף אם נאמר שלא כדברי הג"פ שכתב דלדברי הפוסל הוא רק מדרבנן אלא דיש בזה חשש איסור תורה מ"מ מותר בנ"ד כיון דאיכא שלשה ספיקות דמלבד הס"ס של הג"פ איכא עוד ספק שמא השם מ"ח הוא עיקר אף שמת באותו יום וכמ"ש התויו"ט שם בשם המבי"ט וכ"כ הח"מ שם בתחלת התשוב' ובג' ספיקות מותר אף באיסור תורה באיתחזק איסורא לפי הכרעת הש"ך. וגם לפמ"ש הט"ז דדוקא בספק בשחיטה לא מהני ס"ס במקום חזקה דהספק שמא שחט כהוגן הוא נגד החזק' שאינו זבוח משא"כ בספק הבא מצד אחר כגון מחמת תערובת או בספק דרוסה דאם נאמר שלא נדרסה אין אנו סותרין החזק' בכה"ג מודה הרשב"א דמועיל ס"ס במקום חזקת איסור ע"ש. וא"כ גם כאן בזה שאנו מסופקין שמא הלכה כהרמב"ם אין אנו סותרין החזק' ובאמת המעיין בפנ"י יראה] שהוא אינו חולק רק על מ"ש הג"פ שם דסוגיא דעלמא להתיר בס"ס בא"א להתיר' לעלמא דבזה חולק עליו הפנ"י דשם הס"ס הוא נגד החזק' דאם אנו מסופקין שמא מת הוא נגד החזק' ומש"ה כתב שם הפנ"י דאיכא שני חזקות חזקת חי וחזקת א"א. וזה לא שייך רק בעגונה ולא בנ"ד. וגם בלא"ה כל דברי הג"פ הוא דוקא לדידי' דמספקא לי' אם הלכה כהריב"ש או כהראנ"ח משא"כ אנן השתא שכל האחרונים הכריעו כהריב"ש ליכא ספיקא כלל בהא מלתא. והדבר פשוט דהגט כשר אמנם כל זה דוקא אם בעת שניתן לו השם מ"ח קראוהו בשתי השמות ביחד. אבל אם לא ברכוהו רק בשם מרדכי לבד אין מקום אתי להכשיר הגט. והארכתי בזה הרבה בס"ד בפלפול עצום וכאן לא כתבתי רק מה שנוגע למעשה. דברי ידידו:
<b>סי'</b>
<b>קצט</b> ב"ה יום ב' ז' ניסן תרל"ד לפ"ק לבוב לכבוד ש"ב וידידי. הרב הג' החריף ובקי המפורסים לתהלה בנן של קדושים אראלים ותרשישים כש"ת מוה' יונה אשכנזי נ"י האבד"ק סניטין יע"א:
<b>מכתב</b> יקרתו הגיעני. ושמחתי להתבשר מטוב שלומו ובדבר שאלתו שיצא שם על הבתולה המשודכת שאינה שפוי' בדעתה והלכו בני משפחתו לדרוש על הדבר ולא מצאו שום חסרון עלי' ונעשו הנשואין ואחר הנשואין נתברר החסרון שלפעמים הוא יוצאת בין אנשי' אחרים ישראלים או נכרים ואוכלת אצלם גם דברים אסורים ואפי' יתן לה בעלה כל מעדני עולם בביתו לא ישכנו רגלי' רק הולכת ברחובות ואוכלת ואינה משגחת על עסק הבית ובכל הדברים היא פקחת ויודעת לשמור את גיטה ולשמור את עצמה והבעל רוצה לגרשה גם היא רצונה להתגרש. ונסתפק מעכת"ה אולי בכלל שוטה תחשב ואינה יכולה להתגרש. והנה מעכת"ה לא ביאר במכתבו מה שהיא אוכלת משל אחרים אם הוא עושה כן דרך שטות או לא דאם לא עבדה דרך שטות פשיטא דאף אם יש בה כל סימני שוטה המבוארים פ"ק דחגיגה הרי היא כפיקחת לכל דבר כמבואר בש"ס חגיגה שם ובש"ע יו"ד סי' א' ס"ה. אבל אם היא עושה כן דרך שטות א"כ דבר זה הוא מחלוקת הקדמוני' אם הני סימני שוטה המבוארים בפ"ק דחגיגה דוקא נינהו ובדבר אחר לא הויא שוטה או לא. דלדעת רבינו שמחה משפירא דוקא הני ד' סימנים וכן דעת רבינו אביגדור כהן שהביא במהרי"ק שורש י"ט. אמנם הב"י באהע"ז סי' קכ"א כתב דמלשון הרמב"ם פ"ט מעדות במ"ש שנטרפה דעתו בדבר מן הדברים ומלשון זה משמע דהנך ד' דברים לאו דוקא. ועי' בב"ש סי' קכ"א סק"ט שכתב דהב"י ס"ל כדעת הרמב"ם דאף בשאר דברים אם עושה דרך שטות הוי שוטה וכמ"ש בחו"מ סי' ל"ה. ומ"ש ביו"ד סי' א' הני ד' דברים צ"ל דלדוגמא קתני ולאו דוקא. וכן הכריע אא"ז התב"ש ז"ל סי' א' דגם בשאר דברים אם עשה דרך שבוש וטרוף הדעת לשוטה יחשב:
<b>ובטעם</b> מחלוקת רבותינו הקדמונים בזה לא ראיתי להמחברים שיתעוררו בדבר. ולדעתי העני' יש מקום לומר דמחלוקתם תלי' בביאור הסוגיא בחגיגה שם. דבגמ' שם אמרינן בטעמו של ר"ה דס"ל דלא הוי שוטה עד שיהא כולן בב"א משום דאכל חדא מניי' איכא למימר דלאו שוטה הוא דלן בביה"ק אימא כדי שתשרה וכו' והיוצא יחידי בלילה אימא גנדריפס אחדי' כיון דעבדינהו לכולהו הו"ל כמי שנגח שור וחמור וגמל ונעשה מועד לכל עכ"ל הש"ס. והנה אנן קיי"ל כר"י דאפילו באחת מהן הוי שוטה וטעמו של ר"י לא ביארו בגמ'. ואפשר לומר בתרי אנפי או דס"ל לר"י דגם אם עשה אחת מהן ג"כ הוחזק שוטה לכל הדברים או דניהו דלא הוי שוטה לכל דבר מ"מ כיון דמוחזק בשוטה לדבר אחד שוב אינו אדם ופטור מכל המצות ואין קנינו קנין. ודבר זה הוא מחלוקת הקדמונים דמדברי התוס' שם ד"ה דרך משמע דא"א שיהי' שוטה בדבר אחד לבד דכיון שהוא שוטה באחת יש להחזיקו בחזקת שוטה לכל דבר. אמנם מדברי הרמב"ם פ"ט מעדות לא משמע הכי שכתב מי שנטרפ' דעתו ונמצאת דעתו משובשת תמיד בדבר מן הדברים אע"פ שהוא מדבר ושואל כענין בשאר דברים בכלל שוטים יחשב. ועי' בסמ"ע סי' ל"ה ס"ק כ"א שכתב שהשוטה בשאר דברים הוא חכם כשאר בני אדם. ומעתה י"ל דלדעת התוס' דשוטה הוא דוקא אם הוא שוטה לכל דבר רק דכיון שהוא שוטה באחת יש להחזיקו בחזקת שוטה לכל דבר א"כ כיון דדבר זה הוא חדוש גדול ור"ה לא ס"ל הכי רק דלא מוחזק לשוטה לכל דבר רק עד שיעשה ג' דברים דאז הוי כמו שנגח שור חמור וגמל א"כ ניהו דקיי"ל כר"י דגם באחת מהן מוחזק שוטה לכל דבר מ"מ היינו בהני סימנים המוזכר בגמ' שם דבזה קים להו לחז"ל דמי שדעתו שלימה בשאר דברים אינו עושה אחד מדברים הללו ומי שעושה כן מסתמא הוא שוטה גם בשאר דברים. אבל אם הוא עושה דבר אחר דרך שטות ניהו שאנו רואין שהוא שוטה בדבר הזה שעוש' דרך שטות מ"מ אין אנו יכולין להחזיקו משום זה בחזקת שוטה לכל דבר. וא"כ י"ל דר"ש משפירא ור"א כהן וסייעתם אזלו בשיטת התוס' וס"ל בטעמו של ר' יוחנן דסובר אפילו באחת מהן משום דמוחזק כשוטה לכל דבר ומש"ה ס"ל דדוקא בהני ד' דברים המבוארים פ"ק דחגיגה. משא"כ הרמב"ם דס"ל דאפילו אם הוא חכם כשאר בני אדם כיון שהוא שוטה בדבר אח' תו לא מיקרי אדם ואינו בר מצות וכמ"ש הסמ"ע מש"ה ס"ל להרמב"ם דהני ד' סימנים המבוארים בגמ' לאו דוקא דכיון שאנו רואין שדעתו מבולבלת ומטורפת בדבר אח' אין קנינו קנין ולא בר דיעה הוא משום דבעינן שיהי' דעתו שלימה בכל הדברים וכל שהוא שוטה בדבר אח' אף שדעתו שלימה בשאר דברים דינו כשוטה. וזה שדייק הרמב"ם בפ"ט מעדות וכתב ובכלל שוטים יחשב והיינו אף דבאמת אינו שוטה בשאר דברים אנו חושבין אותו כשוטה כיון שאין דעתו שלימה בשאר דברים. וממילא ליכא שום נפקותא באיזה דבר מן הדברים שנשתטה דאף בשוטה משאר דברים שאינם מנויין בריש חגיגה כיון שאין דעתו שלימה לכל מילי בכלל שוטים יחשב וזה נכון מאד בס"ד. ולפ"ז יש מקום לומר דהרמב"ם ור"ש משפירא לא פליגי דהיכא דאנו דנין על האדם באשר הוא אדם אפשר לומר דאם הוא שוטה לדבר אח' בעולם תו לא מיקרי אדם כיון שאין דעתו שלימה בכל הדברים. ומש"ה הרמב"ם דמיירי לענין עדות או בשחיט' וגיטין וקידושין וכדומ' אף אם הוא שוטה בדבר אחד משאר דברים וביתר הענינים הוא פיקח כיון שאין דעתו שלימה לאו בר דיעה הוא. משא"כ הר"ש משפירא שהביא הב"י סי' קי"ט דמיירי להדיא באשה שוטה דבאמת באשה המתגרשת לא בעינן דעת' כלל וקטנה מתגרשת בקדושי אבי' הרי דלא בעינן דעתה כלל ורק הא דשוטה אינה מתגרשת הוא משום דאינ' יודעת לשמור את גיטה ולשמור את עצמ'. ומש"ה סובר הר"ש משפירא דדוקא בהני ד' דברים דמוחזקת על ידם שוטה לכל הדברים שבעולם כמ"ש התוס' בפ"א דחגיגה שם ומש"ה אם נשתטית בהני ד' סימנים והוא שוטה גמורה לכל מילי אינה מגורשת משום דהוי משלחה וחוזרת או משום גרירה. אבל אם נשתטית בשאר דברים ניהו דבכלל השוטים תחשב כמ"ש הרמב"ם. כיון דבאמת היא פקחת בשאר דברים כמו שהארכתי לעיל. הא באמת לא איכפתן לן כלל אם אנו חושבין אותה כשוטה לענין דיני התור' כיון דעל כל פנים יש לה דעת ופיקחת ומשלחה ואינה חוזרת ושומרת עצמה מן הזנות אף שדינה כשוטה מ"מ יכולה להתגרש כיון דבאמת היא אינה שוטה אם עושה שאר עניני שטות שאינם מבוארים בגמ' אף שדינה כשוטה לכל דבר כיון שפל כל פנים משמרת גיטה ועצמה יכולה להתגרש כיון דלא בעינן דעתה. ולפ"ז בנ"ד שאנו דנין על האשה המתגרשת אין דין שוטה עלי' אלא א"כ עשתה אותן הדברים המוזכרים בחגיגה שם אבל בשאר סימני שוטה יכולה להתגרש לדברי הכל:
<b>והנה</b> בנ"ד נראין הדברים דאף אותן הדברים מה שאוכלת משל אחרים אף אם היא עושה כך דרך שטות מ"מ אינה עושה כן תדיר דהרי קודם החתונה בדקו אותה בני משפחתו ולא מצאו בה שום חסרון א"כ בעת חלימותה דהיינו באותו יום שהיא מיושבת ויושבת בביתה הרי היא כפיקחת לכל דברי' רק דלטעמא דגרירה אף בעתים שוטה ועתים חלומה אינה מתגרשת דעדיין יש לחוש לגרירה בעת שתחזור לשטותה כמ"ש התוס' בקדושין דף מ"ג ע"ב ד"ה וכל. אבל עכ"פ אין זה רק מדרבנן מחמת חשש גרירה ומה"ת כיון דבשעת הגרושין היא כפיקחת שפיר מתגרשת א"כ בנ"ד הוי ספיקא דרבנן דשמא הלכה כר"ש משפירא דלא מיקרי שוטה אם עושה שאר דברים שאינם מבוארים בגמ'. אשר על כן נלפענ"ד להמתין מלסדר הגט עד שתשיב לדעתה דאז יצאנו עכ"פ מחשש איסור תורה ועוד כיון שלא קבעה וסת קבוע לזמנים מיוחדים א"כ בעת שתהי' חלומה הרי אפשר שתשאר כך ולא תחזור לשטותה עוד. ובכה"ג לא מקריא כלל עתים שוטה ועתים חלומה כמ"ש הב"י סי' קי"ט בשם הר"ש בן אברהם אם כן גם מחמת טעמא דגרירה ליכא. וגם כבר כתבתי לעיל דבשוטה המתגרשת יש להקל טפי וגם הרמב"ם מודה בזה. ועי' בשו"ת חתם סופר חלק אהע"ז ח"ב סי' ב' שגם הוא הקיל כעין זה. מכל הלין טעמי נלפענ"ד ברור דיכולין לסדר הגט בעת שתהי' בדעתה ותשב בביתה וימתינו בהגרושין עד שתשיב להיות חלומה:
<b>סי'</b>
<b>ר</b> שלום וברכה וכל טוב לכבוד ידידי הרב החריף השנון זית רענן מופלג בתורה וביראת ד' טהורה כש"ת מו"ה
<b>משה</b>
<b>הלוי</b> נ"י:
מכתב שאלתו הגיעני. בשני חייטים שהיו עושים במלאכה אצל בעה"ב ובת בעה"ב אשה אלמנה רכה בשנים עומדת עליהם ולקחה מעל השולחן טבעת של א' מהחייטים ותשם על אצבעה. וכראות החייט הטבעת שלו על אצבעה משמש באצבעו על אצבעה ואמר בזה"ל מקודשת לי לי. ותיכף שלפה האשה הטבעת מעל אצבעה והחזירתו על השולחן. והמקדש אומר כי לא הי' כונתו לקדושין רק לחוכא. ויש לו מכבר אשה ובנים ונסתפק מע"כ אם צריכה ממנו גט או לא:
<b>מקור</b> הדברים הוא בש"ע סי' מ"ב סעיף ב' דהרמ"א שם חושש לכתחילה לדעת המחמירין בקדושין בע"א ואם א' מכחיש העד אין לחוש ע"ש. אמנם אם א' מהם אומר שכיון להשטות בזה נחלקו הב"ח והח"מ שם וע"ש בח"מ סק"ד ובב"ש סק"ו ועיין בשו"ת אא"ז הח"ץ ז"ל סי' קט"ו. ויען כי אינני כדאי להכריע בזה אמרתי אסורה נא ואראה אולי יהי' ד' עמדי למצוא היתר בזה מצד אחר. והנה הרמ"א בסי' כ"ז סעיף ה' בהג"ה כתב בשם התשב"ץ דאם אמר הן קידושין לחוד אינו כלום ע"ש ומשום דבעינן לשון המורה להבא ומה"ט כתב המקנה בקו"א סי' כ"ז שם דאם אמר מקודשת לי ולא אמר הרי הוה ספק קידושין ע"ש. ובנ"ד דלא אמר הרי ג"כ לא הוה רק ספק קידושין. אמנם באמת בנ"ד גרע טובא כיון דלא אמר ג"כ תיבת את רק מקודשת לי לחוד. ולענ"ד אין שום חילוק בין אם לא אמר לי דדעת רוב הפוסקי' והכי פסק המחבר סי' כ"ז סעיף ד' דאינה מקודשת אף שראינו שנתן בידה הקדושין משום דלא בכונה תליא מילתא אלא צריך שיאמר לשון טוב שמורה שהוא קנה אותה לעצמו כמ"ש הח"מ שם סקי"א. א"כ ה"ה אם לא אמר תיבת את הדבר ברור דהוה ידים שאינן מוכיחות ואינו כלום לדעת הפוסקי' הנ"ל. ועי' בב"י סי' כ"ז שם בשם הריב"ש שכתב כבר נראה מלשונו שהוא המקדש והיא המתקדשת וכו' משמע להדיא דכמו שבעינן שיברר בדבריו מי המקדש ה"נ בעינן שיברר מי המתקדשת ע"ש. וא"כ אף שכתב הרמ"א בסי' כ"ז סעיף ד' דיש מחמירין לחוש דגם בלא אמר לי הוה קידושין מ"מ הרי כתב שם הב"ש ס"ק י"ד דאם יש עוד ריעותא בקדושין מקילין. וא"כ בנ"ד דגם בלא"ה הוי קידושין בע"א דלרוב הפוסקים אינו כלום ובצירוף ג"כ מה שלא אמר את נראה דיש להקל. ועי' בח"מ סי' כ"ז ס"ק ט"ז שם דמדמה קדושין להקדש והרי בהקדש מצינו בש"ס כמה פעמים שור זה עולה ככר זה הקדש וכדומה דהיינו שמברר דבריו החפץ שהוא מקדיש במה שאמר זה ומאחר דבנ"ד לא אמר תיבת את ולא בירר דבריו את מי הוא מקדש אינו כלום. ועיי' בטו"ז ובש"ך ונקה"כ ביו"ד סי' ה' שנחלקו בלשון התפסת המקדיש ומדברי כלם נלמד דבעינן שיאמר זה ואף דבשמ"ח שם סעיף ה' [כתב[ דאם אמר לשם חטאתי אסור. זה אינו רק מדרבנן כמ"ש שם להדיא. וע' בשו"ת מהרי"ט בשניות ח' אהע"ז סי' ל"ח בתחלת התשובה שם שכ' דאם אמר אני נותן לך זה לקידושין אע"פ דלשון שאני נותן מוכיח דלעצמו מקדשה כיון שלא התפיסן בגופה שלא אמר הרי את מקודשת לא משמע שנתקדשה בכך. והריב"ש מודה בזה ומדבריו מבואר להדיא כמ"ש דאם לא אמר תיבת את הוה ידים שאינן מוכיחות:
<b>עוד</b> יש לדון בנ"ד דעיקר לקיחת הטבעת מעל השולחן פשיטא דאין על זה תורת נתינה לידה מכמה טעמי' וגם דלא לקחתו לשם קידושין ועיקר החשש בנ"ד הוא במה שמשמש באצבעו על הטבעת בשעת אמירת לשון הקידושין. ומעתה אם בשעה שמשמש בטבעת לא הי' יכול לנתקו ולהביא הטבעת אצלו גם זה לא מיקרי נתינה מאחר שהטבעת בידה מקודם ואין בידו להביאו אצלו ועיין בש"ס גיטין דף ע"ח ע"ב. ובלשון הקידושין שאומר אחר שהטבעת בידה מכבר אינו כלום משום דהוה שתיקה דלאחר מתן מעות ובין אם לקחה הטבעת מעל השולחן בתורת גזל ובין אם לקחתו סתם דאז הוה עכ"פ ש"ח על הטבעת לא מהני שתיקה דלאחר מתן מעות כמבואר בסי' כ"ח סעיף ד' וסעיף ה' בהג"ה ועי' בב"ש שם ס"ק ט"ז. אמנם גם אם בשעה שמשמש בהטבעת על אצבעה הי' באופן שיכול הי' החייט אז לנתקו ולהביאו אצלו והוי כאילו הית' הטבעת אז בידו מ"מ כיון שעיקר הנתינה לידה נגמרת ע"י שמשך את ידו מהטבעת וממילא נשאר בידה בכה"ג בגט לא מיקרי נתינה כמ"ש הב"ש בסי' קל"ח סוף ס"ק ה' פ"ש. ואפשר דזה תליא במחלוקת הרמב"ם והפוסקים שהביא הב"ש שם סק"ד וא"כ לדעת הסוברין דטלי קידושיך מע"ג קרקע אינו מועיל משום דמקשינן ויצאה והיתה כמו דאינו מועיל בגט טלי גיטך מע"ג קרקע ועיין בב"ש סימן כ"ז סק"ג ובמשלמ"ל פ"ג מאישות הל"א ובשו"ת חתם סופר סי' פ"ב. ולפמ"ש דנתינה כי האי גוונא אפשר דאינו מועיל בגט א"כ גם בקידושין אינו מועיל. וגם מדברי הה"מ בשם הרשב"א שהביא הרמ"א בסי' כ"ז סעיף ג' דבמקום דלא הוי קידושין צריך ליטול הכסף ממנה וליתן לה בתורת קדושין ע"ש משמע דאם לא נטל הכסף ממנה לגמרי רק בעוד הכסף בידה נגעו בהכסף וקידשה שנית איני מועיל ומטעם דזה לא מיקרי נתינה מידו לידה ועי' בשו"ת ח"ס סי' ק"א שהאריך בזה. מכל הלין טעמי נלענ"ד דיש מקום להתירה בלא גט ואם כבוד חותנו הגאון מבוטשאטש נ"י דעתו להתיר גם אנכי הצעיר מסכים לזה. וד' ינחינו במעגלי צדק וארחות יושר לבל נכשל ח"ו בדבר הלכה.
כעתירת ידידו הדוש"ת:
<b>סי'</b>
<b>רא</b> ב"ה יום ד' ו' אלול תרל"א לפ"ק לבוב. היושב בשמים. יכתוב ויחתום לחיים. את כבוד ידידי הרב המאוה"ג המפורסים. ערוגת הבושם החסיד והעניו. כש"ת מוה' אלפר פארלער נ"י אבד"ק בעלז במדינת בעסאראביע:
<b>מכתב</b> שאלתו הגיעני בדבר האיש מוה' דוב מילגראם ששהה עם אשתו ששה ועשרים שנה וזמן קצר אחר הנשואין הפילה ומאז ועד עתה לא הי' לה שום הריון. ואחרי אשר עמדו לדין והי' הפסק שתקבל ג"פ והוא נותן לה הרבה יותר מכתובתה ואחרי כמה התראות ואזהרות מהב"ד היא מסרבת מלהתגרש. ודעת מעכ"ת להתיר לו חדרגמ"ה ולגרשה בע"כ או לישא אשה על אשתו. וביקש ממני להודיעו דעתי העני' בזה. והנה דבר זה נפתח בגדולים כי נחלקו בזה רבותינו הרב מוהר"א מזרחי והרב מוהר"י מינץ במעשה כזה ממש בשהה עם אשתו עשר שנים ולא ילדה אם מתירין לו החדר"ג. והב"י בתשוב' בדיני כתובה סי' י"ד האריך מאד לחלוק על מהר"י מינץ והסכים דבכה"ג לא גזר רגמ"ה. וכן הסכימו כל האחרונים ועי' בב"ש סי' א' סק"ז וסי' קנ"ד ס"ק ל"ה דאם שהה עמה עשר שנים ולא ילדה רשאי לגרשה בע"כ. ובאמת דבתשובת שב יעקב סי' א' כתב לחלק דהיכא דמניעת מצות פ"ו היא מחמת פשיעתה כגון עוברת על דת או מורדת בזה מתירין לו לגרש בע"כ ואין הבעל צריך לטרוח לבקש היתר מן מאה רבנים למען יוסרו כל הנשים אבל בשהה עשר שנים ולא ילדה או רואה דם מ"ת דהיא לא פשעה כלום אע"ג דבמקום מצוה לא גזר ויכול לגרשה בע"כ מ"מ אמרינן לו לך וטרח למצוא ק' רבנים ונסיב תרתי ע"ש. ולכאורה נראה כחולק על דברי הב"ש הנ"ל שהתיר בכה"ג לגרש בע"כ. אבל המעיין בדברי הב"ש סי' קי"ט סק"ח שהשיג שם על מ"ש הרמ"א שם בשם מהר"ם פדווא דבמקום מצוה יכול לגרש בע"כ או מתירין לו לישא ב' נשים וע"ז כתבו הח"מ והב"ש שם דהמהרמ"פ לא התיר רק לגרש בע"כ ולא לישא אשה אחרת לכן אין להתיר לישא אשה על אשתו רק בהסכמת מאה רבנים כשהראשונ' אינה בת גירושין או שמצוה לגרשה ואין רצונה לקבל ג"פ ע"ש. הרי דהיכא דאין רצונה לקבל ג"פ מוטב לישא אחרת ע"י התרת מאה רבנים והא דהמהרמ"פ לא התיר לישא אחרת היינו בלא התרת מאה רבנים כדמוכח מדברי הח"מ והב"ש הנ"ל ומש"ה לא התיר המהרמ"פ רק לגרש בע"כ ולא לישא אחרת ואפשר דגם מ"ש הב"ש בסי' א' וסי' קנ"ד בשהתה עשר שנים לגרשה בע"כ היינו בלא היתר מאה רבנים דאז אסור לישא אשה אחרת וכעין שכתב המהרמ"פ וכמו שביארו דבריו הח"מ והב"ש. אבל היכא שיכול למצוא היתר ע"י מאה רבנים מוטב יותר לישא אשה אחרת מלגרש בע"כ וכמ"ש האחרונים ומשום דאיסור שתי נשים לא גזר רגמ"ה רק עד סוף אלף החמישי משא"כ איסור גט בע"כ גזר לעולם ואיסור נשיאת שתי נשים קל יותר בזה"ז מן גרושין בע"כ. עוד נלפענ"ד בזה דהנה רגמ"ה תיקן ב' תקנות אחד שלא לגרש בע"כ ולאיסור זה לא קבע זמן וגם אין כח במאה רבנים להתירו. ונחלקו הפוסקים אי גזר איסור זה גם במקום מצוה כגון במקום ביטול פ"ו או מצות יבום ורוב הפוסקים הסכימו להתיר דבמקום מצוה לא גזר. התקנה השני' הוא שלא לישא שתי נשים. וקבע זמן לאיסור זה עד סוף אלף החמישי ומ"מ כתב המהרש"ל ביבמות ביש"ש דכיון שלא התירו החרם בכלות הזמן נמשך החרם כמקודם ובאיסור זה התנה רגמ"ה להתירו ע"י ק' רבנים לעת הצורך. והנה י"ל דדעת המהרמ"פ דאיסור נשואי שתי נשים לא התיר רגמ"ה אף במקום מצוה והטעם בזה דכיון דלא גזר לגרש בע"כ במקום מצוה א"כ למה לו לישא שתי נשים הא יכול לגרשה בע"כ. וגם מדברי הרמ"א בסי' קי"ט משמע כן שכתב דבמקום מצוה יכול לגרשה בע"כ או מתירין לו לישא ב' נשים ע"ש. הרי דבאיסור גרושין בע"כ כתב הרמ"א יכול לגרשה בע"כ ולא כתב מתירין לו לגרשה בע"כ משום דאיסור זה אין צריך התרה כלל משום דבמקום מצוה לא גזר כלל על איסור גט בע"כ משא"כ איסור נשואי שתי נשים דאסור אף במקום מצוה כתב הרמ"א מתירין לו לישא שתי נשים דאיסור זה גזר רגמ"ה אף במקום מצוה ומש"ה צריך התרה וע"ז כתבו הח"מ והב"ש דצריך התרה מן מאה רבנים כיון דבאין להתיר החרם אלימא מלתא טפי. וא"כ י"ל דזה דוקא לדעת המהרמ"פ דסובר דרגמ"ה לא גזר במקום מצוה שלא לגרש בע"כ ומש"ה טוב יותר לגרש בע"כ מלישא ב' נשים דבאיסור ב' נשים אנו צריכין להתיר איסורו דרגמ"ה משא"כ לגרש בע"כ כיון דלא גזר במקום מצוה אין כאן התחלת איסור כלל מה שא"כ לדידן דהרמ"א בסי' קי"ט הביא בשם יש אומרים אי איסור גט בע"כ נוהג במקום מצוה אם כן משמע דלא ברירא לי' כל כך אי נוהג במקום מצוה א"כ טוב יותר להתיר לו לישא שתי נשים דזה יכולין ע"פ מאה רבנים וכמ"ש דהתנה ר"ג להתיר איסור שתי נשים ע"י ק' רבנים לעת הצורך משא"כ לגרש בע"כ אם נימא דגזר אף במקום מצוה אין שום היתר לאיסור זה וכמ"ש דלענין לגרש בע"כ אין מועיל שום היתר ע"י מאה רבנים ומש"ה לדידן טוב יותר להתיר לו לישא אשה אחרת כנלפענ"ד:
<b>ולכאורה</b> הי' מקום להתיר בנ"ד לגרש בע"כ עפ"מ דמבואר בש"ע סי' קי"ז סי"א באשה נכפית כופין אותה לקבל גט ואין בזה משום תקנת ר"ג ולדעת הב"ש שם ס"ק כ"ב יכול ג"כ לזרוק לה גט בע"כ ומשום דלא עדיפא אשה אחר תקנת ר"ג מן האיש דאינו מוציא מה"ת אלא לרצונו ואפ"ה במום גדול כנכפה כופין אותו להוציא וה"ה שכופין אותה בנכפית אחר תקנת ר"ג ע"ש. ואם כן י"ל דגם בשהה עשר שנים ולא ילדה דלדעת הרי"ף והרמב"ם כופין אותו בשוטים להוציא אם כן ה"ה שכופין אותה אחר תקנת ר"ג ומשום דלא עדיפא כחה מכחו. אמנם באמת מלבד דגם דין הנכפית לא ברירא והגאון בעל נו"ב מהד"ת סי' ק"ד שדא בי' נרגא. אבל גם בלא"ה יש לחלק דבש"ס יבמות דף ס"ד ע"ב פריך אהא דשמא לא זכה להבנות ממנה ודלמא איהי היא דלא זכיא. איהי כיון דלא מפקדא אפרי' ורבי' לא מיענשא. ואם כן י"ל דבשלמא אם אנו כופין את הבעל לגרש הוא משום דהמניעה הוא מצדו משום דלא זכה להבנות ממנה אבל איך נכוף אותה לקבל גט כיון דהמניעה אינו מחמתה כדאמרינן בש"ס דכיון דלא מיפקדא אפרי' ורבי' לא מיענשא. אבל כבר הראיתי לדעת דרוב האחרונים הסכימו דר"ג לא גזר במקום מצוה גם הוכחתי דטוב יותר להתיר לו לישא אשה אחרת מן גרושין בע"כ. אלא דהגאון בעל נו"ב מהד"ק סי' א' כתב דלדעת הפוסקים דהך דינא דשהה פשר שנים ולא ילדה לא שיך רק בא"י ולא בח"ל. וא"כ קשה לעשות מעשה להתיר חדר"ג משום זה וכ"כ עוד במהד"ת סי' ק"ב ק"ג. ולא ידעתי אמאי החמיר כל כך לחוש לדיעה נדחית מן רוב הקדמונים. גם לא הובאה דיעה זו כלל בש"ע סי' קנ"ד. ואם המחבר לא חש לדיעה זו וסתם ופסק שכופין אותו להוציא ולא חש לגט מעושה שלא כדין שהוא גט פסול מה"ת אמאי נחוש אנחנו לאיסור חדר"ג ובפרט לענין לישא אשה על אשתו שהוא איסור קל ואזלינן בספיקו להקל כמ"ש הב"ש סי' א' סקכ"א. עוד אפשר לומר דאף לדעת הסוברים דבח"ל אין כופין אותו להוציא בשהה עשר שנים ולא ילדה משום דעון ישיבת חו"ל גרם שלא הוליד מ"מ על כל פנים מידי ספיקא לא נפקא דהא אפשר שלא זכה להבנות ממנה וכמ"ש הרא"ש ס"פ הבע"י דהרי אנו רואין כמה אלפים נפשות שמולידים בחו"ל ואם כן מהראוי לחלות שגם הוא אינו נענש מחמת ישיבת חו"ל ורק דמש"ה ס"ל להנך פוסקים דאין כופין אותו בחו"ל משום דמספק אין אנו יכולין לכופו דדילמא הוא מחמת ישיבת חו"ל וגם מאשה אחרת לא ילד. ואם כן אפשר דלדיעה זו לאחר חדר"ג גם אותה אין כופין לקבל גט בע"כ משום דמספק אין יכולין לכוף לא אותו ולא אותה. אבל אם הוא רוצה לישא אשה אחרת איך אנו יכולין לאסור עליו משום דישיבת חו"ל גרם וגם מאשה אחרת לא ילד הא איהו יאמר אדרבה קים לי שאני מן הרוב המולידים בחו"ל וכמ"ש הרא"ש ורק דלא זכה להבנות ממנה ומאשה אחרת יוליד ובפרט דבספק אזלינן בזה לקולא כמ"ש הב"ש ומכ"ש בזה דע"פ רוב הוא כן דלא זכה להבנות ממנה כמ"ש הרא"ש. והרי אא"ז הגאון הח"ץ ז"ל דהכריע בתשו' סי' מ"א כדעת הסוברים דאין כופין בחו"ל ואפ"ה התיר לישא אשה על אשתו אף בנשבע שלא ישא אחרת ומכ"ש לענין חדר"ג אלא דשם הי' עוד טעמים להתיר. מכל הלין טעמי נלפענ"ד בנ"ד להתיר לו ע"פ מאה רבנים לישא אשה על אשתו אחרי אשר ישליש לה כתובה ונדונייתה ובהתחייבות ליתן לה גט כאשר תחפוץ לקבלו. אמנם לאשר רבינו הגדול בעל נו"ב החמיר בזה חלילה לי להתיר מה שאסר אבל אם יסכימו לזה גדולי הדור להתיר אהי' גם אנכי מן המנויים להתיר. דברי ידידו:
<b>סי'</b>
<b>רב</b> ב"ה יום ו' עש"ק ט"ז אייר תרל"ט לפ"ק לבוב:
שפעת הצלחות ושלות השקט לכבוד ש"ב ידיד נפשי הרב הג' החריף ובקי משנתו קב ונקי צח השכל ונקי הרעיון. שושילתא דיחוסא. כקש"ת מוהר"ר. צבי הירש תאומים נ"י האבד"ק חראסקוב יע"א:
<b>מכתבו</b> הגיעני והתענגתי להקשיב משלומו. וכי יש שלום בעירו. יזכהו ד' לשבת על מי מנוחות על התורה ועל העבודה שלו שקט ושאנן כחפץ לבבו. ובדבר שאלתו שנזרע שמה דשאים ביותר מב"ס. אם דין הדשאים כזרעים או כאילנות. לא מצאתי מקור לדין זה. ומ"מ לפי מ"ש רש"י בעירובין דף כ"ג הטעם דזרעים מבטלין הדירה דבזרעונים לא דיירי אינשי. מה שאין כן באילנות דאורחא להסתופף בצל אילנות תמיד ע"ש. ואם כן נראה כיון שנזרע העשב לטייל שמה אם כן הוי צורך לדירה וקרא כתיב בנאות דשא ירביצני. הרי דדרך לדור במקום הדשאים אם כן יותר דמי לאילנות דאין מבטלין הדירה כנלפענ"ד. ומכ"ש בעיר דאיכא גם כן לסמוך על שו"ת דבר שמואל שהביא אא"ז הח"ץ סי' נ"ט דדוקא דירת חצר וקרפף נתבטל מחמת הזרעים ולא דירת עיר ע"ש. ואף שהח"ץ ז"ל שם פקפק בזה. מ"מ בנ"ד דגוף הדבר אם דשאים מבטלים הדירה לא נתברר ויותר נראה דאין הדשאים מבטלין וכמ"ש ולכן נראה דבעיר פשיטא דאין להחמיר כלל. והנה הח"ץ בתשו' שם חידש דבזרעים יותר מב"ס אם עשוי ערוגות ערוגות אף דאין בין זל"ז ג' יהוי כאילו כל אחד בפ"ע ואין מצטרפין להיות כקרפף יותר מב"ס ולא אמרינן בזה לבוד דלעולם לא אמרינן לבוד אלא באויר ולא בדבר שיש בו ממש וכאן הגבול שבין ערוגה לערוגה מפסיק שלא נוכל לומר לבוד. ומעכת"ה הקשה ע"ז מש"ס סוכה דף ד' דאם היתה פחותה מי"ט וחקק בה להשלימה לי' אם יש משפת חקק ולכותל פחות מג' כשרה דאמרינן לבוד. הרי דאף דקרקע מפסקת בין החקק לכותל אפ"ה אמרינן לבוד. ולכאורה י"ל בזה דבגמ' סוכה שם פריך דגם אם רחוק החקק פחות מד"א יכשר מטעם דופן עקומה ומשני התם דאיתי' לדופן בפחות מד"א סגיא הכא לשויא דופן פחות מג"ט אין אי לא לא. ופרש"י דרחמנא אגמרי' למשה דופן עקומה דוקא בדבר שיש עליו תורת דופן וכיון דאין המחיצה גבוה עשרה אין שם דופן עליו ולא שייך בזה דופן עקומה ע"ש. ואם כן זה דוקא בפחות מד"א דאנו באין להתיר מחמת הלמ"מ דדופן עקומה וכיון דאינה גבוה עשרה לא אמרינן הך הלמ"מ כיון דאין עליו שם דופן. מה שא"כ בלבוד דאמרינן בכל דבר ולאו בדופן דוקא ואם כן בפחות מג"ט אנו אמרינן דרואין כאילו נעקם המחיצה עד כנגד החקק דשם גבוה עשרה וכמו דס"ד דמקשה לענין פחות מד"א וכאן לא שייך תירוץ הגמ' כיון דאינה גבוה י' ולא הוי דופן ל"א דופן עקומה כיון דמיירי בפחות מג"ט ולבוד אמרינן אף במידי דאינו דופן. ומעתה כיון דעיקר ההיתר משום דנעקם למעלה ושם ליכא דבר ממשי המפסיק שפיר אמרינן לבוד ונסתלקה השגת מעכת"ה מאת אא"ז הח"ץ ז"ל. ובזה מיושב קושית המג"א ס"ס תרל"ג אהא דכתב הטור דחוץ לחקק פסול ולא הוי כפסל היוצא מן הסוכה משום דהוי פחות מי' ובס"ס תרל"א כתב הרמ"א דמותר לישן תחת הדפנות ע"ש. ולפמ"ש י"ל כיון דכל ההיתר כאן משום דבפחות מג"ט אמרינן דופן עקומה אף בדבר שאין עליו תורת דופן. וכבר נודע דבדופן עקומה אסור לישן תחתיו כיון דמסוכך בדופן ולא בסכך כשר ושפיר כתב הטור דפסול חוץ לחקק ודו"ק. אמנם האמת בזה דלא כתב אא"ז הח"ץ דאם יש דבר המפסיק ל"א לבוד, אלא דוקא אם ההפסק הוא דבר המותר כמ"ש שם בתשו' בפירוש לעיל לענין אם הי' רחוק יותר מג' וכמו שמוכח מן הראי' שהביא שם דאם יש סכך כשר פחות מג' בין שני סככים פסולים דודאי אין מצטרפין דהתם הסכך שהוא דבר המותר מפסיק בין הפסול דבזה ל"א לבוד גם בפחות מג'. וכן בנדון הח"ץ דהזרעים מבטלין הדירה ויש באמצע גבול העשוי להילוך דבמוקף לדירה מותר אפילו גדול כמה וכיון דדבר המותר מפסיק ל"א לבוד. מה שא"כ בהך דחקק דאנו דנין על גובה המחיצה לשוי' גבוה עשרה והקרקע שבין החקק ולכותל אינו לא אוסר ולא מתיר בזה שפיר אמרינן לבוד אף דאיכא דבר המפסיק ותדע דאם לא כן תקשה על הח"ץ מגמ' דערובין שהביא הח"ץ באותה תשובה גופא מהא דהרחיק את הכותל פחות מג' לא הועיל אף דקרקע מפסיק בין שני הכתלים אפ"ה אמרינן לבוד וע"כ כמ"ש כיון דעיקר אנו דנין על הכותל שתהי' מוקף לדירה והקרקע שביניהם אינו ענין לזה כלל שפיר אמרינן לבוד כנלפענ"ד נכון בס"ד.
דברי ש"ב וידידו:
<b>תם</b> <b>ונשלם</b> <b>חלק</b> <b>ראשון</b> <b>בעה"י</b>