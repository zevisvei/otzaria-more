<h1>תפארת בנים (על הרמב"ם)</h1>
ר' צבי הירש לוין
<big><b>חידושים</b></big> <big><b>על</b></big> <big><b>הרמב"ם</b></big> מזקני הגה"ק ר' צבי הירש אבד"ק ברלין זצ"ל מה שכתב בגליונות ספרי הרמב"ם שלו. והמוקף [ ] המה מה שהוספתי ת"ל אני נכדו צבי יחזקאל מיכלואהן.
<big><b>סימן</b></big> <big><b>נז</b></big><big><b>.</b></big> <b>הלכות</b> גניבה פ"ג ה"ח במל"מ מאי פריך מחצי נזק לענ"ד אף שכן נראה ביש"ש פ' מרובה דין כ"ו לתרץ בזה דברי רבינו מ"מ יש לדון בזה דאם מודה בב"ד ששורו נגח אעפ"י שאינו משלם ע"פ עצמו מ"מ נתקיים על ידו והועד בבעליו ואם יגח עוד שני פעמים יחשב מועד וא"כ מחייב עצמו בזה, שיה' מועד [ובזה יש לדון מה שנסתפק בקול שמחה בחי' לכתובות במי שנתחייב מלקות וקנס והודה בקנס אי הוי כנתן הקנס לפטרו ממלקות דכל שמשלם אינו לוקה. ובשואל ומשיב ה"ג ח"ב סי' ט' דחייב מלקות כיון דליכא ב' רשעיות ע"ש. ולפ"ד המל"מ הנ"ל אין כאן מקום ספק כלל, דהא כיון דאיכא מלקות ע"כ דאיכא עדים. א"כ לא מיפטר בהודאתו הקנס אא"כ מחייב עצמו בקרן א"כ בלא"ה מיפטר ממלקות משום חיוב ממון שהתחייב בהודאתו וכמ"ש רבינו לקמן בספט"ז מה' סנהדרין. אך להנ"ל י"ל דמחייב עצמו בזה שאם יעבור עוד ב"פ יכניסוהו לכיפה וכמ"ש רבינו לקמן שם בפי"ח ה"ד]:
<b>הלכות</b> גזילה פ"ג ה"ד במל"מ. אבל איך נוליד מזה דלמ"ד דהיזק שאינו ניכר דלא הוי. ולענ"ד דמשמע להתוס' ז"ל הכא דכיון דהוי היזק שא"נ פטור אפילו התפיסו בידים ליד ב"ד. משום דשם אמרי' אמר ר"י ד"ת א' שוגגין וא' מזידין פטורין ומ"ט אמרו מזידין חייבין. כדי שלא יהא כאו"א הולך ומטמא טהרותיו של חבירו ויאמר פטור אני ע"ש. וא"כ נראה דדוקא במטמא ומדמע למיגזר גזירה זו אבל בשור שהמית אדם והלך לב"ד לא שייך למיגזר שילך כ"א וימסור שור חבירו לב"ד. חדא דהוי לא שכיח. ועוד, דמצוה קעביד שמוסרו לסקילה ועוד דאפילו נחייבנו ולא ימסור בידים יקחו ב"ד מעצמם ולא יעכב וממילא יפסיד. ועוד דאפי' ימסור לב"ד אם יסקלוהו יתחייב ומאיזו צד יחשוב שהב"ד יחזירוהו להחזיר לבעליו. וגם לא ידע שיגח שור חבירו את האדם. ואי משום לא פלוג שיזיק באופן אחר א"כ יתחייב לשלם. ועוד שהרי השומר זה שמסר השור פשיטא דלא נתכוין להפסיד לבעליו רק שהב"ד בקשו ממנו השור נתן להם דאטו כ"ע ידעי דאין גומרין רק בפניו ולא הוי מזיד כלל א"כ פשיטא דאין לחייבו מכח שלא יהא כו' והשתא א"ש בתוס' בהנזקין כדמוכח הכא. לאו היינו כמו שהבין הרב ז"ל אלא כוונתם לומר דמ"ש בגמ' דמזידין חייבין משום שלא יהא כ"א הולך א"כ כל היכי דליכא למיגזר הכי אוקמא אד"ת ואפי' מזיק בידים פטור ודו"ק:
<b>ה"ט</b> במל"מ. ואפי' פי' לים ולא א"ל דור בחצירו אלא מעצמו נכנס ודר בו פטור כ"ש כשהוא בעצמו א"ל דור בחצירי. מדבריו משמע דמיירי בחצר דלא קיימא לאגרא. ולפ"ז אני תמה על תמיהתו שמקשה מהך דעמד ופרנס את אשתו דלא דמי דשם אם הי' מפרנס אשתו מעצמו הי' בודאי צריך לשלם. [ומיושב קושי' הט"ז יו"ד סי' קס"ו ובחו"מ סי' שס"ג ועקצה"ח סס"י רמ"ו מזה]:
<b>ה"י</b><b>.</b> אין מוציאין מידו משום דהוי איבעיא דלא איפשטא. וקשה דהא לעיל בפ"ה מה' מעילה הט"ז פוסק רבינו דקול ומראה אין בו משום מעילה. ועי' רש"י פסחים (דכ"ו.) ד"ה קול ומראה אין בו ממש ופטור לעולם. ועו"ק דהא תכלת הי' במשכן ובמקדש בפרוכת ובגדי כהונה ותכלת הוא צבע מדם חלזון שהוא תולעת וכמ"ש רש"י סנהדרין (דצ"א.) ואפ"ה צבעו בו. אלמא דאם גוף הצמר הוא מן המותר לישראל אמרינן דצביעה לאו מילתא היא. וצ"ע גם על רש"י פסחים (דכ"ג.) בד"ה ר"ע. בעור המשוח בחלב נבילה. אבל למלאכת גבוה להשתמש קדשים יהא טמא דהא חזותא לאו מילתא. אך לפמ"ש בשו"ת להרמב"ן סי' קכ"ד והרשב"א בת"ה ורי"ו דהיכא שיש ממשות של האיסור חוצץ משא"כ היכא דליכא רק מראיתו של צבע אינו חוצץ. י"ל דלעיל בה' מעילה מיירי במראה של צבע וכן במקדש כמ"ש הת"ה שם שהרי מצינו טבילה לפרוכת אעפ"י שיש בו תכלת וארגמן כו' עיי"ש אבל הכא מיירי בצבע עצמו:
<b>הלכות</b> רוצח פ"א הי"ג בכ"מ. רודף אחר חבירו להרגו נ"ב צ"ע דמאי טעמא דרבי יונתן בן שאול מדכתיב כי ינצו אנשים יחדיו ואמר ר"א במצות שבמיתה הכתוב מדבר כדאי' בפ' בן סורר ומורה. ורבינו פסק דנתכוון להרוג את זה והרג את זה פטור דונתת נפש אינו מדבר במיתה אלא בממון וכדחזקי' וא"כ כי ינצו אנשים יחדיו לאו ברודף מיירי וכיון שכן מנ"ל דאם יכול להציל דנהרג וצע"ג:
<b>פ"ב</b> ה"ב במל"מ. דדוקא עבדיו שהם שכורין. במחכ"ת לא מצאתי בדברי הריטב"א דברים הללו. אלא אדרבא כתב דשילח ביד פיקח הפקח חייב והשולח פטור אף מדיני שמים משום דכבר נשתלם נזקו הא אם הוי נזק בהריגה אפי' באמירה חייב בד"ש. ואי ממ"ש אח"כ דהשוכר עדי שקר דחייב בד"ש. זה ליתא שהרי התם לישנא דתלמודא נקט שוכר ולעולם אפי' באמירה. וצע"ג:
<b>פ"י</b> ה"ו בכ"מ. דאדעתא שימצא ההורג לא אקדשה. יש לעיין בהל' ז' אם הוזמו העדים אחר שהורידו לנחל איתן דפסק רבינו דמותרת בהנאה. ובהאי ליכא הני טעמי שכתב הרב בכ"מ. אם לא דנימא דסמך על הע"א דאמר אני ראיתי ולא אקדשי' מספק:
<b>הלכות</b> מכירה פ"כ הי"ד בכ"מ. בעל הפרה וכדכתיבנא וא"ת מי. נ"ל די"ל דנפ"מ לענין מומין שנמצאו בבית בעה"פ שעבור זה רוצה לבטל המקח:
<b>פ"ד</b> ה"ה שם. וזה הוא כסברת הראב"ד. לחומר הנושא יש לחלק קצת דהכא שאני שהוא מודד ונותן על החמורים דבגמר מעשה אינו נותן מקום הראוי לקנין ובכה"ג אי אמרי' דלא כיוון לקנות בהגבהה נמצא דבהמעשה שעשה לא קנה וצריך לעשות קנין מחדש ובכה"ג ס"ל להטור בחו"מ שם דכיון דזה רוצה לקנות ופסק לו דמים בודאי רוצה לקנות בהגבהתו זאת לא כן בהך דיו"ד שכתב הטור דהתם דמודד העכו"ם לתוך כליי. התם ודאי מעיקרא נתכוין למדידה דרוצה לקנות כשישפכנו לתוך כליו שהוא מוחזק בו ביותר בהגבהה שהוא בכליו של מוכר ואינו מוחזק כ"כ:
<b>הלכות</b> זכייה פ"א ה"ז שם. וחזקת הראשון מסופק. עיין פ"ק דב"מ גבי אויר שאין סופו לנוח וכתב שם הרא"ש במתנה לא קנה משום דהפקר הוא דנסתלקו בעלים ואם החזיק בה אחר מוציאין מידו דהבעה"ב הוי מוחזק תחלה מספק. והרא"ש כאן פסק ג"כ כדעת רבי' דהאחרון זכה וצ"ע:
<b>הלכות</b> עבדים פ"ג ה"ג במל"מ שהוא חובה למסור לו שפחה כנענית כדי לקיים מצוה דלעולם בהם תעבודו וכ'. תמוה דהא לר' ישמעאל קיימינן והוא סובר בסוטה (דף ג'.) דלעולם בהם תעבודו הוי רשות ועוד דהא בישראל לא נאמר כלל העשה דלעולם בהם וכו':
<b>הלכה</b> ט"ו שם. ולא ידעתי למה. לא ידעתי למה קא קשי' לי' הא לסמ"ג לשיטתו דס"ל דהירושלמי דגבי בורח אין היובל מוציאו כמו שמורה פשט לשון הסמ"ג [אם לא נפרש כפי' הרב המחבר בפ"ב] א"כ בודאי חייב בהענקה כקושי' הגמ' וכפי' רש"י בגמ' (דף י"ז) מעתה יפה עשה שהשמיט ועיין:
<b>פ"ד</b> ה"א שם. כי היכי דס"ל לר"מ דמוכרה לפסולין מקרא לענ"ד זה תמוה דא"כ מה זה שכ' הרא"ם עוד אבל ל"ל דאיצטריך לאמה היכא דיצאה מרשות אדון כשהיא קטנה דתו לא מצי לזבונה דא"כ הא דדרשינן מה לאמה שמעשה ידי' לרבה אימא דקרא איירי בקטנה ולא תקשי השתא זבוני כו' דזה ביצאת מרשות אדון דתו לא מצי לזבון לה. והשתא ק"ל דהא דין זה דלא מצי למזבון לה תלי' בפלוגתא דר"ש ורבנן. דר"ש ס"ל דאין מוכר את בתו לשפחות אחר שפחות. ות"ק דר"ש ס"ל דמוכר אחר שפחות. ואם נאמר כפי דברי הרב מאי קא קשי' לי' להרא"ם ז"ל שכתב אבל ל"ל וכו' דא"כ הא דדרשי' אמה העברי' אימא דמיירי בקטנה כו' ומאי קושי' אימא דזה דדרש מקרא דמעשה ידי' לאבי' סבר כהת"ק דמוכר בתו לאחר שפחות ומש"ה לא מצי לאוקמא בקטנה דעכשיו לא מצי מזבין לה. וברייתא דהתם דמייתי בק"ו דמכורה כבר כו' ס"ל כר"ש. וקרא דלאמה מוקמי' לה כשכבר יצאה מרשות האדון. וכעין מ"ש הרא"ם לענין למוכרה לפסולים. אלא עכצ"ל דסובר הרא"ם דדרשה דר"ה אתי' אליבא דכ"ע ודו"ק:
<b>פ"ט</b> ה"א בהשגות. ומהו לכל דבר. הכ"מ והלח"מ הסיעו השגת הראב"ד ז"ל לענין אחר. וכבר השיגו בו. ואף שכ' ומציין בה עד כעבד כנעני. מ"מ לא בא רבי' ז"ל להוציא כאן מדעת הגאון שהרי לא אמר שהיו כאן עדים בשעת ביאה. ועוד דאף הראב"ד ז"ל מודה לו במוחזק בפריצות ואף רבינו ז"ל לא בא אלא לאלומי דכל כמה דלא שחררה אע"פ שהיא שפחתו היא עושה את בנו עבד גמור ואמנם עיון יש בדבריו שנראה ממנו כאלו מחלק בין כנענית ובין שאר אומות וסובר שזה נדון ככנעני. וע"ז חלק וסובר דהקונה כנעני משאר אומות אין לו דין כנעני. ואפשר שטעמו כמו ביפת תואר שחומרי כנענית יש בה ולכן שאל גם על מלת לכל דבר כי לא פירש השינוי שבין העבד הכנעני לשאר עבדים אלא לענין החתנות אם קודם השחרור ואם לאחריו ובאמת שיש עוד גמגום בלשון רבינו שכתב יש לו למכור את עצמו על מי שב ואף וכן מוכר בניו ובנותיו ואם פירושו על אותו הכבוש תח"י מהו שנעשה ככנעני לכל דבר ואפי' לענין לאו דלא תתחתן לא ידעתי למה. גם בענין לא תתחתן דרבינו סובר דבגיותן משתעי וסובר נמי בפ"ב מאיסורי ביאה הי"ג דאין שפחה אסורה אלא מדרבנן וכתבתי שם שיש ספק בדבריו לענין עבד אם לא גרע מישראל דאית בי' משום קדשה א' לא ע"ש. וסובר נמי דלאו דלא תתחתן קאי על כולם שם באותו הפרק ח"ו לנו לומר דמש"ש העבדים יצאו מכלל עכו"ם ולכלל ישראל לא באו הוא דוקא בשאר עממין. ובז' אימות כל שהן עבדים שייך בהו לא תתחתן. ועוד דאם יש חילוק הרי הדר אינו כעבד כנעני. ואולי השגת הראב"ד ז"ל אסיפא הוא דסובר שאין דין שאר עכו"ם המוכר עצמו לעבד כדין כנעני עכ"פ בהאי שינוייא הוא דפליג עלי' וצ"ע:
<b>פ"ט</b> ה"ח. השוכר את הפועל להביא לו שליחות וכו'. במרדכי פ' האומנים דאם שלח שליח עם אגרת ומצא מי שנשלח אליו וחזר אין לשליח כלום. ובהגהות המרדכי שם הקשה מהסוגיא דבני העיר ששלחו שקליהם דמשני הגמ' בנושא שכר ובבאו ליטול שכרן. א"כ צריך לשלם שכרן אף אם לא עשו שליחותן (עסמ"ע סי' של"ה ס"ב):
<b>ונראה</b> לישב דשם דמשני הגמ' בנושא שכר עסקינן היינו דנ"ש עבור השמירה ולא עבור השליחות וכן מוכרח מדפריך בתר הכי והא נגנבו או שאבדו קתני וש"ש בגניבה ואבידה חייב וה"נ נהי דתשלומי לא בעי' אגרייהו מיהו לפסדו. ואם השכירות הי' רק על השליחות וכדעת ההג"מ וממילא הוא ש"ש כדין כל האומנין למה לא ישלם בעד השליחות. אע"כ דבעד השליחות אין כאן תשלומין כלל וכדעת המרדכי הנ"ל רק דתי' הגמ' דנושא שכר עביד השמירה. ועוד דהא בב"מ (דף פ':) פריך הגמ' אמתני' דכל האומנין ש"ש לימא מתני' דלא כר"מ דהא ר"מ סובר שוכר כש"ח ומשני הגמ' בההיא הנאה דתפיס לי' אאגרי' ע"ש. וא"כ כאן דהתשלומין הוא על בני העיר והשלוחים מחויבים למסור להגזברים ל"ש כלל בהאי הנאה וכו' והך מתני' ר"מ היא דבר פלוגתא דהאי משנה הוא ר"י כדאיתא ביומא (דף ס"ה.) וא"כ למה יהי' ש"ש מחמת שכר שליחות לר"מ דשוכר הוא כש"ח וכקו' הגמ' הנ"ל על האומנין כו' כדמחליף רבה בר אבוה. והו"ל להגמ' לפרש וגם על (חסר תיבה) יקשה למאן דתני אליבא דר"מ שוכר כש"ח. אע"כ דמאי דמשני בנ"ש היינו שכר ממש עבור השמירה ולק"מ על הגמ' כנ"ל:
<b>הלכות</b> מלוה פ"ג ה"א בלח"מ. א"ת לפי' קמא לשתוק קרא הזה. נראה ליישב דקרא דכי יסיר איצטריך לאשמעי' דבן בתך הבא מן העכו"ם קרוי בנך ואין בנך הבא מן הערלית קרוי בנך. ולפ"מ שכ' הה"מ בפ"ד מה' נחלות ה"ו עמ"ש רבינו ז"ל דישראל הבא על שפחתו ולדה כמוה לכל דבר. והוא שלא כדעת הרי"ף ז"ל שכ' משם רבוותא דדוקא לשפחה דלאחרים הוא דולדה כמותה אבל לא בשפחה דידי'. וכ' הה"מ ז"ל שדברי רבינו מבוארים במכילתא ששם שנינו ר' נתן אומר אין ת"ל האשה וילדה לו בנים אלא להביא את הרב שבא על שפחתו שולדותי' עבדים כמותה ת"ל האשה כו' עיי"ש. וא"כ שפיר י"ל דלעולם דשפחה נפיק מקרא דכי תהיין אלא דאיצטריך האשה וילדה להביא את הרב שבא על שפחתו דלא נימא אין אדם עושה בב"ז וגמר ושחררה וכדר"נ ותלמודא דקאמר דמיבעי' לי' לכדתני' כו' ה"נ דהומ"ל מבעי' לי' לכדר"נ אע"כ חדא מינייהו נקט ותו לק"מ:
<b>ה"ב</b><b>.</b> מחזיר בעל כרחו. לדעת רבינו דהטעם הוא משום דניתק ולא, משום תשלומין. עי' במ"מ ה"ד פיסקא ואם לא קיים. לא מצאתי גבי רחיים ורכב שום ניתק. דבשלמא גבי חבלת האלמנה נוכל לומר דהוי ג"כ בכלל רעיך והוי ניתק. אבל רחיים לא מצאתי שום ניתק בהדיא גם יש לעי' בלאו שקדמו עשה:
<b>פ"ו</b> ה"א במל"מ. כדין חצי שיעור דאיסורין. לענ"ד י"ל דלא דמי להתם דבשלמא גבי גניבה שפיר אסרינן ח"ש משום דאם יגנוב עוד חזי' לאיצטרופי. משא"כ הכא לדעת רבינו שצריך דוקא רבית קציצה היינו בשעת הלואה א"כ לא משכחת בזה חזי לאיצטרופי דאם קצץ בשעת הלואה פחות משו"פ א"כ אח"כ אם יקח רבית לא מצטרפי דליכא קצוץ בשעת הלואה ודו"ק:
<b>פי"א</b> ה"ו בהג"ה. בכאן נראה שחזר בו רבינו. עי' בתוי"ט שם שתמה על רבינו בפי' והקשה מחבורו עיי"ש. ואני תלמיד תלמידי' דרב בעל תוי"ט ומבקש ממנו מטו. ואומר שמעולם לא עלה על דעת רבינו הגדול לומר דאם יגבו מטלטלין יהי' צריכין לישבע דמהכ"ת. ומה גם שרבינו כתב בפירושו באותה משנה בזה"ל ופשוט הוא שבזה הענין הג' שהוא ודאי אצלינו שנשאר החוב שהוא אחד מג' הענינים שזכרנו יתפרע ב"ח בלא שבועה עכ"ל. ומעתה האיך יסתור את דבריו תכ"ד לומר דגבי מטלטלין ישבע. מה יפה כח מטלטלין מקרקע הלא אנו יודעים בודאי בלי שום ספק דנשאר החוב. ומאי שבועה שייך הלא אין לך עדים גדול מזה דכ"ע הן הן עדיו שלא נתפרע. ומ"ש רבינו בפירושו אבל המטלטלין וכו' הרי זה נשבע ונוטל חובו בלי שום הכרזה. לא נחת רק להודיע דמטלטלין א"צ הכרזה כמ"ש מטלטלין מוכרין אותן וכו' עיי"ש. ומ"ש נשבע היינו היכי דשייכי שבועה כמו גבי ב"ח בשטר ולאחר זמנו דצריך לישבע וליטול. ע"ז קאמר דאם גבי מטלטלין נשבע ונוטל בלא הכרזה [הגם דלא איירי רבינו בזה המשנה כלל באופן זה] וקצרו של דבר כל עיקר של רבינו בפירושו לומר דמטלטלין א"צ הכרזה. אבל להעלות על הדעת לומר דב"ח בא' מג' דברים צריך לישבע גבי מטלטלין זה לא שמענו ואין הדעת נותנת:
<b>פי"ט</b> ה"ד במ"מ. דהא רבינו בפכ"ד ה"י פסק דבשלו הן שמין. ונראה ליישב עפמ"ש הנ"י רפ"ק דב"מ וז"ל כתב הרמ"ה דמסתברא דרבינא מוקי להו לתרווייהו כשהי' לו עדות כשלוה ואח"כ מכרה דומיא דאידך שינוייא דאמרי' בגמ' ומאן דתנא בע"ח בבינונית אזל בתר שעבודא דמעיקרא. ומעיקרא מקמי דמכרה לעדיות לגבי דידי' בינונית הוא. אע"ג דהשתא בתר דמכרה גם לו הבינונית עדיות. ומ"ד בזיבורית אזל בתר גוביינא. וכיון דבעידן גוביינא לגבי דידי' עדיות הוה לא גבי מיני' ובמאי קמיפלגי בדעולא קמיפלגי מאן דאזיל בתר שיעבודא דמעיקרא לית לי' דעולא דאמר ד"ת בע"ח בזיבורית אלא מדאורייתא דינו בעדיות ורבנן הוא דתיקן דלא ליגבי אלא בבינונית משום חששא דאקפוץ ואלונו. וכיון דמעיקרא קודם שמכר העדיות משתעבד לי' הבינונית תו לו פקע שיעבודי' מיני'. ומ"ד בע"ח בזיבורית אזיל בתר גוביינא אית לי' דעולא דגובה בבינונית משום נע"ד וכי תקינו רבנן היכא דהוא בינונית לגבי בעידן גוביינא אבל השתא דחזר לי' עדיות לא תיקן והלכתא כר"פ ואליבא דמאן דאזיל בתר שיעבודא דמעיקרא ודלא כעולא. ומיהו אי לא הו"ל עדיות ללוה בשעה שלוה נמצא דעדיות הוא לגבי הבינונית דעלמא דקי"ל דבשלו הן שמין ובע"ח לא גבי מעדיות אלא היכא דליכא אחר הלכך בכה"ג ניזקין בבינונית ובע"ח וכתובת אשה בזיבורית עכ"ל. א"כ שפיר כתב רבינו דבשלו הן שמין. ומ"מ כתב דגובה בבינונית אף דלגבי דידי' הוי עדיות משום דהכא מיירי דלגבי העולם הוי בינונית רק לדידי' הוי עדיות ובכה"ג ל"ש לומר אקפוץ ואלונו והיכי דלא שייך החשש גבי אפי' מעדיות וכמ"ש הנ"י הנז' ובחידושי לב"ק הארכתי:
<b>הלכות</b> טוען ונטען פ"ג ה"ב במל"מ. דהכפירה חוץ מההודאה וצ"ע. כן הקשה ג"כ בלח"מ:
<b>ה"ו</b> שם. ביאור הענין יע"ש. הוא ג"כ בלח"מ:
<b>פ"ו</b> ה"ג. הודאת בעל דין כמאה עדים. לכאורה קשה דכמו דהלוה פסל להעדים במה שאמרו שפרע הא גם המלוה פסלם שהרי אמר שלא נפרע, ונראה דרבי' לקמן בה"ד כתב דבדבר שאינו נוגע בגוף העדות אינו פסול אפי' בהבע"ד להיותו מוחזק כפרן א"כ ממילא כיון שאמרו לוה אין זה שאמרו שפרע נוגע בגוף העדות שיתכן לומר שפסלם והבן בזה:
<b>פט"ו</b> הי"א, במל"מ (ד"ה ונחזור) והול"ל לפי סברת הרשב"א. לענ"ד י"ל דשם יש חזקה דלא נעשה מעשה ויש לדמות זה ללאו הניתק לעשה למאן דס"ל ביטלו ולא ביטלו הוי התראת ספק דשמא לא יבטל. אבל מאן דס"ל קיימו ולא קיימו הוי התראת ודאי אף דיכול לקיים העשה תלינן בודאי שלא יקיים. ועי' בתוס' שם ד"ה במאי קמיפלגי. אבל רבינו יש לו שיטה אחרת בהך סוגי' דמכות (דט"ז.) וס"ל קיימו ולא קיימו הוי ג"כ התראת ספק וביטלו ולא ביטלו הוי התראת ודאי. והדברים ארוכים כי יש לחלק דשם כעת אנו רואים שאינו חפץ לשלח ואינו רוצה לקיים משא"כ במגרש על תנאי די"ל דדעתי' אתנאה והוא ג"כ רוצה בקיומו:
<b>הלכות</b> נחלות פ"א ה"ד. ולבת בן אחי אביו עם אחות אביו וכן כל כיוצא. לכאורה לאו דוקא נקט רבינו בן דאפי' בת בת אחי אביו קודם לאחות אביו. אלא דבלא זה האי בן שפת יתר הוא שהרי מדור של הפלגת הדור למטה אינו ענין שרצה להשמיענו בפה. ולכן נראה דהסופר הראשון שינה וכ' ב' תחת הכ"ף ואח"כ גרם למעתיק השני עוד שינוי. וצ"ל וכן לבת אחי אביו עם אחות אביו ושינה הסופר וכ' ובן והלך המעתיק השני והפריד בין הוא"ו לבן ושדי לה לבת. ומה שצריך לי פירוש בלשון רבינו הוא לישנא דלפיכך בהלכה הקודמת דאם הוי בסדר אחר ג"כ הדבר כן ובמגיד משנה ציין לפיכך כו' פ' הגוזל בתרא ומפורש לשון זה וחפשתי בכל הפרק ואין דבר מזה. אבל בפרק הגוזל קמא איתא הך דוכי יש לך אדם בישראל שאין לו גואל והנראה דארישא דמילתא קאי דנחלה ממשמשת והולכת עד ראובן וכמ"ש כאן עד ראש הדורות ולא על דבר זה.
<b>ה"ה</b> בלח"מ. משום דעשו חיזוק כשל תורה. לפי תירוץ הש"ס בכתובות פ"ג דמשני רב לטעמי' דר"י בן ברוקא קאמר ולי' לא סבירא לי' ע"ש משמע דלא כדברי הרב בלח"מ. דא"כ מנ"ל להש"ס לומר דלא ס"ל כריב"ב:
<b>ה"י</b> שם. וזה תירוץ ישר ונכון. דברי הרב בלח"מ ראוי' למי שאמרם. אך יש לי מקום עיון בדבריו חדא לשון קושי' הש"ס דאמרו ונוקמא לרבה כגון שגבו מעות ולר"נ שגבו קרקע אין סובל פירושו. דלפי דבריו איפכא הול"ל להגמ' לרבה כגון שגבו קרקע דבבכור יש לו ובעל אין לו מכח קרא כמ"ש הרב ולר"נ שגבו מעות דבבכור יש לו ובעל אין לו מכח קרא. ועוד דלפי דבריו מה תירץ הש"ס כי קאמרי אליבא דרבי ע"ש אדרבה הקושי' יותר חזקה אליבא דרבי דס"ל דגבי בכור בין גבו קרקע ובין גבו מעות יש לו לבכור פי שנים א"כ נוכל לומר דקרא גבי אשה מורה לנו דבעל אין לו בין גבו קרקע ובין גבו מעות ולעולם דגבי מלוה בעל ובכור שוים הם דאינם נוטלים כמו קושי' הגמ' גופי' לפי דברי הרב בלח"מ. ולהתלמד אני צריך:
<b>הי"ג</b> שם. וזוקק לייבום. נ"ב האי זוקק לייבום דכתב הרב לאו דוקא דמזה אינו קושי' כלל דמיירי דחי' אח"כ שנים רבות דאל"כ מאי זוקק שייך עי' פירושו של זוקק. וגם על האי דפוטר מן היבום אינו קושי' כ"כ. דנוכל לומר דהיינו האי דדייק בלשונו לומר פוטר, מן היבום אבל חולצת היא כרשב"ג הגם שהוא דחוק דלשון המשנה כ"כ הוא בכל המקומות:
<b>הלכות</b> עדות פ"כ ה"ח. על שורו של זה שהרג הנפש והוזמו הרי הן לוקין קשה הא חייבין ממון דהתורה ריבתה בפירוש עדים זוממין בשביל השור לתשלומין וממונא משלמי מלקי לא לקי [וכן הקשה הקצה"ח סי' ל"ח] ונראה דלוקין היינו על הכופר ממון דכיון דלא משלמי כדאיתא בריש מכות דדמי ללאו דבן גרושה וחליצה דלקי משום דליכא לקיים בי' כאשר זמם וכופר הוא שם אחר מתשלומי השור ולהכי לקי:
<b>שם</b><b>.</b> שנמכר בעבד עברי והוזמו לוקין מתוך דברי רש"י בגמ' משמע דדוקא אם העידו שנמכר כו' אבל אם העידו שגנב ונגמר דינו לשלם או למכור אם אין לו מה דין העדים אם יש לשלם אם לוקין העדים או משלמין נתבאר בדבריו. אולם בסוף דברי הרמב"ן ביאר בזה והוא בחמשה שיטות אצל ספר הזכות ורבינו ז"ל נראה דסובר לגמרי אינו נמכר בעבד עברי אבל צריך לעיין היכן מצא בגמ' דזה בכלל הלוקין ואם דעתו דבכולהו דוכתי לוקה אם אינך יכול לקיים דין הזמה וכדמשמע בהלכה שאחרי' ומה דפרט ארבעה אלו לאשמעינן שזה הוא קבלה בהנהו שאין עושין בהן מדה כנגד מדה אכתי קשי' דבעבד עברי ממון נמי חייבוהו שבטלוהו ממלאכתו. ולמה לא נשום כמה עבד רוצה ליתן שיהא בן חורין וכיוצא בזה קשה עליו בהך דהעידו על שורו דהא חייבין לשלם דמי שורו ואמאי לוקין על הכופר ואולם דעת רבינו ז"ל דע"כ לוקין על הכופר דאי לאו הכי האיך נתחייב זה בכופר הא לענין זה אין להזימן. וכבר כתבתי בחידושי אי בעינן בכל חלקי העדות שיהא יכול להזימן אי לא. וכן אי בעינן בכל הענינים לגמרי כמו שרצו לפטור ממיתה או מלקות. והבאתי מדברי רבינו הלכה שאח"ז שנראה ממנו דאתי לאשמעי' דינא שאף המצדיק רשע חייב מלקות ובאמת לא ידענא היכן נאמר הלאו בתורה על עדות שקר הזה אלא דיליף לה מלישנא דגמ' לפ"מ שפירשו הפסוק אלא דקשי' דיוקא דרישא דמשמע דוקא בהרשיעוהו רשע ובקשו לעשות לו דבר רע והרי משמעות לשונו ז"ל נראה שאינו רוצה להשמיע אותנו שלא ננקם מהם באותו עונש עצמו אלא דחידוש הוא דלוקה ואעפ"כ נוכל לומר דהיינו מה דבעי למימר דכל מה שרצו להרשיע אחת משלש אלה אין נוקמין אותו אלא במלקות וצ"ע ואכמ"ל:
<b>הל'</b> מלכים פ"א ה"א. שלש מצות. צל"ע דהא כתיב (יהושע י"ח) ויקהלו כל בני ישראל שילה. ושם הי' לו דין בית עולמים לכל דבר ועל הגמ' לא קשי' דאפשר לבנות בית קבוע הוא ענין אחר. ועי' רמב"ן עה"ת ע"פ ויסת את דוד לבנות. ועי' תוס' שבועות. אבל רבינו שלא מנה בכאן עשיית בית וסמך לו על מה שמנה בה' בית הבחירה וא"כ הרי משכן ומקדש שני דברים הם ואפשר שאין האחד אלא משלים לחבירו שתיכף נצטוו על הקמת המשכן ומזבח אחד לכל ישראל ואחר שיכריתו זרע עמלק יבנו בית הבחירה בית קבוע במקום נאמן לקדושת עולם ואינו אלא מצוה אחת. אבל על עיקר תירוצו קשי' לי המקרא הדבר צויתי את אחד כו'. ואולי שאחר זמן בשעת מעשה לא בא ציווי פרטי אבל משה רבינו צוה אותם. וצל"ע גם בלשון בשעת כניסתן לארץ. ועי' לח"מ שנתעורר קצת על החילוק שבין משכן למקדש אבל לא פירש מהו ולא ראה דברי הרמב"ן ז"ל וגם צ"ע בענין השינוי שלא הי' שם תקרה האמור בזבחים מביאן רש"י ז"ל ביהושע י"ח דהיכי משמע ענין זה מן המקראות שבתורה:
<b>ה"ג</b><b>.</b> ועפ"י נביא כיהושע וכו'. צריך לעיין היכא נמצא ביהושע ובשאול ודוד סנהדרין. ותו דאם נביא נתנבא על הדבר בשם ה' מי יעכב על ידו ואולי דאחר נבואת הנביא ב"ד מושחין אותו ועי' לקמן בלשון רבינו נביא שהעמיד מלך. ומ"ש רבינו בתחילה פירושו שאינו בן מלך וירבעם ויהוא אפשר ג"כ שדנו דין סנהדרין אבל היכן נמצא במשה ושמואל שהי' שם ב"ד. ואפשר שזאת היתה שאלת הכ"מ שהביא הלח"מ דהרי בגמ' על שאר ענינים מביא קרא ואלת"ה מהא נמי תהוי תיובתא דאישתמיטא לי' דברי רבי' כאן מיהו אם יהושע דין מלך הי' לו אפשר דאנו למדין ממשה כדרך שלמדו הך דאין דנין את הכה"ג מן יביאון אליך ובסנהדרין אמרו על פסוק ולפני אלעזר הכהן יעמוד הוא זה מלך. אך עי' בעירובין (ס"ג) ולא אשכחן דאיצטריך לי' יהושע. ועי' בהך דטול מקל והך קדקדם דבר כו'. אך צ"ע אם יהושע דין מלך גמור יש לו מאי קאמר בסוף פי"א במנחות גבי מצוה לאומרו בפני ע"ה ופליגא כו' והרי ביהושע ודאי מצוה אמורה בתורה וקרא בו ומאי ס"ד נמי למילף הדיוט. ואפשר דאדרבה מדאיצטריך לאזהורי ליהושע מכלל דמצוה נאמרה לו לכלל ישראל ועוד שנשתנה טעמו של דבר מכדי כתיב בתורה לבלתי רום וכאן כתיב כי אז תצליח וזה שייך בכל ישראל כל אחד לפי ענינו אבל צל"ע דא"כ למה לי קרא דמינוי מלך קודם למלחמת עמלק תיפוק לי' דמינה משה רבינו את יהושע למלך תיכף ועדיין לא נכרת זרעו של עמלק ודוחק דהשתא דידעינן דמינוי מלך קודם אמרי' דיהושע יש לו דין מלך דמה טעם בדבר. ואולי כיון דעיקר ענין המלוכה להיות לו מושלים ושבט ועינים פקוחות כל העת כל העמדת החומה וזמן פנוי למלחמה לחשוב מחשבות להעלותינו על כסאות שרים בכל עת שירצה וכאמרם ויצא ונלחם את מלחמותינו אין להביא מיהושע שהי' צריך איש כזה לנצח ל"א מלכים ולכבוש את ארצם אבל מלחמה פרטיות הי' אפשר שיתעוררו מעצמם ותחת יד שופט או זקן וכדרך שנתן פנחס נקמת ה' במדין וכן נלחם ברק ושמגר וגדעון וכן נלחם יפתח יהושע וכן כולם אבל כאן למדונו בעמלק ענין פרטי שזה סדרן וצ"ע:
<b>פ"ב</b> ה"ג. אבל כה"ג כו'. צ"ע דכל הכתובים בשאול ודוד ויואש בימים אשר הורהו יהוידע ויאשיהו מורים ההיפוך. וע"כ מה שדרשו בסנהדרין (דט"ז) הוא זה מלך אין פירושו עמידה ממש אלא דוקא בשעה ששואל לו באורים. ועי' בהוריות (י"ג) בפרש"י ד"ה מלך קודם. ואולי מלכי בית דוד שאני דיש להם ישיבה בעזרה ומלכותם מעין מלכותא דרקיע ועל דוד וזרעו נאמר בנבואת סלוק זרע עלי על הכה"ג והתהלך לפני משיחי הרי שאינו אלא בטפל לו אבל סתימת לשון הגמ' דהוריות ורבינו צ"ע:
<b>פ"ג</b> ה"א. והשני לא יזוז מלפניו עכ"מ ולח"מ שדבריו תמוהים דדריש גם מקרא דשויתי ומקשה ואידך האי שויתי מאי דריש וכו' ולדבריו אין הבנה לכל זה. ולרש"ל ז"ל יש מקום לומר דבהא לחוד הוא דפליגי ופסק רבינו כאידך תנא ומטעם דלא נמצא במשנתינו אך דבריו דחוקים גם לפי' המהרש"א. אלא דעיקר הקושי' דאימא זו היא שנכנסת ויוצאת אינו כלום דודאי אחת מניח בביתו שממנה לומד כדאיתא במתני' שנאמר והיתה עמו וקרא בו ואותה שהיא כמין קמיע על זרועו תחת מלבושו אינו יכול לקרות בו. ואפשר נמי שהיתה מחופה. ולדעתי צדק מהרש"ל ז"ל באמרו דהמשנה סובר דהוי לי' תרי והלשון יוכיח דקאמר מיסב והיא כנגדו ולא עמו והיינו כנגדו לקרות ודריש לי' הכי אם לדין אם למלחמה עמו ובשעה שיושב במנוחה ילמוד והיינו וקרא בו ומ"מ אין הכרח כ"כ במתני' אבל רבא ודאי מפרש לה הכי. ומ"מ אידך תנא לית לי' אלא תורה אחת שמכניסה ומוציאה עמו וממנה הי' לומד ולא היתה כמין זרוע עליו ולפ"ז דרבא בעי לפרושי מתניתן דשתי תורות הי' והאחת על זרועו קשורה לו ומתוך השני' למד. י"ל דאידך מ"ד לית לי' שני תורות כלל דכל עיקר דשני תורות להכי הוא דאתי חדא ללבישה כחתן יכהן פאר ואידך יראה כנגדו וילמוד בה. ואפשר שרבינו לא גרס בברייתא ראשונה הך דתולה וכדעת המהרש"ל ז"ל ודייק דלית לי' להאי תנא שהי' עליו כמלבוש מדאיצטריך לאשמעי' מקום הראוי לקריאה. ומאי ס"ד הלא בפשיטות אמרינן בריש יומא מאי תמיד מי לא בעי מיעל וכו' אלמא דאסור וק"ו לתפילין וק"ו לס"ת. אבל משמע בברכות פמ"ש (דף כ"ג) דאוחזן בידו אינו כ"כ איסור כמו כשהן בראשו ולפיכך צריך קרא. ולית לי' לרבינו האי דהקדוש מקורביל שהביאו התוס' בשבת (דף ס"א) דהתפלה של יד מותר ואף הוא מודה בקמיע שאינו מחופה. ומ"מ אין בידי טעם לחלק בין אוחזן בידו ללבוש בהן דדוקא התם דלבישתו דרך מצותו ואחיזה בידו אין בו מצוה ולפיכך התירו מדוחק משום שמירתן משא"כ הכא:
<b>ויש</b> עוד לומר דודאי אחר שראה רבינו לפרש דבית גנזיו גנזיו ממש שמונחת באוצרו שלא מתוכה למד ומתוך האחרת למד. ובודאי דהוי קשה לי' מאי דאמינא כיצד סדר לימוד כל היום וכו' זרועו בין עיניו. וכבר כתבתי דמשמע במשנה מיסב והיא כנגדו שלמד מתוכה והכתוב אומר וקרא בו כל ימי חייו. אך בס"פ שתי הלחם אמרי' דאחת שחרית ואחת ערבית קיים לא ימיש והי' יכול להיותו מונח עליו כל היום ובלילה שהוא מסלקה כדי לישן דלא גרעי מתפילין לומד מתוכה וכן בקומו. והדר יהיב לי' אדרעי' והיינו וקרא בו כל ימי חייו. ואם ת"ח הוא ורצונו להגות יותר מי יעכב על ידו ללמוד מספר אחר. ואפשר דהאי תנא סבר כר' יוסי ומה דשייל ואידך נמי לא קשי' דהיינו גופי' ר' יוסי אך רבינו פסק בהאי ענינא כרבנן ושפיר תנא מיסב והיא כנגדו [עי' מחנה חיים סי' ט"ז]:
<b>ה"ב</b> בכ"מ. ולהראב"ד מי ניחא כו' ולדברי רבינו מצאתי ראי' מדאמרינן כו'. לענ"ד יש לדחות דלפי המשמעות במקרא לא אבה לדעתה כלל, ולפי דרשת הגמ' הרי אמרה נינסבן ומאן לימא לן שרצתה להיות פלגש ואדרבה לפי הפשוט הי' עצתם שתהי' לו פלגש שהרי אמרה ושכבה בחיקך וחם לאדוני המלך והם פירשו סוכנת על הבית וזה לדעתי מסכים עם הגמ' (חסר תיבה) דרשו שמשמרת היתה ולא שכבה בתיקו כי לישאנה לא רצה ולכופה שתשב בחיקו לא אבה המלך והיא טענה נינסבן מר. ואף לאידך פירוש שישן עמה בקירוב בשר ולא בעלה נמי אפשר שלא רצתה להבעל בלי מוהר הבתולות. ורש"י ז"ל במלכים כתב שלא בעלה כי היכי דתהווי בתולה והדר אמר דברי רבותינו ז"ל נר' מזה דסובר כרבינו. ובגמ' אמרי' והא כתיב ויוסף כו' וכתב רבינו ז"ל אלמא טובא נשים הוי לי' לפום רהיטא דייק האי לישנא כוותי' דהראב"ד ז"ל אלא שיש לומר דאדרבה מהקושי' הזאת איכא למידק כוותי' דרבינו ז"ל דאל"כ מאי קשי' דהוי לי' טובא פשיטא וכי י"ב נשים שנשא עוד לא יקראו רבים ואף דמשני לי' למלוי י"ח דקארי לה מאי קארי לה אלא דכיון דאיכא עשר פלגשים והכתוב אומר ויוסף אלמא דאף נשים רבים הי' ושנים מיעוט רבים הוא. ואפשר שלזה כוון רש"י ז"ל. אבל מה שאני מתפלא על הני תלתא קראי הרד"ק והכ"מ והלח"מ שלפי דבריהם הי' לו לדוד הששה נשים ועוד הוסיף שתים ועשרה פלגשים הרי י"ח ושכחו מקרא מלא בשמואל (ב' י"ט) ויבוא יואב וגו' ונפש נשיך ונפש פלגשיך הרי שהי' לו פלגשים לבר מאלה העשרה שהיו תחת יד אבשלום כי לא יתכן שיאמר עליהם כי הצילם לו ואין הלשון הממלטים היום משמעו על זה הדרך כלל ומ"מ אני אומר שאין על הרבי' ז"ל קושי' כלל שאפי' אם לקח פלגשים תיכף כבואו לירושלים לעולם לא הי' לו יותר כ"א י"ח בין הכל ואפשר שמתו ביני וביני מקצת מנשיו ואשלים להו בפלגשים ותו לא מידי:
<b>ה"ח</b><b>.</b> אבל לא יפקיר ממון לפום רהיטא נראה דאהא דלעיל קאי. רצוני שהיתה הגזירה שיעמוד אדם במקומו או שילך למקום פלוני אבל אין לו בתחילה להפקיר ממון כי אין לומר דלענין העונש על התראה. ק"ו אם בגופו שולט בממונו לא כ"ש. ועוד דברפ"ד אמר ילקח ממונו אך י"ל דהתם תנאי דמעיקרא אכל בני מדינתו וכמו שמטיל מס כן מטיל התנאי אבל כאן עונש ממון לאיש אחד הוא ולענין קושי' הראשונה איכא למימר כמ"ש במסור:
<b>ועוד</b> יש לדחוק מיהו כיון דהרוגי מלך נכסיו למלך כבהלכה י"ט בפרק דלקמן ודאי נראה יותר דאי בעי עניש לי' בחדא. וע"ע בדברי רבינו דאם רצה להורגו מכלל דברצה תלי' מילתא שהא אין כבודו מחול. אלא דאי בעי עניש לי' בגוונא אחרינא ואין לחלק בין זה להך דאין כבודו מחול שהרי נענש שאול על שמחל אלא דהתם החריש לגמרי. ועי' בענין מורד במלכות ולא צריך למדייני' ובמאי דכתבו התוס' ז"ל ועי' פרשת דרכים דרוש י"א:
<b>פ"ד</b> ה"ד וכן לוקח. לשון זה צריך פירוש האם נאמר חלילה שיוכל המלך לאנס נשים. ועוד דאיך אפשר לנשים באנס. ולזה נאמר דכופה עד שתרצה אבל ודאי שהיא ענין זר. ועוד מה לשון בכל גבול ישראל ואין זה כאותה שלמעלה שהרי כאן לא הותרו לו יותר מי"ח בין הכל. ועי' במה שאמרו ז"ל יבקשו למלך כל מאן דהוי לי' ברתא כו' גם סוף לשונו הפלגשים שלוקח לא ידעתי לא ענין ומקומו אי':
<b>ה"ח</b><b>.</b> המלך המשיח. מתורתו של יחזקאל למד רבינו הילכתא למשיחא והמפרשים לא חשו לבאר אותו ושפיר עבדו דלא חשו לבארו. כי מי שנאמר בו וזכה משה לא יחוש לרבינו ולגזירתו וקורא אני עליו את המקרא הזה גם את הכל יקח אחרי אשר שב אדוני המלך בשלום אל ביתו:
<b>פ"ה</b> ה"ט בכ"מ. וכן תירצו התוס' בפ"ק דע"ז. וצ"ע דא"כ מה בין סחורה להנהו דמצוה רבה נינהו ולא מבעי' לדברי התוס' שם דדוקא הני אבל מצות אחרות לא אלא אף להשאלתות דמצות קלות הן. ועי' פ"ג ה"ט. ומה דכתבנו במק"א ע"ד השאלתות מספ"א דב"ק ומהתוס' ריש בכל מערבין ובתוס' בכורות פ"ט. ועיין בדברי רבי' פ"ג מה' אבל מ"מ דבר מצוה בעי' ואם יוצא לסחורה נמי מצוה כמ"ש בהלכות שבת. וזה כסותר לגמרי. ובאמת משמע בכל התלמוד כמה מעשי' שהלכו וחזרו ולא מצאנו הך דללמוד תורה ולישא אשה דוקא אלא משום כהן. ורבי' לא אייתי הכא כהן משום דסמך אהאי דלעיל דכל טומאה של דבריהם הותרה לכל דבר מצוה. אבל אחר שהשוה אלו עם לסחורה הנה הותרה טומאה של דבריהם לסחורה. והך דיוצא מחמת רעבון מדוע לא יצטרך גם הוא דעתו לחזור בעבור הרעבון. וצ"ע אם יש חילוק זמן בהך דדעתו לחזור וללמוד תורה ודאי משמע דאפי' ה' וז' שנים. ומידי אחרינא אפשר דרק באקראי וצ"ע. גם מ"ש הכ"מ אהך דיצא לסחורה נתבאר בסמוך. לא ידעתי היכא רמיזא ודרך רחוק הוא למילף לו ממצרים אף שבמגדול עוז השוה אותם:
<b>פ"ו</b> ה"ה. וחזר ושלח מי שרוצה לעשות מלחמה. לשון זה צריך פי' מה הודיענו בזה ובשלמא רישא דמי שירצה לברוח עיקרו הוא כלשון הירושלמי שרוצה לפנות להודיעם שיוכלו ללכת דרך עליהם שאינו בא אלא בשביל הארץ שהיא של ישראל והרוצה לצאת יצא. ואפשר שזה ג"כ כוונת רבי' שנתן להם כעין זמן שיברחו ואם לא ידעו כי הוא בא עליהם ולא יהי' להם תקומה ונמצא דמם בראשם. אבל מי שרוצה לעשות מלחמה מה הוא. ובירושלמי דשביעית שהביא המגדול עוז והכ"מ לא חלקם להנך שלשה כתבים ואפשר דבשלהן הי' כתוב שלשת חלקי הגזירה או שישלימו או שיברחו או שיהיו מוכנים שיבא עליהם להלחם. אבל לשון רבינו אינו כן ואולי דשלח להם כדרך הנלחמים. ושרצה להתנהג עמהם על אופן זה דהיורדים במלחמה מערכת לקראת מערכת שנקהלים לעמוד על נפשם ועל ארצם גם כי יפלו בידם והי' הנשבים והנסים כשיושגו נפשם לשלל. ולא כן העומדים בעיירות המטריחים על הנלחמים נגדם. ובוטחים על חומותיהם וכיוצא. כי כאשר תלכד החומה והי' כל הנמצא לפי חרב. ואפשר דמאי שנא לא תחי' כל נשמה הוא רק בעיר המתעקשת נגדם ואמנם הנופלים במלחמה ומוכרים לעם אחר מעבר והלאה ולא ימיתם. ועי' בחילוק הלח"מ לענין ההשלמה בין פתחו במלחמה. ואפשר שהדברים כפשטם שתבעו גושו ובואו רבו צבאכם וצאו. ועי' בס' המצות לרבי' ז"ל עשין קפ"ז ולאוין קמ"ח ומ"ט ובמ"ע ששכחן לפי דעת הרמב"ן ז"ל בסי' ד'. ובדברי רבינו ז"ל בפ"ט מהלכות עבדים. ובלשון הראב"ד ז"ל כאן במה שאמר השלימו לקבל המצות אם פירושו שיתגייר לגמרי. ועי' בפי"ג מהא"ב הט"ו בענין אין מקבלין גרים בימי דוד ושלמה וברש"י פי' החומש (פ' נצבים) שבאו כנענים בימי משה ותלוי בשתי הלשונות בענין בגירותן אית להו חתנות [וע' בדברי רבינו פי"ב מהא"ב ובת' ר"ח כהן סי' ז' ובס' מספר צבאם יבמות דע"ו ובאבני מלואים רס"י ד']:
<b>הלכה</b> ח' במל"מ. ותירץ בדוחק דכוונת הרב. איני יודע למה זה דחוק בעיני מהר"י באסאן ובעיניו. דהרי בהדיא כתב הרב כ"מ ז"ל אלמא דשלא במצור כו' לומר דמאי דחזיא דאשווי חכמים נימא אבל מנין לן לומר עוד דבר זה חדש. והנה לדעת מהר"י באסאן פשיט לי' דלדעת רבי' בשאר מילי אין בו איסור תורה ע"כ איכא שום דוכתא בגמ' דאתפרש הכי או דחזי רבי' ז"ל כן מסברא דנפשי' דלא חזי' שום ריבויא למילי אחרינא וקרא אמר לא תשחית את עצה מ"מ כיון דשמעי' מהנהו דוכתי דמילי אחרינא ג"כ אסור ע"כ דלא בעי קרא כדכתיב ואין מצור דוקא. אך בעיקר הדבר אע"ג דפשיט להנך גאונים בדעת רבי' דבשאר דברים דרך השחתה דרבנן לדידי מספקא לי בלשונו שכתב בה"י ולא האילנות בלבד וסיים עובר בבל תשחית. אבל לא ידעתי טעם לחלק בין איסור למלקות. ואפשר דקשי' לי' לרבי' כיון דבכל אבוד דברים שיש בהם הנאה איכא בל תשחית. א"כ אילן סרק נמי היכא שאם הי' עומד והזקין בארץ גזעו הי' מרבה עצים לצורך ולמה יותר. וסובר רבי' דדעת רבותינו ז"ל דאילן סרק אין השחתת גופו של דבר בקציצתו אלא גרם ריוח והיכא דמאבדו ושורפו חנם אפשר שהוא כהנהו דחשיב וחדוש הוא שחדשה תורה באילן מאכל דחוששין להנאה שתבוא ממנו לאחר מכאן וק"ו להנאת עצמו המוכנת עמו. והיינו דפשיט להו לחכמינו ז"ל בכל דוכתא ולא אשמעי' בשום מקום מהיכא ילפי' לי' אלא מדחזי' דכ"כ קפיד תורה על הנאת הנפש מכ"ש הדברים עצמן ומעתה אין לוקין עליו דאין עונשין מן הדין
<b>אך</b> דגם זה דחוק בלשון רבי' הסתום. ונהירנא שראיתי בס' תורת חיים לזקיני בע"ז בהך דעוקרין על המלכים שכתב ג"כ בדעת רבינו דסובר שאינו אלא מדרבנן ואני נבוך. וביותר בהשחתת מאכלות אחר שכל עיקר הקפידה בתורה אוכלא דאפרת הוא. ונצטרך לומר שזהו דבר של זמן מרובה וצורך גדול לעולם ותדע דבלא טעין קבא שרי ואכתי צריכין לדחוקי ולהשיבו בסוף אל הגדר והי' מהנראה דכל דבר מאכל הוא בכלל וביותר להמפרשים כי האדם עץ השדה פירושו חיי האדם. ומה גם בהך דעיקור אם הוא עיקור שיש בו טריפה דאז אינו מוליד והוי ענינו ממש כאילן להוציא פירות. ונהי דזה לא מיקרי סירוס מכמה טעמים, השחתה מיהת הוי וכן השחתת כל הבהמה. ולמאי דאמינא דעץ מאכל חידוש הוא שחסה תורה על העתיד לבוא אף שאינו אלא גרם איכא לפלוגי בין בהמה ואילן בזה. ועי' בחו"מ (סי' ר"ט) דמשמע בטוש"ע דשפחה לעוברה אפי' אינה מעוברת למדו מדקל לפירותי'. ולפי הסברא לא דמי כלל דאף לענין רוב יש חילוק בין תלי' במעשה. ועי' ט"ז (סי' קט"ז) ואינו מוכרע הפי' בדברי רבינו. ואמנם מהך שהביא בהגהות אף דמשמע שהוא בכלים דלא קפיד עלי' משמע שאינו, אלא מדרבנן. וכן מהך דקרע שיראין ומ"מ יש לומר באוכלין דאחמירו בה רבותינו ז"ל אפי' לבזויי. ועי' בענין אין מעבירין על האוכלין ובמאי שהוצרך להשמיענו מאי פירורין שאין בהם כזית ועוד שאר חומרות והך דהאורג בפירורין שאין בהם כזית הוא. ועי' תוס' ב"ק (דף צ"א) ד"ה אלא האי תנא נר' מבואר דסבורים שהוא דאורייתא לגמרי אף בבגדים אף דסלקא קושיתם אף אם נאמר שהוא דרבנן כיון דבכל
<b>דוכתא</b> פשוט להש"ס דאיכא בל תשחית מ"מ סתימת לשונם משמע דהוי דאורייתא. ועוד דאי ס"ד בל תשחית דרבנן אין כאן קושי' דאימא מדאמר ר"א לוקה יליף דאי דרבנן ליכא למילף ק"ו אף לענין איסור דרבנן ואולי דעת רבי' באמת כן ופסק כת"ק. ועי' לעיל מינה בתוד"ה החובל מה מלוקה ומשלם ומדוע לא שאלו אכולהו נזקי דלא איירי בעושה הדבר לאיזה הנאה. ויש לדחות ואין להאריך:
<b>ה"ט</b> בלח"מ. ויש לדחוק לפי' רבי':
הנה גם בהגהת מיי' וכ"מ מבואר מהם דרבי' מפרש הכי לברייתא וחולק עם רש"י ז"ל. ואיני יודע זו מניין דהרי דיקלא דלא טעין קבא מימרא דרב הוא ואי משום דנקט אילן שהזקין אורחא דמילתא קאמר ואפשר נמי דדינא אשמעי' דנטיעה אע"ג דהאידנא לא ילדה טובא עתיד שתגדל וכן בכל גוונא אמרי' שצריכין אנו לדעת שלא יצלח עוד ואולי מדלא אייתי רבי' דינא דעושין ממנו מצור. אך לא הוצרך לאמרו דאחר שהתיר לכל מה שצריך לו אינו יודע האיך עולה על הדעת לאסרו לצורך המצור היכי דלא אפשר בגוונא אחרינא ואדרבה מוכח מדברי רבי' דבסמוך שכורתים אותו כדי שיוכלו לצור ודאי מותר שהרי כתב בה"ח שחוץ למדינה. ואף שעכ"פ לשון זה יהי' צריך פי' ומאין הוציאו [עי' בהקדמת רבי' לזרעים דמה שאמר אלישע (מ"ב ג') וכל עץ טוב תפילו וגו' הוראת שעה היתה. וצ"ע ממד"ר במדבר פכ"א. ורדב"ז ח"ג סי' תפ"ה ועי' חתם סופר חיו"ד סי' ק"ב]. עכ"פ הדעת נותנת דודאי מותר בשאין שם אחר. והרמב"ן בפי' התורה לא הוצרך לדבר בו רק נגד דעת הראב"ע לפי פי' המקרא אבל כשהותר לדמיו וכיוצא ודאי שגם זה מותר. ובעיקר פי' הגמ' הב' פירושים שהביא בהגהמי"י דחוקים. אבל הי' מקום לומר שאם הי' התנא מפרש כפי הנראה רוצה להזהיר על הספק ואיך יקח הגמ' הענין בהיפוך דקרא אתי להתיר. ומזה מוכח דספיקו אסור [עי' מעיין החכמה. ובית אפרים חאה"ע סי' ב'. ובמפרשי הים על ב"ק. ובהכתב והקבלה פ' שופטים] ורש"י כתב רק עץ אשר תדע מיותר הוא דהול"ל רק אשר לא מאכל. ואני תמה דאשכחן ודאי ספק מנלן. ואף דלדידי' כל ספק אסור מה"ת מ"מ איכא דוכתי הכי ואיכא הכי. ותו דאימא באמת אתי לאשמעי' ההיפוך ואף שאין זה משמעות לשונו ז"ל דמהאי כללא אתי עלה וטפי הו"ל לרבי' ז"ל לומר דעץ דרישא מיותר. אבל האמת נ"ל דמיתורא דעץ דרישא דרשי לה רבותינו ז"ל לשון גדיעה כמו וידע בהם אנשי סוכות ביהושע וידע אלמנותיו ביחזקאל לפי דעת המתרגם והשתא קאמר רק עץ אשר תדע זה עץ מאכל כלומר שתגדע עץ מאכל איך שיהי' לא ראיתי בדברי רבי' ז"ל הכרע שאסור ליטלו למצור כשאין לו אחר ואין להאריך:
<b>פ"ז</b> ה"ב בלח"מ. ואולי כוונת רש"י לומר לחנם הסיע הרב ז"ל דברי רש"י לדעת אחרת ואדרבה לרעת רש"י לא הי' אומר להן אלא סתם כשיבוא לעבור המערכות תשמעו דברי מי יחזור ומי ילך. והיינו שופט מי יחזור תחלה וצום שאותם הראוים לחזור יחזרו אז ופירש מי הן ולכן שאל עוד דבשעת עריכת המלחמה לא נמצא במקרא דדבר זה יאמר הכהן אלא השוטר ואם על מה שבספר מאי קשי' דהאי מלתא לא נזכר כלל בקרא ואמר אחר כל דבריו יספו השוטרים להזהיר שנית שיחזרו. אך לשון רבי' ז"ל שהוא כותב מי האיש וגו' כשישמע יחזור. לפום רהיטא צ"ע ולימא להו האידנא. ואולי כיון דאלה לעולם יוצאים ממקומם והולכין אל המערכה ושבין הנה והנה לא הי' לו לומר בספר מידי אלא שהזהירם לדעת שכשיצא הכרוז אז מעמידין המערכות ואתם תחזרו ותעמדו על משמרתכם. ולפמ"ש גם שאלתו על רש"י הירא ורך הלבב אינו כלום דרש"י ז"ל לא בא רק להודיע מי ומי החוזרים. אבל יש לי לומר דהאי מילתא בפלוגתא דאם הירא מקשרי המלחמה הוא הן דברי השופטים המסתכלים בזה ומשגיחים עליו והכהן אדרבה עומד ומזהיר שלא ירך לבבם ואיך יתן אצבע בין שיניהם ולומר שהירא יחזור אבל אם הוא להודיע שבעלי עבירה יחזרו אין ראוי לאותה איצטלא אלא הכהן עצמו וכיון דפלוגתא הוא נקט רש"י ז"ל סתמא ובזה תמצא ראי' למה דפסק רבי' לקמן הט"ו כרמ"ק מדסתם לן תנא לפי פירוש התלמוד דשוטר מדבר משוטר משמע. אך בעיקר (חסר תיבה) של החזרה אימת היתה ובדברי הראב"ד בהשגה במלחמות מצוה יש לי עיון. ואין להאריך:
<b>פ"ז</b> ה"ה. הבונה בית שער אכסדרה מרפסת כצ"ל. והאי בית התבן הוא טעות. ובדפוס אמשטרדם רצו לתקנו כמ"ש בכ"מ והדפיסו בטעות גבי דברים שאינו חוזר. ובאמת אינו כן והוא מהדברים שחוזרים עליהם. וגם הוי"ו דובית שער טעות הוא. אך צ"ע למה לא הביא לדר' יהודא דהבונה בית על מכונו ומה דתני עלה בגמ' אף בבונה בית על מכונו. ובפי' המשניות כ' שאין הלכה כר' יהודא וכ"ש שהי' לו להביא דחדוש גדול הוא דזה בכלל בנה בית דקרא ואולי דרבינו ז"ל בחיבורו ספוקא מספקא לי' לפי שבאמת מסתימת לשון התלמוד תנא אם הוסיף נראה דמודים לו וגם הסברא הפשוטה נראה כן דאף דאמרי' בעלמא נפל אזדא לי' הכא לא שייך בי' כ"כ חינוך. ועוד דחרש דקרא למאי אתי והיינו טעמא דר' יהודא דנטיר לי' עד מחזיר גרושתו דבהליכה י' דגם התם מחדשה ילפי' לה ולכן סתם רבי' דאעפ"כ אפשר דחכמים פליגי אבל דברי ר' אלעזר ודאי פליגי חכמים ומדלא פי' כוותי' הרי הוא נכלל בכלל הני שוב ראיתי לקמן במשנה למלך שמדבר על דברי ר' יהודא ובשם הירושלמי בכמה ענינים ולא העיר על רבי' כאן כלום וגם פלא עליו שכתב דבאשה כתיב חדשה ואשתמיט לי' חדש אך בלא"ה יש שינוי גדול דהתם רשות אחרים עליו וכשחוזר ולוקחו הו"ל כקונה בית אחר ואשה לא דמיא אלא למפקיר וחוזר וזוכה בו. ועיין בר"ן ז"ל בנדרים (דף) קונם. ובפרשת דרכים (דף כ') ה"ה ויראה. ועל הלח"מ יש להפליא ששאל על רבי' מן הירושלמי בהך דנפל ביתו. והרי מתני' היא ולדעת רבינו בפלוגתא ולא משמע כלל דבעי לאתויי דמשמע ממנו דברי הכל היא. מיהו בתוספתא פ"ז איתא להדיא דבמחלוקת הוא ות"ק אית לי' דחוזר:
<b>ה"ו</b><b>.</b> או שגזל כרם. מ"ש הלח"מ אינו נראה דלעולם בהאי דינא הכל מודים. ומנ"ל לעשות פלוגתא חדשה ותו דלכאורה ע"כ א"א לפרש כפשוטו דקרא ל"ל ומאי ס"ד דנימא לי' זיל תוב וחנוך את ביתך שגזלת והא דלא אקשי' הגמ' כן שהייתי יכול לאוקמי בגוזל את הגר ומת אבל לריה"ג אכתי יחזור בעבירה דעבר ואין לומר דבכה"ג הו"ל כיורש דאפשר כיון דכבר ישב בה. לא הוי כירש. איך שיהי' נר' לי דאדרבה סמך רבי' ז"ל למיסתם דאיירי בגוונא דמהני לי' גזילתו רק הואיל ואתי לידו בגזילה לא הדר ואף דאכתי הו"ל לאשמעי' יהיב דמים כיון דלא בא הקני' מן הגזילה מ"מ סתם וסמיך:
<b>ה"ח</b> המחזיר את גרושתו, אין ספק דפירושו אחר שנשאה ושהה עמה שנה דלא נימא פנים חדשות באו לכאן מפקי' לי' מחדשה אבל גירשה תוך הזמן וכש"כ מן האירוסין מה טעם יש לדבר ואע"ג דאם היינו אומרים כן הי' נוח לנו לשון הירושלמי אין הסברא סובלתו ותו דאכתי קשי' על הירושלמי מאי הפליג לבית דתרתי מילי ושם וודאי דחוק הוא לומר דנפל תוך שנה בעי למימר:
<b>שם</b><b>.</b> והמארס אשה האסורה בגמ' מפיק לה מדכתיב ולא לקחה. ויש להפליא למאי יחזירה השתא גרושה בעי ועתה אומר דיחזיר. ונר' דאיירי בדכיוון הוא לאיסורא שהיתה מוחזקת בגרושה או הוא בכהן ואח"כ אתי סהדי דהיא פנוי' או הוא חלל וכיון דמעיקרא באיסורא אתי' לידי' אשמעי' דאינו חוזר. ואל תתמה על זה שהרי בת ישראל לנתין ולממזר נצטרך לומר דהאי דינא שייך אף באלה ואין סברא שתחוס התורה בזה על הממזר ונתין אפי' בנשא ממזרת או גיורת. ועי' בתוס' גיטין פ' השולח על מתני' דעדיות לישא שפחה אינו יכול שכתבו דאין זה תקנה להרבות ממזרים. ותו דהנהו במלחמה מאי עבידתייהו הרי המוכתבי' באסרטי' של מלך משיאין לכהונה ואף דאמרי' בחיילות של דוד מסתמא גם התורה מזה איירי וכמ"ש הראשונים אהך דגט כריתות כותב. ועי' בגמ' דגיטין פ' מי שאחזו שדקדק שאם הי' צריך כהן במלחמה ודאי היתה יפת תואר האמור סתם גם עלי' קאי אלא שלא הי' צריך ומפני כן אין להביא ראי' מהך דגט כריתות מזמן התורה הי' נוהג בכל ואף שיש שם ט"ס בלשונו במעט הג"ה יתיישב] ומסתמא גם התורה כן צותה שיהיו אנשי המלחמה ישראל הכשרים והא דשייל תלמודא מריה"ג ופריק לה דלא עביד עבירה שפיר כיון דאיהו לעבירה איכוון צריך כפרה כדאיסי בן יהודה ופריק לה בתחילת מעשיו לא הי' עבירה כלל ומש"ה נמי שפיר טעמא דמילתא דאירסה להיות ארוסתו ולא ללקיחה כלל ולפיכך לא הדר אע"ג דבתר הכי אגלאי מילתא דיכול לקחתה. ואם כל זה דחוק נצטרך לומר כיון דאוקמי לי' דאין איסור באירוסין ויכול לקיימה תחתיו בעודה ארוסה (ובמק"א על הך דצא וקדש לי גרושה הארכתי) אשמעי' קרא דלא להדר בשבילה או דאפשר שהי' מקום לומר מקלקולים שיבואו ולפיכך יהי' עמה. עמהרש"א בכתובות בשמעתא דפתח פתוח אהך דגט כריתות כותב. ומעתה אין מזה סתירה למש"ל דבגזל ודאי צריכין לאוקימתא לפי שאינו שלו וכל מקום שהוא הוא של הבעלים. ויותר נראה לי כדברי הראשונים ובלא"ה ליכא לאקשויי ממה דש"ל לריה"ג דקשי' וליטעמך למה לא אוקים לי' בנפלה לו שומרת יבם דליכא איסורא כלל ואע"ג דמדאורייתא איבעי מייבם כיון דטפי עמדה לחליצה ועוד שאינה מותר לו אלא ביאה אחת ולגירושין עומדת ולא לאשתהויי תריסר ירחי שתא ודאי שאינו חוזר ועוד דאם נאמר דהך דגט כריתות מימות משה הוא אלא דחסה התורה תוך שנה שלא יגרשנה ויקחנה אחרי מותו הכ' ודאי מאי טעם יש בדבר ולכן נראה כדאמינא אף שהוא מעט דחוק:
<b>הט"ו</b><b>.</b> וכל המתחיל. צ"ע שבמניני המצות בתחילת הספר הי"ד הביא אזהרת משה רבינו לעם לא תערוץ מפניהם ולא תיראום. וכאן הביא דברי הכהן שבודאי אינם אלא חיזוק הלב וכושל יקומון מיליו. ואולי ראה הראב"ד ז"ל שהשיגו שם ושתק לי' כאן שדבריו כאן אינו אלא דברי תוכחה כדרך שדרשו רבותינו ז"ל בכמה מקומות. אבל א"כ הי"ל לומר עובר בד' ל"ת אלא דמעלה בחשבון המצות וכולן ענינם אחת כמו לא יחליפנו ולא ימיר דלענין המצות לאחת יחשב גם כשפרט המצות בראשית ההלכה מנה הלאו הזה גם בדברו על המצות מנאו בלאו גמור ומלא תערוץ מפניהם דאמר משה ואולי נקט האי קרא הכא לגלויי דאפי' במלחמת הרשות איכא האי לאו. ומשה לא אמרו אלא במלחמת מצוה ואעפ"כ לא פלגי לה בתרי לאוי. ואפשר נמי דבמלחמת הרשות אין בו לאו אלא כשאינו חוזר וכדמשמע מלשונו בסוף ולא עוד. אבל במלחמת מצוה לא סגי דלא אזיל. אלא שאני מסופק אף בזה דהא טעמא משום ולא ימס כך במלחמת מצוה. ועי' בהשגת הראב"ד לתחלת הפרק. והרמב"ן בס' המצות דחה שם דברי רבי' וס"ל כהראב"ד ז"ל והראב"ד ז"ל סמך אמה שכתב למעלה. ולפום רהיטא יש להביא ראי' לדבריהם מהא דאיצטריך לומר דריה"ג מודה לדרע"ק ופשיטא דמודה דהאי מילתא גופא עבירה. ואפס אין זה כלום דהגמ' הוי סבר דאליבא דריה"ג לא מפרשי' לקרא הכי ומיני' לא איירי'.ופריק דאף בהא איירי קרא. והי' מקום לומר דהיינו דלא אייתי רבי' ז"ל לדריה"ג ומאי דפריקו הגמי"י והב"י ז"ל לא הבנתי דסוף סוף ריה"ג ור' יוסי תרווייהו סברי דחוזר מעבירות ומדוע פסק כר"ע נגד רבים. ואי דינא דהלכה כר"ע לגביי' דקארי לה מאי קארי לה מה לנו בהודאת תנאי' אלה. אבל אפשר דסובר רבי' דתרווייהו מפרשי לה כפשוטו שירא מן המלחמה אלא דרע"ק מוקי לה בסתמא שהוא מפחד ועושה שלא כדין בפחדו והולך חשכים דהוי לי' לבטוח בשם ד' ואפי' אי עביד עבירה ועכ"ז אמיץ לבו נכון בטוח כי לא יקרהו אסון במלחמה אין מחזירין אותו ובזה ריה"ג מודה לו אלא דמפרש לקרא דלא עביד איסורא ביראתו אלא שבדין מפחד כיון דעביד עבירה. אך לפ"ז לא שייל הגמ' מידי לימא דלא כריה"ג מכלל דמאן דעבר מפלגי' לי'. ויש לדחות ולומר עוד בגוונין סגיאין ואין להאריך:
<b>פ"ח</b> ה"א. וכן שותה יין. צ"ע במאי משתעי אי בסתם יינם צריכא למימר ומי עדיף מהנהו דלעיל. ואי ביין נסך גמור כדמשמע לישנא מנא לי' דהא ע"ז חמיר דכתיב ולא ידבק ואפי' במקום פקוח נפש דבכל מתרפאים חוץ מעצי אשירה. ובחידושי כתבתי על רבי' ז"ל דיליף אכילת תקרובת ושתיית יי"נ ממקום אחר. שוב מצאתי להרמב"ן (פ' ואתחנן) כתב על רבי' שאם להתיר סתם יינם נתכוון לא הי' צריך ויין נסך גמור נאסרו מיד שנאמר שקץ כו' עי' עליו. תו חלק עליו במה שלא התיר אלא מחמת רעבון. וגם הפרשת דרכים (חסר תיבה) על רבינו מגמ' דחולין שהביא הרמב"ן ז"ל דמאי ראי' הוא זו לאברים שהכניסו דבעי אם לגמרי הותרו ואני אומר דהא לא קשי' דלשיטת הרמב"ן נמי נצטרך לומר דלא נהוג דין שחיטה לפי ההו"א כלל וכדפירשו התם התוס' ז"ל ולכאורה דקארי לה מאי קארי לה מה ענין שלל אויב לכאן. ולטעמיך נימא דשבויות מן העכו"ם ושפחות שהי' עמהם שהכניסום לארץ הותרה הואיל ויפת תואר הותרה אלא דכך דעת המקשן דודאי לא היתה התורה מחמירה עליהם בתחילת כניסתן במצוה חדשה כיון שאפי' באסור להם הותרו, אף אתה אמור לרבינו דכן הוא אומר כיון דהקילה עליהם התורה כ"פ דמשום שאין לו מה יאכל לא אמרי' לי' בת טוות עד דתשכח [דהרי לאו בצריך לשתות עד דכדוכה של נפש איירי כדכתב הכ"מ] בודאי אין סברא שתאסור עליהם התורה את הדבר שכבר אכלו ממנו והרי הוא היתר גמור ואדרבה לרבי' ז"ל יש לקל עם החמור יחוס שהמלחמה הסיבה הגורמת שלא הסריחה עליו יותר מדאי וזה הי' טעם המקשן והתרצן הראשון. משא"כ להרמב"ן ז"ל הרי ע"כ חדוש הוא שהתירה התורה בהמה, טמאה ועשאה היתר ומאי חזי דיליף מיני' ולפי פירושו אין אנו צריכין לומר נמי דהמקשן והתרצן הראשון סבורים דאין מצות שחיטה נוהג כלל בכל אותן הי"ד ימים דודאי לא הותרו מאכלות אסורות אלא בדלא ספיק ומ"מ כגון דא שהוא היתר גמור אינו בדין שעכשיו שהותר להם האיסור בשעת הדחק יעשה להם באיסור ובהכי ניחא מאי דחשבי' בהדי דברים שהותרו במחנה דמאי וטבל. ודאי נמי הי' ראוי שיותר לפי דעת המקשן והתרצן לפי דעת רבי' והרמב"ן ז"ל שהסכימו דלאו דוקא בשר חזיר אלא ה"ה מאכלות אסורות אלא דהרמב"ן ז"ל יאמר דלשיטתו הא לא קשי' דדוקא במלחמת יהושע לכבוש הוא דהותר וכן אתה מוצא בשאול דאמר ושחטתם בזה ושם היתה מלחמת מצוה ותינח לתירוצא בתרא אבל לתירוצא קמא מאי איכא למימר. ותו דאמרי' בפ"ק דקדושין דאקריב עומר והדר אכיל ומדוע נאסר להם אפי' ללישנא בתרא הא עכשיו כבשו הארץ ולקחו פירותי' [עי' טורי אבן בר"ה.וקהלת יעקב חיו"ד מזה] וצריכין [לומר] דמחובר ובדבר שהוא משום קדושה הארץ שאני. ויש מקום לדקדק זה מדברי רבי' ז"ל גופי' שכתב וכיוצא בו. וכ"כ אח"ז מאכלות אלו האסורים. אבל לי' א"כ יותר מיין נסך. וכן צ"ע מהא דילפי' בפ"ק דבכורות להיתר החלב מאת חריצי החלב וללישנא בתרא ניחא אבל לתירוצא קמא מאי איכא למימר. ואולי דאמה"ח שאני שכל איסורו נוהג בבני נח. אך במקום אחר כתבתי דלכ"ע הך כללא דכל היוצא מן החי ליתא בבן נח. [וכ"כ הכו"פ סוס"י פ"א. וזה הי' בהעלם להחתם סופר חיו"ד סי' י"ט]. ומ"מ להך תירוצא דדוקא שלל היתר מטין הדברים כדברי הרמב"ן ז"ל. אלא שאני רואה מסתימת רבינו דסובר כתירוצא קמא וממנו נמי למד דבכל מלחמה הותר כיון דסובר דהך מילתא לא הותרה אלא דחוי' אצל מלחמה ובדלא ספיק כ"א ע"י הדחק מעתה כיון שכבר הם במלחמה בגבול העכו"ם ודאי דהותר להם. וכמדומה אני שגם בס' החינוך מסכים דאף במלחמת רשות הותר. ומש"כ הרמב"ן ז"ל לתרץ ע"פ שיטתו זאת למה נאמרה פרשה זו במדין ולא בארץ סיחון ועוג אני תמה דלא מבעיא לפי שיטת עצמו ז"ל דטעם כעיקר דרבנן וא"כ גיעולי עכו"ם חידוש הוא והיינו דבעלמא ודאי מותר דלא עדיף קדירה מבשר עצמו אבל אפי' אי טעם כעיקר דאורייתא נמי לא קשי' דהא לא נאמר פרשת הגעלה אלא לכלים בני יומן שהביאו אל המחנה בסוף בשובם ממדין שהי' רחוק אבל ארץ סיחון ועוג שהלכו לכבוש כל זמן שעסק בכיבוש הותר להם ואפי' לדעת רבי' ז"ל לא החמיר הקב"ה עלי' במצוה חדשה להגעיל ואחרי נוחם מנין לו שנשתיירו כלים בני יומן אז ותדע לך דאחר שנחו היינו בעי' דאברי בשר דהא משמע דדוקא בשעת כיבוש וחילוק הותר ויש לדחות ואין להאריך:
<b>ה"ב</b> בלח"מ. ולכך הוצרך הכתוב להתירה. עי' בסנהדרין (דף ע"ד.) אסתר פרהסיא הואי ובתוס' כתובות (דף ט') ד"ה מפני מה לא כו'. וא"כ הי' מדבר עמה על עסקי קיר בצנעא לית כאן מיחוש וכשלא דברה תורה אלא כנגד יצה"ר הוא משום בפרהסיא ואין זה נכון ומאי ראה דוד לקחתה למעכה לעיני הכל ולומר שרוצה לבעול. אבל לע"ד דענין דיפת תואר שאמרה בה תורה שאחר שבא עלי' יכניסנה לביתו וכל המעשים האלו בה ושאם לא יחפוץ אינו רשאי לכבשה ושנתה בה מדותיה משאר בא על הנכרית ע"כ מידה אחרת בה ורואה אני שכן הוא דמה שהותר ביאת נכרית מה"ת היינו משום איסור ביאה ובזונה נשכרת או עושה לתאוה אבל במלחמה מיראת חרב וכן אונס גמור אין ספק שלא הותר ואפי' אם יותר גזילתו חמס כזה אסור רק במלחמה הותר לו כשהוא שובה אותה משום יצה"ר ולפיכך הקפידה התורה ואמרה תחת אשר עניתה עינוי מתשמיש שלא לרצון וכלפי שהתירה לו התורה לשתק את יצרו החמירה עליו בסופה. ואפשר שדעת רש"י ז"ל שם בקידושין שלא ילחצנה הוא שלא יבא עליה באונס הגמור אלא מכניסה לסתר וכופה אותה עד שתרצה לשמוע. ולא ידעתי אנה ראו מדברי רש"י ז"ל דביאה ראשונה אסור. והנה לפנינו פה רבי' בפי' דביאה ראשונה הותרה ופי' שלא ילחצנה לענין בעילה. אך נראה ממנו דלאו משום אונס קאמר מלשון ואח"כ יבעול משמע תקפה או פרהסיא כמעשה שהי'. ועי' ברש"י ז"ל סנהדרין (דף נ"ז.) ד"ה יפת תואר ובדברינו פ"ט ה"ח:
<b>ה"ח</b> במל"מ, אלא ב"ד מטבילין. עכ"מ. והנראה מדברי רבי' דאתי לאשמעינן דאם גלגל עמה יב"ח ולא רצתה להתגייר והיא מעוברת לוקחי' ממנה את הולד וסברא ראוי' היא כיון דלעולם מזרע ישראל הוא ואיך יוליד בן לעכו"ם ומקום לדבר לא ידעתי [אולי סובר דהמול לכם כל זכר. אפי' מקצת לכם. ועט"ז יו"ד סי' רס"ו סק"ו וצ"ע]. וצל"ע מ"ש רבי' בסמוך בתמר דא"כ ע"כ שהתה מעכה מלהתגייר עד שילדה:
<b>פ"ט</b> ה"א בלח"מ. קשה מנ"ל לרבי' הא. בחידושי כתבתי מה דקשי' לן מן הפסוק ובלשון הרמב"ם ז"ל בפי' המשניות פ' גיד הנשה:
<b>ה"ג</b><b>.</b> בן נח שבירך את השם. עכ"מ ולח"מ. ואני מסופק בלשון רבי' ז"ל שלפי דקדוק לשונו הי' לו לומר שבירך את השם המיוחד. ואפשר דמודה דבעי' שם המיוחד אלא דלא בעי' שם בשם אלא שלפי דעתו ז"ל בהל' עכו"ם השם שמברך בו א"צ להיות שם המיוחד וא"כ הי' מהראוי שיאמר בתחלה סתם בין שבירך בשם שהרי זה הוא המתחייב בישראל ועוד שהי' לו לפרש תחילה דבעי' דוקא שם המיוחד ולא לסמוך על ה"א הידיעה. אך אחת אשר כתב רבינו ז"ל בכל לשון מה שלא הודיע לנו כיוצא בו בישראל שם בהל' ע"ז מה דינו ובודאי שיש לו מקום באחד מספרי התלמוד ולא הודיענו מקומו. אף אני אומר שמשם ראה דהלכה כר' מיאשא ויש להביא ראי' דכן הלכה מהא דאמרי' פ' ד' מיתות (דף ס'.) השומע אזכרה בזמן הזה ופירש"י ז"ל ואין אימת ב"ד מוטלת עליו לדון חייבי מיתות ומוקמי להאי דר' חייא בכינוי ובעכו"ם מכלל דבזמן סנהדרין הוי יראים שידונו אותם:
<b>ה"ד</b><b>.</b> וכן אם הרג רודף. דברי רבותינו הכ"מ והלח"מ נפלאו ממני כי נהפוך הוא דר' יונתן בן שאול אמר להדיא נהרג עליו ורבינו ז"ל סובר דרבנן פליגי עלי' ופסק כוותי' וסובר דמ"מ אף לדידהו חייב מיהו מיתה בידי שמים וברייתא ודאי ישראל בישראל דומיא דעכו"ם בישראל דהיינו חיוב גמור והיינו דלא קאמר כולהו הני דאמר רבינו מקמי הכי והיינו דשאל עלי' הראב"ד ז"ל דמשמע דהלכה כריב"ש. ונהי דלענין לישנא דנהרג יכילנא לתרוצי שיטת הכ"מ והלח"מ בדעת רבי' ז"ל דדעתו כמ"ש המל"מ דגואל הדם שאני אבל ברייתא ודאי בחיוב מיתה גמור הוא ולפי פירושו ז"ל דאף הנרדף עצמו כן ולמד לה מההיא דאבנר גופי' הדעת נותנת ודאי דלישנא דהבא להורגך הנאמר במחתרת משמע דהיתר גמור הוא. אבל המל"מ בסוף הל' חובל כתב משמן של ראשונים שלא נאמר בנרדף עצמו. אבל א"כ הדבר ודאי תירוצו כאן אינו נכון דאין על הנרדף חיוב מיתה כלל ואפ"ה הותר גואל לשחת נפשו זה ודאי אינו. ובדברי הכ"מ והלח"מ נצטרך לומר דלא חיישי' בברייתא מאי דבישראל בישראל חיובא הוא. אע"ג דנראה מדברי רש"י ז"ל דדקדק לה. ומ"מ קשה אמאי לא אמר כולהו הנך גווני דכתב ובלשון רש"י ז"ל ג"כ יש לדקדק שכתב בד"ה כיוצא דשפיכות דמים כו'. אי מותר לגמרי ולאו מי איכא כל הני ויש ליישב ואין להאריך. ובפ"א מה' רוצח כתב הכ"מ ולא נקט ריב"ש נהרג אלא לומר שהוא חייב מיתה לשמים. וזה דחוק מאוד. ולפי דבריו דלא משכחת בי' התראה הי' לו לומר דריב"ש ס"ל כמ"ד חבר א"צ התראה. אבל עיקר התירוץ דחוק דאי איתא לא הו"ל לרבי' ז"ל למיסתם. ומאי חידוש הוא זה כולהו נמי בלא התראה אין ב"ד דנין אותו. עוד מצאתי ראי' לדברי רש"י ז"ל דהנרדף עצמו משתעי ריב"ש מהך סוגי' גופא דמוקי בבן נח להאי דינא ואכתי לא ידענא דניתן להציל בנפשו גבי בן נח דהא בישראל צריך הקישא אבל במציל עצמו שנלחם נגד רודפו הא ודאי לא צריך קרא. ואפשר דה"ט דפירש ז"ל כאן בפ' ד' מיתות דאמרי בנרדף ובפ' בן סורר אמר הנרדף או הרואהו [עי' בתשו' בן יהודא סי' כ"א מזה]:
<b>ה"ו</b><b>.</b> ואין הורגין את הבהמה עכ"מ ובתשו' ח"צ (סי' פ"ד) אך לשון רבי' משמע לי' דלאו אתקלה וקלון קמהדר כלל. ואפשר דסובר דכולא שקלא וטרי' אליבא דר"ש דדריש טעמא דקרא. עוד איכא למימר דודאי סברא אמר רבי' דאינהו לא נצטוו בהריגת בהמה אלא דרב ששת לטעמי' דיליף מאיש איש עריות כרבנן דלעיל וסובר דמהכא ידעינן למיתת בני נח בעריות וא"כ לכל מאי דכתיב בפרשה איתרבאי כרבנן. אבל למאן דמתיר בן נח אפי' בבתו ושאר עריות גופי' דכתיבי בהאי פרשתא אין להם שייכות עם הדין הזה כלל דאינהו הוזהרו על הבהמה מודבק ודין זה מן הדינים לא נאמר גבי' כלל וזה נראה נכון כי בלא"ה יש לגמגם על תירוצם ז"ל דלא נפשטה בעי' כיון דספק עשה של תורה אם נלך לקולא אך דד"נ מקרי ולדעת הח"צ שם צריך כ"ג (מה שיש לי להתלמד בדבריו ג"כ) מ"מ הדבר מפוקפק עמדי לענין ספיקא דדינא אע"ג דלענין ב"נ עצמו לא רציתי לומר הלכה ג' דדעת רבי' לפסוק לחומרא מ"מ בבהמה דבן נח המקיים ז' מצות שאני דבכלל גר תושב הוא שאתה מצווה להחיותו. אף דצל"ע בגמ' דקאמר ליתני אסור ומותר כו' לא מורידין ומה לו בזה הכי כאן בחיובי דז' מצות איירי ושאני חיוב מיתה אלא משום שפיכת דמים ואיך יהרג ישראל גר תושב שמקיים ז' מצות ויש בזה סברות ואכמ"ל דאכתי לא התברר לי עכ"פ בנפש בהמה אני מסופק אי אזלי' לקולא:
<b>ה"ז</b> בכ"מ. דאתא להוסיף ערוה. צ"ע דהא בתחילה הוי בעי למימר לעדה ועדי' והתראה ולא חייש להמציא ערוה חדשה ולמה לא יתרץ בפשיטות דלשלא כדרכה בעי לי' דבעריות חייב שלא כדרכה ונהי דלפי דעתו ז"ל דבשאר עריות אף בעכו"ם חייב שלא כדרכה אין הקושי' עד"ז אלא דהול"ל בא על אשת ישראל שלא כדרכה מ"מ גם לזה תירוצו דחוק וטפי הול"ל דגמ' דייק עריות דידן דומיא, דעריות דידהו דבאשת ישראל משתעי ובכדרכה הוא דחייב. אך עיקר סברתו לא מכרעא דכשם דודבק נדרש לאחריו כן נדרש לפניו וה"ט דרבי' לעיל דיליף מבאשתו לאפוקי זכר דס"ל בההוא דרבא דודבק לאקולי אתי אכולהו ובקושי' הרב דהיינו מה דאמרו לעיל דמאן דיליף מאיש איש לגמרי יליף וכי היכי דבישראל ובכל עריות בין כדרכה ובין שלא כדרכה משכבי אשה כתיב ה"ה בן נח אבל לדידן ס"ל כרבא רק לדבר הזה כיון דניתנה התורה ונתחדש הלכה דיש לישראל נכנסה לחופה ואירוסין ונעשית א"א כל הבא עלי' חייב:
<b>ה"ח</b><b>.</b> משום אשת חבירו. ומדברי רש"י ז"ל (דף נ"ז.) ד"ה נהרג משמע דמשום גזל הוא דמחייב ולא משום אשת חבירו. ונפקא מינה אם הרשהו. וכן אנו צריכין לומר לדבריו אכולא דינא דאשת חבירו דלהוי גזל כמ"ש הוא ז"ל גבי יפת תואר. אך צ"ע דלמה לי בא עלי' אפי' חטפה ממנו סתם ומנעה ממנו נמי. ואולי דרבותא הוא שיש בביאתו משום גזל ורהיט לשון הברייתא כרש"י ז"ל דייקא אבל מדשייל אכיוצא בו דיפת תואר בפרטות ולא אגנב נראה דמילי מילי קתני וביפת תואר מטעם אשת חבירו אתי עלה ותו דיפת תואר במלחמה כדפירש"י ז"ל והיינו דעלי' קאי ישראל בעכו"ם ממנ"פ היכי איירי אי דהותרה לו המלחמה להרוג ולשלול ולבוז בז הרי הותר ואי לאו מלחמה גזל הוא והנראה דלרש"י ז"ל דישראל בעכו"ם לא הותר אלא לאחר כל המעשים א"כ בעכו"ם כה"ג שקבלה עלי' להיות אצלו הרי היא גרושה מאישה כדברי רבי' בסמוך לכן אמר דאכבישת האשה חייב משום גזל. וצריך לומר דהגזל הזה לקחת אשתו וכל אשה לא הותר לעכו"ם במלחמה ועמש"ל פ"ח ה"ב. אבל לדברי רבי' ז"ל הדברים כפשטן ולא הוצרך להביא יפת תואר דלדידי' לביאה ראשונה אתמר דעדיין אגידא בראשון ולא אמרו אלא משום חידושא דכיוצא בו דאף על עבדו חייב. אבל דעת הכ"מ בהלכה שאח"ז להשוות דעת רבי' עם דעת רש"י ז"ל ודאי לא יתכן. ועי' היטב בלשון הגמ' שאני עכו"ם דלאו בני כיבוש נינהו וצ"ע בלשון רב' בסוף הפרק דמשמע דיש לתא דגזילה בדבר. ויש לדחוק ועוד צ"ע אם זה בכלל גזל נכנסה ולא נבעלה דהוי בחנק דקיל מסייף ונקרא גוזל ואמאי הקלנו עליו אך בדברי רש"י ז"ל היינו בגוזלה לגמרי דאי לאו הכי כולהו עריות דידהו גזל נקראו אבל בדברי רבי' באנשי שכם צ"ע. ואולי דהתם אונס הוי. ועי' בדברינו לעיל פ"ח ה"ב:
<b>ה"ט</b><b>.</b> וכיוצא בו אפי' פועל לא ידעתי מאי אפי' הא בגמ' משמע דפועל שלב"מ גזל מקרי. וליכא למקרי' כיוצא בו, בגזל אלא בכובש ש"ש דלאו גזל מעלי' עי' בגמ' (דף נ"ז.) ולשון אפי' שייך בכש"ש. ויכולני לומר דלהכי נקיט לי' לפי שאינו גזל ממש ומ"מ קשה למה יהפך דברי התלמוד דהרי לרבותינו מיפשט פשיט להו דהאי חייב משום גזל. וכבר רציתי לומר דרבינו סמך אשקלא וטרי' (דף קי"א.) דזהו גזל זהו עושק. וא"כ כובש ש"ש גזל מעלי' הוא. אך ז"א דסוף סוף פשיט לי' להגמ' דהאי יותר מקרי גזל. ותו דאדרבה רבי' בריש הל' גזילה כתב איזהו גזל כו' ותמה עליו הה"מ ז"ל מסוגי' דהמקבל. וע' בתשו' חכ"צ (סי' כ"ו). ולענ"ד אדרבה מהלכה זו מצא און דבישראל כובש ש"ש אינו גזל מעלי' והחידוש מהרב לח"מ ז"ל שם דבהלכה שלפני זה הי' הסוגי' זו נגד פניו ובדברו על ענין הזה אשתמוטי קמשתמיט מיני' עכ"פ אין זה נכון בדעת רבי'. ונראה דרבי' ז"ל משוה כאן שיש להם בדין הגזל עלינו והביא תחילה עקרי הלאו שאני והן שוי' בו ואח"כ אמר וכיוצא בהן אפי' דברים שאין לישראל חיוב עליו דהיינו בחיובא דידי' שהוא תשלומין ודלא כמ"ש הכ"מ דאיירי מכח מאי דאתי מלאו אחר אלא דפירושו הוא שלעולם אינו אוכל אלא עם גמר דהיינו לאחר שמלא הסל ע"ש בהל' שכירות אלא שאוכל ואינו עושה מלאכה עם אכילתו דגם זה עבירה היא בידו כמבואר שם ומ"מ אין על זה חיוב תשלומין לפי שאין כאן אלא גרם וביטול מלאכה ואין בו מעשה שיתחייב עליו ודוקא אכל (פי' קודם גמר) או הולך אמר בסיפא דניתן לתשלומין אבל ביטול המלאכה מתוך האכילה הזאת לא ניתן לתשלומין. וז"ש כאן דלדידן לא הוי גזל שצריך לתשלומין אבל הגמ' הכי קאמר ישראל בעכו"ם ודכוותה ישראל בישראל חייב בתשלומין ומאי דקאמר התם פירושו שלא בנגמר המלאכה כלל עיין בדבריו לעיל אך יש לעיין ע"ז דא"כ כי מוקים לה בפחות מפרוטה הא דכוותה ישראל בישראל לא חייב וזה יש לדחות בכמה גווני אבל עוד איכא לאקהויי טובא. ולכן נלענ"ד בהיפך מזה והוא דרש"י ז"ל התירא היא ואפי' ישראל מישראל כו' וברייתא תני ישראל בעכו"ם ועוד פירש דאף עכו"ם בעכו"ם יותר משום מי איכא מידי ובזה חולק רבינו וסובר דלא הותר מעולם לפועל עכו"ם לאכול ואין כאן שייכות מי איכא מידי שזה מדרכי החסד והמצוה שבין ישראל לחבירו כמו שעניי ישראל נוטלין שכחה שלא מדעת בעלים ולא עשה כן לכל גוי והקושי' הוא רק ממאי דתני ישראל בעכו"ם והרי בישראל התירא הוא אבל רבינו חשיב מידי דליתא בישראל והיינו דקאמר שלא בשעת מלאכה דהיינו שאינו עוסק בקצירה שאין בו משום וחרמש לא תניף וז"ב בכוונת רבינו ז"ל:
<b>ה"י</b> בכ"מ. דהא גמ' ערוכה היא בפ' ד' מיתות כו'. כבר הי' אפשר לומר דקרא כי אתי לישראל הוא דלדידהו הוא דחלוק דמן מבשרן. וגבי בן נח מאי שייכות חילוק בין דם לבשר ואי משום דאמר למישרי שרצים פירושו מטעם איסור אבר ונפקא מינה להתיר נמי את הגידין שאינן בנ"ט ואיסור שרצים אין בו ואף דמקרא דבן נח יליף לה אין בכך כלום דלעולם כל התורה כולה לישראל נאמרה לדרוש ודורשים במידי דלא שייכי אינהו בהו. והנה כרת דמילה אין לה שייכות אלא לישראל ולא לבני קטורה דאין ענין כרת לבני נח ומ"מ הפשט בגמ' נראה ודאי דאבני נח אמור ועוד דנראה מדברי רבינו ז"ל דבא לומר דאינו נהרג אבל איסור יש בו ועוד דמה סברא לומר שהוא אסור ואינו נהרג ואם כדברי הכ"מ שיש מחלוקת ורבינו פסק כמאן דסבר הכי לדידי' מותר ובלא"ה דבריו דחוקים בסוגי' שם:
<b>ובחידושי</b> לחולין כתבתי מה שיש להקשות מהך דהשוחט בשבת בחוץ וכו' דמדאורייתא אינו מוזהר כלל [וכן הקשה בפלתי סי' ס"ב סק"ב] וזה א"א לומר דמדרבנן דלא שייך לומר דגזרו עליהם. ועי' בתשו' אמונת שמואל. ואף להסמ"ק הפירוש הוא דחכמים שווי' לנו כאמ"ה דלא ליספו להו בידים אבל אינהו ודאי שרי במה שלא אסרה להם התורה. מיהו גם בלא"ה אין בקושייתנו ממש דלאו מי מוקמת להאי קושי' אליבא דחד אוקים לה נמי למאן דמחייב דהא ודאי אין דעת רבינו ז"ל דכולהו תנאי הכי סברי דזה אי אפשר מכח הסוגי'. עכ"פ רבינו ז"ל סבור דאסור ואינו נהרג וזה צ"ע ואינו דומה להנך דהלכה ו' דמילי אחרנייתא נינהו ויכילנא לומר שאינו בכלל הנהו שקבלו חכמים שדנין עליו והנה מקום אתי לומר לפי דעת הסוברים בשיטת רבי' ז"ל בהלכה הסמוכה דלא חייש למי איכא מידי באמ"ה ומוכח דב"נ באיסורייהו קיימי הוי קשי' לי' ז"ל אי איתא דדין עוף כדין בהמה לגבי ב"נ היכא אמרי' בחולין (דף ס"ד אין מוכרין להם ביצים טריפות הא שלימי' שרי והרי התוס' כתבו שם בשם ר"ת דאי לאו קרא הי' ראוי לאסור ביצים משום אמה"ח ולעכו"ם היכא אשכחן דהותר [עי' חתם סופר סי' י"ט. ובנודע בשערים ח"ב סי' כ"ב ובתשו' ר"ח כהן בסופו מנכד המחבר סי' ד'] אך נראה דלא אמר ר"ת ז"ל אלא מכח מידי דאתי מחי ואפשר דהך כללא ליכא מידי דאתי מהחי ושרי לא שייך בב"נ כמש"ל דודאי אלא תחת סוג בשר וכלשון רבינו ז"ל שאין ב"נ נהרג על אמה"ח ממנו פתח בתרי וסיים בחד ולא ידעתי למה ומ"מ הדעת נותנת דה"ה לבשר מן העוף החי שאיסור במ"ה לב"נ כלול הוא בכלל אבר כדכתיבנא לעיל ובלשון רבינו ז"ל סוף הי"ג. ואיך שיהי' צ"ע מאיזה לימוד יבא להתיר וקרא מפורש אך בשר בנפשו ואי לאו קרא דדמו חלוק מבשרו הייתי אומר שחייב מיתה על השרצים והדגים. ומ"ש בזה במגדל עוז והחזיק על ידו בתשו' אמונת שמואל זר מאוד. מלבד שדוחה דברי הגמ' פעמים בסנהדרין וא' בפג"ה דאמרי' כל שאי אתה מצווה על דמו כו'. ופירש"י ז"ל דגים ושרצים. עוד אינו ענין לו כלל מלבד החילוק בין לשון ב"א ללישנא דקרא עוד כאן אך בשר בנפשו פירושו הבע"ח והוא שם משותף לכל בע"ח כמו ויגוע כל בשר:
<b>ומה</b> שצריך לעיין בזה הוא מה דאמרי' בסנהדרין אדם הראשון לא הותר לו בשר כו' ולא חיות השדה. ומקשי' עליו מדגים ועופות והיכא רמיזא בדברי רב דגים. וכבר עלה על לבי לומר דמשם ראה רבי' דמה שייל לי' מעופות הא לא נזכר בדבריו אלא בשר ואימא דסבר דעופות אינו בכלל בשר ובכלל חי' ודאי אינו אלא מדמייתי התירא בב"נ מקרא, דירק עשב ובתחילה פרט קרא לעופות מכלל דעד עתה אתסרו אבל מאי ראי' היא זו אימא משום סיפא דקרא נקט למיסרי באמ"ה אלא שאין בעוף דין אמה"ח אבל מלבד כמה דחיות שיש בזה עוד אינו כלום. דהא כבר שיילי' מדגים ופריק לי' למלאכה ותו דבלא"ה צ"ע בהאי סוגי' דלמה לא אמר להמיתו ולמשוח ולהדליק בשומנו ולעבד את עורו ואפשר לומר לדעת רש"י ז"ל דבמתה מאלי' הי' מותר וכל עיקר איסורא לא הי' אלא להמית ובזה יש לדחוקי במאי דשאילנא דאפשר דחזו חכמים דפירושא דרב גופי' לא הותר לו בשר היינו שלא הותר לו ב"ח. אך התירוץ אין לו שחר ואף לאחר מותם אמרה תורה מבשרם לא תאכלו בדגים ונאמר בשרצים בשר החזיר והשקץ והעכבר וקרא פרט את הכל ואמר אך בשר בנפשו והוציא דגים ושרצים מייתורא דדמו ועוף מיני':
<b>הי"א</b> בלח"מ. נ"ל לתרץ דר' יוחנן לא קאמר. יפה תירץ ולא לבד מדקדוק הלשון אלא דלא עדיף מכובש שכר שכיר דלדידן בלאו אוחרא ולדידהו הוי כיוצא בו ונכלל תחת גזל ובזה לא ראה המגיה במל"מ לקמן פ"י הלכה ה' ותירוצו דחוק דסוף סוף סברת רבי' נכונה אלא דמעיקרא לא קשי' כלל דרבי' ז"ל הביא ראי' שלא תאמר שזה חלק אל המצות היא והביא ראי' דהוי פשיט לי' להמקשן דלדידן מיהת פרטית הוא ורבא הוא דפריק דלגבי דידהו כי היכי דכולהו עריות נכללו בכלל וכל הלאוין בע"ז נעשו אחת במנין הנה המצוה הזאת כללה התנא באביזרא דהנך שבע מצות. שוב ראיתי בחי' הרשב"א בפ' העור והרוטב בשם הרמב"ן ליישב קושי' זו וכמדומה שהן כדברי [ובפלתי סי' ס"ב סק"ג רצה לומר דחיוב אבר משום משהו בשר שבו שהרי אין צריך שיעור ולא יתכן לאומרו בדעת רבי' דא"כ למה לו להביא אבר כלל. ולא עוד אלא דבכולהו דוכתי נקיט אבר ובשר דאמר כאן בהדי אבר כללו. ומשמעות דבריו עוד דהנך בכל שהו אתרווייהו קאי דהיינו דבעי לאשמעי' הכא]. אך מה דקשי' על רבינו למה לי' איסור אבר הא דינא דאבר היינו במשהו בשר וגידין ועצמות הוא גופה אני אומר שאינו כן בב"נ ואפי' על הפרסות במקום שאין בשר אלא עור חייב ואף בישראל אני מסופק אם אבר הפורש והוא כברייתו שאין עליו בשר אם אינו חייב ורב אורחא דמילתא נקיט במשהו בשר גידין ועצמות ותו דבב"נ אפשר דאפי' חלקו מבחוץ חייב דלא שייך לומר חדוש הוא. ואפשר דעל עצם לחוד חייב או על הגיד אף שאינו בשר הנאכל. [עוד [הק'] הפלתי שם על רבינו בבן נח לדעתו חייב על פחות מכשיעור דא"כ לר"ל דאמר ח"ש מותר מה"ת תיקשי מי איכא מידי דלישראל שרי ולעכו"ם אסור. ולא ראה אז במ"ש התוס' חולין (דל"ג.) דלר"ל לית לי' האי כללא דמי איכא מידי דאל"כ קשי' מדר"מ. ועיין לקמן בהי"ג גבי מפרכסת. אך לפמש"כ העמק יהושע דאף ר' יוחנן מודה באבר דח"ש מותר דל"ש חזי לאיצטרופי דאפי' באבר אחד בעי' שלם וחלק מבחוץ פטור יש להקשות כן. אך י"ל דהיא הנותנת דבנאסר לב"נ מאז תרווייהו סברי דתו לא הותר כדברי רבי יהודא אלא דשיעורי הלח"מ לענין החיוב]:
<b>הי"ג</b> בלח"מ. אע"פ שהוא דוחק. באמת אני תמה על קושי' התוס' לפי פירש"י ז"ל בסנהדרין הא לא דמיא אלא לשחיטת עכו"ם ואפשר דהתוס' ז"ל סבורים דיפ"ת ששלחה ישראל מביתו אסורה לעכו"ם עדיין משום אשת חבירו או גזל ועמש"כ לעיל ה"ח [ודברי הפלתי תמוה. דלכ"ע אמ"ה נאמר להדיא לב"נ ובהא ליכא מאן דפליג] ומאי שיראה לי' לדחוק בדבר הוא לפי המחלוקת (דק"ג) אי בהמה בחייה לאיברי' עומדת או לא ומשמע שם דלמ"ד לאו לאברי' עומדת לא שייך כלל איסור אבר בחייה עד שקדם לו איסור טריפה ואלו עוג מלך הבשן יכול לאכול בהמה כאחת בבית בליעתו אינו אסור עליו אלא דלדעת רבי' בפ"ד מהמ"א ישראל חייב משום נבילה ובהא הוא דפליגי דמ"ד לאו לאברי' עומדת סובר דמשום נבילה חייב כמ"ש רש"י ז"ל במכות (דף ט"ז:) ד"ה משום כזית נבילה ועכ"פ אין בו לתא דאיסור אבר וכשציותה התורה אשחיטה לא להתירה לנתחה אבר וחתיכות הוא הוא דאתי אלא להתיר הבהמה כולה והאי איסורא ליתא בבן נח ואין לו שייכות עם ישראל אבל ברייתא סברה דכל כמה, דלא מתה הבהמה אין עלי' אלא איסור אבר ושחיטה לאפוקי מאיסור אבר הוא וכיון דהופקע איסור אבר ונתקן ע"י השחיטה נתקן א"ע לעכו"ם. אבל לדידן לעכו"ם במיתה תלי' ואין לו ענין עם השחיטה שהוא לצורך כולה ואמרה התורה וזבחת ואכלת דכל שנזבח ונעשה מצותו הפקירה אותן לישראל ואינהו לאו בני מעבד האי מצוה נינהו ודוקא לישראל מיגו דהותרה לו משום נבילות והותר לאכול כולה הותר לו אבר משא"כ בעכו"ם אבל אי איסור אבר אית ב', ולא איסור נבילות ושחיטתו כל עיקרו להוציא מאיסור אבר הוא אף לב"נ בשחיטה תלי' שהיא המוציאו אלא דקל הוא שהקילה התורה גבי' דאף מיתה מוציאה והא דשאל הגמ' אר' אחא בר יעקב איבעית אימא היינו באמת דאמר תניא דלא כוותי' ולא אסקה בתיובתא [וכ"כ הפלתי שם] איבעית אימא דעיקר קושיא על בני מעי' דהוי כמנחא בדיקולא נמצא דהוי עלי' איסור אבר אף לישראל ואלו פסיק שחיטתו אף לישראל אסור משום אבר ואתיא שחיטת סימן השני ומטהר מידי אמ"ה. ועוד בכמה אופנים ואין להאריך:
<b>הי"ד</b><b>.</b> כל בעלי שכם הריגה. עיין רמב"ן (פ' וישלח) ומה שטען והצריך הרב ז"ל להעליל עליהם חיוב מיתה מטעם הגזל שלא דנוהו תיפוק לי' דכולהו עע"ז הוי והביא כמה מקראות דבאמת אינן מוכרחות נגד בעלי שכם אבל המקרא הסירו את אלהי הנכר יוכיח יותר. אלא שאני אומר דהיא הנותנת שהרי מדור אנוש ואילך היו שטופי' באלה. והני לא שייך בהו שהי' להם ללמוד וממי ילמדו ותינוק שנשבה לדברי הכל אונס הוא ואף בב"נ אחרי שאבותיהם ואבות אבותיהם שקועים היו בע"ז מאי הו"ל למעבד אבל בגזל וחמס לא נשקעו שהרי העמידו להן מלך ואם ענש הכתוב את האמורי אף שנשתקעו בכל הרעות האלה עונש שמים הוא ודרך מלחמה כי ראה אלקים כי לא יצליחו עוד לשוב ויקוץ בם אבל בדינא לא שייך זה והשתא דאתא יעקב הוא דהוי להו ללמוד והרי באמת נתקרבו ואדרבה הי' אפשר לומר דהיא גופא טעמא דאשאר עבירות פטירי שהרי נימולו ובקשו להתגייר אלא דגזל ישראל אפשר דהוי כהריגה ואפי' תימא דגזל לא הכא שאני דבושתה ופגמה של בת יעקב שאני כדקאמר קרא. ועמש"ל פ"ח ה"י בדברי רבי' ז"ל שלענין ע"ז אנו צריכים לכופם שיקבלו ולא להרגם [עי' בחתם סופר ח"ו סי' י"ד. ומחנה חיים ח"ב סי' כ"ב ושואל ומשיב מהדו"ק ח"א סי' ר"ל. ופת"ש סי' קנ"א]:
<b>פ"י</b> ה"א בלח"מ. לא ידעתי מה הוקשה. אינו כלום דהכא בדין הניתן להם כפי התורה ובמקיימי מצות קמיירי וודאי וכדפתח ששגג באחת ממצותיו. אבל קושי' הכ"מ מעיקרא ליתא דהכא מיירי בדינא דידהו ובידם תקיפה על עצמם ויושבים במקומותם שלא ניתן להם דין ערי מקלט אפס שם בגר תושב שאין בתוכינו שאנו דנין אותו ומגלים אותו אל אחת הערים האלה כמאמר הכתוב כאמור שם בדברי רבי' וזה פשוט. וע"ל ה"ו בדברינו:
<b>ה"ב</b><b>.</b> ולעולם אין עונשים מהם. רבותינו ז"ל לא ציינו מקומו ואם רבי' ז"ל מסברת עצמו אמרו ואיני יודע למה כללו עם האמור למעלה. ואולי דטעמא דאינן בני מצות משום דלאו בני דיעה נינהו וכאנוסים דמי. ועי' בתשו' מהרי"ט א"ע סי' ט"ז. ועי' בלח"מ פ"ט מהל' עדות הל' ט' ועי' שם דגבי קטנים בהלכה' לא אמר בה האי טעמא וכתב אפי' הי', נבון וחכם וגבי חרש אמר בהדיא כנראה דהא שאינו בן מצות משום שאינו בן דעת. עוד צל"ע בלשון רבינו מה כוון במלת ולעולם ובאמת בציווי מלחמת הרשות נצטוו להחיות הקטנים רק במלחמת מדין אמר משה הרגו כל זכר בטף וכתב שם הרמב"ן ז"ל שהוא לנקמה אבל ממלחמת הרשות נלמוד הנה הנשים פטורות מכל ובאמת לא ביאר רבינו אם הנשים חייבות ובגמ' (דנ"ז:) אימא בת נח, שהרגה תיהרג ומייתי לה מקרא ועל השאר משמע דלא צריך קרא דליכא מידי למעטינהו רק על הדינים נראה שם דלא נצטוו כלל ורבינו לא ביאר זה וצ"ע:
<b>ה"ג</b><b>.</b> בכ"מ. וכיון שכן נקטינן כרב יוסף. וטעמא דבתרא צ"ע דלאביי אפי' לרב יוסף לא בעינן לכי גדלה גבי אונס. ולרבא לא בעי' לה לגבי כתובה אפי' לרב יוסף ורבי' פוסק בשני' דלא יהבי לה אלא לכי גדלה. מיהו תירוץ הראשון הוא פשוט דתלמידי דרב יוסף הוי ואקשי לי' ופריק להו וקבלו מיני'. ומה שהביא בשם הר"ן ז"ל הנה לשון רבינו יכול למחות בשעה שיגדל לא משמע דסבר כתירוץ הא' של הר"ן ז"ל. ואף לפום רהיטא אנו צריכין לתירוץ אחרון מכח קושית התוס' ז"ל. ולפי מה שנראה לענ"ד מסברא גדר הענין הוא דבקטנות מדריכין ומחנכין אותו כישראל גמור ובגדולות מודיעין אותו שהוא הי' עכו"ם ונתגייר ויהבי' לי' הברירה אבל בדברי רבי' בסמוך שכתב יהי' הכל ביד ב"ד עד שתגדל ולא תמחה משמע בפשיטות דבהגדילה ולא מיחה סגי דלא כהתוס' ומוקי לתלמידן דיש קנס במקום מכר כהלכה ולא חייש למאי דסתם מתנ' כר"מ אבל צל"ע איך יתקנו לה רבנן נשואין בקטנותן והפשוט הי' נראה דמאי דאמר הגמ' לכי גדלה כלומר דמתני' איירי כי גדלה. ואדרבה צ"ע דקארי לה מאי קארי לה נהי דגירות הי' בקטנות נשואין הוי בגדלות אלא דעיקר הקושי' השני' דאכתי תמתה וכולהו אסוקי מילתא היא ואפשר דדומיא דשבוי' תנן ועכ"פ זה צל"ע דלתקני רבנן אף לזו נשואין ואין להאריך. ועי' מהרי"ט חאה"ע סי' מ"א:
<b>ה"ו</b><b>,</b> בהרבעת בהמה. עכ"מ. ואני מוסיף ממ"ש התוס' שם (ד"ס) ד"ה חוקים מגמ' דקידושין דההוא דשמואל נאמר אף לרבנן ונדחקו שם. וסובר רבינו דלא פליגי אלא לענין חיוב ולא לענין איסור. אבל קשי' לי דא"כ אמאי לא הביא רבי' הכישוף שא"ר יוסי ונמוקו עמו דהא מהראוי הי' לומר דלאיסור חכמים מודו לר' יוסי והא דעונשן הכתוב עונש שמים שאני. ואפשר לומר דהתם הי' דרכן בכך בקביעות ונתבהלו בו תדיר. וכיוצא בזה מחלקי התוס' שם (דנ"ח:) ד"ה מי איכא מידי. לענין שלא כדרכה. אלא דא"כ קשי' מאי ראי' מייתי תלמודא מקרא דותשחת הארץ כל מקום שנאמר השחתה. ודוחק לומר דהיינו באמת מאי דפריק לי' אורחי' דקא מגלי שאינו במשמעות הלשון. ויש לחלק בין הנושאי'. ועוד דקרא דר' יוסי בארץ הוא. ושם ודאי לא סבל כן הקב"ה. וכמ"ש ולא תקיא אתכם הארץ כאשר קאה את הגוי אשר לפניכם. ותדע לך דבפ' קדושים בעריות נאמר כי את כל אלה עשו ואקיץ בם ואפי' להמחייבים בכל העריות אין הנדה בכלל דאין נדות לעכו"ם. ועם כתבי אני רואה שהלח"מ עמד על טעמי בדעת רבי' ז"ל במעט שינוי:
<b>שם</b><b>.</b> ועכו"ם שהכה. צל"ע דכאן שיכל רבי' את ידו לכתוב עכו"ם ולא בן נח. ומלשון הגמ' אין ראי' דכללן ושתפן. ואמת שמהראי' שהביא הגמ' איכא למימר שאין זה במצות ב"נ דהא התם מצרי הי' ומסתמא לא שמר שבע מצותיו וטוב שבמצרים כו'. ואף דקשי' דבלא"ה נמי א"כ הי' חייב מ"מ לא אימסר דינו עכשיו למשה. ועי' ברמב"ן (פ' וישלח) גבי אנשי שכם ובדברינו. ואפשר דמזה ראה רבי' שאינו נהרג דבלא"ה נמי הא אמרינן דלא מורידין משום איבה וכיון דלא חשש לאיבה דפנה כה וכה המיתו כי נכמרו רחמיו אל אחיו איש ישראל המוכה. אבל א"כ הוא גופא קשי' למה אינו נהרג. אך נראה עוד דהכה לבני נח אמר למילתי' ובדיניהם לא יחייבוהו דלא הזהירה התורה לבני נח לבלתי הכות ישראל אבל משה ישראל הי' (חסר תיבה) להם על הרמת יד שיוכלו להמיתם. וזה הי' בהעלם עין להפרשת דרכים ז"ל. והיותר מתמיה לי דבהל' ט' כתב ג"כ עכו"ם ושם נראה מהגמ' מבואר דממצות ב"נ היא ותיכף בהל' י' גלה דעתו בפירוש דבן נח אינו עכו"ם וכל משמעות לשונו בהלכה ג' כשהי' מקודם ודלא כהלח"מ לעיל ה"א ועמ"ש שם:
<b>שם</b>. אפי' חבל בו כל שהוא איני יודע אם נדרש לפניו ושיעורו שחבל בו מיהת ואז הוא חייב מיתה אלא דסגי בכל שהוא או דבעי למימר שאינו נהרג אפי' חבל בו כל שהוא ענינו איזה מן החבלות שהוא. אך בעיקר הענין יש לי עיון מה לי חמס דגופו או דממונו. ועי' בענין הכהו הכאה שאינו שו"פ ובב"נ לא משערי' דלאו בני מחילה נינהו וא"כ עכו"ם נמי בכלל גזל יחשב. ועי' רמב"ן ז"ל (פ' וישלח) והביאו הכ"מ לעיל פ"ט הי"ד דנהרג על החבלה. ולפום רהיטא נלמד מענינו דבכלל גזל גמור הוא אך דא"כ קרא דרציחה למה לי ובשלמא מגזל גופא לא קשה. השתא על גזילתו אזהר רחמנא על נפשו לא כש"כ. איכא לדחויי [אפי' למאי דאמינא בפרק הקודם ה"ו דלדידהו עונשין מן הדין] אבל מחבלה ודאי קשה. ואפשר דסבר הרמב"ן ז"ל דאף זו בכלל ש"ד. ועי' בבראשית רבה ע"פ ואך את דמכם ר' יודא בר' סימן אמר אף החונקו. אך סבור אני לומר דגבי גזל נהי דאינהו לאו בני מחילה נינהו אי אמר בפי' דמחיל לי' כיון שהוא דבר הניתן מיד ליד ואי הוי יהיב לי' בתחלה (חסר תיבה) הוי פטור [וגם במשלם צ"ע] ולפ"ד הפר"ד דבשפיכות דמים אף האונס חייב שפיר וצ"ע בכל זה:
<b>ה"ז</b><b>.</b> במל"מ ד"ה ודע שמה שתירצו וכו' וקום ועשה לא קחשיב. בחידושי כתבתי לתמוה דא"כ מנ"ל הא דאמרי' בשבועות (דכ"ו) האדם בשבועה פרט לאנוס. לפמ"ש התוס' בע"ז (ד"ג) לחלק בין אדם להאדם. דהאדם אתי לרבות עכו"ם. א"כ אתי דב"נ מצווה אלאו דבל יחל:
<b>ה"ט</b><b>.</b> אבל אינו נהרג. מ"ש הכ"מ והלח"מ בטעם הפטור מדין ב"ד הוא דחוק. דבגמ' אייתי עלה האי דאזהרה שלהן מיתה. אבל אני רואה מדברי הרמב"ן ז"ל (פ' וישלח) בהשיגו על רבי' בענין הדינים דע"כ סבר דלמא דפריק קום ועשה לא קחשיב ע"כ דחייב מיתה דאיתמר גבי שבת מיתה בידי שמים הוא. ונפלאתי שלא כתבו לרבי' טעמא אחרינא שהוא משום לתא דבל תוסיף. ותו דא"כ אמאי לא חשבי' גבי' ז' מצות. ותו דרבי' כתב וא"צ לומר אם עשה מועד לעצמו ומדוע מועד פשוט לי' יותר משבת. ואם שבת ענינו שהוא ממצות התורה אבל מועד פרטי שעשה הוא לעצמו שאיננו ממועדי ה' לבני ישראל שרוצה להיות כמונו. וזה למד בק"ו. אבל א"כ מאי אפי' בימות החול. אדרבה חול מגרע גרע. ותו דרבינו כתב כללו של דבר כו' אלמא דחיובא דשבת הוא מטעם זה ג"כ וא"כ כל מצות התורה אסור להן לעשותן. ומה זה שכתב לקמן דמצוה משאר מצות מותר ובבן נח משתעי גם ברישא כמש"כ למעלה וכן כתב הוא או יעמוד בתורתו. ועכצ"ל דתלת מילי קאמר דשבת ועסק בתורתו אף שהן מצות דידן או חידוש דין לעצמו אבל בשאר מצות התורה מותר להשתתף אך מלבד מקצת ממה שדקדקנו כבר עוד איני יודע מה שכר יש לו בישיבת סוכה ונטילת לולב וכיוצא והוא פטור מן הדבר ועושהו ודעת רש"י ז"ל בעכו"ם ששבת כפשוטו שצריך לעמול בכל יום דלא כהכ"מ שנראה ממנו שאין מחלוקת בין רש"י לרבי' ז"ל:
<b>ובחי'</b> עה"ת (פ' וישלח) כתבנו בזה לפרש מאמר יעקב לעשו ודפקום יום אחד שהכוונה על השבת שהוא ילך והוא ינוח כי הי' לו דין ישראל. אך בהא ודאי איכא לשיולי קושי' התוס' ז"ל בשבת איכא מצוה בימות החול מי איכא מידי אלה דעושהו לשם מצוה וכגון דא אף בישראל מחודש לו שבת לשם שביתה עבר. ועלח"מ שכתב דרבי' ז"ל דחיקא לי' תירוץ התוס' ז"ל. וסותר דברי עצמו פ"ט הי"ג. גם מה שכתב מדרבנן הוא דחוק כמש"ל אף שיש לחלק דעלינו צוו חכמים שלא יניחם בטילים. אבל איני יודע לשון חיוב מיתה בדברי רבינו:
<b>ה"י</b> בלח"מ. וכאן קצר וסמך על מ"ש שם. ועי' במל"מ והחזיקוהו יותר דסוף סוף נראה כאן דמקבלי' בסתם מן העכו"ם ולא בעי' מלך. אך בנקל יש לתרץ דהכא איירי ביהיב סתם לגבאי צדקה של ישראל דלא נתקבל לצורך ישראל ואי אמר בפירוש שיתנוהו לישראל צריכין להחזיר ושם ע"כ בשרואין שדעתו שינתן לישראל ובאחריני הוי אסור ומפני שלום מלכות מקבלי' ומשני' ונותנין לעכו"ם בצנעא. ועוד יש לדחוק ואין להאריך:
<b>הי"ב</b><b>.</b> שאין עושין כן לגר תושב אלא לעולם דנין אותו בדיניהם. לפום רהיטא תימא למה יגרע כח ישראל נגדו לדון בדין אחר. אך נ"ל דודאי לא מדיניהם שזייפו לעצמם איירי והדינים של ב"נ הן הן דיני התורה וכדעת הרמב"ן (פ' וישלח) ואם יש שינוי במקצת הדינים כגון ישראל מעכו"ם קונה משכונו ולא בהיפוך וחילוק הקנינים ושאר הענינים כולן כל זה הוא דין תורה והרי יש שיעור במה שבין ישראל לעכו"ם אלא דבעכו"ם אם יש זכות לישראל אלו הי' איש ריבו ישראל דנין אותו כישראל ואם יותר טוב הוא בדין התורה לישראל כשאיש ריבו ב"נ עושין אותו כב"נ ולפיכך אמר רבינו דגר תושב הרי נתנה תורה דינים בינו לישראל ודנין אותו כדרך שהוא דין ב"נ עם ישראל. אלא שהלשון מעט דחוק. ומשפט הסוגי' נר' הדברים ככתבן שדנין לזכות הישראל באיזו מן הדינים שיהי'. אך דעת רבינו אי אפשר לומר כן: