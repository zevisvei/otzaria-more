<h1>בית יצחק - ברירה (סימנים א-טז)</h1>
רבי יצחק אייזק חבר
<b>אמר</b> הכותב יען כי ראיתי דיני ברירה מפוזרים המה בדברישהש"ם במקומות הרבה ורבו פארוחיהם לכל צד ויש בהם מבוכה גדולה עד שקשה למצא בהם דרך סלולה לעמוד על עקריהם ודיניהם כי המה עמוקים ורחבים מני ים. לזאת אמרתי לחקור בהם עד שידי יד כהה מגעת ע"פ מה שראיתי והבנתי מדברי הראשונים ואחרונים וגם מה שנתחדשו לי מדי עברי בין בתרי אמריהם, ומה' ישאל שלא אכשל ח"ו בדבר הלכה, וזה החלי בעז"ה:
<big>סימן</big> <big>א</big>
<b>הנה</b> יען שראיתי שהגאון המפורסם הרש"ל בספרו יש"ש על מס' ב"ק פ"ה האריך בהם להביא שיטות הראשונים בזה וגם הכרעתו לדינא, הגם כי מי יבוא אחרי המלך מלכי רבנן מרא דכולא תלמודא כמוהו, מ"מ לא מנעתי את ידי יד כהה לפלפל בדבריו ולברר הדברים לפי קט שכלי:
<b>ראשית</b> דבר, הנה המוסכם בכ"מ בש"ס וע"פ רוב הפוסקים דקיי"ל בדאורייתא אין ברירה ובדרבנן יש ברירה, כמ"ש בפ' משילין (ד' ל"ז ע"ב) דכן ס"ל לר' אושעיא דפליג שם על ר' יוחנן דס"ל דגם בדרבנן אין ברירה, ופסק שם הש"ס כר' אושעיא כמש"ש דרש מר זוטרא כו' יעו"ש, וכן תפסו הפוסקים בפשיטות בכ"מ כמו שית' בעז"ה באריכות בשערים הבאים:
א) <big>וצריך</big> לברר עיקרא דהא מילתא וטעמו של דבר למה שחלקו בזה בין דבר שהוא מן התורה למה שהוא רק מדרבנן, והי' נראה לכאורה בפשיטות דהטעם הוא משום דקיי"ל בכ"מ ספק דאורייתא לחומרא ובדרבנן אזלינן לקולא, והא דלא אמרינן ברירה הוא מטעם ספק וכמו שנראה מלשון רש"י ז"ל שם בפ' משילין ד"ה אפי' חביות אסורה, וד"ה לקוחות הם וז"ל ולא אמרינן הוברר הדבר כו' אלא שמא חלק הבא לזה כו' וכן כתב עוד רש"י כן בכ"מ, וכן מצאתי בס' צל"ח להגאון בעל נו"ב למס' ביצה שכתב ג"כ הך טעמא לחלק בין דאורייתא לדרבנן, ולפ"ז יש לתמוה דדברי רש"י נראים סותרים זא"ז, שהוא בעצמו כתב בפ' השולח (ד' מ"ז ע"ב) גבי ישראל ועכו"ם שלקחו שדה בשותפות טבל וחולין מעורבין זה בזה דברי רבי רשב"ג אומר של עכו"ם פטור כו' ומסיק שם דרבי ורשב"ג פליגי בדין ברירה דר' ס"ל אין ברירה וכתב רש"י שם ד"ה טבל וחולין כו' וז"ל אין לך כל חטה וחטה שאין חציו טבל וחציו חולין שחלק עכו"ם פטור ואף לאחר שחלקו התבואה הלוקח מן העכו"ם צריך לעשר ואף ישראל צריך לעשר את שלו מיני' ובי' כו', הרי משמע מתוך דבריו דלר' דס"ל אין ברירה אין כאן ספק, ואמרינן דודאי מעורב חלקו עם חלק הנכרי, דלכך מהני אם מפריש מיני' ובי' ולא אמרינן שמא המעשר שלקח הוא משל עכו"ם והנותר הוא שלו ומפריש מן הפטור על החיוב, ובאמת התוס' שם דחו פרש"י וכתבו דאין תקנה לטבל זה כיון דאין ברירה שמא הגיע לו כל חלקו של עכו"ם או חציו ולא ידעינן כמה, ואי מעשר מיני' ובי' שמא מעשר מחלקו והנשאר הוא של עכו"ם יעו"ש, ויותר יש לתמוה על הרמב"ם ז"ל בפ"א מה' תרומות (הלכה כ') וז"ל שותפות העכו"ם כו' כיצד ישראל ועכו"ם שלקחו כו' ואצ"ל אם חלקו גדיש הרי טבל וחולין מעורבים בכל קלח וקלח כו', הרי דמשמע דמפרש כפרש"י, וא"כ צ"ל דפוסק כרבי דאין ברירה ומטעם ודאי אמרינן הכי ולא מטעם ספק וכן כתב בכ"מ שם שהרמב"ם מפרש כפרש"י, וא"כ יקשה על מה שמחלק שם בין סוריא לא"י דבא"י כיון שהוא מדאורייתא קיי"ל דאין ברירה, משא"כ בסוריא שהוא מדרבנן ולכך שם חלקו של עכו"ם פטור, וא"כ ע"כ ס"ל דמה דקיי"ל א"ב הוא בגדר ספק וא"כ למה פסק דבא"י בכל קלח מעורב של ישראל ועכו"ם ביחד, ומשמע דמפרש כפרש"י שיכול להפריש מיני' ובי', ובאמת דברי רש"י הי' נראה ליישב דהוא מפרש דרבי ס"ל דא"ב מטעם ודאי הוא ולא מטעם ספק והיינו דס"ל דאין סומכין כלל על מה שמברר חלקו אח"כ לומר שהי' כמו שהוברר חלקו בתחילה, וכיון דאין סמכינן אברירה הוי כאילו לא הוברר כלל וממילא כל גרעין וגרעין יש בו חלק לישראל ולעכו"ם ביחד, וס"ל לרבי באמת דבכ"מ לא סמכינן אברירה אפי' במלתא דרבנן, וזהו דעתו של רש"י ומיושב קושית התוס', משא"כ על הרמב"ם קשה דהוא פוסק לחלק בין דאורייתא ב) לדרבנן וא"כ מטעם ספק אתינן עלה קשה:
<b>וסבור</b> הייתי לומר ליישב דברי הרמב"ם דהוא ס"ל דאף דקיי"ל בדאורייתא א"ב, היינו משום דלא ידעינן איזה הוא חלקו של ישראל או חלקו של עכו"ם, והיינו דמספקא לן אולי לא בא לידי ישראל כל חלקו בשלימות רק מעט יש בו מעורב מחלקו של גוי, והנה קיי"ל מדאורייתא כל דבר בטל ברוב, וא"כ אם נאמר דהרוב הוא משל ישראל והמיעוט משל עכו"ם א"כ הוי כאלו כולו של ישראל, דהא קיי"ל בכ"מ המיעוט נגרר אחר הרוב, וכן קיי"ל באיסור מועט שנפל לתוך היתר מרובה נהפך האיסור להיתר כמ"ש הרא"ש בפ' ג"ה, וא"כ ה"ה להיפוך בהיתר מועט שנפל באיסור מרובה כמ"ש, דהא ילפינן לה מקרא דאחרי רבים להטות, וא"כ ממנ"פ מותר להפריש מיני' ובי', דבין אם תאמר שהרוב יש בו משל עכו"ם א"כ כולו פטור מדאורייתא, וכן אם הרוב של ישראל ג"כ כולו חייב וא"א למצוא צד דאסור להפריש מיני' ובי', כי אם היכא דהי' כאן מחצה על מחצה ממש, דבזה יש ספק אולי נוטל מן הפטור על החיוב, וגם בזה אין איסור כי אם כשנאמר שלא עלה בידו בשוה לפי ערך מן החיוב על החיוב ומן הפטור על הפטור, וא"כ יש כאן כמה ספיקות ולחומרא אין כאן אלא חשש רחוק, והוה כמיעוטא דלא שכיחא דל"ח לה, וא"כ א"ש מה דדקדק הרמב"ם בלשונו במ"ש שכל קלח וקלח הוא מעורב, ור"ל דהוה כמעורב לענין שיכול להפריש מיני' ובי' וכמ"ש:
<b>ולפ"ז</b> קשיא לי אפכא על שיטת התוס' שכתבו דאין תקנה להפריש מיני' ובי' שמא יפריש מחיוב על הפטור ומפטור על החיוב שהם סותרים למ"ש התוס' עצמם ריש מס' עירובין (ד' ה' ע"א) גבי לחי המושך כו' ובריש פ' השוחט (ד' כ"ח פ"ב) ד"ה לפי שא"א לצמצם שכתבו שם בפלוגתא דמחצה על מחצה כרוב דמאן דס"ל מחצה על מחצה כרוב מותר אף דא"א לצמצם משום דיש כאן רובא להיתרא שמא שחט רובא, ואפי' תאמר שלא שחט רובא שמא שחט מחצה, וכתבו שם דמהך טעמא מותר אפי' באיסור דאורייתא, וא"כ הדברים ק"ו דמה התם דיש כאן מיעוט המצוי אולי לא שחט רק מיעוטא לבד אעפ"כ אמרינן דמותר משום דבין אם הוא מחצה על מחצה ובין אם הנשחט הוא רוב מותר ויש כאן שני צדדים להיתר, א"כ כש"כ בנד"ד דיש כמה צדדים להיתר דבין אם כולו של ישראל כו' וכמ"ש, ועיין מ"ש התוס' שם בסוף דבריהם גבי הא דעגלה ערופה דבנמצא בין שתי עיירות דלפי' הר' שמעון שם נמי יוצאים בשל תנאי ממנ"פ דאם קרובה היא יוצאים בה ואם רחוקה היא תביא בשביל חברתה, מאי אמרת שמא מצומצמות הם זה אינו מצוי הרי מפורש כמש"ש, וצ"ל דהתוס' לא ס"ל כשיטת הרא"ש דפ' ג"ה דמיעוט המעורב ברוב יהפך המיעוט עצמו להיות כרוב וס"ל לתוס' דלעולם אין המיעוט נהפך להיות כמו הרוב רק דגזרת הכ' אחרי רבים להטות דניזיל בכל דבר אחר הרוב, וא"כ א"ש דיש כאן חשש שמא מעשר מן הפטור על החיוב שוב אחרי כתבי זאת מצאתי בתשו' שאגת ארי' סי' צ' שכתב באריכות בסוגיא הנ"ל והעלה דבזה מחולקים רש"י ותוס', דרש"י ס"ל למ"ד אין ברירה לאו דין ספק הוא אלא כודאי מעורב ולא הוברר ולכן מותר להפריש מיני' ובי' אבל התוס' שפי' דאסור להפריש מיני' ובי' ס"ל דמטעם ספק הוא ולכן אסור להפריש מיני' ובי' יעו"ש:
ג) <b>ולענ"ד</b> צע"ג דנראה בפי' להיפוך ממה דאיתא במס' גיטין פ' מי שאחזו (ד' ע"ג ע"ב) בהא דאיתא שם מה היא באותם הימים דר"י ס"ל שם מגורשת ואינה מגורשת משום דס"ל אין ברירה והוה ספק כן פירש"י שם, והתוס' הקשו עליו מהא דאיתא בפ' בכל מערבין (ד' ל"ז ע"ב) דאם התנה על שני דברים כאחד לא מהני כו' יעו"ש, מוכח מדבריהם דס"ל להיפוך דלמ"ד אין ברירה לאו בגדר ספק הוא אלא כאלו לא עשה כלום דמי וכודאי לא הוברר דמי, ולפ"ז דברי רש"י ותוס' סותרים והפכו שיטתם למ"ש בעצמם בפ' השולח בהיפוך ממש, ולפי מ"ש למעלה יש ליישב שיטת רש"י דפרק השולח דבאמת ס"ל דמטעם ספק הוא ואעפ"כ מותר להפריש מיני' ובי' מטעם דהוי רובא להיתרא וכמ"ש, ושיטת התוס' נראה ליישב ג"כ דבאמת ס"ל דמ"ד א"ב מטעם ספק הוא וכמ"ש, אך בגט שאני כיון דכתיב לה לשמה בעינן שיהי' מבורר מאחילה וכיון שבגדר ספק הוא לאו מבורר הוא לשמה ואזלי התוס' לשיטתם שכ' בריש פרק כל הגט (דף כ"ד ע"ב) ד"ה לאיזו שארצה כו' ואור"י דאפי' מאן דסבר בעלמא יש ברירה הכא מודה משום דכתיב לה לשמה כו' (ודברי התוס' יתפרשו לפנינו בעז"ה]:
ד) <b>וראיתי</b> שם בתשובת הגאון ש"א שהביא שם הך סוגיא דפ' השולח ושיטת רש"י ותוס' שם, והקשה הגאון הנ"ל על התוס' דס"ל דמה דאמרינן אין ברירה הוא מטעם ספיקא א"כ למה אמר ר' יוחנן בפ' משילין חביות אסורה, אף דס"ל דגם בדרבנן א"ב מ"מ הא הוי ספיקא דרבנן דהא יש כאן ספק שמא לא החליפו כלל וכיון דתחומין דרבנן הוי לי' ספיקא דרבנן ולקולא, ותירץ שם דר"י ס"ל כרב אשי דדשיל"מ כמו דלא בטיל ברוב כמו כן ספיקא אסורה, ותמיה נשגבה בעיני על הגאון הנ"ל מארי דכולא תלמודא היאך נעלם ממנו דברי התוס' בעירובין (ד' מ"ה ע"ב) ד"ה אבע"א דכתבו שם דאף דרב אשי ס"ל דדשיל"מ ספיקא דרבנן לחומרא מ"מ בעירוב הקילו, הרי שכ' בפירוש להיפוך, ועיין בס' צל"ח שם דהביא שם דברי התוס' הנ"ל ולא העלה שם ארוכה לקושיא הנ"ל למה ס"ל לר"י חביות אסורה ולא התיר מטעם ספיקא דרבנן לקולא, ובדוחק נלע"ד ליישב, דבאמת פליגי בזה רב ור"י ושמואל בב' תירוצים הנזכרים בעירובין שם במה דמקשה הש"ס ודילמא הני אזלי כו' דתירץ קמא שם דסימנא אית לי' בגוייהו, ואבע"א הוה ספק דבריהם כו' דרב ושמואל ס"ל כתירוץ ב', ור"י ס"ל כתירוץ קמא ובאמת ס"ל דבעירוב מחמרינן בספיקא מטעם דשיל"מ וצ"ע:
ה) עוד
<b>היה</b> נלע"ד ליישב שיטת רש"י דפרק השולח הנ"ל יותר בפשיטות עפ"י מה דאיתא בפ"ק דר"ה (דף י"ג ע"ב) פול המצרי שזרעו לזרע מקצתו השריש קודם ר"ה ומקצתו אחר ר"ה אין תורמין ומעשרין מזה על זה כו' כיצד הוא עושה צובר את גורנו לתוכו ונמצא תורם ומעשר מן החדש שבו על החדש שבו כו' ומסיק שם דפליגי בזה רבנן ור"ש שזורי, דרבנן ס"ל אין בילה ור"ש סבר יש בילה ופסק שם שמואל דהלכה כר"ש שזורי ואף דמסיק שם דשמואל ס"ל דלכל אין בילה חוץ מיין ושמן והלכה כר"ש שזורי ולאו מטעמי' אלא משום דס"ל הכל הולך אחר גמר פרי, מ"מ חזינן דר"ש שזורי עצמו ס"ל דיש בילה, וא"כ כ"ש בתבואה דיש בילה דהא הוא דק יותר מפול המצרי, ואם כן ודאי דמותר להפריש לדידי' מיני' ובי' בכל אופן דאפי' אם נאמר דהי' בו מחצה על מחצה ממש מ"מ הא יש בילה ונמצא שתורם מן החיוב שבו כו' והנה בענין זה יש לתמוה הרבה על הרמב"ם ז"ל (פ"א מה' מעשר שני הלכה ח') שכתב שם בהא דפול המצרי שמקצתו השריש לפני ר"ה ומקצתו אחר ר"ה דפסק שם כר"ש שזורי וכ' דיצבור גורנו לתוכו ומסיים בטעמו משום דהכל הולך אחר גמר פרי והם דברים סותרים זה את זה דכיון דפסק כשמואל דס"ל כר"ש שזורי ולאו מטעמי' רק משום דהכל הולך אחר גמר פרי א"כ למה כתב דצריך שיצבור גורנו לתוכו כו' וכבר השיגו הראב"ד שם, והכ"מ שם יישב דבריו בדוחק גדול ודבריו מגומגמים שם, ולכן נראה לענ"ד דדברי הרמב"ם נכונים מטעם אחר והוא דמלשון הש"ס שם דקאמר שמואל הלכה כר"ש שזורי ולאו מטעמי' משמע דלגמרי פוסק כמותו ואם נאמר דשמואל פוסק כמותו רק דהולכין אחר גמר פרי וא"צ שיצבור גורנו כו' א"כ לאו כהלכתי' ולאו כטעמי' הוא. אלא ודאי דגם שמואל ס"ל דצריך שיצבור גורנו לתוכו והיינו דהא טעמו של ר"ש שזורי דס"ל דהולכים אחר השרשה משום דעשויין פרכין פרכין ושמא יבא להפריש מהנפרכין לפני ר"ה להנפרכין אחר ר"ה לכך תקנו דניזול בתר השרשה כמ"ש בש"ס שם, ומ"ש שם אין בילה ר"ל אין סומכין על הבילה דאין זה ודאי שהם נבללים יפה יפה וגם ס"ל דלא סמכינן אהא דתקנו דהכל אחר גמר פרי לחוד דהא יש כאן חשש דעשויין פרכין פרכין וס"ל דבמה שצובר גורנו לתוכו שפיר סמכו רבנן והלכו בהם אחר גמר פרי כיון דאין כאן איסור ודאי במה דעשויין פרכין פרכין דשמא יהי' נבללים יפה יפה ולכן אף דתקנו לילך בתר השרשה וכאן יש ודאי מקצת שלא נשרשו בשנה זו, מ"מ כיון דמעיקר דינא הי' ראוי לילך אחר גמר פרי לכן מספק שמא נתערבו יפה לא חיישינן עוד, וזה שאמר דשמואל ס"ל כר"ש שזורי ולא מטעמי', ר"ל לא מטעם המפורש בדברי ר"ש שזורי דסומכין על בילה לבד, רק עיקר הטעם שלו מפני שמצד הדין הי' ראוי לילך אחר גמר פרי ומעתה דברי הרמב"ם מתורצים היטב, וא"כ יש ליישב גם כן שיטת רש"י הנ"ל כיון דבאמת אף דס"ל אין ברירה אינו רק בגדר ספק לבד וכאן שיש עוד ספק שמא נבללו יפה יפה לכך שפיר מותר להפריש מיני' ובי' דהוה ס"ס לקולא ודו"ק:
ו
<big>ונ"ל</big> להביא ראי' למ"ש דאף דקיי"ל אין בילה רק ליין ושמן מ"מ אין זה מתורת ודאי ואדרבא נראה דעפ"י רוב נבללים יפה דהא משנה מפורשת (פ"ב דמעשר שני משנה ה') מעות חולין ומעות מ"ש שנתפזרו כו' אם בלל וחפן לפי חשבון כו' הרי מפורש דאפי' במעות שהם גסים יותר מגרעיני תבואה סמכינן שם אבילה וכן פסקו הרמב"ם (פ"ז מה' מעשר שני) יעו"ש. ולכאורה הוא תמוה דסותר למ"ש בעצמו פ"א שם דקיי"ל כשמואל דלכל אין בילה חוץ מיין ושמן אכן מדברי הרמב"ם (שם פ"ו) מצאתי ישוב לזה שכתב אחר שהזכיר דאם בלל וחפן לפי חשבון וכן מ"ש שם הנבללים לפי חשבון כתב שם וז"ל ומתנה ואומר אם אלו שבידי הם מ"ש כו', ומשמע דגם אנבללים קאי, ולכאורה הוא תמוה דאם אנו סומכין על הבילה א"כ תנאי זה למה, גם לפ"ז יקשה דגם ברישא דליקט מכאן ומכאן למה אמרינן דמה שליקט ליקט למעשר שני למה לא אמרינן דיהי' לפי חשבון כיון דמתנה ויכול לסמוך על התנאי:
ז) ולתרץ דבריו נקדים דברי הירושלמי שם בפ"ב ממס' מעשר שני דאיתא שם על הך מתני' א"ר זעירא כדי לשכר שני שמא יאבדו השאר ויהיו אלו שבידו תפוסים על השני [פי' דקשה לי' למה ברישא מה שחפן חפן למ"ש ולא נאמר דהכל לפי חשבון ואף דלא נבללו הא שפיר יכול לסמוך על תנאי כמו דאמר לקמן לזה קאמר דברישא כיון דבודאי אין נבללין אין סברא ליטול לפי חשבון ואח"כ יתנה שמא ביני וביני יאבד הנשאר ויהי' הפסד למ"ש] ואח"כ קאמר שם א"ר זעירא וצריך להתנות ולומר אם אלו שלמטן שני יהי' אלו שבידי תפוסין עליהם אמר ר' יונה והוא שליקט כו' ר' ייסא בשם ר' פדיה ר' יונה בשם ר' חזקיה אין בלילה אלא ביין ושמן לבד ר' יוחנן אמר עד כזיתים הם נבללים מתני' פליגא על ר"י אם בלל וחפן לפי חשבון פתר לה עד כזיתים, ופי' המפרש שם דקושייתו הוא דר"י קאמר עד כזיתים הם נבללים מעצמם אפי' לא בלל וחפן ובמשנה קאמר דוקא בולל וחופן, ולענ"ד אין זה כונת הירושלמי דלפ"ד קשה מנין לי' דלמא גם ר' יוחנן ס"ל דצריך לחפון ולבלול ולא אתי לאשמועינן אלא דמהני בילה לאפוקי ממה דאמר חזקי' דאין בילה רק ליין ושמן אבל לשאר דבר יבש לא מהני אפילו בבולל וכדמוכח מסוגיא דפ"ק דר"ה בש"ס דילן כו', ולכן נראה דכונת הירושלמי להקשות על ר"י דס"ל עד כזיתים הם נבללים ובמתני' נקט סתם הנבללים לפי חשבון ומשמע אפי' בסלעים גדולים יותר מכזית, וע"ז משני פתר לה בכזיתים ר"ל דבמתני' בסלעים קטנים עד כזיתים מיירי, וצריך ביאור לפ"ז למה לא קאמר דמתני' פליגא על ר' יונה ור' חזקי' דס"ל דאין בילה רק ליין ושמן, וע"ז אין כאן תירוץ כלל, ולכן צ"ל דבאמת עליהם לא קשה כלל ממתני' דמה דקאמרי לכל אין בילה כו' ר"ל דאין סומכין על הבילה לחוד לומר דודאי הם נבללים רק בדבר לח כיין ושמן דהם מתערבים יפה יפה מעצמם שלא ע"י מעשה אדם כלל, אבל בשארי דברים יבשים אין לסמוך על הבילה לומר דודאי הם נבללים, רק הוא בגדר ספק, ולכן הקשה על ר"י דודאי מתני' דס"ל דמהני בילה לאו מתורת ודאי הוא דהא רבנן פליגי על ר"ש שזורי וס"ל לכל אין בילה וא"כ היאך אתיא סתם מתני' דלא כרבנן ודלא כהלכתא, ולכן צ"ל דמתני' קאמר שמא יאבדו השאר דכיון דאין כאן רק חששא שפיר סמכינן בזה גם בדבר יבש באם הם רק כזיתים, משא"כ ברישא דודאי אין נבללים חוששין לזה ולא מהני תנאי לחוד, וא"כ דברי הרמב"ם בזה מחוורים במה דפסק שם בפ"ז דצריך להתנות גם בסיפא וכדמוכח מהא דירושלמי הנ"ל וזה ברור לענ"ד, וא"כ מוכח מדברי הירושלמי הנ"ל ומדברי הרמב"ם דאף דבדבר יבש קיי"ל דאין בילה מ"מ מידי <big>ספיקא</big> לא נפקא דבמקום שאין איסור ודאי רק חששא סומכין שפיר על בילה, וא"כ א"ש ג"כ דברי הרמב"ם דפ"א ממעשר שני גבי פול המצרי במה דכתב דצובר גורנו לתוכו, וא"ש ג"כ שיטת רש"י דפ' השולח במה דכתב דמעשר מיני' ובי' ומתורץ ג"כ קושית התוס' עלי' דהא כאן ג"כ אין איסור ודאי רק חשש רחוק אולי הוא מחצה על מחצה ממש ובזה שפיר סמכינן אבילה ודו"ק:
ח) <b>ולפי</b> מ"ש דרש"י ותוס' שניהם ס"ל דמה דאמרינן אין ברירה הוא בגדר ספק לבד צ"ע לפ"ז בסוגיא ריש פ' כל הגט (דף כ"ה ע"א) בהא דס"ל לר"י שם אף אחרון אינו פוסל מן הכהונה וטעמו משום דאין ברירה ואם נאמר דמטעם ספק הוא א"כ הרי היא ספק מגורשת וא"כ אסורה לכהונה מספק וא"כ מוכח מכאן לכאורה דמאן דס"ל אין ברירה מטעם ודאי הוא דכאלו לא עשה כלום וכן בהא דלאיזה שארצה אגרש כאלו לא נכתב לשום אחד מהם דמי, ובזה הי' אפשר לפרש הסוגיא מ"ש שם ואזדא ר' יוחנן לטעמי' דאמר ר"י האחין שחלקו כו' דלכאורה צ"ע מאי קאמר דר"י הולך לשיטתי' דהא גם האמוראים דפליגי שם על ר"י וס"ל דאחרון פוסל לכהונה ס"ל ג"כ אין ברירה דלכך פוסל שם הגט כמ"ש (דף כ"ד ע"ב) וסיפא מאי קמ"ל דאין ברירה, ולפי זה הי' נראה דבהכי פליגי שם דשאר אמוראי ס"ל אף דאין ברירה מ"מ הוא בגדר ספק ולכך פוסל לכהונה ג"כ דהויא ספק מגורשת, משא"כ ר"י דס"ל דודאי אין ברירה ואין בגט זה ממש ולכן אמר ואזדא ר"י לטעמי' כו' דממ"ש האחין שחלקו כו' מחזירין זה לזה ביובל מוכח דמטעם ודאי הוא ולא מספק דאל"כ קשה הא המע"ה ואין מוצאין מיד המוחזק, ומדקאמר ר"י מחזירין כו' א"ש ג"כ מה דס"ל דאף אחרון אינו פוסל משא"כ לשאר אמוראי דס"ל מטעם ספק הוא ס"ל באמת דאין מחזירין ביובל, אך לפ"ז יקשה על רב אסי דקאמר שם כולם אין פוסלין חוץ מן האחרון כו' הרי דס"ל דספק הוי ואעפ"כ קאמר שם מיד דאמר רב אסי אמר ר"י האחין שחלקו כו', וע"כ צ"ל כמ"ש הרשב"א בחידושיו דהקשה כן ותירץ שם דמשום מצוה שאני:
הגה"ה עי' תוס' סוף פ' השולח (דף מ"ח ע"א) שכתבו שם דרב אסי לאו היינו רבי אסי דאמר משום ר"י האחין שחלקו כו' וא"כ ל"ק מה שהקשה הרשב"א, ואדרבא כיון דרב אסי ס"ל מחצה יורשין כו' א"כ מספקא לי' אי יש ברירה, וא"ש מה דס"ל דאחרון פוסל מן הכהונה וצ"ע, ע"כ הגה"ה:
וכן תירץ בס' ב"ש בא"ע סי' קל"א במ"ש על דברי הרמב"ם שפסק ג"כ דמחזירין ביובל אף דהרמב"ם ס"ל דספק הוי יעו"ש, והי' אפשר ליישב זה עפ"י מ"ש התוס' (דף כ"ד ע"ב) דאף למ"ד בכ"מ יש ברירה מודה גבי גט משום דכתיב וכתב לה דבעינן שיהי' מבורר לה לשמה, ודבריהם צריכין ביאור דא"כ לא א"ש מה דקאמר ואזדא ר"י לטעמי' דאמר האחין כו' דהרי אין זה לטעמי' דבגט כ"ע מודו, ובדוחק יש ליישב שיטת ר"י דמ"ש ואזדא ר"י לטעמי' כו' הוא דלמ"ד יש ברירה בכל התורה אף דבגט לא מהני מ"מ אין סברא לומר דגם לקולא לא יהי' גט שלא לפסול מכהונה כיון דנקרא מבורר קצת דאמרי' הוברר הדבר מעיקרא כו' ויש בזה קצת לעז ולא גרע מריח הגט, משא"כ למ"ד אין ברירה א"כ אין כאן לעז כלל דודאי אין זה מבורר כלל, דהא בכל התורה לא אמרינן דהוברר הדבר למפרע, ומ"מ אין דברי התוס' מוכרחים שם דמ"ש להביא ראי' מש"ש לקמן וצריכה כו' בהא קאמר ר"י משום דכתיב וכתב לה כו' אבל התם מכר הוא כו' אין ראי' זו מוכרחת כלל לפמ"ש התוס' בעצמם סוף פ' השולח (ד' מ"ח ע"א) ד"ה אי לאו כו' ועוד י"ל, דדוקא ר"י כו', אבל שאר אמוראי ס"ל אע"ג דלקוחות הם מ"מ אין מחזירין כו' ביובל דמכר אמר רחמנא כו' ירושה ומתנה לא וס"ל אף דאין ברירה מ"מ כך גזירת הכתוב דמכר ממש מחזירין אבל לא מה שלוקחין בדרך ירושה, וא"כ גם כאן כוונת הש"ס כן דאצטריך, דאי אתמר בהא כו' משום דכתיב וכתב לה כו' ר"ל, וכיון שאין ברירה אין זה לשמה אבל גבי אחין שחלקו אע"ג דס"ל א"ב מ"מ הוה אמינא דלא ליהדר משום דמכר אמר רחמנא. שוב אחרי כתבי זאת מצאתי ביש"ש פ' הפרה שהשיג שם ודחה דברי ר"י וראייתו הנ"ל מטעם שכתבתי (והוא העלה שם דמ"ד אין ברירה לאו מטעם ספק הוא אלא מטעם ודאי ויתבאר לפנינו בס"ד]:
אמנם דעת הרמב"ם נלע"ד דס"ל דמ"ש אין ברירה בדאורייתא הוא בגדר ספק לבד לא מתורת ודאי דבפ"ג מה' גירושין כתב וז"ל, יתר ע"כ אמר לסופר כתוב לאיזה שארצה אגרש בו, וכתב הסופר על דעת זו וגירש אחת מהן הרי זו ספק גירושין עכ"ל, הרי אף דהרמב"ם עצמו פסק בכ"מ דבדאורייתא קיי"ל אין ברירה אעפ"כ ס"ל דכאן הוי ספק גט ממש, וראיתי ביש"ש שם שתמה באמת על הרמב"ם בזה והקשה עליו ממ"ש בעצמו דא"ב בדאורייתא, וגם ס"ל דאפי' לקולא אין ברירה בדאורייתא ממה דקיי"ל שמחזירין ביובל וגם ממה שפוסק הרמב"ם במעשר בהמה בחלקו גדיים נגד גדיים דפטורים ממעשר בהמה דהוה כלקוח יעו"ש. ולענ"ד ל"ק מידי דנראה דעת הרמב"ם הוא דאף אם נאמר דמאן דס"ל א"ב כלל אפי' בגדר ספק אינו, זה אינו אלא למאן דלא מחלק בין דאורייתא לדרבנן וס"ל בכ"מ א"ב, ור' יוחנן דס"ל אף אחרון אינו פוסל לשיטתו אזיל דס"ל גם בדרבנן אין ברירה, דגם בעירובין ס"ל אין ברירה וכמו שית' בסימנים הבאים בס"ד, משא"כ לדידן דקיי"ל כר' אושעיא לחלק בין דרבנן לדאורייתא ס"ל דהש"ס מספקא להו הלכתא כמאן והוי ספיקא דדינא ולכן ס"ל לחלק בין דאורייתא לדרבנן, או דס"ל לר' אושעיא בזה דלא כר"י אלא דענין מ"ש דא"ב היינו בגדר ספק לבד ולכן בדאורייתא לחומרא ובדרבנן לקולא, וא"ש דברי הרמב"ם במ"ש דהוי ספק מגורשת בהא דלאיזה שארצה אגרש כו', ומה דס"ל דאחין שחלקו מחזירין ביובל כבר נתבאר למעלה משום מצוה, וגם י"ל דאין זה בגדר הוצאת ממון כיון דהחלקים שווים והם מחזירין זה לזה כמקודם החלוקה, ומה שהקשה עלי' מהא דחלקו גדיים נגד גדיים דפטורים ממעשר בהמה ג"כ ל"ק מידי, דהא קיי"ל דאע"ג דכל ספק דאורייתא אזלינן לחומרא מ"מ במעשר בהמה אזלינן לקולא כמ"ש בש"ס בהא דקפץ אחד מן המנויים לתוכו כולם פטורין דעשירי ודאי אמר רחמנא ולא עשירי ספק, [ואע"ג דשיטת הרמב"ם הוא דכל ספק דאורייתא מן התורה מותר ואעפ"כ אסור מדרבנן, ולכמה מחברים למד זה הרמב"ם ממעשר בהמה עצמה דעשירי ודאי ולא ספק וא"כ למה מקילינן במעשר בהמה, ג"כ מתורץ ע"פ מ"ש הט"ז ביו"ד סי' קט"ז דכל מה שמפורש בתורה להיתר אין סברא לחכמים לאסור והארכתי בזה במ"א], וכן משמע מדברי הר"ן פ' כל הגט שכיון דקיי"ל בדרבנן יש ברירה ולא בדאורייתא מוכח דספק הוא, ובזה תירץ דברי הרמב"ם הנ"ל וכן כתב בכ"מ פ"ג מה' גירושין. ושוב אחרי כתבי זאת מצאתי בס' גט פשוט בסי' קכ"ב סע"ק ח' שכתב כן ליישב דברי הרמב"ם הנ"ל, וגם מ"ש מהא דמעשר בהמה כתב ג"כ לתרץ כמ"ש. וראיתי שתמה שם בדברי הרמב"ם פ"ד מה' איסורי מזבח לענין מחיר כלב שכ' ב' שותפין שחלקו זה לקח עשרה טלאים וזה נטל תשעה וכלב כו' אבל העשרה שכנגדו אם יש אחד מהם דמו כדמי הכלב מוציאו מן העשרה והשאר מותרים כו', דהא לפי הכלל דפוסק בדאורייתא אין ברירה א"כ לא מהני מה שיטול אחד מהם יעו"ש. ולענ"ד דברי הרמב"ם ברורים בזה דהוקשה לו מה דאיתא במס' תמורה דף ל' ע"א) דפריך שם אמאי, ליפוק חד להדי כלבא ואינך לשתרי כו', וכבר הקשו שם התוס' דמאי פריך הא קיי"ל דבדאורייתא אין ברירה, ובאמת מטעם זה ס"ל לר"ת להלכה דבאמת קיי"ל דגם בדאורייתא יש ברירה ע"ש. אבל לענ"ד נראה דזהו דעת הרמב"ם באמת דהוקשה לו קושיית התוס', ולכן מפרש דהש"ס מקשה סתמא לפי מאי דקיי"ל באמת לחלק בין דאורייתא לדרבנן וכמו שפסק סתמא דש"ס בפ' משילין, והיינו דגם כאן ליכא איסור דאורייתא דנהי דאמרינן אין ברירה ולא ידעינן מי הוא אותו שכנגד הכלב מ"מ אין כאן איסור אלא אחד רק שא"י איזהו, וא"כ מן התורה בטל ברוב תשעה המותרים ואין כאן אלא איסור דרבנן דבע"ח חשיבי ולא בטלי או מטעם דבר שבמנין, וא"כ בדרבנן שפיר אמרינן ברירה, ולא שייך כאן לאסור מטעם ספק א' בגופו וספק ב' בתערובות והיינו שכל שכבר נאסר מספק תורה הוא כודאי איסור ולא מועיל לו מה שנתערב אח"כ כמ"ש הפוסקים ונתבאר ביו"ד סי' ק"י סעי' ט' יעו"ש, דזה לא שייך כאן דמעולם לא הי' האיסור ניכר בפ"ע ולא הי' חל עליו ספק מחיר כלב כלל רק ע"י תערובות שבעת שחלקו ונטל א' ט' וכלב ממילא חל איסור על א' שבתוך העשרה אחרים שם מחיר כלב ונמצא שלעולם לא הי' עליו שם איסור תורה כלל ונמצא דפריך הש"ס שפיר לדידן דקיי"ל כן וגם דברי הרמב"ם עולים כהוגן*):
י) אך מה שיש לעיין בזה הוא מ"ש הרמב"ם (בפ"ז מה' מעשר הלכה א'), וז"ל, מי שהי' לו מאה לוג של יין כו' ואין אומרים זה שהניח בסוף כאלו נברר תחלה מפני שחיוב תרומה ומעשר מן התורה ואין אומרים בשל תורה נחשב כאלו נברר עד שיברור עכ"ל. והנה לכאורה משמע דהיינו הך דמביא הש"ס הלוקח יין כו' ופסק כר"י ור"ש דס"ל אין ברירה וכמ"ש באמת בזה בכ"מ שם, ולפ"ז יש לתמוה דהרמב"ם עצמו כ' (בפ"ב מה' מעשר הלכה ב') וז"ל, וכן הלוקח פטור מן התורה שנא' תבואת זרעך וחייב מדבריהם בד"א כשלקחם אחר שנגמרה מלאכתם ביד מוכר כו', וא"כ ס"ל להרמב"ם כשיטת ר"ת דלקוח אחר מירוח פטור מן התורה כמ"ש התוס' בשמו בפ' הפועלים (דף פ"ח ע"א) ע"ש, וא"כ קשה הא בדרבנן ס"ל דיש ברירה, ואם נאמר דס"ל לחלק בין יש לו עיקר מן התורה או לא הוה א"ש וכמו שיתבאר, אבל לפ"ז יקשה מהא דמחיר כלב דס"ל יש ברירה מצד שהתערובות מדרבנן אף שיש לו עיקר מן התורה], ולכן נלע"ד דהרמב"ם בצחות לשונו דקדק וכ', מי שהי' לו מאה לוג כו' ושינה מלשון הש"ס דשם מיירי בלקוח מן הכותים, וצ"ל דדוקא ר"י ור"ש דס"ל אין ברירה בכ"מ גם בדרבנן ולכך ס"ל כן, אבל הרמב"ם לשיטתו דפוסק בדרבנן יש ברירה כמו שפוסק סתמא דש"ס פ' משילין, לכך שינה וכתב מי שהי' לו כו' והיינו משלו, משא"כ בלוקח דבאמת בכה"ג ס"ל דיש ברירה, וא"כ מזה ראי' דהרמב"ם ס"ל דגם בעיקרו מדאורייתא אמרי' יש ברירה, אך אין ראי' זו מוכרחת כ"כ דהא דשינה מלשון הש"ס דנקט הלוקח יין מבין הכותים דמיירי קודם שגזרו על יינם, משא"כ הרמב"ם כתב לדינא דעכשיו עשאום כעכו"ם גמורים לכן לא הי' יכול לכתוב כלשון הש"ס, אף דהי' יכול לכתוב דין זה בלוקח יין מישראל שידוע שלא הפריש מ"מ כתב סתם מי שהי' לו כו' דמשמע בכל אופן בין משלו ובין בלקוח, ובסמוך יתבאר עוד דעתו בזה בס"ד:
יא) שוב אחרי העיון נלע"ד דבאמת מאן דס"ל בש"ס אין ברירה גם בדרבנן, לאו מטעם ספיקא הוא אלא כל שתלוי בברירה לא אמרינן כאלו הוברר מעיקרא וכודאי לא הוברר הדבר, ורק לדידן דס"ל לחלק בין דאורייתא לדרבנן ס"ל דבגדר ספק הוא, ודברי התוס' בפ' השולח שכ' בישראל ועכו"ם שלקחו שדה בשותפות דדחו פי' רש"י וס"ל דלא מהני להפריש מיני' ובי' טעמא אחרינא יש בזה, דודאי כל שלא הוברר מעיקרא גם כלא הוברר בסוף דמי, מ"מ הא דבר ידוע הוא שבעת שלקחו השדה בשותפות לא הי' דעתם לחלק כל גרעין וגרעין אלא לחלק ע"פ מדה, וא"כ הוה כאלו ידוע שמקצת תבואה הוא של ישראל ומקצתו של נכרי רק שא"י איזה מקצת, וא"כ כיון דס"ל דלא אמרינן הוברר הדבר כו' הוה כאלו לא נעשה דבר וממילא מקצת של ישראל רק א"י איזהו ולכן שפיר כתבו דא"א להפריש מיני' ובי' דשמא מקצת מהם הוי של ישראל ומעשר מן החיוב על הפטור, ואין זה דומה לגט שכל שלא הוברר לשם מי נכתב הוי כאלו לא נכתב לשמה כלל, וכן בכ"ד דשייך בי' ברירה ואינו בשותפות, וגם דעת רש"י נראה דס"ל דלמ"ד אין ברירה בכ"מ גם בדרבנן מטעם ודאי הוא, והא דכ' לר"י מגורשת ואינה מגורשת מטעם דא"ב י"ל דרש"י כ' כן לפרש דברי ר"י דס"ל באמת כן דיש ספק אי אמרינן ברירה או לא, ואין זה תימה דהרי כן מצינו דרבא מפרש בפ' יש בכור דר' יהודה ור"מ מספקא להו בברירה דס"ל האחין שחלקו מחצה יורשים ומחצה לקוחות אבל למ"ד באמת אין ברירה ס"ל דמתורת ודאי הוא ולא מספק, והא לא תקשי אם נאמר דר' יוסי ס"ל דזהו ספק אם יש ברירה או לא, וא"כ בהא דלוקח יין למה ס"ל לר' יוסי דאסור, דהא לקוח אינו חייב במעשר מן התורה לשיטת ר"ת דלקוח אחר מירוח וא"כ הוי ספיקא דרבנן, די"ל דרש"י ס"ל כשיטת ריב"ם שהביאו התוס' בפ' הפועלים דס"ל להיפוך דלקוח אחר מירוח חייב מן התורה ורק קודם מירוח אינו אלא מדרבנן, גם י"ל דס"ל לרש"י דכל שעיקרו מה"ת דינו כשל תורה ממש לענין ברירה:
יב) ועדיין יש לעיין בדברי הרמב"ם לפי מ"ש דס"ל דבדרבנן אמרינן יש ברירה אף בדבר שעיקרו מן התורה, דלפ"ז יקשה מ"ש (בפ"א מה' תרומות הלכה כ') וז"ל, שותפות העכו"ם חייבת כו' כיצד ישראל ועכו"ם שלקחו שדה בשותפות אפי' חלקו שדה בקומתה כו' הרי טבל וחולין מעורבים זה בזה בכל קלח וקלח מחלקו של עכו"ם אעפ"י שמרחן העכו"ם וחיובם מדבריהם כמו שבארנו עכ"ל, הרי שכתב בפי' דאף דמן התורה מירוח העכו"ם פוטר אפי' בשל ישראל וא"כ גוף האיסור בכל חלקו של עכו"ם הוי מדרבנן אעפ"כ ס"ל דאין ברירה, וע"כ צ"ל משום דעיקרו הוא מן התורה דינו כשל תורה ממש, ואח"כ כתב שם בהלכה כ"א וז"ל, בד"א בא"י שהמעשרות של תורה ובשל תורה אין ברירה אבל אם לקחו שדה בסוריא הואיל והמעשרות שם מדבריהם אפי' חלקו הגדיש חלקו של עכו"ם פוטר, הרי דס"ל דאעפ"י שעיקר חיוב תרומה הוא מן התורה מ"מ מקרי דרבנן ויש ברירה, הרי נראים דבריו סותרים זה את זה, וא"כ צריך לחלק דדוקא בסוריא כיון שהמקום גורם שאין שייך בו חיוב מן התורה לעולם הוי כמו עיקרו בדרבנן, משא"כ בא"י אף דמירוח עכו"ם פוטר נקרא עיקרו מן התורה, וכן כתב באמת ביש"ש בדיני ברירה פ' הפרה פ"א הלכה י"ג יעו"ש, ומטעם זה פסק שם היש"ש דגם בזה"ז שתרומה ומעשר גם בא"י הוא מדבריהם ג"כ לא אמרינן בי' ברירה. ולענ"ד אין זה הכרח די"ל דטעמו של הרמב"ם הוא דכיון דבאמת בשל תורה לא שייך ברירה כמ"ש, וא"כ כל שחלקו התבואה קודם מירוח מן התורה כאלו לא חלקו כלל דמי, ואף דקודם מירוח פטור לעולם מן התורה דמירוח קובע לתרומה ומעשר מ"מ מן התורה עומד להתחייב ושפיר חל עליו שם איסור תורה ולכן אף שאח"כ נתמרח ע"י עכו"ם ונעשה דרבנן הוי כמו כל ספק איסור תורה שנעשה ע"י גלגול דרבנן דאינו מועיל ונידן כספק תורה ממש, משא"כ בהא דלקח תשעה וכלב שבאותם העשרה שביד חבירו קודם שנקרא וחל על התערובות שם מחיר כלב כבר נולד בתערובות ולא הי' עומד לאיסור תורה כלל, לכן שפיר אמרינן בי' ברירה. ולפ"ז י"ל דבאמת בזה"ז ס"ל להרמב"ם דבשותפות ישראל ועכו"ם יש ברירה כיון שמעולם לא הי' עומד להתחייב מן התורה כלל, וכן כתב באמת בכ"מ שם דהרמב"ם מודה בזה"ז, והא דסתם וכתב שם דבא"י חייב חלקו של עכו"ם לדינא כתב כן וסמך עצמו על מ"ש בסוף הפרק דבזה"ז דרבנן ובהלכה כ' העתיק דינא דגמרא ונ"מ בזמן שחייב בא"י מן התורה, וכן דרכו של הרמב"ם בחיבורו לכתוב הדינים שחייבים בא"י אף שבזה"ז אינו נוהג, ויתבאר עוד בסי' שאח"ז בס"ד:
סימן ב דין דבר שעיקרו מדאורייתא אי אמרינן בי' ברירה:
א) יש לחקור בדבר שעיקרו מן התורה ועכשיו הוא דרבנן אי אמרינן בי' ברירה או לא, דהנה התוס' בפ' בכל מערבין (דף ל"ז ע"ב) ד"ה מאן האי תנא דאמר אפי' בדרבנן לית לי' ברירה כו', כתבו דהוי מצי למימר דר"י דאגודת ירק הוא דמעשר ירק מדרבנן ושמא כיון דעיקר מעשר מן התורה חשיב לי' כדאורייתא כו' עכ"ל מבואר מדבריהם דכל שעיקרו מן התורה דין תורה יש לו לכל דבר לענין ברירה, אבל לפי הכלל שכתבנו בסימן הקודם דלדידן דמחלקין בין דאורייתא לדרבנן בברירה הוא מטעם ספק דרבנן לקולא, קשה לפ"ז דהא אפי' בדבר שעיקרו מדאורייתא קיי"ל בכ"מ דספיקו לקולא, כמו בהא דאיתא ביו"ד סי' קי"א בדין שתי קדירות וחתיכה אחת של איסור וא"י לאיזו נפל אם יש בקדירת היתר רוב דקיי"ל דמותרים, והוא מוכח מדברי הש"ס ריש פ' אלו עוברין ובכ"מ, בדין שתי קופות ושתי מדוכות, ועיין בש"ך בכללי ס"ס אות י"ט ובכ"מ, וכ"ש במה דכתבו התוס' בדין אגודה של ירק דדמאי דקיל יותר משאר איסורים מדבריהם וכמ"ש בכ"מ דבדמאי הקילו משום דרוב ע"ה מעשרים הם, ועיין פ"ק דפסחים (ד' ט' ע"ב) ובא"ח סי' תל"ד בהנך בעיות דעכבר דאם ביטל קיי"ל ספיקא דרבנן לקולא אף דעיקרו מדאורייתא. וסבור הייתי לומר דהתוס' לא כתבו כן לדינא אלא אליבא דרב נחמן דלמה לא השיב לרבא תנא דאגודת ירק היא, וע"ז תרצו דר"נ ע"כ ס"ל דספיקא לחומרא אף בדרבנן בכל מה שעיקרו מן התורה, דהא ר"נ בעצמו ס"ל לעיל (ד' ל"ב ע"א) בהא דחזקה שליח עושה שליחותו בשל סופרים ולא בשל תורה, ובדבר שעיקרו מן התורה ס"ל דדינו כשל תורה לענין זה כמ"ש התוס' שם ד"ה תאנה מתאנתי ע"ש, ובמ"א כתבתי באריכות דהא דמחלק ר"נ בהך חזקה בין דבר של תורה לשל סופרים הוא מטעם ספיקא דספק אם החזקה טובה או לא, הרי דר"נ ס"ל דבדבר שעיקרו מן התורה לא אמרינן חזקה שליח עושה שליחותו דמוכח מדרב ששת דאמר מנא אמינא לה כו' ומקשה על ר"נ וא"כ מסתמא הי' יודע דרב נחמן ס"ל דזה הוי כדאורייתא ממש לענין זה, ועיין בפ' הערל (ד' פ"א ע"א) אמר ר"ל מאכילה בתרומה ואין מאכילה בחזה ושוק ופרש"י משום דספק איש וספק אשה הוא, ושם מקשה לר"ל מ"ש חזה ושוק דאורייתא כו' ומתרץ בתרומה בזה"ז דרבנן הרי מוכח שגם בעיקרו דאורייתא מקלינן בספק:
ב) ובאמת יש בזה מבוכה גדולה דהנה בפ' בכל מערבין (ד' ל"ה ע"ב וד' ל"ו ע"א) פריך מדר"מ אדר"מ דבספק טומאה מקיל ובספק עירובין מחמיר ומשני קסבר ר"מ תחומין דאורייתא וטומאה דרבנן, ומקשה שם דר"י אדר' יוסי ומשני שאני טומאה הואיל ועיקרו מן התורה, ואבע"א הא דידי' הא דרבי', א"כ מבואר לנו דר"מ ס"ל אף בדבר שעיקרו מן התורה ספיקו לקולא ור"י ס"ל דעיקרו מן התורה דין ספק תורה יש לו לכל דבר דאפי' לתירוץ ואבע"א אדרבא ר"י בעצמו ס"ל דאפי' בדרבנן גמור אזלינן לחומרא, אך רבא תי' שם דשאני במקוה דאוקי טמא על חזקתו יעו"ש, א"כ לדידי' אין הכרח לחלק לר' יוסי בין עיקרו מדברי תורה או לא, ולכאורה לדברי רב הונא בר חיננא יקשה דהא ר' יוסי בעצמו ס"ל דספיקא דרבנן לקולא אפי' בעיקרו מן התורה כדמוכח בפ' הערל שהבאתי, אם לא שנאמר דרב הונא ס"ל כר' יוחנן דפליג שם על ר"ל וס"ל דר"י ס"ל אף מאכילה בחזה ושוק דודאי זכר משוי' לי' אף דר"י קאמר שם לר"ל מי סברת תרומה בזה"ז דרבנן כו' מוכח דמודה בזה לר"ל דאי הוה טעמו של ר' יוסי משום תרומה דרבנן, גם בעיקרו דאורייתא דינא הכי מ"מ י"ל דר' יוחנן לדבריו של ר"ל קאמר לי' דאפי' לסברתך אליבא דר"י, קשה דהא תרומה בזה"ז דאורייתא לר' יוסי], ומ"מ לענין דינא נראה ודאי דכיון דרבא לא ס"ל לחלק בין עיקרו דאורייתא או לא לענין ספק דלכך תירץ שם משום דאוקמי' גברא אחזקה כו' ודאי דקיי"ל כרבא לגבי רב הונא בר חיננא דמאביי ורבא ואילך הלכה כבתראי וגם הוא מרא דתלמודא יותר מרב הונא בר חיננא וגם דר"ל ור"י דפ' הערל משמע דהכי ס"ל. הן אמת מצינו בפ' האומר בגיטין (ד' ס"ה ע"א) דאמר שם כי אמרינן כל דתקון רבנן כעין דאורייתא תיקון בדבר שיש לו עיקר מן התורה, אבל בדבר דאין לו עיקר מן התורה לא כו', הרי דמשמע באמת סתמא דש"ס ס"ל הכי דדבר שיש לו עיקר מן התורה דין תורה יש לו, אבל אין משם ראי' דדוקא בדבר שאין בו ספק כעין הא דאיתא שם גבי קטן שאין לו זכי' לאחרים, כיון שתקנו רבנן שצריך לעשות עירוב וצריך לזכות א"כ צריך זיכוי ע"י מי שיש לו זכי' לאחרים כמו בשל תורה, דכיון שתקנו לדבר ע"י זכי' צריך שיהי' בר זכי' מה"ת, אבל בדבר שהוא ספק כלל גדול אמר דבספק לא העמידו דבריהם דלא שייך בזה כעין דאורייתא תיקון, דכן תקנו רק בודאי ולא בספק וזה פשוט. עוד יש ראי' דהרמב"ם לא ס"ל כדעת התוס' הנ"ל ממ"ש (בפ"י מה' מעשר הלכה ח') ע"ה שאמר לחבר קח לי אגודה של ירק או גלוסקא כו' א"צ לעשר כו', וע"כ צ"ל משום דבדרבנן יש ברירה וכמ"ש בכ"מ שם הרי דלא ס"ל כמ"ש התוס' שם, ולדידי' צ"ל דמה שלא אמר שם דהאי תנא דאגודת ירק היא כבר כתבנו דר"נ באמת ס"ל כסברת התוס' ולכן אשתיק, ולמסקנא דרב יוסף אמר תנאי היא בלאו"ה הי' יכול לומר דהאי תנא דאגודת ירק היא אלא דניחא לי' לאשכוחי תנא בעירוב עצמו דעלי' קאמר שם מאן האי תנא כו':
הגה"ה אכן לפי מ"ש בסי' הקודם ליישב שיטת רש"י דפ' מי שאחזו, דס"ל לר"י דאין ברירה רק מטעם ספק א"כ קשה מה דמקשה שם הש"ס בפ' בכל מערבין וסבר ר"י אין ברירה והא תניא ע"ה שאמר לחבר כו' והא מעשר ירק דרבנן הוא וא"כ לדידי' דס"ל דספק הוא קיי"ל דיש ברירה לקולא, וצ"ל דעיקר קושייתם ממה דתנן ג"כ שם גלוסקא אחת דהוא חייב מן התורה, ובהיות כן יש לתמוה על הרמב"ם דפ"י מה' מעשר שהעתיק לשון המשנה גם בגלוסקא ופסק דא"צ לעשר משום דיש ברירה וכמ"ש בכ"מ שם, אבל המעיין בפי' המשנה להרמב"ם שם פ"ו דדמאי יראה שפי' זו המשנה ע"פ הירושלמי לא כסוגיא דתלמודא דידן, והירושלמי לא מפרש שקנה ב' א' לו וא' לע"ה רק אחת לבד יעו"ש, ולפ"ז דברי הכ"מ שם שכתב על דברי הרמב"ם הטעם משום דיש ברירה כסוגיית הש"ס שלנו וזה אינו דא"כ הי' לו לפסוק דבגליסקא חייב לעשר וצ"ע:
אכן לפמ"ש בהג"ה דין זה שכתב הרמב"ם בע"ה שאמר לחבר כו' לאו מטעם ברירה הוא דהא גם בגלוסקא כ' כן והוא דאורייתא, ובאמת כ' שם כן לפי שיטת הירושלמי דמיירי שלא לקח ג"כ לעצמו רק בשביל ע"ה לבד, וע"ש מ"ש בפי' המשנה והובא בכ"מ שם. ועיין בס' פתח הבית דיני ברירה ענף י' שהקשה בש"ס דפ' בכל מערבין דקאמר מאן האי תנא דאפי' בדרבנן כו' למה לא קאמר תנא דלוקח יין הוא דלקוח פטור מן התורה, ותירץ שם דכיון דבשלו א"א לומר שאני עתיד להפריש משום דא"ב בדאורייתא שוב אין לחלק בין שלו לבין לקוח, וא"י מניין לומר סברא זאת דלא פלוג, גם אין לתרץ כמ"ש התוס' משום דעיקרו בדאורייתא דהא ר"מ ע"כ ס"ל דגם בעיקרו מן התורה ספיקו לקולא כדמוכח מהא דספק טומאה שם (ד' ל"ה) שהבאתי למעלה, וא"כ לפמ"ש התוס' (ד' ל"ז ע"א שם) דמקשה דר"מ ס"ל כאן יש ברירה ובפ' יש בכור מספקא לי' שם באחין שחלקו וס"ל מחצה יורשים ומחצה לקוחות, ולפמ"ש לא מקשו מידי דהא ר"מ ס"ל ספיקא דרבנן לקולא גם בעיקרו מדאורייתא, אבל לפמ"ש למעלה בהא דלקוח לא שייך להקל מטעם ספיקא דרבנן כיון דתחילה חל עלי' שם איסור תורה:
ג) עיין שם בס' הנ"ל שהביא קושיית המ"א בא"ח סי' תצ"ה ס"ק י' שהקשה על הסוברים דטעמא דחכמים בהא דעומד אדם על המוקצה משום דאין ברירה דא"כ קשה על הרמב"ם למה פסק דצריך שירשום הא בדרבנן יש ברירה, והביא שם תי' המחבר שעה"מ פ"ג מה' גירושין שתירץ דכיון דעיקר הטעם משום ספיקא דרבנן לקולא ובדשיל"מ קיי"ל ספיקא לחומרא, וכעין זה מצאתי בס' צל"ח להגאון נו"ב במס' ביצה שכ' דכיון דקיי"ל ספק מוכן אסור כדאיתא בפ' אין צדין (ד' כ"ד ע"א) ולכן בכה"ג לא סמכינן אברירה, אך לפ"ז קשה לענ"ד בהא דאיתא בפ"ק דביצה (ד' י' ע"א) בהא דתנן ב"ה אומרים עומד ואומר זה וזה אני נוטל, ופריך שם בש"ס מהא דתנן המת בבית כו' וב"ה אומרים אף משימות המת, ומסיק שם דר' אושעיא אמר לטהר את הפתחים מכאן ולהבא רבא אמר למפרע כו' ומפרש טעמא דמתני' דהטעם משום דאתי לאמנועי משמחת יו"ט יעו"ש, ולפי מאי דקיי"ל ספק מוכן אסור, קשה למה הוצרך רבא לשנויי בגוונא אחרינא ולא קאמר דהטעם דבמוקצה לא סמכינן אברירה דספק מוכן אסור, ובאמת יש לתמוה בזה דלפי מ"ש הפוסקים דלכך ספק מוכן אסור משום דהוי דשיל"מ דא"כ בריש מכילתין שם (ד' ג' ע"ב) דפריך מהא דתניא וספיקא אסורה לרב יוסף ולר' יצחק הא הוי ספק דרבנן והוצרך ר"פ לתרץ האי תנא דלטרא קציעות הוא עד דרב אשי שם מתרץ משום דהוי דבשיל"מ, ולפי מ"ש משנה מפורשת היא דספק בדשיל"מ אסור מהא דתנן ספק מוכן אסור וא"כ דקארי לה מאי קארי לה, והי' נראה לענ"ד לכאורה לומר דמספק מוכן אין ראי' כלל דשם מיירי במצודות הפרושות מעיו"ט דלא יטול מהם אא"כ יודע שניצודו מעיו"ט, דשם י"ל העמידוה על חזקתה הראשונה והשתא הוא דניצודו ביו"ט וספק דרבנן במקום חזקת איסור קיי"ל דאסור, משא"כ בהא דביצה שנולדה וספק ביו"ט ספק בעיו"ט שם לא שייך לומר אוקמי' אחזקה והשתא הוא דנולדה, דאדרבא יש חזקה אחרת כנגדה דהעמד הביצה בחזקת היתר שהיתה במעי אמה דהרי השוחט תרנגולת ומצא בה ביצים גמורות קיי"ל דמותרות, וכעין זה כתבו התוס' בריש פ' הלוקח בהמה בהא דלוקח בהמה מניקה כו' דלא שייך לומר העמד בהמה בחזקת שלא ילדה מקודם דאדרבא העמד הולד על חזקתו שאינו קדוש כמו שהי' במעי אמו יעו"ש, ולכן שפיר הקשו הא הוי ספיקא דרבנן במקום דליכא חזקה, ורב אשי הוא שחידש דבר שיל"מ גם במקום דליכא חזקה אזלינן לחומרא בספיקו, וא"כ יש לתרץ דבאמת רבא ג"כ לא ס"ל כרב אשי בהא, וס"ל דמה דתנן ספק מוכן אסור היינו דוקא במקום חזקה משא"כ בשאר ספק, ואין חילוק בין דשיל"מ לשאר ספיקא דרבנן אבל אנן קיי"ל כרב אשי דהוא בתרא טפי:
ד) שוב ראיתי בדברי הרמב"ם (בפ"ב מה' יו"ט הלכה ו') שכתב זימן שחורים ולבנים כו' שאני אומר שמא אותם שזימן כו' וכל ספק מוכן אסור, ושם הביא הרב המגיד דברי הרשב"א שחלק ע"ז וכתב דלא אמרו ספק מוכן להחמיר אלא בדבר שקרוב ליגע באיסור תורה כגון בהא דמצודות ספק ניצוד ביו"ט כו', הרי דחילק וכתב דלא בכ"מ אסרו ספק מוכן, וא"כ א"ש מה דמקשה ארב יוסף ור' יצחק, אבל כבר השיג הרהמ"ג על הרשב"א שם מהא דפ"ק בביצה שנולדה הנ"ל, ולכאורה הוא תמי' עצומה על הרשב"א למה לא פסק כרב אשי דבתראה הוא וס"ל להחמיר בכל ספק מוכן משום דשיל"מ. ונראה דדעת הרשב"א הוא דמוכח מסתמא דש"ס בפ' בכל מערבין (ד' ל"ז) שהבאתי למעלה דספק עירוב מותר ולא מחמרינן מטעם דשיל"מ ולא ס"ל כשיטת התוס' משום דבעירוב הקילו, דלמה הקילו בו משאר ספק דרבנן בדשיל"מ ואדרבא מצינו חומר בעירובי תחומין יותר משאר איסור דרבנן כמ"ש התוס', דביהמ"ש אין מערבין עירובי תחומין אע"ג דלא גזרו על שאר שבות ביהמ"ש לר', ולכן ס"ל להרשב"א דלא החמירו בספק דרבנן בדשיל"מ רק בספק מוכן דקרוב ליגע באיסור תורה, ונראה קצת מדברי הרשב"א שמפרש מה דאסרינן בדבר הניצוד ביו"ט היינו משום דגזרינן שמא יצוד ודלא כמ"ש התוס' בריש פ"ק ובמס' עירובין ובפ"ק דחולין (דף י"ד ע"א) דהטעם שם משום מוקצה ולא גזרינן שמא יצוד משום שהוא דבר שיש בו טורח יעו"ש, וגם לפי שיטת התוס' ג"כ יש לחלק בין הא דספק מוכן לשאר ספק דרבנן בדשיל"מ, כמ"ש בתוס' ישנים בריש פ"ק דביצה דמקשה מהא דתניא וספיקא אסורה לרב יוסף ור' יצחק ולא מקשה על ר"נ דמפרש משום מוקצה, וכתב שם דבמוקצה החמירו טפי כעין ספק של תורה יעו"ש וצ"ע. ועכ"פ נראה לפי שיטת הרשב"א שזכרנו דס"ל דכל ספיקא דרבנן בדשיל"מ מותר, א"כ יש לנו לומר דשם יש ברירה לקולא וא"כ בהא דס"ל לב"ה ביונים שבקן שצריך לומר זה וזה אני נוטל, ולא סגי שיאמר מכאן אני נוטל למחר, דאין הטעם משום ברירה אלא מהך טעמא דמפרש רבא שם דילמא אתי לאמנועי משמחת יו"ט ודו"ק
ד) ויש לי מקום עיון לפי מאי דמסיק בפ' משילין (דף ל"ז ע"א) דהלכה כר' אושעיא דיש חילוק בברירה בין דאורייתא לדרבנן ולכן מוקי ר' אושעיא פלוגתא דב"ש וב"ה בהא דמת בבית ולו פתחים הרבה נפתח אחד מהם כו' לטהר את הפתחים מכאן ולהבא אבל לא למפרע משום דבדאורייתא אין ברירה, כיון דלא אמרינן הוברר הדבר למפרע א"כ למה טמאים הכלים שבכל הפתחים, דהא לא שייך לומר סוף טומאה לצאת כיון שאינו מבורר תחילה באיזה פתח יצא לא שייך לומר סוף כו', ואפי' אותו הפתח שנפתח הי' לנו לטהר דלא שייך לומר הוברר הדבר שהוא הי' סופו לצאת דרך שם, ואף לפי מ"ש דלדידן דקיי"ל דיש חילוק בין דאורייתא לדרבנן הוא בגדר ספק א"כ כל פתח ופתח הוא בספק טומאה מהלכה למשה מסיני וספק טומאה ברה"י טמא, מ"מ רובם טהורים וברוב גם בטומאה אזלינן לקולא כדמוכח מהא דט' צפרדעים ושרץ א' ביניהם כדאי' בסוף פ"ק דכתובות, וקבוע לא שייך כאן כיון דאין האיסור ידוע במקומו ובתערובות חנויות לרוב הפוסקים הוא דרבנן וכמ"ש התוס' בפ"ק דנזיר (דף י"ב ע"א) ע"ש. ואפשר לומר דבאמת זהו טעמו של רבא שם דקאמר לעולם למפרע כו', משום דס"ל דזהו רק מדרבנן מטעם הנ"ל ובכה"ג אמרינן ברירה ולכן מוקי גם מתני' מטעם דאתי למנועי כו', אבל ר' אושעיא ס"ל כיון שסוף שיוודע הפתח שיצא דרך שם הוי כאלו ניכר האיסור במקומו מתחלה וכיון דלא אמרי' ברירה בדאורייתא הוי ספק קבוע דמה"ת הוא, גם י"ל דר' אושעיא ורבא פליגי במה שיש לו עיקר מן התורה אם דינו כשל תורה לענין ברירה או לא, דר' אושעיא ס"ל דדינו כשל תורה ולכן ס"ל דדוקא מכאן ולהבא טהורים דאע"ג דרובא לטהרה מ"מ מקרי יש לו עיקר מה"ת כיון שאין ההיתר רק מצד תערובות, אבל רבא ס"ל דגם ביש לו עיקר מן התורה אמרינן יש ברירה וקיי"ל כרבא דבתראה הוא, וא"כ יש קצת ראי' למ"ש ודלא כהיש"ש בזה וצ"ע:
ו) וראיתי בס' פני יהושע לגיטין פ"ג שהקשה בהא דקאמר הש"ס על ר' יוחנן דס"ל אף אחרון אינו פוסל ואזדא ר"י לטעמי' דאמר ר"י האחין שחלקו כו', ולמה לא אמר דאזדא לטעמי' דס"ל בפ' משילין דאף חביות אסורה דאפי' בדרבנן לית לי' ברירה א"כ ס"ל דמטעם ודאי הוא ולא מספק יעו"ש. ובאמת ל"ק מידי דהא שם בפ' משילין הא גופא דר"י ס"ל אף חביות אסורה דלית לי' ברירה לא שמעינן לה רק מהא דס"ל האחין שחלקו לקוחות הם, דהרי תחלה הי' רוצה לומר שם להיפוך דר"י ס"ל יש ברירה ע"ש. עוד נראה לתרץ ע"ד חידוד קצת ולתרץ קושיית האחרונים על הרמב"ם דפסק דדין ברירה ספק הוא ולכך יש חילוק בין דאורייתא לדרבנן דא"כ למה פסק בהא דאחין שחלקו לקוחות הם ומחזירים זה לזה ביובל למה לא אמרינן המע"ה כמש"ל, ומה שתרצו האחרונים משום מצוה, אין תירוץ זה מספיק דמה בכך דמצוה הוא הרי מתנות עניים וצדקה מצוה רבה היא ובספיקא קיי"ל לקולא כדמוכח בפ' הזרוע והלחיים וכמ"ש הר"ן בפי' לנדרים פ"ק ולכן נלע"ד תי' יותר מה שתירץ בס' גט פשוט דהטעם הוא משום דקרקע בחזקת בעלים קיימת, שכיון שהתורה צותה לכל לוקח להחזיר ביובל ועד היובל אינו בחזקתו כלל רק לאכילת פירות והרי היא כשכורה אצלו, דלענין מוחזק קיי"ל בכ"מ בחזקת המשכיר קיימא, אך כ"ז לדידן דקיי"ל קנין פירות לאו כקנין הגוף דמיא לכן שפיר קיימא בחזקת המוכר שהוא אחיו ומחוייב להחזיר לו מספק, משא"כ לר"י דס"ל קנין פירות כקנין הגוף דמי א"כ הרי הוא בחזקת המחזיק בו ממש לענין פירות אפי' אם יהי' כלוקח, וא"כ ממ"ש דמחזירין ביובל ומוציאין מיד המוחזק מזה מוכרח דס"ל אין ברירה מתורת ודאי ולא מספק ולכן ס"ל דאף אחרון אינו פוסל לכהונה וא"ש מ"ש ואזדא כו', אך עדיין קשה דשם בפ' משילין דפריך ומי אית לי' לר"י ברירה והא אמר האחין שחלקו כו' קאמר אח"ז וכ"ת כי לית לי' לר"י ברירה בדאורייתא כו', האיך ס"ד הכי דא"כ יסבור ר"י דאין ברירה מטעם ספק וא"כ יקשה למה אמר מחזירין זה לזה ביובל והא אית לי' דקנין פירות כקנין הגוף דמי וא"כ המע"ה. וראיתי בס' פתח הבית שמביא מזה ראי' לדעת היש"ש דאפי' מאן דמחלק בין דאורייתא לדרבנן ס"ל מטעם ודאי הוא ולא מספק, ויתבאר לפנינו בס"ד דאין דברים מוכרחים וגם דעת הראשונים אינו כן כמו שית' באריכות בס"ד, ולכן נלע"ד דלענין אחין שחלקו שאני דלא דמי לכל מקום דאמרינן אין ברירה דהוי כמו שלא עשה כלום וכמו בהא דכתוב גט לאיזו שתצא בפתח תחלה או לאיזה שארצה אגרש, דכיון דאין ברירה כמו שלא נכתב לשמה כלל ובתורת ודאי הוא, משא"כ באחין שחלקו בכמה שדות אפי' נאמר ודאי אין ברירה אין סברא לומר דודאי החליפו של זה לזה דהא כשמת אביהם ירשו בשוה כל השדות ובכל א' יש לכל אחד חלק בו, וכן להיפוך אפי' אם נאמר דיש ספק שמא זהו חלקו המגיע משעה ראשונה מ"מ א"א לומר דזהו חלקו דבכל א' יש חלק לחבירו, אך אי אמרינן יש ברירה מתורת ודאי שפיר שייך לומר זהו חלקו המגיע, דבשעה שמת אביהם זכתה להם התורה בתורת ירושה שכל א' מה שיברר חלקו יהי' יורש אותו משעה ראשונה כשמת אביו ומה שמברר אח"כ הוי כמבורר בשעת מיתה חלקו של כל א', משא"כ אם נאמר אין ברירה או שספק אם יש ברירה או לא נאמר כיון שספק הוא נשאר הדבר בחזקתו הראשונה שהיו כל השדות עומדים להיות ברשות כל האחין, ולא שייך לומר כאן המע"ה כלל וא"כ קאמר שפיר וכ"ת כו', ובזה ג"כ מיושב דעת הרמב"ם אף שפוסק לחלק בברירה בין דאורייתא לדרבנן מ"מ ס"ל דאחין שחלקו מחזירין כו' דלא שייך כאן המע"ה דבכל ספק אומרים כאלו לא נעשה דבר ואוקי אחזקה קמייתא ודו"ק ועי' בתוי"ט פ"ח דפסחים שהביא דברי הרמב"ם מ"ש (פ"ג מה' קרבן פסח הלכה א') האומר לעבדו צא ושחוט כו' ואם היו מלך ומלכה ואמר לעבדו לשחוט כו' יאכל מן הראשון משום שלום מלכות, ובש"ס פ' האשה קאמר שם דדין זה תלוי באם יש ברירה או לא ועי' רש"י שם ולפי' א"ש, אבל להרמב"ם שמפרש משום שלום מלכות קשה וכי בשביל זה יתירו איסור דאורייתא, ומזה בא לידון בדבר חדש דמן התורה אמרינן בכ"ד יש ברירה רק דרבנן החמירו בדאורייתא לומר אין ברירה יעו"ש, ובאמת דברי יחיד הם וכל הפוסקים ראשונים ואחרונים לא ס"ל הכי, גם יש לתמוה ע"ז מכ"מ בש"ס. אמנם לפי מ"ש דהרמב"ם ס"ל דמה דקיי"ל להלכה לחלק בין דאורייתא לדרבנן הוא משום ספק וא"כ א"ש דהרמב"ם לשיטתו אזיל דס"ל בכל ספק איסור תורה מן התורה מותר, וא"כ כיון שאין זה אלא איסור דרבנן שפיר הקילו איסור זה משום שלום מלכות, ולפרש"י שם שפי' מ"ש שאני מלך ומלכה דדעתם קלה עליהם, שר"ל שאין מקפידין אם גדי ואם טלה וא"כ לא שייך שם חשש ברירה וא"ש:
ז) עוד ראיתי בס' הנ"ל בשם השעה"מ שהקשה בהא דאיתא בפ"ק דב"מ ופ"ק דקדושין במעשה דר"ג וזקנים שהיו באים בספינה ואמר ר"ג עישור שאני עתיד למוד כו', והביא שם דברי הריטב"א בחידושיו שכתב אף דלא קבע מקום למעשרות בצפונו ודרומו זה אינו אלא למאן דלית לי' ברירה בזה בעינן קביעת מקום משא"כ למאן דאית לי' ברירה, וא"כ מוכח דר"ג אית לי' ברירה וא"כ קשה מ"ש בפסחים פ' האשה (דף פ"ח ע"ב) מעשה במלך כו' אמר ר"ג אנו לא נאכל לא מן הראשון ולא מן השני כו' הרי דלית לי' ברירה. ולכאורה קושיא עצומה היא, ומ"ש שם לתרץ משום שהי' בדרך ולא הי' אפשר לעשות באופן אחר וא"כ לפי דעת התוי"ט דמדאורייתא אמרינן ברירה בכ"מ מה שהי' יכול לתקן תיקן. ודבריו תמוהים והרי הי' יכול לקבוע להם מקום בצפונו ובדרומו גם כשהי' בדרך ובזה הי' יוצא מחשש ברירה כמ"ש הריטב"א שם. והנה דברי הריטב"א שם שכתב דלמאן דאית לי' ברירה א"צ לקבוע מקום, אין זה מוסכם דהרי התוס' בגיטין ובפ"ג דסוכה ובפ"ג דעירובין בהא דהלוקח יין מבין הכותים כתבו שם דאין זה הפרשה גמורה כיון שאינו קובע מקום ושם אתיא אליבא דר"מ דס"ל שם יש ברירה, וכתבו שם דמיירי בע"ש ביהמ"ש שהי' אסור לקרוא להם שם בקביעות מקום, וא"כ קשה על ר"ג למה לא קבע להם מקום בצפונו שיהי' הפרשה גמורה והנה לפי' התוס' שם שפי' דשם מיירי לענין ביעור דא"צ לקריאת שם מעשר כלל רק לקריאת שם בעלים למי יתן התרומה והמעשרות, א"כ א"ש בלא"ה אף דלית לי' לר"ג ברירה מ"מ קיים בזה מצות ביעור, אבל גם לרש"י יש ליישב לפי מאי דקיי"ל לחלק בין דרבנן לדאורייתא ובגדר ספק הוא א"כ הוצרך ר"ג לתקן כל מה שהי' יכול, דהרי לרש"י החשש הי' שמא יאכלו בני הבית מהם ולא מטעם שהגיע שעת הביעור א"כ לא הי' יכול לקבוע להם מקום דמנין יודע מאיזה מקום יאכלו ב"ב ושמא יאכלו התרומה עצמה שהפריש ולכן הוצרך לקרוא להם שם בסתם דעכ"פ ינצלו מאיסור ודאי להכנס באיסור ספק דשמא יש ברירה, ולא תקשה לפי מ"ש שם התוס' דלכך לא הזכיר ר"ג שם תרומה משום שכבר הפריש התרומה בביתו שא"א לגורן שינטל כו', א"כ לא הי' כאן רק חשש טבל, וא"כ מוטב הי' לו לר"ג לקבוע מקום למעשרות כדי שינצלו ב"ב מאיסור טבל ובחשש גזל לויים לא הי' חשש שאח"כ יתנם ללויים חלקם וגם לעניים יתן חלקם, דעכ"פ לא ינצלו מחשש איסור טבל לתרומת מעשר, אך לענ"ד בלאו"ה ל"ק מידי דנראה דר"ג שנזכר בפ' האשה אינו מה שנזכר בפ"ק דב"מ ובקדושין דאותו שנזכר בפסחים הי' ר"ג הזקן שהי' בזמן הבית בזמן שהי' מלך בישראל והקריבו ק"פ כנזכר שם, ואותו שנזכר בב"מ ובקדושין הי' נכדו שהי' בזמן של ר' יהושע וראב"ע שהיו אחר החורבן שבזמן הבית ראב"ע קטן הי' כנזכר בתוס' בכ"מ, וגם ר"ג שהי' בזמנם ודאי לא הי' בזמן שהקריבו קרבן פסח בזמן שהי' מלך בישראל וזה ברור:
הגה"ה עיין ברמב"ם (פ"ט מה' מעשר ונטע רבעי הלכה ז') שכתב, והצנועין היו מניחים את המעות כו' כל הנלקט כו' שהרי א"א לפדותו במחובר כו', והקשו עלי' המחברים למה הוצרך לטעם זה הא בלאו"ה א"א לפי מה שפוסק בדאורייתא אין ברירה, וכמו דאיתא בפ' מרובה (ד' ס"ט ע"ב) דמאן דלית לי' ברירה א"א לומר כל המתלקט כו' עיין בס' פתח הבית מ"ש בזה, ולענ"ד לא קשה מידי דכוונת הרמב"ם בזה הוא מה דקשה על הצנועין למה לא היו מחללין כל הכרם בבת אחת שבזה לא הוי חשש ברירה, ובלאו"ה צריך לפרש הך טעמא דהא הא דצנועין רשב"ג קאמר לה שם ורשב"ג ס"ל דיש ברירה כמו שמוכח מהא דישראל ועכו"ם שהי' להם שדה בשותפות דמביא בפ' השולח כמש"ל, וא"כ לפי מאי דמסיק הש"ס דכל הנלקט קאמר ולא כל המתלקט למה לא אמר אליבי' דרשב"ג כל המתלקט, אלא ע"כ משום דאין פדיון במחובר כדאיתא בתוספתא שהביא הכ"מ שם וגם התוס' הביאו הך תוספתא וע"ש מה שתירצו ליישב הך דתוספתא לפי מאי דקאמר בש"ס שם כל המתלקט:
סימן ג דין חמץ של שני שותפים וא' מכר לפני הפסח לנכרי כדין והשני לא מכר:
הגאון בעל שאגת ארי' בספרו סי' פ"ט פלפל שם בדין שני שותפין בחמץ וא' מהם מכר לפני הפסח לעכו"ם כדינו והשני שכח ולא מכר ועבר עלי' הפסח, והעלה שם דודאי כשחלקו אח"כ מה שעלה לאותו שמכר לפני הפסח ודאי דמותר דבדרבנן קיי"ל יש ברירה ואמרינן הוברר למפרע שזהו חלקו מה שנמכר לנכרי, וחלקו של השני צדד שם ג"כ להקל לפי הכלל שמחלקין בברירה בין דאורייתא לדרבנן מטעם ספיקא וא"כ יש כאן ספק דרבנן להיפוך אולי אין ברירה ומה שבידו הוא חלקו של השני שמכר לפני הפסח יעו"ש. ולענ"ד אין זה ברור לדינא, לפי מה שנתבאר בסימן הקודם מדברי הרמב"ם בדין ישראל ועכו"ם שותפים בשדה דחלקו של ישראל אמרינן טבל וחולין מעורבים כו', אעפ"י שמירוח עכו"ם פוטר מן התורה לא אמרינן בזה ברירה כיון שכבר חל עליו חיוב מן התורה קודם מירוח שעומד להתחייב, א"כ כ"ש כאן שבפסח עצמו חלקו של ישראל שלא מכרו כבר נאסר חלקו לכל ישראל בהנאה מן התורה, א"כ גם לאחר הפסח שהוא מדרבנן בכה"ג לא אמרינן ספיקא לקולא שהרי מן התורה חל עליו לבערו בפסח בכ"מ שהוא מספק, אם לא דמיירי באם ביטל שניהם החמץ קודם זמן איסורו כדין דבכה"ג לא חל עליו מעולם שם ספק איסור תורה לעבור עליו בב"י ובכה"ג קיי"ל דספיקא לקולא כדמוכח מהנך בעיות דצבורין של חמץ כו' ועל ובדק כו' דבפ"ק דפסחים (ד' ט' ע"ב וד' י' ע"א) ע"ש, ובכה"ג דביטלו החמץ נלע"ד דהדין עם הגאון הנ"ל. וראיתי בס' מקור חיים שחיבר הגאון מליסא על ה"פ, ובס' שר האלף שהשיגו עליו, דמוכח דמ"ד אין ברירה בדאורייתא לאו מטעם ספיקא הוא, והביאו מהא דמ"ד אין ברירה אפי' בדרבנן מחמרינן כו', ואין בהשגה זו כלום דבאמת מ"ד א"ב כלל ס"ל דלאו בגדר ספק הוא, משא"כ לדידן דס"ל לחלק בין דרבנן לדאורייתא הוא מטעם ספק כמו שנראה מדברי הרמב"ם והר"ן והראשונים כמ"ש למעלה, ובזה נדחה כל הראיות שהביא בעהמ"ח שר האלף שם, גם מה שהביא מהא דאחין שחלקו כו' כבר נת' למעלה על נכון, ומה שהקשה הגאון בעל מק"ח עוד בהא דב' שותפים בחמץ שכ' בעל הש"א דהא הוי תערובות חד בחד דגם בדרבנן קיי"ל ספיקא לחומרא דהוי אתחזיק איסורא ג"כ ל"ק מידי, דלא שייך תערובות חד בחד רק בשל אדם אחד שנתערבו אצלו אבל בב' בני אדם אדרבא קיי"ל דכל אחד תולה בחבירו בספק דרבנן כמו בהא דב' שבילין וכדאי' בפ"ק דפסחים שם בב' צבורין וב' בתים בדוקים דלא מיקרי תערובות כי אם באדם א', ובנד"ד אף שהחמץ הי' הכל מיוחד ביחד מ"מ כל שחלקו אחר הפסח ובדרבנן אמרינן ברירה שהוברר מתחילה שזהו חלקו תולה כל א' בחבירו ואומר שמה שלקח לחלקו הוא הנמכר לנכרי קודם פסח, והוא דומה ממש להא דב' לוגין שאני עתיד להפריש שאעפ"י שהיו מעורב התרומה עם החולין בתחילה ביחד ובלח יש בילה אעפ"כ למאן דאית לי' ברירה אמרינן דמה ששתה היו חולין ברורין, וכמו כן לדידן באיסור דרבנן דס"ל דיש ברירה וכן בחביות של שותפות דסוף פ' משילין דלפי מאי דמסיק בדרבנן יש ברירה קיי"ל דחביות מותרות וסמכינן אברירה וזה פשוט, גם מה שהקשה עליו דכיון שבא לשאול איזה מותר לו הוי כבא לשאול עליו ועל חבירו דגם בב' שבילין לא סמכינן לקולא, אין זה כלום דבאמת גם כוונת הגאון ש"א הוא באם באו לשאול אחר שחלקום וכל א' בא לשאול על חלקו וזה פשוט:
סימן ד דין ס"ס בדאוריתא אם יש בו ברירה:
לפי הכלל שביארנו למעלה דמה דלא אמרינן ברירה בדאורייתא הוא מטעם ספק, יש לחקור אם יש בו ס"ס להיתר דקיי"ל בכ"מ בס"ס דאפי' באיסור דאורייתא מותר, א"כ בכה"ג אמרינן יש ברירה גם בדאורייתא, ולפ"ז צ"ע בהא דאיתא בפ' חזקת הבתים (ד' נ"ז ע"ב) במה דמקשה שם אמתני' מהא דתנן השותפין שנדרו הנאה זה מזה אסורים ליכנס לחצר, קאמר שם רב פפא אידי ואידי בחצר השותפין ואיכא דקפדי ואיכא דלא קפדי גבי ממונא לקולא וגבי איסורא לחומרא, ופי' רשב"ם שם משום דספיקא דאורייתא לחומרא, ולפי מ"ש קשה דהא יש כאן ס"ס ספק שמא מהנך דלא קפדי הוא ואת"ל מהנך דקפדי שמא יש ברירה וא"כ למה אסורים ליכנס לחצר, ואין לומר דר"פ מפרש המשנה דהוא ס"ל דאין ברירה מתורת ודאי ולא מתורת ספק, ובאמת ס"ל דגם בדרבנן לא אמרינן ברירה, דא"כ בפ' בכל מערבין דדחיק למצוא מאן האי תנא דס"ל דאפי' בדרבנן לא אמרינן ברירה למה לא קאמר סתם מתני' דהשותפין היא, ואין לומר דשאני נדרים דהוי דשיל"מ ובדשיל"מ אפי' ס"ס אסור כדעת כמה פוסקים דס"ל הכי כמו דאסרינן בספיקא דרבנן, דזה אינו דהא ע"כ ר"פ לא ס"ל הכי דבפ"ק דביצה (ד' ג' ע"ב) דחיק לתרץ מ"ש שם וספיקא אסורה כו' ואם נתערבה כו', דשם תירץ ר"פ גופי' האי תנא דליטרא קציעות הוא כו' ולא רצה לומר דמ"ש וספיקא אסורה היינו ספק יו"ט כו' ואם נתערבה כו' משום דהוי דשיל"מ וספיקא אסור ג"כ מה"ט כמו שתירץ רב אשי שם, אלא ע"כ דס"ל דספיקא דרבנן מותר גם בדשיל"מ וכמו כן ס"ל דס"ס מותר בדשיל"מ, ועוד לפמ"ש הגאון בעל שאגת ארי' בתשובה שם דבדין ברירה כיון דהוי ספיקא דדינא אי יש ברירה או לא גם בדשיל"מ מותר, ותי' שם בזה מ"ש שם בביצה פ' משילין בהא דחביות דמותר משום דבדרבנן יש ברירה א"כ קשה כאן, ולכן נלע"ד דמ"ש הרשב"ם שם דמטעם ספיקא דאורייתא לחומרא הוא, סירכא דלישנא הוא ואין זה כשאר ספק דאורייתא בספק במעשה או בספיקא דדינא, דבאמת דעות בני אדם חלוקות זו מזו שיש כמה אינשי דקפדי וכמה דלא קפדי, ואם נאמר דמותרים ליכנס לחצר מטעם ס"ס א"כ ע"כ צריך להתיר לכל השותפין בכה"ג וא"כ יבוא מכשול מזה להתיר ג"כ לאותם שהם מקפידים בודאי ולכן לא פליג רבנן, וכעין זה כתב הט"ז ביו"ד (סי' י"ד ס"ק ז') לענין אבר היוצא בדין חלבו דאין להתיר מטעם ספיקא דרבנן יעו"ש, משא"כ לענין ממון דיכול לומר קים לי דלאו גברא דקפיד אנא ולכך אין לו חזקה, ועיין ט"ז יו"ד (סי' צ"ח) בדין שיעור בכחל דמשערינן במאי דנפיק מיני' שכ' ג"כ כעין סברא שכתבתי, עוד רציתי לומר דבר חדש דכיון דיש כמה תשמישין בחצר דודאי קפדי כמ"ש שם בהכניס תרנגולין וכדומה, וא"כ בכה"ג ודאי דצריך לאסור מטעם ספיקא דאורייתא ולומר אין ברירה, א"כ שוב אין להקל גם בדריסת הרגל אף דהוי ס"ס ולומר דמטעם זה יש ברירה דהוי תרתי דסתרי, אבל מצאתי בשו"ת הגאון מוהרע"א סי' ס"ד שחקר שם בפרה שילדה בכור ונמכרה הפרה לנכרי בכסף ואח"כ עשה בו מום דלענין גיזה ועבודה הוי ספק דאורייתא ולענין לשחוט ולאכול הוי ספק דרבנן, והעלה שם דאע"ג דלענין גיזה ועבודה מחמרינן מספק ואומרים שהוא בכור אעפ"כ לענין אכילה דרבנן אנו מתירין מספק שמא אינו בכור, והביא ראי' ממ"ש בס' משנה למלך רפ"ט מה' אישות באמר לשלוחו צא וקדש לי אשה דמותר בקרובות השניות אף דמחמרינן בקרובות דאורייתא ע"ש. ולענ"ד נראה להביא ראי' לזה מברייתא דמביא הש"ס פ"ק דפסחים (ד' ט"ז ע"א) ספק משקין ליטמא טמא לטמא אחרים טהור, ומפרש הש"ס משום דטומאת משקין עצמם דאורייתא ולטמא אחרים הוא דרבנן, אך אין משם ראי' כ"כ לפי מה שפי' רש"י דספק משקין כו' היינו שזרק משקין טמאין לבין החביות ספק נגע כו' דשם א"צ לחקור על המשקין עצמם ואין כאן תרתי דסתרי יעו"ש, בתשובת הגאון הנ"ל שהביא ראי' לזה ממ"ש הרמב"ם פי"ד מה' אבות הטומאה חביות כו' המשקים טמאים והחביות טהורות. וראיתי בס' פתח הבית בדיני ברירה ענף ד' שהביא דברי הכ"מ מה שתירץ דברי הרמב"ם בהא דאחין שחלקו דמחזירין ביובל ולא אמרינן המע"ה משום דהוי ספק מצוה, וכ' ע"ז להקשות הא הוי ס"ס ספק שמא הלכה דיש ברירה ואפי' אין ברירה אפ"ה הוי ספק כו' מוכח מדבריו דס"ל דס"ס מהני בזה, אבל אין דבריו ברורים שם דבאמת למ"ד אין ברירה כלל לאו בגדר ספק הוא אלא מתורת ודאי ורק דאנן מחלקינן בין דאורייתא לדרבנן ס"ל דהוי ספקא דדינא, וגם בלאו"ה דבריו תמוהים דהוי ס"ס משם א' וגרע משם אונס חד הוא:
סימן ה דין ספק ברירה במה שתלוי בהוצאות ממון וספק מצוה:
א) כבר מבואר למעלה במ"ש בש"ס בדין האחין שחלקו לקוחות הם ומחזירים זה לזה ביובל ופסקו הרמב"ם להלכה, וכבר כתבתי למעלה מה שהקשו המחברים עליו כיון דהוא ס"ל דדין ברירה בספק תליא א"כ קשה למה פסק דמחזירין ביובל ולמה לא אמרי' המע"ה וכבר תי' האחרונים דטעמו משום דספק מצוה לחומרא, וכבר כתבתי למעלה שדבר זה אינו ברור לדינא והוא נגד סוגיא דפ' הזרוע והלחיים (דף קל"ד ע"א) שספק ממון עניים לקולא, דפריך שם רשב"ל על מתני' דגר שנתגייר והיתה לו פרה שנשחטה ספק משנתגייר או לא דפטור משום דהמע"ה מהא דאיתא במתני' חורי נמלים כו' ר"מ אומר הכל לעניים שספק לקט לקט כו', ומשני שם התם פרה בחזקת פטורא קיימא קמה בחזקת חיובא קיימא יעו"ש, משמע הא אי ליכא חזקה הוי אמרינן כל ספק ממון לקולא אף דהוי ספק איסורא וספק מצות מת"ע, וכן הוכיח הר"ן בפי' למס' נדרים בשמעתתא דיש יד לצדקה או לא יעו"ש במה שהשיג על הרמב"ן והרשב"א. והנה אף שאינני כדאי להשיב על דבריו הקדושים אך למען הצדיק הצדיק דמעיקרא רבינו הגדול הרמב"ן ז"ל והרשב"א מאורות של ישראל אמרתי מה שיש להליץ בעדם. ונלע"ד שדברי הרמב"ן והרשב"א נכונים ואין עליהם קושיא כלל מסוגיא דפ' הזרוע, והוא דלכאורה יש לתמוה על הסוגיא שם במה דפריך על מתני' דגר שנתגייר מהא דחורי נמלים למה הוצרך לתרץ דמתני' פרה בחזקת פטורא קיימא הי' די לו לתרץ דשאני קמה דבחזקת חיובא קיימא ובכל מקום אזלינן בתר חזקה בספיקא דדינא דסוקלין ושורפין על החזקות, משא"כ במתני' ליכא חזקה לחיובא לכן מספק אין מוציאין ממנו, אלא ע"כ צ"ל כדברי הרמב"ן והרשב"א כיון דמת"ע מצוה היא וספק מצוה הוא לחומרא ככל ספיקא דאורייתא ולא אזלינן בתר חזקת ממון דעליו חל החיוב להפריש המתנות מספק, ולכן הוצרך לומר דבמתני' יש חזקת פטור דמסייע לחזקת ממון ולכך פטור דלית כאן ספק מצוה כלל דסוקלין ושורפין על החזקות:
ולכאורה יש להקשות דהא דמי ממש לדין גבינות מבהמה שנמצאת טריפה דקיי"ל דאמרינן השתא הוא דנטרפה ואזלינן בתר חזקה דמעיקרא וכמו כן בהך פרה דנשחטה ולא נודע אם נשחטה אחר שנתגייר או קודם אמרינן ג"כ אוקי פרה בחזקת חיים והשתא הוא דנשחטה אחר שנתגייר, וי"ל דנגד חזקה זאת דהשתא הוא דנשחטה יש כאן חזקה אחרת כנגדה דהעמד הגר על חזקתו הראשונה ואמרי' השתא הוא דנתגייר אחר שנשחטה הפרה ואוקי חזקה נגד חזקה ונשאר הך חזקה דדינא דפרה בחזקת פטורא קיימא לכך אזלינן לקולא וא"כ מוכח דאם לא הי' כאן חזקה דדינא דפרה דבחזקת פטורא קיימא הי' צריך ליתן לכהן אף דיש כאן חזקה דממונא וא"כ יש מכאן ראי' לדברי הרשב"א והרמב"ן, והא דהוצרך לומר גבי ספק לקט דקמה בחזקת חיובא קיימא הוא מטעמא אחרינא, דהמרדכי בסוף חולין הביא קושיא בשם רבינו משולם דאמאי לא אזלינן כאן בתר רובא דרובא דקמה דבעה"ב הוא, ותירץ שם ב' תירוצים הא' משום דכתיב עני ורש הצדיקו צדק משלך ותן לו, והב' משום דהוה לי' קבוע. והנה במל"מ (פ"ד מה' מת"ע) הביא דבריו ודחה תי' השני דהא כאן דמיא לנמצא דאזלינן בי' בתר רובא יעו"ש, ובחיבורי ב"י הארכתי ליישב דברי רבינו ברוך בזה], וגם על תי' הראשון קשה לענ"ד לפי שיטת הרמב"ם ז"ל דס"ל בכ"מ דספיקא דאורייתא מותר מן התורה ורק רבנן אסרוהו וא"כ י"ל דהאי קרא דעני ורש הצדיקו דמביא הש"ס התם לא קאי אלא על ספק לומר דאף בכל ספיקא אזלינן לקולא מן התורה כאן גלתה תורה דחייב מדאורייתא, אבל היכא דרובא לפטורא מנלן דהפ' קאי על זה כיון דבכל התורה אזלינן בתר רובא מקרא דאחרי רבים להטות, ואפי' לפי שיטת הרשב"א ודעימי' דס"ל דכל ספיקא דאורייתא מן התורה אסור י"ל דהפ' אתי לחיובא אף דיש כאן חזקת ממון דבעה"ב אבל במקום דרובא מסייעא לי' אפשר דאינו חייב ומוקמינן לי' לקרא במסתבר טפי:
ב) ולכן הי' נלע"ד ליישב דזהו עצמו כוונת הסוגיא שם דפריך מהא דחורי נמלים קאמר שם אל תקניטני כו' ומקשה שם והא טעמא קאמר דאר"ש כו' עני ורש הצדיקו כו' והיינו דפריך כמו דהתם אזלינן לחומרא מהא דעני ורש הצדיקו אף דהי' לנו למיזל לקולא והיינו מטעמא דרוב הוא משל בעה"ב, דבאמת אם לא הי' כאן רובא לפטורא בלאו הך קרא הי' צריך ליתן לעניים מספיקא דאורייתא ובספק מצוה לא אזלינן בתר חזקת ממון וכשיטת רמב"ן ורשב"א, וא"כ ע"כ צ"ל דקרא אתי לאשמועינן אף דהי' לנו לילך לקולא כגון הכא דאיכא רובא לבעה"ב אפ"ה חייב וא"כ ה"ה בהא דפרה שנשחטה אף דיש כאן חזקה דפטורא ג"כ צריך ליתנו לכהן מהך קרא, דכיון דהפ' מגלה דרובא לא מהני לפטורא כ"ש דחזקה לא מהני דהא רובא וחזקה קיי"ל דרובא עדיף, וע"ז משני התם קמה בחזקת חיובא קיימא כו' ר"ל אף דהפ' מגלה לנו שם דצריך ליתנו לעניים אף דאיכא רובא לבעה"ב הוא משום דיש נגדו חזקה דקמה בחזקת חיובא קיימא, אף דרובא עדיף מחזקה בזה אתי קרא לאשמועינן דלענין מת"ע לא אמרינן עדיף מחזקה, אבל במתני' דפרה בחזקת פטורא קיימא במקום דליכא צד ריעותא כנגדו לא שמעינן ובודאי חזקה בספיקא לחוד עדיף מהיכא דאיכא רובא לנגד חזקה ורובא מסייעא לפטורא, דהא אנן קיי"ל בכ"מ מצרפין מיעוטא לחזקה עכ"פ מדרבנן ובמקום ספק השקול במקום חזקה קיי"ל דמותר אפי' מדרבנן כדאי' בכ"מ, וא"כ ה"ה בנידון זה י"ל דהפ' לא אתי אלא למקום דאיכא חזקה לחיובא נגד רובא לפטורא אבל לא במקום דאיכא חזקה לפטורא גרידא, וא"כ הדר דינא כמ"ש הרמב"ן והרשב"א דבמקום דליכא חזקה לפטורא לא מהני חזקת ממון כלל ואמרינן ספיקא דאורייתא לחומרא עכ"פ מקרא דעני ורש הצדיקו וכמ"ש, וא"כ לא קשה מידי מה שהקשה עליהם הר"ן. גם מה שהקשה עליהם מהא דאיתא בפ"ק דיומא (דף ח' ע"ב) הנחתומין לא חייבו אותם להפריש כו' ופריך שם בשלמא תרומה גדולה לא דתניא כו' מעשר ראשון ומעשר עני נמי לא המע"ה כו' ואם איתא דספק ממון עניים לחומרא א"כ מעשר עני נמי תקשי לי' יעו"ש ולשיטתו גם ממעשר ראשון הי' יכול להקשות דהא הש"ס שם בחולין מדמה מתנות כהונה למתנות עניים וא"כ גם מתנות לויים נמי הכי הוא דבכלל עני ורש הצדיקו הוא, אבל לענ"ד תמוהים דברי הר"ן דשאני התם בדמאי דבכ"מ אמרו בדמאי הקילו משום דרוב עמי הארץ מעשרים הם דאע"ג דבהא דחורי הנמלים ג"כ איכא רובא וכמ"ש, מ"מ רוב זה עדיף דבכמה דברים הקילו בדמאי וכמ"ש מאכילין את העניים דמאי כו' וכן בכ"מ ואין זה אלא חומרא בעלמא:
ג) אבל מה שיש לתמוה בזה על הרמב"ן והרשב"א דהא מוכח בכ"מ דבספק מתנות כהונה אזלינן לקולא ואמרינן המע"ה כמ"ש בפ"ק דב"מ (דף ו' ע"ב) ספק בכורות א' בכור אדם כו' ומסיים שם המע"ה ותני עלה ואסורים בגיזה ועבודה הרי דאזלינן לקולא, וכן בפ' אותו ואת בנו (דף פ' ע"א) ובפ' הזרוע שם (דף קל"ב ע"א) קאמר שם הש"ס בפשיטות גבי כוי דספיקא הוא דהישראל יכול לומר לכהן אייתי ראי' דבהמה הוא ושקול, הרי דיש מכאן ראי' לדברי הר"ן ז"ל, ולכאורה סותר הוא לסוגיא הנ"ל דיליף מקרא דעני ורש הצדיקו דחייב בספיקא, והי' נלע"ד לפרש דבאמת יש לחלק דדוקא במה שיש לעני עסק עם הבעה"ב באותן המתנות ויש לו זכות עכ"פ באותו שדה בזה אמרינן ספיקא לחומרא, כגון בהא דחורי הנמלים שבתוך השדה דעכ"פ הי' לעניים זכות באותו שדה ליקח פאה ורק הספק הוא על אותם שבלים הנמצאים אם הם משל בעה"ב או משל עניים בזה אמרינן ספיקא להחמיר, וכן משמע לשון הפ' עני ורש הצדיקו צדק משלך ותן לו ר"ל שתוותר משלך ליתן לו יותר מהמגיע לו ע"פ דין, הרי דמשמע דוקא במקום שיש לו עכ"פ עסק עמך וזכות באותו דבר, משא"כ במה שהוא ספק אם הי' חייב ליתן מזה לעולם לעניים ושמא לא הי' בו זכות מעולם בזה לא שייך לומר צדק משלך וכו', ואפשר שזהו כוונת הסוגיא שם במה דקאמר רבא התם קמה בחזקת חיובא קיימא הכא פרה בחזקת פטורא קיימא ר"ל דהתם הי' באותה קמה חזקת חיוב וזכות עכ"פ לעני ליטול ממנו לקט, משא"כ בפרה דעומדת בחזקת פטורא וא"י אם מעולם הי' זכות לכהן באותה פרה, וא"כ בהך בעיא דיש יד לצדקה דכיון דתחילה הפריש חד זוזא לצדקה ואח"כ אמר והדין א"כ כבר יש לו לעני זכות במעותיו, וכיון דבמעמד אחד אמר והדין ע"ז שייך לומר צדק משלך ותן לו ודמיא להא דחורי הנמלים שבתוך הקמה, דאף דיש ספק על אותם שבלים מ"מ מחויב ליתנם לעניים מאחר שיש להם זכות אצלו במקצת באותו שדה, ובזה מיושב כל הקושיות שהקשה שם הר"ן על הרמב"ן והרשב"א:
ד) ובענין מה שפסק הרמב"ם בסוף ה' שמיטה ויובל כר"י דאחין שחלקו מחזירין ביובל, הקשו עליו המחברים לפי דעתו שפוסק כר"ל דקנין פירות לאו כקנין הגוף דמי א"כ היאך מביא ביכורים וכקושית התוס' סוף פ' השולח, ויש לי בזה מקום עיון גדול ומתוכם נבוא לבאר דברי הרמב"ם והוא מה שקשה לענ"ד בגוף ענין זה מה שפשוט לש"ס דאי מחזירין ביובל ואין לו בקרקע רק הפירות ולאו כקנין הגוף דמי אין מביא ביכורים והיינו משום שא"י לקרות ואת האדמה אשר נתת לי שאין הקרקע שלו, והוא תמוה לכאורה למה יגרע זה ממ"ש בפ' יש נוחלין (דף קל"ו ע"ב) אמר רבא הילך אתרוג זה במתנה ע"מ שתחזירהו לי החזירו יצא לא החזירו לא יצא, הרי דבאתרוג כתיב ולקחתם לכם משלכם ואעפ"י שצריך להחזירו לאחר שיצא בו אעפ"כ מקרי שלכם וא"כ בביכורים שהקרקע תח"י עד היובל למה לא נקרא ארצו לענין ביכורים ומדוע יגרע מאתרוג, וכן לענין קדושי אשה קיי"ל דאם מקדשה בדבר שניהן לו במתנה ע"מ להחזיר ג"כ מקודשת. וראיתי בפסקי הרא"ש פ' לולב הגזול סי' כ"ט שכ' שם שצריך שיתן לו במתנה גמורה ע"מ להחזיר ואח"כ צריך הוא לחזור וליתן לו במתנה ואם אמר לו יהא לך במתנה עד שתצא בו ואח"כ יהא שלי כבתחלה א"י בו י"ח. ודברים אלו צריכין ביאור להבין הפרש בין נותן מתנה לזמן למתנה ע"מ להחזיר דבשניהם אינו מתנה רק לזמן, ולכן נ"ל לבאר דברים אלו ע"פ מ"ש שם בשם הר' ישעי' ז"ל, דבנותן לו מתנה ע"מ להחזיר אינו חייב באונסין וזהו ההפרש בין זה לשאול דבשאול חייב באונסין לכן לא מקרי שלו משא"כ במתנה ע"מ להחזיר, וא"כ הוי א"ש דלכך אם נתן לו במתנה עד שיצא בו לבד משום דחייב באונסין וא"כ אין זה שלו לגמרי משא"כ אם נותן לו מתנה גמורה ע"מ להחזיר הכוונה אם יהי' בעין אבל אם נאנס פטור דלהכי יהבי' במתנה כמ"ש שם, אבל הרא"ש דחה דבריו שם וכ' דחייב באונסין וגם במתה מחמת מלאכה חייב כיון שלא קיים תנאו ולא החזירו, ולדעת הרא"ש צ"ל דע"מ שתחזירהו לי עדיף מנותן מתנה לזמן עד שיצא בו כהא דאיתא בפ' מי שאחזו (דף ע"ה ע"א) ת"ר הרי זה גיטך ונייר שלי אינה מגורשת ע"מ שתחזירי לי הנייר ה"ז מגורשת, ופריך שם מ"ש רישא ומ"ש סיפא ובמסקנא תי' רב אשי הא מני רבי היא דאמר כל האומר ע"מ כאומר מעכשיו דמי, והיינו משום דבעת שנותן לה הוה מתנה גמורה מעכשיו והתנאי מלתא אחריתי היא ולכן שפיר מיקרי נתינה לידה וכן בהא דאתרוג מיקרי לכם, משא"כ כשנותן ומפרש שנותן רק לזמן הרי מעיקרא אגידא לגבי נותן ואין זה מתנה גמורה מעכשיו, ולפי דברי הרא"ש א"ש הא דקאמר הש"ס דלמ"ד קנין פירות לאו כקנין הגוף דמי וגם מחזירין ביובל לא קרינן בי' האדמה אשר נתת לי, דאעפ"י שבעת שהשדה אצלו ודאי דפטור מכל אונסין דהתורה לא ציותה להחזיר ביובל כי אם כשהיא בעין לא כששטפה נהר או נטלוהו מסיקין, מ"מ לשיטתו אין זה תלוי בחיוב אונסין או לא רק כיון דמעיקרא אגידא לגבי מוכר ואינו מוכר אלא לזמן הוי כמו בהא דאתרוג שאמר שתהא במתנה עד שיצא בו י"ח דאין זה קרוי שלכם, אבל לשיטת ה"ר ישעי' שמחלק בין הא דשאול דלא מקרי לכם למתנה ע"מ להחזיר דהעיקר תלוי אם חייב באונסין או לא כמ"ש, א"כ קשה למה אינו מביא ביכורים באחין שחלקו דהא ודאי דכ"ז שהיא אצלם פטורים מאונסין וא"כ מקרי שפיר האדמה אשר נתת לי כו':
ה) וראיתי במשנה למלך פי"א מה' שמיטה ויובל שנסתפק במוכר שדהו בזמן היובל אם יכול הלוקח לחפור בו בורות שיחין ומערות או לא מפני שלא מכר לו אלא אכילת פירות, והביא שם דברי הרמב"ם פכ"ג מה' מכירה שכתב שהקונה לזמן קצוב בונה והורס ועושה בכל זמנו הקצוב כמו שעושה הקונה קנין עולם משא"כ בשוכר שדה לפירותיו שא"י לשנות בו, וכ' שנראה מדברי הראב"ד והרה"מ שם שהרמב"ם דימה המוכר לזמן קצוב למוכר בזמן שהיובל נוהג, והקשה ע"ז ממ"ש בירושלמי ס"פ השולח קנה שדה ביובל ר' אילא אמר קנה קרקע ר' אבא בר ממל אמר ל"ק קרקע מתיב ר' אבא בר ממל לר' אילא על דעתך דאת אמר קנה קרקע יחפור בה בורות שיחין ומערות א"ל התורה אמרה ושב לאחוזתו כו', ולפ"ז מתורץ גם לשיטת ה"ר ישעי' הנ"ל שכיון שמוכר שדהו בזמן שהיובל נוהג אסור לו לשנות ולחפור בשדה בורות שיחין א"כ גרע מלוקח לזמן ולכן אין זה שלו כלל, ולא דמי לאתרוג ולכל מתנה ע"מ להחזיר שנותן לו במתנה גמורה לכל דבר ומה שמתנה עמו תנאי מלתא אחריתי היא כמש"ל, ולכן א"י לומר מן האדמה אשר נתת לי כו', ובאמת צריך ליישב דעת הרמב"ם שמוכח מדבריו דגם בלוקח שדה בשעה שיובל נוהג שמותר לו לחפור בו בורות וכו' וכמ"ש הרב המגיד שם בפי' שהוא נגד דברי הירושלמי הנ"ל דכן מוכח דלא גרע ממוכר בפירוש לזמן, ולכן הי' נלע"ד דהרמב"ם ס"ל דמוכח מש"ס דילן דלא כהירושלמי הנ"ל מהא דאיתא בפ' השולח (ד' מ"ז ע"א) אמר רבה אעפ"י שאין קנין לעכו"ם בא"י להפקיע מידי מעשר שנא' כי לי הארץ לי קדושת הארץ אבל יש קנין לנכרי בא"י לחפור בה בורות שיחין כו' שנא' והארץ נתן כו', ור"א אומר אעפ"י שיש קנין לנכרי בא"י להפקיע כו' אבל אין קנין לנכרי בא"י לחפור בה בירות כו' שנא' לה' הארץ כו', הרי דרבה ס"ל דאף שאין קנין לעכו"ם בא"י אעפ"כ מותר לו לחפור בה בורות כו' ודרש קרא דלי הארץ לי קדושת הארץ, ופליג על ר' אלעזר ור"א גופי' דס"ל דאין לו קנין לחפור בה כו' יליף מקרא אחרינא דכתי' לה' הארץ כו' ולא יליף מקרא דכי לי הארץ למאן דס"ל עכ"פ יש קנין לעכו"ם להפקיע מידי מעשר, מוכח מזה דאין ללמוד מקרא הנ"ל שאסור לחפור בה שהרי פ' זה מדבר במצות יובל והארץ לא תמכר לצמיתות כי לי הארץ, וא"כ א"א לפרש דכוונת הכתוב לענין איסור חפירת בורות שבאמת מותר לו ללוקח לעשות בו כרצונו דלא גרע ממוכר שדה לזמן, וא"כ מוכרח מכאן כדעת הרמב"ם בזה דש"ס דילן פליג בזה על הירושלמי, וכן מוכח עוד מסוגיא דפ' יש נוחלין שהביא המל"מ שם דקאמר שם גבי אלעזר, דפנחס דזבין מזבן לא מצית אמרת דא"כ חוזרת ביובל ונמצא שקבור בקבר שאינו שלו יעו"ש מה שדימה המל"מ שם מה דכתיב ושב לאחוזתו כמו הא דכתיב בעבד עברי ושב אל משפחתו למוחזק שבמשפחתו שלכך אין ע"ע כהן נרצע אין דומה לשם, דשם קרא יתירה ושב אל משפחתו דלמה תלה הכ' שישוב למשפחתו שענין שיבה זאת א"י מה היא, וכבר אמר הכ' וקראתם דרור כו' ולכן דרשו מזה שישוב למוחזק שבמשפחתו, משא"כ בשדה דבא הכתוב ללמוד שהשדה ישוב לבעליו אבל אין מוכרח שתהי' השדה כמו שהי' מקודם בלא בורות כו', ור' אילא ור' אבא בר ממל בירושלמי צ"ל דס"ל דגם במוכר שדה לזמן אין לו רשות לשנות בו ואין לו אלא אכילת פירות לבד, והיינו שצריך להחזיר לו את שלו ואין השדה קנוי לו בשום דבר רק לאכילת פירות לבד עוד נלע"ד ראי' לזה ממ"ש שם בפ' השולח (ד' מ"ח ע"א) דמביא פלוגתא דר"י ור"ל במוכר שדהו לפירות קאמר שם ואזדו לטעמייהו דאתמר המוכר שדהו בזמן שהיובל נוהג כו', וקאמר שם וצריכא דאי אתמר בההיא בההיא קאמר ר"ל דכי קא נחית אדעתא דפירי נחית אבל בהך דאדעתא דגופא נחית אימא מודי לי' לר"י כו', ואם נאמר דאסור לו לשנות שום דבר בשדה ואין לו רק פירות לבד, א"כ מאי קאמר דנחית אדעתא דגופא והא הוא יודע שסופו לחזור ביובל ולא נחית לה אדעתא דגופא כלל, אלא ע"כ דס"ל דבזה יפה כוחו יותר מקונה שדה לפירות דיכול להשתמש בגוף השדה לכל חפצו. עוד נלע"ד ראי' נכונה לזה דש"ס שלנו אינו סובר כהירושלמי דלפי הירושלמי דתולה חזרה ביובל במה שאסור לו לחפור ולשנות בשדה, א"כ הא ודאי דבאחין שחלקו ודאי דלא שייך לומר דאסור לכל אחד לעשות בשדה שלקח לחלקו מה שירצה דודאי חלקו אדעתא דהכי שיעשה כל אחד בשלו כל מה שירצה ואדרבא הרי אמרו האחין שחלקו אין להם דרך כו' דנתחלקו זה מזה לגמרי דהא לעומת זה גם השני משתמש בחלקו כל מה שירצה וא"כ ודאי דאין מחזירין זה לזה ביובל, וא"כ בש"ס שלנו דמפורש דאחין שחלקו צריכין להחזיר זה לזה מוכח דס"ל דלא תליא חזרה ביובל במה שאסור לשנות בשדה דבאמת בכל לוקח דינא הכי דעושה בחלקו כל מה שירצה ואעפ"כ צריך להחזיר ביובל ודו"ק:
ו) ולפ"ז צ"ע גדול במה דאיתא בירושלמי ריש פ"ק דביכורים על מה דתנן התם אלו שאין מביאין הנוטע כו' וכן המבריך מתוך של יחיד כו' ואיתא שם אמר ר' יוחנן כולם משום גזל ירדו להם כו' [פי' דאין זה קרוי אדמתך] וכדקאמר שם אמר ר' יוסי מתניתא אמרה כן מאיזה טעם אינו מביא משום שנא' ראשית בכורי אדמתך תני אם הבריך ברשות מביא וקורא ר' יוסי בשם ר' אמי והוא שנתן לו רשות לעולם הא לשעה לא ר' יונה בשם ר' אמי אפי' לשעה כו' א"ר מני מלתא דר' יוחנן מסייע לאבא דאר"י כולהון משום גזל כו' וכאן מכיון שנתן לו רשות להבריך אפי' לשעה אין זה גזלן ע"כ, ושם במשנה הנוטע בתוך שלו כו' ודרך היחיד מפסיק כו' משום שנא' ראשית בכורי אדמתך עד שיהי' כל הגידולים מאדמתך כו', וא"כ צ"ע לפי מה שנתבאר דמה שהוא לוקח לזמן אין זה קרוי ארצו ממש, א"כ קשה על ר"י עצמו למה קאמר דאם נתן לו רשות להבריך לשעה דמביא, הא אין כל הגידולים מאדמתו ובש"ס שלנו מבואר בפי' דלר"י דס"ל מחזירין זה לזה ביובל אם הי' ס"ל קנין פירות לאו כקנין הגוף דמי אין מביא ביכורים דאין זה קרוי אדמתו, ויותר קשה לי לר"י אע"ג דס"ל אין ברירה מתורת ודאי וא"כ נאמר דהוי כמו שלא חלקו כלל וא"כ הוה כמו בעת שמת אביהם שיש לכל האחים חלק בכל שדה ושדה, ובכל מקום שבאותו שדה כולם שותפים בו וא"כ הרי עכ"פ מקצת פירות גדלו בחלקו ומקצת משל חלק חבירו וא"כ דומה זה להא דנוטע בתוך שלו והבריך בשל חבירו ונתן לו רשות לשעה דמביא וקורא כדקאמר שם ר' יוחנן גופי', עוד יש לתמוה בזה לר"ל דס"ל דקנין פירות לאו כקנין הגוף דמי ולא קרינן בי' מן האדמה אשר נתת לי א"כ למה מביא כלל, דהא בקונה שני אילנות דמביא ואינו קורא מקשה הש"ס בפ' המוכר פירות (ד' פ"א ע"ב) למה מביא כיון שאינו קונה קרקע ומתרץ דרבנן מספקא להו אי קנה קרקע או לא וא"כ כאן דפשיטא לי' לר"ל דאין לו קנין קרקע כלל פטור גם מהבאה:
ז) ולכן נלע"ד בישוב הקושיות הנ"ל במה שנדקדק דשם בירושלמי הא דאינו מביא יליף לה מקרא דראשית בכורי אדמתך עד שיהיו כל הגידולים כו' ובהא דקונה קרקע לפירות ילפינן לי' מקרא דאת האדמה אשר נתת לי כדפרש"י בפ' השולח שם, ונלע"ד דבדקדוק כתב כן והוא דבאמת הקונה שדה לזמן ודאי דנקרא שדה שלו לגמרי כיון שיכול לעשות בשדה מה שירצה וכמש"ל, ועוד ראי' לזה דפ"ק דע"ז (ד' ט"ו ע"א) פריך שם למימרא דשכירות קניא והתנן אף במקום שאמרו להשכיר לא לבית דירה אמרו מפני שמכניס לתוכו ע"ז ואי ס"ד דשכירות קניא האי כי מעייל לביתי' קא מעייל כו', הרי אף דשכירות הוא רק לזמן מיוחד אם הי' בו קנין גמור הי' נקרא ביתו של עכו"ם ממש, ועיין בתוס' שם ד"ה והשתא כו' דכ' דממכר לזמן מכירה היא רק בשכירות לא מקרי מכירה וכן הוא מבואר בכ"מ, וא"כ מקרא דראשית בכורי אדמתך לא ממעטינן רק אם אינו שלו כלל אפי' לשעה ולכן שפיר ס"ל לר"י דאם נתן לו רשות להבריך לפי שעה שפיר קרינן בי' אדמתך, אך לענין קריית הפרשה בעינן שיהי' השדה שלו לעולם מדכתי' מן האדמה אשר נתת לי דמשמע כמו מתנה שאין לו הפסק כלל, ופ' זה לא נאמר במצות הבאה וחיובא רק בקריאת הפרשה ואם אין הקרקע שלו לעולם הרי זה דובר שקרים וכמ"ש בפ' המוכר פירות שם, ולכן ס"ל לר"י דבנוטע בתוך שלו והבריך בשל חבירו דשפיר יכול לקרות מן האדמה אשר נתת לי שהרי עיקר הקרקע שלו לחלוטין רק שיש בו מעורב יניקת קרקע של חבירו, דזה לא ילפינן רק מקרא דראשית בכורי אדמתך עד שיהיו כל הגידולים מאדמתך, ושם לא כתיב לשון מתנה שיהי' שלו לעולם ושפיר מיקרי כל הגידולים מאדמתך כמו במוכר ונותן לזמן כמו שביארנו, ובזה א"ש ג"כ מה דקאמר הש"ס דלר"י דאחין שחלקו מחזירין זה לזה ביובל כיון שאין ברירה אע"ג דכמאן דלא חלקו דמי וא"כ בכל כ"ש שבשדה יש לכולם חלק בו, מ"מ כיון שעכ"פ צריכין להחזיר כל הקרקע שביד כל אחד לחבירו ביובל א"כ לא קרינן בי' אשר נתת לי כיון שאין חלוטה בידו לעולם, אך כיון דס"ל קנין פירות כקנין הגוף דמי וכיון שהקרקע קנוי לו לפירותי' והפירות הם שלו לחלוטין, והיניקה של הקרקע שהפירות גדלים מהם נחשב כקרקע, הרי זה כמקצת קרקע חלוט לו ומקצת בידו לזמן לכן שפיר מביא ביכורים וקורא, ור"ל דס"ל לאו כקנין הגוף דמי מ"מ כיון שהקרקע קנוי לו עכ"פ לזמן אעפ"י דלא קרינן בי' מן האדמה אשר נתת לי, מ"מ קרינן בי' ראשית בכורי אדמתך דחייב בהבאה ולכן ס"ל מביא ואינו קורא:
ח) ובהיות כן נוכל ליישב שיטת הרמב"ם לפי שיטתו דא"ש מה דמביאין ביכורים אף דפסק דמחזירין זה לזה ביובל, והוא דדוקא לר"י דס"ל אין ברירה מתורת ודאי ולא מתורת ספק והיינו שהחלוקה שלהם לאו כלום הוא וכאלו לא חלקו מעולם דמי, וא"כ בכל שדה בכל כ"ש יש לשניהם חלק בו וא"כ נחשבים כודאי לקוחות בעת החלוקה במה שמשתמש בכל השדה שהגיע לחלקו בעצמו שהרי בודאי יש לחבירו חלק בו, וא"כ כשמחזירין זה לזה ביובל בודאי כשיגיע יובל שני א"צ לחזור ולהחליף חלקיהם, כמו בכל לוקח שמחזיר שדה וביובל למוכר שאין המוכר מחזיר לו ביובל שני, ונמצא שאין השדה שלו רק לזמן וסופו לצאת מתח"י לחלוטין לעולם ולא קרינן בי' מפרי האדמה אשר נתת לי, ולכן אלו הי' ס"ל דלאו כקנין הגוף דמי הי' ס"ל דאינו מביא ביכורים, אבל לדידן דס"ל דאין ברירה מטעם ספק לבד ואולי יש ברירה אם כן כל הקרקע שלקח תחלה לחלקו הוא שלו לגמרי, וכשמחזירו ביובל מטעם ספק אז נעשה לוקח במה שמחליף חלקו בחלק חבירו, ואם כן כשיגיע יובל שני אז יהיו צריכין לחזור ולהחליף זה בזה מטעם לוקח, וא"כ בכל יובל יהיו צריכין תמיד להחליף של זה בזה, וא"כ שפיר קרינן בי' מפרי האדמה אשר נתת לי שהרי כשיוצא ביובל לא יצא ממנו לחלוטין וסופו לחזור אליו ולכן שפיר מביא ביכורים ודו"ק בכל זה:
ט) ויש לי עוד מקום עיון בדברי הרמב"ם ז"ל מ"ש (בפ"ח דהלכות כלים הלכה ט"ו) וז"ל, אמר לאומן עשה לי ב' זוגים א' לדלת וא' לבהמה עשה לי ב' מחצלאות אחת לשכיבה וא' לאוהלים כו' שניהם מקבלים טומאה עד שיפרש ויאמר זה לכך וזה לכך עכ"ל. והוא תוספתא פ"ח דכלים ושם מביא פלוגתא דת"ק ור"ש דר"ש פליג שם וס"ל דטהור עד שיפרשם לטומאה, ובירושלמי פ' כל הגט הלכה א' קאמר דמחלוקתם תלוי בדין ברירה כמ"ש שם בכותב שני גיטין לב' נשיו ששמותיהם שוים דאין זה כלום דלא זו כרות לשמה ולא זו כרות לשמה, ופריך שם מכיון שנתנו לה יעשה כמו שהי' כרות לשמה משעה ראשונה ומשני ר' יוסי בשם דר' בון דר"ש היא דתניא אמר לאומן עשה לי שני זוגים כו' וכמ"ש, ופי' המפרש שם דר"ש מטהר דאזלינן אפי' לקולא ואמרינן אין ברירה ולא אמרינן הוברר הדבר שכלי זה נעשה לשם דבר המקבל טומאה וכן הכא נמי עד שיהי' כרות לשמה משעה ראשונה ולא אמרינן הוברר הדבר למפרע, וא"כ לפי מה שכ' למעלה דהרמב"ם ס"ל דספיקא הוא אי אמרינן ברירה או לא וא"כ כיון שפוסק הרמב"ם כת"ק ע"כ צ"ל דמה שאמר לאומן לעשות בשביל דבר המקבל טומאה הוי מחשבה גמורה לאותו כלי כמו דקיי"ל כל הכלים יורדים לידי טומאתם במחשבה ורק דלא ידעינן איזה הוא שיהי' עומד לכך לקבל טומאה ולא בירר מחשבתו ולכך שניהם טמאים, וא"כ אף שמפרש אח"כ ומייחד א' מהם לדבר שאינו מקבל טומאה איך נטהר עי"ז והא קיי"ל מחשבה אינה מוציאה לא מידי מעשה ולא מידי מחשבה וכמ"ש הרמב"ם בעצמו (שם הלכה יוד), וא"א לומר דכיון שהופרשו לטהרה הוברר הדבר מעיקרא שלכך הי' דעתו מתחלה כיון דקיי"ל אין ברירה בדאורייתא מטעם ספק, ובשלמא אם היינו סוברים דאין ברירה הוא מטעם ודאי א"ש דהיינו דכל שלא בירר דעתו ודבריו מתחלה כאלו לא עשה כלום ונמצא שלא הי' מחשבה תחלה כלל על קבלת טומאה וכמו דס"ל באמת לר"ש אבל להרמב"ם קשה. ונ"ל ליישב דעתו דס"ל דכלי השני טהור מטעם ממ"נ דאם אנן קיי"ל מדינא דאין ברירה וא"כ ב' הכלים טהורים בתחלה כמו דס"ל לר"ש באמת, ואפי' תאמר יש ברירה א"כ הכלי שני טהור דהוברר הדבר דמתחלה דעתו הי' לכך. ולפ"ז צ"ל דאם נעשו טהרות קודם שפירש דעתו בשני הכלים ואח"כ הטהרות עדיין בעין אז אחר שפי' דעתו אותם הטהרות שנשתמשו בכלי השני שפי' לטהרה טהורים הם מטעם ממ"נ, ומה דס"ל לת"ק שם שניהם טמאים עד שיפרש אותם כו' היינו דקודם שיפרש דעתו אסור להשתמש באותם טהרות אבל אח"כ נעשו טהורים למפרע ממנ"פ, ולפ"ז צ"ע למה לא פי' הרמב"ם וגם צ"ע למה סתמו נושאי כליו ולא פי' בזה כלום. וגם קשה לפ"ז הי' לנו לחלק בין רה"ר לרה"י דכל ספק טומאה ברה"ר טהור וכמו שפסקו הרמב"ם פי"ח מה' אבות הטומאה וכמ"ש בכ"מ, וא"כ ברה"ר כל הטהרות שנגעו באותם הכלים הי' לנו לטהר שמא קיי"ל דאין ברירה, אך לפי מ"ש התוס' פ"ק דחולין (דף ח' ע"ב) ובמס' סוטה פ' כשם ובכ"מ דכל ספק טומאה ברה"ר דטהור לאו מסוטה גמרינן לה כי אם מטעם דמוקמינן הטהרות על חזקת טהרה א"כ כאן דהספק הוא בדין אם יש ברירה או לא ובספיקא דדינא לא שייך לומר אוקמי אחזקה כמ"ש הפוסקים, ומ"מ עדיין אין מיושב דהא אף אם נאמר יש ברירה עכ"פ יש כלי א' בהם דטהור, וא"כ הטהרות שנגע בא' מהם ברה"ר הרי הוא ספק גמור אם הוא טהור או לא והי' לנו לטהר גם קודם שפי' דבריו וצ"ע בכל זה:
י) גרסינן בפ' בית כור (דף ק"ו ע"א) אתמר אחין שחלקו ובא בע"ח ונטל חלקו של אחד מהם רב אמר בטלה מחלוקת ושמואל אמר וויתר ורב אסי אמר נוטל רביע בקרקע ורביע במעות ומפרש שם דרב ס"ל דאחין שחלקו יורשים הם ופי' רשב"ם שם דרב ס"ל יש ברירה ולא הוי כלקוחות ושמואל ס"ל דלקוחות הם משום דאין ברירה וכלוקח שלא באחריות דמי ורב אסי מספקא לי' כו', ופסק שם הש"ס והלכתא בטלה מחלוקת וכן פסק הרמב"ם והרי"ף והרא"ש וטור ושו"ע ח"מ סי' קע"ה סעי' ד' יעו"ש. וצ"ע דהא טעמי' דרב משום דאזיל לשיטתו דס"ל יש ברירה אבל אנן דקיי"ל דבדאורייתא אין ברירה מטעם ספיקא דדינא א"כ למה קיי"ל בהא הלכה כרב, ואין לתרץ דאנן ס"ל כרב ולא מטעמי' והיינו משום דאף אם נימא כלקוחות דמי הוי כמו לוקח באחריות, מ"מ קשה למה קיי"ל דבטלה מחלוקת וחוזרים וחולקין בשוה דהא מטעם לקוחות הי' יכול לסלקו בזוזי. ועוד קשה יותר דכיון דאנן קיי"ל דספיקא דדינא הוא אם יש ברירה או לא א"כ הי' לנו לפסוק בזה כרב אסי דס"ל מחצה יורשין ומחצה לקוחות משום דמספקא לי' כו' ולכך ס"ל דנוטל רביע בקרקע ורביע במעות, ועי' תוס' בפ' יש בכור (דף מ"ט ע"א) שהקשו דכיון דמספקא לי' הי' לנו לומר המע"ה דלא קיי"ל כסומכוס אלא כרבנן ותירצו שם דיש מקומות שתקנו חכמים חלוקה לפי מה שהי' נראה להם וזה דוחק גדול. אך לפי מ"ש למעלה הי' נראה דטעמו של רב אסי הוא משום דאי אמרי' אין ברירה לא שייך לומר דהחליפו כל חלקו של כל א' בחלקו של חבירו אלא הוי כמו שלא חלקו מעולם וכקודם חלוקה דיינינן להו, וקודם חלוקה לא הי' שייך לומר שכל א' יש לו חלק שדה מיוחד אלא הכל מעורב יחד ובכל כ"ש יש לשניהם חלק בו, וא"כ כשבא בע"ח ונטל חלקו של א' מהם הרי יש באותו שדה שנטל הבע"ח מחצה שלו בתורת ירושה בודאי ומחצה של חבירו שהחליף עמו בחלקו ובזה נקרא לוקח, וא"כ חלק הירושה ודאי דבטלה חלוקה ונוטל רביע בקרקע וחלק השני שבתורת לקוח הוא בידו ואם הוא כלוקח באחריות יכול לסלקו בזוזי וא"כ הוי דין אמת שיטול חלק רביע בקרקע ורביע במעות, והא דלא מספקא לן שמא יש ברירה וצריך ליתן כל חלקו בקרקע היינו משום דספק הוא והמע"ה ויכול לומר לו שמא אין ברירה ואין לך אלא רביע בקרקע ורביע במעות. אך לפ"ז יקשה על שמואל דס"ל וויתר משום דס"ל אין ברירה, וצ"ל דבזה מחולק שמואל עם רב אסי דשמואל ס"ל דמ"ש אין ברירה לא אמרינן דהוי כלא חלקו כלל ובכל כ"ש יש לכל אחד חלק אלא כיון שידוע שעומדים לחלוק בירושתם ומתחלה עומד לכך רק שא"י איזה חלק יגיעו לכל אחד ולכן כיון דקיי"ל א"ב אמרינן שמא הי' ראוי ליטול חלק השני, ולא דמי לברירה דגיטין להא דאיזו שארצה לגרש כו' דבזה לא שייך לומר דודאי עומדין להתגרש ע"י גט זה דהא סתם אשה לאו לגירושין עומדת וכן כל עניני ברירה הוא כה"ג משא"כ בדבר המשותף ועומד לחלוק, אבל רב אסי ס"ל כיון שאין ברירה אמרינן דשייכים שניהם בכל משהו שבו וכמ"ש, אך מהא דהוצרך הש"ס לומר דרב אסי מספקא לי' ולא קאמר דס"ל אין ברירה כשמואל ורק שמחולק עמו בפירוש הדבר כמ"ש, מוכח דלא כמ"ש אלא דמטעם ספיקא דדינא אם יש ברירה או לא ס"ל דנוטל רביע בקרקע כו', ומכש"כ לפי פי' הב' שמביא שם בשם רש"י פ"ק דב"ק שפי' או רביע בקרקע או רביע במעות משום דאי כלקוחות דמי הוה כלוקח שלא באחריות לא א"ש לפ"ז:
יא) והי' נלענ"ד עוד דטעמו של רב אסי הוא כיון דמספקא לי' אי יש ברירה או לא וא"כ על חלק רביע יש כאן ס"ס ספק שמא יש ברירה וא"כ בטלה חלוקה לגמרי ומחויב ליתן לו מחצית חלקו ואפי' תאמר א"ב שמא כיון שא"ב אמרינן כמאן דלא חלקו דמי ויש בכל כ"ש חלק לו ולחבירו כמש"ל, וא"כ על חלק רביעי יכול להוציא מידו דע"י ס"ס מוציאין ממון כמו שמוכח מדברי התוס' פ"ק דכתובות בסוגיא דפ"פ כמ"ש האחרונים בזה, אבל על חלק רביעי השני אין כאן אלא ספק אחד ולכן המע"ה וא"ש, אבל שמואל דס"ל ודאי אין ברירה אף דיש ספק בפי' דבר זה או דכלא חלקו דמי או דשמא הי' ראוי לו חלק חבירו א"כ לא הוה אלא ספק א' והמע"ה. ובהא דקיי"ל כרב דבטלה מחלוקת כבר עמד בזה הרא"ש בפסקיו והביא דברי ר"ת שבאמת מוכח מכאן דקיי"ל יש ברירה גם בדאורייתא, ושוב חזר בו ר"ת וכ' דמה דקיי"ל בטלה מחלוקת שגירת לישנא הוא ועיקר הטעם משום דהוי כלקוחות באחריות ובאמת מצי לסלוקי בזוזי והא דנקט בטלה מחלוקת הוא משום דהש"ס רצה לכלול כל הדינים יחד דהלכתא בטלה מחלוקת. ולפ"ז צ"ע על הב"י ורמ"א שלא הזכירו בש"ע ח"מ סי' קע"ה והעתיקו דין זה בסתם דבטלה מחלוקת וחוזרים וחולקים בשוה ולמה לא כתבו דיכול לסלקו במעות לפי מאי דקיי"ל אין ברירה בדאורייתא מספק:
הגה"ה ומתוך סוגיא הנ"ל דפ' בית כור דשמואל ס"ל אין ברירה ולכן ס"ל דוויתר דהוו כלקוחות קשה לי על פרש"י דפ' השולח שהבאתי למעלה בהא דישראל ועכו"ם שלקחו שדה בשותפות דפי' דלר' דס"ל אין ברירה מפריש מיני' ובי' דכל חטה וחטה יש לשניהם חלק בו וא"כ למה ס"ל דוויתר ולא ס"ל דיחזיר לו רבע חלקו דהא לא הוי לוקח אלא בחלק רביע כמ"ש בפנים. וצריך לחלק בין קנו שדה בשותפות די"ל דעתם הי' שיהיו שותפין ויחלוקו אח"כ בתבואה ולא בשדה, ונמצא שמעורב בכל אחד מכל חלק שבשדה, משא"כ באחין שחלקו בירושת אביהם דבתחלה היו עומדים לחלק השדות ביניהם ולא בפירות הגדלים בהם וצ"ע בזה:
סימן דין אחין שחלקו במטלטלין לענין בע"ח:
א) ולפי מ"ש בסי' הקודם דקיי"ל אחין שחלקו כלקוחות הם מספק דשמא אין ברירה א"כ יש לחקור באחין שחלקו במטלטלין לפי מה דקיי"ל האידנא לאחר תקנת הגאונים דמטלטלי דיתמי משתעבדי לבע"ח א"כ לאחר שחלקו הי' נראה דאין בע"ח טורף מהם לפי מ"ש בח"מ סי' ק"ז סעי' ד' ביורש שמכר כל נכסי אביו דהביא שם ב' דעות אי גובה בע"ח מדמים שביד היורשים או לא, ועי' סמ"ע שם ס"ק ט"ו שכתב בשם הטור דבמכרו מטלטלין לכ"ע אינו גובה מדמים שתח"י, ועי' שם שדעת ר"ה גאון דמחוייבים לשלם במכרו קרקעות משני טעמים, הא' דדמי המכירה הם כמטלטלין דשבק אבוהון וא"כ לאחר תקנת הגאונים גובים מהם ומה לי הן ומה לי דמיהן, וטעם ב' אף אם נאמר דדמי המכר לא מקרי מטלטלא דשבק אבוהון מ"מ חייבים לשלם מטעם מזיק שעבודו של חבירו ע"ש, ולפ"ז נראה דבאחין שחלקו לא שייך טעם שני כלל דזה לא נקרא מזיק שעבודו של חבירו דכוונתם לא היו להזיק כלל רק לחלוק ירושתם, וראי' לזה מהא דאיתא בפ' יש בכור (דף מ"ט ע"א) דקאמר שם הב"ע כגון דליכא אלא חמש סלעים כו' ודכ"ע מלוה הכתובה בתורה לאו ככתובה בשטר דמיא ודכ"ע אית להו דר"פ דמלוה ע"פ גובה מן היורשין ואינו גובה מן הלקוחות והכא בחמש ולא חצי חמש פליגי כו', הרי מבואר דלמ"ד כלקוחות הם פטורים מלשלם ולמה אין עליהם חיוב מצד מזיק שעבודו של חבירו וע"כ צ"ל דה"ט משום דמזיק שעבודו של חבירו דחייב הוא מדינא דגרמי כמו מוכר שט"ח לחבירו וחזר ומחלו כו' דחייב לשלם מדינא דגרמי, ובכה"ג שעושה כן בשביל טובת עצמו פטור כדמוכח מסוגיא דפרק הכותב בהא דקריבתי' דרב נחמן זבינתה לכתובתה כו' ואמר ר"נ ליכא דליתבה עצה דתיחול כו' והקשו הפוסקים למ"ד דחייב לשלם כל דמי השטר א"כ מה תועלת הי' במחילתה ותירצו ע"ז, דש"ה דמחלה לנפשה לטובתה ואין כאן חיוב מצד דינא דגרמי שכן דעת קצת פוסקים עי' ח"מ סי' ס"ו סעי' כ"ג, ואפי' לדעת הסוברים דיורש דמוחל לעצמו ג"כ מחויב לשלם נראה דהיינו דוקא במוחל דשם מזיק נקרא עליו, משא"כ באחין שחלקו בירושה ואין עושין כלום בשל בע"ח דבע"ח מכאן ולהבא גובה וממילא נעשה מכירה מצד ספק דין ברירה ודאי דלא שייך לחייבם מצד דינא דגרמי אך מהא דפ' יש בכור יש ליישב דלא מקרי מזיק שעבודא של חבירו כיון דהוי ממון שאין לו תובעין והוה כמו מזיק מתנות כהונה או שאכלם דפטור כדאי' בפ' הזרוע (דף קל"ב ע"ב)], ועי' ש"ך סי' ק"ז ס"ק ח' שכתב דכ"מ שכתבו הפוסקים דחייב לשלם מדיני דגרמי היינו בלא נטל המוכר הדמים אבל אם נטל בלאו"ה חייב משום דקא משתרשי לי' ועי' בס' נתיבות משפט דהש"ך לא כתב זה רק לאותם דעות הסוברים דאם מכרו היורשין מחוייבים לשלם, אבל לדעת הסוברים דפטורים אפי' מכרו והדמים תח"י בעין ג"כ פטורים לשלם כדמשמע בכל הפוסקים יעו"ש עוד כתב שם דטעמא דמשתרשי לי' אינו אלא למ"ד שעבודא דאורייתא אבל למ"ד שעבודא ל"ד אע"ג דמשתרשי לי' פטור והביא ראי' מהא דבכורות הנ"ל יעו"ש. ולפי מ"ש אין משם ראי' דשאני מתנות כהונה דאע"ג דש"ד או מלוה הכתובה בתורה שעבודא ודאי דאורייתא למאן דס"ל כן מ"מ לא שייך בזה מזיק שעבודו וגם משתרשי לי' כיון דהוי ממון שאין לו תובעין א"כ אין לו הנאה משל חבירו, וכן משמע מדברי הר"ן במ"ש בפ' הזרוע שהביא המחבר הנ"ל דבריו שם, ועי' ש"ך שם שהשיג על הסמ"ע במ"ש דבמכרו מטלטלין לכ"ע פטירי, וכתב דלרב האי גאון חייבים לשלם אפי' במכרו מטלטלים, ועכ"פ ודאי דהמוחזק יכול לומר קים לי כאותם הסוברים דפטירי. וא"כ קשה למה לא הזכירו הפוסקים דבר זה דאם חלקו האחים מטלטלים דאין בע"ח יכול לגבות מיורשים, וכ"ש לפי מ"ש הפוסקים בכ"מ דכל ספק בתקנה מוקמינן לי' אדינא וא"כ כיון שמדינא דש"ס אין בע"ח גובה ממטלטלין דיתמי ורק מתקנת הגאונים הוא שגובה וא"כ בספיקא דדינא ומחלוקת הפוסקים אם אתקין בכה"ג הי' לנו להעמיד על דין הש"ס. אך לפי מ"ש דדין זה דברירה ספיקא דדינא הוא א"כ יש כאן ס"ס לחומרא ספק שמא יש ברירה וא"כ לא הי' כאן מכירה כלל ואפי' אם נאמר דאין ברירה מ"מ יש ספק שמא הלכה כרב האי והפוסקים דס"ל דגם במכרו מטלטלין גובה מיורשין ולפי מה דמשמע מדברי התוס' פ"ק דכתובות בסוגיא דפ"פ דבס"ס מוציאין ממון א"כ גם כאן מוציאין מהם, ומ"מ אין זה מוכרח דאפי' לאותם הסוברין דבס"ס מוציאין ממון זה אינו אלא ביש ס"ס מדינא דש"ס משא"כ בנד"ד שהס"ס הוא בתקנת הגאונים דמדינא דש"ס בלאו"ה אין מטלטלים דיתמי משעבדי לבע"ח אפשר דכל ספק בתקנה מוקמינן אדינא אפי' ביש ספק ספיקא לחומרא:
ב) ובענין זה יש לי תימא רבתי על הרמב"ם ז"ל וטור ושו"ע שכולם פסקו כר"י דמתני' דפ' יש בכור כו' בב' נשים אחת ביכרה ואחת לא ביכרה וילדו ב' זכרים ונתערבו ומת האב דנתחייבו נכסים כמ"ש הרמב"ם ז"ל (פי"א מה' בכורים הלכה כ') ובש"ע יו"ד (סי' ש"ה סעי' כ"ו) והוא תמוה לענ"ד לפי מאי דמסיק שם הש"ס דר"מ ור"י כ"ע ס"ל חמש ולא חצי חמש ופליגי בדרב אסי ור"פ, והיינו דר"י ס"ל דלא כר"פ דמלוה ע"פ גובה מן היורשים ומן הלקוחות או דלא ס"ל כרב אסי אלא ס"ל כיורשים דמי ויש ברירה, וכיון שכן לדידן דקיי"ל אין ברירה ואחין שחלקו כלקוחות דמו וגם קיי"ל כר"פ דמלוה ע"פ אינו גובה מן הלקוחות וא"כ היאך פסקו דגובה הכהן מן הנכסים כר"י, וגם הרי אנן קיי"ל דמלוה הכתובה בתורה לאו ככתובה בשטר דמיא כדמוכח מפלוגתא הנזכר שם (דף מ"ט ע"ב) בהוא לפדות ובנו לפדות דפליגי ר"י ורבנן דרבנן ס"ל לאו ככתובה בשטר דמיא ולכך ס"ל דמצוה דידי' עדיף, וכן קיי"ל לדינא וכמו שפסק הרמב"ם (שם הלכה ב') וכן פסק הרא"ש שם פ' הנ"ל סי' ו' וכן פסק בש"ע סי' ש"ה סעי' ט"ז, דה' סלעים של בן אין טורפין ממשעבדי משום דמלוה הכתובה בתורה לאו ככתובה בשטר דמיא, ומהתימא על הרמב"ם ז"ל מה דלא זכר דין זה בחבורו שפדיון בכור אין נגבה ממשעבדי וכ' סתם שם (הלכה ג') דאם לא הי' לו אלא פדיון אחד יפדה עצמו ולא זכר אף דאיכא ה' משעבדי וה' בני חורין, והי' נראה לכאורה דחזר בו ממ"ש בפי' למשנה וס"ל דבזה הלכה כר"י דמלוה הכתובה בתורה ככתובה בשטר דמיא, וא"י למה, דהא ר"פ דבתרא הוא ס"ל דמלוה הכתובה בתורה לאו ככתובה בשטר דמי' כדאי' במס' קדושין פ"ק (דף י"ג ע"ב) ועי' ש"ך ח"מ סי' ל"ט ס"ק ג' באריכות:
ג) והיה נלע"ד לתרץ לפי דעת הפוסקים דס"ל שעבודא דאורייתא ואפי' במלוה ע"פ ס"ל שעבודא דאורייתא א"כ לפ"ז צ"ל הא דאין נגבה מלקוחות הוא משום תקנה משום דלית לי' קלא, ואנן ס"ל בכל ספק תקנה מוקמינן לי' אדינא דאין ספק תקנה מוציא מדין חיוב של תורה ואפי' להוציא ממון כמ"ש בכ"מ וא"כ א"ש פסקי דהרמב"ם וש"ע דכיון דאנן קיי"ל הא דא"ב בדאורייתא מטעם ספק הוא א"כ שפיר יכול לגבות הכהן מן הנכסים אף לאחר שחלקו דהא כאן יש ספק אם כלקוחות הם והי' כאן תקנת חז"ל או לא ומוקמינן לי' אדינא אך לפ"ז לא א"ש לרב אסי דס"ל מחצה יורשים ומחצה לקוחות משום דמספקא לי' וכן בש"ס שם דמוקי פלוגתא דר"מ ור"י דפליגי בדרב אסי א"כ הי' לנו לאוקמי אדינא מטעם ספק, והי' אפשר לנו ליישב דהסוגיא אזלא שם אליבא דמ"ד שעבודא לאו דאורייתא וא"כ הא דאין גובין מלקוחות הוא מדינא ואדרבא הא דגובין מיורשים הוא מטעם תקנה משום נעילת דלת, אבל הפוסקים הנ"ל ס"ל שעבודא דאורייתא, אך עדיין קשה לפי מ"ש הש"ך (בח"מ סי' ל"ט ס"ק ג') דרבא ס"ל שעבודא דאורייתא עכ"פ במלוה הכתובה בתורה, א"כ קשה דרבא גופי' מוקי שם פלוגתייהו דר"מ ור"י דפליגי בדרב פפא ורב אסי א"כ מוכח דאפי' אם נאמר ש"ד מ"מ אם יש ספק אי כלקוחות דמי או לא, לא אמרינן אוקי אדינא, וע"כ צ"ל דלא שייך כאן ספק תקנה דכיון דחכמים הפקיעו שעבוד הלקוחות ממלוה ע"פ לא פלוג בכל דבר ואפי' באחין שחלקו דינא הכי ובלאו"ה צ"ל כן דהא הך טעמא דחששו לפסידא דלקוחות לא שייך גבי יורשים משום דלית לי' קלא דהא קודם שחלקו גובין מהם ולא חששו לפסידא דידהו, וע"כ צ"ל משום דלא מפסידים מכיסם וא"כ גם בחלקו הי' לנו לומר כן דלא שייך אצלם פסידא בחלקו יותר מבאם לא חלקו אלא ודאי משום דלא פלוג כיון דשם לקוחות עליהם שוב אין טורפין מהם:
ד) שוב אחר כותבי זאת מצאתי בס' קצה"ח סי' ק"ח שהביא קושיא הנ"ל שהקשיתי בשם היש"ש והמע"מ דהאיך נגבה מלוה ע"פ מיורשים אחר שחלקו כיון דכלקוחות דמיין, והביא תי' א' בשמם משום דשעבודא דאורייתא ומלוה הכתובה בתורה ככתובה בשטר דמיא ורק משום פסידא דלקוחות אין גובין מהם וביורשים דלא שייך פסידא אוקמוה אדינא, אבל תי' זה אינו מספיק לפי מ"ש דסוגיא דבכורות אזלא אליבא דרבא ורבא גופי' ס"ל שעבודא דאורייתא במלוה הכתובה בתורה, וא"כ אף דס"ל דלאו ככתובה בשטר דמיא מה שאין גובין מיורשים אינו אלא מטעם תקנה משום פסידא דלקוחות, וא"כ הי' לנו לאוקמי אדינא שם ביורשים דלא שייך פסידא דלקוחות אלא ע"כ דלא פלוג חכמים בתקנתם בכל לקוחות אף דלא שייך פסידא כמ"ש. ועוד עדיין אינו מיושב לפי הכרעת כמה פוסקים דבמלוה שאינה כתובה בתורה קיי"ל דשעבודא לאו דאורייתא א"כ מדינא אין גובין מלקוחות ולא מצד תקנה א"כ היאך גובה בע"ח מיורשים אחר שחלקו, והגאון בעל קצוה"ח תירץ שם לפי דעת הפוסקים ביורש שמכר נכסיו דגובים מדמים שביד היורשים מדינא דגרמי, וא"כ ממ"נ גובה מינייהו משא"כ בהא דחמש סלעים דליכא לחיובי מטעם מזיק שעבודא מטעם דקיי"ל המזיק מת"כ פטור כעין מ"ש למעלה, אבל גם תירוצו אינו מספיק חדא דלפי דיעה הב' דשם ס"ל דאחין שמכרו נכסיהם פטורים מאי איכא למימר, ועוד תינח ביורשים גדולים ביורשים קטנים שחלקו נכסיהם ע"פ אפוטרופוס דודאי לא שייך בזה מזיק שעבודו של חבירו א"כ היאך יגבה בע"ח מהם חובו אחר שיגדלו, ולכן העיקר נלע"ד דבאחת לפי דינא דש"ס מלוה ע"פ אינו נגבה מן היורשים כי אם קודם חלוקה אבל לא אחר שחלקו וכדמוכח מסוגיא דפ' יש בכור וכמ"ש, אבל לדידן אחר תקנת הגאונים שתקנו דמלוה ע"פ נגבית מן היורשים אפילו מן המטלטלין מצד התקנה א"כ י"ל דכן הי' תקנתם שאף אחר חלוקה יגבו מהם דבזה שייך ג"כ התקנה מפני נעילת דלת, דאף אם מכרו באמת לאחרים יש מחלוקת בפוסקים אם גובין מן הדמים מ"מ בכה"ג שלא מכרו רק חלקו בזה תקנו דלגבו דאל"כ בטלה תקנתם לגמרי שכל היורשים יחלוקו ירושתם ויפקיעו חובותיהם, ולכך סתמו הפוסקים וכתבו בהא דחמש סלעים של בן וכ' דגובין מן הנכסים והיינו משום דהאידנא אחר תקנת הגאונים גובין מן המטלטלין שלהם ולכך גם כשחלקו גובים מצד נעילת דלת, ולכך גם בהא דבכור אע"ג דלא שייך נעילת דלת מ"מ אין סברא לומר דמלוה הכתובה בתורה יגרע ממלוה שאינה כתובה בתורה, ובזה א"ש ג"כ מה דסתמו הפוסקים והרמב"ם שם בפי"א מה' בכורים שם בדין כ' דבין חלקו הנכסים בין לא חלקו ינתן מן הנכסים ה' סלעים לכהן ולמה לא חלקו בין אם נשאר נכסים קרקעות או מטלטלין דהא מדינא דש"ס אין נגבין ממטלטלין של ירושה, אבל לפי מ"ש דהרמב"ם מיירי אחר תקנת הגאונים וגם בזה תקנו אע"ג דלא שייך בזה נעילת דלת משום דלא גרע מחוב אחר כמ"ש וא"ש:
סימן דין אחים שחלקו שט"ח ומחל אחד מהם ללוה:
א) אחר שנתבאר בסימנים שעברו דאחין שחלקו לקוחות הם מספיקא דשמא אין ברירה א"כ יש להסתפק הרבה באם ירשו שט"ח וחלקו השט"ח ע"פ שומא ועלה שט"ח אחד לאחד מהם ואח"כ הלך השני ומחל החוב ללוה מה דינו דכיון דיש ספק אם יש ברירה או לא, ואם נאמר דיש ברירה א"כ שט"ח זה הוא שלו מעולם ואין אחיו יכול למחול משא"כ אם אין ברירה א"כ שמא הי' שייך לאחיו והוי כמוכר שט"ח לחבירו וחזר ומחלו מחול, וא"כ הי' לנו לומר דאין מוציאין מן הלוה דהמע"ה, ולכאורה הי' נראה לדמות דין זה למ"ש בסי' פ"ב סעי' ב' באם אומר הלוה א"י אם פרעתיך בשט"ח דחייב לשלם אף דגם המלוה א"י אם נפרע דבכה"ג אין ספק פרעון מוציא מידי ודאי חיוב, וא"כ הרי טוען בספק שמא אין ברירה והוי מחילה ומחילה הוי כמו פרעון ואין ספק מחילה מוציא מידי ודאי חיוב, אך לפ"ז קשה בגופא דדינא היאך מצאנו ידינו ורגלינו דפוסקים בכ"מ דיורשין חולקין שט"ח בשומא, ולפי מ"ש דיורשים כלקוחות דמו א"כ צריך כתיבה ומסירה בחלוקת אחים בשטרות ולא מצינו זה בפוסקים, ובש"ע סי' ס"ו סעי' מ"א כתב סתם באחים שבאו לחלוק ויש להם שטרות ישומו ב"ד השטרות ויחלוקו לפי השומא ומשמע דא"צ יותר, ולפי מ"ש אין זה מועיל דאם יבא לגבות בשט"ח זה מן הלוה יכול לומר אולי לוקח אתה וכיון שלא קנית בכתיבה ומסירה אין אני חייב לך והוי כטוען א"י אם נתחייבתי לך דפטור כ"ש כאן דגם התובע א"י. והנה זה יש ליישב דממנ"פ יכול לגבות מן הלוה אם יורש אני א"כ אתה חייב לי בעצמי ואם לוקח אני אתה חייב לי מדר"נ לפי מ"ש שם סעי' א' דאם אין למוכר לשלם ללוקח מוציאין מן הלוה ונותנים לקונה מדר"נ, וכאן הוי כמו אין למוכר לשלם דהרי אינו יכול לתבוע מאחיו שיכול לומר לו שמא יש ברירה ואין לי עסק עמך בשט"ח שעלה לחלקך וכיון שאינו יכול לתבוע מאחיו הוי כמו אין לו למוכר לשלם דחייב לו מדר"נ, אך לפ"ז לא הי' יכול לגבות מן הלוה רק כפי הסך ששמו ב"ד השט"ח דע"ז חל שיעבודא דר"נ ממה שחייב אחיו לשלם לו דמיו אבל לא הי' יכול לתבוע כל דמי השט"ח מן הלוה וזה אינו במשמע מסתימת הפוסקים, וכן לפ"ז אם חלקו בלא כתיבה ומסירה היו יכולים האחים לבטל החלוקה באם נתבטל או נתקלקל שטרו של א' מהם, ואף דנת' שם סעי' א' בהג"ה דאם קיבל עליו המוכר אחריות אם לא יגבה הלוקח השטרות צריך לקיים המכר, וא"כ אף אם נאמר דכלקוחות דמו מ"מ הוי כלוקח באחריות כפי' השני שפי' רש"י בפ"ק דב"ק בהא דבא בע"ח ונטל חלקו של א' מהם וכמו שהסכים לזה הרשב"ם בפ' בית כור שם וגם התוס' הסכימו לזה הפי' כמבואר שם, מ"מ הא אינו חייב רק כפי המעות שקיבל כמ"ש הש"ך שם ס"ק ד' וא"כ אם תובע בשט"ח וזה אומר לו שמא איני חייב לך שלא קנית בכתיבה ומסירה יכול לגבות מן הלוה מדר"נ מצד אחריות שקיבל עליו אחיו, מ"מ אינו יכול לתבוע רק כפי השומא ששמו שט"ח שבזה קיבל עליו אחריות וכל זה אינו במשמע מסתימת הפוסקים:
ב) והנה לשיטת הפוסקים הסוברים דמכירת שטרות הוא מדרבנן הוה א"ש דהא מדאורייתא אם נאמר דכלקוחות דמו אין המכירה כלום והוי כלא חלקו מעולם וא"כ נשארו השטרות בתפוסת הבית כקודם חלוקה, וא"כ יכול אחד מהם לתבוע כל השטר כדין ב' שותפין דאם הם בעיר דאחד יכול לתבוע כל החוב דהא נשתעבד לשניהם, ורק מדרבנן הוה מכירה וכיון שדין זה דברירה הוא בספק ובדרבנן יש ברירה א"כ יכול הוא לתבוע ג"כ כל השט"ח דהוברר הדבר שהי' שט"ח זה שלו מעולם, אכן לדעת הסוברים דמכירת שטרות הוא דאורייתא קשה ועי' בש"ך סי' ס"ו ס"ק א' שהאריך שם והביא ראיות להפוסקים דהוא מדאורייתא ופסק כן להלכה, וגם אפי' למ"ד דרבנן קשה דדוקא בב' שותפין קיי"ל דא' יכול לתבוע כל החוב כשיש חבירו בעיר משא"כ ביורשים כמ"ש בסי' ע"ז סעי' ט' בהג"ה דמי שהפקיד חפץ ביד אחד ומת והי' לו שני בנים נותנים לו חלקו, ועי' ש"ך שם ס"ק כ"ה הטעם משום דב' בנים שירשו, כל חלק של אחד ידוע בפ"ע ואין לו עסק עם חבירו, ולא דמי לשותפין דאדעתא דהכי נתחייב לשניהם דכל אחד יכול לתבוע יעו"ש, וא"כ ממנ"פ אינו יכול לתבוע כל החוב אם מכירת שטרות דאורייתא א"כ אין ברירה ושמא לקוחות הם וצריך כתיבה ומסירה וגם יכול למחול, ואם הוא דרבנן וא"כ מן התורה אינו יכול לתבוע כל החוב כלל וכיון דדין ברירה בספק הוא א"כ מספק אינו יכול לתבוע כל החוב:
ג) אכן אחר העיון נלע"ד דביורשים שחלקו שטרות לא שייך דינים הנ"ל והוא לפי מ"ש בסי' ס"ו סעי' א' בהג"ה בשם י"א דשטר שכתוב בו אני משעבד לך ולכל מי שמוציאו נקנה בחליפין או במסירה בלא כתיבה והוא דעת תה"ד סי' של"א, והטעם דכיון שכתב בו לכל מי שמוציאו הוי כמו שנשתעבד מתחילה לאותו שמוציאו וכאלו לא בא בכח המוכר כלל, ואף לפי מה שדחה הב"י דבריו והסכים עמו הש"ך שם ס"ק י' באריכות והעלה דכיון שכ' תחילה שם המלוה ואח"כ לכל מי שמוציאו נמצא שכל מי שמוציאו בא בכח המלוה עצמו ולכן צריך כו"מ וגם המלוה יכול למחול החוב שהוא העיקר ואחרים באים מכחו כמ"ש הש"ך שם באריכות, אבל שט"ח שאין כתוב בו שם המלוה כלל רק נכתב סתם שנתחייב לכל מי שמוציא שטר חוב זה הסכים הש"ך שם דא"צ כתיבה ומסירה גם אין המלוה יכול למחול יעו"ש, וא"כ בנד"ד שנתחייב לאביהם וכבר מת אביהם ובניו ירשו השט"ח והם יורשים אביהם מן התורה, נגד היורשים הוי כמו שט"ח שאין נזכר בו שם המלוה רק נכתב סתם לכל מי שמוציאו שהרי ב' הבנים כחם שוה בשט"ח זה ואין א' עיקר יותר מחבירו ואין שייך לומר דא' צריך לכתוב לאחיו קני לך איהו כו' דלשני הבנים נתחייב מן התורה בשוה וגם אין שייך לומר שא' ימחול השט"ח דיורש א"י למחול כח חלק אחיו כמ"ש התוס' והר"ן ונימו"י בכ"מ בהא דאם נתנו במתנת ש"מ כו' הובא דבריהם בש"ך ס"ק א' שם, וא"כ אפי' לאחר חלוקה אף אם נימא דכלקוחות דמו דאין ברירה ושמא שט"ח זה הי' שייך לאחיו עכ"פ לא גרע ממלוה אמיתי שהי' לו שט"ח שלא נכתב בו שם המלוה רק סתם לכל מי שמוציאו ומכרו לאחר דאינו יכול למחול, וכבר נתבאר דנגד ב' היורשים דינו כמו שטר שלא נזכר בו שם המלוה מאחר דשניהם כחם שוה בו וכבר מת המלוה עצמו שהוא אביהם, וא"כ דין זה דומה למ"ש בסי' ע"ז סעי' י' בהג"ה בלוה משנים ונכתב השטר על שם שניהם כל א' יכול לגבות כולו יעו"ש, וא"כ בנד"ד ממנ"פ יכול לגבות כולו אם הם לקוחות וא"ב הרי בכה"ג מכירתו מכירה בלא כתי' ומסירה ואינו יכול למחול וכ"ש אם יש ברירה, ואפי' אם נאמר דכלא חלקו כלל דמי מ"מ יכול לתבוע כל החוב אם הוא מוציא השטר ודו"ק בזה:
ד) עוד הי' נלע"ד ישוב לזה ע"פ, מה דאיתא ריש פ' הכותב (ד' פ"ג ע"א) אמרי דבי ר' ינאי בכותב לה בעודה ארוסה כדרב כהנא דאמר ר"כ נחלה הבאה לו לאדם ממ"א אדם מתנה עלי' כו' וע"ש מ"ש הפוסקים ומבואר בש"ס שם דדוקא בארוסה מהני מ"ש דין ודברים אין לי כו' אבל בנשואה לא מהני משום דידו כידה, ופי' המפרשים הטעם כיון דנשואה היא כבר הנכסים ברשותו ולא מהני בזה סילוק כי אם ע"י קנין גמור אבל בעודה ארוסה דאגידה בי' קצת אבל עדיין לא נכנס לרשותו לגמרי לכן מהני סילוק, והנה הא דשטרות צריך כתי' ומסירה למכירתם הטעם כתבו הפוסקים משום דאין גופן ממון ואין בהם רק שעבוד נכסים לבד ולכן ע"י מסירת השטר אין השעבוד שבו נקנה ע"י רק בכתי' קני לך איהו וכל שעבודא ולכך באחין שירשו שטרות שיש לכל היורשים שעבוד נכסים בהם על הלוה אבל עדיין לא נכנסו לרשותם כ"ז שלא גבה אותם לכן במה שמוכר השטר לאחיו הוה ממש ככותב לאשתו בעודה ארוסה דין ודברים אין לי עמך כו' ומסלק זכותו מהם ונשאר ממילא כולו בזכות אחיו, ואין זה דומה למוכר לאיש אחר דלא מהני סילוק דבמה יזכה האחר, אבל כאן שאם סילק כחו ורשותו מן הירושה ממילא נשאר כל הירושה ביד אחיו וא"צ קנין לזה כלל שהרי אפי' בכור שחילק במקצת נכסים ונטל כחלק פשוט קיי"ל דויתר בכל הנכסים, וזה דומה ג"כ להא דאיתא בפ' מי שהי' נשוי (ד' צ"ג ע"א) בכותבת בעלת מאתים לבעלת מנה דין ודברים אין לי עמך במנה כו' דמהני סילוק ונשאר כל השעבוד ביד בעלת המנה, וכן כאן נשאר כל השעבוד לאחיו כיון שיש לו זכות ושעבוד בירושת אביו ולכן א"צ כו"מ ומזה הטעם ג"כ אין אחיו יכול למחול אף אם הם כלקוחות דהוי כמו שסילק זכותו ואמר לאחיו אין לי דין ודברים עמך, דהא הטעם דמוכר שט"ח לחבירו יכול למחול כתבו הפוסקים ב' טעמים א' משום דמכירת שטרות דרבנן והב' משום דב' שעבודים יש למלוה על הלוה שעבוד הגוף ושעבוד נכסים ושעבוד הגוף אין יכול למכור משא"כ שעבוד נכסים וכל שמחל חובו כיון שפקע שעבוד הגוף ממילא פקע שעבוד נכסים דדין ערב יש להם, וכ"ז אינו שייך אלא במכירה משא"כ באחין שחלקו שטרות דמתורת סילוק זכות אתינן עלי' נשאר ב' השעבודים ברשות אחיו ולכן א"י למחול ומועיל ג"כ מן התורה כיון דאין זה אלא סילוק בעלמא ודו"ק בזה:
סימן ח אי שייך ברירה באחין שחלקו בשני מינים:
א) בפ"ו דמס' דמאי גרסינן חבר וע"ה שירשו את אביהם ע"ה יכול הוא לומר לו טול אתה חטים שבמקום פלוני ואני חטים שבמקום פלוני אתה יין שבמקום פלוני ואני יין שבמקום פלוני אבל לא יאמר לו טול אתה חטים ואני שעורים טול אתה הלח ואני היבש ע"כ, והובא משנה זאת במס' חגיגה (ד' כ"ה ע"ב) ופרש"י שם דלכך במין א' יכול לומר לו טול אתה שבמקום פלוני כו' משום דחד מינא הוא אמרינן יש ברירה שאלו הם חלקו של זה ואלו הם חלקו של זה ולא החליף לו חבר לע"ה חלקו שבטמאים בשביל חלקו של ע"ה בטהורים, אבל בב' מינים אין לומר ברירה דכשמת אביהם נפל חלק לזה וחלק לזה בכל המינים ונמצא חבר מחליפו לו כו', הרי מבואר מזה דאף במלתא דרבנן דקיי"ל יש ברירה מ"מ בשני מינים לא שייך ברירה, וכן מוכח מש"ס מס' בכורות (ד' נ"ו ע"ב) האחין השותפין כשחייבים בקלבון פטורים ממעשר בהמה כו' חלקו וחזרו ונשתתפו חייבין בקלבון ופטורין ממעשר בהמה, ושם אמר רב ענן לא שנו אלא שחלקו גדיים כנגד תיישים ותיישים כנגד גדיים אבל חלקו גדיים כנגד גדיים ותיישים כנגד תיישים אומר זהו חלקו המגיעו משעה ראשונה לכך, הרי מבואר דרב ענן אף דס"ל דיש ברירה אעפ"כ בחלקו שני מינים מודה דאין ברירה וזה ברור, ולכאורה קשה דרב ענן דמחלק בין מין א' לב' מינים ע"כ צ"ל דס"ל דיש ברירה אף בדאורייתא דהא מעשר בהמה מדאורייתא הוא, וא"כ לדידן דס"ל דבדאורייתא אין ברירה פטורין ממעשר בהמה אפי' חלקו כו' שהי' החלוקה במין אחד כרב נחמן ובאמת פסק כן הרמב"ם (פ"ו מה' בכורות הלכה י'), ולפמ"ש למעלה דלשיטת הרמב"ם הא דמחלקינן בין דאורייתא לדרבנן הוא מטעם ספק דבדאורייתא אזלינן לחומרא א"כ הי' לנו להחמיר כאן דשמא יש ברירה וחייבין במעשר בהמה, וצ"ל כמ"ש למעלה דשאני מעשר בהמה שבכל ספק אזלינן בי' לקולא דעשירי ודאי אמר רחמנא ולא עשירי ספק וכמ"ש הרמב"ם עצמו שם (הלכה ט"ז) וז"ל, כל בהמה שהיא ספק אם היא בת מעשר או לא הרי היא פטורה מן המעשר כו', אך לפ"ז קשה בהא דתנן שם חזרו ונשתתפו חייבין בקלבון והא קלבון הוא דרבנן וא"כ מספק פטורים דבדרבנן יש ברירה, ועל המשנה עצמה לא קשה די"ל דמיירי בב' מינים ורב נחמן דאמר אפי' במין אחד לא קאי אלא על מעשר בהמה או דס"ל לרב נחמן דאין ברירה מתורת ודאי אפי' בדרבנן אין ברירה כמ"ד הכי, אבל על הרמב"ם קשה שפסקו להלכה פ"ג מה' שקלים ולא חילק בזה, וצ"ל דלענין קלבון שאני דלא תליא כלל בדין ברירה, דעיקר הטעם שפטורין מקלבון משום שכ"ז שלא חלקו הוה כמו תפוסת הבית עדיין קיים וכאב השוקל בשביל בניו, משא"כ כשחלקו וכל א' מכיר את שלו מה בכך שיש ברירה וכל אחד משתמש בחלקו המגיעו משעה ראשונה מ"מ לא הוי כאב השוקל בשביל בניו] שוב אחרי כותבי זאת ראיתי בס' מק"ח מהגאון מליסא סי' תמ"ח שכתב ג"כ דבב' מינים לא שייך ברירה והביא ג"כ הראיות שכתבתי ממשנה דמס' דמאי ומהא דבכורות יעו"ש:
ב) אכן אחרי העיון ראיתי שאין דבר זה מוסכם ויש בזה מבוכה גדולה, דהנה התוס' פ"ק דקדושין (ד' י"ז ע"ב) על הא דמביא הש"ס גר ונכרי שירשו כו' יכול לומר טול אתה ע"א ואני מעות כו' ואי ס"ד דאורייתא כי לא באו לרשותו נמי כי שקיל חלופי ע"א שקיל כו', וכתב התוס' ע"ז וז"ל ואין לומר טעמא משום ברירה כו' דא"כ אפי' באו לרשותו נמי יהא מותר מהאי טעמא, והרי שם הם ב' מינים ע"א ומעות כו' וע"כ צ"ל דס"ל לתוס' דבב' מינים ג"כ שייך דין ברירה, ולכאורה הוא תמוה דהוא נגד משנה דדמאי וסוגיא דבכורות שהבאתי, גם דבריהם צ"ע מ"ש דאם מטעם ברירה גם כשבאו לרשותו הי' מותר, וזה ג"כ נגד סוגיא דפ' השוכר את הפועל במס' ע"ז (ע"א ע"ב) ע"ש מ"ש הלוקח גרוטאות כו' אם משנתן מעות משך יוליך לים המלח ומסיק שם רבא רישא וסיפא מקח טעות ורישא דלא יהיב זוזי לא מתחזי כעכו"ם ביד ישראל סיפא דיהיב זוזי מתחזי כעכו"ם ביד ישראל ופרש"י דלכי הדר ושקל זוזי כמאן דזבן לעכו"ם דמי, וא"כ י"ל גם כאן דאם כשבאו לרשותו כשיתנם לעכו"ם ויקבל מידו נגדו דבר אחר מחזי כמאן דזבן לי' וא"כ שפיר הי' יכול לומר דהטעם משום ברירה אלא ע"כ דעיקר הטעם דלא שייך כאן ברירה, ובאמת הרשב"א בחדושיו כ' באמת לתרץ קושיית התוס' הנ"ל דהיינו משום דבב' מינים לא שייך ברירה, ובאמת קושיא הראשונה שכתבתי דדברי התוס' סותרים לסוגיא דבכורות ולמשנה דדמאי, יש ליישב דכוונת התוס' רק לומר דהש"ס לא הי' יכול לדחות הראי' שהביא רבא דירושת הגר מדרבנן דדילמא הטעם משום ברירה וס"ל דגם בב' מינים יש ברירה דלפ"ז גם משבאו לרשותו כו' אלא ע"כ אין שייך כאן ברירה משום דהוה ב' מינים ונמצא שגם התוס' ס"ל כן אליבא דאמת. אך מצאתי בחדושי ריטב"א לקדושין שכתב ג"כ להקשות קושית התוס' הנ"ל דילמא הטעם משום ברירה ותירץ שם דא"כ יקשה אפי' נשתתפו נמי אלא ע"כ ותירץ אין ברירה, א"נ יש ברירה ואסור מדרבנן משום שרוצה בקיומו יעו"ש, הרי דמשמע מדבריו דס"ל דלמ"ד יש ברירה ולדידן די"ב בדרבנן גם בב' מינים אמרינן הכי, ומצאתי שם בתוס' רי"ד על הך סוגיא דכתב בפי' דא"א לומר משום ברירה משום דהם ב' מינים וכמ"ש הרשב"א והביא ג"כ ראיות הנ"ל ממשנה דדמאי ומסוגיא דמס' בכורות מרב ענן שהבאתי וכ' שם דלא אמרינן ברירה כי אם במנין אחד ובמין א' דמביא שם מפלוגתא דר"א ור"י שם בבכורות בחלקו תשעה נגד עשרה דלא אמרינן ברירה ור"י אמר אפי' חלקו עשרה נגד עשרה אין ברירה יעו"ש ונדבר מזה לפנינו בס"ד:
הגה"ה ויש לי מקום עיון בדברי הרמב"ם (פ"ט מה' מעשר הלכה י"ג) וז"ל שנים שבצרו כרמיהם בתוך גת אחת והא' מהם אינו נאמן על המעשרות אעפ"י שעישר זה הנאמן על חלקו, כשהוא נוטל חלקו מן היין חייב להפריש ממנו מעשר דמאי על חלק ע"ה עכ"ל, ודין זה הוא משנה פ"ו דמס' דמאי, ובש"ס ירושלמי אמרו ע"ז דחצי חלק חבירו הוא דמאי ע"ש דמביא מחלוקת ר"א ור"י ופסק כר"י, והראב"ד שם בהשגות כ' ע"ז דקשה על משנה זו ממשנה דבתרא דמכאן משמע דאין ברירה ולכן צריך להפריש על חצי חלק חבירו ובמשנה שלאחרי' משמע דיש ברירה, ודברי הכ"מ שם נכונים שלפי פי' הרמב"ם במשנה שם דמיירי דבתחילה חלקו הכרם ובצר כל א' את שלו ואח"כ עירבו לדרוך אותם בגת אחת, [ולענ"ד לא הי' צריך הכ"מ לזה דהי' יכול לפרש שלא היו שותפין כלל אלא כל א' הי' לו כרם מיוחד בפ"ע ואח"כ בצרו שניהם לתוך גת אחת] ובזה לא שייך ברירה שהרי כבר הי' חלק של כל א' מבורר שהוא שלו וזכה בו תחלה ונמצא שלאחר שעירבו בגת אחת נמצא בשל כל א' יש חצי של חבירו ולכן צריך לעשר על חלק ע"ה, ודברי הראב"ד שם צ"ע שהוא כתב שם לתרץ הסתירה הנ"ל ממשנה שאחרי' דכאן הטעם משום קנס לפי שלא הי' לו להתערב עמו בגת אחת שהרי לא הי' לו שותפות עמו בכרם ומה לו לזה שעירב עמו פירותיו עכ"ל, ודבריו צ"ע הא' שהרי לפי דבריו דמיירי שלא היו שותפין כלל רק שעירבו יחד בגת פירות שלו ושל חבירו וא"כ מה ברירה שייך כאן והיאך שייך לומר שמה שלוקח הוברר שהוא שלו מעולם והרי כל אחד הי' לו חלק מיוחד וכיון דקיי"ל דבלח יש בילה א"כ ודאי דחצי שלו ביד חבירו וא"כ מדינא צריך לעשר על חצי חלקו של חבירו, ועוד הרי ממקומו הוא מוכרע שאין הטעם משום ברירה ממ"ש הרמב"ם שם כיצד הי' מחצה למחצה ונוטל בחציו מאתים לוג הרי זה מפריש ממנו לוג א' תרומת מעשר כו', ואם הי' מטעם חשש ברירה הי' לו להפריש על כל המאתים לוג שנפל לחלקו של ע"ה דדילמא כל מה שעלה לחלקו הוא נחלף והוא ביד ע"ה אלא ודאי דהטעם הוא משום דיש בילה ובודאי חצי שלו ביד חבירו כנלע"ד:
וצ"ע דלכאורה הך סתם מתני' דחבר וע"ה ס"ל עכ"פ דיש ברירה במין אחד עכ"פ בדרבנן וא"כ יקשה מזה לר"י דס"ל אין ברירה אפי' בדרבנן כדמוכח בפ' משילין בהא דשנים שלקחו חביות ובהמה בשותפות דמדקדק שם דר"י ס"ל אין ברירה מדמפרש מילתא דתני איו וכבר בא חכם, והא כיון דר"י אית לי' הלכה כסתם משנה, וא"כ ליתא לדאיו מקמי סתמא דמתני' דמס' דמאי דמוכח דס"ל עכ"פ דיש ברירה בדרבנן וכן הוא סתם משנה שם משנה ח' שנים שקבלו שדה באריסות או שירשו או שנשתתפו יכול הוא לומר לו טול אתה חטים שבמקום פלוני ואני חטים שבמקום פלוני אבל לא יאמר לו טול אתה חטים ואני שעורים כו' ופסקו הרמב"ם פ"ו מה' מעשר הלכה י"ד, ועי' בפי' המשנה שם שפי' דאין משנה זו מדבר בדיני או"ה רק נוגע לדיני ממונות והיינו שרשאי לומר לו שיקח כל אחד מן הסמוך למקומו משום דכופין על מדת סדום, ולפי פי' שם מיירי בשניהם ת"ח ואין חשודין על המעשרות וכן משמע כפי' דבמשנה שלאחרי' תנן, חבר וע"ה שירשו כו' וכן במשנה הקודם לו שנים שבצרו כו' א' מעשר כו' ובמשנה זו לא פי' שא' ת"ח והשני ע"ה מוכח דלא מיירי מענין או"ה כלל, אבל בחבורו שהעתיק דין זה לענין מעשר מוכרח דחזר מפי' למשנה ולכן כתב בחבורו מפני שאסור למכור טבל וכן מבואר שם בהג"ה יעו"ש, וא"כ יש ב' סתמות דעכ"פ בדרבנן יש ברירה, והי' נלע"ד ליישב דשאני גבי חבר וע"ה דבאמת אין כאן איסור ברור במה שמחלק עם ע"ה לומר אולי חלקו הוא ביד ע"ה ועובר על ל"ת, חדא דאין איסור זה ברור דהא רוב ע"ה מעשרין הם ואין כאן אלא חשש בעלמא, ולכן כל שאינו נותן לו בידים ורק ממילא ע"י חלוקה אפשר דבא חלקו ליד ע"ה ועדיף מתרי עברי דנהרא שאם יכול ליקח בעצמו אין כאן לפני עור כו', ואין זה דומה להא דע"ה שאמר לחבר קח לי אגודת ירק כו' דשם נותן לו בידים שלקח ב' אגודות א' לעצמו וא' בשביל ע"ה, ולכן נלע"ד דכאן אינו אלא בשביל מראית העין לבד דנראה כאלו מחליף שלו בחלק ע"ה כיון שאין החלקים שוים, אבל כיון שהחלקים שוים בכל דבר ומתחלה ראוין הם לחלוק ואין חלק של ע"ה בא מכח הת"ח אין בזה חשש מראית העין דלפ"ע, וראי' לזה דהרי איתא שם במשנה דלא יאמר חבר לע"ה טול אתה הלח ואני היבש, והיינו שלח הוא מה שהוכשר לטומאה ויבש היינו דלא הוכשר ואם היו מצד איסור חשש ברירה וכיון שהמשנה ס"ל דבמין א' יש ברירה א"כ למה יאסר בזה, דבמה שקצתו הוכשר לקבל טומאה אין זה בגדר מין אחר, אלא ודאי דכיון דעיקר האיסור משום מראית העין אסרו חכמים במה שיש קפידא בחלוקה כגון בלח ויבש שהת"ח רוצה דווקא ביבש ולא ליטול הלח שכבר הוכשר ולכן כל שמקפיד ליתן זה לע"ה מיחזי כמוסר בידים משלו לע"ה, משא"כ בשניהם יבש ומין א' לגמרי שאין הפרש והקפד בין חלק זה לחלק זה ואין הת"ח רוצה דוקא בחלק זה ולא בחלק האחר לא שייך כאן מראית העין דלפ"ע ודו"ק כנ"ל:
ג) ויש לענ"ד מקום עיון בדברי הרמב"ם ז"ל מ"ש בפ"ד מה' איסורי מזבח (הי"ז) וז"ל, ב' שותפין שחלקו זה לקח עשרה טלאים וזה לקח תשעה וכלב אחד שעם הכלב מותרים אבל העשרה שכנגדו אם יש א' מהם דמו כדמי הכלב או יתר על דמי הכלב מוציאו מן העשרה כנגד הכלב ויהי' מחירו והשאר מותרים ואם כל א' מהם דמיו פחותים מדמי הכלב הרי העשרה כולם אסורים עכ"ל, והוא דברי הש"ס במס' תמורה (ד' ל' ע"א) דפריך הש"ס ונשקול חדא כו' ומשני כגון דטפי כו' והאי טופיינא כו', והתוס' שם כתבו דהסוגיא אזלא למ"ד יש ברירה יעו"ש. והנה מה שקשה לכאורה על הרמב"ם מאחר שהוא פוסק כמ"ד אין ברירה בדאורייתא א"כ גם בשוים הדין שכולם אסורים. כבר כתבתי למעלה דש"ה דמן התורה כולם מותרים דהמחיר כלב בטל ברוב ורק מדרבנן אסור דבע"ח לא בטלי ובדרבנן יש ברירה. ואחר כתבי זאת מצאתי כן בס' מק"ח סי' תמ"ח שתירץ כן דברי הרמב"ם הנ"ל, אבל מ"ש הרמב"ם דאם יש א' מהם יותר על דמי הכלב דנוטל ג"כ אותו ויהי' מחיר הכלב והשאר מותרים לענ"ד צ"ע, והוא, דלכאורה קשה דאם מצד ביטול ברוב אתינן עלה א"כ גם בשוה הכלב יותר מדמי א' מהם ממה שכנגדו למה אסורים כולם, כיון דהך טופיינא אזיל בכולהו הרי בכל א' מהם רובו להיתר ומעוטא נתפס במחיר הכלב ולמה לא אמרינן דבטל ברוב בכל אחד האיסור ברוב היתר, דגם בכה"ג שייך ביטול ברוב כמ"ש ביו"ד סי' י"ד באבר שיצא חוץ לרחם לענין חלבו, שכתבו שם הפוסקים דשייך בי' ביטול ברוב מן התורה ע"ש בט"ז ובש"ך, גם חשיבות דבע"ח דלא בטלי לא שייך בזה שכל אחד מעוטו בטל ברובו וזה קשה גם על הש"ס דמתרץ כן ואין לומר דאתיא אליבא דר"י דס"ל מין במינו לא בטל מן התורה דהא ר"י לית לי' ברירה אפי' בדרבנן ושם הסוגיא אזלא למ"ד יש ברירה]. עוד קשה דמנין פשוט לי' להש"ס לומר דהך טופיינא ששוה הכלב יותר מטלה א' אזיל בכולהו ולמה לא אמרינן דיברור שני טלאים נגד הכלב ויאסור אותם והך טופיינא דכלב אזיל בטלה השני לבד, וא"כ בטלים השנים ברוב הטלאים מן התורה ושוב נימא יש ברירה בדרבנן, ואין לומר כיון דהשני טלאים שוים הרבה יותר מדמי הכלב לא שייך לומר ע"ז הוברר הדבר שהם מחירו שהרי ודאי לא החליפם השנים בעד הכלב, דא"כ יקשה על הרמב"ם שכ' דגם באם טלה א' שוה הרבה יותר מדמי הכלב יכול לברור אותו ולומר שהוא מחירו ומה בין שנים ששוים יותר מדמי הכלב לא' ששוה הרבה יותר אלא ודאי דאין חילוק בזה, ואם נאמר דיש חילוק א"כ דברי הרמב"ם תמוהים וכמ"ש:
ד) ולכן הי' נ"ל לומר דדין ברירה בכה"ג לא שייך אלא אם כולם שוים ממש זה כזה דבזה שייך לומר הוברר הדבר למפרע שזהו חלקו המגיעו משעה ראשונה, משא"כ באם אינם שוים בדמיהם לא שייך לומר כן שהרי צריכין שומא וצריך הא' להחזיר דמים לאחיו וא"כ מה שנותן לו לאחיו בעד יתרון דמי הוה לוקח ממש, וראי' לזה מהא דאיתא התם בפ' מעשר בהמה (דף נ"ו ע"ב) ר"א אמר ל"ש אלא שחלקו ט' כנגד יו"ד אבל חלקו ט' כנגד ט' כו' אומר זהו חלקו המגיעו כו' ופרש"י שם ד"ה ט' וז"ל, ט' גדולים כנגד עשרה פחותים דהיינו שומא וליכא למימר ברירה כו':
הגה"ה ועי' תוס' ד"ה ואזדא ר"י כו' שכתבו וז"ל, ואע"ג דהכא פליג ר"א עלי' דר"י ולעיל בסוף פ' יש בכור (דף נ"ב ע"ב) משמע דמודה בההיא דלקוחות הם דמשני מאי חוזרים חוזרים לבטלה הא מצריכין הכא תרי מילי דר"י כו', והיינו כמו דקאמר כאן דאי אשמעינן שדה לחומרא כו' ור"ל דהוה אמינא דמספיקא אמרינן אין ברירה ולחומרא צריכין להחזיר ביובל, ולפ"ז צ"ל דר"א ס"ל ג"כ א"ב מספק ואעפ"כ כאן במעשר בהמה באם הם שוים ס"ל יש ברירה והיינו ג"כ לחומרא לחייבם במעשר בהמה, ולפי מ"ש למעלה בישוב דברי הרמב"ם דס"ל דבמעשר בהמה אזלינן לקולא בספק משום דעשירי ודאי אמר רחמנא כו' וצ"ל דהרמב"ם יתרץ כתירוץ הב' שכתבו התוס' שם דר"א אליבא דר"י מתרץ שם הכי אבל לדידי' לא ס"ל וצ"ע:
אבל לפ"ז יקשה למה הוצרך הש"ס לתרץ דשוה האי כלבא חד ומשהו דהאי משהו אזיל ומשיך בכולהו, דגם אם הי' שוה פחות מדמי הטלאים שכנגדו כל שאינם שוים וצריכין שומא אין שייך בהם ברירה שכל שצריכים הם לשום זה כנגד זה יצאו מתורת יורשים מתפוסת הבית אלא בגדר לוקחים ממש דהאי טופיינא דטלאים שכנגדו אזיל בכולהו טלאים שעם הכלב ובכלב וא"י איזה נתפס בדמי אותו היתרון אם הטלאים שעם הכלב ואם הכלב, וע"כ צ"ל דבאמת אם הכלב שוה פחות אז אין שייך לומר דיתרון הטלאים ששוים אותם שכנגדו יהיו בתוך דמי הכלב אלא הם מסתמא בתוך דמי הטלאים שעמו שהם שוים יותר מדמי הטלאים שכנגדו, אבל באם הכלב שוה יותר אין סברא לומר שיתרון דמיו יהי' נמשך רק באחד מן הטלאים שכנגדו אלא מסתמא נמשך בכולם, ולפ"ז באמת אם הטלאים שכנגדו אין כולם שוים רק יש בהם מקצת ששוים כמו הכלב או פחות אז מסתמא אותו היתרון של דמי הכלב אינו נמשך רק באותם טלאים שכנגדו השוים יותר מדמי הכלב, והא דלא אמרינן דיתבטל אותו היתרון ברוב בתוך דמי הטלאים שכנגדו, נראה דלא שייך בזה ביטול ברוב דנראה דמ"ש התורה דמחיר כלב אסור אינו דוקא באם החליף כולו בכלב אלא מקצתו נמי דינא הכי והרי זה דומה למקדיש מקצת בהמה באבר שהנשמה תלוי' בו דפשטה קדושה בכולה וכמו כן נפשט איסור המחיר שהחליף קצתו וא"י איזה מקצת הוה כמו החליף אבר שהנשמה תלוי' בו שנתפשט איסורו בכל הבהמה. גם נלע"ד דבמין אחד רק שאין דמיהם שוים תלוי במחלוקת האמוראים אם שייך בזה ברירה למאן דאית לי' ברירה, דרב נחמן ורב ענן דפליגי בחלקו גדיים נגד טלאים ולא פליגי בחלקו ט' נגד עשרה ס"ל באמת דכיון שהם מין אחד שייך בזה ברירה אף שאינם שוים בדמיהם. גם י"ל דר"א דס"ל דחלקו ט' נגד יו"ד אין ברירה היינו דוקא באם לא יש רק י"ט בהמות בירושה דבלקח ט' נגד י' ע"כ דטופיינא דשוים הט' יותר אזיל עכ"פ בא' מן העשרה בהמות שכנגדם א"כ ע"כ א' מהם הוא לקוח וא"כ לא נשאר כדי שיעור מעשר אבל אם חלקו י' נגד י"א אמרינן דהיתרון הולך באותו האחד עשר והי' חייבים באמת, או אפשר דאין סברא לומר כן אלא דהיתרון מתפשט בכל הי"א א"כ מתחלה הי' לאותו שנטל הי"א כאלו לקח מקצת מכל א' מאחיו בעד היתרון שהיו בכל העשרה שנטל הוא והוא כמ"ש למעלה בשם תוס' רי"ד בקדושין דמחלק למ"ד יש ברירה דהיינו דוקא דשוים במין ושוים במספר ודו"ק:
ה) והנה בעיקר דין זה מה שנתבאר בדבר שנתערב ברוב כיון דבטל מדאורייתא אמרינן יש ברירה צ"ע מהא דאיתא בסוף מס' מעילה נפלה פרוטה של הקדש בתוך הכיס או שאמר פרוטה בכיס זה הקדש כיון שהוציא את הראשונה מעל דברי ר"פ וחכמים אומרים עד שיוציא את כל הכיס ועיין בתוס' שם דר"ע אזיל לטעמי' דס"ל דחייבים על ספק מעילות אשם תלוי, ואם נאמר דבטל ברוב מדאורייתא שייך בו ברירה א"כ יקשה למה ס"ל לר"ע דמעל בראשונה משום ספק מעילות הא יש תקנה לזה שיברור פרוטה אחת ויאמר שזו היא של הקדש דבדרבנן אמרינן ברירה, ובשלמא בנפלה פרוטה בכיס בזה לא שייך ברירה כיון שכבר הוברר הפרוטה תחילה וחל עלי' שם הקדש שוב א"א לומר הוברר על פרוטה אחרת וכמו שית' בסימנים שאח"ז בס"ד, אבל באמר פרוטה בכיס זה הקדש הרי זה דומה ממש להא דמחיר כלב שכ' התוס' במס' בכורות שם ד"ה לברור כו' וז"ל שכך סברת הש"ס כיון שיש ברירה שיש לדבר להיות תלוי בדעתו דמסתמא כך דעתו מתחילה דאותו שיברור הוא כנגד הכלב, וכמו כן י"ל כאן שכן דעתו שאותה פרוטה שיברור אח"כ יהי' הקדש, והוי כמו הא דשני לוגין שאני עתיד להפריש דמועיל למאן דאית לי' ברירה וכיון דכבר בטל ברוב מן התורה א"כ שייך בזה ברירה, ודוחק לומר דבאמת ר"ע ס"ל דגם בדרבנן אין ברירה דא"כ מה דקאמר בפ' בכל מערבין (ד' ל"ה ע"ב) מאן האי תנא דאפי' בדרבנן לית לי' ברירה כו' למה לא אמר ר"ע דמעילה היא, ונלע"ד במה שיש לדקדק במ"ש התוס' שם בסוף מעילה (ד' כ"א ע"ב) ד"ה פרוטה שהקשו תימא ולבטול ברובא וכ"ת דשיל"מ הוא כו' הא דשיל"מ דלא בטיל מדרבנן הוא כו', ובמ"א כתבתי ליישב קושייתם דבאמת בכה"ג לא שייך ביטול דביטול אינו שייך כי אם במה שהכל של אדם א' ורק שנתערב איסור בהיתר אבל באם נתערב פרוטה של שמעון בכיסו של ראובן לא שייך ביטול כמ"ש בסוף פ' משילין אם נתערב קב חיטין שלו בעשרה קבין חיטין של חבירו יאכל הלה וחדי וע"ש באריכות מ"ש בביאור הסוגיא שם בזה, וא"כ אם נתערב פרוטה של הקדש שהוא של גבוה בהרבה של חולין שלו לא גרע של גבוה משל חבירו דלא שייך בי' ביטול, וא"כ הרי הוא כנתערב אחד באחד ממש וכמו כל דין קבוע דכמחצה על מחצה דמי דבאמת כל דבר שאין לו ביטול מן התורה ונקרא שם ספק על כל התערובות הרי הוא כמחצה על מחצה ממש מאחר שלא הי' זה בכלל אחרי רבים כו' דמשם ילפינן דין ביטול ברוב, וא"כ הוי ספק דאורייתא ממש בתערובות חד בחד דלכ"ע ספק זה אסור מן התורה ולכן ר"ע דמחייב אש"ת על ספק מעילות חייב גם כאן, ובזה מיושב ג"כ דברי הרמב"ם מ"ש בפ"ז מה' מעילה הלכה י') מ"ש וכן פרוטה בכיס זה הקדש כו' מחלל אותה כו', ולפמ"ש דהרמב"ם ס"ל דדבר המעורב ברוב דבטל מדאורייתא שייך בו ברירה וא"כ למה צריך לחללו והלא יכול לסמוך על ברירה שיברור א' מהם ולפמ"ש דבזה לא שייך ביטול ברוב א"ש:
הגה"ה ודברי התוס' שם תמוהים מ"ש די"ל משום דמטבע חשיב ולא בטיל, דהא גם דבר חשוב דלא בטיל הוא מדרבנן, ועיין בס' משנה למלך סוף פ"ז ד"ה מעילה שעמד בדברי התוס' בזה והאריך שם, ואפשר לדחוק בדברי התוס' דכוונתם כמ"ש בפנים דבמטבע כיון שהוא דבר של ממון אחרים לא שייך בי' ביטול אעפ"י שאין זה במשמעות לשונם צריך לדחוק וליישב כן ודו"ק:
ו) עוד נלענ"ד לומר דבר חדש והוא דדין ברירה לא שייך בדבר שבא בתערובות כי אם באחד מב' אופנים, הא' באם אומר מה שאקח משם אותו דבר יהי' הקדש בכה"ג שייך ברירה שמתחילה הי' מפרש דבריו שאותו שיפריש משם הוא יהי' נתפס בדבורו ולכן אמרינן הוברר הדבר שאליו הי' כוונתו מתחילה ולא אמרינן שמא הי' דעתו על אחר כהא דשני לוגין שאני עתיד להפריש כו', וכן בדבר שבא ממילא כמו אחין שחלקו או בנטל אחד תשעה וכלב וא' עשרה טלאים דכיון שלא אמר שום דבר רק ממילא יש בו דבר איסור ובתחילה לא נקרא עליו שם איסור על דבר מיוחד אמרינן דמסתמא הי' בדעתו שאותו שיברור אח"כ נגד הכלב יהי' נתפס במחירו, וכן באחין שחלקו כיון שעומדין לחלק ג"כ אמרינן כאלו פירשו דעתם מתחלה שמה שיקח א' לחלקו הוא יהי' שלו שהרי ע"כ עומדים לפרש דעתם והוא כעין מ"ש כל העומד לזרוק כזרוק דמי וכן הרבה כאלו, אבל באם אמר בפירוש אחד בתערובות יהי' הקדש ולא פירש אותו שיברור הוי כאלו הפריש אחד וחזר ונתערב ואין לומר שאותו שיברור אח"כ יהי' הקדש, ומנא אמינא לה מהא דאיתא שם בסוף מעילה ר"פ אמר כיסין אלוגין רמי לי' ר"ל לר"י דתנן הלוקח יין כו' ופרש"י שם דרמי לי' סיפא דמתני' דאמר מודה ר"ע באומר פרוטה מן כיס זה הקדש שהוא מוציא והולך כו' עד שיוציא כל הכיס מהא דר"י ור"ש אוסרים באומר ב' לוגין שאני עתיד להפריש כו' וע"ז משני סיפא באומר לא יפטור כיס זה מן ההקדש. ולכאורה הוא תמוה דלפי הס"ד דלא ידע דסיפא מיירי בהכי א"כ למה הוצרך למרמי עליו מתני' דהלוקח יין ולהקשות מר"י ור"ש אר"ע די"ל דלא ס"ל לר"ע כר"י ור"ש ולא הקשה רישא וסיפא בעצמו כמו רב דימי דאמר דר"ל הקשה לר"י מרישא לסיפא ומשני סיפא באמר לא יפטור כו' ולכן נלענ"ד דר"פ ס"ל דרישא אסיפא ל"ק כלל דבאמת סיפא דאמר פרוטה מן כיס זה הקדש ר"ל אותו שיוציא לשם הקדש והרי זה דומה ממש להא דאומר שני לוגין שאני עתיד להפריש כו' משא"כ רישא באומר פרוטה בכיס זה הקדש ולא אמר מן כיס כו' אין כוונתו אותו שיוציא לשם הקדש יהי' הקדש ולא אחר, אלא סתם הקדיש מיד אחד בכיס יהי' מי שיהי' וממילא נתפס אחד להקדש וא"י איזהו והוי כמו נתערב ונפלה פרוטה של הקדש בכיס וא"כ מוכח מכאן דבכה"ג לא שייך ברירה כלל, וא"כ דברי הרמב"ם מיושבים על נכון מ"ש שצריך לחלל אותו ולא סמכינן אברירה דבכה"ג לא שייך ברירה, ודברי התוס' שם צ"ע דהם דחו שם פרש"י שפי' דהקשה מר"י ור"ש דאוסרים דדילמא ר"ע לא ס"ל אלא כת"ק והם מפרשים שם דר"פ ס"ל דרמי לי' ר"ל לר"י משום דס"ד דטעמא דמתני' משום ברירה אעפ"י שאינו מפרש שום דבר ופריך אפי' מר"מ דאעפ"י דס"ל שם יש ברירה היינו משום שמפרש ואומר מה שאני עתיד להפריש אבל בסתמא לא, ולפי דבריהם יקשה למה לא הקשה אר"ע גופי' מרישא לסיפא דאי ס"ל ברירה גם באינו מפרש כלום למה ס"ל דבהוציא הראשונה מעל, ולפי מ"ש א"ש דברי הרמב"ם דמפרש כמ"ש ופסק כר"פ דבתרא הוא:
ז) עוד נלע"ד להביא ראי' דבב' מינים לא שייך ברירה אליבא דכ"ע מהא דאיתא במס' ע"ז (דף ס"ד ע"ב) דרצה להביא ראי' דבע"ז רוצה בקיומו מותר מהא דתניא גר ועכו"ם שירשו את אביהם עכו"ם יכול גר לומר לעכו"ם טול אתה ע"ז כו' וקאמר שם ר"פ ש"ה דירושת הגר אקילו בה רבנן כדי שלא יחזור לסורו, וקאמר שם תנ"ה בד"א שירשו אבל נשתתפו אסורים, וכתבו התוס' שם דאלו מרישא דגר ועכו"ם שירשו ליכא למשמע מינה דהוה אמינא דבדין הוא מטעם ברירה אבל מברייתא דנשתתפו מייתי שפיר דאי מטעם ברירה אפי' בנשתתפו נמי יעו"ש. ולכאורה קשה לפי מאי דקיי"ל לחלק בברירה בין דאורייתא לדרבנן א"כ הי' יכול לומר מטעם ברירה דבירושת הגר שהוא דרבנן אמרינן יש ברירה משא"כ בנשתתפו שהוא מדאורייתא אין ברירה, ולכך צ"ל דהש"ס הוכיח דבכה"ג לא שייך ברירה משום דבב' מינים אין ברירה דאל"כ לא הי' צריך לחלק בין ירושה לבין נשתתפו, ובנשתתפו גופי' הי' יכול לחלק בין סתם יינם דמדרבנן ליי"נ ממש, אלא ע"כ דגם בדרבנן אין ברירה בשני מינים, וזהו כוונת התוס' ג"כ מ"ש דא"א לומר דמטעם ברירה דא"כ בנשתתפו נמי כו' ר"ל שלא הי' יכול הש"ס לפרש כן דבאמת אין שייך ברירה בשני מינים וא"כ גם התוס' מודים לזה לדינא, ובזה נדחה מה שהוכיח בס' שר האלף סי' תמ"ח מדברי תוס' אלו דס"ל דגם בשני מינים יש ברירה:
ח) ושם בס' הנ"ל לפי מה שכ' דמשמע מדברי התוס' הנ"ל דבב' מינים שייך ג"כ דין ברירה יצא לדון בדבר החדש וכ' לחלק, דדוקא בתבואה וכיוצא בו דדרך לחלק כל מין בפ"ע ואינו עומד לחלק מין אחד נגד חבירו בזה לא אמרינן ברירה בב' מינים, אבל במה שדרך לחלק ממילא מין אחד נגד חבירו כגון בב' שדות מב' מינים דדרך לחלק שדה נגד שדה בעילוי דמים הוי כמין אחד דאמרינן בי' ברירה אפי' בב' מינים, וכיון שכן בע"ז שאין דרך לחלקה לשברים מסתמא עומד לכך שיטול אחד כנגדה שפיר שייך בי' ברירה אפי' בב' מינים, והביא ראי' לזה מהא דאמרינן בש"ס דלמאן דס"ל אחין שחלקו לקוחות הם לא מייתי ביכורים רק חד בר חד עד יהושע, משמע למ"ד יורשים הם א"ש הא דמייתי ביכורים באיזה אופן שחלקו אפי' נטל זה שדה חטים וזה נטל שעורים יעו"ש. ולענ"ד אינו נראה דלפ"ד יקשה מה דקאמר בש"ס בתמורה ובבכורות שם ואי ס"ד יש ברירה לשקול חד להדי כלבא ואינך לישתרו, ולפ"ז גם אותו חד יהי' מותר דהא אינו עומד לחלק הכלב לחצאין וגם טלאים חיים אין דרך לחלקם כל א' למחצה וא"כ מתחלה עומד לזה שיטול א' טלה וא' כלב וא"כ אין כאן מחיר כלב כלל למ"ד יש ברירה וא"כ כולם מותרים אלא ודאי דאין חילוק, דכל עיקר הטעם דבב' מינים אין ברירה אין תלוי בדעת האחים ובמה שדרכם לחלק אלא עיקר הטעם שבשעה שמת אביהם וירשו אותו מסתמא יש לכל א' חלק בכל מין ומין דהיאך אפשר לומר דהוברר הדבר שזה מין זה וזה מין זה, דהא כה"ג מצינו דבב' מינים בחליפין אין להם אונאה משום שזה רוצה במחט וזה רוצה בשריון, ומה שחולק מין נגד מין הוא משום שקשה לחלוק כל מין לחצאין הם כמוכרים זה לזה חלקם והוי מכירה ממש ולא שייך בזה ברירה כלל, וא"כ אין לחלק בזה במה שדרכו לחלוק כך או לא, גם יש ראי' לזה שלא כדברי המחבר הנ"ל ממה דאיתא בירושלמי (פ"ו דדמאי) על הא דתנן דלא יאמר לו טול אתה ע"ז כו' וז"ל, אמר ר"י לא סוף דבר יי"נ וע"ז ומעות, אלא אפי' הי' שם ב' צלמים א' עשוי כמין דלופקי וא' שאינו עשוי כמין דלופקי לא יאמר לו טול אתה את שאינו עשוי כמין דלופקי כו' ע"ש, הרי אע"ג דאין דרך לכל ע"ז לחלקה] לשברים אעפ"כ כל שאינם שוים בדמותם וצורתם ב' מינים מקרי ואין בו דין ברירה, גם מה שהביא ראי' מהא שמביאים ביכורים למאן דאית לי' ברירה אפי' חלקו שדה חטים נגד שדה שעורים, דבריו תמוהים לענ"ד דאין זה ענין לחלוקה בב' מינים דאע"ג דבהתבואה הגדילה בשנה זו עליהם לא שייך ברירה מ"מ בגוף הקרקע שחלקו בזה שייך ברירה וכיון שאחר שיקצרו התבואה מן השדות הדר הוה לי' חלוקה במין אחד א"כ שייך בהם ברירה ויכול לומר מן האדמה אשר נתת לי, דעיקר הטעם דבב' מינים לא אמרינן ברירה הוא משום דמסתמא יש להם לכל א' חלק בכל מין ומין ואין ראוי לדחות אחד את חבירו ממין א' לגמרי וזה לא שייך אלא בתבואה הגדילה בהם לא בגוף הקרקע וזה פשוט, ואפשר דבאמת בב' שדות שהם אינם שוים זה לזה כגון עדית וזיבורית או שזה בהר וזה בשפילה וכדומה הוי כב' מינים ואין שייך בהם ברירה, וקצת רמז לזה ממ"ש בפ' יש נוחלין (דף קכ"ג ע"א) בחלוקת הארץ לע"ל ואין לך כל אדם מישראל שאין לו בהר ובשפילה כו':
ט) עוד ראיתי בספר פתח הבית שהביא בשם חידושי הרשב"א שכתב לפקפק דגם בב' מינים שייך דין ברירה יעו"ש. והביא ראי' מהא דביכורים דקאמר הש"ס דאי לאו דאר"י קנין פירות כו' לא מצא ידיו כו' דמשמע דלמ"ד יש ברירה א"ש וכי נאמר דתמיד חלקו בקרקעות שוים, ולא הבנתי דברים אלו דהא עיקר הטעם דבב' מינים לא אמרי' ברירה הוא משום דא"א לומר דזהו חלקו המגיע מתחלה דודאי יש לכל אחד חלק בכל מין, וא"כ בחלקו קרקעות שאינם שוים ודאי דכל אחד יש לו בכל שדה החצי ונמצא כשחלקו יש לכל א' חצי שלו וחצי שהחליף בשל חבירו וא"כ שפיר יכול להביא ביכורים ולקרות מן האדמה אשר נתת לי, ואף כן דבביכורים שמביא לעזרה יש בהם מחצה שאינו שלו רק לקוח מחבירו הרי יכול להקדיש המותר כדאי' בפ' הספינה (דף פ"א ע"ב) אם לא שנאמר דכיון דעכ"פ צריך להחזיר כל חלקו לאחיו ביובל מטעם שא"י איזה מחצה יחזיר לו שהשדה עצמו ממין זה שמחצה שלו ומחצה לקוח מאחיו אינו מבורר איזה מחצה הוא שלו וא"כ אין לו רק קנין פירות לבד, מ"מ יש תקנה שיחזיר רק חצי שדה כל א' לאחיו ושוב מקרי מין א' ולמ"ד יש ברירה במין א' א"ש, משא"כ למ"ד אין ברירה אף בב' מיני שדות כגון עדית וזיבורית מ"מ צריך להחזיר ביובל כל השדה שנטל כל א' לחלקו כיון שאינו מבורר איזה מחצה הוא שלו וא"כ בכל השדה אין לו רק קנין פירות ושפיר מקשה לר"י דוקא ולא למאן דאית לי' ברירה, ועפ"ז הי' נלע"ד ליישב הסוגיא דפ' משילין (דף ל"ז ע"ב) פלוגתא דרב ושמואל בשנים שלקחו חביות ובהמה בשותפות דרב ס"ל יש ברירה וחביות מותרת ובהמה אסורה ומקשו רב אמי ורב אסי לרב דאוסר בבהמה משום דינקי תחומין מהדדי לאיסור מוקצה לא חששו לאיסור תחומין חששו יעו"ש, פי' התוס' דאיסור מוקצה הוא מה שהבהמה מוספת שמנונית כו', ני"ל דבאמת לא גילה רב עיקר טעמו, ועיקר טעמו הוא משום דבב' מינים אין ברירה, וכיון שהבהמה אין דרך לחלקה לחלקים שוים זה כזה וחולקין אבר נגד אבר ואין אבר א' דומה לחבירו ולכן לא שייך בו ברירה, ולכן אף שנדחה טעם זה דקאמר הש"ס אליבא דרב מ"מ קיי"ל כרב כמו שפסקו הפוסקים כמ"ש בא"ח סי' שצ"ז והיינו מטעם הנ"ל:
סימן ט דין אי שייך ברירה בדבר איסור שנתערב:
א) בהך סוגיא דתמורה גבי מחיר כלב דמקשה הש"ס ולברור חדא להדי כלבא כו' שם בתוס' הקשו דהכא משמע שאם איסור מעורב בהיתר נוטל האיסור וסומכין על ברירה לומר שזהו האיסור שנסתלק, וכן בההיא דלוקח יין מבין הכותים כו' וא"כ בכל איסור המעורב בהיתר נסמוך אברירה ונשקול כשיעור האיסור ואידך לישתרו כו', ותירצו בשם מורו הרמ"ר כלל גדול בדין זה דודאי כל דבר שהוברר האיסור בתחלה ואח"כ נתערב בהיתר לא סמכינן אברירה כיון שתערובתו הי' באיסור אבל הני תערובתן בהיתר כי האיסור לא הי' מבורר קודם תערובתו ולאחר התערובות נולד האיסור אז סמכינן אברירה עכ"ל התוס'. ולכאורה דין זה שחידשו התוס' הוא תמוה ואין כן משמעות הפוסקים דלפי דברי התוס' אם היו עשר בהמות בעדר ובא ארי ודרס לא' מהם וא"י איזה הוא הי' לנו להתירם ע"י ברירה שיאסור אחד והשאר יהיו מותרים ולא כן מבואר בפוסקים, עיין יו"ד (סי' י"ד) בעובר שהוציא אבר אחד ונאסר האבר שאם הי' נקבה אסור חלבה והרי הוא כחלב טריפה שנתערב בחלב כשרה יעו"ש וא"כ הא כאן תחלת ביאת החלב הוא בתערובות א"כ קשה נברור מקצת חלב ונסמוך אברירה כמו בהא דהלוקח יין מבין הכותים, וכ"ש לפי מ"ש לדידן דקיי"ל בדרבנן יש ברירה וכאן מדאורייתא ברובא בטיל וכמ"ש בהא דט' טלאים וכלב כמ"ש בסימן הקודם ועוד כמה ראיות מכ"מ דלא שייך בזה ברירה, ואדרבא דעת כמה פוסקים דדבר שהאיסור בא בתערובות ולא הוכר מעולם אפי' ביטול לא שייך בי' אפי' בדברים המתבטלין וכמו שית' בס"ד. ולכן נלע"ד לפרש כוונת דברי התוס' דאין כוונתם על איסור שאסרה תורה או מדרבנן שהוא חל על אותו דבר וא"א לומר בזה ברירה דהיאך תאמר הוברר הדבר שאותו שבירר בידו הוא האיסור ושמא אינו כן ואדרבא בכל דוכתא אמרינן כל דפריש מרובא פריש, אלא כוונתם על איסור הנתפס ע"י דבורו של אדם ומעשה שלו שתלוי בדעתו אותו שרוצה להתפיס כגון בהא דלוקח יין באומר שני לוגין שאני עתיד להפריש שכוונתו ורצונו הי' בתחלה שאותו שיברור אח"כ הוא יהי' נתפס בתרומה בכה"ג שייך לומר ברירה שהרי לולא דבריו לא היו חל עליהם שם תרומה כלל ולכן אמרינן שגם מתחלה הוברר הדבר וסמכינן ע"ז תחלה קודם שנתברר כאלו ביררו תחלה, וכן בהא דנטל תשעה וכלב והשני נטל י' טלאים שכוונתו הי' שאחד מהם יהי' תמורת הכלב והיינו אותו שיברור ויחליפנו ויתפוס עלי' לומר שהוא יהי' נגד הכלב יהי' מחירו, ואף שלא בירר דבריו מתחלה בפי' כגון בדבר שממילא כמו באחין שחלקו ג"כ אמרינן דמסתמא הי' דעתם שאותו שיקח אח"כ לחלקו הוא יהי' שלו מתחלה, וכן בכל המתלקט בהא דצנועין שמביא הש"ס בפ' מרובה וכן בגיטין בכתוב גט לאיזה שתצא בפתח תחלה ובהא דאם בא חכם למזרח כו', ואף בדבר שלא פירש בדבורו ולא פירש תחלה איזו דבר יתברר אח"כ אמרינן קמי שמיא גליא, וכן בהא דמה היא באותם הימים לדעת רש"י שתלה הדבר במי שחייו ומותו תלוין בידו ולשיטת התוס' אותה שעה שקודם מיתתו יתברר אח"כ, וכן בהא דב' נשים שלקחו קיניהם בעירוב שהביא הש"ס בפ' הוציאו לו (דף נ"ה ע"ב) שהוא תלוי בקריאת השם ודכוותי' טובא בכה"ג חלקו התוס' בין הוברר כבר מתחלה ואח"כ נתערב דבכה"ג לא שייך ברירה, שהרי כבר בירר וחל השם על אותו שבירר וכיון שנתערב אולי יעלה בידו אחר לא אותו שבירר תחלה א"כ היאך שייך לומר הוברר הדבר תחלה שזהו הדבר עצמו שנאסר, משא"כ אם לא נקרא עליו שם קודם שנתערב וקרא שם על אחד שהוא מעורב בודאי כוונתו על אותו שיברור אח"כ, אבל באיסור תורה או דרבנן שאין איסורו חל ע"י דבור ומעשה האדם ודאי דלא שייך בזה לסמוך אברירה, והא דפריך הש"ס בפ' הוציאו לו (דף נ"ה ע"ב) בהא דלא היו שופרות לקיני חובה דקאמר הש"ס דהוא מחשש חטאת שמתו בעליה, ופריך ונברור ד' זוזי ונשדי במיא והנך נשתרו ומשני ר"י לית לי' ברירה, משמע דלמאן דאית לי' ברירה יכול לעשות כן אף דכבר היו מעות קינו מבורר (ע"י) קודם שנתנו לשופר ג"כ ל"ק דודאי מי שנותן דמי קן לתוך שופר אשר שם מעורב הרבה מעות של הרבה קינין א"א לומר שכל ד' זוזי שיקח הכהן יהיו עצמם של אותו שיקריב בשבילו, אלא ודאי כוונתו של הנותן הי' שהמעות שיקח הכהן מן השופר ליקח קינין בשבילו יהיו נתפסין על שמו ויהחלפו על המעות שלו שנתן בשופר או שלא הקדיש כלל המעות תחלה רק שנתן המעות סתם וכל א' הנותן שם דמי קינו כוונתו לזה שאותו שיקח הכהן בשבילו יהי' שלו, ושם הוא אחר התערובות ואמרינן הוברר הדבר למפרע כו' והוי כאלו בירר תחלה אותם המעות עצמם ודו"ק:
ב) והנה לכאורה יש סתירה לדברי תוס' הנ"ל מש"ס ערוכה במס' סוטה (דף י"ח ע"א) דאיתא שם בעי רבא כתב ב' מגילות לב' סוטות ומחקן לתוך כוס א' כו' ואת"ל הא לאו דידה קא שתיא כו' חזר וחלקן מהו יש ברירה או אין ברירה תיקו, והא התם דמחקן לתוך ב' כוסות וחזר ועירבן בתחלה הוכר מים של כל אשה ואשה בפ"ע ואעפ"כ מבעי' לי' אם יש ברירה או לא, ועי' בתוס' שם שכתבו דהאי ברירה דהכא לא דמיא לשאר ברירות דבש"ס משום דהוכרו כל א' בתחלה ואח"כ נתערבו, אלא דדמיא להא דפ' הוציאו הנ"ל דפריך ונברור ד' זוזי ונשדי במיא כו' דגם שם הוכרו כל א' מתחלה ואעפ"כ מדמה התם להא דמתנה אדם על עירובו אם בא חכם כו' אף דלא דמי הרי דלא חילק הש"ס שם בין הוכרו מתחלה ללא הוכרו, יעו"ש שהאריכו בביאור הש"ס, דא"כ בכל איסור שנתערב יחזור ויחלק ואמאי לא פשיט רבא מהאי דקיי"ל דיש בילה ליין ושמן כו' יעו"ש. עוד כתבו דהך דסוטה דומה להא דב' נשים שלקחו קיניהם בעירוב שגם שם הוכר מתחלה דמי כל אחת כו', ודברי תוס' אלו סותרים למ"ש במס' תמורה בב' דברים, הא' דשם בסוטה כתבו דגם מה שהוכר מתחלה ונתערב שייך ג"כ ברירה, ועוד דשם כתבו דהא דפ' הוציאו לו מקרי הוכר האיסור תחלה שלא כמ"ש במס' תמורה ועוד תמוה לפי משמעות פשט דבריהם שם דדבר איסור שנתערב בהיתר אף בדבר חשוב שאינו מתבטל ג"כ מהני מה שיברור א' מהם והוא תמוה ואע"ג שבאמת כתבו שם אח"כ ועוד תימא א"כ כל איסור שנתערב כו', קשה למה הקשו מסברא ולא הקשו מכמה מימרות מפורשות בש"ס בדבר חשוב שנתערב וכמו הא דאיתא בפ' התערובות בטבעת של ע"ז שנפלה כו' דדוקא נפלה אחת לים אבל הפילה בעצמו לא מהני וכן הרבה שם כיוצא בזה, ומשנה מפורשת כל הזבחים שנתערבו כו' ימותו כולם כו'. ונראה שלפי מ"ש שם התוס' אח"ז, ומיהו נראה דהכא כו' חזרו מדבריהם לומר דודאי באיסור ידוע שנתערב לא שייך ברירה כלל לומר הוברר שזהו מה שבירר, וכאן הוא ענין אחר שאין חשש במה שנתערבו המים של זו בזו כיון שתחלה נעשה הכל כדין שנמחקה המגילה לשמה תוך המים ומה שצריכה לשתות המים אין קפידא שיהיו תוך המים מחיקת האותיות כולם שנמחקו בשבילה לתוך מים שלה שכיון שנמחקו האותיות בטל הכתב רק שצריכה לשתות מים שלה ומה שמברר אח"כ מחצית המים בשבילה נקרא שזהו מים שלה, וע"ז הי' ספיקו של רבא אם צריכה שבאמת תשתה מים הראשונים שלה שנמחקו בשבילה או רק שתשתה מים שיתבררו אח"כ בשבילה זהו כוונת התוס' בתי' שם למדקדק בדבריהם, והא דב' שלקחו קיניהם והא דדמי חטאת בהא דשופרות פי' תוס' כמ"ש בתמורה וכמ"ש בכוונת דבריהם למעלה, דעיקר כוונת הנותן דמי חטאת לשופרות שאותם שיברור הכהן מן השופר בשבילו יהי' שלו ויתחלפו על מעות שלו אבל הכהן עצמו לולא הבעלים לא הי' יכול לחלל מעות של הבעלים על מעות אחרים, שאין אדם מחלל דבר שאינו שלו כמ"ש התוס' בפ' מרובה ובכ"מ רק דאמרינן שהבעלים כוונתם שמה שיחליף הכהן הוא מתרצה כעת שיוחלפו עליהם והרי זה תלוי בדין ברירה ממש ודו"ק. ועי' תוס' ישנים שם בפ' הוציאו לו כנ"ל בזה:
הגה"ה ועי' תוס' בכל מערבין (דף ל"ו ע"א) ד"ה כשהתנו שהקשו על פרש"י שפי' דהתנו דאותו שירצה הכהן לעשות חטאת בשבילה יהי' שלה כו' דלפי' קשה דהיינו ברירה ממש דכיון שנתערבו הקינין א"א בלא ברירה ע"ש. ולענ"ד יש ליישב פרש"י בפשיטות דכוונתו דברירה לא שייך כי אם במה שצריך שיתברר למפרע ולא אח"כ כמו הא דכתוב גט לאיזה שארצה כו' דצריך שתחלת הכתיבה יהי' לשמה וכן אם בא חכם כו' שבעת ביהשמ"ש צריך שיקנה העירוב וכן כל דבר, משא"כ במה שא"צ רק שיהי' מבורר באותו זמן שמברר וא"צ לומר הוברר הדבר למפרע אין שייך בזה ברירה, וכאן שלקחו קיניהם בסתם ולא קראו עליהם שם עדיין לא נתקדשו קדושת הגוף וכן בנתנו דמי קיניהם בעירוב ולכן היו בכוונת הנשים שמה שירצה אז הכהן לקבוע על שם אותה האשה יהי' זה שלה ויתחלפו על קן של חברתה, ובכה"ג לא שייך ברירה כל שא"צ לומר הוברר הדבר למפרע אלא אח"כ בעת שיברור, ועי' בפי' המפרש בסוף פ"א דמס' קינים מה שהביא בשם הראב"ד נראה דכוון למ"ש, ובסמנים הבאים לפנינו בס"ד נבאר הדבר באריכות דמה שא"צ להתברר למפרע אין שייך בזה דין ברירה וא"כ דברי רש"י נכונים:
ג) ודברי התוס' שם צריכין ביאור במ"ש שם בהא דפרוטה בכיס זה הקדש או שנפל פרוטה של הקדש בתוך. הכיס שר"ע אומר כיון שהוציא את הראשונה מעל דס"ל יש ברירה יעו"ש, והוא תמוה דא"כ מה מקשה שם ר"ל לר"י מהא דלוגין שאומר ב' לוגין שאני עתיד להפריש כו' דאלמא אין ברירה אהא דאמר ומודה ר"ע באומר פרוטה מן כיס זה הקדש שהוא מוציא והולך כו' דאלמא אית לי' ברירה, ולפי דבריהם עדיפא לי' להקשות דא"כ מ"ש רישא ומ"ש סיפא דכיון דברישא ג"כ הטעם משום ברירה למה ברישא מעל בראשונה ובסיפא עד שיוציא כל הכיס, ושם במס' מעילה פי' משום דר"ע לטעמי' דס"ל דחייבין על ספק מעילות אש"ת, עוד תמוה האיך שייך מעילה ברישא מטעם ברירה דהא אין מעילה אלא בשוגג וא"כ האיך שייך לומר ברירה, דבשלמא אם הי' לוקחו מן הכיס כדי ליתן להקדש שייך בדין ברירה כמו באחין שחלקו שמה שלוקח לחלקו אמרינן הוברר שמשעה ראשונה הי' ראוי לו וכן כאן אמרינן הוברר שאותו הקדיש בתחלה, אבל כשמעל בשוגג וסבור שהוא של חולין ולא נתכוון אלא להוציאו לחולין היאך שייך דין ברירה כאן אם לא כשנאמר שבעת שהקדיש אמר בפי' שאותו שיוציא מן הכיס בתחלה יהי' הקדש כהא דכתוב גט לאיזה שתצא בפתח תחלה וע"ז שייך שפיר (ברירה) דמה שהוציא אח"כ בראשונה מן הכיס הוברר הדבר שזהו של הקדש, אבל אם כן תקשה לחכמים דפליגי על ר"ע וס"ל עד שיוציא את כל הכיס מדוע יגרע זה מהא דאיתא במס' נזיר (ד' ל"א ע"א) שור שחור שיצא מביתי ראשון כו' דפליגי ב"ש וב"ה באם הקדש בטעות הוי הקדש אבל אם לא הי' טעות כגון שאמר שור שיצא מביתי ראשון קדוש גם אליבא דב"ה, וע"כ כ"ע מודו דקדוש אף למאן דלית לי' ברירה, ועוד הא ב"ש לית להו ברירה כדאיתא פ"ק דביצה בהא דהמת בבית ולו פתחים הרבה, אלא ע"כ כמו שית' בסימנים הבאים בס"ד דמה שא"צ לומר הוברר הדבר למפרע אלא חל בעת שמתברר לכ"ע מהני:
ד) בסי' הקודם סעי' ו' יצאתי לדון בדבר החדש בהא דפרוטה בכיס זה הקדש דבכה"ג דלא תלי בדעתו מה שיברור אח"כ רק הוא בא ממילא דא' מהם קדוש אין שייך בזה ברירה יעו"ש. ונלע"ד להביא ראיות לזה, הא' ממה דאיתא במס' מנחות (ד' ק"ח ע"ב) האומר א' מכבשיי הקדש א' משוורי הקדש הגדול שבהם הקדיש, ופריך שם בש"ס אלמא מקדיש בעין יפה מקדיש אימא סיפא שלשה בינוני שבהם הקדיש אלמא מקדיש בעין רעה מקדיש, אמר שמואל חוששין אף לבינוני כו' היכי עביד אמר רב חייא בר רב ממתין לו עד שיומם כו', וא"כ קשה למה לא אמרינן בכה"ג ברירה שאותו שמברר אח"כ לשם הקדש הוברר הדבר שהוא הי' הקדש וכאן לא הוכר ההקדש מעיקרא רק בא בתערובות וגם תלוי במעשה ובדבור האדם ולא ממילא דבכה"ג שייך בדין ברירה כמ"ש התוס' בתמורה וכמש"ל, ודוחק לומר דשמואל דמתרץ הכי לטעמי' אזיל דס"ל אין ברירה אף בדרבנן כמ"ש בפ' משילין גבי שנים שלקחו חביות דא"כ רב חייא בר רב נימא דס"ל ג"כ הכי דאין ברירה ודלא כרב אביו דס"ל יש ברירה בפ' משילין, ולפי מ"ש א"ש דבכה"ג שחל ההקדש מיד על א' מהם וא"י איזהו אין שייך בזה דין ברירה, עוד ראי' מהא דאיתא במס' קדושין פ' האומר (ד' ס"ד ע"ב) מי שיש לו שתי כתי בנות משתי נשים ואמר קדשתי את בתי הגדולה וא"י אם גדולה שבגדולות או גדולה שבקטנות או קטנה שבגדולות כו' כולם אסורות חוץ מן הקטנה שבקטנות דברי ר"מ ר"י אומר כו' ומסיק שם בש"ס דפליגי אי מחית אינש נפשי' לספיקא דר"מ אית לי' מחית אינש נפשי' לספיקא כו', ולפמ"ש למעלה דבמעורב ברוב מקרי דרבנן וקיי"ל דאמרינן בי' יש ברירה כהא דט' וכלב א"כ למה כולם אסורות לברור חדא מנייהו ואינך לשתרי וכמ"ש התוס' בתמורה דבדבר שבא מעורב בתחלה אמרינן בי' ברירה וגם הא הלוי במעשה האדם ובדבורו, ואע"ג דבפ' האיש מקדש מוקי לה כשהוכרו ולבסוף נתערבו היינו דוקא לרבא דס"ל קדושין שאין מסורים לביאה לא הוו קדושין אבל לאביי דהלכה כמותו מוקמינן לי' בסתמא, דהא גם כאן כל חדא מדאורייתא מותרת דכל דפריש מרובא פריש, ועיין תוס' מס' נזיר (ד' י"ב ע"ב) בהא דאומר לשלוחו צא וקדש לי כו' דאסור בכל הנשים שבעולם כתבו התוס' שם דמדאורייתא מותר בכל הנשים דלא מקרי קבוע כיון שאין האיסור ניכר וידוע במקומו ורק מדרבנן אסור משום קנס וא"כ בכה"ג באיסור דרבנן קיי"ל יש ברירה, דמן התורה לא מקרי קבוע אף דהדרה לנחותה, ובפ' בכל מערבין דקאמר שם מאן האי תנא דאפי' בדרבנן לית לי' ברירה למה לא קאמר ר"מ דקדושין הוא, ועוד דהא ר"מ ס"ל יש ברירה בהא דלוקח יין מבין הכותים, אלא ודאי דבכה"ג דלא תלה בדעתו מה שיפרש אח"כ ויברור א' מהם לא שייך ברירה וממילא א' מהם מקודשת וא"י איזו היא וזה ברור לענ"ד, וא"כ דברי התוס' דתמורה שכ' דבדבר שלא הוכר האיסור מתחלה שפיר סמכינן אברירה א"א לפרש דבריהם כפשוטם רק כמ"ש ודלא כמ"ש היש"ש בדיני ברירה וע"ש שתפס דברי התוס' כפשוטן וכן הא דשופרות והוא תמוה. שוב אחרי כותבי זאת מצאתי בחידושי ריטב"א לקדושין (ד' נ"א ע"א) בהא דפליגי חזקי' ור"י באמר יקדשו ארבעים מתוך שמונים חלות שכ' שראה מקשים והא ר"י לית לי' ברירה וכתב שם ממש כמ"ש דדוקא אם אמר מה שיברור אח"כ שייך בי' ברירה משא"כ אם אמר יקדשו עכשיו, והנאני שכוונתי לדעתו הרמה:
הגה"ה וצ"ע בסוגיא דפ' ב' דקדושין שם דפריך לרבא מהא דתנן א' מב' אחיות מקידשות כו' דהא כיון דמדאורייתא הם מותרות כל א' מהם דכל דפריש כו' א"כ שפיר מקרי קדושין המסורין לביאה וקרינן בי' מדאורייתא כי יקח איש אשה ובעלה דהא כל חדא מוקמינן לה אחזקת היתר ואין זה דומה לחתיכה אחת מב' חתיכות א' חלב וא' שומן דמביא אש"ת דשם אין בכל א' חזקת היתר משא"כ בכה"ג, אך יש לומר דנגד זה יש חזקה אחרת חזקת פנוי' והשני' היא המקודשת ונמצא שהיא אחות אשה ובמקום אחר הארכתי בזה ואין כאן מקומו:
ה) ברמב"ם (פ"ד מה' מעשר שני הלכה ט"ו) פסק שם באמר מעשר שני זה מחולל על סלע שתעלה בידי מן הכיס מחולל וכחכמים דפליגי על ר"י המובא בפ' בכל מערבין (ד' ל"ז ע"ב) לפי מאי דמפיך לה שם, ותמה שם הכ"מ על הרמב"ם דהא הוא ס"ל בדאורייתא אין ברירה, והכ"מ תי' שם דהרמב"ם לטעמי' אזיל דס"ל תרומה בזה"ז דרבנן, ולענ"ד דבריו תמוהים דלפ"ז קשה בהא דסתם הרמב"ם (פ"א מה' תרומות הלכה כ') בהא דישראל ועכו"ם שקנו שדה בשותפות דכ' לחלק בין א"י לסוריא, משמע דהרמב"ם מיירי לדינא דחייב בתרומה מדאורייתא וסתם בספרו כפי מה שמבואר בש"ס אף דבזה"ז דרבנן, וא"כ למה סתם כאן וכתב לפי מה שנוהג בזה"ז ולא הזכיר בפירוש לחלק בין בזה"ז לזמן שחייב מדאורייתא, וכן בריש (פ"ז מה' מעשרות) גבי הא דב' לוגין שאני עתיד להפריש סתם ג"כ דאין ברירה, ומה שתי' הר"י קורקוס על קושיא הנ"ל דבכה"ג לא צריכים לברירה כלל דממנ"פ מחולל המעשר כבר על סלע שבכיס דהא ממנ"פ יש סלע בו שמחלל עליו ע"ש, ובאמת הוא תמוה מאד דא"כ למה הוצרך הש"ס שם להפוך דברי ר"י לדברי חכמים כיון דאפי' למאן דלית לי' ברירה הוא מחולל וגם למה פליגי שם חכמים וס"ל דאינו מחולל, וכבר עמד בזה הר"י קורקוס בעצמו ע"ש בכ"מ שכתב שהוא תי' קושיא זאת ולא זכינו לתירוצו בזה, ולכן נלע"ד דכאן לא שייך לומר שמחולל ממנ"פ על סלע א' שבכיס דדוקא אם הי' אומר סתם מחולל על סלע א' שבתוך הכיס בכה"ג מהני ולא שייך בזה ברירה כמ"ש בסעי' הקודם, אבל כאן דמיירי שאמר על סלע שתעלה בידי ור"ל מה שיעלה אח"כ בידי וא"כ אין החילול חל על איזה מהם שיהי' רק מה שיעלה בידו, ואנו צריכים לומר שאחר שיעלה אז חל החילול למפרע בעת שאמר ודמיא ממש להא דכתוב גט לאיזו שתצא בפתח תחלה או שאמר לאיזו שארצה אגרש, וא"כ לפי מ"ש למעלה לחלק באם אמר שיחול הדבר אחר שיתברר אז לכ"ע מהני ובכה"ג אין שייך פלוגתא דיש ברירה או לא, אבל אם אמר שיחול מיד החילול על מה שיעלה אח"כ מן הכיס אז שייך דין ברירה ובכה"ג מיירי פלוגתא דר"י ורבנן דפ' בכל מערבין, וכן מוכח מש"ס שם דמיירי בהכי שרוצה לאכול המעשר מיד קודם שיעלה מן הכיס מדחילק שם בין אם אמר על סלע חדשה שיעלה כו' וליכא אלא חדא יעו"ש, דהיינו באם יש הרבה בכיס אז עכשיו אין הדבר מבורר ולכן למאן דלית לי' ברירה א"א לו לאכול ולסמוך על מה שיעלה אח"כ, אבל הרמב"ם לא מיירי מזה אלא באומר שיחול החילול אחר שיעלה מן הכיס דהרמב"ם לא הזכיר החילוק בין סלע חדשה או לא ולכן סתם וכתב דמותר גם בזמן שנוהג מדאורייתא, ולא רצה להזכיר בפי' באם אמר שיחול מיד ורוצה לאכול עכשיו דאינו מועיל כיון דבלאו"ה בזה"ז אינו חייב מן התורה ולכן לא רצה להאריך ולפרש כנ"ל:
סימן דין ספק איסור תודה אם שייך בו דין ברירה:
א) יש להסתפק אם בספק איסור דאורייתא שייך בו ברירה, דלכאורה לפי מ"ש למעלה באריכות לדידן דמחלקין בין דאורייתא לדרבנן הוא מטעם ספק הי' נראה דבכה"ג גם באיסור דאורייתא אמרינן בי' ברירה דספק א' שמא אין בו איסור כלל וספק ב' שמא יש ברירה והרי יש כאן ס"ס לקולא דקיי"ל דמותר, ולכאורה הי' נראה להביא ראי' דגם בספק דאורייתא לא אמרינן ברירה מהא דמביא הש"ס בלוקח יין מן הכותים דס"ד דש"ס דר"י ור"י ור"ש דאוסרים משום דלית להו ברירה, אף דזה גופי' ספק הוא אולי כבר הפריש הכותי מהם תרומה ומעשר אף דהם חשידי אלפ"ע מ"מ מידי ספיקא לא נפקא, וראי' לזה ממ"ש התוס' שם במ"ש עשרה מעשר ראשון כו' דהא כיון שהפריש כבר תרומה אין מגיע למעשר עשרה, ותי' שם בתוס' ישנים דהטעם אולי כבר הפריש תרומה לעצמו למאכלו וכיון דספק הוא אין ממעט את המעשר, ואעפ"י שהתוס' שם דחו תי' זה היינו משום דממנ"פ אם הפרישו תרומה הפרישו גם מעשר יעו"ש, ואעפ"י שהתוס' כתבו שם דדין ודאי טבל יש לו דא"י לקרות שם ולהפריש בין השמשות יעו"ש, היינו דחמיר יותר מדמאי משום דבדמאי הקילו דרוב ע"ה מעשרים הם משא"כ בשל כותים דספק גמור הוא ולא הקילו בו, ואין לדחות דש"ה דר"י ור"י ור"ש ס"ל דאין ברירה מתורת ודאי ולא מתורת ספק, דזה אינו דהא ר"י עכ"פ ס"ל דספק הוה דהא ס"ל דאחין שחלקו מחצה יורשין ומחצה לקוחות מטעם ספק כדאיתא בפ' יש בכור, הרי דמוכח דס"ס לא מהני, ואף שיש לומר דספק זה שמא עישר למאכלו ונמלך למכור אינו ספק שקול ויותר שכיח שלא עשרו, דמה שמוכרים לאחרים הוא יותר ממה שמחזיק לשתייתם, מ"מ כבר נתבאר במ"א דבס"ס כל שספק א' הוא שקול אף שהספק השני הוא נוטה יותר לאיסור מ"מ שפיר הוה ס"ס דיש כאן רובא להיתרא, כדמוכח מהא דסוף פ' בהמה המקשה (ד' ע"ז ע"ב) בהמה שהפילה שליא סמוך מיעוטא דמפילות למחצה נקבות כו', ואין לומר דמתני' דלוקח יין מיירי בידוע שהוא יין העומד למכור ובודאי הוא טבל משום דודאי חשידי אלפני עור דא"כ קשה למה נקט במתני' בכה"ג ולא נקט בהי' לו מאה לוג יין טבל בודאי משלו, ואין לומר דהיא גופא קמ"ל דכותים חשידי אלפני עור וחשוב כודאי ונקט לרבותא דר"י ור"י ור"ש דאפילו בכה"ג אוסרים, דהי' לו למתני בטבל ודאי לרבותא דר"מ דאפי' בכה"ג ס"ל דיש ברירה ולא נטעה לומר דרק בספק ס"ל יש ברירה וכח דהיתרא עדיף:
ב) ולכן הי' נראה לומר משום דר"מ בפ' יש בכור (דף מ"ח ע"א) מוכח דמספקא לי' אם יש ברירה בהא דאחין שחלקו יעו"ש. ולכך נקט בלוקח יין מבין הכותים דבכה"ג ס"ל לר"מ יש ברירה משום דהוי ס"ס אבל באחין שחלקו דהוי ספק אחד מחמיר, אבל בטבל ודאי גם ר"מ מודה דאין ברירה מטעם ספק דאורייתא, אבל ר"י ור"י ור"ש ס"ל דגם בס"ס אין ברירה אע"ג דר"י ס"ל ג"כ דדין ברירה מטעם ספק הוא מ"מ מחמיר יותר מר"מ, ובזה הי' מתורץ קושיית התוס' שם בעירובין ובפ' הוציאו לו שהקשו מר"מ על ר"מ ולפי מ"ש א"ש, ולפי המסקנא דגם ר"י ור"ש מודו בהא דלוקח יין דיש ברירה ושם הטעם משום שמא יבקע הנוד, י"ל דגם אם נאמר דר' יהודה ע"כ ס"ל דאין ברירה כדמוכח ממתני' דשופרות ומהא דתני איו וכן ר' יוסי ע"כ ס"ל דספק הוא כדמוכח בפ' יש בכור מ"מ ר' יוסי מודה בהא דלוקח יין אי לאו משום חששא דשמא יבקע הנוד לא הי' חושש לברירה מטעם ס"ס, ורק ר' יהודה ס"ל דודאי אין ברירה מדמחמיר גם בעירובין דרבנן, מ"מ נקט שם בברייתא אמרו לו כו' שמא יבקע הנוד כו' משום ר' יוסי דס"ל דספק הוי ואפשר דגם ר"ש ס"ל דספק הוי ובס"ס מודה דיש ברירה ולכן הוצרך לומר שמא יבקע הנוד, ועי' ברמב"ם (פ"ז מה' מעשר) שכתב מי שהי' לו מאה לוג של יין טבל מן התורה ואמר ב' לוגין כו' עד ואין אומרים בשל תורה נחשב כאלו נברר כו', הרי דלא העתיק לשון הש"ס כמנהגו, הגם שי"ל משום דעכשיו עשאום כעכו"ם גמורים וגזרו על יינם מ"מ הי' לו לכתוב מי שלקח יין ממי שהוא חשוד למכור טבל אלא ע"כ כמ"ש דהרמב"ם לשיטתו אזיל דס"ל דדין ברירה ספק הוא דלכך ס"ל דבדרבנן יש ברירה ולכך בכה"ג הי' מותר משום דהוי ס"ס וכמ"ש, אך י"ל לדעת הסוברים דספיקא דאורייתא אסור מן התורה א"כ בס"ס שיש להפריד בין הספיקות אין מועיל ס"ס דכיון שנולד ספק אחד כבר נאסר מן התורה חשיב כודאי איסור ושוב אין מועיל ספק השני להתיר כמ"ש האחרונים, וא"כ ה"ה בנד"ד קודם שאומר ב' לוגין שאני עתיד להפריש כבר חל עליו איסור תורה ולכן לא מהני בי' ברירה בדאוריית', ועי' מ"ש במקום אחר בדין ס"ס שיש להפריד בין הספיקות דקשה על מ"ש הפוסקים להחמיר מהא דפ"ק דפסחים גבי חבר שמת והניח מגורה כו' דקאמר שם בש"ס דהוי ס"ס ספק שמא הכניסם דרך גגות כו' וספק שמא תקנם ושם יש להפריד בין הספיקות, ובחיבורי בית יצחק הארכתי בזה, ועי' ס' שאגת ארי' (סי' פ"ט) דמשמע מדבריו שם דס"ל דהיכא דיש ס"ס יש ברירה אפי' בדאורייתא, ונ"מ במ"ש באם קידש אשה בספק קדושין ורוצה לגרשה ויש בגט חשש ברירה כגון בהא דפ"ג דגיטין כתוב גט לאיזה שארצה אגרש כו' דאם נאמר דס"ס מהני היא מגורשת, אך לשיטת ר"י בתוס' שם דס"ל דגם מאן דס"ל יש ברירה מודה בגט משום דכתי' וכתב לה שיהי' מבורר לשמה א"כ אין מועיל בזה ס"ס כלל [ובדברי התוס' הנ"ל נכתוב בזה לפנינו בסמנים הבאים בס"ד]:
ג) ויש בזה מקום עיון בדברי הש"ס פ"ב דקדושין (דף מ"ד ע"ב) אתמר קטנה שנתקדשה שלא לדעת אבי' אמר שמואל צריכה גט וצריכה מיאון כו' ומפרש שם צריכה גט שמא נתרצה האב בקדושין וכתב הרא"ש בפסקיו שם (סי' ה') דגבי בת אם נתרצה האב חיילי קדושין למפרע ממילא והוי כאלו אמר לבתו צא וקבלי קדושיך, ולכאורה קשה למאן דלית לי' ברירה א"כ היאך חלין הקדושין למפרע דהא ע"כ צריכין אנו לומר הוברר הדבר למפרע שנתרצה האב בקדושין מתחלה בעת שקבלה הקדושין, דאל"כ היאך יחול הקדושין אח"כ אפי' אם קדשה בכסף דאע"ג דקיי"ל דאם נתן לה כסף ואמר התקדשי לי לאחר ל' יום מקודשת אפילו נתאכלו המעות משום דברשותא דידה קא מתאכלא ולאו למלוה דמי, ש"ה דבתחלה נתן לה לשם קדושין ויכול לקדשה שהיא בת קבלת קדושין אם היא גדולה אבל בקטנה שאין לה יד לקבל קדושין אם לא מדעת אבי' אם לא היו חלין בתחלה היאך יחולו אח"כ, וכיון שהדבר תלוי ברצון האב הרי זה דומה לאומר כתוב לאיזה שארצה אח"כ אגרש דלמ"ד אין ברירה לא אמרינן הוברר הדבר שתחלה הי' ברצונו לשם זו לכתוב הגט, ובשלמא לרב שם דס"ל כשמואל דצריכה גט כמבואר שם א"ש דרב לשיטתו אזיל דס"ל יש ברירה כדמוכח בפ' משילין, אבל לשמואל דס"ל שם אפי' בדרבנן אין ברירה קשה, ולפי מ"ש שם ר"נ והוא ששידכו ופרש"י ששידך בה אבי' קודם קדושין דאז חיישינן שמא נתרצה האב כו', עפ"ז יש ליישב קצת דכיון ששידכו הוי כאלו התחיל להתברר קצת קודם הקדושין ושייך שפיר לומר דאם נתרצה האב אח"כ הוברר הדבר למפרע, וכעין מ"ש הר"ן בפי' לנדרים ר"פ השותפין דדבר שהתחיל להתברר קצת מקודם ושוב אם נגמר הבירור אח"כ אמרינן יש ברירה לכ"ע, אבל למאן דמתני התם פלוגתא דעולא על שמואל ושמואל מיירי בלא שידכו קשה, ועי' תוס' פ' בכל מערבין ופ' הוציאו לו דכ' להקשות דשמואל אדשמואל דבפ' משילין ס"ל אין ברירה ובגט שכ"מ יש לו ברירה כמ"ש אתקין שמואל בגיטא דשכ"מ אם לא מתי כו', ותירצו שם דשמואל ס"ל לחלק בין דבר העומד להתברר או לא, דבשכ"מ הדבר עתיד להתברר או יחי' או ימות יעו"ש, ועי' ביש"ש בדיני ברירה שכתב דגם הא דהריני בועליך ע"מ שירצה אבא חשוב כדבר העתיד להתברר, וא"כ יש ליישב גם בנידן זה דודאי המקדש את הקטנה יודע שקדושי קטנה לית בה ממשא דאין לה יד לקדש את עצמה וכמ"ש בפ' האיש מקדש אדם יודע שאין קדושי קטנה כו', והוי כאלו פי' הריני מקדשך ע"מ שירצה אביך וא"כ הוה דבר העומד להתברר או ירצה או לא ירצה ובכה"ג ס"ל לשמואל דיש ברירה, ונדבר מזה לפנינו בס"ד בסמנים הבאים אבל באמת אין זה ענין לנד"ד דדוקא באותו שמתנה ואומר ע"מ כו' שייך לחלק כן דכל שמתנה על דבר שיתברר הדבר או להן או ללאו הוי כמבורר מעיקרא, משא"כ בנד"ד דהעיקר תלוי בדעת האב שהרי הוא יש לו זכות לקדש בתו קטנה משא"כ לאחר אין לו כח לקדש קטנה שלא ברצון אבי', א"כ מה בכך שהדבר כמבורר אצל המקדש כיון שאינו מבורר אצל האב שהוא עיקר המקדש והוא לא גילה דבר קודם הקדושין ולא ידע ולא שמע מזה א"כ ודאי דזה תלוי בדין ברירה ממש, וזה גרע מתולה בדעת אחרים ומכל הדומה לזה והוי ברירה דממילא כמו אחין שחלקו, ולדברי הר"ן בזה יותר מוקשה דהוא כתב בזה דמ"ש נתרצה האב דהוי קדושין לא משום דנתרצה מעיקרא קאמר כאלו אמר לה צאי וקבלי קדושיך אלא שמא נתרצה אח"כ כששמע כו', וכ"ת ריצוי דאח"כ מאי מהני איכא למימר משום שכל אדם רוצה להשיא את בתו ומצוה דרמיא עליו וזכין לאדם שלא בפניו וכל שנתרצה גלי אדעתי' דזכות הוא לו ומהני משעה ראשונה כו', והרי דבר זה תלוי בדין ברירה ממש וכעין זה איתא ריש פ' כיצד משתתפין (דף פ"ב ע"א) בהא דתנן ואמר הרי זה לכל בני עירי וכל שקבל עליו מבעו"י כו' ואמר ע"ז שם מבעו"י אין משחשיכה לא ש"מ אין ברירה כו', הרי למ"ד אין ברירה לא מהני מה שהוא מרוצה אח"כ אע"ג דזכות הוא לו, וכן בפ' האשה בפסחים (דף פ"ט ע"א) יתום ששחטו עליו אפוטרופסין כו' יאכל במקום שהוא רוצה פריך ש"מ יש ברירה כו' וכמו שיתבאר בסמנים הבאים בס"ד. וע"כ צריכין אנו לדחוק דמיירי שקדשה בכסף ולפי שיטת הר"ן משום דהוי שליח לאבי' לזכות וזכין לו כו' והוי כאלו קדשה ע"מ שיחולו אח"כ הקדושין כשיתרצה האב, אבל במ"ש דמהני משעה ראשונה לא א"ש:
ד) ולכן הי' נלע"ד לומר דגם שמואל דס"ל אין ברירה לאו בתורת ודאי הוא אלא מתורת ספק ואע"ג דסבירא לי' דאפי' בדרבנן אין ברירה כדמוכח בפרק משילין יש לומר דשמואל מחמיר בספק זה אפילו בדרבנן משום דכל דתקון רבנן כעין דאורייתא תיקון, ועוד דבכ"מ מצינו שהחמירו בדבריהם אפי' בספק ואין כל גזירות חכמים דומים זה לזה, וא"כ לחומרא אית לי' לשמואל דיש ברירה ובהכי א"ש ג"כ הא דר"פ כל הגט (דף כ"ד ע"ב) במ"ש שם דשמואל אמר כולם פוסלין בכהונה (חוץ מן הראשון) הרי דבאמר כתוב גט לאיזה שארצה אגרש ס"ל דפוסל לכהונה אע"ג דס"ל לשמואל דאין ברירה אפי' בדרבנן וא"כ למה פוסל בכהונה אלא ע"כ דס"ל דספק הוי, ואע"ג דר' יוחנן דס"ל ג"כ אין ברירה אפי' בדרבנן ס"ל דאפי' ספק לית בי' מדס"ל שם דאפי' אחרון אין פוסל בכהונה מ"מ בזה מחולק שמואל עם ר' יוחנן. ולפ"ז הי' נראה דשמואל אית לי' ברירה להחמיר אפי' בס"ס ואזיל לטעמי' דכמו שמחמיר בהך ספיקא אפי' בדרבנן כמו דס"ל בתחומין כמו כן מחמיר בס"ס דבכ"מ ס"ס בדאוריית' וספיקא דרבנן שוים הם (כ"ש לפי דעת הפוסקים דס"ל דטעמא דס"ס מותר הוא לפי שיטת הרמב"ם דס"ל ספיקא דאורייתא מותר מן התורה ואסור מדרבנן וא"כ בספק השני עושה אותו ספק דרבנן ולאו מטעם רובא אתינן עלה וכמ"ש בחבורי מזה באריכות]. ובזה א"ש הא דמחמיר כאן בהך דנתקדשה שלא] לדעת אבי', דהא כאן בלאו"ה יש ס"ס ספק א' שמא לא נתרצה האב ואפי' נתרצה שמא אין ברירה ואפ"ה ס"ל דצריכה גט. ולפ"ז לדידן דס"ל יש ברירה בדרבנן מטעם ספיקא דרבנן א"כ גם בס"ס בדאורייתא לא מחמרינן לומר ברירה וא"כ ודאי דקיי"ל להלכה דאין חוששין שמא נתרצה האב משום דהוה ס"ס כמ"ש וכן פסקו הפוסקים הרי"ף ורמב"ם והרא"ש, ועי' שם ברי"ף וברא"ש משום דרבינא דהוא בתראה פסק דלא חיישינן להא דרב ושמואל, ואפשר דלכך פסק רבינא דלא כוותייהו משום דאנן ס"ל דברירה בספק תליא ובס"ס מקילינן כמו שמקילינן בספיקא דרבנן, וממ"ש יש סתירה גדולה לשיטת היש"ש בדיני ברירה שדעתו שם דמ"ד אין ברירה לאו מטעם ספק הוא, אלא מתורת ודאי ומה דמחלקין בין של תורה לשל דבריהם הוא דכן הקילו חכמים על איסורי דבריהם למסמך אברירה כמו שיתבאר דעתו בסימנים הבאים בס"ד ומכאן מוכח דספיקא הוי וכמ"ש:
ה) עוד צ"ע שם בפ"ק (דף י"ט ע"א) אמר רבא אמר ר"נ אומר אדם לבתו קטנה צאי וקבלי קדושיך מדר' יוסי ב"ר יהודה כו' ושם מאי ר"י בר"י, דתניא יעדה והפדה צריך שיהיו שהות ביום כו' ר"נ בר יצחק אמר אפ"ת מעות הראשונות לקדושין נתנו כו' ושם פרש"י בד"ה לאו לקדושין נתנו וז"ל דאי קבל האב ע"מ להתייעד וקדושי יעוד תלויין באב אע"ג דליכא שהות נמי כיון דאמר תוך שש תתייעד לי הוה לי' יעוד למפרע משעת מכירה עכ"ל, וקשה למ"ד אין ברירה היאך חלין הקדושין למפרע דהרי זה דומה להא דאם בא חכם למזרח עירובי למזרח דפ' בכל מערבין דמסיק שם דאפי' תלה בדעת חכם א' אם ירצה לבוא למזרח כו' ג"כ תלוי בדין ברירה וכן בנדון זה הוי כאלו אמר לו בתי מקודשת לך עכשיו אם תרצה למחר או באמר ע"מ שירצה אבא, ולפי מ"ש בסי' הקודם בשם היש"ש לפמ"ש התוס' דבדבר העתיד להתברר לכ"ע אמרינן ברירה וכמ"ש היש"ש שם (ניחא] דאין זה דומה לאם בא חכם למזרח כו' דשם אין עתיד להתברר דשמא לא יבא לא למזרח ולא למערב משא"כ בנד"ד דודאי יתברר אם ירצה לקדשה או לא, אבל עדיין קשה דהרי כאן אין תלוי ברצון האב לבד ותלוי ג"כ בדעת האדון אם ירצה לקדשה וא"כ הרי זה כאלו אמר האדון לאב בשעת מכירה כשנתן לו המעות הרי מעות הללו נתונים לך לשם קדושין אם ארצה לסוף שש לקדשה ואם לא ארצה יהי' לשם שפחות, וא"כ הרי זה דומה לכתוב גט לאיזה שארצה אגרש כו', ועוד דהרי מצות יעוד גם בבנו אם ירצה האדון שבנו ייעדנה בכסף שנתן אביו מקדשה וצריך שיאמר לה הרי את מקודשת לי בכסף שנתן אבי לאביך כו' וא"כ צ"ל שבעת נתינת המעות הי' כאלו אמר לאדון הרי מעות הללו לשם קדושין אם תרצה לייעדה יהיו הקדושין לך ומקודשת לך ואם לא תרצה רק לבנך תהי' מקודשת לבנך, והרי זה אין עתיד להתברר דשמא לא ירצה לא האדון ולא בנו והרי זה דומה לחכם דשמא לא יבא לא למזרח ולא למערב וגם דומה להא דכתוב גט לאותה שתצא בפתח תחילה דג"כ אין עתיד להתברר דשמא שניהם לא יצאו מן הבית דבכה"ג קיי"ל דאין ברירה, וצ"ל דשאני יעוד דהרי בעת שרוצה לייעדה לו או לבנו צריך שיאמר אז הרי את מקודשת לי בכסף שנתתי לאביך כו' וכן בנו צריך שיאמר כן לאביה בתך מקודשת לי בכסף שנתן אבי לך כו' וכמ"ש הרמב"ם פ"ד מה' עבדים, וא"כ אין חלין הקדושין למפרע רק אז בעת היעוד. והכסף שנתן לאביה אעפ"י שכבר נתעכלו מ"מ הני זוזי לא למלוה דמו כו' וכדאי' פ"ג דקדושין (ד' נ"ט ע"א) יעו"ש בהא דאמר הרי את מקודשת לי לאחר ל' כו', ומ"ש רש"י דהוה לי' יעוד למפרע לאו דוקא, ובמה דהמעות נעשו לשם קדושין למפרע אין זה בגדר ברירה דאע"ג דאם לא הי' מיעדה לא היו אלו המעות למפרע לשם קדושין אלא לשם שפחות, צ"ל דעיקרם לשם קדושין נתנו והוה כאלו אמר אלו המעות יהי' לשם קדושין אם לא אחזור בי מליעדה כהא דאיתא התם באמר לאחר ל' יום לשמואל דס"ל דלאחר ל' יום פקע קדושי שני וחלו קדושי ראשון דס"ל דתנאה הוי ופרש"י שם דהוה כאמר מעכשיו אם לא אחזיר בי יעו"ש:
סימן יא
דין אם שייך ברירה באם החלקים יונקין זה מזה:
א) איתא בפ' משילין (ד' ל"ז ע"ב) אתמר שנים שלקחו חביות ובהמה בשותפות רב אמר חביות מותרת ובהמה אסורה כו' ופריך שם מאי קסבר אי קסבר יש ברירה בהמה אמאי אסורה כו' ומשני לעולם קא סבר יש ברירה ושאני בהמה דינקי תחומין מהדדי, ולפי פשט משמעות הסוגיא משמע דטעם האיסור בזה משום שמתערב היניקה משל חבירו שלא קנה שביתה אצלו שאסור לו להוליך למ"א ואינו בטל כהא דאשה ששאלה מים ומלח לעיסתה שם (ד' ל"ח ע"א) דמקשה הש"ס וליבטל מים ומלח כו' ומשני רב אשי משום דהוה דשיל"מ ואפי' באלף לא בטל, אך לפ"ז יקשה על הרב בהג"ה ביו"ד (סי' ק"ב) שכתב שם דהא דקיי"ל דשיל"מ לא בטל היינו דוקא אם ניכר האיסור בפ"ע ואח"כ נתערב אבל אם לא הי' ניכר מעיקרא כגון גיגית מליאה ענבים בעוטים מע"ש והי' בו הרבה יין צלול מע"ש אף דגם בשבת יצא יין מן הענבים מותר לשתות מן היין בשבת דבטל ברוב. ודין זה הוא מהמרדכי סוף פ"ק דשבת והוא סותר להך סוגיא דהא בהא דיניקת תחומין ג"כ לא ניכר תחילה האיסור בפ"ע, עוד יש לתמוה על הרב שם מדברי התוס' פ' מרובה (ד' ס"ט ע"א) ד"ה כל הנלקט דהקשו שם אפי' אומר כל המתלקט מה מועיל למה שגדל אח"כ, ותירצו די"ל דבטל ברוב ואע"ג דדשיל"מ אפי' באלף לא בטל מ"מ מדאורייתא בטל ומה שיכולים לתקן מתקנים יעו"ש, הרי מבואר מדבריהם דלא ס"ל כדעת המרדכי וס"ל דגם בכה"ג לא בטיל בדשיל"מ וא"כ היאך סתם בש"ע כדעת המרדכי ולא הזכיר דעת התוס' כלל שהם חולקים ע"ז:
ב) וראיתי בדברי המרדכי שם ונלע"ד לכאורה דאין ראיותיו מכריחים כלל דנראה מדבריו שם שהוציא דין זה ממה דאיתא שם בסוף פ"ק דשבת בפסקא דשוים שטוענים בקורות בית הבד כו' (ד' י"ט ע"ב) דבמחוסרים שחיקה ואין מחוסרים דיכה מותר לשתות לר' ישמעאל דפסקו הפוסקים כמותו, ומשם אין ראי' כלל לענ"ד די"ל כיון שכבר נסחטו כל הענבים במקצת הוי כאלו נדוכו כולם לגמרי ולא שייך בהם איסור משקין שזבו שגזרו משום שמא יסחוט דאפי' יסחוט אותם אין בהם איסור תורה כמ"ש התוס' שם, משא"כ בגיגית שהיה בו הרבה יין וענבין שלמים שהענבים השלמים יש בהם איסור משקין שזבו ודאי דאסור ואין מתבטלים ביין שבגיגית משום דהוי דשיל"מ, וכן משמע בירושלמי סוף פ"ק דשבת דאיתא התם על הך דשוים הנ"ל ר' שמואל וריב"ח תרויהון אמרי כבר נתעקרה כל טפה וטפה ממקומה כו' יעו"ש, ומ"ד כל טפה וטפה משמע שצריך שלא יהי' בהם ענבים שלמים כלל אלא כולם נידוכו ונסחטו כמ"ש, ומה שהביא המרדכי עוד ראי' מפ"ק דביצה (ד' ד' ע"ב) בעצים שנשרו מן הדקל לתוך התנור ביו"ט מרבה עליהם עצים מוכנים ומסיקן אף דהוה דשיל"מ משום דמיקלי קלי איסורי' אע"ג דתחלה היו בעין תוך התנור בתערובות, לא הבנתי ראי' זו דהא בפי' קאמר הש"ס כיון דמיקלי קלי כו' ור"ל כיון דעיקר איסורו מהנאתו הוא אחר שנשרף ונתחמם התנור ואז אינו בעולם כלל ואין על מה לחול האיסור, וכעין זה אמרו שם (ד' ל"ט ע"א) הגחלת כרגלי הבעלים והשלהבת בכל מקום משום דאין בו ממש אין חל עליו איסור שביתת תחומין וכן אין חל עליו איסור מוקצה, ולא דמי ליין היוצא מן הענבים שהם בעין והאיסור ניכר רק שמעורב תוך יין של היתר שיצא קודם יו"ט והוא חמור יותר מיניקת הבהמה ומגידולי הכרם, ועוד יותר תימא על הרב שהעתיק דבריו לפסק הלכה דהא הרב ע"כ ס"ל דיין היוצא מן הענבים מקרי בעין ממש דאל"כ בלאו"ה כתב הרב דבטעמא לבד אין שייך דשיל"מ כי אם בממשו של איסור כמבואר שם בסימן הנ"ל:
ג) והיה נלע"ד לומר שדין זה שחידש המרדכי תליא באשלי רברבי והוא דהרא"ש פ' משילין שם פלפל אי הלכה כרב דאסר בבהמה משום יניקת תחומין או כרב כהנא ורב אסי דהקשו לו לאיסור מוקצה לא חששו לאיסור תחומין חששו ושתיק להם רב אי שתיקתו כהודאה דמיא או דלא חשש להשיבם, והביא שם בשם הרי"ף דפסק כרב ובעל העיטור והרז"ה פסקו כר"כ ורב אסי וכן הסכים הרא"ש לדבריהם, וא"כ מוכח דלהרי"ף שפסק כרב דחששו ליניקת תחומין ס"ל דגם בלא ניכר האיסור בתחילה דשיל"מ לא בטיל, ולדעת בעה"ת והעיטור והרז"ה והרא"ש צ"ל דלא חיישינן ליניקת תחומין וס"ל כשיטת המרדכי הנ"ל, וא"כ לפי מה שפסק המחבר בש"ע א"ח (סי' שצ"ז סעי' ח') כדעת הרי"ף והרמב"ם שס"ל כמותו והרב לא הגי"ה שם כלום מכלל דאודי לי', וא"כ דבריו סותרים למ"ש ביו"ד שם, ולשיטת הרז"ה ובעה"ת והרא"ש א"ש טפי מה שהקשו התוס' בפ' מרובה שם דמה תקנו הצנועין למה שיגדל אח"כ דדשיל"מ לא בטיל והוצרכו לתרץ דכל מה שהיו יכולין לתקן להוציא מידי איסור דאורייתא תקנו, ולשיטתם הוא תקנה גמורה להוציא גם מידי איסור דרבנן, ואין לומר דטעמו של הרא"ש דס"ל דלא חיישינן ליניקת תחומין הוא משום דס"ל דדשיל"מ דלא בטיל הוא רק בממשו של איסור ולא בטעמו דהא הרא"ש ס"ל דגם טעמא לא בטיל בדשיל"מ כמ"ש הרא"ש בפי' למס' נדרים וכמ"ש הש"ך בשמו שם ס"ק ט' ע"ש:
ד) והנה אף כי בער אנכי מאיש וחלילה לי לפקפק בדברי מרן אדונינו הרא"ש ז"ל מ"מ תורה היא כו' ולענ"ד לא זכיתי להבין דבריו שם כי לענ"ד אין בראיותיו כדאי להכריע לפסק הלכה כרב כהנא ורב אסי נגד רב, והוא דמה שהוכיח ממה דפריך הש"ס שם מאי הוה עלה דמה ספק היה להם כיון דקיי"ל כרב באיסורין נגד שמואל, אין זה קושיא מתרי טעמא חדא דהא כה"ג פליגי רב ושמואל לענין דיני ממונות כמ"ש בפ' בית כור (ד' ק"ו ע"א) לענין אחין שחלקו ובא בע"ח ונטל חלקו של אחד מהם אי כיורשים הוו או כלקוחות דרב ס"ל כיורשים דס"ל יש ברירה ושמואל ס"ל כלקוחות דאין ברירה וכמ"ש הרשב"ם בפי' שם, וכיון דבדינא קיי"ל כשמואל נגד רב א"ש דמספקא לי' לש"ס כמאן הלכתא אי עיקר פלוגתייהו היו לענין איסור ומשם נלמד לענין ממון או להיפוך וכה"ג כתב הרא"ש בפ' שור שנגח כו' בפלוגתא דרב ושמואל לענין ווסתות ושור המועד, ועוד כיון דרב ס"ל באמת יש ברירה אפי' בדאורייתא וכיון דלא נתקיימו דבריו לענין דאורייתא לכן נסתפק הש"ס דילמא גם בדרבנן לית הלכתא כוותי', ובר מן דין ובר מן דין כיון דר' יוחנן פליג על רב שם וס"ל כשמואל דאין ברירה אפי' בדרבנן וקיי"ל כר"י לגבי רב ושמואל וכ"ש כאן דשמואל ס"ל כוותי' לכך מביא הש"ס דבאמת ר' אושעיא פליג, עד דמסיק לבסוף דמר זוטרא פסק כר' אושעיא לחלק בין דרבנן ובין דאורייתא ומר זוטרא הי' אחרון שבאמוראים בזמן רבינא ורב אשי דהלכה כבתראי מאביי ורבא ואילך ולכן קאמר מאי הוה עלה ומביא דבריו להכריע לפסק הלכה, ובזה מתורץ מה שהקשה עוד הרא"ש דהא כמה תנאים ואמוראים פליגי בברירה ולפי מ"ש א"ש:
ה) ועיקר דבר זה מ"ש דחיישינן ליניקת תחומין קשה לענ"ד דהנה התוס' פי' שם מ"ש לאיסור מוקצה לא חששו היינו מה שהבהמה מתגדלת ומוספת שמנונית ביו"ט ודחו שם פרש"י, וא"כ צ"ל דגם יניקת תחומין היינו מה שכל אבר מתגדל ויונק חיותו מאבר השני שכל האברים מתחברים ורוח החיים מתפשט בכולם ע"י גידי הדם הסובב ועי"ז היא גדילה וחי' ומוספת שמנונית, ולפ"ז צ"ע דהנה הרז"ה הקשה שם על הרי"ף דפסק כרב דחיישינן ליניקת תחומין מהא דקיי"ל דשור של פטם הרי הוא כרגלי כל אדם וכל אדם מוליך חלקו למקום שעירב ולמה לא חיישינן שם ליניקת תחומין, ותירץ הרמב"ן שם דשאני שור של פטם שהוא מוציאו מרשותו ומעמידו ברשות כל אדם והוי כחפצי הפקר דאין קונין שביתה וכבור של עולי בבל יעו"ש, ולפ"ז קשה מהא דאיתא בפ' מי שהוציאוהו (ד' מ"ה ע"ב) בהא דתניא גשמים שירדו ביו"ט הרי הם כרגלי כל אדם ומוקי לה בעבים שנתקשרו מערב יו"ט ופריך וליקני שביתה בעבים כו' ומשני מיא בעיבא מבלע בליעי ופרש"י שם דכיון דמבלע בליעי כמאן דליתנהו ולא קנו להם שביתה אמש כו' הרי דכיון דבליעי לא שייך בהם קנין שביתה כלל וא"כ כ"ש ביניקה דינקי אברים מהדדי דבליעי טפי וא"כ אין שייך בהם קנין שביתה כלל והרי זה כחפצי הפקר כהא דשור של פטם הנ"ל וא"כ לא תיקן כלום הרמב"ן בתירוצו בזה, ואדרבא קשה יותר מה שהקשו ר"כ ור"א שם לרב לאיסור מוקצה לא חששו כו' דהרי במוקצה אסור יותר מה דאין ניכר כלל כמו דפריך שם בהא דגשמים הנ"ל כ"ש דהוו להו נולד ואסירי ועיין תוס' שם ד"ה כ"ש דבנולד כהאי שלא היו כלל בעולם והוא דבר חדש אפי' ר"ש מודה דאסור יעו"ש, ולכן צ"ל דבאמת מה שע"י שמתגדלת ומוספת שמנונית לא גזרו בזה משום איסור מוקצה דאי אפשר בלאו הכי דא"כ בהמה לא נשחוט ביו"ט וא"כ א"א לקיים שמחת יו"ט, ועוד דהרי בזמן שבהמ"ק קיים עיקר מצוה בזביחת שלמי שמחה ואין יוצאים אא"כ נשחטו ביו"ט בזמן שמחה ולא מעיו"ט כדאי' במס' פסחים פ' אלו דברים, וכיון שא"א להתקיים גזירת דבריהם לבטל מצוה דאורייתא לכן גם בזה"ז לא גזרו, ועוד דדבר המפורש בתורה להיתר אין כח ביד חכמים לאסור כמ"ש הט"ז ביו"ד סי' קט"ז ונתבאר במ"א וכ"ש שאין כאן אלא תערובות משהו, והא דאסר רב משום יניקת תחומין אין הכוונה משום תערובות משהו של היניקה שמתערב מחלק חבירו בחלקו, אלא עיקר כוונת רב דאין שייך לומר בזה הוברר הדבר שמעיו"ט זהו חלקו המגיעו כיון שחלק של כל אחד משועבד לחלק חבירו שהם יונקים זה מזה ומתערב סיבוב הדם בכל רגע בכל האברים מאבר לאבר הרי הם כמעורבים יחד וא"א לומר דכחלוקים דמו מערב יו"ט ואין זה שם ברירה בזה, וזה הי' טעמו של רב ולא חש להשיבם על קושייתם וכעין זה מצינו בכ"מ שהקשו ר"כ ור"א לרב ושתיק להם ואעפ"כ לא ס"ל כמותם שהי' לו תירוץ על קושייתם, עיין פ"ק דביצה בהא דאפרוח שנולד ביו"ט:
ו) ונלע"ד ראי' לפירוש זה שכתבתי מהא דאיתא בירושלמי פ"ו דמס' דמאי על מתני' דישראל ועכו"ם שקנו שדה בשותפות דפליגי ר' ורשב"ג דר' סובר טבל וחולין מעורבים זה בזה דס"ל אין ברירה ורשב"ג סובר חלקו של ישראל חייב ושל גוי פטור דס"ל יש ברירה כדאי' בש"ס דילן במס' גיטין פ' השולח (ד' מ"ז ע"ב), וקאמר שם בירושלמי ר' יסא בשם ר"ח מה פליגין בשחלקו שדה בקמתה אבל אם חלקו גדיש אף רשב"ג מודה לר' שכל קלח וקלח של שותפות הוא, ולכאורה הוא קשה להבין טעמו של רשב"ג דמודה בזה כיון דס"ל דיש ברירה ואמרינן הוברר הדבר למפרע שזה הי' חלקו מעולם וגדיל ברשותו א"כ אפי' חלקו גדיש נמי נימא הכי, ולכן נ"ל דהוא הדבר שכתבתי דהנה אע"ג דחיוב תרומה מן התורה מתחיל אחר שנתמרח מ"מ כל שנקצר אם הפריש תרומה בשבלים תרומתו תרומה כמ"ש בכ"מ בש"ס מעשר ראשון שהקדימו בשבלים כו', ולכן ס"ל לרשב"ג אם חלקו בקמתה בזה שפיר אמרינן ברירה ולא אמרינן שמא החליפו זה בזה וחלקו של ישראל הוא ביד גוי, אבל כשחלקו עמרים אחר שנקצר א"א לומר הוברר הדבר שגם בעת שהיו מחוברין הי' זה חלקו של ישראל כו' דכיון דאז הם יונקים זה מזה כל שיבולת מחבירו דשיעור יניקה ג' טפחים לכן א"א לומר דהוברר הדבר שזה גדל בחלקו וזה גדל בחלקו שהיניקות מתערבים, וא"א לומר הוברר הדבר כי אם מאחר שנקצר ואילך וכיון שאחר שנקצר אז חל עליהם שם תרומה אם הי' מפריש מהם ואז עדיין היו מעורב חלקו של ישראל עם חלקו של גוי לכן מודה בזה רשב"ג לרבי. ולענ"ד מורה כן לשון הרי"ף ז"ל שכתב על הא דרב בהמה אסורה כו' וז"ל משום דקא סבר יש ברירה ובהמה אסורה משום דקא ינקי תחומין מהדדי כלומר כיון שהבהמה אבריה יונקים זה מזה נמצאו תחומין שלה כאלו הם מעורבים זה בזה ולא יתכן בהם ברירה עכ"ל, מלשון ולא יתכן כו' משמע דלאו משום תערובות בליעת היניקה שמעורב בחלקו הוא שלפ"ז באמת שייך בו ברירה והוא עצמו קנה שביתה אצלו ורק תערובות מיעוט היניקה של חלק חבירו אוסרו אלא ודאי כמ"ש, ולפי מ"ש הי' יוצא לנו דין חדש באם באמת חלקוה ביניהם בעיו"ט בחיי' שזה יטול אברים אלו וזה אלו אע"ג דשחטוה ביו"ט אין בזה איסור וכל אחד מוליך מנתו וחלקו למקום שיכול לילך ואין בו משום יניקת תחומין כמו שלא חששו לאיסור מוקצה לאיסור תערובות מטעם שכתבנו למעלה לכן א"א לאסור ג"כ מטעם תחומין דהוי תרתי דסתרי, וכמו שהקשו באמת ר"כ ורב אסי לרב אך כיון שלא נזכר זה בפוסקים והוא מלתא חדתא לכן מסתפינא להקל ואיני אומר אלא להלכה ולא למעשה וצ"ע:
ז) ולפי מ"ש בביאור הש"ס ביניקת תחומין הי' נראה לפרש בזה סוגיא דאיתא בסוף פ' חלק (ד' קי"ב ע"א) אמר רב חסדא בהמה חצי' של עיר הנדחת וחצי' של עיר אחרת אסורה עיסה חצי' של עיר הנדחת וחצי' של עיר אחרת מותרת מ"ט בהמה כמאן דלא פליגי דמי עיסה כמאן דפליגי דמי, ולכאורה אינו מובן מאי בין עיסה לבהמה, ולפי מ"ש א"ש דבעיסה דלא שייך בה יניקה חלק מחלק לכן מותרת דס"ל לר"ח דיש ברירה אפי' בדאורייתא אבל בהמה כיון דינקי החלקים זה מזה אין לומר בו ברירה שכל החלקים מעורבים יחד כהא דיניקת תחומין הנ"ל (ובכה"ג אפי' חלקוה בחיי' קודם שנגמר דינו של עיר הנדחת נראה דלא מהני משום תערובות איסור של היניקה דאפשר דאין בו ששים, ולא דמי למ"ש בדין תחומין ביו"ט דאם חלקו מעיו"ט דמותרת דכיון דהוצרכו להתיר משום מוקצה מטעם שכתבנו למעלה התירו ג"כ איסור תחומין וכמש"ל מה דלא שייך בדין איסור עיר הנדחת ודו"ק], אבל רש"י שם לא פי' כך שכ' בד"ה כמאן דלא פליגי דמי משום דא"א לכזית בשר בלא שחיטה ואפי' שחטה אין בשחיטתו כלום דשחיטתה זו היא מיתתה ואין היתר אפי' לחצי' של עיר האחרת דכמאן דלא שחט אלא סימן אחד דמיא", ולכאורה דברים אלו תמוהים הם דהא לקמן מבעי' לי' לר"ח עצמו בהמת עיר הנדחת מהו דמתהני בי' שחיטה לטהרה מידי נבלה לפי חרב אמר רחמנא ל"ש שחטה מישחט ל"ש קטלה מיקטל א"ד כיון דשחטה מהני לי' שחיטה ונשאר בתיקו, הרי אם נאמר דמהניא בי' שחיטה לטהרה מידי נבלה צ"ל דשחיטת בהמת עיר הנדחת לאו מיתה ונבלה היא אלא שחיטה גמורה ורק באכילה ובהנאה אסורה מגזירת הכתוב וא"כ היאך נאמר דלא מהני להך חצי' דעיר האחרת אפי' להתירה באכילה כיון דמקריא שחיטה ואמרינן ברירה:
הגה"ה ויש לי מקום עיון בסוגיא דבעיא דרב חסדא מהא דאיתא בפ' שור שנגח (דף מ"א ע"ב ובפ"ב דקדושין דף נ"ו ע"ב) בהא דשור הנסקל דאם שחטו כו' אסור וקאמר שם מתקיף לה מר זוטרא ואימא ה"מ היכא דבדק צור ושחט בה דמחזי כסקילה כו' ומשני מידי סכין כתי' באורייתא והא תניא בכל שוחטין כו', ופרש"י שם ד"ה מידי סכין וז"ל וכיון דהכי הוא כי שחטי' נמי בצור לאו סקילה היא אלא שחיטה ואסר לך הכ' בשרו וה"ה סכין, הרי דאי לאו דולא יאכל כו' הוה אמינא דאע"ג דשחטי' בצור שבו סוקלין אותו מ"מ כיון דלא הוה דרך סקילה רק דרך שחיטה לא נאסר ומהניא שחיטתו, וא"כ ה"ה בעיר הנדחת אע"ג דכתי' הכה תכה כו' לפי חרב מ"מ כיון דלא הוה דרך הכאה רק דרך שחיטה למה לא יועיל לטהרה מידי נבלה כיון דליכא קרא יתירה לזה, ואפשר לומר דהיינו ספיקא דרב חסדא דשם בענין שור הנסקל יש עוד תירוץ בש"ס דלכתוב לא יאכל או לא יהנה בשרו ל"ל אע"ג דשחטי' ועבדי' כעין בשר כו', ולפי תי' זה ס"ל דאם שחטו בצור אע"ג דעבדי' כעין שחיטה ולא בדרך סקילה מיקרי סקילה כיון דבדבר שסוקלין בו שחטו וכמו כן בעיר הנדחת דכתי' לפי חרב וא"כ בדבר שמכין בו אפי' אם עשה דרך שחיטה מקרי הכאה לפי חרב וכיון שא"י איזו תי' עיקר בש"ס לכן שפיר מבעיא לי' ולא אפשטא ונמצא שב' אלו התירוצים שייכים בהך בעיא דרב חסדא ודו"ק:
מ"ש מהא דתנן בפ' בהמה המקשה (ד' ע"ב ע"א) עובר שהוציא ידו כו' ואח"כ שחט את אמו כו' וחכמים אומרים מגע טרפה שחוטה כו' הרי אף דשחיטת אמה לא מהני לגבי אבר שיצא להתירו באכילה מ"מ מהני עכ"פ לעובר גופי' ואף דשחט רוב סימנים בצמצום ולא אמרינן מקצת סימנים לפי ערך חלק האבר שיצא לאו כשחוטין דמי א"כ לעובר עצמו אין כאן רוב סימנים שחוטים, ואפי' אם נאמר דלא מהני לגבי חצי' של עיר הנדחת להתירה לטהרה מידי נבלה מ"מ לא גרע מהא דס"ל התם לר"מ דהשחיטה לא מהני לטהר האבר מידי נבלה ואעפ"כ מהני לגבי עובר עצמו אפי' להתירו באכילה, א"כ ה"ה הכא לענין חצי' של עיר הנדחת [והא לא תקשי בעובר שהוציא ידו לחוץ דמתירין מה שבפנים ולא חיישינן ליניקה שיונק העובר מן האבר שיצא כמ"ש לענין עיר הנדחת דש"ה דגזירת הכתוב כל בבהמה תאכלו וגם היניקה שיונק מן האבר הוא בכלל כל בבהמה כו' ודו"ק], ולא דמיא להא דבן פקועה דבא על בהמה דעלמא והוליד דהולד אין לו תקנה בשחיטה משום דסימנים שלו כשחוטים דמו מצד חלק אביו כמ"ש רש"י שם, דשאני התם כיון דמצד אביו אינו טעון שחיטה כלל לכן נחשבים חצים כשחוטים משא"כ כאן דגם חלקו של עיר הנדחת טעון שחיטה רק דלא מהניא לי' שחיטה:
ח) ודברי הכ"מ (פ"ד מה' עכו"ם הלכה י"א) מגומגמים בעיני שכתב שם על דברי הרמב"ם ז"ל שהעתיק דברי הש"ס הנ"ל, וז"ל, ואמרו שם מ"ט בהמה כמאן דלא פליגא דמיא כו' כלומר א"א לכזית בשר בלא שחיטה כו' וכל זית וזית מעורב בו איסור עיר הנדחת ואפי' ששחטה כו' לפי שכבר נאסרה מחיים ושוב לא יצתה מידי אותו איסור אבל עיסה כו' לפי שמאותה שעה הי' אפשר לחלקה כו', ונראה שמפרש כן לשון רש"י הנ"ל שכוונתו כיון דלחצי' של עיר הנדחת לא מהניא שחיטה ולכן מחיים כל שנאסרה קודם חלוקה שוב א"א להתירה אפי' חלקו אחר שחיטה כיון שבשעת התירה דהיינו בעת שחיטתה עדיין לא הוברר חלקו ונאסר כבר, אבל הוא תמוה בעיני דהא הך סוגיא אזלא למ"ד יש ברירה דאל"כ גם עיסה אסורה וא"כ מה בכך דקודם שחיטה הי' מעורב בי' איסור עיר הנדחת הא אמרי' הוברר הדבר למפרע וא"כ חלקו של עיר האחרת לא נאסר מעולם ולא הי' בו תערובות איסור כלל, ואין לומר דכוונתו דלא אמרינן ברירה כי אם במה דמתחלה הי' ראוי לחלוק כגון בעיסה וכדומה משא"כ בבהמה שלא הי' אפשר להיות לה היתר בחיים אפי' נחלקה דהא א"א לחתכה לחצאין מחיים ולהתיר החצי בלא שחיטה ולכך לא שייך לומר הוברר הדבר למפרע דא"כ יקשה הא דשנים שלקחו חביות ובהמה בשותפות למה הוצרך לטעמא דיניקת תחומין מהדדי, וגם למה פליגי ר"כ ורב אסי על רב. הא גם שם א"א לחלקה בחיים ולהתירה וא"כ לא שייך בי' ברירה וגם לא הי' צריך הש"ס לומר משום דלא מהניא שחיטה לעיר הנדחת אלא דלא שייך ברירה מחיים כיון דא"א לחלקה מחיים, גם אין לומר דכוונת הכ"מ דלכך אסור בבהמה דאף אם נאמר דיש ברירה מחיים מ"מ הא אחר שנברר מחיים חלק של עיר האחרת מ"מ אסור מצד היניקה שינק מאיסור החצי של עיר הנדחת, דא"כ למה הזכיר הש"ס הטעם דכמאן דלא פליגי דמי, ועוד למאן דלא חייש ליניקת תחומין מאי איכא למימר וכ"ש לשיטת הרא"ש והרז"ה ובעה"ט שכתבתי למעלה דכתבו דלא חיישינן ליניקת תחומין, ובר מן דין לפמ"ש התוס' בר"פ התערובות (דף ע"א ע"א) דשור הנסקל לא נאסר מחיים רק שאסור לשוחטו אבל בחיים לא חל שום איסור לא על שור הנסקל ולא על שום דבר הנאסר א"כ ודאי דלא שייך כאן איסור יניקה שינק זה מזה בחיים, ובדברי רש"י צריך לומר דדעתו דאין זה דומה לעובר שהוציא ידו דהעובר גוף אחר הוא והשחיטה אינו בולד רק באמו רק דגזירת הכתוב דשחיטת האם מועיל לגבי ולד ולענין זה נחשב כירך אמו ואבר היוצא אסור מגזירת הכתוב ובשר בשדה כו' אבל לענין זה לא נחשב כשחוטין מקצת סימנים לפי ערך חלק האבר שיצא, משא"כ בבהמת עיר הנדחת שכולה גוף אחד וכיון דלא מהניא בה שחיטה הוה כמתה חצי' ודו"ק, אבל לפי מ"ש בביאור הסוגיא יבואר על נכון ודו"ק:
ט) והנה דברי הרמב"ם כאן הם תמוהים וכמו שעמד בזה הגאון בעל שאגת ארי' בספרו (סי' פ"ט) דכיון דדברי רב חסדא אזלא למאן דס"ל דיש ברירה אפי' בדאורייתא וא"כ כיון שהרמב"ם פוסק בכ"מ דבדאורייתא אין ברירה א"כ למה פסק כאן כרב חסדא דעיסה חצי' של עיר הנדחת כו' דמותרת חצי' של עיר האחרת, וראיתי בקונטרס אחרון הנדפס מחדש בס' הנ"ל שהביא בשם הגאון בעל יד המלך שכתב לחלק דדוקא בדברים שאין עומדים לחלוקה מצד עצמם אמרינן אין ברירה אבל בדברים העומדים לחלוקה מצ"ע לכ"ע אמרינן ברירה אפי' בדאורייתא וישראל ועכו"ם אלו קנו תבואה בשותפות אז ודאי חלק העכו"ם פטור וחלק הישראל חייב ואין זה ענין לברירה כו', והוא תמוה ונעלם ממנו הא דחבר וע"ה שירשו אביהם ע"ה דאיתא שם בפ"ו דדמאי דיכול החבר לומר לע"ה טול אתה חטים שבמקום פלוני כו' דכתבו התוס' בפ' בתרא דחגיגה (דף כ"ה ע"ב) דאתיא כמ"ד יש ברירה הרי אף דשם באחים שירשו הוי כקנו תבואה בשותפות אעפ"כ למ"ד אין ברירה לא מהני, גם מ"ש שם דלכך אסור בהמה משום דאינה עומדת לחלוקה סותר למ"ש רש"י בסנהדרין דהטעם משום דשחיטת סימן א' כמיתה היא, וא"כ בחנם הקשה שם על הגאון בעל ש"א דאי משום ברירה גם בהמה מותרת, גם אין לומר דהרמב"ם לא ס"ל כפירוש רש"י אלא מחלק בין דבר העומד לחלוקה דבכה"ג לכ"ע יש ברירה דזה סותר לסוגיא דשנים שלקחו חביות כו' בפ' משילין דהרי היין עומד ג"כ לחלוק. ובאמת דברי הגאון בעל יד המלך תמוהים בזה וסותרים לכמה סוגיות בש"ס, וראיתי בספר שר האלף סי' תמ"ח שכתב לתרץ קושיית הגאון בעל ש"א הנ"ל דשאני עיר הנדחת דלא בעינן רק שיהא שללה נקבץ ולא צריכין לדון בדין ברירה לומר הוברר הדבר למפרע כלל רק שיהא שללה בשעת שרפה, משא"כ בבהמה עכ"פ נהנה מחצי' של עיר הנדחת כיון דא"א לכזית בשר בלא שחיטה, ודבריו תמוהים לענ"ד דודאי בעיר הנדחת אם בעת שנגמר דינם הי' שלהם ודאי דנאסרו בהנאה ולא מהני מה שאח"כ אינו של עיר הנדחת דאל"כ יועיל בהם מה שיתנו נכסיהם לאחרים וזה אינו כמ"ש התוס' בריש פ' התערובות שם גבי שור הנסקל דאין לו מכר ואין לו בעלים וכדאיתא פ' בתרא דכריתות (דף כ"ד ע"א) עיר הנדחת שהוזמו עדי' כל המחזיק בנכסיהם זכה וטעמו כיון שנגמר דינם כבר כל חד מפקיר ממונו, וא"כ יועיל זכי' אפי' בלא הוזמו עדיו כיון דהופקר וזכו בהם אחרים אלא ודאי דמ"ש התורה ואת כל שללה תקבוץ כו' היינו מה שהי' נקרא שללה בעת שנגמר דינם, וא"כ למאן דלית לי' ברירה י"ל שמא אותה חצי' שהגיע לחלק עיר האחרת היתה תחלה של עיר הנדחת וכבר נאסר ואינו מועיל מה שמחליפו באחרים וכיון דקיי"ל אין ברירה בדאו' ודאי דאסור:
י) ולולא דברי הגאונים הנ"ל הי' נלע"ד ליישב דברי הרמב"ם בפשיטות והוא דהרמב"ם מפרש דברי רב חסדא דלא מיירי בענין דצריך לומר דין ברירה דודאי אין סברא דרב חסדא יחלוק על כמה מקומות בש"ס דתפסו בפשיטות דאין ברירה עכ"פ בדאורייתא, אלא רב חסדא מיירי בחלקו כבר העיסה קודם גמר דינם וציינו שזה יטול מחצה זו ואלו יטלו מחצה השני' רק שלא חתכו החלקים ונשאר במחובר ודומיא דהכי מיירי בבהמה של עיר הנדחת ועיר אחרת דקודם גמר דין חלקו ביניהם שזה יטול חצי הפנים וזה חצי האחר וכדומה ובכה"ג אין צריכים לדין ברירה כלל, ורב חסדא אתי לאשמועינן דלא מהני חלוקתם מחיים כיון דחצי זה צריכה לחצי האחרת ושחיטתה מתרת שני החלקים ולא שייך לחלוק בשחיטה ונמצא שחצי' של עיר אחרת מוכשרת ע"י חצי' השני' דאלו חתכוה מחיים בלא שחיטה היתה נבלה ואסורה, וז"ש עיסה כמאן דפליגא דמי ר"ל דכמאן דנחתכה דמי כיון שכבר גמרו ביניהם שזה יקח חצי זו וזה חצי זו ואין צריך לחצי זו הכשר לחצי האחרת, משא"כ בהמה כמאן דלא פליגא דמי ר"ל כמאן דלא נחתכה דמי מטעם דכתבנו שחצי א' צריכה הכשר שחיטה ע"י חצי השני', ואפשר להעמיס זה בכוונת רש"י הנ"ל וא"כ מיושבים דברי הרמב"ם ובחנם הרעישו הגדולים בזה כנלע"ד:
סימן יב דין ברירה בשותפין שנדרו הנאה זה מזה:
א) גרסינן במס' נדרים (דף מ"ה ע"ב) השותפין שנדרו הנאה זה מזה אסורים לכנוס לחצר, ראב"י אומר זה נכנס לתוך שלו וזה נכנס לתוך שלו ושם ע"ב פסק הש"ס הלכתא כראב"י, ובפ' שור שנגח את הפרה (דף נ"א ע"ב) מוקי הש"ס פלוגתייהו בברירה דראב"י ס"ל יש ברירה ורבנן ס"ל אין ברירה וכבר הקשו הראשונים ע"ז כיון דאנן קיי"ל דבדאורייתא אין ברירה א"כ למה פסקינן כאן כראב"י במידי דאורייתא, והר"ן בביאורו שם האריך בזה וכתב בשם רבינו משה בהלכותיו דהאי ברירה דהכא לא דמיא לשאר ברירות שבש"ס, דהכא לאו מידי דלא אתבריר השתא הוא ויתברר לאחר זמן דכיון דחצר שאין בו דין חלוקה הוא ולכן כל חד כשנשתמש בנפשי' משתמש שאם תאסור עליו נמצא זה מוציא אותו מחצרו ואין אדם אוסר נכסי חבירו על בעליהם יעו"ש. וראיתי בס' מקור חיים מהגאון מליסא סי' תמ"ח שתמה על דברים אלו דא"כ יקשה מהא דאיתא במס' חולין (דף מ"א ע"א) דפריך שם למ"ד אין אדם אוסר דבר שאינו שלו ממתני' דהמטמא ומדמע ומנסך ותי' התם דאית לי' שותפות בגוי' דאז נאסר חלק חבירו מטעם מדמע ולפי דברי הר"ן הנ"ל אינו נאסר חלק חבירו כשבא האיסור ע"י חבירו השותף, דבשלמא להרשב"א א"ש דשם ג"כ דאורייתא הוא וא"ב, ולכך כתב שם לחלק בין דבר יבש לדבר לח דבדבר לח א"א להתנות ולומר דמה שיפול בגורלו יהי' שלו מעכשיו יעו"ש. ולא הבנתי דבריו דאם נאמר דבדבר לח אין מועיל תנאי א"כ למאן דאית לי' ברירה ג"כ לא יועיל בדבר לח כיון שע"כ הוא מעורב ומבולבל וזה נגד הסוגיא דפ' משילין בשנים שלקחו חביות בשותפות דפשוט שם דלמאן דאית לי' ברירה מועיל ואמרי' הוברר הדבר דשלו מעולם, וכן בהא דלוקח יין מבין הכותים ג"כ למאן דאית לי' ברירה סמכינן דשתה חולין אע"ג דג"כ ממילא מעורב עם התרומה שיפריש אח"כ אלא ודאי דאין חילוק דכל שנאמר הוברר הדבר מתחלה שזה הוא שלו וכן בהתנה עמו בפירוש ודאי דאמרינן דכל חלקו נברר ולא נשאר משלו בשל חבירו כלום. ולענ"ד אין זה ענין כלל להא דמנסך ומטמא דודאי גם למ"ד יש ברירה אפי' בדאורייתא אין שייך לומר בתערובות איסור דאורייתא ברירה דא"כ אם יש לאדם יין נסך או שאר איסור לח ועירב בשל חבירו נאמר אח"כ שיחלוקו ונסמוך אברירה, ואף למ"ש התוס' בתמורה הבאתיו למעלה בסימן יו"ד דכל דבר שניכר האיסור בתחלה לא שייך ברירה משא"כ באם בא בתערובות מ"מ כבר הוכחנו שם בראיות ברורות דגם בבא בתחלה בתערובות לא שייך ברירה כי אם בדבר התלוי במעשה האדם ובדבורו כמו במחיר כלב דבתחלה אסר אותו שיברור אח"כ ויעשהו מחיר כלב, וכן בהא דב' לוגין שאני עתיד להפריש דבכה"ג אמרינן הוברר אעפ"י שלא הי' ברור לו בתחלה מ"מ קמי שמיא גליא, ובהא דמנסך א"א לומר שיחול אח"כ האיסור אחר שיברר חלקו דהא בשעתא דמנסך לי' נאסר ואלו אמר שיחול האיסור אח"כ לא מהני לומר שלא יאסור מיד רק אחר זמן וא"כ כיון שאין זה תלוי במה שיהי' מבורר חלקו אח"כ לא שייך בזה ברירה, משא"כ בדבר שתלוי במה שיתברר אח"כ כמו הא דמחיר כלב שאלו אמר שיחול החליפין למחר כשיברור א' ודאי דלא הי' נאסר מתחלה, דזה דומה לאומר לחבירו חפץ זה שלך יהי' קנוי לי למחר דמתחיל הקנין מיום מחר וכאומר שדי מכורה לך לאחר ל' יום, ובזה א"ש דברי הר"ן הנ"ל דאף למאן דלא ס"ל ברירה מ"מ כל שע"י נדרו נאסר חלק חבירו על חבירו שפיר אמרינן דא"א לו לחול נדרו ואיסורו רק אחר שיחלוקו ויבורר חלקו אבל לא בתחלה, ומלבד זה אין בקושייתו כלום דהא בחצר דפליגי בי' ראב"י ורבנן הוא דוקא באין בו כדי חלוקה אבל ביש בו כדי חלוקה מודה ראב"י דלא אמרינן בי' ברירה וכמ"ש הר"ן שם בטעמו וא"כ ל"ק ממדמע ומנסך דהא שם אפשר בחלוקה, אך לפמ"ש הרמב"ם ז"ל (פ"ז מה' נדרים) דבחצר שיש בה כדי חלוקה ג"כ דפסק הש"ס דאסור היינו דוקא קודם חלוקה אבל לאחר חלוקה מותרים והיינו מטעם ברירה בזה שפיר קשה ממטמא ומנסך:
ב) והנה הר"ן ז"ל בפי' למס' נדרים שם הביא דברי הרמב"ם הנ"ל במ"ש שאחר חלוקה מותר ודחק שם בטעמו, ולולא דברי הר"ן ז"ל הייתי אומר דדברי הרמב"ם ז"ל נכונים ומדוקדקים, דהנה בפ' אין בין המודר (דף ל"ד ע"ב) שם בעי מיני' רב חייא בר אבין מרבא ככרי עליך ונתנה לו במתנה מהו ככרי אמר לו כי איתי' ברשותי' הוא דאסור א"ד עליך אמר לו עלוי' שויתי' הקדש, אמר לו פשיטא דאע"ג דיהב לי' במתנה דאי לאו הכי עליך למעוטי מאי כו', ופי' הר"ן והרא"ש שם דודאי גם בכה"ג אסר עליו דאל"ה למה הוצרך לאסור עליו בעודו שלו היאך יאכל המודר מככר של אחרים יעו"ש, וא"כ זה אינו אלא בככר אבל בדריסת הרגל בחצר דבלאו נדרו מותר לו לילך וכמו שהקשה הש"ס דריסת הרגל הא לא קפדי אינשי וא"כ י"ל דמה דאסר עליו הנאה משלו אתי לאפוקי כ"ז שהוא שלו שלא יכנוס בחצרו אבל כשמכרו לאחרים ודאי דמותר, וא"כ לאחר חלוקה ממנ"פ מותר דאפילו נאמר אין ברירה וא"כ הרי מכר חלקו לחבירו ולא מקרי שוב נכסיו, ואדרבא איפכא קשיא לי על הרשב"א שהביא הר"ן שם דאפילו לאחר חלוקה אסורים למה, ועוד תימא דהא מבואר במתניתין דלרבנן דפליגי על ראב"י ס"ל דכופין את הנודר למכור חלקו ומשמע דמוכר חלקו לחבירו המודר והיינו כדי שלא יבוא חבירו לידי מכשול וכמ"ש הרא"ש שם, וא"כ קשה מאי מועיל מכירתו לו כיון דלאחר שימכור חלקו ג"כ יהי' אסור וצריך לדחוק לשיטת הרשב"א דצריך למכור חלקו לאחרים דוקא, ומ"מ דברי הרשב"א צ"ע מה שכתב דאסור גם לאחר חלוקה ודימה זה למ"ש במתני' (דף מ"ו ע"ב) קונם ביתך שאני נכנס מת או שמכרו לאחר מותר כו' דאין משם ראי' כ"כ, דא"כ קשה למה לא פשיט לעיל בפ' אין בין המודר בהא דככרי עליך ונתנה לו במתנה מהא דפ' השותפין ממתני' דקונם ביתך כו' וכמ"ש הר"ן שם באמת דאין ראי' מלישנא דמתני' שם ע"ש:
ג) והנה יש מקום ליישב דברי הרשב"א במה שפסק דלאחר חלוקה אסור ג"כ לפי מ"ש הר"ן שם בפ' אין בין המודר גבי הא דככרי עליך דהקשה למה לא פשיט לה מהא דתנן המודר הנאה מחבירו ואין לו מה יאכל כו' דדוקא בנתנו לאחר לשם מתנה והלה בא ונוטל מזה הוא דשרי אבל לא בדיהיב לי' לשם מתנה ותי' שם דמשם אין ראי' דכיון דמיירי דאסר הנאתו עליו א"כ אם נותן לו לשם מתנה הרי זה עצמו הנאה דמקבל מיני' מתנה, וא"כ י"ל ג"כ בהא דחלוקת החצר שיש בה כדי חלוקה כיון דא"א לצמצם שיהי' ב' החלקים שוים ממש בשיעורם ובדמיהם ואפשר דלמודר הגיע חלק יותר טוב הרי יש לו הנאה ולכך אסור ואין ה"נ באם קבל המודר חלק הגרוע ע"פ שומת בקיאים אין ה"נ דמותר דזה דומה להא דקונם שאינו נהנה לבריות דלוקח ביותר ומוכר בפחות וכן אם לא אסר הנאתו עליו רק הדירו מלכנוס בחצרו ולא הזכיר לשון הנאה י"ל ג"כ דבאמת מותר, ועי' ש"ך סי' רכ"ו ס"ק י"ג מה שהביא בשם הב"ח דצריך למכור חלקו לאחרים והביא דברי הריב"ש שם דאסור למכור חלקו להנודר באומר קונם מביתך כו' רק דהשיג שם על מ"ש שגם במדיר א"ע מחבירו דבזה ג"כ משמע דס"ל דצריך למכור לאחרים ע"ש, ולענ"ד גם זה אינו מוכרח דלפי מ"ש אם הוא מוכר למודר ביותר משויו דמותר כמ"ש באמר אינו נהנה לבריות דמוכר בפחות, ומ"מ לענין דינא היה נראה כיון דכבר כתבנו בסימנים הקודמים דאנן קיי"ל דדין ברירה ספק הוא, א"כ ביש בו כדי חלוקה דמותר לאחר חלוקה דיש כאן ס"ס דדינא חדא דזה גופי' דוויתור אם אסור במודר הנאה הוא מחלוקת הפוסקים עי' בר"ן ריש פ' אין בין המודר דהביא בשם ר"ח ור"ת שפסקו דוויתר מותר ועוד ספק שני שמא יש ברירה, אך לענין להשתמש בשאר תשמישין שדרך להקפיד בהם בזה נראה דלדברי הרשב"א הנ"ל אסור, ומ"מ כיון דהרמב"ם מתיר לגמרי א"כ גם בזה יש להקל מטעם ס"ס דדינא וצ"ע למעשה:
ד) ודברי רבינו בעל הטורים ברמזים צ"ע לענ"ד שכתב שם בריש פ' השותפין וז"ל, השותפין שנדרו הנאה זה מזה כו' דקיי"ל יש ברירה ודוקא שאין בו כדי חלוקה, אבל אם יש בו דין חלוקה לא וכ"ש אם היה אחד מן השוק מודר מהם שלא יכנוס אלא לצורך א' מבני החצר עכ"ל, מבואר דדברים אלו הם לפי שיטת ר"ת שהביא הרא"ש שם בפסקיו דפסק דאמרינן ברירה אפי' בדאורייתא והא דביש בו כדי חלוקה אסורים היינו משום דאפשר בתקנה ולכן אחד מן השוק שא"צ לו לכנוס בחנם הוא כמו אפשר בתקנה ולא סמכינן אברירה אם לא שנכנס לצורך א' מבני החצר, ובהיות כן דברי הטור יו"ד (סי' רכ"ו) הם תמוהים שכתב שם ג"כ דאחד מן השוק מותר ליכנס אפי' אם יש בו כדי חלוקה אם נכנס לצורך שותפו והוא דלא כהלכתא לדידן דקיי"ל בדאורייתא אין ברירה וכמ"ש הטור עצמו בכ"מ והוא כפי מסקנת הרא"ש בפסקיו שם דכתב טעמא אחרינא למה פסק כראב"י ע"ש מ"ש בשם רשב"א הצרפתי ולפי טעמו ודאי דגם אם נכנס לצורך שותפו אסור, ודברי הט"ז שם ס"ק א' במה שיישב דעת הטור אינם מדוקדקים לענ"ד במ"ש שם דבאין בו כדי חלוקה הטעם משום דיש ברירה וביש בו כדי חלוקה לא שייך ברירה כיון דאין הרשויות מעורבות וראוי לחלוק, והוא תמוה דגם ביש בו כדי חלוקה ודאי דשייך בו דין ברירה כדמוכח מהא דאחין שחלקו בפ' בית כור ובכ"מ, ובאמת טעמא אחרינא אית בי' דכל עיקר הטעם הוא משום דבתחלה כשנשתתפו היה אדעתא דהכי שיכול להשתמש ולא יהי' יכול לאסור חלקו של חבירו עליו משא"כ ביש בו כדי חלוקה דבמה דמניחו להשתמש בלי חלוקה מהנה לו ולא שייך כאן לומר אדעתא דהכי נשתתפו וכיון דבדאורייתא אין ברירה לכך אסורים, וכן מוכח מדברי הרא"ש שם, גם מ"ש שם הט"ז אח"כ דביש בו כדי חלוקה אסורים משום דאפשר בתקנה הוא אינו מדוקדק דטעם זה לא כתב הרא"ש שם אלא לשיטת ר"ת דפסק שם דקיי"ל יש ברירה אפי' בדאו', ובאמת העיקר לדינא כמ"ש המחבר שם וכן הכריע הש"ך שם ס"ק ג' ע"ש, ולפי מ"ש אם היו שנים שותפין ביין בחבית אחת לפי מ"ש בשם ס' מק"ח אסורים אפי' לאחר חלוקה משום דבדבר לח שהוא מעורב ומבולבל לא שייך ברירה אבל כבר כתבנו שאין הדבר כן כמו שהוכחנו מהא דלוקח יין כו' ומהא דשנים שלקחו חביות כו' דפ' משילין, אבל לפי דעת הרשב"א דס"ל דאפי' לאחר חלוקה אסורים אסור גם כאן, ולפי מ"ש למעלה בישוב דברי הרמב"ם דהטעם משום דממנ"פ מותר דלאחר שמכרו אין זה שלו יש להתיר ג"כ, אם לא כשזכר בפי' יין זה או שאסרו בפירוש אף לאחר שיצא מרשותו דקיי"ל דיכול לאסור כמ"ש בפ' השותפין שם (ד' מ"ז ע"א) וברמב"ם פ"ה מה' נדרים וש"ע יו"ד סי' רי"ו סעי' ז' יעו"ש:
ה) אכן הר"ן ז"ל כתב ישוב אחר להא דשותפין דפסקינן כראב"י משום דאין ברירה זו דומה לברירה דעלמא דשם אין הדבר מבורר מעתה כלל כי אם לאחר זמן משא"כ בשותפין בחצר דרובו מתברר מיד ומיעוטו לאח"ז משום דבשעה שנשתתפו כאלו התנו שכל אחד בשעה שישתמש בה יהא כולו שלו ורק דאין מתברר איזה רגע הוא שלו והוא מתברר אח"כ בעת שמשתמש ולפי' כיון שרובו מתברר בתחלה ורק המיעוט הוא שמתברר אח"כ אין המיעוט המסופק מתחלה ומתברר לאחר זמן מעכב על הרוב שנתברר תחלה יעו"ש, ולענ"ד אין זה מוסכם דבפ' מי שאחזו (ד' ע"ג ע"ב) מה היא באותם הימים כו' ר' יוסי אמר מגורשת ואינה מגורשת ופרש"י שם דהטעם משום דאין ברירה דלא הוברר מתחלה איזה שעה היא סמוך למיתתו ולכך אף שהוברר אח"כ שאותם שעות היו רחוקות מן המיתה הוי ספק מגורשת משום דאין ברירה, והרי גם שם הוא דומה ממש להא דשותפין שהרי גם שם ידוע שיהיו שעות הסמוכות למיתה ואעפ"כ הקשו שם התוס' לפרש"י דלדבריו לא הוי לה מגורשת כלל אף לכשימות משום דלא נתברר מתחלה איזו שעה שהיא סמוכה למיתה יעו"ש, הרי דהתוס' לא ס"ל כשיטת הר"ן בזה, ולכאורה נראה מדברי רש"י ראי' לדברי הר"ן דלפי מ"ש הר"ן א"ש מ"ש דכי מיית הוה גט דדבר זה הי' מתברר רובו מתחלה שיהי' שעה אחת סמוך למיתתו ורק הא דאמרינן דמתחלה היא מגורשת מספק זהו בכלל דין ברירה דדבר זה אינו מתברר רובו מתחלה שיהי' ודאי שעות הרבה רחוקות ממיתתו דמנין הי' יודע זה דילמא מיית מיד אחר אמירתו:
הגה"ה וראיתי בס' פתח הבית בדיני ברירה סי' ו' שהקשה לדעת רש"י דס"ל דמאן דאמר אין ברירה הוי ספק א"כ בפ' משילין (ד' ל"ז ע"ב) שהקשה הש"ס על ר' הושעיא ומשני בדרבנן ס"ל דיש ברירה ת"ל דאף אם ברירה הוי ספק ובדרבנן לקולא יעו"ש, ובאמת ל"ק מידי דרש"י כתב כן לדעת ר' יוסי דס"ל מגורשת ואינה מגורשת ור' יוסי לשיטתו אזיל דס"ל בכל מקום דיש ספק אי אמרינן ברירה או לא דהא ס"ל האחין שחלקו מחצה יורשים ומחצה לקוחות כמ"ש בפ' יש בכור משום דמספקא לי' כו' אבל מאן דס"ל סתם אין ברירה הוא מתורת ודאי דהא ר"י ס"ל ודאי לקוחות הם ולכך הוצרך הש"ס לומר דגם ר' הושעיא ס"ל דספק הוי ולכך מחלק בין דאורייתא לדרבנן וזה פשוט:
אבל הרמב"ן ורשב"א כתבו ליישב דברי רש"י באופן אחר דאם מיית הוי גט משום דאמר דרך תנאי אם ימות כו' וכל שהוא בדרך תנאי לא שייך בדין ברירה, משא"כ הא דאינה מגורשת מספק מקודם משום דמה שהוא רחוק משעה הסמוך למיתה זה תלוי בדין ברירה שאין הדבר מבורר איזו שעה יעו"ש בחדושי רשב"א:
ולפי שיטת הר"ן הי' נראה לכאורה דדין חצר השותפין הוא כדין אחין שקנו אתרוג בתפוסת הבית וכגון הא דנוהגין שקהל לוקחין אתרוג בשותפות שכתב הרשב"ם בפ' יש נוחלין והפוסקים דקיי"ל דכל הקהל יוצאים בו י"ח משום דאדעתא דהכי קנו אותו שבשעה שיקח כל אחד מהם לצאת י"ח יהא כולו שלו ואח"כ יהי' במתנה לחבירו במתנה ע"מ להחזיר, דגם שם לא היה מבורר מתחלה כל צרכו דהשעה שיקח כל אחד לצאת בו לא הי' מבורר מתחלתו וא"כ לרבנן דפליגי על ראב"י לא היו יוצאים בו י"ח, ולפ"ז לשיטת ר"ת דס"ל דמה דפסק הש"ס כראב"י לאו מטעמי' הוא אלא משום דקיי"ל דוויתור מותר במודר הנאה אבל מצד ברירה קיי"ל דא"ב בדאורייתא, וא"כ אף שכאן מבורר הרוב מתחלה אינו מועיל וא"כ קשה לשיטת ר"ת היאך יוצאים כל הקהל באתרוג אחד כיון דקיי"ל אין ברירה בדאו', אלא ע"כ צ"ל לשיטת ר"ת דדין האתרוג אינו תלוי בדין ברירה דאין אנו צריכין לומר הוברר הדבר למפרע אלא דאמרינן דבעת שקנו האתרוג הוי כאלו התנו שכל אחד כשירצה לצאת בו י"ח יהי' באותו הזמן קנוי לו ולא למפרע, וכל דבר שא"צ לומר הוברר למפרע אלא כשיתברר אח"כ אין שייך בדין ברירה כמ"ש למעלה ויתבאר עוד לפנינו בס"ד, א"כ גם בחצר השותפין אם אנו אומרים כך הי' לנו לומר דהוי כאלו התנו שבכל עת שירצה אחד להשתמש בחצר יהיו כאלו קנוי לו כולו בעת שישתמש לא מבתחלה. וא"כ הוי כאלו מוכרים אז כל אחד חלקו לחבירו וא"כ במודר הנאה דאסור אף שמוכרו לו או שנותן לו במתנה וכמש"ל א"כ הדרא קושיא לדוכתה למה מתיר ראב"י ואפי' למאן דאית לי' ברירה אסור, ויותר קשה לפי דבריו מה מועיל לנו אם אנו אומרים כיון שרוב הדבר נתברר מתחלה אמרינן ברירה והלא כשכל אחד משתמש בחצר אמרינן שקנוי לו לגמרי וא"כ כשישתמש אח"כ מי שנאסר בהנאה צ"ל דהמדיר חזר ונתן לו כל החצר במתנה שבשעה שהוא משתמש חזר ונקנה לו החצר כולו, והרי אסור הוא לקבל מתנה מן המדיר וגם למכור לו אסור לפי מ"ש למעלה:
ז) עוד קשה לענ"ד לשיטתם מהך סוגיא דפ' הפרה (ד' נ"א ע"ב) עבר עליו הראשון כו' וראשון מאימת מיפטר רבה ור"י כו' חד אמר משמניחו משתמש וחד אמר משימסור לו דליו כתנאי המדלה מים מן הבור כו' כיון שמניחו משתמש פטור ראב"י אמר משימסור לו דליו במאי קא מפליגי ראב"י סבר יש ברירה האי מדידי' קא ממלא כו' ורבנן סברי א"ב אמר רבינא ואזדא לטעמייהו דתנן השותפין שנדרו כו', דלסברת הרשב"א הצרפתי שכתב הטעם דפסקינן כראב"י משום דהך ברירה לא דמיא לכל ברירות שבש"ס דאין שייך לומר שהוברר שזה חלקו דהא משתמש בכל החצר אלא משום דע"כ קנוי לכל אחד לכל תשמישים שמצטרך וכאלו קנוי לו מתחלה ע"כ וא"א לו לאסור חלקו של חבירו על חבירו, וזה לא שייך בשותפין בבור מים דאין שייך לומר שקנוי לו כל המים שבבור, שהרי במה ששואב מן הבור אינו שואב' כולו ואף לא חציו רק מה שצריך לו, ומכ"ש כיון שנזכר בש"ס בור ולא באר שהם מים מכונסים א"כ דומה ממש לשותפין שקנו חביות יין דפ' משילין דלמ"ד אין ברירה גם שם אין ברירה דכל אחד אין לו רשות רק לשאוב חצי מים שבבור, וגם אם נאמר שמ"ש בור לאו דוקא הוא אלא באר מים נובעין כ"ש דקשה דבכל עת ששואב האדם אין משתמש במים שינבעו לאחר זמן ואין שייך בו כלל הך סברא דכ' הרשב"א דלפי שיטתו אין הכרח לנו לומר דראב"י ס"ל בכ"מ יש ברירה אלא שמא גם הוא מודה דאין ברירה בכ"מ כמו הת"ק רק דלענין שותפין בחצר שאני כמ"ש הרשב"א הנ"ל, וכן לשיטת הר"ן קשה ג"כ דאין שייך שם לומר דכל הבור נקנה לכל א' בעת שמצטרך לשאוב ממנו שא"צ לכל המים שבבור וא"כ עיקר מה שאנו אומרים יש ברירה היינו שאותו מים ששואב הם שלו וא"כ דבר זה לא הוברר כלל מתחלה והרי זה כשאר ברירות שבש"ס וא"כ מאי זה דקאמר ואזדו לטעמייהו, וע"כ צ"ל לשיטתם דבאמת ראב"י ות"ק פליגי בברירה ממש דראב"י ס"ל בכ"מ יש ברירה וזה מוכרח מדס"ל כן במדלה מים מן הבור לענין פטור תשלומין אם הזיק ורק דאנן דקיי"ל כראב"י בזה כמו שפסק הש"ס להדיא לאו מטעמי' הוא אלא דס"ל להתיר בנדרים מהך טעמא שכתבו לחלק בין דין זה לשאר ברירות שבש"ס וכעין שיטת ר"ת לתי' שכתב דפסקינן כראב"י מטעמא אחרינא משום דוויתר מותר במודר הנאה וכל זה דוחק ודו"ק, וגם קשה יותר לפ"ז על הרמב"ם ז"ל (בפי"ב מה' נזקי ממון הלכה ז') שפסק כראב"י משימסור לו דליו וכ"ז שלא מסר לו דליו גם הראשון חייב ולפי מ"ש דבזה שייך דין ברירה ממש וא"כ לפי שיטתו דס"ל דכל דין ברירה ספיקא דדינא הוא הי' לנו לפטור הראשון דהמע"ה דאולי אין ברירה, ועי' ברא"ש פ' השותפין בפסקיו שהביא תירץ הרשב"א הצרפתי וכתב ע"ז דההיא דפ' שור שנגח דמיא להאי שהבור קנוי לו כולו לתשמישו יעו"ש אבל לא הבנתי דבריו היאך קנוי לו כל הבור כיון שאין צריך לכל המים ואין זה דומה לתשמיש החצר שכל אחד הולך ומשתמש בכל החצר. ולולא דמסתפינא לחדש דבר שלא נזכר בפוסקים וגם דהוא נגד שיטת כל הראשונים הייתי אומר דהא דקיי"ל וויתר אסור במודר הנאה אינו אלא מדרבנן דבאמת כל דבר שאין בני אדם מקפידים עליו אינו בגדר הנאה מחבירו דהוי כמו מופקר לכל אדם כמ"ש בר"פ אין בין המודר (דף ל"ב ע"ב) דריסת הרגל הא לא קפדי אינשי משמע דדבר זה מופקר לכל אדם להלך ובדבר המופקר לא שייך לאסור במודר הנאה כמו בור של עולי בבל דקיי"ל דמותרים במודר הנאה כמ"ש בפ' השותפין שם (דף מ"ח ע"א) ורק דר"א ס"ל דכיון דגוף החצר אינו מופקר לכל אסרו חכמים במודר הנאה כדי שלא יבוא לידי הנאה גמורה להשתמש שם בחצר בדבר דקפדי אהדדי, וכעין זה איתא בפ' אין בין המודר (דף מ"ב ע"ב) ובשביעית אינו יורד לתוך שדהו אבל אוכל מן הנוטות ומקשה שם מ"ש דאוכל מן הנוטות דפירי דהפקירא אינון ארעא נמי אפקרה, ומשני ר"ש בן אליקים גזירה שמא ישהה בעמידה, והרי אף בדבר שאין מפקירו לגמרי רק לדבר פרטי שרי במודר הנאה וגזרו בי' רבנן וכמ"ש הר"ן שם ארעא נמי אפקרי' כלומר ללקיטת פירותי', וכיון שכן א"ש הך פסקא דש"ס דפסק כראב"י לפי מה דפסק הש"ס בפרק משילין דקיי"ל בדרבנן יש ברירה, א"כ א"ש ג"כ בזה דקיי"ל כראב"י כיון דוויתור אינו אסור רק מדרבנן אמרינן בי' ברירה, והא דפסק הרמב"ם וכן המחבר בשו"ע (ח"מ סי' ת"י סעי' כ"ה) במדלה מים כו' משמסר לו דליו וקודם שמסר לו דליו חייב גם הראשון אף דספק הוא אם יש ברירה או לא ולא אמרינן המע"ה, נ"ל דטעמו דכיון שהראשון מעת שנשתמש בו נתחייב בשמירתו אין יכול לפטור משמירתו במה שמניח לשני להשתמש קודם שמסר לו דליו כיון שהשני יכול לומר דילמא יש ברירה ולא קבלתי שמירתו על חציו השני א"כ הרי פשע הראשון במה שהלך לו והוי כמסר לחש"ו שאין יכול לשמור דחייב ואין יכול לפטור עצמו משמירתו ודו"ק:
ח) ומ"מ עדיין אינו מיושב לפי מ"ש ר"ת בתוס' פ' חזקת הבתים (דף נ"ז ע"ב) ובפ' אין בין המודר שם דמ"ש בש"ס דריסת הרגל הא לא קפדי אינשי הוא בבקעה בימות החמה אבל בחצר השותפין קפדי אינשי על אחד מן השוק שלא ליכנס לחצירו רק בשותפים אהדדי לא קפדי א"כ לא שייך בזה דין הפקר כיון שאינו מופקר לכל והוי כבור של שותפין דאסור במודר הנאה מדינא, וא"כ בכה"ג אף בהילוך בחצר אף דלא קפדי לאו מדין הפקר אתינן עלה וא"כ לר"א דס"ל וויתר אסור במודר הנאה מדאורייתא אסור, ואעפ"כ נ"ל די"ל דלא אסור מדאורייתא כיון שאינו מקפיד בדברים אלו לגבי שותף מאחר שיש לו חלק בחצר לא מקרי זה הנאה מן התורה, שהרי מצינו המודר הנאה מחבירו מותר להשקות לו כוס של שלום ושל בית המרחץ כמ"ש בפ' אין בין המודר שם (דף ל"ח ע"ב) וכמו שפי' הר"ן שם שהכוס הוא משל מודר רק שהוא מהנהו ההשקאה ואין זה קרוי הנאה, וגם י"ל דבעת שהדירו הנאה מסתמא לא כיון על הילוך החצר כיון שיש לו שותפות בו וכעין מ"ש מחיותי' לא אדרי' הרי שבכל דברים כאלו הולכין אחר כוונת הנודר ולפי דעתו כנלע"ד בזה, וע"פ מ"ש הוה א"ש ג"כ מה דקאמר בפ' הפרה ואזדו לטעמייהו כו' דקשה למה הוצרכו ראב"י ורבנן לחלוק בתרתי בדין מודר הנאה ובדיני נזקין וכה"ג מקשה הש"ס בכ"מ והא איפלגי בהו חדא זימנא וכמו שהקשה באמת היש"ש שם בדיני ברירה ולפי מ"ש א"ש, דהוצרכו לחלוק בתרתי דאי פליגי במודר הנאה לחוד הוה אמינא דרק בכאן ס"ל להתיר משום דוויתור אינו אסור רק מדרבנן וספיקא לקולא, משא"כ בענין חיוב נזקין אמינא מודה לרבנן דמשהניחו משתמש דמשום ספיקא אין להוציא ממון מן הראשון דהמע"ה והוה אמינא דפלגא מפסיד הניזק דהשני יכול לומר שמא יש ברירה קמ"ל דגם בזה ס"ל לראב"י לחייב גם הראשון משום דיש ברירה ומטעם הנ"ל, ואי פליגי בניזקין הוי אמינא בהא אמרי רבנן דהראשון פטור משום ספק דהמע"ה אבל בהדירו הנאה מודו לראב"י מטעם ספיקא דרבנן לקולא קמ"ל דגם כאן ס"ל דאסורים ליכנס לחצר דס"ל אין ברירה בודאי ולא מספיקא דדינא, ולפי מ"ש אם הדירו השותפין זה את זה בפי' אף מדריסת הרגל ג"כ אסורים ליכנס לחצר מטעם דספק דאורייתא הוא אם יש ברירה ובכה"ג אמרינן אין ברירה אבל לשיטת רשב"א הצרפתי והר"ן אפי' בכה"ג מותר, ולפי מ"ש יש לומר ג"כ דלכך קאמר בש"ש דביש בו דין חלוקה אסור גם לראב"י דבכה"ג לא סמכינן אברירה אע"ג דהוי ספיקא דרבנן משום שיש תקנה בחלוקה:
ט) ויש לי מקום עיון גדול בסוגיא דפ' משילין (דף ל"ט ע"א וע"ב) בהא דתנן בור של עולי בבל כרגלי הממלא, ואתמר שם מילא [מים[ ונתן לחבירו ר"נ אמר כרגלי מי שנתמלאו לו ור"ש אמר כרגלי הממלא וקאמר שם לימא דר"נ ס"ל בירא דשותפי הוא ור"ש סבר בירא דהפקירא הוא, ומקשה וסבר ר"נ בירא דשותפי הוא איתבי' רבא לר"נ הריני עליך כו' ואי אמרת בירא דשותפי הוא אמאי מותר והתנן השותפין שנדרו הנאה זה מזה אסורים ליכנס לחצר כו' ומשני לרחוץ בבור ה"נ והכא במאי עסקינן למלאות מר מדידי' קא ממלא כו' ומקשה וסבר ר"נ יש ברירה והתנן כו' ומסיק אלא דכ"ע בירא דהפקירא הוא כו', והנה למאי דפריך מהא דתנן השותפין שנדרו כו' דאסורים ליכנס לחצר כו' היינו מת"ק דהא ראב"י מתיר באמת, וא"כ הא רבנן ס"ל אין ברירה ומאי קא משני הכא במ"ע למלאות מר מדידי' קא ממלא כו' הא לרבנן ס"ל א"ב א"כ אמאי מותרים למלאות, וצריך לומר דבס"ד הי' ס"ל דלאו בברירה פליגי דכ"ע ס"ל יש ברירה ורק דפליגי דתנא קמא ס"ל דכיון שהולך ומשתמש בכל החצר א"כ הרי משתמש ג"כ בחלקו של חבירו ואע"ג דגם השני משתמש בכל החצר כשרוצה וע"כ כשקנו החצר אדעתא דהכי קא קנו אותו שישתמש כל אחד בעת שירצה והרי לכל א' יש חלק בחצר ושעבוד על חלקו של חבירו וקונמות מפקיעים מידי שעבוד, וראב"י דמתיר הוא משום דס"ל דוויתר מותר במודר הנאה ות"ק ס"ל דאסור, או דפליגי אי שותפין קפדי אהדדי בדריסת הרגל או לא, ולהכי לרחוץ בבור שרוחץ ומשתמש בכל המים שבבור הרי זה דומה לדריסת הרגל בכל החצר ואסור משא"כ למלאות מים אמרי' דמר מדידי' קא ממלא כו', אבל למסקנא דס"ל בירא דהפקירא הוא ס"ל דבשותפין גם למלאות מן הבור אסור משום דאין ברירה ופליגי בברירה וסוגיא דפ' הפרה דמפרש דפליגי בברירה הוא לפי מסקנא דש"ס, ועדיין קשה שם מה דמקשה וסבר ר"נ יש ברירה כו' והתנן האחין השותפין כו' ואמר ר"נ ל"ש כו', מאי קושיא דהא מצינו כמה תנאים במתני' דפליגי בברירה ודילמא מתני' דנדרים ס"ל יש ברירה וסתם מתני' ר"מ והרי ר"מ ס"ל יש ברירה במתני' דהלוקח יין, והא דאמר ר"נ ל"ש כו' לאו פירושא דמתני' קמ"ל אלא דינא קמ"ל לדידן דס"ל אין ברירה ולכן בהא דמעשר בהמה אף שהוא לקולא אמרי' א"ב משום דספק מעשר בהמה לקולא וכמ"ש למעלה, ולפי מ"ש התוס' בפ' הוציאו לו ובכ"מ דגם ר"מ דלוקח יין ס"ל אין ברירה רק במפרש ומברר דבריו ס"ל יש ברירה א"ש, וגם מוכח מר' יוחנן דס"ל אין ברירה וקאמר ליתא למתני' דעירובין מקמי הא דתני איו הא ס"ל הלכה כסתם משנה ואם נאמר דהא דפ' אין בין המודר ס"ל יש ברירה תקשי למה פסק א"ב ודו"ק, ועכ"פ מסוגיא זו קשה להרא"ש שכתב דהא דפ' הפרה במדלה מים מן הבור דמיא להא דשותפין בחצר בדריסת הרגל שכל הבור קנוי לתשמישו והרי שם בפי' חילק ביניהם דהא דאסורים ליכנס לחצר הוא משום דמשתמש בכל החצר ולמלאות מים מן הבור אמרינן מר מדידי' קא ממלא כו' ואין זה קרוי תשמיש בכל הבור, גם משמע שם דמה דכל א' משתמש בחצר חמיר יותר לענין ברירה מדבר המשותף העומד לחלוק כגון מים שבבור ויין שבחביות, דאף דס"ל דיש ברירה דמר מדידי' קא ממלא כו' אעפ"כ ס"ל דאסור בדריסת הרגל בחצר המשותף אפי' למאן דאית לי' ברירה וזה סותר לדברי הר"ן ורשב"א הצרפתי וצ"ע, וע' ביש"ש שם שדחק ג"כ בביאור סוגיא זו דפ' משילין:
י) וראיתי בס' פתח הבית בדיני ברירה ענף יו"ד שכתב בהא דמבואר בא"ע סי' למ"ד במקדשה בכסף ואמרה לו תנם ע"ג סלע והי' סלע של שניהם דהוי ספק מקודשת ובש"ס עלתה בתיקו, והקשה שם תיפוק לי' נהי דהקנה לה המקום הא שאלה ושכירות אינו נקנה אלא ע"י קנין ותי' שם ע"פ סברת הר"ן הנ"ל דכל של שותפין בכל עת שצריך אחד מהם להשתמש שם הוי כאלו כולה שלה יעו"ש וכתב שכן כתב בס' המקנה. ולענ"ד דברים אלו תמוהים דא"כ קשה בהא דאיתא בפ' הספינה (דף פ"ד ע"ב) אמר ר' ינאי חצר של שני שותפין קונין זה מזה דוקא במודד לתוך קופתו אבל לא על הקרקע ולפי שיטתו למה לא יקנה שם מטעם דבעת שמשתמש שם הוי כאלו כל החצר שלו, ואין לומר דמיירי התם בחצר שיש בו דין חלוקה דבכה"ג לא אמרינן דנקנה לו מתחלה כל החצר בעת שירצה כל א' להשתמש בו, דא"כ הי' לו לחלק שם בין יש בו כדי חלוקה או לא ומסתימת הש"ס והפוסקים משמע דגם באין בו דין חלוקה אין קונין זה מזה, וע"כ צ"ל דדוקא לענין הילוך ותשמיש בחצר אמרינן דאדעתא דהכי קנוהו שיהי' של כל אחד ואחד בעת שמשתמש בו לבדו ואפילו שניהם משתמשין ביחד אמרינן דעכ"פ אותו מקום שמשתמש בו והולך יהי' שלו, משא"כ במוכר חפץ לשותפו והחפץ הי' תחלה של ראובן ומקנה אותו לשמעון שותפו אין ניכר בו שום קנין כלל, דקנין הוא מטעם חצר שכשמניחו בחצר של הקונה בזה מוציאו מרשותו לגמרי משא"כ כשעומד החפץ בחצר של שותפין במה ניכר שהוא ברשות הלוקח יותר מברשות המוכר מאחר שהוא של שניהם ולא נשתנה כלל מרשות לרשות, וגם עתה י"ל להיפוך שהחפץ הוא של המוכר בחצר שמיוחד לתשמישו בעת שרוצה וזה פשוט, וא"כ בקדושין במה שמניח הכסף שלו על סלע של שניהם אינו נקנה לאשה מצד המקום כלל, ובאמת עיקר הספק שם כמ"ש התוס' שם אי סמכה דעתה של אשה והיינו שזרק אח"כ הקדושין לתוך חיקה והספק הוא אם במה שאמרה תנם ע"ג סלע של שניהם סמכה דעתה וחפצה בקדושין ומקודשת גם בשתיקה או לא וכמ"ש הרא"ש בפסקיו שם סי' י"ב ע"ש, אך לשיטת הרמב"ם שם והמחבר שם סעי' ד' שפסק כמותו הוא אף שלא נתן לתוך חיקה רק על הסלע והספק הוא אם מקנה לה בתורת שאלה המקום וזכות שיש לו בסלע וא"כ קשה במה נקנה לו, והי' נראה לענ"ד לפי מ"ש למעלה בהא דאתרוג שקנו הקהל כו' די"ל דגם בחצר השותפין הוה כאלו התנו שבעת שירצה א' להשתמש בו יהי' נקנה לו אז המקום ההוא וכל מה שאין צ"ל הוברר למפרע רק בעת שיתברר לכ"ע יש ברירה, א"כ דוקא בנדרים אין זה מועיל משום דהוה כמוכר לו אז או נותן לו וכמש"ל באריכות, משא"כ לענין קדושין שפיר מהני כיון שאז בעת נתינת הקדושין מקנה לה המקום שפיר מועיל וא"צ קנין לזה כיון שבעת שקנו בשותפות אז גמרי ומקני אהדדי והמוכר הקנה להם ע"ת זה שבכל עת שירצה אחד להשתמש יהי' קנין לו אז, וא"כ י"ל דהספק כאן הי' אם סמכה דעתה של האשה במה שנותן על סלע של שניהם או לא, עוד יש מקום לפרש הבעיא דרב ביבי לפי מ"ש הרא"ש בפסקיו שם סי' י"ג שנסתפק באם אמרה לו תן מנה ע"ג סלע ואתקדש אני לך אם מקודשת מדין ערב א"ד כיון דלא מטיא לשום אדם הנאה לא שייך בי' דין ערב וע"ש שהכריע דאינה מקודשת, אבל הרשב"א מחמיר בזה וס"ל דמקודשת מדין ערב כמ"ש הה"מ פ"ד מה' אישות משמו, ואפשר שאליו רמז הרא"ש מ"ש ויען שראיתי מקצת הגדולים שכתבו כו' ע"ש, וא"כ כאן בלא התחילה האשה רק הוא אמר התקדשי לי במנה והיא השיבה לו תנם ע"ג סלע שאינה שלה דאינה מקודשת משום דמשטה היא בו ונסתפק הש"ס אם הי' סלע של שניהם אם שייך בכה"ג משטה או לא והיא מקודשת מדין ערב כן הי' נראה לענ"ד וצ"ע:
סימן יג שיטת הגאון רש"ל דדין ברירה לאו ספק הוא:
א) כל זה שאמרנו למעלה דמה דקיי"ל בדאורייתא א"ב ובדרבנן יש ברירה הוא מטעם ספק כמו שנראה מפשט דברי הרמב"ם בכ"מ וכן משמעות רוב הפוסקים, אבל הגאון רש"ל ביש"ש בדיני ברירה דחה זה מכמה ראיות והעלה דמה דקיי"ל בדאורייתא א"ב הוא אפי' לקולא ומתורת ודאי הוא, והנה כל ראיותיו יש לדחותם שמ"ש מהא דאחין שחלקו מחזירין זה לזה ביובל ולא אמרינן המע"ה כבר נתבאר למעלה דש"ה משום ספק מצוה או משום דקרקע בחזקת בעלי' עומדת ומה גם שאין כאן הוצאת ממון כיון שגם חבירו מחזיר לו חלקו ומסתמא חלקו בשוה דלאו בשופטני עסקינן, הגם שמדברי ר' יוחנן דס"ל כן בש"ס אינו מוכרח די"ל דר"י לטעמי' אזיל דס"ל אין ברירה מתורת ודאי דהא ס"ל אפילו בדרבנן אין ברירה כמ"ש בפ' בכל מערבין, וגם מהא דס"ל בריש פ' כל הגט דגם אחרון אינו פוסל לכהונה, ולענ"ד דברי הגאון רש"ל תמוהים כאן דלענין חלוקת אחין א"א לומר דמתורת ודאי אין ברירה ולכך אין כאן ספק ומוציאין מיד המוחזק, דבשלמא גבי שארי דיני ברירה כגון בכתוב גט לאיזה שארצה כו' ובהא דאם בא חכם למזרח כו' שייך לומר כיון שאין ברירה אין באמירתו כלום וכאלו לא עשה דבר, אבל באחין שחלקו היאך אפשר לומר דודאי החליפו חלקיהם, ובשלמא לפי' רש"י בפ' יש בכור שפי' מה שאמר מחזירין זה לזה היינו שבטלה חלוקתם לגמרי וחוזרים וחולקין א"ש דבמה שמבטלין לגמרי החלוקה והוא כמו קודם חלוקה שפיר מתקיים בזה מצות יובל, וגם י"ל דרש"י אזיל לשיטתו בהא דישראל וגוי שלקחו שדה בשותפות דפ השולח שפי' שכל גרעין וגרעין מעורב של גוי ושל ישראל ביחד וכן הכא בכל משהו שבכל שדה יש לשניהם חלק בו שפיר מחוייבים להחזיר ולבטל החלוקה, אבל הרמב"ם דפי' (בפי"ג מה' שמיטה ויובל הלכה כ') דמחזירין זה לזה לא לבטל החלוקה אלא שמחליפין חלקיהם זה לזה, וא"כ היאך אפשר לומר דמטעם א"ב הוא בתורת ודאי היאך אפשר לומר שבודאי החליפו חלקיהם בפעם ראשון כשחלקו ביניהם וע"כ צ"ל דבגדר ספק הוא, גם מ"ש להביא ראיה מהא דפסק הרמב"ם גבי מעשר בהמה בחלקו גדיים נגד גדיים דפטורים ממעשר בהמה תמוה לי ג"כ לשיטתו, תינח בלא הי' רק עשרים גדיים ונטל זה י' וזה י' שפיר י"ל דכיון שא"ב מתורת ודאי הרי עכ"פ אין לכל אחד עשרה גדיים שלו בודאי שלא יהי' בהם מקצת לקוח אבל בחלקו מאה כנגד מאה וכדומה א"כ אפי' אומרים א"ב מ"מ שמא יש בעדרו עשרה שלו בודאי, ודוחק לומר דכיון דאמרינן א"ב בכל גדי וגדי יש לכל א' חלק בו וא"כ אין לו עשרה שחייבים במעשר בהמה, דתינח לשיטת רש"י שם בפ' השולח גבי שקנו שדה בשותפות אבל לשיטת התוס' דדחו שם פרש"י וכתבו שספק הוא אם מקצת שלו או רובו או כולו יעו"ש, א"כ לדידהו קשה למה פטורין ממעשר בהמה וע"כ צ"ל משום דקיי"ל עשירי ודאי אמר רחמנא ולא ספק וכמ"ש הרמב"ם בה' בכורים דכל ספק שבמעשר בהמה אזלינן לקולא א"כ גם דברי הרמב"ם נכונים:
ב) עוד הקשה שם ביש"ש דברי הרמב"ם אהדדי דבשותפין שנדרו הנאה פסק דמותרים ליכנס בחצר וכמו שפסק בש"ס כראב"י ובפ"ז (מה' נדרים הלכה ב') כתב דשנים שאסרו הנאתם זע"ז אסורים הם בדברים שהם בשותפות לכל אנשי העיר כגון ברחבה שבעיר והמרחץ ובהכ"נ והתיבה והספרים והוא סתם משנה בפ' השותפין, וע"כ דהך מתני' אתיא כת"ק דפליג על ראב"י ולראב"י דס"ל זה נכנס לתוך שלו כו' בחצר שאין בו דין חלוקה א"כ גם באלו מותרים שהרי אין בהם כדי חלוקה לכל אחד מבני העיר וכמ"ש התוס' והר"ן שם דהך מתני' אתיא כת"ק דראב"י וא"כ הרמב"ם מזכה שטרא לבי תרי, וכבר הקשה כן על הרמב"ם הר"ן בפי' לנדרים שם וכן כתב בשם הרמב"ן, ולפי מ"ש למעלה בישוב דברי הרמב"ם דס"ל דוויתור דאסור במודר הנאה אינו אלא מדרבנן וכן כל דבר שאין מקפידים עליו א"כ יש ליישב דברי הרמב"ם, והוא דהוקשה לו דהש"ס בר"פ השותפין פסק כראב"י וקשה דהא קיי"ל דכל מחלוקת ואח"כ סתם הלכה כסתם וא"כ הא גם כאן מחלוקת בר"פ ואח"כ סתם הך מתני' דשניהם אסורים כו', ולכן ס"ל להרמב"ם דבזה גם ראב"י מודה דדוקא בדריסת הרגל שהוא בדרך אקראי בעלמא דלא קפדי שותפין אהדדי דנקרא וויתר בזה פסקינן כראב"י משום דבדרבנן יש ברירה, משא"כ באלו דברים דחשיב במתני' אח"כ הם דברים שמשתמשין בקביעות כגון הרחבה של עיר שעומדים שם לסחורה והמרחץ הוא ג"כ תשמיש יותר קבוע וכן ס"ת ובהכ"נ, וראי' דאיתא בפ' חזקת הבתים דהאומר תנו ס"ת לאנשי העיר אין דנים בדייני אותה העיר וכן בהכ"נ משום דנוגעים הם, והרי דזה מקרי הנאה גמורה וזה אסור מדינא במודר הנאה ולכן קיי"ל דאסורים דבדאורייתא אין ברירה:
ג) עוד הקשה שם על הרמב"ם מ"ש (בפ"ח מה' פסולי המוקדשים הלכה ח') שנים שלקחו קיניהם בעירוב או שנתנו דמי קיניהם בעירוב לאיזה שירצה יקריב חטאת כו' והוא נגד מה דקיי"ל אין ברירה בדאורייתא, דבפ' בכל מערבין (ד' ל"ז ע"א) מקשה מכאן דהא ר' יוסי ס"ל אין ברירה ומשני כשהתנו וקמ"ל כדרב חסדא דאמר אין הקינין מתפרשין כו' והניח דברי הרמב"ם בתימא, ובכ"מ דחק שם בישוב דבריו דס"ל דלפי המסקנא דקמ"ל כדרב חסדא א"צ להתנות אלא אע"ג דלא התנו כאלו התנו דמי ודבריו מגומגמים, ולענ"ד הי' נראה דבריו בפשיטות והוא דגירסתו בש"ס הי' שם כגירסת התוס' דפריך א"ה מאי קמ"ל ומשני מהו דתימא נגזור התנו אטו לא התנו קמ"ל וכדרב חסדא ר"ל או כדרב חסדא והוא ע"ד ואבע"א שהוא תירוץ אחר ולפי תירוץ זה אין צריך לומר דמיירי בהתנו וכעין זה מצינו בש"ס בכ"מ שהוא ע"ד א"נ, ופי' הוא דבס"ד דש"ס דלא ידע מדרב חסדא דתלוי ג"כ בדעת הכהן לקבוע שם חטאת ושם עולה רק בנשים שלקחו קיניהם, ולפ"ז צ"ל דבעת שנתנו קיניהם לכהן בעירוב הי' כוונתם לאיזה שיקריב הכהן לשם חטאת לשם רחל יהי' קן זה לשמה ויהי' נקבע עתה לשם חטאת, הרי דצריך לומר הוברר הדבר למפרע שנקבע אותו לשמה ולשם חטאת בעת אמירתה ונקבע ע"י מאמר הבעלים וא"כ הרי זה תלוי בברירה ממש, אבל לפי המסקנא קמ"ל כדרב חסדא שתלוי ג"כ בדעת הכהן א"כ אין אנו צריכים בזה לומר הוברר הדבר למפרע, שמה שנתנו קיניהם בעירוב ודאי דכוונתם הי' שלא הקפידו על קיניהם שקן זה יהי' של רחל וקן השני של לאה דוקא אלא בעת שיברור הכהן קן א' מן התערובות בשביל רחל יהי' נקבע אז לשם רחל ויתחלף קן שלה על קן של לאה אם נתחלפו ואז יכול הכהן לקבוע שם חטאת ושם עולה על כל א', וכבר נתבאר בכ"מ שמה שאין אנו צריכים לומר הוברר הדבר למפרע אלא שהוא נקבע אז בעת שיבורר לכ"ע מהני ואין כאן דין ברירה כלל וא"כ דברי הרמב"ם עולים כהוגן בלי שום פקפוק כלל כנלע"ד:
סימן יד דין ברירה בתולה בדעת אחרים ובדעת עצמו:
א) בפ' כל הגט (ד' כ"ה ע"ב) פלפל שם הש"ס אי בתולה בדעת אחרים יש ברירה או לא ופליגי בזה אביי ורבא ורב משרשיא דרב משרשיא ס"ל דאפי' מאן דלית לי' ברירה בתולה בדעת עצמו אבל בתולה בדעת אחרים אית לי' ברירה, ומביא ראי' דהא ר"י ס"ל תולה בדעת עצמו א"ב דתנן שני לוגין כו' ובתולה בדעת אחרים אית לי' ברירה דתנן מה היא באותם הימים ר"י אומר הרי היא כא"א לכל דבריה ולכי מיית הוה גיטא, ופרש"י שם וז"ל ואע"ג דכשנתן הגט הי' ספק אם יחיה אם ימות ותלה הדבר בדעת מי שמותו וחייו תלוים בידו וכשמת הוברר הדבר למפרע דמשעת נתינתו הי' ראוי למות מחולי זה והוי לי' גט מההיא שעתא שע"מ כן מסרו ואין זה כשאר תנאים שאדם מתנה בגט שבידו לקיימם ודעתו לקיימם כשמתנה עליהם ולכשנתקיים התנאי הוה גט למפרע, דהתם לאו טעמא משום ברירה הוא אבל הכא דאין בידו ובשעת התנאי הוא ספק והתנאי מתקיים מאליו אי לאו משום ברירה לא הוי גט מחיים עכ"ל, הנה מבואר מדבריו דברירה לא שייך אלא במה שאין בידו וקודם שנתברר הוא בספק אבל בדבר שבידו לקיים ודעתו לקיים הרי הוא כמבורר למפרע ובכה"ג אף בתולה בדעת עצמו יש ברירה, ואע"ג דבש"ס קאמר דתולה בדעת עצמו גרע טפי לענין ברירה ממה שתולה בדעת אחרים מ"מ במה שבידו לקיים והוא בדרך תנאי עדיף טפי וית' עוד בסי' הבאים בס"ד]. עוד הביא שם הש"ס הא דר"ש דלית לי' ברירה וס"ל באמר הריני בועליך ע"מ שירצה אבא אם רצה האב מקודשת משום דיש ברירה בתולה בדעת אחרים, וטעם החילוק ביניהם כתב רש"י שם ד"ה אמר אביי דלמא תולה בדעת עצמו לית לי' ברירה וז"ל דמדאתני ברישא גילה בדעתו שהי' פוסח על שתי הסעיפים וליכא למימר הוברר דמעיקרא דעתי' להאי אבל זה שתלה באחרים גמר בדעתו מעיקרא לאיזו שתצא, וכעין זה מצינו חילוק לענין אסמכתא דבדבר שבידו ולאו בידו אסמכתא לא קניא דלא גמר ומקנה משום דסמך אדעתו שסבור שיבוא לידו לקיים משא"כ בתולה בדעת אחרים ולאו בידו כלל דלא סמך אמידי וגמר ומקנה, וכמו כן בהא דהרי זה גיטך אם אמות או הריני בועליך ע"מ שירצה אבא גמר ומגרש ומקדש ואע"ג שאין ידוע לו בשעת מעשה קמי שמיא גליא, ועכ"פ משמעות הפוסקים דאנן קיי"ל לדינא דאין חילוק בין תולה בדעת עצמו לבין תולה בדעת אחרים וכרבא דס"ל הכי, ולכאורה יש לתמוה ע"ז דהא רבא דס"ל דאין חילוק בין תולה בד"ע לתולה בדעת אחרים ע"כ צ"ל אליבי' דר' יהודה אית לי' ברירה מהא דמה היא באותם הימים ומה דאוסר בהא דלוקח יין מבין הכותים היינו מטעמא דשמא יבקע הנוד, ואנן קיי"ל דכ' יהודה ס"ל אין ברירה כדמוכח בפ' בכל מערבין דר' יוחנן ס"ל דר"י לא מחלק בין תולה בדעת עצמו כו' וס"ל דליתא למתני' מקמי איו ופריך שם מאי שנא לכאן ולכאן דלא דאין ברירה מזרח ומערב נמי אין ברירה, ואף דרב ס"ל שם לחלק בין תולה בדעת עצמו לתולה בדעת אחרים כמ"ש התוס' שם הלכה כר' יוחנן נגד רב, וא"כ קשה בהא דמה היא באותם הימים דהוי גט וצ"ל דשם טעמא אחרינא איכא וכמו שיתבאר בס"ד בסימנים הבאים, וכן כתב הרא"ש בפסקיו בפ"ג דגיטין בהא דבעי ר' הושעיא כתוב גט לאיזו שתצא בפתח תחלה דאינו גט דבדאורייתא אין ברירה דאין חילוק בין תולה בדעת עצמו לתולה בדעת אחרים וכן כ' בש"ע אה"ע (סי' קל"א סעי' ד') ע"ש:
ב) והיות כן צריכין אנו לברר איך מצאנו ידינו ורגלינו בדיני תנאים בגיטין וכן בגט שכ"מ דאתקין שמואל אם מתי אם לא מתי כו' וכבר עמד בזה הר"ן פ"ג דגיטין והביא בשם התוס' לחלק בין דבר העומד להתברר או לא דבדבר העומד להתברר שני הצדדים כגון אם לא מתי ואם מתי שהרי או יחי' או ימות בכה"ג קיי"ל דיש ברירה וכן בהא דהריני בועליך ע"מ שירצה אבא ג"כ עומד להתברר או ירצה או לא ודוקא בדבר שאינו עומד להתברר כגון בהא דשנים שלקחו חביות ובהמה בשותפות דדבר זה אינו עומד להתברר דשמא לא יחלקו לעולם. והנה תירוץ זה לענ"ד אינו ברור לדינא דע"כ מוכח דרב משרשיא לא ס"ל חילוק זה דא"כ היאך מוכיח רב משרשיא לחלק בין תולה בדעת עצמו לתולה בדעת אחרים מהא דמה היא באותם הימים דס"ל לר"י ברירה דלמא ש"ה משום שהוא דבר העומד להתברר וכן כתב באמת בס' ג"פ סי' קכ"ב דרב משרשיא לא ס"ל חילוק זה ע"ש, והנה גם רב ע"כ לא ס"ל חילוק זה דאל"כ היאך קאמר בפרק בכל מערבין בהא דמתנה אדם על עירובו ליתא למתני' מקמי איו, דלמא במתני' דמפרש כל הפרטים אם בא חכם למזרח כו' בא לכאן ולכאן כו' לא לכאן ולא לכאן כו' א"כ הדבר עומד להתברר בודאי שהרי ע"כ או יבא או לא יבא או שיביאו שנים או אחד מהם ולכך אמרינן ברירה משא"כ בהא דתני איו אין שם אלא תנאי א' אם יבוא למזרח או למערב, ואם יבואו לכאן ולכאן או שלא יבוא כלל לא התנה וא"כ אין הדבר עומד להתברר ולכך בכה"ג אין ברירה, ודוחק לומר כיון שבתוך אלו התנאים מתנה ג"כ באם יבוא לכאן ולכאן למקום שארצה אלך ודבר זה אינו עתיד להתברר בודאי דשמא לא ירצה לא לזה ולא לזה א"כ עכ"פ עירובו אינו עתיד להתברר כלל אע"פ ששאר התנאים עתידים להתברר, אבל זה אינו דכיון דהתנה ג"כ באם שלא יבואו לא לכאן ולא לכאן שיהי' כבני עירו א"כ גם זה עתיד להתברר מקרי, וכן רבא ע"כ דלא ס"ל חילוק זה דאל"כ לא הוי צריך לדחוק ולומר דטעמא דר"י גבי דהלוקח יין מבין הכותים הוא משום חשש בקיעת הנוד, ומ"ש המחבר ג"פ שם דרבא קושטא דמילתא קאמר יעו"ש הוא דחוק ורחוק, דאם נאמר דהאמת הוא דרבא ס"ל חילוק הנ"ל לדינא לא הי' לי' לומר בסתם דר' יהודה אית לי' ברירה דלא כמ"ש בכ"מ דמוכח דר' יהודה לית לי' ברירה כדמוכח ממתני' דלא היו שופרות לקיני חובה ועוד מכ"מ, וכיון שכן הואיל דמפשט סוגיות הש"ס מוכח דרב ורב משרשיא ורבא לא ס"ל האי חילוקא מנלן להמציא חילוק זה מה דלא מצינו זה מפורש בש"ס רק התוס' הוצרכו לדחוק ולחלק כן כדי שלא יקשה דשמואל דאתקין בגיטא דשכ"מ אם לא מתי כו' אדשמואל דלית לי' ברירה בפ' משילין, דאפי' אם נאמר דשמואל יסבור כן אין הלכה כמותו נגד רב ורב משרשיא ורבא דבתרא הוא וגם רב ושמואל הלכה כרב באיסורו, ועוד דגם מהא דאתקין בגיטא דשכ"מ אין זה מוכרח כמו שיתבאר לפנינו בס"ד דשם טעמא אחרינא איכא מה דשם קיי"ל דיש ברירה:
ג) והיה נלע"ד לכאורה דהרמב"ם ז"ל ס"ל לחלק בין דבר שתולה בדעת עצמו לתולה בדעת אחרים וראי' לזה ממ"ש הרמב"ם בפ"ג מה' גירושין דהשמיט שם הך בעיא דבעי ר' הושעיא דכתוב גט לאיזה שתצא בפתח תחלה כו' ומזה משמע דס"ל לחלק בין תולה בדעת עצמו לתולה בדעת אחרים, ואע"ג דפליגי בזה אביי ורבא וקיי"ל כרבא נגד אביי לבר מיע"ל קג"ם מ"מ י"ל דזה אינו בחשבון משום דרב משרשיא ס"ל ג"כ כאביי, וראיתי בס' לחם משנה שם שכתב דלכך לא העתיק הרמב"ם הא דכתוב גט לאיזה שתצא בפתח תחלה הוא משום דבהנך דכתב שם בהלכה א' דהוי ספק מגורשת א"כ כ"ש דנלמד דגם בהא הוא ספק ואין לטעות ולומר דשם הוי ודאי מגורשת דזה לא יעלה על הדעת יעו"ש. ודבריו תמוהים ותפלים מבלי מלח דכיון דרב משרשיא ואביי ס"ל באמת לחלק בין דבר שתלוי בדעת אחרים לתולה בדעת עצמו ולדעתם אף דבאומר לאיזו שארצה אגרש הוי ספק מגורשת משום דאין ברירה אעפ"כ באומר לאיזו שתצא בפתח תחלה הוי מגורשת משום דעדיף טפי דשם י"ל דלכ"ע יש ברירה א"כ היאך נפלוג אנן אסברת הש"ס ולומר דגרע יותר, והיאך אפשר שסמך הרמב"ם על זה בדבר המפורש בש"ס להיפוך ויסתום הדבר לומר דנלמד במכ"ש ואין זה אלא תימא, וע"פ מ"ש די"ל דהרמב"ם ס"ל דבתולה בדעת אחרים יש ברירה א"ש ג"כ מה שהבאתי בסימן הקודם מה שהקשה מהרש"ל ביש"ש והלח"מ בהא דלקחו שנים קיניהם בעירוב כו' לאיזה שירצה יקריב עולה כו' דלפי מ"ש א"ש דשם הוי תולה בדעת אחרים, והא דהוצרך הש"ס לתרץ בפ' בכל מערבין כשהתנו היינו לרבא דלא מחלק בין תולה בדעת עצמו לתולה בדעת אחרים, וכעין זה כתבו התוס' שם (דף ל"ז ע"א) הההוא דפריך שם דר"י דלוקח יין אההיא דשנים בלקחו קיניהם כו' שכתבו דהוה מצי לחלק בין תולה שבדעת עצמו לתולה בדעת אחרים כו' יעו"ש. עיד יש ראי' לזה ממ"ש הרמב"ם (פ"ד מה' מעשר שני הט"ו) האומר מ"ש זה מחולל על סלע שתעלה בידי מכיס זה על סלע שאפרוט מדינר זהב זה כו' הרי זה מחולל, ובכ"מ שם עמד בדבריו דבש"ס פ' בכל מערבין שם מוכח דלמאן דלית לי' ברירה לא מהני והרמב"ם ס"ל דבדאורייתא אין ברירה, יעו"ש מה שתירץ ע"ז וכבר כתבתי למעלה מה שיש ליישב דברי הרמב"ם, אבל אם נאמר דס"ל להרמב"ם דתולה בדעת אחרים יש ברירה א"ש דזה מקרי תולה בדעת אחרים כל שאינו תולה ברצונו ובבחירתו ואומר כל שיעלה בידו במקרה מכיס זה בראשונה דזה דומה ממש לתולה למי שחייו ומותו בידו שאינו תלוי בבחירת האדם, [והוא ע"ד מ"ש רז"ל איזהו תכלית יסורים שאם חשב להעלות מכיס מטבע זה ועלה בידו אחר שגם זה הוא בהשגחה מן השמים ולעונש יחשב], וכן מ"ש על סלע שאפרוט כו' הוא ג"כ מה שיתן לו השולחני בחילוף הסלע המעה הראשונה דזה מקרי תולה בדעת אחרים, והא דהוצרך הש"ס בפ' בכל מערבין להפוך ולומר ר' יוסי אומר לא חילל כו' היינו לפי דעתו של רבא דאין מחלק בין תולה בדעת עצמו לתולה בדעת אחרים:
ד) ועיין מ"ש הרמב"ם (פ"ט מה' מ"ש הלכה ז') הא דצנועין היו מניחים את המעות כו' ואמרי' כל הנלקט מזה יהי' מחולל על המעות הללו כו', ושם בכ"מ הביא בשם תשובות להרמב"ן שתמה ע"ז, דממנ"פ לא מקיימא הך פיסקא דאם אמר כל הנלקט א"כ אינו חל הפדיון דקיי"ל כר"י דגזל ולא נתייאשו הבעלים שניהם א"י יכולים להקדיש זה לפי שאינו שלו וזה לפי שאינו ברשותו ואי אמר כל המתלקט הא קיי"ל דבדאורייתא אין ברירה, וע"ש בכ"מ שמיישב דברי הרמב"ם דלדידן דקיי"ל לדינא דיכול לחלל מ"ש אעפ"י שאינו ברשותו, כמו שהוכיחו התוס' בפ' מרובה (דף ס"ח ע"ב) ד"ה הוא דאמר כצנועין יעו"ש, ועיינתי שם ואין שם הוכחה מדברי התוס' ואדרבא ישבו כל המקומות שהקשו משם דמשמע דיכול לחלל, רק בסוף דבריהם הניחו בתימא למה לא יכול לחלל מה שברשות אחרים הא זכות הוא לו וזכין לאדם שלא בפניו יעו"ש, אבל התוס' עצמם בפ' האיש מקדש (דף נ"ו ע"א) ד"ה מתקיף לה כתבו דבהא דצנועין ליכא למימר זכין לאדם שלא בפניו שהרי הגזלנים עצמם א"י לחלל משום דהוי גזל ולא נתייאשו הבעלים וכיון דאינהו לא מצי עבדי שליח לא מצו משוי יעו"ש. ולענ"ד דברי הרמב"ם נכונים לפי מאי דמסיק הש"ס בפ' מרובה (דף ס"ט ע"ב) אמר רבא אי לאו דאר"י כו' הוה אמינא מאן תנא צנועין ר"מ היא דאמר מ"ש ממון גבוה כו' ואפ"ה לענין חילול אוקמי' רחמנא ברשותי' דכתי' וכי יגאל איש ממעשרו כו' כרם רבעי נמי קודש קודש ממעשר שני גמר כו', הרי דלר"מ צ"ל דיכול לחלל אעפ"י שאינו ברשותו משום דכי נמי איתי' ברשותו אינו שלו ואינו ברשותו א"כ הא אנן קיי"ל בזה כר"מ כדאיתא בפ' האיש מקדש שם משום דסתם מתני' בבחירתא כוותי', וכמו שפסק באמת הרמב"ם (פ"ג מה' מ"ש הי"ז), א"כ א"ש מה שכתב כאן כל הנלקט ואין צריך להגיה המשנה ולומר כל המתלקט, ולפי מ"ש דהרמב"ם ס"ל דמה שתלוי בדעת אחרים אמרינן ברירה א"כ הי' יכול לומר ג"כ כל המתלקט, י"ל ע"פ מ"ש התוס' בפ' מרובה שם שהקשו מה תקנה יש למה שגדל אחר פדיון והא דשיל"מ אפי' באלף לא בטל ותירצו דמה שהיו יכולים לתקן להוציא מידי איסור דאורייתא היו מתקנים ע"ש, וא"כ דוקא לפי סוגיית הש"ס שם בתחלה דא"א לומר כל הנלקט משום דאין יכול לחלל מה שאינו ברשותו הי' צריך להגיה המשנה ולומר כל המתלקט אעפ"י שאין זה תקנה גמורה להוציא מידי איסור דרבנן, אבל לפי מה דקיי"ל דיכול לחלל מה שביד אחרים וכמ"ש א"כ אין להתיר ע"י תקנה זו שיאמר כל המתלקט שאין זה תקנה גמורה ויותר טוב לתקן שיאמר כל הנלקט ודו"ק, אבל הרמב"ם שם בפ"ט כתב שלכך לא היו אומרים כל המתלקט מפני שאין פודין במחובר כמו שנתבאר, ולכאורה תמוה הוא דבש"ס מוכח להדיא לפי מה שר"ל כל המתלקט דפודין גם כן במחובר וכמ"ש התוס' שם דאע"ג דבתוספתא מפורש דאין פודין במחובר צ"ל דאינו רק מדרבנן משום דמחובר אין דמיו ידועים, וא"כ צ"ל דדוקא לפי מאי דס"ל שם דא"י לחלל מה שביד אחרים וא"א לומר כל הנלקט צ"ל כל המתלקט ואעפ"י שאין פודין מדרבנן במחובר [מ"מ] כיון דאינו אלא מדרבנן כל שהיו יכולין לתקן היו עושין כיון דא"א בלאו הכי, אבל לפי מאי דס"ל דיכול לחלל מה שביד אחרים א"כ יותר טוב כן מלחלל במחובר, ומזה מוכח ג"כ דהרמב"ם ס"ל דתולה בדעת אחרים יש ברירה דאל"כ לא הי' צריך הרמב"ם לפרש הטעם משום דאין פודין במחובר, [ומ"מ דברי הרמב"ם שם הלכה ב' שכתב הטעם שאין פודין במחובר משום דילפינן ממעשר צ"ע דמשמע דהוא מדאורייתא ובש"ס שלנו מוכח דאינו כן, ובאמת דחו שם תוס' טעם זה, ואפשר דאסמכתא בעלמא הוא ועיקר הטעם כמ"ש התוס' משום שאין דמיו ידועים] וא"כ יש לנו ראי' נכונה דהרמב"ם ס"ל דבתולה בדעת אחרים יש ברירה וכמ"ש ודו"ק:
ה) וצ"ע עוד בדברי הרמב"ם (פ"ח מה' מ"ש הלכה ט"ו) שכתב וז"ל טמאים וטהורים שהיו אוכלים ושותים כאחד בירושלים ורצו הטהורים להיות אוכלים מ"ש שלהם מניחים סלע של מ"ש ואומרים כל שהטהורים אוכלין ושותים סלע זו מחולל עליו ותצא הסלע לחולין כו', ושם בהשגות וז"ל אמר אברהם פירשו בגמ' באומר לכשישתה ולא יאמר מעכשיו ולא כששתו אלא מעכשיו ולכשישתה ויש ברירה עכ"ל, ודבריו סתומים ודבריו נובעין מן הירושלמי סוף פ"ב דמ"ש דתנן שם, מי שהיו בניו מקצת טמאים ומקצת טהורים מניח את הסלע ואומר מה שהטהורים שותים סלע זו מחוללת עליו נמצא טהורים וטמאים שותים מכד אחד, וע"ז קאמר שם בירושלמי מה אנן קיימין אם באומר מכבר משקה מעורב הוא ואם באומר לכשישתה למפרע חולין שתה אלא כי אנן קיימין באומר מכבר לכשישתה עכ"ל, ופי' המפרש שם אם מכבר ר"ל מעכשיו קודם שישתה אומר יהא הסלע מחולל על היין שישתו הטהורים הרי מעורב משקה מ"ש בכד זה והטמאים נמי שותים מ"ש, ואם באומר לכשישתה ר"ל לאחר ששתו אמר מחולל יהא מ"ש זה על מה ששתו, למפרע חולין שתו כלומר אין הסלע מחולל, אלא באומר מכבר לכשישתה כלומר מעכשיו יהא מחולל לכשישתו כן פי' הר"ש ז"ל עכ"ל, ולפ"ז מוכח דס"ל אין ברירה גם בתולה בדעת אחרים דהא זה דומה למ"ש כל המתלקט מזה כו' דשם ג"כ א"א לומר דהחילול חל אחר שילקטו לפמ"ש דאין יכול לחלל על מה שביד אחרים כסברת הש"ס שם תחלה בפ' מרובה, וע"כ צ"ל דהחילול חל עתה על מה שילקטו אח"כ וצ"ל הוברר הדבר דאותם הפירות שלקטו אח"כ הם נתחללו תחלה בעת שחילל עליהם, ואם נאמר דיש ברירה א"כ מאי קאמר הרי משקה מעורב ומדוע יגרע זה ממה שאמר שני לוגין שאני עתיד להפריש יהא תרומה דסומך ע"ז ושותה קודם שיפריש, וע"כ דחל שם תרומה מיד על הב' לוגין שיפריש אח"כ דאל"כ עדיין בעת ששתה היו טבל והרי לא חששו על מה שהתרומה מעורב ביין ובלח יש בילה, אלא ע"כ כיון דאמרינן הוברר כו' אמרינן דכל הב' לוגין שיפריש כולם תרומה הם ולא נתערב ונשאר מהם תוך השיריים, וצ"ל ע"כ דהירושלמי ס"ל אין ברירה ומה שאמר מעכשיו ולכשישתה מהני ה"ט דאמרינן עכשיו הוא שמתחיל החילול ואינו נגמר כי אם אחר ששתו, וגם זה צ"ע לפי מאי דאיתא בש"ס דילן בפ' האומר בקדושין (ד' נ"ט ע"ב) באומר הרי את מקודשת לי מעכשיו ולאחר שלשים יום, דרב ס"ל דמספקא לי' אי תנאה הוי אי חזרה הוי ומקודשת ואינה מקודשת לעולם ושמואל ס"ל דתנאה הוי ור"י ס"ל דאפי' מאה תופסין בה, ופסקו הרי"ף והרמב"ם כרב דמספקא לן אי תנאה הוי אי חזרה הוי וכן פסקו בהא דהרי זה גיטך מהיום ולאחר מיתה דהוי ספק מגורשת וא"כ גם כאן למה מועיל החילול דשמא חזרה הוי וא"כ אחר ששתה אין מועיל חילול, וע"כ צ"ל דהירושלמי ס"ל כשמואל דתנאה הוי ולפ"ז צ"ל דס"ל להירושלמי דכל שהוא דרך תנאי לא שייך בזה דין ברירה וכמ"ש כמה פוסקים בזה ויתבאר בס"ד בסימנים הבאים, וא"כ קשה על הרמב"ם שהעתיק דין זה דהא לפי מ"ש בעצמו דהלכה כרב וכמ"ש (בפ"ט מה' גירושין הי"ד) וכן פסק (בפ"ז מה' אישות הי"ב) וע"כ צ"ל דהרמב"ם לשיטתו אזיל דס"ל בתולה בדע"א יש ברירה א"כ אפי' אמר סתם מה שישתו הטהורים יהי' מחולל דסתם כוונתו שעכשיו יהי' מחולל מה שישתו אח"כ וכמו בהא דב' לוגין שאני עתיד להפריש כו' ובזה א"ש מה שסתם הרמב"ם וכ' כל שהטהורים אוכלים כו' יהא מחולל ולא כתב כמסקנא דירושלמי הנ"ל משום דס"ל דהירושלמי ס"ל אין ברירה גם בתולה בדעת אחרים והוא לא ס"ל כן כמ"ש בש"ס דילן אביי ורב משרשיא, וא"כ מתורץ השגת הראב"ד עליו, והראב"ד צ"ל דס"ל אין ברירה גם בתולה בדעת אחרים אך מה שהוא בדרך תנאי יש ברירה וז"ש הראב"ד מעכשיו ולכשישתה ויש ברירה, ומ"ש הכ"מ שם בדברי הרמב"ם שמ"ש מעכשיו ולכשישתו היינו סמוך לשתייתם כשיבא היין לפיהם הוא דחוק ורחוק ואין כן משמעות דברי הירושלמי מ"ש מעכשיו ודו"ק:
ו) אמנם ראיתי בס' פתח הבית בדיני ברירה ענף ג' שכתב להוכיח דהרמב"ם ס"ל דגם בתולה בדעת אחרים אין ברירה ממ"ש בהא דכתוב גט לאיזו שארצה אגרש ממה שכ' ודקדק בלשונו ,,והסופר כתב על דעת זה כו'', הרי שהסופר כותב על דעת הבעל למי שירצה לגרש והוי תולה בדעת הבעל ואעפ"כ ס"ל דאין ברירה [ע"ש], ולענ"ד אין הכרח משם דכיון שהסופר אינו גומר המעשה בעצמו רק תלוי עדיין ברצון הבעל המגרש אין זה שליחות כלל דהרי אמרו שלוחו של אדם כמותו וא"כ כיון שאם הבעל עצמו הי' כותב הגט ע"מ לגרש בו איזו שירצה לא הוה גט כיון דאין ברירה וכמ"ש רש"י משום שגילה בדעתו שפוסח על שתי הסעיפים ואינו גומר בדעתו משא"כ בתולה בדע"א, וכיון שכן היאך אפשר דשלוחו יהי' עדיף מיני' ומה שהקשה שם מהא דפ' כל הגט גבי הא דאמר הריני שוחט את הפסח על מי שיעלה מכה ראשון לירושלים כו' דגם בפסח בעינן שליחות ואעפ"כ קאמר שם דהוי תולה בדעת אחרים, לא הבנתי דבריו שהרי שם לא תלה הדבר באחרים במה שבידם עדיין בספק דהא בפי' אמר על מי שיעלה מכם ראשון כו' ולא נעשה שליח רק ממי שיעלה ראשון בלבד, משא"כ כאן הרי השליח תולה כתיבה ברצון הבעל למי שירצה לגרש וא"כ הבעל שעשאו שליח לא על גמר מעשה עשאו שליח ואין זה בגדר שליח כלל דלא עדיף מיני' וזה ברור, ולענ"ד להביא ראי' לזה מהא דאיתא בפ' האשה בפסחים (ד' פ"ח ע"ב) האומר לעבדו צא ושחיט עלי כו' שחט גדי וטלה יאכלו מן הראשון ומקשה שם בגמרא והא תניא אין נמנים על שני פסחים כאחד ופרש"י שם דאין נמנים על ב' פסחים לאכול מא' מהם שירצה משום דאין ברירה, ומשני מתני' במלך ומלכה כו', והרי שם שחט העבד ותלה ברצון בעליו באיזה מהם שירצה והוא שליח מן הבעלים על שחיטתו, ואם נאמר דזה מקרי תולה בדעת אחרים א"כ יקשה על אביי ורב משרשיא דס"ל לחלק בין תולה בד"ע לתולה בדעת אחרים דבכה"ג יש ברירה, וא"כ מאי מקשה שם אביי על רב יהודה ורב הושעיא והרי ברייתא דמסייע לי' לרבא אלא ודאי דבכה"ג מקרי תולה בדעת עצמו וכמ"ש:
ז) וצ"ע בסוגיא דפ"ב דנזיר (ד' י"ב ע"א) א"ר יצחק אר"י האומר לשלוחו צא וקדש לי אשה סתם אסור בכל הנשים שבעולם כו' דקשה דהא אם אמר לב' נשים אחת מכם תתקדש לי איזה שארצה למחר ודאי דאין הקדושין כלום למאן דלית לי' ברירה כמו בגט באומר לאיזו שארצה אגרש, וא"כ אם תלה בדעת השליח ברצונו למי שירצה לקדש תהא מקודשת לו למה חלין הקדושין והא ר' יוחנן ס"ל דאין ברירה מתורת ודאי ואפי' לקולא כמ"ש בפ' כל הגט דאף אחרון אינו פוסל בכהונה, וס"ל ג"כ בתולה בדעת אחרים אין ברירה כדמוכח בפ' בכל מערבין באומר אם בא חכם למזרח כו' וכמ"ש התוס' שם ובכ"מ, וצ"ל דשאני התם דהקדושין חלין אח"כ בעת שמקדש השליח ואז הוא מבורר ובכה"ג לכ"ע יש ברירה וכמ"ש למעלה וית' עוד בסימנים הבאים בעז"ה, ועכ"פ לדינא קיי"ל דגם תולה בדעת אחרים אין ברירה וכמו שפסק בש"ע א"ע (סי' קל"א) בהא דכתוב גט לאיזה שתצא בפתח תחלה, וכן משמע פשט הסוגיא בפ' האשה בפסחים (ד' פ"ט ע"א) בהא דמקשה הש"ס על הא דתניא הריני שוחט את הפסח על מי שיעלה מכם ראשון לירושלים, ש"מ יש ברירה, ודוחק לומר דר' יוחנן דמתרץ שם כדי לזרזן במצות הוא גופי' הקשה קושיא זאת כעין מה שכתבו התוס' בכ"מ ובריש פ' אלו מציאות במ"ש וכמה קב בד' אמות יעו"ש, ור' יוחנן לשיטתו אזיל דס"ל דגם בתולה בדעת אחרים אין ברירה, וכן משמע ממה שאמרו בכ"מ דפליגי אביי ורבא הלכה כרבא, וכיון שכן הדרא קושיא לדוכתי' האיך מצאנו ידינו ורגלינו בגט שכ"מ וכמש"ל:
סימן טו דין ברירה במתנה על דבר אחד:
א) והנה הר"ן פ"ג דגיטין כתב עוד בשם הרמב"ן לתרץ זה דפלוגתא דברירה לא שייך אלא במתנה על שני דברים כגון האומר שני לוגין שאני עתיד להפריש הרי הם תרומה שמתנה על כל שני לוגין שבחביות וכן אם בא חכם למזרח כו' אם בא למערב כו', אבל במתנה על דבר א' בלבד כגון כתוב גט לפלונית אשתי אם תצא בפתח תחלה, וכן אם אמר אם יבוא חכם למזרח יהא עירובי עירוב ואם לאו יהא בטל אפי' למאן דלית לי' ברירה מהני כו', וכ"ת והא ע"מ שירצה אבא אינו מתנה אלא על דבר אחד בלבד ואפ"ה מוכחינן מינה בשמעתין דאית לי' לר"ש ברירה בתולה בדעת אחרים, התם ה"ט דהוא דבר המסור ללב וכל כה"ג למ"ד אין ברירה אפי' במתנה על דבר א' לא מהני דלא אמרינן הוברר הדבר שרצה משעה ראשונה עכ"ל, ולפי שיטתו הוה א"ש מה שמצינו בכ"מ בש"ס בתנאי שמתנה אף בדבר שאין בידו ותלוי בדעת אחרים כגון הרי זה גיטך ע"מ שתתני לי מאתים זוז וכן ע"מ שתניקי את בני ושתשמש את אבא דפ' מי שאחזו (ד' ע"ד ע"ב) דקיי"ל דמגורשת אם קיימה התנאי ואף למאן דלית לי' ברירה ס"ל הכי דהא ר"י דלית לי' ברירה קאמר שם כמה היא מניקתו ט"ו חודש כו' וזה אינו מיושב ע"פ פרש"י שכ' שאין זה דומה לשאר תנאים שבידו לקיים ובדעתו לקיים דהא כאן אין זה בידו, ולפמ"ש הרמב"ן א"ש דכאן מתנה על דבר א' וכן הא דתנן במס' נדרים (ד' נ"ז ע"א) קונם שאת נהנית לי עד הפסח אם תלכי לבית אביך עד החג כו' הלכה לאחר הפסח הרי זה בבל יחל ג"כ מתנה על דבר א', אך מה שקשה לי במ"ש הר"ן בפי' לנדרים (דף ע"ג ע"ב) בהא דאי' התם כל הנודרת ע"ד בעלה היא נודרת שכתב שם בנודר ע"ד חבירו והיינו היכא דאתני בהדיא הריני נודר אם חבירי רוצה מצי חברי' למשרי לי' ואינו צריך לשון התרה כלל אלא כל שאמר שאינו רוצה סגי, וזה דומה ממש להריני בועליך ע"מ שירצה אבא דהש"ס תלי לה בדין ברירה ולפ"ז למאן דלית לי' ברירה אין בנדרו ממש אפי' אם יאמר רוצה אני, וכן אם באמר להיפוך שנדר סתם ואמר אם חבירו יאמר שאינו רוצה לא יהי' בנדרו ממש לא יועיל להתיר הנדר כיון שאין ברירה בדאורייתא וכאן אינו מספיק תירוץ הרמב"ן דמתנה על דבר א' אין בו משום חשש ברירה כיון שהוא תלוי ברצון ובמחשבה כמ"ש, ויש לי עיון בדברי הר"ן מ"ש שם באשתו קטנה דמצי מיפר לה בעלה משום דהפרת הבעל גזה"כ הוא ולכך זכתה תורה לבעל משום דנודרת על דעתו ולכך אפי' בקטנה שאינה אשתו מן התורה חיילא גזירת הכ' משא"כ בנודר על דעת חבירו דלא חדית בי' רחמנא מידי ולכך אין יכול להתיר שלא ע"פ חכם כי אם באומר בפי' שאם לא ירצה לא יהא ממש בנדרו יעו"ש. ולא זכיתי להבין דבריו דאם הטעם משום גזה"כ באשה הנשואה לבעלה מה"ת היאך נאמר דקטנה שאין לה נישואין מה"ת יהי' יכול להפר בלא התרת חכם אם היא הגיעה לעונת נדרים שנדרה נדר מן התורה וא"כ הרי זו ככל אדם שנודר ע"ד חבירו, ובהא דכל הנודרת א"א לתרץ ע"פ מ"ש למעלה דבתולה בדעת אחרים יש ברירה דהא רב פנחס משמי' דרבא קאמר הכי ורבא גופי' ס"ל דגם בתולה בדעת אחרים אין ברירה, ועיין ברא"ש בפי' שם שכתב דמה דאמרינן כל הנודרת כו' היינו שמה שאמרה תורה דבעל מיפר נדרי אשתו משום כיון דהאשה ניזונית משל בעלה נודרת על דעתו וכאלו פירשה אם לא ירצה לא יהי' נדר כו' הרי דלא ס"ל כמ"ש הר"ן משום גזירת הכ':
ב) עוד צ"ע במה דאיתא בריש פ' המפקיד (דף ל"ג ע"ב, וד' ל"ד ע"א) בהא דאיתא התם במשנה שילם ולא רצה לשבע נמצא הגנב למי משלם תשלומי כפל למי שהפקדון אצלו וקאמר שם רבא טעמא משום דנעשה כאומר לו לכשתגנוב ותרצה ותשלמני הרי פרתי קנוי' לך מעכשיו, והרי זה דומה לגט שכ"מ דמתנה אם מתי תהי' מגורשת מעכשיו ולמאן דלית לי' ברירה קשה היאך יקנה לו הפרה והתם רבא קאמר לה והוא עצמו ס"ל דגם בתולה בדעת אחרים אין ברירה ולפי שיטת הרמב"ן הוה א"ש דמתנה על דבר אחד, אבל מה דקשה יותר במ"ש שם איכא דאמרי אמר רבא נעשה כאומר לו לכשתגנוב ותרצה ותשלמני סמוך לגניבותה קנוי' לך כו'. ובזה לא שייכי כל התירוצים הנזכרים דהא כ"ע מודו למתני' דפ' מי שאחזו דמה היא באותם הימים דהגט חל שעה אחת סמוך למיתתו וכיון שאין אותה שעה ידוע בתחלה לא אמרינן הוברר הדבר, ועי' בחידושי הרמב"ן והרשב"א מה שיישבו בזה שיטת רש"י בהך דמה היא באותם הימים דס"ל לר"י דמגורשת ואינה מגורשת ממה שהקשו התוס' עליו וכתבו כעין זה דמה שהתנה אם ימות אין בו חשש ברירה כיון שהתנה על דבר א' אך מ"ש שעה אחת כו' בזה לא אמרינן ברירה כיון שאין השעה מבורר וכיון דס"ל לר' יוסי דיש ספק אי אמרינן ברירה הוי ספק מגורשת, וא"כ ה"ה במה שאמר לו סמוך לגניבותה כו' לדידן דקיי"ל דדין ברירה הוא בספק הי' לנו לומר המע"ה וא"כ אם תפס הנפקד (הכפל וכן) שבח דאתי ממילא אין מוציאין מידו דלא אמרי' הוברר הדבר למפרע שאותם שעות הי' רחוקים משעת (מיתה) (גניבה] וכעין מ"ש רש"י בהא דמה היא באותם הימים, גם אין הדבר עומד להתברר כלל דשמא לא תגנב כלל, והנה לפי דעת הפוסקים שם כלישנא קמא דרבא דכאומר מעכשיו קנוי' לך הוה א"ש לשיטת הרמב"ן וכן לשיטת הסוברים דבתולה בדעת אחרים ג"כ יש ברירה יש ליישב דכאן תלה בדעת השומר אם ירצה לשלם, ועיין ברא"ש שם שפסק כל"ק דרבא ועי' בהמ"מ שהביא כמה פוסקים החולקים ופסקו כלישנא בתרא, עוד צ"ע בהא דאיתא בפ' כל שעה (ד' ל' ע"ב ול"א ע"א) עכו"ם שהלוה לישראל על חמצו אחר הפסח מותר בהנאה וישראל שהלוה לעכו"ם על חמצו אחר הפסח אסור בהנאה ושם ע"ב מוקי לה אליבא דרבא דקיי"ל כוותי' דמכאן ולהבא הוא גובה דמיירי כשהרהינו אצלו ואמר לו אם לא אפרע לך הרי הוא שלך מעכשיו, וא"כ קשה למאן דלית לי' ברירה היאך מותר דהא א"א לומר הוברר הדבר למפרע דברשות הנכרי קאי, ואין לומר דזה הוי כשאר תנאים שמתנה שבידו לקיימם דבכה"ג לא שייך ברירה, דהא אדרבא דעתו הי' לקיים ולפרוע לו החוב רק שאירע לו אונס שלא הי' לו במה לפרוע, ואין לומר כיון שחמץ שעבר עליו הפסח דאסור בהנאה הוא רק מדרבנן ובדרבנן קיי"ל דיש ברירה דמ"מ למאן דס"ל אין ברירה אפי' בדרבנן קשה, ועוד דא"כ קשה להיפוך בעכו"ם שהלוה מישראל על חמצו והרהינו אצל הישראל למה אסור בהנאה לדידן דקיי"ל דדין ברירה בספק הוא וכיון דספיקא דדינא הוא בדרבנן הולכין להקל ואמרי' אין ברירה ולא נקנה לישראל כלל בפסח:
סימן טז דין אם שייך לומר בתנאים דיני ברירה:
א) והנה ראיתי בס' תורת גיטין להגאון מליסא בפי' לסוגיא דריש פ' כל הגט שכתב לתרץ קושיית האחרונים היאך מצינו ידינו ורגלינו בגט שכ"מ לפי מאי דקיי"ל אין ברירה בדאורייתא וכתב וז"ל, דכיון דהא כ"ע מודו בגט שכ"מ דלכי מיית הוה גיטא וא"כ ע"כ צ"ל דאף אי הלכתא כרמב"ן דזה מקרי ברירה צ"ל דס"ל דהיא מגורשת מעכשיו דתנאי בעלמא הוא ובתנאי אין שייך ברירה כלל דתנאי מילתא אחריתי היא ולא גרע דבר שאינו מבורר מדשלב"ל שיכול להתנות על דבר שלבל"ע, והא אי לא ילפינן מתנאי ב"ג וב"ר היה המעשה קיים ואין ממש בתנאי ולכך התנאי אינו מבטל המעשה אף דצריכים לברירה, והא דמקשה הש"ס מהא דהריני בועליך ע"מ שירצה אבא מקשה לרב יהודה במס' קדושין דס"ל דאומר ע"מ לאו כאומר מעכשיו דמי וא"כ צריכין לברירה דבאומר ע"מ שירצה אבא צ"ל דנעשה כאלו רצה האב בשעת ביאתו לשם קדושין דהא בשעה שמגלה שרוצה לא מהני דליהוי קדושין כיון דס"ל דלאו כאומר מעכשיו דמי וא"כ צריכין לברירה, אבל לדידן דס"ל דאומר ע"מ כאומר מעכשיו דמי א"צ לומר דהוברר הדבר דכאלו רוצה בשעת קדושין דמי וא"כ התנאי מלתא אחריתי הוא ולא שייכא לברירה כלל כן הם תוכן דבריו אף שאין זה לשונו ממש, וע"פ הקדמה זו היו מיושב הקושיות הנ"ל, אך עדיין אינו מיושב הא דפ' המפקיד באומר סמוך לגניבותה כו' כמש"ל. אחרי כותבי זאת מצאתי בס' קצה"ח סי' ס"א שעמד בקושיא זו וכתב שם לתרץ ע"פ מ"ש מהרש"א בחידושיו דהוא פי' מה דקאמר שם בש"ס באומר סמוך לגניבותה כו' ר"ל דכאומר לו אז באותו סמוך לגניבה וא"כ אותה שעה הוא מבורר, לא הבנתי דברים אלו דאפי' נאמר כן במה קנה השומר הבהמה דאטו אם יחשוב אדם במחשבתו להקנות לחבירו קרקע או מטלטלין שלו יקנה ודברים שבלב אינם דברים כלל, ולא מצינו גמר בלבו שיועיל רק לענין תרומה וקדשים כמ"ש בפ"ג דשבועות (ד' כ"ו ע"ב) והם ב' כתובים הבאים כאחד ולא ילפינן מנייהו, ובשלמא אם נפרש כפשוטו דנעשה כאומר לו בעת שהפקיד אצלו א"ש דבמה שמסר לו הבהמה נעשה בזה קנין גמור כאלו עשה השומר משיכה ע"ד זה וכאלו אומר לו משוך פרה זו ולא תקנה אלא לאחר ל' יום (ועי' תוס' פ' המפקיד ד' ל"ד ע"א ד"ה א"נ) אבל בשעה שסמוך לגניבה שלא אמר לו שום דבר במה יקנה וכ"ש בכה"ג דהא אפי' מחשבה וגמר בלב אין כאן דהא המפקיד לא ידע מהגניבה עד שנגנבה והיאך נאמר דנעשה כאלו גמר בלבו אז ואין זה אלא תימא, גם דברי הגאון נ"מ אף שהם נכונים בסברא מ"מ דוחק ליישב כך דברי הש"ס ולומר דמה דמקשה בפ"ג דגיטין מהא דע"מ שירצה אבא הוא רק אליבא דר"י דס"ל כל האומר ע"מ לאו כאומר מעכשיו דמי, ועוד דהא שם מקשה לי' רב משרשיא לרבא קושיא זו והוצרך לתרץ לו דר"י ור"ש אית להו ברירה ע"ש, והרי רבא עצמו ס"ל כל האומר ע"מ כאומר מעכשיו דמי כמ"ש התוס' בפ' מי שאחזו (ד' ע"ה ע"ב) ד"ה אלא אמר רבא יעו"ש:
ב) עוד תמוה לי דברי הגאון הנ"ל דהא דמתנה אדם על עירובו ואומר אם בא חכם למזרח כו' הוא ג"כ כאומר מעכשיו דהא קניית העירוב א"א לו לחול אלא מבע"י ובודאי בכה"ג אף אם לא אמר לשון ע"מ ג"כ ע"כ צריכין אנו לומר דמעכשיו קאמר ואעפ"כ קאמר שם דלמ"ד אין ברירה אין עירובו קונה לו, וכן הא דפריך בפ' כל הגט שם מהא דמהיום אם מתי דלכי מיית הוי גיטא דהא שם אמר בפירוש מהיום, ועוד יותר תמוה לענ"ד דהא לרב יהודה ודאי (ברייתא] דאם אמר הריני בועליך ע"מ שירצה אבא דצ"ל דס"ל כרבי דאומר ע"מ כאומר מעכשיו דמי דאל"כ אין הקדושין חלין כלל דהא רב יהודה ס"ל באומר הרי זה גיטך ע"מ שתתני לי מאתים זוז ונתקרע הגט קודם שנתנה אין הגט כלום כמ"ש בפ' מי שאחזו (ד' ע"ד ע"א) וא"כ הביאה שבעלה לשם קדושין אחר זמן אין בה ממש והיאך אפשר שיחולו קדושי ביאה בעת שירצה אביו ואין זה דומה למקדשה בכסף דמועיל גם לר"י משום דברשותה דידה קא מתאכלי וכמ"ש התוס' שם ד"ה איכא בינייהו כו' וא"כ דברי הגאון הנ"ל תמוהים בזה:
ג) ולכן העיקר נלע"ד כתירוץ של הרמב"ן דיש לחלק בין מתנה על ב' דברים או על דבר אחד וגם בין תולה הדבר ברצון או במעשה, והיינו שאם תולה בדבר א' התלוי במעשה כגון אם תצא בפתח תחלה כיון שאין תלוי דעתו להיות פוסח על שתי הסעיפים שבודאי דעתו על אחת רק תולה בפרט בדבר אחד אמרינן שאחר שנעשה המעשה הוי גילוי מלתא בעלמא ורק הידיעה חסרה לו, כההיא דכבר בא חכם דאמרינן דאין זה ברירה לכ"ע וכמ"ש רש"י שם, ובזה א"ש כולהו תנאים דגיטין ודקרושין דלא אשתמיט בשום מקום בש"ס לומר דתליא בברירה ולא הקשה כלום למאן דלא ס"ל באומר ע"מ כאומר מעכשיו דמי וכן בתנאי דאם, אבל בדבר התלוי בב' דברים כגון לאיזו שתצא בפתח תחלה וכדומה, וכן בדבר התלוי ברצון כיון שאין זה מעשה המוכיח על המעשה הראשונה דרצון לאו מעשה הוא, ואפי' אם נפרש הא דאמר ע"מ שירצה אבא פי' שיאמר אין, דבור פיו לאו מעשה הוא כ"כ ועיקרו תלוי ברצון והדבור מגלה הרצון וכעין שאמרו במס' הוריות ובסנהדרין פ' ד' מיתות שאני מגדף הואיל וישנו בלב ולכן שייך בי' דין ברירה, וכן תפסו חילוק זה כל הראשונים הלא הם הרמב"ן והר"ן שהביא בשמו בפ"ג דגיטין וכן מצאתי לחידושי ריטב"א שהאריך שם בדיני ברירה והסכים ג"כ לחילוק זה יעו"ש, וכתב שם עוד דמה דתפס הש"ס בפשיטות בהא דמה הוא באותם הימים כו' בדין ברירה והקשה מר"י אר"י היינו דוקא כדמוקי הש"ס באומר מעת שאני בעולם שתלה הגט בשעה אחת קודם מותו שאז יחול הגט ואותה שעה אינו מבורר כלל, וה"ט לפי דודאי לאו דוקא קאמר שעה אחת קודם מותו דהא אם נטרפה דעתו יום או יומים קודם מותו, הגט צריך שיחול שעה א' קודם שנטרפה דעתו ובכה"ג יקרה שב' בני אדם יגרשו נשותיהם בענין זה הא' תהי' מגורשת שעה א' קודם מותו והב' יום או יומים קודם אעפ"י ששניהם אמרו בלשון אחד הרי דשעה זו אינה מבוררת כלל, ובהא דע"מ שירצה אבא כיון שתלוי ברצון צריכין אנו לומר שבעת שיאמר אין הוברר הדבר שגם בעת שקידשה הי' רוצה לכן למ"ד אין ברירה לא מהני יעו"ש, וכן למ"ד ע"מ שירצה אבא שפי' שלא ימחה אבא ג"כ לא שייך בדיני ברירה שכ"ז שאינו מוחה היא מקודשת ממילא כמ"ש הריטב"א שם, ולפ"ז לדעת הרמב"ם שמפרש שמ"ש ע"מ שירצה אבא היינו שיאמר אין באמת לדידן דס"ל אין ברירה בדאורייתא הוי ספק קדושין, וכן ראיתי שכתב הגאון בעל שאגת ארי' בספרו (סי' צ"א) ע"ש, ומ"ש הרמב"ם (פ"ז מה' אישות הלכה א') באומר לאשה כו' ע"מ שירצה אבא אם רצה האב מקודשת והוא מפרש שפי' ע"מ שיאמר אין לשיטתו א"ש לפי מ"ש למעלה שהוא סובר דתולה בדעת אחרים יש ברירה, ולשיטת שאר פוסקים דס"ל דתולה בדעת אחרים ג"כ אין ברירה א"ש ג"כ דס"ל דהאומר ע"מ שירצה אבא פירושו שלא ימחה [עי' בב"י א"ע סי' ל"ח ובר"ן בקדושין באריכות מזה]:
ד) והנה היש"ש שם בדיני ברירה כתב ג"כ לחלק כמ"ש הרמב"ן רק קצת בסגנון אחר והיינו שכל מה שעתיד להתברר או הן או לאו אף במתנה בשני דברים ג"כ יש ברירה כגון בהא דע"מ שירצה אבא דע"כ יתברר או ירצה או לא ובזה חולק על הרמב"ן דאף דתלוי במחשבה ג"כ יש ברירה ואין הפרש בין מתנה על דבר אחד או לא ודוקא בהא דלאיזו שארצה אגרש דשמא לא ירצה לגרש לא זו ולא זו וכן לאיזה שתצא בפתח תחלה שמא שניהם לא יצאו בפתח וכן אם בא חכם למזרח או למערב דג"כ אין עתיד להתברר דשמא לא יזוז ממקומו, אבל באם מתנה רק על דבר אחד בהן או לאו כגון שא"א לו לחכם לבא רק לצד א' ומתנה אם יבא למזרח יהי' עירוב ואם לא יבוא אזי אהיה כבני עירי לכ"ע יש ברירה שהרי עתיד להתברר אם יבוא או לא, ושיטה זו הוא דלא כמשמע מפי' רש"י בעירובין ותוס' פ' משילין דכתבו שם דאפי' אם אי אפשר לחכם לבא רק לצד אחד ג"כ למ"ד אין ברירה אין מועיל, ולשיטתו קשה מה דפריך הש"ס שם בפ' בכל מערבין ובפ' משילין מ"ש לכאן ולכאן דלא דאין ברירה מזרח ומערב נמי אין ברירה דהא שפיר י"ל דאו למזרח או למערב קאמר וכגון שאין יכול לבוא לב' הרוחות וכמ"ש, וע"כ צ"ל דר' יוחנן לא ס"ל לחלק בזה דגם בכה"ג אין ברירה, אבל גם לדברי הרמב"ן קשה להבין מה בין אם מתנה ע"מ שירצה אבא להא דאם יבא חכם למזרח באם אין יכול לבוא אלא לצד א' דכמו בע"מ שירצה דחשיב לה הרמב"ן מתנה על דבר א' דהיינו שהקדושין יהי' חלין אם ירצה וממילא אם לא ירצה הקדושין בטלים והיא פנוי' כמקדם וכמו כן אם מתנה שאם יבוא החכם למזרח יקנה עירובו ואם לא יבא ג"כ בטל העירוב וממילא הוא כבני עירו ואף דכאן מיירי שפי' דבריו הן או לאו שאם לא יבוא לא יהי' עירובו כלום הא גם בגט שכ"מ בעינן תנאי כפול אם לא מתי ואם מתי כו' ואדרבא באם לא כפלי' לתנאי לאו מילתא הוא וכפלי' לתנאי' עדיף יותר ומדוע לא נימא גם שם דהוי מתנה על ב' דברים אלא ע"כ כיון דהצד השני אינו עושה כלום אלא נשאר הדבר כמקודם מקרי מתנה על דבר א' כמו כן הוא בהא דעירוב אם לא יבוא למזרח נשאר כמקדם על תחום ביתו, אבל הריטב"א בפ"ג דעירובין בחידושיו כתב בפי' דגם בעירוב אם אין החכם יכול לבוא לב' הצדדים עירובו עירוב, ומה שלא תירץ הש"ס כן תירץ שם על נכון ונראה דדבריו הם דברי הרמב"ן ממש וצ"ל דגם הרמב"ן ס"ל כן ודלא כמ"ש בס' קצות החושן שם לשיטת הרמב"ן וזה ברור:
ה) וצ"ע הא דאיתא במס' נדרים (ד' מ"ח ע"ב) ההוא גברא דהוה לי' ברא דשמיט כיפי דכיתנא כו' אמרו לי' ואי הוה בר בריך צורבא מרבנן מאי אמר להון ליקני הדין ואי הוה בר ברי צורבא מדרבנן לקניי' מאי כו' ופליגי שם אמוראי דר"נ ס"ל שם דקני ע"מ להקנות קני דומיא דקנין סודר דקני ע"מ להקנות הוא ורב אשי פליג עליו דקנין סודר קני ע"מ להקנות מהשתא הוא אבל בהאי עובדא אימת קני לכי הוה בר ברי' צורבא מרבנן ואז הדרא סודרא למארי', והרמב"ם פסק שם כר"נ דקני וכתב שם הר"ן דהטעם דר"נ ס"ל דהוי כאומר לו קני מהשתא ולכי הוה בר ברי' צורבא מרבנן ומסתמא כאלו אמר לו קני מהשתא ולכי הוה צורבא מרבנן הוא, ושם הקשה הר"ן בהאי עובדא הנ"ל דמה בכך דאסרינהו לנכסיו עליו הא כתבינן לעיל דמאן דאסר נכסיו אברי' אע"ג דאינו רשאי ליהנות מהן אפ"ה גוף הנכסים דידי' נינהו כו', ותירץ שם דמיירי דהוה לי' תרין בנין חד דמעלי וחד דהוה שמיט כיפי דכיתנא ואמר להון לקני הדין פלגא ואידך פלגא לכי הוה בר ברי' צורבא מרבנן ואי לא הוה צורבא מדרבנן ליקני הדין דמעלי לכולהו נכסי יעו"ש, וא"כ קשה דהא כאן התנה על שני דברים או שיקנה הדין דמעלי לאידך פלגא או בר ברי' וא"כ לא שייך כאן תירוצו של הרמב"ן וא"כ לפי מאי דקיי"ל בדאורייתא אין ברירה קשה למה פסק הרמב"ם דקנה בר ברי' וכאן צריכים לברירה דהקנין חל מעכשיו דאח"כ הדרא סודרא למארי', וגם לדעת הסוברים דתולה בדעת אחרים יש ברירה אין שייך כאן דמה שיהי' צורבא מרבנן אינו תלוי ברצונו ולא בבחירתו וא"כ צ"ל הוברר הדבר שגם בעת המתנה הי' ראוי להיות צורבא מרבנן, ודוחק לתרץ דמיירי שאמר שיהיו לבר ברי' אחר מות בנו וא"כ אין כאן מתנה על שני דברים דהא בלא שום דיבורו של הנותן הי' בר ברי' יורש חצי הנכסים מכח אביו וא"כ אין כאן אלא תנאי א' שאם לא יהי' בר ברי' צורבא מרבנן יהי' נקנים כל הנכסים לההוא ברא דמעלי, דסתמא קאמר הש"ס דמשמע שרצה שלא יהנה בנו מנכסיו ההוא דשמיט כיפי ואם יהי' לו בר צורבא מרבנן גם בחייו ינתן חצי הנכסים לבר ברי' אף שאין זה מצד ירושה, ועוד דמשמע אף שאם יהי' לברי' כמה בנים ואחד מהם יהי' צורבא מרבנן ינתן לו החצי וע"כ מצד קנין ומתנת הנותן קני לי' למחצית הנכסים שאל"כ כל בניו של בנו חולקים הם בירושת אביהם בשוה, ועיין ברמב"ם (פ"ה מה' נדרים הלכה ז') שכתב וז"ל אסר בנו בהנייתו ואמר אם יהי' בן בני זה ת"ח יקנה בני זה נכסי כדי להקנותם לבנו כו' ויהי' הבן אסור בנכסי האב ובן הבן מותר בהן אם יהי' ת"ח כמו שהתנה עכ"ל. והראב"ד שם השיג עליו וז"ל אמר אברהם ומה צריך לתנאי והלא בלא תנאי אנו אומרים יתן לבניו כו' והוא כעין קושית הר"ן הנ"ל, ועיין בכ"מ שם שמיישב דברי הרמב"ם וכתב דלאו למימרא שאם לא יהי' ת"ח אסור בהם אלא היינו לומר שאם יהי' ת"ח יזכה בהם הוא ולא יוכל אביו לתתם לאחיו או לבנים אחרים, והרי לפ"ז בן בנו זוכה בהם מכח מתנת אבי אביו ולא מצד אביו וא"כ הוה לי' מתנה על שני דברים והוה ממש דומיא דכתוב גט לאיזה שתצא בפתח תחלה, ולשיטת היש"ש הוה א"ש דבזה עתיד להתברר עכ"פ או אם יהי' צורבא מרבנן או לא ורב נחמן עצמו דס"ל דקני ס"ל אין ברירה כדאי' בפ' משילין:
ו) ובפ' בכל מערבין (ד' ל"ז ע"ב) איתא אלא מעתה היו לפניו שני רמונים ואמר אם ירדו גשמים היום יהא זה תרומה ע"ז ואם לא ירדו גשמים היום יהא זה תרומה עי"ז ה"נ דבין ירדו ובין לא ירדו כו' ובתוס' שם הקשו דהא גם לטעמא דברירה קשה יעו"ש מה שתירצו ע"ז, ועוד כתבו שם תירוץ בשם מהר"י דלטעם ברירה ל"ק מידי דעכ"פ ממנ"פ חד מינייהו הוא תרומה ומותר עכ"פ לכהן לאוכלו, והוא תמוה לכאורה דהא שם לעיל מיני' פריך מהא דמע"ש שבבית מחולל על סלע שתעלה בידי מן הכיס למאן דלית לי' ברירה ולא אמרינן ממנ"פ מחולל המע"ש על סלע שיהי' איזה שיהי' וכסברת הר"י קורקוס שהבאתי למעלה ובאמת אינו כן כדמוכח מן הסוגיא הנ"ל, ועוד דא"כ באומר כתוב גט לאיזה שתצא בפתח תחלה דשם ג"כ א' מהם מגורשת ונכתב לשמה בממנ"פ ורק דא"י עתה איזו היא וע"כ צ"ל דבעינן שיהי' הדבר מבורר מתחלה ובאם לאו אין המעשה כלום וכמ"ש הפוסקים דאין חל הדבר על הספק, ואע"ג דיש לחלק בין הא דכתוב גט כו' דשם עכ"פ אחת מהם אינה מגורשת בודאי משא"כ בהא דב' רמונים דבין כך וב"כ מותר הכהן לאוכלו דהא גם אינו מבורר ואנו אומרים שמא אכל התרומה הרי היא מותרת לו כמ"ש זה דוחק, ולכן נ"ל דדעת התוס' בשם מהר"י הוא כפי התירוץ שכתבו תוס' בהא דשמואל אית לי' ברירה גבי מהיום אם מתי שכתבו לחלק בין עתיד להתברר או לא דשם ודאי יתברר אם יחיה או לא משא"כ בהא דשני לוגין שאני עתיד להפריש כו' דשמא לא יבוא לידי בירור כלל דשמא יבקע הנוד וישפך משא"כ כאן ודאי יתברר או ירדו גשמים או לא. ובזה יש לתרץ קושית התוס' שם שנשארה בתימא למאן דמפרש טעמא דר"י ור"ש ור"י משום ברירה למה קאמרי לר"מ אי אתה מודה שמא יבקע הנוד כדמפרש בברייתא שם ולפי מ"ש א"ש, דכאן ה"נ מאי דקאמר שמא יבקע הנוד טעמא משום ברירה הוא ור"ל דשמא יבקע הנוד ולא יבא הדבר לידי בירור כלל וא"כ בכה"ג אין ברירה ולא רצו לפרש בפשיטות דהחשש שמא יבקע ולא מטעם ברירה משום דלא חיישינן חששא רחוקה כזו וכמ"ש דלא חיישינן שמא ימות כסוגיא דפ"ק דיומא ודלא כמ"ש בסוגיא דפ"ב דסוכה דס"ל דכיון דס"ל דחיישינן שמא יבקע הנוד ס"ל ג"כ דחיישינן שמא ימות, דמאן דס"ל דטעמא דר"י ור"ש ור"י משום ברירה ס"ל דלא חששו לכך אלא לטעם ברירה דבחששא זו מבטל טעם ברירה דס"ל דמקרי בכך דבר שאינו עתיד להתברר, ותי' ראשון של התוס' שם בהא דב' רמונים לא ס"ל כמהר"י וס"ל דכל שמתנה על שני דברים אף שעתיד להתברר בודאי לא אמרינן בי' ברירה וכסברת הרמב"ן הנ"ל, ועיין בחידושי ריטב"א למס' עירובין שם בהא דב' רמונים שפי' ג"כ דמקשה רק למאן דאמר אין שירי' ניכרים וס"ל יש ברירה ומשמע מדבריו דלמ"ד אין ברירה ה"נ דלא מהני ואזיל לשיטתי' דס"ל כתירוץ של הרמב"ן וכמ"ש שם בתחלת הסוגיא וכמש"ל, וא"כ לפי שיטת הרמב"ן נ"ל באם הי' מקנה נכסיו לאחד מב' בני אדם ע"ת ומעכשיו כההיא עובדא דשמיט כיפי לפי מאי דקיי"ל דדין ברירה ספיקא דדינא הוא ואזלינן בתר המוחזק א"כ לא קנו שניהם הנכסים ונשארו בחזקת היורשים, אך שיש לומר דבשכ"מ לא אמרינן אין ברירה וכמו שיתבאר בסי' שאח"ז בס"ד משום דדבריו ככתובים וכמסורים משעת צוואתו ותקנו חכמים שיועיל מתנתו גם בזה וכמו שית':
ז) ואפי מ"ש ע"פ שיטת הרמב"ן דבתולה תנאו בב' דברים דאין ברירה הי' יוצא לנו דין חדש באם אמר א' הריני נותן מתנה למי שיזכה בגורל ואמר להרבה ב"א שיטילו אותם בגורל ומי שיזכה בגורל הוא מקנה לו במעכשיו דלפ"ז לא קנה, כיון דהקנין הוא מעכשיו דהא לאחר זמן הדרא סודרא למארי' וצ"ל דמ"ש למי שיזכה בגורל אין גמר הקנין אז אלא הקנין הוא עכשיו ומ"ש למי שיזכה הוא דרך תנאי וא"כ אין ברירה ודומה ממש להא לאיזו שתצא בפתח תחלה או להא דאמר הריני שוחט את הפסח למי שיעלה מכם ראשון לירושלים ולא קנה כלל, וצ"ע בסוגיא דנזיר פ' ב"ש (ד' ל"א ע"א) במי שאמר שור שחור שיצא מביתי ראשון הרי הוא הקדש ויצא לבן ב"ש אומרים הקדש טעות הקדש וב"ה אומרים כו' ומשמע שאם לא הי' טעות ויצא השחור הראשון אף שהי' לו כמה שוורים שחורים אעפ"כ הוי הקדש, ואין לומר דב"ה לטעמייהו דאית להו ברירה בהא דהמת בבית ולו פתחים הרבה, דזה אינו דהא לפי מאי דקיי"ל אין ברירה מפרשינן לי' לטהר את הפתחים מכאן ולהבא כמ"ש ר' אושעיא וכדאיתא בפ' משילין, וצ"ל דמיירי שאמר שיחול ההקדש לאחר ומן כשיצא השחור תחלה אבל אם אמר שיחול ההקדש מיד למ"ד אין ברירה אין ההקדש כלום, ונ"מ אם הומם קודם שיצא מן הבית הוי קדם מומו להקדישו דאין עליהם רק קדושת דמים ואם אמר שיחול מיד ההקדש הוה קדם הקדישו למומו, וא"כ צ"ע באמר סתם היאך הי' כוונתו, ואפשר לומר דמפרשינן לישני' בגוונא דיועיל הקדישו דמסתמא לא הוציא דבריו לבטלה ואף לרבנן דפליגי על ר"מ באומר ערך כלי עלי כו' מודו כאן כיון דאין הלשון סותר כוונתו וצ"ע בזה:
ח) אבל לכאורה יש לתמוה מסוגיא דפ"ק דב"מ (ד' ט"ז ע"ב) אמר רב הונא אמר רב האומר לחבירו שדה שאני לוקח לכשאקחנה קנוי' לך מעכשיו קנה אמר רבא כו' אבל בשדה זו לא מי יימר דמזבני' לי' והאלקים אמר רב אפי' בשדה זו מכדי רב כמאן אמר לשמעתי' כר"מ דאמר אדם מקנה דבר שלב"ל כו', והנה רב ס"ל יש ברירה כמ"ש בפ' בית כור האחין שחלקו ובא בע"ח ונטל חלקו של א' מהם וכן ס"ל בפ' משילין, אבל ר"מ מספקא לי' אם יש ברירה או לא כדאי' בפ' יש בכור דס"ל האחין שחלקו מחצה יורשין ומחצה לקוחות, וא"כ קשה בהא דס"ל האומר לאשה הרי את מקודשת לי לאחר שאתגייר לאחר שתתגיירי כו' לדידי' דס"ל אדם מקנה דשלבל"ע מקודשת והא כיון שאין ברירה א"כ היאך מקודשת ובשלמא לאחר שתתגיירי הוה תולה בדעת אחרים אבל לאחר שאתגייר דהוה תולה בדעת עצמו קשה, דהא א"א לומר דכוונתו שיחולו הקדושין אז ובמקדשה בכסף דברשותא דידה קא מתאכלי דא"כ אין זה מקנה דשלבל"ע אלא דבר שבא לעולם, ולפי מ"ש התוס' בפ' בכל מערבין שם דר"מ ס"ל במברר דבריו יש ברירה א"ש ודו"ק: