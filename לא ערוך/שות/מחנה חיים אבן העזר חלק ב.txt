<h1>מחנה חיים אבן העזר חלק ב</h1>
סופר, חיים בן מרדכי אפרים פישל
<b>הקדמת</b> <b>המחבר</b>
יתברך העוזר וישתבח המושיע הוא הבורא שמים וארץ שרפים עומדים ממעל לו וחיות הקודש מנשאים כסא כבודו וכל צבא מרום יזמרו וישוררו תקפו וגדולתו וכגדולתו משגיח ממכון שבתו מעמקים על הארץ לעמוד לימין העזוב והרצוץ עוזר דלים ומושיע עזובים סומך חלושים ותומך מדוכאים עיני כל אליו ישברו ובטובו נותן ומשפיע לכל חי רצון.
ואני הגבר האביון החלוש והמדוכה אחד מתוך רבבי רבבות ישראל אשר אביו ואמו עזבוהו ולא נשאר לו אלא ליתן עיניו ביושב השמים ועליו השלכתי מבטחי מנעורי והוא הגדיל חסדו עלי מעודי עד היום הזה מה אומר ואדבר ואספר מרב טוב אשר גמל עלי אגידה ואדברה עצמו מספר כי צרות רבות סבבוני רעות גדולות הקפוני כמה וכמה פעמים לא האמנתי בחיי וכרגע באפו חיים כרצונו מן המוצר קראתי יה ויענני מה אשיב לד' על כל תגמולוהי עלי ד' הגדלת חסדך עמי אם גם בכל נשימה ונשימה אהללך וככל רגש ורגש אשבחך ובכל הבטה והבטה אשתוממך אין די עולה על אחת מאלף אשר היטבת עמדי קטנתי מכל החסדים אשר עשית עמדי ולא ידעתי להודות לך רק בכזאת שאגיד זרועך לדור לדעת שכל קויך לא יבושו ולא יכלמו לנצח כל החוסים כך.
ואספרה שמך לאחי אני בעניי הכינותי לבבי להוציא לאור ספרי על אכן העזר ונשאתי עיני ליושב בשמים מאין יבא עזרי ובזכות אבותי ורבותי ז"ל מצאתי איש תמים הצנע לכת עם ד' אשר בקשתי ממנו להיות לי לעזר ואמר אם תעשה לי הדבר הזה שלא להזכיר שמי לא מפורש ולא ברמז אנכי אמלא בעזר ד' את משאלותיך להיות לעזר להוציא ספר הלז והשבתי לו רצונו של אדם זה כבודו אתה הכבוד מאסת יכבדך המלך ותהי' משכורתך שלימה מעם די אלקי ישראל אנכי אעשה כדבריך ואחלק מהספרים חינם לעניי לומדי תורה.
ונתתי ללבי מאמר חכז"ל ברבה פ' חקת וז"ל משל לשלטון שעשה סעודה למלך אמר המלך איחכי שם אמרו לאו אמר אף אני אינו הולך לשם אף כך אומר הקב"ה הואיל ומשה אינו נזכר שם אף אני אינו נזכר שם עכ"ל, על כן חשבתי וגמרתי לקבל עלי שלא להזכיר שמי לא על ראש הספר ולא על גמר כל תשובה כאשר הורגלתי לעשות רק כסוף לברך על המוגמר ולכרוע ולהשתחות לד' על החסד אשר גמלני בלבד אחתום שמי.
ועלי להזכיר למי שיגיע לידו ספרי חלילה לו לסמוך עלי לבדי רק אם הוא איש יודע להפליא שבחן דברי היטב הדק וישרו בעיניו גם אני אצטרף עמו כי ראה זה מצאתי בשו"ת הרא"ש כלל מ"ג סימן י"ב וז"ל תיפח רוחן של אותן הבאים לדון עפ"י ספרי וחבורי גדולים ואינם יודעים כלל לא במשנה ולא בגמרא שלפעמים טעה הסופר בין חיוב לפטור או כין אסור למותר או מחמת קוצר דעתם אלא יכינו דברי המחבר לאשורן ובאים לידי טעות עכ"ל הזהב היקר מפז ראה בעיניך שהרא"ש דואג על טעות סופר על כן אחריות העולה לא אקבל עלי ומי שיודיעני ששגיתי ברואה אשיב לו כיד ד' הטובה עלי אי"ה וד' יעזרני להציל אותי משגיאות מהיום עד עולם.
ואבוא היום כזכות אבותי ה"ה אבי אדמ"ו הצדיק מו"ה מרדכי אפרים הנקרא כפי כל ר' פישל סופר ז"ל בן הצדיק ר' זוסמאן סופר ז"ל ואמי מורתי הצדקת לאה כת החשוב וירא אלקים מכבד התורה כבוד ר' יהודה לאשברין זכרונם לברכה ובזכות רבותי גאוני ארץ ומוסדי דור ה"ה הגאון כעל חתם סופר והגאון בעל שערי תורה והגאון כעל אמרי אש זכרונם לברכה לפניך מלך מלכי המלכים הקב"ה ברוך הוא וברוך שמו וכרוב כריעות וכרוב השתחויות אברך ממקור לבבי לשמחה במעונו בריך אתה ד' למדני חוקיך שהחיינו וקימנו והגיענו לזמן הזה אתן הודאה לך על העבר שהטבת עמדי זה הרבה שנים להוציא לאור ספרי פלס, ומחנה ומחברת שערי חיים ואומר שבח לאלף על אשר מטיב עמי כהיום לדפוס ספרי הנ"ל על אכן העזר ואתפלל לחסדיך על העתיד שתזכה אותי להפיץ מעיינותי חוצה הן בחריפות והן באגדה כאשר הוא עם לבבי אמן ואמן.
וזכור אזכיר שבר גדול אשר קראני על פי ד' שמתו עלי ר"ל חמשה בנות ובן אחד הילדה שרה והילדה ריזל והילדה רבקה מלכה והילדה צירל בלומה וגם בתי הגדולה שחיתה נקראת על שם אמי לאה וגם בני הילד מאיר שלמה זכרונם לפני מכניע לבי לא עליכם עבדי ד' יקרה אתכם כאלה ולא מאלה וגם אותי ישמור ד' מכל צרה ויגון ואנחה וישמחני כימות עניתנו לבלה בטוב ימים לעולם אמן:
ושפתי לא אכלה עד שאני תפלה לד' שיגמור בעדי ללמוד וללמד ולשמור ולעשות ולקיים כל דברי תורתיך ולא ימושו תורתך ומצתיך מפי ומפי זרעי ומפי זרע זרעי עד עולם. היום יום ב' צום גדליה שנת תרלה לפ"ק.
רבות בנות עשו חיל ואת עלית על כולנה היא זוגתי החכמה והצנועה הרבנית מ' בריינדל תי' אשר היא עזרי מעם ד' וישלם לה פעלה בעוה"ז שתזכה לחיות עמי בהצלחה ונזכה יחד לגדל בנינו לתורה ועבודה והצלחה ותהי' משכורתה שלימה מעם ד' צבאות לאחר זקנה ושיבה בעוה"ב.
<b>מאחי</b> <b>הרהמ"ג</b> <b>הצדיק</b> <b>ר'</b> <b>יעקב</b> <b>שלום</b> <b>סופר</b> <b>זצ"ל</b> <b>בסוגיא</b> <b>דכתובות</b> <b>דף</b> <b>פ"ג</b><b>.</b> <b>בריש</b> הכותב בגמ' וכי כתב לה מאי הוה וכו' אמרי דבי ר"י בכותב לה ועודה ארוסה כדר' כהנא דאמר ר"כ נחלה הבאה לו לאדם ממקום אחר אדם מתנה עלי' שלא יירשנה וכדרבא דאמר רבא האומר א"א בתקנת חכמים כגון זו שומעין לו ובר"ן ובמ"ל פכ"ג מה' אישות הקשו למה הביא הך דרבא ולענ"ד י"ל דאי מדר' כהנא הו"א דכוונתו דעל נחלה מתנה עלי' שלא יירשנה דמהני סילוק היינו אם לא חזר אין הבע"ח יוכל לגבות מזה אבל יש בידו לחזור כמ"ש מהרי"ט סי' מ"ה בח"א הובא בא"מ הי' צ"ב סק"ג ובקצו"ח סי' ר"ט מבואר הטעם דאינו יכול לחזור הוא מצד שסילק עצמו מעיקר השיעבוד וזכות שיש לו באשה ולא מצד מחילה דאל"ה הוה כשיעבוד דאקני דיוכל לחזור ועיין בבני אהובה וא"כ צריך להביא כדרבא דמהני אם יאמר א"א וא"כ ממילא אמרי' שכך הי' כוונת ד"כ כמובן.
<b>ובזה</b> נפלא בעיני מ"ש הקצה"ח סי' רע"ח סקי"ג שבכור שאמר בחיי אביו שאינו רוצה בחלק בכורה דמהני דאפי' לאחר מיתה יוכל להסתלק הואיל ומתנה קרי' רחמנא יעו"ש ולענ"ד תמוה בוודאי שיוכל להסתלק דלא הוה כיורש דלא מהני סילוק דהוה כאלו כבר זכה יען דאין מחוסר מעשה משא"כ בבכור אמנם במאי זכו האחים שלא יוכל הוא לחזור בשלומא לאחר מיתה זכו האחים משא"כ בחיי האב אין זכות לאחים כמובן וגבי אב לא שייך זכי' בזה כמ"ש האבני מלואים בסי' זה להקשות על מהרי"ט הנ"ל, ובאמת דשם לק"מ דהאשה זוכה בזה ג"כ מסילוקו שלא יזכה זה בשעת נשואין להתחייבות ירושה משא"כ באב ל"ש זה והגהות אשרי שהביא המעיין יראה שכוונתו דלא הוה אצל בכור מתנה על מ"ש בתורה אם אמר כך כמו גבי אב כיון שהתורה נתנה לו בלשון מתנה כ"ע מודים דיוכל לומר אינו רוצה ואפי' ר"מ דחולק על זה בשארי דיני ממונות כמ"ש הרמב"ן הובא בקצה"ח הי' ר"ט משא"כ כאן מודה ר"מ דלא הוה מתנה, ומ"ש שהירושלמי ס"ל דלא מהני דע"כ הוא שלו ותמה עליו שהוא נגד הגמ' דאין מתנה בע"כ וכו' נלענ"ד לחלק דוודאי בירושה הוה תיכף של היורשים משא"כ חלק בכורה לא הוה כאלו כבר זכה בה וא"כ מהני לשון א"א לזכות כמו גבי מתנה, אמנם עכ"פ היינו שהוא שלו וראוי לו תיכף משמת עליו ואין כח בבכור לומר שלא יהיה לו חלק ירושה של בכורה כי בזה עוקר ד"ת רק שיוכל לומר שאינו רוצה לזכות במתנה שזכתה לו התורה וממילא יהיה הדבר כמו הפקר ויזכו בה האחים משא"כ לומר לא יהיה לי חלק בכורה זה א"א מצד שע"כ שלו הוא רק שלא זכה בה והוה נגד התורה ולא מהני כמו ע"מ שאין לך עלי דין אונאה דלא מהני כמ"ש הקצה"ח סי' ר"ט בשם רשב"א ונמק"י א"כ אין הירושלמי חולק בזה על גמ' דידן והדין הזה צ"ע.
<b>ובזה</b> מיושב תמיהת הקצה"ח סי' ר"ט לרשב"א ונמק"י דס"ל דלא יוכל למחול התחייבות התורה אפי' בדבר של ממון דלא כרמב"ן בב"ב (ועיין מ"ל פט"ו באישות) והא דמהני תנאי בדבר שבממון הוא מטעם מחילה א"כ איך מהני סילוק הא לא יוכל למחול מצד דבר שלא בא לעולם וסילוק לא מהני מצד שמתנה על ד"ת והניח בצ"ע ולהנ"ל לק"מ כי בוודאי לומר שמוחלת לו התחייבות הזה בלשון מתנה לא מהני כי הוה דשבל"ע ולומר שאין נוהג כלל התחייבות התורה כי אין רצונה בחיוב הזה ג"כ לא מהני לשיטת הרשב"א ונמ"י כיון שרצון התורה הוא שיהיה בעסק קידושין התחייבות הזה א"א לומר שלא יהיה כאן התחייבות ורק רמב"ן ס"ל שכך היה רצון התורה שאם לא ירצה האיש הזה לא יהיה החיוב כלל והם חולקין ע"ז כמובן משא"כ באופן הסילוק שבאמת אינו עוקר התחייבות כלל רק אומר שאותו זכות שיזכה עכשיו בנשואין ע"י התחייבות התורה אינו רוצה לזכות בו, וא"כ אינו עוקר התחייבות שחייבו תורה שיהיה במעשה הקדושין רק אומר שאינו חפץ לזכות בהתחייבות הזה, וכיון שאינו זוכה בו בשעת הכניסה זוכה האשה בגופה בזה ואין יוכל אח"כ לחזור כמ"ש מהר"י מטראני הנ"ל ואין כאן עקירת ד"ת משא"כ אם אומר שלא יהיה נוהג החיוב כלל זה הוה דומה לע"מ שלא תהיה עלי דין אונאה שאומר שגם החיוב לא יהיה נוהג כלל זה לא מהני דהוה עקירת ד"ת כמובן כנלענ"ד בעזה"י (והאריך בכמה מקומות ואין הגליון מספיק).
<b>שער</b> <b>המחנה</b>
<b>חשבתי</b> דרכי לבוא בשער המחנה ולהציג מאמר אחד מאמרות רבותינו ז"ל ולקשור בו תוכחת מוסר לבני גילי על אשר עין בעין נראה כי דור הזה ירד עשר מדרגות אחורנית מן הדור אשר הי' לפנינו שבעיניהם הי' דבר ד' יקר מאוד וכהיום הזה רבו העבדים המתרפצים לאדוניהם הרסו לעלות עד שעמודי אמונה ושורשי הדת רפפו ותחת להיות כלל גדול ראשית חכמה יראת אלקים נתהפך כחומר חותם הוא האחרית לאיש שלום בחכמת החיצוניות הכי ע"ז אמר ד' "אני ראשון ואני אחרון" חלילה וחלילה, אין זה כי אם רע לב קשר רשעים האלו המה אנשים רעים וחטאים לד' מאוד וראוי להזהיר את העם שלא יגעו בכל אשר להם פן יספו בכל חטאתם וחפצתי לבוא בשער ולקרוא במחנה העברים השמרו לכם לדבר עם אישי פועלי און האלו מטוב ועד רע כי כבר אמרו חכז"ל "דע מה שתשיב לאפיקורס" זה לאפיקורס עכו"ם אבל אפיקורס ישראל קיימו וקבלו היהודים עליהם ועל זרעם לקיים "אל תען כסיל כאולתו" זה עלה במחשבה לפני לעשות בעזר ד' ורבות מחשבות בלב איש אבל לא אוכל לעשות כעת כאשר הי' עם לבבי ואמרתי בלבי אלכה נא ואלקט מאמרות טהורות חכז"ל ואפרש אותם באומר מעט וד' יזכני לראות בו ועשה הרבה ואני תפלה יהי' לרצון אמרי פי והגיון לבי לפניך ד' הי' עם פי והורני את אשר אדבר בקסת הסופר אשר במתני ואסדר מאמר א' מכל פרשה ופרשה וזה החלי.
<b>בעזהי"ת</b>
<b>רבה</b> פ' בראשית על פסוק ויתפרו עלה תאנה וז"ל. משל לבן מלך שקלקל באחד משפחותיו טרדו המלך מפלטרין שלו חזר על כל פתחי שפחות ולא קבלוהו ואותה שקלקלה עמו פתחה לו דלת וקבלתו, כך כשאכל אדם הראשון מאותו פרי טרדו הקב"ה מג"ע חזר על כל אילנות ולא קבלוהו מאי אמרי לי' אמר ר"ב האי גנבא דגנב דעתי' דמרו אל תבואני רגל גאוה לא תסוב מנן עלה, עד שבא אצל תאנה אותה שקלקלה עמה וקבלתו הה"ד ויתפרו עלה תאנה.
<b>כלל</b> גדול ביראה שימין ד' פשוטה לקבל שבים ולא די שלא יפול ממנו נידח אף גם זאת אם ישיב האיש יגדל עד כי גדול מאוד כחכז"ל "במקום שבעלי תשובה עומדין אין צדיקים גמורים יכולים לעמוד" אם שב בכל לבו ובכל נפשו יעטה לו ד' עטרת כבוד על ראשו כאשר אמר ד' לקין "אם תטיב שאת" אם תשיב אלי לא די שסר עונך וחטאתך תכופר אלא יהי' לך גם יתרון שאת כתר כבוד וכתר מלכות בראשך ונרמז בפ' נשא "דבר אל בני ישראל איש או אשה כי יעשו מכל חטאת האדם למעול מעל בד' ואשמה הנפש ההיא והתודו חטאתם אשר עשו והשיב את אשמו בראשו וחמישיתו יוסף עליו ונתן לאשר אשם לו" רמז לו לדבר על לב בני ישראל אם יחטא אדם וימעל מעל בד' ואשמה הנפש אם יתודו את חטאתם אשר עשו אז יזכו "והשיב את אשמו בראשו" שיהי' לו לנזר ועטרה על ראשו אותו האשם אשר אשם לד' והבן אבל שם פחדו פחד שגדול העצה ורב העליליה של יצה"ר המסית ומיעץ לאדם להיות יתר מרעהו צדיק באחת מן המצות ולעשות בה לפנים משורת הדין ויתנחם האדם שגואלו חי גם אם המצא ימצא בידו אשר חטא ואשם לד' יכופר לו כי יתחסד עם קונו במצוה מהמצות אמנם שקר בימינו כאשר האיר לנו העינים החוה"ב "שאין התוספת מקובל עד שישולם החוב" מי שאינו צדיק גמור והשלים אשר ביקש ד' מאדם לעשות אל יתהדר לפני מלך מלכי המלכים הקב"ה כי אין זה כי אם רע לב להתגאות ביתר מרעהו אם הוא נזור אחור ולא שילם חיובו אבל אם יחפץ לשוב באמת יטהר מחטאתו לגדור גדר בעדו שלא יפול עוד בתאותו אשר עשה "מי יאמר זכיתי לבי טהרתי מחטאתי" מי הוא ואיזהו אשר יוכל לומד שזיכה לבו אם יודע שטיהר עצמו מחטאתו שהיתה חטאתו נגדו תמיד ואחרי נודע משל הקדמוני זו התורה כי האדם עץ השדה ופעולותיו הטובים המה הפירות ומידותיו הישרים המה העלים נישא עין ונכרה אוזן להבין חידת חכז"ל במאמר הלזו אחר שחטא אדם על נפשו והבין שרע ומר לו על אשר עזב ד' וחפץ לשוב אל ד' ופטפטו היצה"ר עוד הפעם ויעצו לאחוז בכנפי חסידות חזר על כל אילנות שחפץ ליקח מהם לכסות ערותו ולא קבלוהו מאי א"ל אמר ר"ב האי גנבא דגנב דעתי' דמרו" היינו שהשיבו לו שזה גניבת דעת חפצת לגגוב דעת עליון להיות מן המתחסדים והמתקדשים ומהמתטהרים וקראו למו "אל תבואני רגל גאוה לא תסוב מנן עלה" אל תיקח מנן דבר להגן בעדך כי אין זה כי אם גבה לב "הלך אצל תאנה" היינו שקבל ללבו לעשות תשובה באמת "אותם שקילקלה עמה" לגדור גדר בדבר שחטא ופגם כחכז"ל "אר"י באותו מקום ובאותו זמן ובאותה אשה" שם לא יחשב הפרישות והזהירות לגיאות כי אם לתקן אשר עיות וקיבלה אותו ותפר בגדי נפשו אשר קרע "הה"ד ויתפרו עלה תאנה" והבן.
<b>רבה</b> פ' נח על פסוק ושם אחיו יקטן. למה נקרא שמו יקטן שהי' מקטין את עצמו ואת עסקיו ומה זכה זכה להעמיד י"ג משפחות ומה אם הקטן שהוא מקטין עסקיו כך גדול שהוא מקטין את עסקיו עאכו"כ עכ"ל.
<b>יש</b> אדם שמקטין עצמו ולא די שלא יבקש בפיו להיות ראש ומנהיג לאחיו אף גם זאת אם עיני אנשים עליו ישברו ויכתירו לו בכתר כבוד באמרם שמלה לך קצין תהי' לנו מפורש יוצא מפיו לא אוכל לצאת ולבוא להיות לכם לראש ואם בכל זאת הוא נבחר מאחיו להיות המתנשא לראש והצליח דרכו בכל אשר פנה הוא יספר שבחו בפיו לאחיו ורעיו לאמור הביטו וראו פלאי פלאים שנפעל על ידי גדולות ונכבדות כאלו הייתי אביר הרועים הגם שידעתי כי קטן וחלש אני הצלחתי בכל דרכי והגדלתי לעשות ואם כן נמצא שמקטין עצמו אבל מגדיל עסקיו אבל האיש יקטן שמו הי' ברוחו פי שנים לא די שהקטין עצמו בשעה שאחיו נתנו עיניהם בו להיות להם לראש ומנהל גם נמצא בו עוד דבר טוב אם עשה גדולות ונפלאות להטיב לעמו הי' מקטין עסקיו לאמור לא פעלתי נצורות ולא עשיתי גדולות וזה "שהי' מקטין את עצמו ואת עסקיו" ושילם לו ד' שזכה להעמיד י"ג משפחות נלמד אדם ק"ו "ומה אם הקטן" אשר הוא באמת אדם מועט וקטן "שהוא מקטין עסקיו כך" שלא קיפח הקב"ה שכרו "גדול שהוא מקטין את עסקיו עאכו"כ" אם אדם גדול בענקים אשר כל העולם יהלל בשער מעשיו והוא מקטין עסקיו לאמור לא עשיתי גדולות עאכו"כ ששכרו מרובה והבן.
<b>ילקוט</b> פ' לך לך על פסוק ויאמר ד' אל אברם לך לך מארצך וז"ל א"ר לוי שני פעמים כתיב לך לך אין אנו יודעים איזה חביבה אם הראשונה או שני' מן מה דכתיב אל ארץ המורי' הוה שני' חביבה מן הראשונה עכ"ל.
<b>העמיקו</b> דבריהם שני דברים יקרים בעיני האדם כל עמל אדם בעבורם אוהב את המקום הוא הארץ אשר יתגדל עלי' ונתעשר בה ואוהב תולדותיו אלו הבנים אשר הוליד להיות אחריו ויקראו שמו עליהם ועין רואה ותעידה כי יש עת וזמן לכל דבר אם נשמע שיבא איש צר ואויב בשערי המדינה לכבוש את הארץ אז מרוב אהבה לארץ מולדתו הוא יביא גם את בנו יחידו על שדי קטל במערכות המלחמה ויכין לפניו מטבח כי אחד מאלף אשר יבא עוד בחיים חיותו בכל זאת ישליך אהבת בניו בעבור הארץ וישלחם לצאת חלוץ למלחמה א"כ איפו עין בעין נראה שגדולה אהבת המדינה על אהבת אב לבניו ונמצא כי אשר ביקש הקב"ה מאברם לעזוב בית אביו ומשפחתו וארץ מולדתו לשכוח אותם לעולם כאשר רמזו חכז"ל על פסוק זה וז"ל "ר"י פתח שמעי בת וראי והטי אזניך ושכחי עמך ובית אביך עכ"ל" זה הי' נסיון גדול יותר מאשר נסהו אחריו לאמור לו להקריב בנו יחידו לעולה כי גדולה אהבת מולדתו מאהבת הבן, אמנם כן הדבר באיש המון עם אשר שחה לעפר נפשו ודבק לארץ בטנו אשר כל עמלו רק לצבות בטן לאכול ולשתות ולראות טוב הגוף בעמלו אצלו גדולה אהבת ארץ מאהבת בנו כי הכל הולך אל מקום אחד לחמדת בשריות אבל לא כן איש כאברהם אבינו אשר הי' כהן לאל עליון אשר עיניו ולבו שם כל הימים לקרוא בשם ד' שימלא את כל הארץ דעת ותקותו הי' שבנו אחריו יאיר נתיב ללמוד וללמד לדלות מבאר חכמתו ותבונתו ולהשקות כל איש אשר יצמא למים חיים הקדושים ואם ישחט את בנו הזה האהוב לו אז לתכליתו אין איש בארץ אשר ימלא אחריו ע"כ גדול הנסיון האחרון מן הראשון וזה החידה "שני פעמים כתיב לך לך" שני תיבות הללו מורים באצבע על גודל הרעיון הקב"ה ביקש ממנו שלא יהי' לו אהבה לשום דבר אלא לו לבדו לקיים "ואהבת את ד' אלקיך בכל לבבך ובכל נפשך ובכל מאדך" שלא יהי' לו אהבה לארץ מולדתו ולא יהי' לו אהבה לבנו היחיד ובכל יום ויום יתקרב אל שלימות עצמו שמפריד מעצמו כל אהבת הטבעיות והולך לשלימות עצמו יום יום וזה "לך לך" בכל יום יעשה הליכות עולם לעצמו כאשר רמזו חכז"ל וז"ל "לך לך אמר לי' הקב"ה בסיון ראשון ונסיון אחרון בלך לך" שילך בעצמו לעצמו והבן וזה אמרו "אין אנו יודעים איזה חביבה אם ראשונה או השני'' לא נודע איזה גדולה במסירת הנפש אי עזיבת ארץ מולדתו או להקריב בנו יחידו "מן מה דכתיב אל ארץ המורי'" שאמרו חכז"ל למה נקרא שמו מוריה שמשם יצא הוראה לעולם נרמז בתיבת מורי' שבהקרבת יצחק יש אבדון להאור אשר האיר ממזרח אברהם אבינו זה הי' הנסיון בהקרבת יצחק "הוה שני' חביבה מן הראשונה" יען שהי' בתוך הקרבתו בנו יחידו גם מסירת נשמת של אבינו הזקן שיהי' נשכח תורתו עבודתו ויראתו אשר מסר נפשו עליהם ובזה הי' נסיון אחרון חביב מן הראשון והבן.
<b>ילקוט</b> פ' וירא על פסוק ויהי אחר הדברים האלה ויוגד לאברהם לאמור הנה ילדה מלכה וז"ל כתיב חיי בשרים לב מרפא שעד שהוא בהר מורי' נתבשר שנולד בת זוגו שנאמר ובתואל ילד את רבקה עכ"ל.
<b>בנועם</b> שפתותיהם רמזו מחשבה יקרה ביום ברא ד' את אדם על הארץ ראה שלא יוכל לעמוד בלי המצא לו עזר כנגדו היא האשה אשר תסובבהו כדכתיב "נקבה תסובב גבר" בכל זאת תכלית הנשואין משני פנים אם האיש יקח אשה יען כי הטבע יאלצהו להיות לו אשה יתקרר דעתו גם אם יעלה בגורלו בת מטרד מבקשת תענוגי הגוף תשוקת בשר וחמדת עינים ולא ישא עיניו למרום לקרוא למצוא האשה אשר הוכיח ד' לו גם אם תהי' מקורה ממעין נרפס וממקור משחת בכל זאת המצא תמצא שהיא ישרה בעיניו אבל אם הכהן לאל עליון יבקש ליקח אשה ותכליתו להקים שם ושארית בארץ בזרע קודש אשר יעשה כוונים למלאכת שמים להיות לו זרע אנשים צדיקים אשר יעבדו לד' שכם אחד הוא מבקש קישור וחיבור שורש מעין הזוחל מזרועות עולם אז יאמר לדבק טוב הוא כפי' הרמב"ן הובא בראשית חכמה "ואברהם הוליד את יצחק" בעת הזיוג חרט אברהם בחרט שכלו להוליד בן אשר יהי' כולו קדוש להיות נרצה לעולה לפני ד' וזה אברהם הוליד את יצחק כאשר אנו רואים את יצחק לאיש חי רב פעלים כך עלה במחשבת אברהם ברגע שהולידו דפח"ח ואם ימצא מין את מינו וניער אין בזיווג זה חרפת חוש המישוש עיין עקידה רחל אמרה "אסף אלקים את חרפתי" הולדת יוסף פעל שאין זיוגה עם יעקב חרפה למו דפח"ח ונהפוך הוא שהזיווג הוא מעבודת הקשות להיות קודש קדשים ומי שזוכה בו יהולל בשערים מעשהו וזה ומזו בחידה בעת שהורד יצחק מעל גבי המזבח אשר הי' מוכן לטבח לעולה לפני ד' נתבשר דנולד לו בת זוגו שזה הוא ג"כ כמעשה עקידה לכבוש תאות בשר ולהשתמש בכלי בקדושה ובטהרה ע"כ אמרו "שעד שהוא בהר מורי'" היינו שעלה על גבעת השלימות "נתבשר שנולד בת זוגו" מינו בדומה לו כי היא תהי' רפאות לבשרו ושקוי לעצמותיו לעמוד חי לשרת לפני ד' והבן.
<b>רבה</b> פ' חיי שרה על פסוק ויאמר אליו העבד אולי לא תאבה האשה ללכת אחרי וז"ל הדה"ד כנען בידו מאזני מרמה לעשוק אהב כנען זה אליעזר בידו מאזני מרמה שהי' יושב ומשקיל את בתו ראוי' היא או אינה ראוי' לעשוק אהב לעשוק אהובו של עולם זה יצחק אמר אולי לא תאבה ואתן לו את בתי א"ל אתה ארור ואני ברוך ואין ארור מתדבק בברוך.
<b>הדבר</b> יפלא שהי' לו להשיב אין ברוך מתדבק בארור ולמה שכל לשונו לו לאמור אין ארור מתדבק בברוך אך מים עמוקים בלב איש תבונות יש צדיק שהוא החפץ בהצדקו לדבק ברשע להטיב עמו ולהטותו לתחי' אבל נפש רשע איותה רע ולא יוכל שאת להתחבר עם איש צדיק תמים "לא ינוח שבט רשע על גורל הצדיקים למען לא ישלחו צדיקים בעולתה ידיהם" הצופה ומביט עד סוף דבר בקדמתו הוא יודע שנקל הוא שהצדיק ישלח ידו ויקח מאשכלות מרורות הם המה התאות והתשוקות של רשע שרק אחד מאלף שהרשע יפקח עיניו ללמוד ליקח מפרי עץ החיים הם המה מצות ומע"ט של הצדיק העובד את ד' על כן מפליא הקב"ה לעשות שהרשע לא ימצא מנוח ברוחו לפול על גורל הצדיקים ולא יחפץ להתחבר עם הצדיק וזה "לא ינוח שבט הרשע על גורל הצדיקים" הרשע לא ימצא מנוח בגופו להיות גורל הצדיק ומאת ד' היא זאת "למען לא ישלחו הצדיקים בעולתה ידיהם" שלא יפשוטו ויתנו יד לפושעים והבן וזה שרמזו אברהם השיב למה תיגע לריק לדבר עמי ליתן בתך לבני הלא בני הוא ברוך ואתה ארור "ואין ארור מתדבק בברוך" א"כ למה אתה תשב ותשקול אם בתך ראוי' היא או אינה ראוי' ולמה אתה שואל "אולי לא תאבה ואתן לו את בתי" לו יהי' שאני אחפץ ליתן יד להתדבק עם הארור ידעתי גם ידעתי שאין ארור מתדבק בברוך.
<b>רבה</b> פ' תולדות על פסוק ויאמר יעקב מכרה כיום את בכרתך וז"ל אמר לון זבין לי חד יום מן דידך אמר רבי אחי כל מי שיודע לחשב ימי הגלות ימצא שיום אחד ישב יעקב בשלוה בצילו של עשיו עכ"ל.
<b>המביט</b> על רוב ימים ושנים אשר עברו ימצא שימי הגלות ארוכים מאוד ואם אמנם יש עת לכל חפין אשר נשיאי ישראל הצליחו בהשתדלותם שיבא מעט מעט חירות הגוף הוא בא כאור שחר לאט לאט וגם זה ישען על בית החוקקים ולא יעמוד בהמון עם זמן כביר התעיף עיניך בו ואינינו עוד טרם נגמר החירות על משפטו מתחיל הגלות השנית כדברי החוזה "הביטה וראה כי דל כבודנו בגוים ושקצונו כטומאת הנדה" שחזה הרואה במראה נפשו והתמרמר בדאבון רוחו וקרא בקול גדול הבט נא מן השמים וראה הסתכל מלמעלה למטה במה שמכוסה ותראה "כי דל כבודינו בגוים" אם הגיע העת שאנחנו משיגים כבוד בגוים הוא דל וריק מלשון "וידל ישראל" בהמשכות מאות שנים נשיג מכבוד זעיר שם זעיר שם אבל בהגיע הזמן למאס בנו ולשקץ אותנו ולקרוא אחרינו סורו סורו טמא אל תגעו בם בא הפרישות וההבדלות ממנו ברגע אחת כאשה הנטמאת בטומאת נדה שבא ברגע אחת וממשיך טומאתה ותשב גלמודה ימים רבים והבן ורמזו בחידה נפלאה מי שיש לו לב חכם ונבון וידע לחשוב ימי הגלות שיש לו עינים לראות שגם אם לעיני בשר נותן לנו חירות ומשפט להיות כאזרח הארץ בכל זאת תחתיו ימצא צרות רבות ובזיונות גדולות אשר הוא גלות הגוף הוא האיש אשר יבין שרק יום בשנה ישב יעקב בשלוה בצילו של עשיו והבן מאוד.
<b>ילקוט</b> פ' ויצא יעקב מבאר שבע וז"ל וכי לא יצא משם אלא הוא כמה חמרים וכמה גמלים יצאו ואת אמר ויצא יעקב אלא כל זמן שהצדיק בעיר הוא זיוה הוא שבחה הוא הדרה פנה משם פנה זיוה פנה הודה פנה הדרה עכ"ל.
<b>איש</b> חכם ונבון מוכתר בנימוסין שהוא צדיק תמים לא יעזוב מקום מושבו וישא רגליו לילך למדינה אחרת בעבור להרבות הון ועושר בארץ ההיא כי אין הכסף והזהב נחשבו לו לענות בעבורם בדרך כחו ולהטלטל עצמו טלטלי גבר להיות כצפור נודד מקומו אך אם בעיניו יראה ובלבבו יבין שלא יוכל לפעול בזה המקום מאומה אנשי העיר המה פראים חכמים המה להרע ולהטיב לא יחפצו לדעת ולא יוכל הוא להרבות חזון ודעת אלקים בארץ הזאת אז ישליך נפשו מנגד ויקבל להיות איש נודד ממקומו ולשוט בארץ פן ואולי ימצא מקום מנוחה אשר יוכל שם לקרוא בשם ד' וזה רמזו "כל זמן שהצדיק בעיר" שהצדיק לא יעזוב עירו "הוא זיוה הוא שבחה הוא הדרה" אין הוד ושבח והדר יותר מזה אם הצדיק דר אצלם ולא חפץ לעזובם שהוא אות ומופת שהאנשים טובים מידות טובות ויראת ד' על פניהם אבל אם הגיע העת שהצדיק עוזב אותם ופנה משם והולך אל מדינה אחרת "פנה זיוה פנה הודה פנה הדרה" הוא מופת חותך שכבר פנה הודה וזיוה והדרה שהמה אנשים רעים וחטאים דלולא כן לא עזב הצדיק אותם ופנה מהם והבן.
<b>רבה</b> פ' וישלח על פסוק ויותר יעקב לבדו וז"ל אין כאל ישורון ר' ברכי' בשם ר' סימון אמר אין כאל ומי כאל ישורון ישראל סבא מה הקב"ה כתיב בו ונשגב ד' לבדו אף יעקב ויותר יעקב לבדו עכ"ל.
<b>מחשבה</b> עמוקה רמז התנא אלקי האדם הקרוץ מחומר גם אם האיש עובד ד' קשה עליו שיהי' ד' לנגדו תמיד להטות כל מחשבותיו אליו ולעסוק תמיד בעבודותיו לעשות נחת רוח ליוצרו לבדו כי הוא אדם ולא מלאך הוא קשור בעבותות אהבה להדברים הנוגעים בגופו המה אשתו ובניו קנינו ורכושו על כן בקצה הזמן יפנה לבו על כל אשר לו אבל על יום ההוא אשר דיבר הנביא שיהי' יום לד' על כל גאה ורם על כל נשא ושפל על כל ארזי לבנון וישח גבהות אדם וישפל רום אנשים "ונשגב ד' לבדו ביום ההוא שלא יבא במחשבות אדם רק קדושת השם הנכבד והנורא וכעת אשר ירא יעקב באשר שמע שעשיו בא עם ארבע מאות איש ופחד שלא יכה אם על הבנים ועמד בתפילה ובתחנונים לפני ד' לרחם עליו ועל בניו ויחץ את הילדים לשתי מחנות להציל אחת וגם שלח דורון ליתן כופר נפשו אחר כל אלה התבודד וקיבל באהבה על כל הבא עליו מיד ד' וקשר מחשבתו לאלקי אביו ונדמה בעיניו כאלו אין לו קנין אשר יקשה לבו וכאלו אין לו אשה ובנים וכאלו הוא לבדו עומד בארץ וזה שרמז התנא "מי כאל" שהוא יחיד ומיוחד ודי לו בעולמו לבדו והשיב "ישורון ישראל סבא" מה הקב"ה יהי' נשגב ביום ההוא אשר חזה הנביא ונשגב ד' לבדו" כך הי' אבינו הזקן נשאר בעת ההוא לפני ד' כאלו הוא לבדו בעולם דכתיב "ויותר יעקב לבדו" שנדמה במחשבתו שאין לו קשר אהבה בשום דבר גופני והבן.
<b>פ'</b> וישב על פסוק לך נא וראה את שלום אחיך ואת שלום הצאן וז"ל את שלום אחיך ניחא אלא מאי את שלום הצאן הדא אמר שצריך אדם לשאול בשלום דבר שיש בו הנייה עכ"ל.
<b>הכוונה</b> האדם הטבע אשר בטנו דבק לארץ אוהב את בניו יותר מגופו כל עמלו בעבודתו להם כי בנפשו קשורה בנפשם וזה שכרו מכל עמלו להצליח אותם על פני האדמה הם המה ראשית מחשבתו ואחרית תכליתו כל קנינו יצבר בעבורם א"כ איפו בעת אשר ישאל לדעת את שלום בניו לא ידרוש על שלום נכסיו כי הבנים הם תל תלפיות אהבתו ורכושו הוא רק טפל להם אבל לא כן בהצדיקים הקרובים אל ד' אשר כל מחשבתם רק להשיג שלמות נפשם כל אהבתם לבניהם הוא שיקוו שבניהם מקרבים לאבותיהם לעוה"ב ע"י שיעמדו חי אחריהם ויעשו מצות ומע"ט בעוה"ז וכן יאסוף הצדיק עשתרות צאן המעשרות את בעליהן יען כי בצל הכסף יגיעו לעבוד את ד' ככל אשר יתאוה נפשו א"כ לתכלית הדברים גם הבהמה מוביל להצדיק השלימות הנפש כמו שמצפה להשיג שלימות הנפש ע"י בניו וע"כ אם בא העת אשר ידרוש הצדיק על שלום בניו יזכור מיד לשאול גם על שלום הצאן כי גם מהם יש לו הנייה לתיקון נפשו רק שמקדים שלום נפש האדם משלום נפש בהמה אבל בכל פנים נתקיים דברי החכם שאומר שיודע צדיק נפש בהמתו" וזה רמזו במאמר ששאלו "את שלום אחיך ניחא" כי זה כל אדם שמגודל אהבת אביו לבניו ישלח לדרוש על שלומם "אלא מאי את שלום הצאן" איך השווה אבינו הזקן לגלות דעתו שדואג לדעת את שלום הצאן כמו שדואג לדעת שלום בניו "הדא אמר שצריך אדם לשאול בדבר שיש בו הנייה" מי שהוא באמת אדם בשלימות מכל דבר שיש בו הניות לשלימות נפשו צריך לשאול עליו על השלום א"כ הבנים עם צאניו כולם שווים לפניו לתכלית אחד והבן.
<b>רבה</b> פ' מקץ על פסוק ואל שדי יתן לכם רחמים וז"ל אמר יעקב מי שעתיד לומר ליסורים די הוא יאמר ליסורי די שנאמר ואל שדי יתן לכם רחמים.
<b>נודע</b> ביהודה אלקים ובישראל גדול שמו שהוא אל אמונה ואין עול אם יעופפו היסורים על האדם המה שלוחי ד' בקול דודי דופק להזכיר לאיש חטאיו ועונותיו ופשעיו בתוכחת על עון יסרת איש" שאין יסורין בלא חטא וכאשר הצרות לבבו הרחיבו ויצעק אל ד' באנא הושיעה נא הקב"ה מרחם עליו ואומר למלאך המשחית הרף ידך והסר היסורים מאיש הלזה הגם שאין האיש מנוקה מעון עד תומו בכל זאת יחמול עליו ד' כאשר יחמול איש על בנו ורב אדם מהמון בית ישראל כיון שרואה שסר ממנו יד החזקה שסר ממנו נגעו ישמח מאוד אבל לא כן דרך הצדיקים והקדושים בארץ כל שלא תמו חטאיהם ופשעיהם יאמרו חביבים עלינו היסורים להתם חטא ופשע נהפוך הוא יקראו בקול גדול על היסורים שיבואו עליהם "לשחת קראתי אבי אתה" השחת המשחית גופו הוא מזכיר לאב המייסר את בנו שיתנו ללבבם מה בצע אם הקב"ה מסיר היסורים אם נפשינו לא מטוהרה מכתמי חטאים ועונות "דברי עונות גברו מני פשענו אתה תכפרם" גם אם אתה תכפר פשעינו דברי עונות גברו עלי לא המכאובים המה יסורי הצדיק רק החטאים ועונות והפשעים המה יסורים "השמחים עלי גיל ישישו כי ימצאו קבר" כשהצדיק זוכר חטאת נעוריו כאשר שמח עלי גיל כן ישיש בזקנותו אם ימצאו קבר המה היסורים לכלות פשע ולהתם חטאיו וזה רמזו באמרם שאמר אבינו הזקן לבניו בני ידעתי גם ידעתי שגואלי חי "מי שעתיד לומר ליסורים די" מה בצע אם ידעתי שיאמר ד' ליסורים שילכו ממני אם אני אדע שיסורים לא יסורו מני כי אין המכאובים יסורים דק העונות והפשעים רק אני מתפלל שיעזור ד' לי לשוב בתשובה שלימה לפניו להיות נקי וטהור אז "יאמר ליסורי די" שהקב"ה ישלח עזרו לטהרני שיסיר גם היסורים ולמדו חכז"ל זה יען יעקב אמר לבניו "ואל שדי יתן לכם רחמים ולא אמר ואל שדי יתן רחמים לאיש לרחם עליכם כי רמז להם שיתן ד' לכם רחמים שיבא בלבבם שתרחמו על עצמיכם והבן זה.
<b>תנחומא</b> פ' ויגש על פסוק ויגש אליו יהודה ויאמר בי אדני וז"ל מעשה ברחב"ד שראה את הארי ואמר אי מלך חלש לא השבעתיך שלא תראה בארץ ישראל מיד ברח רץ אחריו רב חנינא א"ל נעניתי לך שקראתיך חלש ומי שבראך קראך גבור שנאמר ליש גבור בבהמה לא ישוב מפני כל וזש"ה ליש גבור בבהמה לא ישוב מפני כל.
<b>עמוקה</b> החידה הזאת ליש הוא הארי אשר דרכו דורם וטורף ואין מציל כי הוא מלך בחיות אם ישאג יחרדו הבנים מקולו אם נוהם יפול פחד ורעדה על כל חיות הארץ הוא משל על בעל גיאות המנהיג עצמו ברבנות מתגאה על עבדיו מטיל אימה יתירה על הסרים למשמעתו עד שמקולו יחתו הגדולים עם הקטנים "נהם ככפיר אימת מלך מתעברו חוטא נפשו" קטון וגדול שם הוא השוה והמשוה כולם יחד שתפול עליהם אימתה ופחד אבל באמת אין רוח חכמים נוחה ממנו כי מה טוב ומה נעים אם המנהיג יהי' איש עניו ושפל ברך ידבר ברוח נמוכה וקול נעים עד שיקח נפשות שכל העומדים לפניו לשרתו נפשם קשורה בנפשו מרוב אהבה ודביקות בו ועל כן אמר החכם "לוקח נפשות חכם" מי שיקח נפש עבדיו בנועם שפתיו הוא חכם אבל אם ימשול בזרועו ידו החזקה כל עבדיו ישנאוהו ובסוף יפול בידם וע"ז אמר "מגבי' פתחו מבקש שבר" אבל אין כל אפין שווין הכל תלוי בהעם אשר יושב בקרבם אם כסאו נכון בתוך עם בינות אז "טוב גערה במבין" וטוב להראות להם פנים באור פני מלך חיים" אבל אם מושבו בתוך פראים הנמשלו כבהמות אז טוב מאוד לקיים עצת החכם שבט לגו כסילים ונודע כי ארץ ישראל הוא מחכים את העם היושבים עלי' וא"כ איפה נכון שהמנהיג שוחר טוב ויצפצף באמרתו בקול דממה דקה לא יריע ולא יצריח רק מבקש בנעימות משאלתו וזה הוא החידה שרחב"ד ראה את הארי הוא משל על איש המולך בגיאות ובזרוע רמה עד שמקולו יפחדו כל עבדיו אז התקרב עצמו אצלו ואמר לו "אי מלך חלש" קיבל עליך שאתה חלש ולא גבור הגם הגופים נכנעו תחתיך אבל לב עבדיך אינם שלך "לא השבעתיך שלא תראה בארץ ישראל" בעדת חכמים ונבונים אשר אוירא דארץ ישראל מחכים אותן לא נאה להיות להם מנהיג המתגאה ברוב גבורתו "מיד ברח" המנהיג שמע לו ולא מלך ביד חזקה ובזרוע רמה אז נזור העם אחור עשר מדרגות אחורנית שהי' דורו קצרי מדע וחשוכי שכל איש הישר בעיניו עשה עד שאיש את רעהו חיים בלעו כחכז"ל "הוי מתפלל בשלומה של מלכות שלמלא מוראה איש את רעהו חיים בלעו" לבסוף יאמר לו נעניתי לך שקראתיך חלש" מתחרט אני שקראתי לזרוע עוזך חלוש "מי שבראך קראך גבור שנאמר ליש גבור בבהמה" מנהיג לפי הדור והקב"ה נתן בלבך לנהוג ברבנות ולהטיל אימתך יען כי אצל קצרי מדע בני אדם נמשלו כבהמות נדמו צריכים לליש מטיל פחדו על כל יושבי ארץ שהחכם רמז "ליש גבור בבהמה והבן.
<b>רבה</b> פ' ויחי על פסוק אל נא תקברני במצרים וז"ל בשבילך ירדתי למצרים בשבילך אמרתי אמותה הפעם.
<b>נעימות</b> בימינם דבר גדול דיברו להשמיענו תכלית בירידת יעקב למצרים אשר הי' תכלית ליוסף שיעמוד חי אחרי שיוסף הי' לו בן זקוניו שמסר לו טמונות סודות תורות ואמונת אבותיו ואחרי שנעלם ממנו בנו החביב ועלה לגדולה להיות משנה למלך לפרעה במצרים חרד הזקן חרדה גדולה פן ברוב עשרו ישמן ויבעט ליטוש תורת אבותיו ולילך אחרי מראה עיניו ויתחכם אבינו הזקן לירד למצרים להיות קרוב לבנו ויוכל להזהירו שלא יסור ימין ושמאל מאשר הדריכו בנעוריו וכאשר שמע וראה "עוד יוסף חי" שהוא עוד איש חי ורב פעלים וכפי' העקידה על פסוק "והחי יתן אל לבו" האדם יתן ללבו להיות נשאר חי שהוא תכלית הנפש שלא להיות כאיש התשוקה אשר הולך למות דפח"ח אמר יעקב אחרי הראני אלקים את כל זאת "אמותה הפעם" ברוב שמחות אנכי הולך למות "אחרי ראותי פניך כי עודך חי" יען וביען שאנכי רואה שאתה חי כבר הגעתי לתכלית העולם ולמה לי לחיות עוד כמאמר הרמב"ם לר' אברהם בנו וז"ל ודע בני כי האדם המסכן בזה העולם השפל אין לו מנוחה בו ואשרי מי שחתמו ימיו מהרה בלי טרדת הנפש עכ"ל הזהב ולא נשאר לאבינו הזקן רק דאנה אחת פן ואולי אחר מיתתו וישכב בארץ ילך יוסף חלילה שובב אחרי תאות לבו שכל זמן שהוא בחייו לא רצה יוסף לצערו אבל אחרי מיתתו יאמר נואש לכן החכים ואמר יעקב לבנו יוסף "ושכבתי עם אבותי" קרא לו בני אחת אשאל ואותו אבקש ממך כאשר כבר אשכב ואישן עם אבותי יחד בקבר חלילה לך מעשות כזאת להשפיל אותי אחרי מותי נהפוך הוא אני אבקש "ונשאתני ממצרים" שתגבי' אותי ותנשא אותי ע"י שאתה צדיק במצרים "וקברתני בקבורתם" ממצרים תוכל לזכות לי לקבור אותי בקברות אבותי שיהי' שמי לכבוד ולתפארת ולתאות נפש כשם אבותי אשר שמם נשאר ברכה לעולם ע"י בניהם שהניחו בבחינת "תחת אבותיך יהי' בניך" והזהיר אותו בכפלים אם לא תגבי' ותנשא אותי ממצרים "ועשית עמדי חסד ואמת אל נא תקברני במצרים ראה שלא תקבור אותי בשני עולמות בשם דע אשר יצא ח"ו עליך ממצרים והשיב יוסף הצדיק "אנכי אעשה כדבריך" אבי אזרז עצמי לחיות עבד ד' עד סופי ואמלא דבריך ולכן הציגו חכז"ל את דבריהם על פסוק זה אל נא תקברני במצרים ואמרו "בשבילך ירדתי למצרים" לראות העוד יוסף חי ואחרי ראותי את פניך כי עודך חי אמרתי "אמותה הפעם" שאתה איש חי ורב פעלים חפצתי למות כי אתה תהי' תחתי להאיר בעולם ועל כן בני נפשי בשאלתי אל נא תקברני במצרים אחר מותי והבן.
<b>רבה</b> פ' שמות על פסוק ודבר הוא לך אל העם והי' הוא יהי' לך לפה וז"ל לפה לתורגמן ואתה תהי' לו לאלקים אעפ"י שהוא אחיך גדול ממך יהי' מוראך עליו מכאן אמרו מורא רבך כמורא שמים אמר לו כשם שמוראי עליך כך מוראך עליו עכ"ל.
<b>הדבר</b> יפלא הכי איש עניו כמשה ימצא בזה קורת רוח שיהי' מוראו ופחדו על אחיו הגדול ממנו בשנים כשם שיש מורא של הקב"ה עליו אך טוב וישר ד' ויורה חטאים בדרך ויותר שמורה לצדיקים בדרך הורה גבר שידע כשם "שהלשון קולמס הלב" אמר החכם ע"כ "לב חכם ישכיל פיו ועל שפתיו יוסף לקח" כי שלוחו של אדם כמותו מלבב חכם יצא לשון ערומים אחת ידבר ושתים נשמע כך הבטיח הקב"ה למשה "והוא יהי' לך לפה" למתורגמן לא יחפץ אהרן להראות בעת שידבר בשמך חכמתו תבונתו צדקתו וישרתו רק יהי' כמתורגמן אשר מפליא לעשות בזה אם בתרגומו לא יוסיף על הדבר ולא יגרע מן הדבר אשר הוא מתרגם כך יהי' אהרן רק לך לפה בכל מעלות ומידות אשר תבחר בו גם הוא יבחר ויהי' דבוק בך לא יהרהר אחריך ולא יחשוב מחשבות על מעשיך רק ככל אשר יצא מפיך הוא יעשה וידבר כן בשמך קולע אל שערה ולא יחטיא וזה שאעפ"י שהוא אחיך הגדול ממך יהי' מוראך עליו" בזה תהי' לו לאלקים כשם שאין אדם מהרהר אחרי השכינה כך לא יהרהר אהרן עליך מכאן אמרו "מורא רבך כמורא שמים" אבל דע לך מאוד אם תראה אותי לוקח מאתך אם אתה תהי' דבוק בי בכל לבבך ובכל נפשך ובכל מאודך שכל מעשיך יהי' לשם שמים אז גם אהרן אחיך יהי' דבוק בך בכל לבבו ובכל נפשו ובכל מאודו אבל אם חלילה וחלילה שאתה לא תהי' דבוק בי באמת ויהי' מוראי עליך דק מלפנים אז גם מורא אחיך עליך ג"כ רק מלפנים וזה רמזו "אמר לו כשם שמוראי עליך כך מוראך עליו" באותו שלימות ותמימות אשר יהי' מוראי בלבך באותו מדריגה יהי' מוראך על אהרן אחיד והבן.
<b>ילקוט</b> פ' וארא על פסוק וידבר ד' אל משה ואל אהרן ויצום על בני ישראל וז"ל א"ל הי' יודעין בני סרבנים הם טרחנים הם על מנת כן תהי' מקבלין עליכם שהן מקללין אתכם וסוקלין אתכם עכ"ל.
<b>רמזו</b> דבר גדול לדעת ולהכיר טבעם של בני ישראל דרך גבר בכל אומה ולשון אם האיש אוהב לשופט שלו ובוטח באמונתו שלא יעשה עול במשפט ולא יחליף הצדק ברשע ולא יכיר שוע לפני דל אז דרכו לבוא אצלו ולעמוד לפניו ולהטריח עליו בכל עת ובכל שעה אם יהי' לו דבר שהשופט ישפוט עליו ואם המצא תמצא איש אשר לא יוחן בעיניו השופט ולא יאמין בו שהוא אוהב צדק ושונא רשע ולא יעות לאדם בריבו דרכו שלא לבוא אליו ולא יערוך לפניו אם יהי' לו דברי ריבות אבל בבני ישראל ימצא שני הפכים בנושא אחד "בני סרבנים הם" אמר לו הקב"ה משה משה אל תאמין שבני ישראל ישמעו אליך ויעשו ככל אשר תצוום דע הם עם קשי עורף חזקי לב ומסרבים למוריהם ושופטיהם ונקל שלא ישמעו לך ולא יעשו כדבריך אבל פן תאמין בעצמך א"כ אהי' בן חורין ולא יהי' משא העם הזה עלי כי הלא סרבו כנגדי ולא יבואו עוד לדרוש מפי חק ומשפט דע לא כן הוא גם זה טבעם בכל דבר ודבר אשר יהי' להם יבואו אליך ויעמדו לפניך ויבקשו לשמוע מפיך אשר תשפט על הדבר ולא ישמעו לך וזה שהודיע אעפ"י שבני הם סרבנים "טרחנים הם" והוסיף להודיע לו אף גם זאת תדע אפס קצהו מטבעם ידעת וכולה אגלה את אזניך אם סרבו כנגדך וגם טרחוך עוד הפעם פנו עורף כנגד פניך והוסיפו לכבוד עול גדול עליך ילכו לשאר שופטים אשר יבררו למו וישפטו שם וישנאו אותך על דבריך ומשפטיך וזה שאמר לו "על מנת כן תהי' מקבלין עליכם" אל תאמינו שנקל הוא להיות שופט בישראל ותחשבו שלא מדובשך ולא מעוקצך" לא כן הוא תדעו "שהן מקללין אתכם וסוקלין אתכם" לא די שידברו האויבים בשער ויפצו פיהם לדבר עליכם כדבר על אחד מן הנבלים אלא יוסיפו לזרוק אחריכם אבנים אבני בליסטראות ואמר "על מנת כן" בתנאי כפל התנה להורות להם שזה סימן טוב לאדם אם ישנאו למנהיגם כחכז"ל "האי צורבא מרבנן דמרחמין לי' בני מתא לאו משום דמעלי טפי אלא משום דלא מוכח להו במילי דשמיא" (כתובות ק"ה), ממילא משמע דהאי ת"ח דשנאי לי' בני מתא לא משום דלא מעלי אלא משום דמוכחי להו במלי דשמיא שהמון עם ישנאו למנהיגם אם מוכח להו שהוא ירא אלקים שלא יחנוף לשום אדם והבן.
<b>רבה</b> פ' בא על פסוק ויאמר משה גם אתה תתן בידינו זבחים ועלת ועשינו לד' אלקינו וז"ל ויאמר משה גם אתה תתן בידינו זבחים ועלת א"ל משה לא תהא סבור שאנו נזבח משלנו כלום אלא גם אתה תתן בידינו זבחים ועלת שנקריב להקב"ה על שמך עכ"ל ונפלאת מאוד מדוע יהי' בני ישראל קמצנים שלא להקריב לד' משלהם אלא יקריבו משל אחרים וביותר נפלאת שהבנת "גם אתה תתן" אין גם אלא ריבה יגיד שבני ישראל יקריבו וגם פרעה יתן בידיהם ועוד נפלאת מה בצע אם יקריבו בני ישראל משל פרעה לד' על שמו של פרעה הרשע אשר הכביד עולו עליהם.
<b>שפתותיהם</b> כשושנת עמקים הטיבו את אשר דברו כלל גדול ביראה לד' הארץ ומלואה כתיב הוא ברא את הכל וכונן הכל ומחי' הכל כל קנינים וכל הרכושים המה לד' רק האיש השוחר טוב עובד אלקים בכל פעולותיו ומעשיו ודרכיו הוא יזכה בחלף עבודתו שהארץ ומלואה יהי' קנינו ברוך אברם לאל עליון קונה שמים וארץ" ביאר הרמב"ן שדבר גדול דיבר מלכי צדק מלך שלם יצא מפורש מפי כהן לאל עליון כאשר ראה והכיר גדולת ושלימות אברם אבינו הזקן אשר מסר נפשו ונפשות אנשי ביתו לצאת חלוץ למלחמה במתי מעט נגד מלכים גדולים ועצומים אשר הצליחו במלחמתם להציל את בן אחיו הוא לוט אשר ישב בשער סדום ונלכד מן המלכים האלו שלא יאמרו הבריות "אח לצרה יולד" כי כל אחי רש שנאהו שגם אברהם עומד למרחוק ורואה איך נפל ביד שודדים והבין מלכי צדק שהגיע אבינו הזקן למדרגה גדולה שקנה מן הקב"ה השמים והארץ כי הטבע ראשונה הוא הארץ והטבע השני' הוא השמים כולם עומדים לשרתו ולהצליחו שהמה שלו והבן מאוד דפח"ח ויען שבני ישראל בארץ מצרים שחו לעפר נפשם ודבק לארץ בטנם הי' ענודים וקשורים בכל תועבות ארץ מצרים א"כ לא השיגו לשלמות אבותיהם שיהי' לפניהם צאן ובקר אשר יהי' שלהם כי הכל קנין ורכוש של הקב"ה לד' הארץ ומלואה וזה שהחכים משה לפרעה "א"ל משה לא תהא סבור שאנו נזבח משלנו כלום" דע לך מלך גם אם נקריב אלפי אלפים רבבות בקר וצאן לא זבחנו גם אחד משלנו כי לא לנו המה רק משל הקב"ה נקח להקריב לשמו ובאופן זה "גם אתה תתן בידינו זבחים ועלת" כי הלא אתה מורד בד' זה כמה ולא שמעת בקולו ומאין יהי' לך בקר וצאן שיהי' נקראים זבחיך ועולתיך אלא תתן בידינו זבחים ועלת אבל לא משלך "ונקריב להקב"ה על שמך" אם בין תבין את אשר לפניך ובלב שלם תבקש שיסלח לך פשעיך אז נקריב על שמך אבל לא מרכושך כי אתה חלית כמונו והבן.
<b>הובא</b> במטה נפתלי ח"א דרוש כ"ח מ"י על פסוק והנה מצרים נוסע אחריהם וז"ל שר של מצרים הי' בידו שני מקטריגים ביד ימין איל של יצחק ובידו השמאלית שעיר עזים של מכירת יוסף עכ"ל.
<b>החידה</b> נפלאה כי גדול העצה ורב העלילי' של יצה"ר אם בשוט בארץ מהלך בה מצא איש ירא אלקים סור מרע שישמר עצמו מלעשות עבירות וזריז לעשות מצות הנוגעים בינו למקום שומר שבת כהלכתו שומר פתחי נדה עושה הכין בלועו שלא יבא בפיו בשר נבילות וטריפות וכדומה שמדקדק במצוה קלה כבחמורה הוא היצה"ר מסית את האיש הזה להיות נקל בעיניו רעהו המה מצות או עבירות שבין אדם לחבירו שלא יהי' זהיר להלביש ערומים ולהאכיל רעבים לעזור לרפאות חולים ולתמוך נופלים וכגזל וריבית ואונאה והשגת גבול וכדומה חמורות נדמו לו כקלות ובאמת כל צדקותיו שפעל לכבוד הקב"ה לא יזכרו ולא יפקדו לטוב לו כי הקב"ה השווה אהבה ואחוה וריעות המה חלקי המצות ואזהרות הנוגעים בין אדם לחבירו כחלק המצות אשר הם עבודה להקב"ה אמרו חכז"ל "מתלא אמרו אישתרי חד חבל אישתרי תרי חבלים" אם עין בעין נראה שאדם מתרשל במצות שבין אדם לחבירו נדע שגם מצות שבינו למקום לא יקרו בעיניו וכן אם נראה שאדם מתרשל ממצות שבין אדם למקום נדע מה שנזהר במצות שבין אדם לחבירו הוא רק תרמית לעיני בני אדם כי כולם ניתנו מרועה אחד "אחת דיבר אלקים שתים זו שמענו" שכולם ניתנו בסיני וצריך לכבד שניהם במשקל השוה ולא לחינם אמרו ואהבת לרעך כמוך זה כלל גדול בתורה" מהנגלה איך אדם שומר אהבת חבירו נדע איך הוא שומר התורה במה שנוגע בינו למקום וזה החידה במאמר הלזה בשעה שיצאו ישראל ממצרים "והנה מצרים נוסע אחריהם" אמרו חכז"ל "שר של מצרים" שיצא לקטרג והגם שידע שראה הקב"ה בהם מסירת נפשם על מצות שבין אדם למקום שהי' גדודים בעריות שלא שינו שמם לשונם ומלבושם והראה ביד ימין "אילו של יצחק" להראות שבני ישראל המה זרע קודש זרע ידיד שמסרו נפשם וגופם להיות עולה תמימה "אלו הן הנשרפין ואלו הן הנחנקין לפני הקב"ה בעבור מצותיו אבל במה שנוגע בין אדם לחבירו הם מוסרים ומלשינים ומשיגי גבול איש לרעהו על כן ביד שמאל שעיר עזים של "מכירת יוסף" כשם שאחי יוסף מכרו את אחיהם בקנאת איש מרעהו יען כי אביו אהב אותו מכל בניו כך המה בני ישראל היוצאים ממצרים יש בהם דלטורים איש מלשין על רעהו "איש מצרי מכה את איש עברי מאחיו" מה שמצרי מכה הוא נעשה מאחיו ע"י שהלשין עליו אחיו כאשר שמעתי מפי אבי אדמ"ו הצדיק ז"ל "לא תתעב אדומי כי אחיך הוא" הכונה אם אדום הוא הצר הצורר מכאיב ליהודים דרכן של הנדכאים לקלל ולחרף ולתעב את הצר הוא אדום כי אדם יראה לעינים אבל באמת לא הי' חפץ הצר לדעת מכל דבר הנעשה רק שיש מלשינים התובעים ממנו שיעשה משפט חרוץ נגד העובר וזה "לא תתעב אדומי" לא יהי' שנאתך על אדום "כי אחיך הוא" האח הוא פעל לך כל הרע הזה דפח"ח וזה שר של מצרים הראה "שעיר עזים של מכירת יוסף" שהם אחים בוגדים זה לזה וכיון שהם רע לבריות ואינם שומרים מצות שבין אדם לחבירו נדע מה שישמרו המצות שנוגעים לכבוד המקום הוא רק שלבשו אדרת שער למען כחש על כן אמרו "שר של מצרים הי' בידו שני מקטרגים" שגם המצות אשר זכר למו אילו של יצחק נתהפך להם לרועץ והבן.
<b>ילקוט</b> פ' יתרו על פסוק אנכי ד' אלקיך וז"ל אמר רב לוי נראה להם הקב"ה כאיקונין זו שמראה פנים לכל צד אלף בני אדם מביטין בה והיא מבטת בכולן כך הקב"ה כשהי' מדבר כל אחד מישראל הי' אומר עמי הדיבור מדבר אנכי ד' אלקיכם אין כתיב כאן אלא אנכי ד' אלקיך עכ"ל.
<b>הורו</b> גבר באמרותיהם הטהורים כי התורה נתנה מהקב"ה בקוצר אמרים בכל אמירה ואמירה גנוזים וצפונים גנזי חכמות ואוצרות מדעות "ד' יתן אומר המבשרות צבא רב" באומר אחד נרמז מראה פנים לחכמה ותבונה ודעת אם האיש אשר מעמיק עלי' ומשדד עמקים אחרי' כעל מטמונים אבל מי שיחפץ בהתגלות לבו הוא ימצא בה אבני נגף בכל מקום אשר יתעיף בעיניו יראה זרות אשר ימאן בו שכלו ולבו כחכז"ל ששאל מנשה במרדו מה הי' למשה רבינו לכתוב בתורה אחות לוטן תמנע וכדומה סוף דבר הכל נשמע הצדיק השוחר טוב ומבקש רצון ד' לעשות ימצא בתורה מזור הנפש ותרופת הנשמה ובכל עת אשר יחזה מחזה שדי יביט נפלאות ויוסיף אהבה לה והרשע החורש דע ימצא בתורה עזר לאפיקורסות וסעד למינות ותמיכה לכפירות כאשר פרשתי על פסוק פ' כי תשא "ויפן וירד משה מן ההר ושני לחת העדות בידו לחת כתובים משני עבריהם מזה ומזה הם כתובים" נרמז תורת ד' כתובה פנים בפנים האותיות סובלים לקרוא מהם צדקת הצדיק ורשעת הרשע "צדיקים ילכו בם ופושעים יכשלו בם" הצדיק הולך הליכות עולם לו אשר האותיות יחכמו ויקדש בהם והרשע יכשל בהאותיות לנזור אחור כי המה לו אבני נגף התורה סם החיים למאמינים בה וסם המות למשמאילים הכנה מילתא הוא "הבא לטהר מסייעין לו הבא לטמא פותחין לו" א"כ אפוא עין בעין יראה להמשיל התורה במשל דמות אקונין שהיא נקראת מראה אשר נעשה שיסתכל האדם בה ויראה בו דמות צורתו אם האיש המסתכל בה הוא יפיפי אדם נאה המביט יראה במראה צורה נאה ואם המסתכל הוא אדם מכוער משחת מאיש מראהו גם במראה יראה צורה מכוערת כי המראה תתן צורה כפי האיש אשר מביט בה וכן הדבר ההוא בתורתינו הקדושה בראה להם הקב"ה כאיקונין זו שמראה פנים לכל צד כפי שכל כל איש ואיש יהלל דבר ד' כי מזה ומזה הם כתובים והבן.
<b>רבה</b> פ' משפטים וז"ל ויהי ביום השלישי בהיות הבוקר בבוקר נתנה התורה ובערב נתנו המשפטים הה"ד מבוקר לערב יכתו עכ"ל.
<b>גדולה</b> מה שאמרו באבות "אל תאמין בעצמך עד יום מותך" כי רע מאוד מחנהו של המסית הוא היצה"ר פעם יסית במראה עינים בחמדת בשר ותשוקת הגוף אשר עין רואה ולב חומד וכעיר פרוצה אין חומה כן אין מעצור לרוח איש ופעם יסית במחשבות זרות ודעות חיצוניות אשר יפעל על האדם להיות תועה מדרך השכל אין לשער ואין לספר מריבוי צבאותיו וחיילותיו של המדיח אשר בהם ילחם את בני אדם על כן עין בעין נראה מכמה זרע ישראל אשר בנעוריהם היו עבדי ד' ועד שהגיעו לזקנה המה מורדי אוד עובדי תאוה כנפילים אשר היו בארץ וזה רמזו בירושלמי וז"ל "אבנים שישבנו עליהם בנעורינו עשו עמנו מלחמה בזקנותינו" התעורר האנוש אלקי שיש אדם אשר בנעוריו מאמין לכל יסודות התורה ויהדות אמונה והי' עליו עבודת התורה דבר נקל כי הי' שלם במגוריו בקרבו וכאשר הזקין והוסיף שכל תבונה ודעת והתחיל לחקור ולחרוט בשכל אנושי על פי עיני הטבע על חקר שדי ממעל נעשה מלחמות היצה"ר כנגד היצ"ט עד שאין מטיל שלום בבית בטל או כאשר נפקחו עינינו לעלות בסולם הנסתרות ודרכנו על שליבות הנעלמות להשכיל לראות אורח חיים מעלה למשכיל באנו בסבכי המבוכות על דברים אשר הי' בנעורינו פשוטים וגלוים נעשה בזקנותינו עמוקים וקשות "יוסף דעת יוסף מכאב" וזה "אבנים שישבנו עליהם בנעורינו" המה היסודי אמונה ועיקרי חדת אשר הי' חזקים ומאורים כאבני שיש ושוהם וישבנו עליהם בנעורינו בהשקט ושלוה הם המה "עשו עמנו מלחמה בזקנותינו" שעשו בקרבנו מלחמה פעם בקול ענות גבורה פעם בקול ענות חלושה כאשר ילך היצר לרוח הזמן או כאשר נגלה לפנינו מאורות שמים לדעת גבוה מעל גבוה עד אין סוף ראשית כל והבן וכמעשה הבנים הי' מעשה האבות כאשר קרבו וחנו בהר סיני פתחו כל העם קול אחד שנעשה ונשמע" ואחר דוב שנים עמדו קשר אפיקורסים כקרח וכעדתו אשר היצה"ר שפטם ונתן אותם בפלילים עד שנאבדו מן הארץ וזה חידתם "בבקר נתנה התורה" שהי' להם דבר ד' מתנה יקרה "ובערב משפטים" בעת זקנתם הי' מחרחרי ריב "הה"ד מבוקר לערב יכתו" משחרית לערבית מנערות לזקנות נדכאו והבן.
<b>רבה</b> פ' תרומה על פסוק ועשית וגו' עצי שטים וז"ל עשית עצי שטים עומדים למה עצי שטים למד הקב"ה דרך ארץ שאם יבקש אדם לבנות ביתו מאילן עושה פירות אומר לו מה ממ"ה שהכל שלו כשאמר לעשות משכן אמר לא תביא אלא מאילן שאינו עושה פירות אתם עאכו"כ עכ"ל.
<b>דרכי</b> בני אדם ליתן עיניהם להתחבר עם הדומה לו לכבד לאיש מכובד להלוות כסף לאיש עשיר ללמד חכמה עם איש חכם אבל להקים אביון מאשפות שיפתח בשער פיו או להעניק לאיש עני מכספו עד שיתעשר ולעמול עם איש בער ללמדו עד שיתחכם זה לא יעשה אבל הקב"ה מבקש שאחריו ילכון ויעמלו בני אדם ליתן אור במקום חושך לפקוח עיני כסיל ולהחכים פתי בעצה ומזימה לתמוך בהונו לאיש מחסור ועני ולהרים דלים ואביונים הגם שאין לצפות גמול מהם וזה רמזו שהקב"ה למד דרך ארץ לדורות "שאם יבקש אדם לבנות ביתו מאילן עושה פירות" הרמז האדם עץ השדה ודרך בן אדם לבנות בית ממעשים הטובים שלו אשר כל פעולה טובה נמשלת לאבן ולבנות מכולם יחד בית עולמו דרכו להקים ביתו מאילן עושה פירות אם יש לצפות שיעשה לו פירות שם בונה בית אבל באמת ילמוד ק"ו מה הקב"ה כשאמר לעשות משכן אמר לא תביא אלא מאילן שאין עושה פירות "אהל שיכן באדם" וזה הבית יהי' נבנה למי שגומל חסד עם בני אדם שאין לצפות תשלום גמול והבן.
<b>ילקוט</b> פ' תצוה וז"ל אין צווי בכ"מ אלא זירוז שנאמר צו את יהושע וחזקהו ולפי דרכינו למדנו שאין מחזקין אלא המוחזקין ואין מזרזין אלא המזורזין עכ"ל.
<b>כל</b> עמל אדם לפיהו נפש עמלה עמלה לו להצדיק ליישר את בני אדם הנפילים בארץ אשר עזבו התורה ועבודה ויקר בעיני ד' המוכיח במישור להחוטאים להושיבם תחת כנפי השכינה "אם תוציא יקר מזולל כפי תהי'" אמרו חכז"ל אמר הקב"ה מי שזוכה להוציא יקר מזולל אותו גבר גוזר ואני מקיים כי הוא כפי ובכל זאת עין בעין נראה שלפעמים יגע הצדיק לריק ואין יתרון לו בכל עמלו אשר יעמול כחכז"ל "גמירא מטבא לא הוה בישא ומבישא לא הוה טבא האיש אשר מרחם בא ממקור משחת שהוא זרע מרעים אז כל מוסר ותוכחה לא יפעלו בו דבר כי הוא שורש פורה ראש ולענה זרו רשעים מרחם וזה "מבישא לא הוה טבא" אבל זרע צדיקים שהוא בשורשו טהור גברא ובהתחברו עם פועלי און למד ממעשיהם "חמד רשע מצוד מרעים ושורש צדיקים יתן" שמעתי פי' מהגאון ר' אהרן זינגער ז"ל ממט"ד הרשע חומד להיות לו חבירים רעים והי' נקל לו למצוא רעים מזרע טמאים והוא מבקש שחביריו הרעים יהי' מזרע צדיקים וזה "שורש צדיקים" שחומד שזרע צדיקים "יתן" חבורתו והבו ואצל רשעים כאלו יוכל איש חי ורב פעלים לזכות להחזיר אותם לשורשם וכן הוא אם יעמול איש בעמל למעלה מן השמש אם ישתדל האיש עם תלמידו לעלות בסולם הקדושה לראות בנפלאות תמים דעים במדור העליון לא יצליח דרכו חוץ אם נשמת תלמידו חוצב משורשו מקדושה ממקום גבוה אז הוא כלי טהור להשפיע עליו להרים ראש להיות דבוק בבני עליון וזה אשר רמזו "אין צווי בכ"מ אלא זירוז" אין המלמד יוכל לחדש ולברוא יש מאין אין כחו אלא לזרז מי שהוא בשורשו טוב יזרזו להוציא מכח אל הפועל "שנאמר צו את יהושע וחזקהו" הצווי הי' ליהושע רק לחזק ולאמץ "לפי דרכנו למדנו" מזה אנו לומדים לדעת "שאין מחזקין אלא המוחזקין" כל מוסר לא יועיל אלא לחזק מי שהוא מוחזק בשורשו לכל טוב "ואין מזרזין אלא להמזורזין" שמטבא יהי' טבא ביתר שאת ויתר עוז אבל להפוך ולעשות מאבני גבע וסלע אבני שוהם וישפה הי' לא תהי' מבן אדם אבל הוא מעשה אלקינו "מי יתן טהור מטמא לא אחד" יחידו של הקב"ה הוא יכול לעשות גם זאת והבן.
<b>רבה</b> פ' כי תשא על פסוק וידבר ד' אל משה לך רד כי שחת עמך וז"ל זש"ה אוי להם כי נדדו ממני שוד להם כי פושעו בי ואנכי אפדם והמה דברו עלי כזבים, ומה כזבים דיברו על הקב"ה דרש ר"ע אמרו וכי עמנו הי' עסוק עם עצמו הי' עסוק לעצמו פדה ולא פדה אותנו שנאמר מפני עמך אשר פדית ממצרים גוי ואלהיו רבנן אמרו זה אלה אלהיך פדה אותנו עכ"ל ועיין בידי משה.
<b>התורה</b> הקדושה ומצותיה המה אמרות ד' אמרות טהורות מזון הנפש וחיות הנשמה "באור פני מלך חיים הנפש והנשמה אשר שרשם טהור וקדוש ישבעו ויתענגו באותיות הטהורות ובעבודת הקדושות "תורת ד' תמימה משיבת נפש, מצות ד' ברה מאירת עינים אבל מי הוא ואיזהו אשר ימעל במשפט פיו לאמור שגם הגוף אשר קרוץ מחומר רגבי אדמה ימצא מזון בתורה לתאותיו או ימצא עדן במצות הוא יבקש להיות בטנו דבוק בארץ לילך אחר מראות עינים ולהתגעל בכל תשוקה גם תועבה יבחר רב יעבוד צעיר ולאום מלאום יאמץ כשזה קם זה נופל ידברו כאויבים בשער הנשמה מבקשת את תפקידה להיות דבוקה בשורש העליון באורח חיים למעלה והגוף מבקש תפקידו לילך אחר הצו למלאות סיפקו בחמדותיו וזה רמזו שהדור המדבר ראו כי התורה עם מצותיה המה תרופה ועדן הנשמה אבל לגופם המה זיקים לאסור ידיהם ורגליהם בכבלי ברזל על צוארם המצות לגופם וזה שאמרו "וכי עמנו הי' עסוק עם עצמו הי' עסוק" להנשמה שהיא חלק אלקי ממעל לה שלח ישועה אבל עמנו לגופינו לא עסוק כחכז"ל זכרנו את הדגה אשר אכלנו במצרים חנם אמרו "חנם בלא מצות" כי הבטן אשר דבוק לארץ יבחר לעבוד עבודת חומר ולבנים רק כאשר ישאף צל ימלא תאותו בעריות ובאכילת דברים אסורים וטמאים מאשר יבחר עבודת הקודש אלה המצות כאשר צווחו אח"כ שנתנה ראש ונשובה מצרים כי טוב לנו עבוד מצרים ממותינו במדבר" אמרו טוב לעבוד במצרים בעבודת הפרך מלהמית את גופינו במדבר הזה ברוב מצות ופרישות ונזירות מכל חמדת עולם ואמרו עוד "לעצמו פדה ולא פדה אותנו" אמרו להנשמה שהיא חלקו כל הנופח מעצמו נופח לה עשה פדי' אבל לגופינו לא עשה שום פדי' ביציאת מצרים ועשו עגל כדי להתיר להם עריות אמרו חכז"ל דכתיב "ויקומו לצחק" שהע"ז הוא העגל יתיר להם כל חמדותיהם ויהי' גם גופם נפדה "שנאמר מפני עמך אשר פדית ממצרים גוי ואלהיו, רבנן אמרו זה אלה אלהיך פדה אותנו" שאמרו העגל עושה פדיון לגופם אבל "המה דברו עלי כזבים" שהתורה והמצות עושים פדיון להגוף "שאין לך בן חורין אלא מי שעוסק בתורה" שמי שהולך אחר תאותיו ותשוקותיו הוא עבד עולם והבן.
<b>ילקוט</b> פ' ויקהל וז"ל ויקהל משה רבותינו בעלי אגדה אומרים מתחילת התורה ועד סופה אין בה פרשה שנאמר בראשה ויקהל אלא זאת בלבד אמר הקב"ה עשה לך קהלות גדולות ודרוש לפניהם ברבים הלכות שבת כדי שילמדו ממך דורות הבאים להקהיל קהילות בכל שבת ושבת ולכנוס בבהמ"ד ללמד ולהורות לישראל ד"ת איסור והיתר כדי שיהי' שמי הגדול מתקלס בין בני עכ"ל.
<b>על</b> שפתותיהם הוסיפו לקח טוב ללמד לאדם דעת כי הלא נודע שבני ישראל במדבר דגן שמים נתן למו לא אכלו לחם בזעת אפם ולא לבשו בגד בעמלם כי לחם שמים אכלו ושמלתם לא בלתה מעליהם לא הי' עליהם עול פרנסה שקשה כקריעת ים סוף ולא דאגו לכלכל נשותיהם ובניהם ואף גם זאת שהי' יושבי האהלים במדבר בעמים לא התבוללו ובגוים לא התערבו לא ראו בני אדם אשר אינם שומרים שבת ודעת לנבון בקל שדור המדבר הי' יכולים לשמור את השבת כהלכתו אבל הדבר אשר הי' קשה לפניהם הוא להזהר באיסור והיתר כי מבטן אמם הי' טרף לשניהם חלב ונבילות וטריפות ויין נסך היה משתיהם וגם הי' משוכים מנעוריהם אחרי תאות בשריות בעילות נדה וזיבה ועריות על כן שכל אדם יגיד שהי' צריכין לשמוע מפי משה זקניהם אזהרות רבות לפרוש מאשר הורגלו מעולם ובכל זאת ספרה לנו התורה שמשה רבינו הקהיל קהילות גדולות ולמד להם הל' שבת הגם שנקל להם לשמור השבת במדבר בכל זאת "רבותינו בעלי אגדה אומרים שמתחילת התורה עד סופה אין בה פרשה שנאמר בראשה ויקהל אלא זאת בלבד" התפלאו מאוד למה נאמר ויקהל אצל שבת הלא אצל פ' עריות ונדות וזיבות ומאכלות אסורות שם הי' לו למשה להקהיל קהילות גדולות ולדרוש לפניהן אלא "אמר הקב"ה עשה לך קהילות גדולות ודרוש לפניהם ברבים הל' שבת" הזהירו וצוה להקהיל קהילות גדולות ולדרוש ה' שבת שאל תדמה בנפשך שנקל לפני העם לשמור שבת ולא הצרכת להזהיר את העם ותשים עיניך להזהיר את העם רק על הקשה להם על כן אני מזהירך להזהיר על איחור שבת "כדי שילמדו ממך הדורות הבאים להקהיל קהילות בכל שבת ושבת ולכנוס בבתי מדרשים ללמוד ולהורות את ישראל דיני תורה איסור והיתר" ממך ילמדו מנהיגי דורות הבאים אשר בעתם יהי' בית ישראל כבר הורגל על איסור והיתר עד שאנשי בית אלו הנשים ובנותיהן יודעין מדיני איסור והיתר בכל זאת צריך המנהיג לזרז ולהזהיר למען דעת כל עמי הארץ את המעשה אשר יעשון בדבר יום ביומו באורח חיים למעלה למשכיל כאשר הזהרת אתה על שבת בדור המדבר כן יזהירו הם על איסור והיתר בדורות הבאים הגם שיהי' נקל להם לשמור דיני איסור והיתר יותר משבת "כדי שיהי' שמי הגדול מתקלס בין בני" כי זה כבוד ד' ובזה הוא יפעל הקילוס לשמו הגדול אם המנהיג ישים עין על מצות ד' על קטן כמו על הגדול ויהי' העם בזהר בהם והבן.
<b>תנחומא</b> פ' פקודי וז"ל וכן שליח צבור כשיש בידו כוס של קידוש או של הבדלה והוא אומר סברי מרנן ואומר הקהל לחיים כלומר לחיים יהי' הכום עכ"ל.
<b>להבין</b> דברי חכמים וחידותם נחזה בפתשגן הדברים האלה המנהיג הדור הוא נבחר מאת העם להיות צופה עליהם להראות להם את הדרך אשר ילכון בה ואת המעשה אשר יעשון לצאת ידי חובתם נגד אלקים ואדם להביאם אל שלימות הנפש א"כ איפו המנהיג הוא "שליח צבור" מנהיג לפי הדור ודור לפי המנהיג כי הוא שלוחם לכל דבר שבקדושה והוא יקח את הכום בידו לברך את העם בשם ד' פעם יהי' "כוס של קידוש" שרוצה לקדש את העם במעשה פרישות והזהרות להיות קדושים לפני אלקים כחכז"ל "ישלח עזרך מקודש מקדושת מעשים שבך" פעם כוס של הבדלה בידו שמזהיר את העם שיבדילו עצמן מן כל דבר המטמא את הנפש ומתעב את הנשמה שיבדילו בין טמא לטהור ובין קודש לחול ופעם זכור ושמור בדיבור אחד נאמר מפיו שיזכירם להוסיף מחול על הקודש שיעשו משמרת למשמרת לקיים המצות אשר יעשה אותם אדם וחי בהם ויזהירם לגדור גדר על גדר למען לא יהרסו לפעול עבירות ותועבות הן כל אלה מפעלות מנהיג שהוא שליח צבור במקהלות ישראל ובאשר פעלו שם יפחד פחד שירא לנפשו אנא אני בא לדבר ולקרוא בשם ד' הן לא יאמינו לי ולא ישמעו בקולי פן יחשדוני השומעים שאין אני שוחר טוב להם אלא אבקש להשתרר עליהם ולהכביד עליהם עול מלכות שמים על כן החכם עיניו בראשו הוא השליח צבור המנהיג קורא ושואל "סברי מרנן" מה אתם חושבים וסוברים עלי את תכליתי באשר אני דובר עליכם אם להמית את גופכם או לחיות את נפשכם "ואומר הקהל לחיים" חלילה לנו לחטוא בד' ולך לחשוב מחשבת פיגול שאתה חפצת להמית אותנו לצער את גופינו שלא להנות מחמדת עולם הזה נהפוך הוא ידענו גם ידענו כי באת להחיותינו וליתן לנו שם ושארית בעוה"ב ומסיימים "לחיים יהי' הכוס" שחפץ ד' יצליח בידך.
<b>רבה</b> פ' ויקרא וז"ל ויקרא אל משה נקראו נביאים מלאכים הה"ד וישלח מלאך ויוציאנו ממצרים וכי מלאך ד' הי' הלא משה הי' ולמה קורא אותו מלאך אלא מכאן שהנביאים בקראו מלאכים וכו' אר"י מבית אב שלהן נקראו הנביאים מלאכים הה"ד ויאמר חגי מלאך ד' במלאכות ד' הא עכ"ח אתה שמוע שמבית אב שלהן נקראו נביאים מלאכים עכ"ל.
<b>כלל</b> גדול שלוחו של אדם כמותו כפי גדולת המשלח וחשיבותו יובחר באיש אדם יקר וחשוב להיות כמותו ואם המצא תמצא שידבר המלך עם איש פחות אשר עומד לפניו לדבר בשם איש אשר יש לו לצעוק אל המלך הוא יען שהנבחר הוא שליח מאיש הדומה לו אבל אם יש למלך דבר לצות אל העם ולדבר בשמו לא יבחר באדם מועט ושפל שידבר בשמו להיות כמותו ישים דברו באיש יקר ונכבד להיות השליח האין כפי המשלח ואם כן נוכל לומר שהנביאים בקראים מלאכים שהמלאך הוא שליח יען שבני ישראל שלחו שיבקשו על ידו דבר מעם ד' ומצדם הנביא נקרא מלאך להביא להם אשר דיבר ד' לטובתם אבל אם הקב"ה יבקש לצות דבר לבני ישראל ויבחר בשליח לדבר בשמו לא נאה ולא יאה לבחור בבן אדם שהוא עפר מאדמה רק יבחר מן המלאכים העומדים לפניו שהמה רוח ואש בעלי שש כנפים גופים מאירים כשמש להיות נראה בשליח מי המשלחו כן שכל אדם יגיד לו אם הקב"ה חפץ לבשר בשורה טובה הי' ראוי שיבוא מלאך מן השמים לדבר בשם ד' ובאמת הי' השליח בשר ודם כמבואר שם במדרש וז"ל "ודכוותי' ויען מלאך ד' מן הגלגל אל הבוכים וכי מלאך הי' הלא פנחס הי' ולמה קראו אותו מלאך אלא א"ר סימן פנחס בשעה שהיתה רוח הקודש שורה עליו הי' פניו בוערות כלפידים ורבנן אמרו אשתו של מנוח מה היתה אומרת לו הנה איש אלקים בא אלי ומראהו כמראה מלאך אלקים כסבורה בו שהוא נביא ואינו אלא מלאך" רמזו בזה דבר נפלא שבגלגל אל הבוכים בא בשר ודם זה פנחס בשליחות מן הקב"ה יען שהנביאים בישראל הי' קדושי עליון המה בעצמן מהלכים בין העומדים במרום המה קרובים אל ד' עד שמראה פניהם מזהיר כזוהר הרקיע וכעצם השמים לטוהר עד שאשת מנוח האמינה על מלאך מן השמים שהוא רק בשר ודם נביא לד' כי שניהם במשקל אחד על כן בוחר ד' בנביאים להיות כמלאכים לפניו וזה השמיע ר"י במאמר הלז שלא נאמין שהנביאים נקראו מלאכים יען שהמה שלוחינו בינינו למקום "מבית אב שלהן נקראו נביאים מלאכים" שגם הקב"ה שנקרא אב לנו "הלא הוא אביך קנך הוא עשך ויכוננך" בוחר אותם לשליח ג"כ נקראו מלאכים דהא בחגי כתיב "ויאמר חגי מלאך ד' במלאכות ד'" הגם שבא במלאכות ד' בשליחות ד' ג"כ נקרא חגי מלאך כי הוא לא בא להביא בשורה שנתמלא משאלות בני ישראל רק בא ובפיו בשורה לאמור "אני אתכם נאום ד'" הבאת שלום לכבד אותם כמו וכבוד ד' מלא את המשכן" עיין רמב"ן פ' וירא "הא עכ"ח אתה למד שמבית אב שלהן נקרא הנביאים מלאכים" שספונים וחשובים נביאי ישראל כמלאכים בשמים שד' יבחר שלוחיו מהם והבן.
<b>ילקוט</b> פ' צו על פסוק זה קרבן אהרן וז"ל חביב קרבן נשיאים לפני הקב"ה כשירה שאמרו ישראל לפניו על הים בשירה כתיב זה אלי ואנוהו וכאן כתיב זה קרבן נחשון עכ"ל.
<b>נעמו</b> אמרותיהם השמיע לנו בקוצר אמרים אשר דיבר שמואל הנביא "הנה שמוע מזבח טוב להקשיב מחלב אילים" הודיע הנביא שלא יחפץ ד' ברבבות נחלי שמן ולא ירצו לפניו החלב והדם אשר יוקרב על המזבח לכפר עי עבירות אשר אשם הנפש האדם לד' כי תכלית אותן קרבנות הוא דק שילמד אדם דעת ומוסר השכל הגם שהיושר הי' "נפש החוטאת תמות" ויוקטר חלבו ודמו על המזבח לכפר על חטאו ופשעו אבל אחרי שאדם חטא ונדמה כבהמה אשר אין מכיר את קונה גם לו אין מותר מן הבהמה "אדם ביקר בל ילין נמשל כבהמות נדמו" פי' אחי הרב זוסמן נ"י בילקוטו אם אדם לא ילין ביקרו להיות מושל על כל תאות בשריות וחמדת תענוגי עולם "נמשל" תחת להיות מושל בעשה במשל שתאותיו מושלים עליו "כבהמות נדמו" בבי אדם כאלו נדמו כבהמות דפח"ח וע"כ היטיב ד' עם החוטא שיוכל להביא תמורתו בהמה לקרבן כי גם הוא בהמה בצורת אדם וממילא נדע "שמוע" להטות אוזן ולמלאות רצון הקב"ה "מזבח טוב" זה הטוב אשר ילמד אדם מזבח "להקשיב" שיטה אדם לבבו לכל אשר יחפץ ד' זה הנלמד "מחלב אילים" והבן וזה בקרבנות על החטאים אבל אם הנשיאים מביאים קרבנם בלי הוקדם להם עבירות וגם לו יהי' שהנשיאים מביאים קרבנות על חטאים אמרו חכז"ל כתיב "אשר נשיא יחטא אשרי לדור שהנשיא מודה על חטאיו ומביא קרבן" א"כ קרבן שלהם חשוב וחביב להקב"ה ושמח בו כעל השירה ששררו בים דכתיב "זה אלי ואנוהו' שהכירו בני ישראל וקיבלו על עצמן להתנאות לפניו במצות להרבות כבוד ד' כך מקובל קרבן נשיאים שהוא כבוד והדור לפני הקב"ה אם הנשיאים מביאים קרבנם והוא רק להתנאות להשי"ת והבן.
<b>רבה</b> פ' שמיני על פסוק וידבר ד' אל אהרן וז"ל הה"ד פקודי ד' ישרים משמחי לב זה אהרן שהי' לבו עצב עליו בשביל בניו שמתו כיון שנתייחד עליו הדבור שמח שנאמר וידבר ד' אל אהרון אר"ת אימי' לא יכלה ביה ואת יכול קאים בי' חדא גופנא מסתמכא בכמה קני ובכמה דוקרין ולא יכולין קיימי' בי' ואת יכול קאים בי' עכ"ל.
<b>איש</b> אשר הקדיש ימי חייו עתיו ורגעיו להיות נזיר אחיו שלא לילך בגן עדן תשוקות בשר נהפוך הוא עלה על סולם הפרישות ודרך על שליבות התבודדות לעלות בקודש ובצדקות עד שהשלים נפשו להיות כהן גדול מאחיו שנישא על מצחו ציץ בפיתוחי חותם קודש לד' לראות שכל רעיוניו ומחשבותיו ודעותיו עולים למרום איש כזה אין לו שאלות ובקשות מד' לראות בטוב עולם הזה רק אחת ישאל ואותה יבקש שפרי ישוה לו זרעו אשר הוליד יהיו ישרים ותמימים עבדי ד' כמוהו ואם זוכה ורואה נוסף גם זאת שבניו גדולים וטובים ממנו יתענג בעוה"ז תענוג מעין עוה"ב שבניו כשתולי זיתים שופכני שמריקין שמן הטוב בשבעה מצוקות במנורה הטהורה ואם גיל יגיל אבי הצדיקים שרואה מעשי ידיו להתפאר אומר הקב"ה לא די לצדיק לישב שלוה בעוה"ב לחסות בנועם ד' באור פני מלך חיים הוא מבקש לראות שלוה בחייו הלא הנאתו יגדל על כל תענוגי עוה"ז אשר יתעדן אחד העם ויתחיל לדקדק עמו כחוט השערה וישלח עליו חציו שיהי' לו צער ויגון שלא יגבה לבו בדרכי ד' אם רואה על במותיו חלל "טרף נתן ליראיו" ויראה במה נחשב הוא שפגע בו יד ד' יסתכל על עצמו ויאמר הרעותי את מעשי על כן מצאוני כל אלה וזה חידותם נשאו משל בעץ הגפן אשר הוא חלוש בכוחותיו רק פרי ישוה לו הוא היין אשר משמח אלקים ואנשים ולרוב צריך עץ הגפן עוזר ותומך בכמה קני ובכמה דוקרין" לולא כן האשכלות ענבים יכבדו וישבר עץ יבולם הוא אמם וזה אמרו "שהי' לבו עצוב עליו בשביל בניו שמתו" שהי' מצער עצמו שאין יסורים בלא חטא ולא מיתה בלא עון ודאג על עונותיו ופשעיו כדכתיב "הכינו לבניו מטבח בעון אבותם" ואמר חטאי גרמו כל אלה דכיון שנתיחד עליו הדבור שמח" שהסתכל אלו חטא ופשע לא ראה פני השכינה שנאמר "וידבר ד' אל אהרן' כל מקום שנאמר דיבור היא קשות שא"ר תנחום אימי' לא יכלה לי' ואת יכול קאים בי'" זה הי' הדבורים הקשים אשר נאמר עליהם וידבר ד' אל אהרן" המשיל לו משל "גופנא מסתמכא בכמה קני ובכמה, דוקרא ולא יכלון קיימי' בי' ואת יכול קאים בי'" כשם שאשכלות ענבים היוצאים מזמורת הגפן אם יגדלו ויכבדו משברין עץ אמם ואיך אתה יכול לעמוד להיות צדיק תמים אם אתה רואה בניך גדולים וטובים ממך עתה שנסתלקו שני בניך יכולת עמוד להיות כהן לאל עליון וליחד השכינה עליך והבן.
<b>רבה</b> פ' תזריע על פסוק אשה כי תזריע וז"ל הה"ד אחור וקדם צרתני אמר ר"א אחור זה יום הראשון וקדם זה יום אחרון על דעתי' דר"א דכתיב תוצא הארץ נפש חי' למינה נפש חי' זה רוחו של אדם הראשון עכ"ל.
<b>אם</b> האדם חי בעולם בתכלית להתענג גופו ולעדן בשרו בטיב עולם הזה אז ילדותו טוב מזקנותו כי בילדותו הוא כגבור לרוץ אורח לילך אחרי מראות עיניו ולעשות כל אשר יחפץ לבו ולא כן בזקנותו גופו נחלש איבריו עיפים ולא יוכל לצאת חלוץ למלאות נפשו בתענוגי העולם אבל אם הוצג האדם עלי ארץ להשגות תכלית שלימות הנפש ולהארות נר נשמתו זקנותו טוב מנערותו כי יצר לב אדם רע בנעוריו מבקש ממנו לצאת בכרם חמד תענוגי לב ולא אחרי חכמה ותבונה ובזקנותו לא ירדפו היצר עוד לאחוז תענוגי בשר והוא ישוש לצאת לקראת נשק כאשר ישיקו החכמה ובינה יחדיו וזה רמזו שהקב"ה ברא את האדם אחור וקדם צרתני "אמר ר"א אחור זה יום הראשון" בימי בחרות האדם הוא נסוג אחור וימצא עצמו חסר ולא מלא "וקדם זה יום אחרון" בזקנתו הוא איש שלם ותמים שהבריאה כן הי' "אדם עיר פרא יולד" כאשר יולד האדם הוא כעיר פרא "נפש חי' הוא שמו" שמו של אדם הוא ג"כ רק נפש חי' נמשל כבהמה "על דעתי' דר"א דכתיב תוצא הארץ נפש חי' למינה נפש חי' זה רוחו של אדם הראשון רוחו של אדם הוא רק נפש חי' נפש בהמה במשמע רק "יצא אדם לפעלו ולעבודתו עדי ערב" אם יפעל על עצמו אז ישיג שמו אדם בערב והבן.
<b>רבה</b> פ' מצורע על פסוק דבר אל בני ישראל ואמרת אליהם וז"ל כי הולך אדם אל בית עולמו בית העולם לא באמר אלא בית עולמו מלמד שכל צדיק וצדיק יש לו עולם מפני עצמו משל למלך שנכנס למדינה ועמו דוכסין ואיפרכון ואיסטרטיוטין אעפ"כ שהכל נכנסין בפולין אחד כל אחד ואחד שרוי לפי כבודו כך אעפ"י שהכל טועמין טעם מיתה כל צדיק וצדיק יש לו עולם בפני עצמו וסבבו בשוק הסופדים אלו התולעים עכ"ל.
<b>ראש</b> אמונת אומן בעבודת הקודש הוא שיהי' הקב"ה תל תלפיות שכל עינים אליו צופות לעשות הטוב וישר בעיניו להיות עבודת איש נחת רוח ליוצרו ואם כן האדם תמים עם אלקיו ילך לבטח דרכו ויצפה שד' ישלח עזרו מקודש להושיע לו בכל אשר יפנה ואם אמנם ראתה הדבר שאין עבודת הצדיקים במשקל אחד שזה עובד בכה וזה עובד בכה פנים בפנים שונים בכל זאת כולם שווים לטובה כי כשם שאין שני נביאים מתנבאים בסגנון אחד כך אין שני צדיקים עובדים את ד' בשכם אחד אבל כולם יבקשו לחזות בנועם ד' לראות את פני קדוש יעקב סלה ואומרים שמע ישראל כשם שאין בלבבך אלא אחד כך אין בלבנו אלא אחד מחשבותינו ומעשינו לעשות כוונים למלאכת שמים ולשחר את פני אלקינו אשר ינהגנו על מות ועל כן מלאכי צבאות ידודון ידודון זה לעומת זה נגד אלקים זה בהליכתן וזה בחזירתן כולם עבדי ד' המה ויפגשו איש באחיו בהר אלקים וישק איש לרעהו ולכן עין בעין יראה שאיש אחד מחזיק ביראתו להתפלל כל היום להתדבק עם קונו בתפילותיו ואיש עומד למולו אשר מתפלל תפלה קצרה אכל בתורה עמל שיהי' כל מעשיו עולים במשקל הזהב שניהם שווים לטובה כחידת המסורה "כלו מעשיכם, כלו תפלות דוד בן ישי" רמז מי שפונה עתיו ורגעיו שיהי' כל מעשיו לש"ש אצלו כלו תפילות דוד ולא כהמון עם בבית ישראל שלא יכלו מעשיהם שיהי' שווים לטובה אבל שפתותיהם ירחשו כל היום בתפילות דוד בן ישי והבן וכן עין בעין נראה איש מלחמות יעיר קינה ברשפי אש שלהבת יה חפץ לבנות בית ישראל במקהלות אלקים ואיש עומד למולו במקום אחר במקהלות עם ד' לא יריע ולא יצריח ולא ישמיע קולו בקודש ישב וידום כף ישים לפיו כי מחשבתו אם אין שלום אין כלום לבו יגיד לו לילך בשלום ובמישור עם ד' ועם בני אדם כחידת המסורה "ויחדלו לבנות עיר, ויחדלו הקולות וברד" כל זמן שהמנהיג עומד ורוצה שיבנה העיר להיות עיר ד' שמה ומוכח להו במילי דשמיא אז ירבה כנגד לו רובה קשות מחרחר ריב בעלי מדון בקול ענות אבל אם יחדלו לבנות עיר יחדלו הקולות וברד והבן והשני הפכים האלו המה כאחים תואמים אם מחשבתם קדוש לד' וזה חידתם "כי הולך אדם אל בית עולמו בית העולם לא נאמר" שנשמע שדרך צדיקים אחד הליכות עולם להם לבא בבית הזה אשר הכינו ונבנה על ידם "אלא בית עולמו מלמד שכל צדיק וצדיק יש לו עולם בפני עצמו" כשם שמלך נכנס למדינה עם דוכסין ואיפרכון אעפ"י שנכנסו בפולין אחד בכל זאת כל אחד ואחד שרוי לפי כבודו "כך אעפ"י שהכל טועמין טעם מיתה" שאין אדם צדיק בארץ אשר יעשה טוב ולא יחטא שאין מיתה בלא עון שאותו העון הוא הטעם המיתה בכל זאת "כל צדיק וצדיק יש לו עולם בפני עצמו" לפי שכלו וצדקתו קונה עולמו וסיים שלמה בחכמתו "וסבבו בשוק הסופדים אלו התולעים" מי ששם עינו על הנרדפים ולנעזבים אשר נמשלו לתולעים כמו אנכי תולעת ולא איש אלו התולעים יספדו בשוק להצדיק אשר שם עיניו עליהם והבן זה.
<b>רבה</b> פ' אחרי על פסוק כי ביום הזה יכפר עליכם לטהר אתכם וז"ל אלו זכיתם הייתם קוראים כי ביום הזה יכפר עליכם לטהר אתכם מכל עונותיכם ועכשיו שלא זכיתם אתם קוראים טומאתה בשולי' לא זכרה אחריתה.
<b>דבר</b> גדול רמזו בזה שמקדם בשנות עולמים הי' התוכחת מוסר במקהלות ישראל על פרטי עבירות אשר יעביר איש בעת שיגבר עליו תשוקת הגוף ותאות בשריות להוכיח המנהיג על מלאכות אסורות ובעילות אסורות שהן המה עבירות שבין אדם למקום ויש שהי' המוסר השכל על גזל וריבית ואונאה והשגת גבול שהמה עבירות שבין אדם לחבירו ועל כולם הי' הצופה קורא בשם ד' לעורר העם שישובו לד' שידעו שאין דבר עומד בפני תשובה והבטיח להם ואמר אם תשוב ישראל אל ד' "ביום הזה יכפר עליכם לטהר אתכם מכל חטאתיכם" כי לא הי' בכל בית ישראל פוקרים ואפיקורסים אשר לא יאמינו בשכר ועונש בעוה"ז ובעוה"ב כל עיקרי ויסודי אמונה הי' מושרש בלבם דק תאותם גברו עליהם עד ששכחו על פחד ד' והדר גאונו לכן הי' מקום וזמן למנהיג להוכיח לבית ישראל על חטאת אדם ועונות איש, אבל בעת רעה אשר גבר המינות והאפיקורסות בבית ישראל שנעשו חרצובת רשע שלא יאמינו בשכר ועונש ובביאת המשיח ותחית המתים כופרים בהשגחת הבורא ובכל שרשי ויסודי הדת מעת הזאת והלאה איש אל יוכח על פרטי עבירות אשר יוהכ"פ מכפר עליהם כי הלא נסע יתרון מהם שנפסק אמונה מלבם ולמה יגע לריק להוכיח על פניהם פרטי העבירות ולא נשאר לפני המנהיג אלא לקרוא בקול גדול אנא ד' אל תיסרני על כי אני אשב בדד ולא אפעל לטהר אותם מכל חטאותיהם ופשעיהם ראה "טומאתה בשולי'" עד שולי בגדיהם אשר המה רמז על מעשי בני אדם ופעולותיהם כבר הגיע הטומאה עד שולי רגליהם ולא נשאר לפני האנשים הרעים וחטאים לד' מאוד כחוט השערה שלא נטמא בהם וזה האות ומופת "לא זכרה אחריתה" לא די שהולכים אחרי כל תאות וחמדות אלא חטאתם כסדום הגידו שלא יאמינו שיש אחרית ותקוה לאדם כמו "ותשחק ליום אחרון" וזה "אם לא זכיתם" הדור שאינם זכאין "אתם קוראין טומאתה בשולי' לא זכרה אחריתה" והבן.
<b>רבה</b> פ' קדושים על פסוק קדושים תהיו וז"ל אמר ר"י בר פזי מפני מה נסמכה פ' עריות לפ' קדושים אלא ללמדך שכל מה שאתה מוציא בו גדר ערוה אתה מוציא קדושה ואתי' כהדא דריב"פ דאמר כל מי שהוא גודר עצמו מן הערוה נקרא קדוש עכ"ל והדבר יפלא הלא די אם גודר עצמו מן הערוה שלא יקרא להיות בן פריץ ולמה יקרא עוד קדוש.
<b>השכילו</b> באמרותיהם כי האיש אשר שער בנפשו שהוא קרוץ מחומר ובטנו דבוק לארץ והוא מלא עינים להתבונן ולהסתכל ולהציץ על אשת יפת תואר כחכז"ל "מלאך המות מלא עינים" הוא יודע אם יקרב אלי' לראות בקירוב אשר העין יוכל לשלוט ולהביט עלי' לא ימצא מעצור לרוחו שלא לזון עיניו בה ע"כ החכמה תחי' את בעלי' שיתרחק ממנה הרחק כמטחוי קשת שלא לדבר עמה כי כאשר יקרב אל פתח ביתה בקהל רפאים ינוח ועל כן צריך לשמוע עצת החכם כאשר אמר לו שלמה המלך (משלי ה') "הרחק מעלי' דרכך ולא תקרב אל פתח ביתה" שימנע עצמו לילך גם בשוקים וברחובות מקום אשר שית זונה שם ביתה אבל אדם הגדור והמופרש הוא האיש הקדוש הולך לדרך פעמיו בשוק אשר הזונה פתח ביתה ונוסף עוד זאת שמקרב עצמו לה ומדבר את אשר יש לו לבקש ממנה וכאשר נופת תטופנה שפתי זרה ובחלקלקות לשונה תפתה ותושיט ידה להניע בשרביט התשוקה שם שם הוא האיש הקדוש אשר יגדור גדר בעדו ויעזבי' ויניחה כי יראת אלקים על פניו וד' לנגדו תמיד ויעזור לו שלא ימוט מימינו וזה שרמזו שלכך נסמכה פ' עריות לפ' קדושים ללמדך "כל מקום שאתה מוציא בו גדר ערוה אתה מוציא קדושה" שהמון בני אדם לא יוכלו לעמוד לעשות גדר לערוה רק יעשו גדרים שלא לבוא באותו שוק ולא לדרוך באותו רחוב אשר שם הזונה בנתה ביתה אבל הקדוש הוא הולך תמים בכל מקום ואח"כ גודר גדר מן הערוה "ואתי' כהדא דריב"פ דאמר כל מי שהוא גודר עצמו מן הערוה נקרא קדוש" שהוא גודר גופו בעומד לפני הערוה זה הוא האיש הנקרא קדוש והבן.
<b>ילקוט</b> אמור על פסוק על מנורה הטהורה יערוך את הנרות לפני ד' וז"ל שלא יתקן בחוץ ויכנס עכ"ל.
<b>לב</b> שומע גערת חכם הוא מוסר השכל אם יזיל צינור טהור ממקור לב נאמן אם חוקקי ישראל יתנדבו בעם להעיר רוחם שישמיע את קולם בלי שסידרו הדברים על שפתם מתמול שלשום להרגיל איך ידבר כאשר יעמוד במקהלות גבוה מכל עם כי מי שהרגיל לשונו ואסף על שפתיו הלקח טוב כבר פג טעמו וריחו גמר שהרהור ומחשבה טובה הורק מהלב ללשון "הזמנה לאו מילתא היא" אבל הפותח פיו ומדבר כאשר עם לבבו ויוצאים הדברים מלבו בלי הערכה וסדר אז קסם על שפתיו כחכז"ל "דברים היוצאים מן הלב נכנסים ללב" רמזו דברים ביציאתם ממקור הלב נגמרו להיות נכנסים ללב השומע וטוב עוד מזה אם מיד ברגע אשר ירחש מחשבה טובה בלב אדם ידבר כפי הגיון וע"ז אמר המשורר "רחש לבי דבר טוב אומר אני מעשי למלך לשוני עט סופר מהיר" כעת אשר רחש בלבי דבר טוב באותו רגע אמר מעשיו למלך הגם שאני רק כעט סופר מהיר כי קסת הסופר מהיר לא יוכל לכתוב סדרן של דברים ומערכות המחשבות עושה ציונים לדעת את אשר נדבו בבית מחוקקים וזה חידותם במאמר הנ"ל שהכה"ג מאחיו אשר עליו מוטל להעלות את הנרות המה רוחות ונפשות בני אדם "נר אלקים נשמת אדם" יהי' העריכה לפני ד' שידבר כאשר עם לבבו אז כאשר ידליק את נרות האדם עד ששלהבת י' תהי' עולה מאלי' והזהרו שלא יתקן בחוץ ויכנס" שלבו לפומי' לא יגלה מחשבותיו ודעותיו לסדר ולערוך להיות רגיל בהם לדבר מוסר למו והבן.
<b>ילקוט</b> פ' בהר על פסוק והארץ לא תמכר לצמיתות כי לי כל הארץ כי גרים ותושבים אתם עמדי וז"ל אל תעשו עצמיכם עיקר וכן דוד אומר כי גר אנכי עמך תושב ככל אבותי ואומר כי גרים אנחנו ותושבים ככל אבותינו אתם עמדי די לעבד שיהא שוה כרבו כשתהיו שלי הרי היא שלכם עכ"ל.
<b>נמרצו</b> אמרי יושר אשר בשפתותיהם ברור מללו במאמר הזה כי העובד ע"מ לקבל פרס יבחר לנפשו תל תלפיות בכל פינות עבודתו להשיג תמורת פעולתו שירחיב ד' לו ויכוננהו בשלשה מתנות ואלו הן חכמה עושר וכבוד שהמה קניני עוה"ז אשר יתענג בו הגוף ועליהם נאמר "כעיני עבדים על יד אדוניהם כעיני שפחה על יד גברתה כן עינינו אל ד' אלקינו עד שיחננו" קונן המשורר שאנו במדרגת העבדים והשפחות שלא מסתכלים בעבודתם על פני האדון ועל פני הגבירה רק עיניהם צופות על יד האדון ועל יד הגבירה המשפיע טוב ורע והמעולה מבני אדם כאלו נושא עיניו לשמים ויבקש חלף עבודתו נחלת עין לא ראתה לזכות מן הנוחלים שי עולמות בעוה"ב אלו וכאלו כל מחשבתם ותכליתם להטיב לעצמן ומבקש שהקב"ה בכבודו וטובו ישרתהו יחפץ שאדון כל ארץ יהי' עבד לעבדיו אבל מי שעובד הקב"ה באהבה הוא תל תלפיות בכל מחשבותיו ופעולותיו ומעשיו לכבד ולרומם את שמו הגדול הוא האיש אשר הוא באמת עבד ד' שהוא חושב רק לעבוד לד' ולעשות נחת רוח ליוצרו ואם ישמע מפיו שמתפלל או מבקש מהקב"ה עושר וגבורה וכבוד לא ישחר בעבור עצמו רק שמבקש שישיג ידו אותן הקנינים אשר ע"י יוכל לשבח ולפאר את שמו של הקב"ה בכל העולם "לך ד' הגדולה והגבורה והתפארת והנצח וההוד" להידור שמך ולהנאתך אשתמש בגדולה ובתפארת ובהוד הקב"ה הוא העיקר והאדם עושה עצמו טפל לו וע"כ נקראו הקדושים עבדי ד' "לא כן עבדי משה' וכדומה וזה שרמזו בכאן שאמר הקב"ה "אל תעשו עצמיכם עיקר" חלילה וחלילה שאדם יחשוב שהוא העיקר בכל עבודותיו שא"כ איפו יהי' הקב"ה כטפל לו "וכן דוד אומר כי גר אנכי עמך תושב ככל אבותי ואומר כי גרים אנחנו תושבים ככל אבותינו" התעורר שאדם יחשוב עצמו רק כגר בארץ וזה הוא אם לא ימצא מנוח לכף רגלו ולכל היותר יהי' נחשב כתושב לישב בשלוה אבל לחשוב בלבו שהוא יותר מגר ותושב הוא און "אתם עמדי די לעבד שיהי' שוה כרבו" ולא שיבקש להיות האדון עבד לו "כשתהיו שלי הרי היא שלכם" אם תרימו ידכם לאמור לד' הארץ ומלואה ותברכו שמו ממקור לבכם אז תזכו "שהארץ נתן לבני אדם" והבן.
<b>רבה</b> בחוקתי על פסוק אם בחקתי תלכו וז"ל ר' מנחם חתנא דר"א בר אבינא אמר חשבתי דרכי מה שכתבת לנו בתורה אם בחקתי תלכו ומה כתיב תמן ונתתי שלום בארץ ואם לא תשמעו לי מה כתיב תמן ויספתי ליסרה אתכם.
<b>הנראה</b> בדעתם כי מצות התורה ועבודת הבורא המה עושים מלחמה עם הגוף הקרוץ מחומר כי הוא לא יקרא שמות בארץ כל חמדה ותאוה שווים לפניו לטובה הן בנדה ועריות בטריפות ונבילות בכולם יתענג בהם אמנם הנשמה היא אשר תבקש חשבונות רבות לבדוק בשמא אם המאכל או המשקה מותרת לו וכדומה או אם האשה אינה מן השמות נדה ועריות האסורות "על כן יאמר בספר מלחמות ד'" יאמר בפי כל שהספר תורה גורם מלחמות "ואת והב בסופה כי הסוף יהי' שלום ושלוה כחכז"ל "אבר קטן יש באדם מרעיבו שבע וזה רמזו בכאן בהבנת הכתוב "אם בחקתי תלכו ואת מצותי תשמרו" בראשית מחשבה תאמינו שהחוקים והמצות פועל לכם מלחמה אבל באמת נהפוך הוא "ונתתי שלום בארץ כי אחרית לאיש שלום שהוא ימשול על חיילות התאות והתשוקות אבל מי ששומע ליצה"ר שילך בשרירות לבו למען שלא יהי' לו מלחמה ואומר "שלום יהי' לי כי בשרירות לבי אלך" לתכלית שלא יהי' לו מלחמות היצר הולך אחר ראות עיניו לאיש כזה יהי' לו בסוף מלחמה גדולה כחכז"ל "אבר קטן יש באדם משביעו רעב" כי יצרו מחדש עליו בכל יום עד כמעט לא יוכל שאת כי א"א לו לאדם להשיג למלאות תאותיו כחכז"ל "אין אדם מת וחצי תאותו בידו" וזה הוא "ואם לא תשמעו לי ויספתי ליסרה אתכם" האספסוף התשוקות אשר בקרבו יתאוו תאוה כל היום ואין לאל ידו למלאות ועל כן "חשבתי דרכי ואשיבה רגלי אל עדותיך" והבן.
<b>רבה</b> במדבר פ' ב' וז"ל ד"א והי' מספר בני ישראל אר"ב הכהן ברבי והי' מספר הסופר כמספר התורה נתבקש להם שכך אמר להם ע"י משה ברוך תהי' מכל העמים הוי והי' מספר בני ישראל כחול הים עכ"ל ועיין בידי משה.
<b>איש</b> חמודות אמר שהקב"ה "יהב חכמה לחכימין ומנדע ליודעי בינה" אבל הוא נותן לרוח משקל שחכמת המנהיג הוא בערך כפי מעלות מקהלות ישראל אשר החכם יושב בקרבם שאם שלימות האיש המורה גדול ביתר שאת מאשר המון עם בני ישראל יוכלון שאת על לבם פעולתו מאפה ועמלו לריק ע"כ אמרו חכז"ל "מנהיג לפי הדור" כפי שלימות חכמתם וצדקתם של הדור כן יתן ד' רוחו על האיש העומד לתל תלפיות אשר כל עינים אליו צופים כלל גדול שהצבור יפעלו בכוחות נפשם ונשמתם על מנהיגם "וירא ישראל שוכן לשבטיו ותהי עליו רוח אלקים" ופי' הרמב"ן שם ההבטה קנה כאשר ראה עין בלעם מקהלות בית ישראל איש ואיש על משפחתו ושבטו חונה על דגלו אהובים וברורים כאיש אחד מאותו הבטה זכה נפשו לבוא אל שלימות הנבואה דפח"ח הכנה מילתא היא כפי אשר יכינו בני ישראל את לבם לשמוע דבר ד' כן יהי' השפע רוח חכמה ובינה מאת אלקים על לב האיש הדובר בשם ד' "כי שם ד' אקרא הבו גודל לאלקינו" אמר משה אני קורא בשם ד' זה כחי אבל הגדולה לאלקינו תביאו אתם וזה רמז ר' ברכי' בשפתי כהן ישמרו דעת בהבנת הקרא והי' מספר בני ישראל "והי' מספר הסופר" אם אתה תחפוץ לדעת כמה משקלו ומספרו של הסופר הוא האיש הדובר בשם ד' המחוקק אותות שמים על לוחות לבות בני אדם הוא "כמספר התורה נתבקש להם" אם תדע לשקול ולספור מספר התורה אשר נתבקש מהתלמידים כפי אשר יכינו את לבבם ללמוד התורה כך הוא מספר של הסופר הוא המנהיג ובעבור זה אם יזכו בני ישראל להשפיע ולזכות את האומות שיכירו וידעו את ד' יבא שפע רב וגדולה מן השמים אל בני ישראל ולכן אמר משה בשם ד' "ברוך תהי' מכל העמים" אם כל העמים יברכו את בני ישראל אז יגדל נועם ד' עליהם ונרמז בדברי הנביא "והי' מספר בני ישראל כחול הים" כי כפי ריבה המים כן יגדל החול על שפת הים כך כפי רוב הכרת ד' בכל גבולי ארץ כן יגדלו בני ישראל לשם ולתפארת והבן.
<b>ילקוט</b> פ' נשא על פסוק וכתב את האלות וז"ל ר"י אומר ספרי אפיקורסין כיצד הוא עושה קודר את האזכרות ושורף את השאר ר"ע אומר שורף את כולו מפני שלא נכתב בקדושה עכ"ל.
<b>רחמנא</b> לבא בעי אם האיש הקורא בשם ד' לקרב את בני ישראל לאביהן שבשמים לבו בשפתיו תלי' אם הלב זכאי טהור וקדוש אז רוח חן על אמרותיו ומדברותיו באומד מעט עושה הרבה כי המון רבבות בית ישראל יגידו על זה האיש נאה דורש כי נאה מקיים אבל אם הוא עומד גבוה מעל עם להלהיב את לבות השומעים לשמור את התורה ולקיים את המצות ולו לב טמא שבע תועבות בלבו עובר עבירות ומחלל המצות גם אם אמרותיו מתוקים ומדברותיו נעימים לא ישמע העם אליו כי אומרים מי שלא נאה מקיים לא נאה דורש כי על זה נאמר ג"כ "ואהבת לרעך כמוך" אם הדורש אוהב גופו למלאות לו סיפקו בכל תאות וחמדות למה לא יאהב גם את רעהו להתיר לו ג"כ כל תשוקת איש וחמדת בשר וזה רמזו חכז"ל רבה פ' זו פ' י"א וז"ל שאמר ר"ש בן פזי כל כהן שלא נטל ידיו לא ישא את כפיו שנאמר שאו ידיכם קודש וברכו את ד'" רמז אם הכהן לאל עליון הוא המנהיג הוא הראש העדה העומד גבוה מעל העם לברך אותם בשם ד' להראות להם איזה דרך ישכון אור ויבא שפע מן השמים "כל כהן שלא נטל ידיו" אם הוא בעצמו לא נטל ידיו להראות שמאום לא דבק בידו שלא נגעלו ידיו מעבירות אלא ישא את כפיו" לו דומי' תהלה לנופו יפה השתיקה טוב לו לישב בדד ולא לעמוד גבוה ולברך את העם בשם ד' כחכז"ל "קשוט עצמך ואח"כ קשוט אחרים" אם הרב דומה למלאך ד' צבאות יבקשו תורה מפיו "שנאמר שאו ידיכם קודש" מראש צריך המנהיג להיות ירא ד' שיוכלו שאת להראות את ידיהם שהם קודש "וברכו את ד'" אחר זה שהמה נאה מקיים נאה להם להיות נאה דורש והבן אבל אם המלמד להעם דעת הוא נפל ברשת מינות ואפיקורסות אז טוב להתרחק ממנו ולא לשמוע אל למודיו ומוסריו וע"ז פליגא חכמי ישראל מהם אומרים אם הוא גדול בחכמת התורה ילקט האדם מהם האוכל ואת הקליפות יזרוק כחכז"ל "ר"מ למד תורה מאחר תוכו אכל ואת קליפתו זרק" אבל נמנו ורבו עלי' שלא ללמוד מאפיקורס כלל וכלל "כל היוצא מן הטמא טמא" וזה חידות מאמר הנ"ל "ר"י אומר ספרי אפיקורסין" המה התורות והלמודים אשר נשמע מפורש יוצא מפי ת"ח וגדולי עולם שהמה אפיקורסים בלבם "כיצד הוא עושה" מה יעשה השומע סובר ר"י "קודר את האזכרות" את הטוב לקבל "ושורף את השאר" מה שהוא מינות ואפיקורסות יזרוק אבל ר"ע הזהיר את העם ואומר "שורף את כולו מפני שלא נכתב בקדושה" גם מה שנשמע שהוא מלא יראה ישרוף יען וביען שיוצא מלב טמא ולא נכתב בקדושה והבן.
<b>רבה</b> פ' בהעלתך על פסוק ויאמר ד' אל משה אספה לי שבעים איש מזקני ישראל אשר ידעת כי הם זקני העם ושטריו וז"ל אותן הזקנים והשוטרים שחיו מוסרין עצמן ללקות עליהם במצרים במתכנת הלבנים יבאו ויטלו בגדולה זו לפיכך הוא אומר אשר ידעת כי הם זקני העם ושטריו ולפי שמסרו עצמן ללקות על הצבור לפיכך ונשאו אתך במשא העם ללמדך שהשוון הקב"ה למשה מכאן אתה למד שכל מי שמוסר עצמו על ישראל זוכה לכבוד ולגדולה ולרוח הקודש עכ"ל.
<b>כל</b> עמל אדם לפיהו כל אשר לאדם יתן בעד נפשו כל הקרבות שיש לאדם עם רעיו ואוהביו הוא קרוב אצל עצמו ביותר כחכז"ל "חייך וחיי חבירך חייך קודמים" הגם שכלל גדול בתורה ואהבת לרעך כמוך בכל זה חייו קודמים אחכז"ל "מה חזית דדמי דחברך סומק טפי" (עיין בע"ז דף נ"ד בתוס' ד"ה מתקיף) אבל הדעת נותן "חייך וחיי חביריך" גדול זכות הרבים מזכות היחיד דדם רבים סומק טפי מדמו שהוא יחיד ע"כ חיי חביריו קודמים וזקני העם ושוטריו של בני ישראל במצרים מרוב אהבה ודביקות לבני ישראל חקרו בלבם טוב שיקבלו הם עול גלות גם במקל רודף ובשבט נוגש רק כדי שלא יאונה רע לכללות המון בני ישראל כמליצת חכז"ל "צרת יחיד צרה צרת רבים אינו צרה" כי לאדם יחיד יש נספה בלא משפט שלא ימצא לו גואל אבל בעבור צרת רבים יבוא ריוח והצלה דודו או בן דודו אחד מהקדושים והטהורים יגאלם במסירת גופו ונפשו וזה שרמזו חכז"ל במאמר הלא "אתה ידעת כי הם זקני העם ושטריו ולפי שמסרו עצמן ללקות על הצבור" הם נשאו וסבלו מכות גדולות ונוראות ונלקו על הצבור שמסרו גיום למהלומות להציל רבים מצרה "לפיכך ונשאו אתך במשא העם" המה שווים במשקל אחד עמך להיות כולם ראשים ומנהיגי ישראל "ללמדך שהשוון הקב"ה למשה" שכל א' וא' שקול כמשה מכאן אתה למד שכל מי שמוסר עצמו על ישראל" שהוא מעצמו ורצונו הטוב מוסר גופו להיות סובל צרות צבור "זוכה לכבוד ולגדולה ולרוח הקודש" והבן.
<b>ילקוט</b> פ' שלח לך על פסוק ויאמרו כל העדה לרגום אותם באבנים וכבוד ד' נראה באהל מועד אמר ראב"כ כיון שראו השכינה התחילו מרגמין בהם אבנים אר"ל כיון שנגלה הענן נראו האבנים תלויות בו באותה שעה אמר הקב"ה למשה מי יוכל לסבול כך עד מתי כך עד אנא ינאצוני עכ"ל.
<b>אם</b> היצה"ר פיתה לאדם להיות מחרחר ריב ובעל מחלוקת שהוא יהי' בראש פוטר מים ראשית מדון והקב"ה אשר שונא המחלוקת מוכיח ומייסר לאיש על עונו כחכז"ל "אלקים יבקש את הנרדף אפי' צדיק רודף רשע" ק"ו מי שמחרחר ריב ומחזיק במחלוקת ביתר מרעהו צדיק אז דרכו של המסית הוא היצה"ר אשר יושב בקרב איש בלב עמוק לפתות ולתלות העונש על שהתרשל להיות זריז לנקום נקם ביתר שאת וביתר עוז בעבור כבוד ד' עד שיגדל האש המחלוקת עד כי גדול מאוד וכן הי' הדבר בעדה רעה של מרגלים המה צווחו בשוק וברחובות כי ביאתם לארץ ישראל בעת ההוא יהי' חרבן ואבדון לכל הדור וכאשר ראו גלוי השכינה לאות מרי תחת להרהר שמעלו בד' ובמשה עבדו נתהפך הדבר שהצליח מעשה השטן אשר פיתה אותם בלבבם שגילוי השכינה הזאת הוא להראות לזרזם כי לא עשו כדת במשה אשר שלח המרגלים כי לא די במה שרגנו באהליהם אלא צריכין לעמוד כנגדו להוכיח על פניו וזה שרמזו "אר"ב כיון שראו השכינה התחילו מרגמין בהם אבנים" שנתעוררו להחזיק במחלוקת בגילוי פנים ע"ז הוסיף ר"ל ואמר שכיון שנגלה הענן נראה אבנים תלויות בו" כאלו הענן התעורר על זריקת אבנים "באותה שעה אמר הקב"ה למשה מי יוכל לסבול כך עד מתי כך" מי יוכל לסבול עוד זאת להפך אותות אלקים חיים אשר באתי בענן להוכיח על פניהם הם יוסיפו לחטוא שבע כחטאותיהם א"כ איפו אין סוף למחלוקת וזה עד מתי כך והבן.
<b>רבה</b> פ' קרח וז"ל אמר ר"ל למה חלק קרח על משה אמר אני בנו של שמן בן יצהר שנאמר תירושך ויצהרך תירוש זה יין ויצהר זה שמן ובכל משקין שתתן את השמן הוא נמצא עליון ולא עוד אלא שכתוב אלה שני בני היצהר העומדים על אדון כל הארץ וכי יש לשמן בנים אלא זה אהרן ודוד שנמשחו בשמן המשחה אהרן נוטל כהונה ודוד מלכות אמר קרח ומה אלו שנמשחו בשמן בלבד נטלו כהונה ומלכות אני שאני בנו של שמן אינו נמשח ונעשה כה"ג ומלך מיד נחלק על משה עכ"ל.
<b>עמוקה</b> החידה אשר דברו בזה כי שכל אדם יגיד לו שכהן הגדול מאחיו להיות ראש גולת אריאל הוא צריך להיות המעולה והמקודש מאחיו בכל פעולותיו ומעשיו ובכל דעותיו ומחשבותיו מבית ומבחוץ כזהב טהור כל אשר יבחר ד' בו להיות דמות כה"ג בשמים לכן הכהן הגדול מאחיו צריך להיות פי שנים ברוחו חכם בחכמת התורה אשר אם יורה משפטי ד' להעם יהי' אמרותיו ומדברותיו מתוקים ומשמחים אלקים ואנשים כמו היין המשמח אלקים ואנשים כחכז"ל "דברי תורה נמשלו ליין" וגם צריך הכה"ג להיות צדיק וטהור לב אוהב שלום שדבריו יהי' רכים משמן ומרפא לנפש "לוקח נפשות חכם" ויהי' שמו הולך לברכה "טוב שם משמן טוב" כלל גדול פי שנים ברוחו "אוהב את המקום אוהב את הבריות" ולרוב עיר פרא אדם יולד טבע האדם רע ולבו אכזר רק שכל אדם יחזיק במעוזו להתאבק בעפר רגלי ת"ח ללמוד חכמתם ותבונתם וגם יתאמץ לדבק בטהורי נפשות רודפי שלום עד שילמד המעלות ומדות טובות עד יעמוד לפני העם לכהן גדול "שפתי כהן ישמרו דעת תורה יבקשו מפיו כי מלאך ד' צבאות הוא" שיצא אדם לפעלו להיות תחת פרא אדם האדם הגדול בענקים וקרח התחכם ואמר אם ראוי' בני אדם להיות מלך וכה"ג אשר טבעם מתולדה רע רק שקלטו מן המעשים טובים ומידות טובות עד שהריחו ביראת אלקים כמה וכמה מעלות ביתר שאת שיבוא הגדולה למי שפי שנים ברוחו שנולד בטבעו להיות לוקח נפשות חכם וגם טבעו להיות איש טוב וישר שימצא חן לכה"ג וזה שרמזו בחידתם "אמר קרח אני בנו של שמן בן יצהר שנאמר תירושך זה יין ויצהר זה שמן" האב מזכה את בנו בכח כך מטבעו מבטן אמו הוא נוצר ונולד להיות חכם גדול אשר פירותיו ולמודיו דעותיו ומחשבותיו ישמחו אלקים ואדם כתירוש וגם הוא בן יצהר זה שמן שהוא יודע לקרב לבבות ולמשול על לבות בני אדם עד "בכל המשקין שתתן את השמן הוא ימצא עליון" שיש לו כח גדול להטות כל לבבות אליו עד שיהי' הוא עליון כמו ששמן צף על כל המשקין והוסיף לאמור לפתות לב השומעים "כתיב אלה שני בני היצהר העומדים על אדון כל הארץ וכי יש לשמן בנים אלא זה אהרן ודוד שנמשחו בשמן המשחה" שמטבעם מבטן אמם המה אינם כח שמן שיהי' שמם וזכרם לברכה בעולם רק נמשחו מבחוץ שהתהפכו טבעם מרוב למודם אשר הרגלו עצמם עד שבא בתוכם המעלות ומידות טובות כמו "ותבא כמים בקרבו וכשמן בעצמותיו" ובכל זאת יען כי הלכו בדרך טובים "אהרן נטל כהונה ודוד המלכות" אם כן איפו "אני בנו של שמן" שאצלי כל מעלות ומידות טובות נולדו עמי מבטן אבי ואמי למה לא אהי' מלך וכה"ג הלא לי ראשית הבכורה "מיד חלק על משה" שגדולת ושלימות אהרן בא מבחוץ והקב"ה חפץ באיש אשר הקדישו מבטן אמו ולא ידע כי נהפוך גדול שכרו הכובש את יצרו ממי שנולד עם כל הכנות מועילות וכפועל אדם ישולם לו והבן זה.
<b>תנחומא</b> פ' חקת על פסוק ויסעו מקדש ויבאו בני ישראל וגו' ויאמר ד' אל משה ואל אהרן בהר ההר על גבול ארץ אדום לאמור וז"ל זש"ה בהתחברך לרשע פרין ד' את מעשיך על שנתחברו לרשע הזה לעבור בארצו חסרו לאותו צדיק לכן נסמכ' אסיפ' אהרן אחר פרש' מלך אדום עכ"ל.
<b>גדול</b> השלום עד שבלאו שפתי חכז"ל מלספר כמה מעלות טובות שיש למעלות השלום עד שאמרו גדול השלום שמלאכי מעלה צריכין לשלום שנאמר עושה שלום במרומיו בכל זאת הוא דבר שנותן במידה ומשקל גדול השלום בין יראים וצדיקים וישרי לב אבל להיות רודף שלום בין צדיקים לרשעים ע"ז נאמר "הנה לשלום מר לי מר" כי ההתאחדות בין צדיקים לרשעים יפעל רק זאת שהצדיק ילמד מרשע וטרם שילמוד הרשע מצדיק דבר טוב כבר נתהפך הצדיק להיות רשע כמוהו כפי' אחי הגאון ר' נפתלי נ"י בספרו בחידת חכז"ל מ"ת פ' ח"ש "דרשה שרה צמר ופשתים בין יצחק לישמעאל שאמרה גרש האמה הזאת ואת בנה" הכוונה ששרה הבינה בשכלה שרק הפירוד טוב בין יצחק לישמעאל לא כאברהם שחשב להתאחד אותם כדי שישמעאל ילמוד לילך בדרך טובים כאשר יצחק יעשה היא אמרה שהוא כלאים זה בזה כשם שאסור לחבר צמר ופשתים לא יתאחדו יצחק וישמעאל אלא גרש האמה הזאת ואת בנה דפח"ח ונודע שאהרן הכהן הי' אוהב שלום ורודף שלום וממנו למדו בני ישראל לשלוח דברי שלום גם לעשיו הרשע הוא אדום ובאמת לא כן אין טוב להתחבר עם הרשע טב לאפושי בהלוכו להסב את ההר רק שלא לפתוח פיו בדברי שלום עם הרשע הוא אדום ולכן הראה ד' שמת שם אהרון הכהן להיות אות לדורות עולם עד היכן יהי' מידות אוהב שלום ורודף שלום שאם יעבור הגבול לפתוח שלום עם רשע אז נאבד מעלות ומידות אוהב שלום וזה "זש"ה בהתחברך לרשע" אם אתה אוהב שלום ורודף שלום עד שאתה מתחבר לרשע אז "פרץ ד' את מעשיך" כל המידת שלום אינו טוב עוד שהרי מת אהרן אחר שדרשו שלום אדום "לכן נסמכה אסיפת אהרן אחר פרשת מלך אדום" לדעת שאין לדרוש השלום רק בין צדיקים ותמימים וישרים והבן.
<b>תנחומא</b> פ' בלק על פסוק קח את כל ראשי העם וז"ל ר"נ אומר א"ל הקב"ה למשה השיב להם ראשי סנהדראות ויהי' דנין כל מי שהלך לפעור א"ל ומי מודיען אמר הקב"ה אני מפרסמן כל מי שטעה הענן נקלף מעליו והשמש זרחה עליו בתוך הקהל ויהי' הכל יודעין מי שטעה ויתלו אותו עכ"ל.
<b>חדשים</b> מקרוב באו המה האספסוף בבית ישראל המה חכמים בעיניהם אשר ירחיבו פיהם לאמור לאבותינו לא זרחה השמש השכל עיניהם כוסו בעב הענן משנות עולמים ולא ראו טוב בעמלם להנות מגן עדן חמדת עולם אשר הוא כשלחן ערוך לפני האדם להנות ממנו אבל לנו עינים פקוחות לראות את הטוב לפני האדם כי לא לחנם ברא הקב"ה תענוגי בני אדם ועוד יגדל עונם מנשוא שהמה המחטיאים הרבים לאמור לנו ניתנה הארץ להתהלך בה בארכה וברחבה בתשוקות ותאות אך אבותינו חטאו כי הי' סגורי עינים וטח לבם מהשכל ועל זה רמזו חכז"ל במס' תענית "אל אמונה ואין עול צדיק וישר הוא בשעת פטירתו של אדם לבית עולמו כל מעשיו נפרטים לפניו ואומרין לו כך וכך עשית במקום פלוני ביום פלוני והוא אומר הן ואומרין לו חתום וחתום שנאמר ביד כל אדם יחתום עכ"ל" הכוונה בכל עבירה יש לידון באיזה מקום הוא נעשה אם עומד בין קלי דעת אשר מתאוים להקל עולם עול התורה מעל צוואריהם לשנות התורה ולעקור היראה ורבותינו אם באו במקום שראו קלי הדעת גדרו גדר לאסור גם המותר והפורץ לפני קלי דעת עבירה קטנה נחשבת לגדולה וזה ששואלין אותו "כך וכך עשית במקום פלוני" במקום הקלי דעת פרצת גדר וגם בדור כשר צנועים ומגודרים אין יושבי עיר אחת לומדים להרע מעיר אחרת אבל בדור רע הכל סר יחדיו נאלחו נקל הוא שיעבור עבירה ממקום למקום שילמדו כל יושבי מדינה מעיר אחת וזה ששואלין "ביום פלוני" הוא הזמן אשר הכל סר "והוא אומר הן" שמודה על המקום שבין קלי דעת עשה עבירה וגם מודה על הזמן ואומרין לו חתום" שגם הי' איש מכובד שממנו למדו יושבי מדינה שנמשל לחותם כי הכל הולך אחר החתום והבן בקיצור וכל זה בא יען שאדם חושב שזרח לו השמש השכל והבינה יותר מהדור שהי' לפניו וזה שרמזו "כל מי שטעה הענן נקלף מעליו והשמש זרחה עליו בתוך הקהל" הוא משל שפרח ציץ המינות בקרבו וחשב שענן והחשך נח על מנהיגיו ועליו זרח השמש השכל וע"כ "הכל יהי' יודעין מי שטעה ויתלו אותו" שנגלה על ידי עצת חטאין בבעל פעור מי שתעה מדרך השכל ומצוה להמית אותו על שהרהר אחרי השכינה ונביאי' ומנהיגי' והבן.
<b>תנחומא</b> פ' פנחס על פסוק ויכפר על בני ישראל וז"ל וכי קרבן הקריב אלא ללמדך שכל השופך דמן של רשעים כאלו הקריב קרבן עכ"ל.
<b>יראת</b> אלקים היא חכמה ואיזה חכם הרואה את הנולד אם בראה שרשע יפרח ברשעתו שהתחיל איש זדון להעיז במצחו לפרוץ גדר לעבור ביד רמה איזה דבר הגם שהוא עבירה קטנה נדע שהוא נס להתנוסס כי הוא רק לנסות את היראים לראות אם יקנאו כנגדו הצדיקים להוכיח אותו על חטאו ואם לא יקנאו בו יוסף אומץ ברוחו יש מחר אחר זמן יעבור עבירה גדולה זו ואם גם אז לא יפול משערות ראשו ארצה שלא קמו כנגדו עבדי ד' יתחזק בעבירה גדולה מהשני' כי כך דרכו של יצה"ר "היום אומר לו עשה כך ולמחר אומר לו עשה כך ועשה כך ולבסוף אומר לו לך ועבוד עבודה זרה" שהיצה"ר מסית רק לעלות מעלה מעלה להחל בקטן ולכלה בגדול בכל יום יעלה מעלה לעשות כך וכך מעבירות עד לבסוף מסיתו לעבוד ע"ז כחכז"ל שאין צו אלא ע"ז" כי צו לצו וקו לקו והתכלית לעבוד ע"ז מתחיל בקורי עכביש ונעשה כעבות עגלה וא"כ איפו מי נתן יד לפושעים שגדלו ברשעתם הלא המה הצדיקים אשר לא עלו בפרצות לעמוד כנגד הרשע מיד וברגע אשר התחיל לפרוץ גדר בכרם ד' צבאות בית ישראל שלולא התמהמה זמן זמנים ימים רבים לראות לבלע את הקודש מעט מעט זעיר שם וזעיר שם לא הי' בא עד כה שיעמוד בן אשה ישראלית במחנה העברים לחרף ולגדף את ד' וליתן חרפה על בית ישראל ויגדל האשם עד שנתחייב הרשע מיתה שישפך דמו כמים שמיתתו תהי' כפרתו וכאשר העיז זמרי בן סלוא נגד משה רבן של ישראל ונביא גדול לד' לשאול לו אם הזונה כזבי מותרת לו ומשה השיב שהיא אסורה עליו ושאל הרשע אותו בת יתרו מי התיר לך כבר העיז ופרץ גדר המוסר והי' ראוי שיעמדו מן הצדיקים לקנא קנאת ד' לקפוץ עליו ולהכות אותו ולמרוט שערות ראשו לענוש אותו כדי רשעתו ולא הי' מעיז עוד לעבור תאות יצרו לזנות עמה בפרהסי' לבוא לחיוב מיתה "קנאים פוגעין בו" ועל ידי שהצדיקים אחזו שער הסבלנות לראות כבלע את הקודש חטאו חטאה גדולה וכאשר רץ פנחס לבוא אחרי צוד רשעים ומצא אותם קשורים ככלבים ודקר אותם ושפך דמם ארצה נחשב לו כאלו הביא הקרבן על החטא וזה רמזו חכז"ל כתיב "ויכפר על בני ישראל" ונתפלאו חכמי לב "וכי קרבן הקריב" הגם אמת נכון הדבר שבני ישראל היו צריכין קרבן לכפר עונם אבל איה הקרבן אשר הקריב פנחס לכפר בו על בני ישראל "אלא ללמדך שכל שופך דמן של רשעים מי שמקנא לד' לשפוך דמן של רשעי ישראל העומדים במחנה העברים יחשב לצדקה כאלו הקריב קרבן" שפיכת דם לאיש פריץ אשר פרץ נחשב להשופך כאלו הקריב קרבן והבן.
<b>ילקוט</b> פ' מטות על פ' וידבר ד' אל משה נקם נקמת בני ישראל וז"ל אין וידבר אלא לשון עז שנאמר וידבר העם באלקים ולמה דבר עמו בלשון עז לפי שלא מיחה בשבטו של שמעון אמר ליה הקב"ה ומה אם בזמן שעמדו כל ישראל בצד אחד בשעת העגל ולא הי' עמך אלא שבט לוי בלבד עמדת ומחית בכל ישראל עכשיו שכל ישראל עמך לא עמד בצד אחד אלא שבטו של שמעון לא הי' לך למחות עליך אמר הכתוב התרפית ביום צרה צר כוחך עכ"ל.
<b>סביביו</b> נשערה מאוד הקב"ה מדקדק עם הצדיקים כחוש השערה ועל כן דבר ד' עם משה קשות אשר סבל גודל העזות של זמרי הפורץ יען "שכל אדם האריך אפו ותפארתו עבור על פשע" כאשר סרו בני ישראל מן הדרך אשר צוה ד' ועשו להם עגל מסכה שאמרו חכז"ל "כל המודה בע"ז כופר בכל התורה כולה" וגם כמעט נתפשו כל בית ישראל אחרי העבודה זרה אז עמד משה בשער המחנה וקרא בקול גדול "מי לד' אלי" אנו הנשארים נדע כי העת למסור נפש "או חברותא או מיתותא" ונקדש שם שמים ברבים אבל במעשה זמרי שאין החטא בעצם גדול כל כך שאין עליו מלקות או מיתות ב"ד רק "קנאים פוגעים בו" וגם הלא רוב בני ישראל גדורים בעריות בני עליה ישבו על כסא משפט לשפוט בן פריץ כדת על כן האמין משה לא טוב להגלות חמה ולשפוך דמי הפורץ כמים נגרים "כי אקח מועד אני מישרים אשפוט" טוב להמתין עד כי יעבור זעם וקצף אז ישפוט מישרים לכן נשאר משה להיות עניו לסבול הכל אבל הקב"ה גילה לו למשה לא מחשבותי מחשבותיך גדול עון זמרי מאד העיז האיש הרשע לבוא בזרוע רמה עם הזונה אשר בימינו לעיני כל רואי שמש לפני הנביא וזקני ישראל "המעיז ברבו כאלו העיז בשכינה כל העושה מריבה עם רבו כעושה עם שכינה" הוא עבודה זרה פנימיות שהרשע הזה מציב יד חציפות להרוס ולנתוץ יותר ויש לנקום בחמה שפוכה באיש המעיז כי המון בית ישראל בנקל ילמדו למרוד בנביאים מאשר ילמדו לעבוד ע"ז ולאמור לעגל זהב שהוא הוציאם מארץ מצרים ולכן כעם ד' ודבר קשות עם משה שלא מיחה בשבט שמעון מיד ואמר "התרפית ביום צרה מה שהתרפת ביום צרה הוא אות ומופת "צר כחך" שלא צפית בחכמה להבין עד כמה הדברים מגיעים לראות את הנולד שירבו פושעי ישראל והי' לך לעלות בפרצות מיד והבן.
<b>תנחומא</b> פ' מסעי פסוק אלה מסעי בני ישראל וז"ל בחית כצאן עמך ביד משה ואהרן מה נחית לשון נוטריקון רבי אומר נביאים העמדת מהם חסידים העמדת מהם ישרים העמדת מהם תמימי' העמדת מהם ביד משה ואהרן עכ"ל.
<b>הפליאה</b> התנא אלקי לדבר בנוטריקון בתיבת נחית יש רמז אין מספר לדעת גודל מעלות שני שדי צבאות ישראל המה משה ואהרן כי טבע אנושי שראש העדה יחפץ לראות במקהלת עמו תרומת מעלותיו ומידותיו ומעשיו הנביא אשר שפע רוח אלקים עליו יתחנן "מי יתן והי' כל עם ד' נביאים כי יתן ד' רוחו עליהם" להיות תלמידיו בדומה לו ומי שלא ישמע לו לעלות בסולם הקודש להיות כלי טהור שיהי' נח עליו רוח אלקים יש בלבו עליו הלא משכתיך ולא רצת אחרי למלאות ידיך להיות מאנשי קודש החסיד המתחסד עם קונו לעשות לפנים משורת הדין להתקרב ולהתדבק בכל פינות שהוא פונה להיות מן המשכילים ומזהירים כזוהר הרקיע ועצם השמים לטוהר בתהלוכותיו ותנועותיו יבקש שכל תלמיד יהי' כדמותו וערכו "אספו לי חסידי כורתי בריתי עלי זבח" שיזבחו כולם את יצרם ומי שלא יטה שכמו להתחסד לבו עליו לאמור מדוע אחרו פעמי רגליך להיות הדור לכל חסידיו הישרן האוהב ישרנות שלא להטות מן הישר בעיני אלקים ואדם כל הפעולות יהי' תפארת לעושה ותפארת לו מן האדם הוא ישאל שכל סביביו יהיו ישרים "דור ישרים מברך" ישר יחזה פנימו ומי שלא יחזיק עמו להיות את ישרים סודו לבו עליו הלא הדרכתיך להיות ישר ואתה בקשת חשבונות רבות פעם בחסידות פעם בפרישות ופעם בזריזות ראה אלקים עשה את האדם ישר תמים ההולך בעקבות אבותיו ורבותיו ומנהיגיו כל פעולותיו וכל מעשיו תמימים אין בלבו אלא אחד בלי לחקור כלל שיהי' תמים בחוקי אלקים ותורותיו "תמים תהי' עם ד' אלקיך ועיין ברמב"ן מתהלך בתומו עם בני אדם פיו ולבו שווין הוא יועיל שכל עמו יהי' תמימים "התהלך לפני והי' תמים" להיות תם ומתמם עם תמימים ומי שלא ישמע להיות תמים לבו עליו כי הלא הורתיך להיות מתהלך בתומו צדיק ומדוע עזבת אורח חיים כלל גדול בן אדם יאהב לדומה לו ולא יוחן בעיניו רעהו לקיים ואהבת לרעך כמוך" עם חסיד תתחסד ועם תמים תתמם אבל משה ואהרן שני שרי צבאות ישראל הי' תואמים למטה ולמעלה המה אהבו הכלל ישראל שכל איש ואיש אשר לבו למעלה כולם שווים לטובה לכולם עזרו לכולם תמכו לכולם החזיקו כי הלא אב אחד להם כולנו בני אל חי "נביאים העמדת להם" הקב"ה חפץ להיות בכלל ישראל נביאים וכן חפץ הקב"ה "חסידים העמדת להם" שיהי' בכלל ישראל חסידים וכן חפץ הקב"ה "ישרים העמדת להם" שיהי' בכלל ישראל ישרים וכן חפן הקב"ה "תמימים העמדת להם" שיהי' בכלל ישראל תמימים לכולם בשם יקרא שיהי' שתולים בכרם ד' צבאות בית ישראל כאשר דגלים לצבאותם ובתוכם מתהלך ארון ד' עם לוחות העדות כן ד' כיתות כולם שווים לטובה ובתוכם ד' שהמחשבה טובה לפני אלקים ועל ידי מי נהלם ד' שיהיו כולם אחד בלי פירוד לבבות מבלי קנאת איש מרעהו מבלי גאוה וגאון ומבלי מחלוקת שלא יאמר כל כת וכל מחנה שלה לבדה נתנה הארץ והתורה ועוה"ב "נחית ביד משה ואהרן'" על ידם נבנה בית ישראל להיות צאן קדשים עדר ד' עדר אחד והבן.
<b>רבה</b> דברים על פסוק ואשימם בראשיכם וז"ל אר"י בשעה שישראל שומעין לגדולהים ואין גדוליהם עושין צרכיהן באותה שעה ד' במשפט יבוא עם זקני עמו ושריו וכל כך למה שמשאוי של צבור קשה ואין אדם יחיד יכול לישא משאן של צבור בעצמו תדע לך שהרי משה רבן של נביאים לא הי' יכול לשאת משאוי של צבור לעצמו מניין ואומר לכם בעת ההיא עכ"ל.
<b>דבר</b> גדול רמזו בנעימות שפתותיהם ישראל קדושים הם למודי ד' אשר ברכם ד' בעושר וכבוד שהמה נכבדי העיר זקני העם ושוטריו ילכו שפי לבדם וישליכו כל המשא דבר ד' להרים על ולהקים התורה ולחזק העבודה על הרב ועל הדיין העיר כי עליהם להיות צופים ולנו מה איכפת בצרת הצבור להציע בשערי משפט ובאמת עצת חטאין היא מה יעשה הרב מה יפעל הדיין אם יפנו כה וכה ויראו כי אין איש חשוב וספון יעמוד בשער להכות באגרוף רשע ולדכות רשעי ארץ כחידות חכז"ל "מנין שאין יחיד אומר קדוש ת"ל ונקדשתי בתוך בני ישראל' אין יחיד יכול לאמור קדוש לקרוא קדושים תהי' דכתיב ונקדשתי בתוך בני ישראל רבים יאמרו קדוש נעריצך ונקדישך והבן וזה האירו עינים במאמר הלזו "שעה שישראל שומעים לגדוליהם ואין גדוליהם עושים צרכיהן באותה שעה ד' במשפט יבוא עם זקני עמו ושריו" אם גלוי וידוע לפני הקב"ה שבני ישראל הי' שומעין לגדוליהם המה העשירים ונכבדי העיר רק הקצינים ופרנסים הלומדים והנכבדים אין עושין צרכיהון כי יאמרו אנו סוחרי ארץ כנעני מדינה אין אנו כהני ד' רבנים ודיינים אז ד' במשפט יבוא עם זקני עמו ושריו מדוע לא קיימתם "ברוך אשר יקים את דברי התורה הזאת לעשות אותה" מי שבידו להקים יצאתם מכלל ברוך ובאתם בכלל ארור "ארור האיש אשר לא יקים את דברי התורה הזאת לעשות אותה" עיין רמב"ן שם כל מי שיש בידו למחות ברשעים ולהקים את הס"ת שיעמוד חי הוא בכלל ארור "וכל כך למה" הלא הטיבו את אשר דברו הלא יש רבנים ודיינים אשר עליהם הוטל לחיות צופים על בית ישראל ולמה יקצוף ד' על סוחרי ארץ והשיב "שמשאוי של צבור קשה ואין אדם יחיד יכול לישא" לו יהי' שמנהיג העיר הוא צדיק וקדוש בכל זאת אין יחיד אומר קדוש אין יחיד יוכל לגדור גדר ולעמוד בפרץ אם פני העם המה עשירי עם וזקני ארץ המה החשובים גדולי העיר לא לבשו על ימינם חרב פיפיות לעמוד לימין המנהיג תדע לך שהרי משה רבן של נביאים לא הי' יכול לשאת משא של צבור" מי לנו גדול משה לא הי' יכול לעמוד וביקש שיבררו מתוך כל שבט גדולים וחשובים אשר יהי' נושאים עמו במשא העם שנאמר "ואומר לכם בעת ההיא לא אוכל לבדי שאת אתכם" כי המון עם יאמינו יותר לסוחרי וכנעני ארץ והבן.
<b>תנחומא</b> פ' ואתחנן וז"ל אמר משה לישראל בבקשה מכם כשתכנסו לארץ זכרו אותי ואת עצמותי ותאמרו אוי לבן עמרם שרץ לפנינו כסוס ונפלו עצמותיו במדבר עכ"ל.
<b>הצדיקים</b> המשכילים בבני ישראל המה נקראים עבדים כי בכל כחם ישרתו אותם יומם ולילה יחדיו ומאומה לא ישאו בעמלם לא כבוד ועושר והוא בבחינת עבד שגופו נקנה לאדוניו מה שקנה עבד קנה רבו ולא יזכה העבד לעצמו דבר ועל כן אמרו חכז"ל "כלום שררות אני נותן לכם עבדות אני נותן לכם" אבל כל הצדיקים המה במעלות העבד לאדונו ובני העליה מעוטים המה גדולי נביאים הקדושים והטהורים כאליהו הנביא וחביריו נשמות זכות ומאירות זוכים עוד להיות נמשלים כבעלי חיים "אבי אבי רכב ישראל ופרשיו" יען כי פנחס זה אליהו אשר פעם דוקר ופעם שוחט שופך דמים של רשעים פושעים וכופרים לא ידבר ולא יצריח רק בקנאתו אל ד' משליך נפשו מנגד לקנא קנאת ד' צבאות אז נמשל כרכב ופרשים שהוא רק כבעל חי שהוא בעולם רק לישא משא אדוניו עליו כך נביאים הקדושים המה בוערים ודולקים בשלהבת ד' ובעבור להטיב עם כלל ישראל יעלו במעלה גדולה שידברו קשות נגד ד' אשר הי' כדאי שלא יהי' להם חלק לעוה"ב רק הקב"ה מוחל להם שהוא יודע תומת ישרים קדושים כאלה כנודע מחכז"ל אבל הקדושים האלו שכחו כי המה בני אדם להיות להם יתרם ונעשים כבהמות וחיות הארץ אשר אין להם יתרון מן חיותם ומכל עמלם בעולם כאשר פרשתי חידות חכז"ל "בהמות לא נבראו אלא בזכות יעקב" החידה נפלאה שיזכה אומה להיות לה אנשים גדולים וטובים קדושים וטהורים ערומים בדעת ומשימים עצמם כבהמה שאינה מכרת את קונה כך הם אינם מכירים את קונם ומדברים קשות כנגד הקב"ה בעבור אהבת עמם הי' לא תהי' חוץ מיוצאי ירך יעקב אשר הי' דמות דיוקנו של הקב"ה ד' נצב עליו ומטתו היתה שלימה מזכותו יגדלו בהמות צאן קדשים לכפר על עדר ד' והבו וכאשר נתקרב יום המיתה יום הסילוק של משה רבינו קרא לעם סגולתו וביקש מהם שלא ישכחו אותו ואת כחותיו אשר הוא כל חיזוק וגבורת בעלי חיים "בבקשה מכם כשתכנסו לארץ זכרו אותי ואת עצמותי" התחנן לפניהם עמי סגולתי לא תבעטו מרוב טוב אשר תשיגו ותשכחו אשר הטבתי עמכם ובאיזה כוחות עבדתי לפניכם זהו "אותי ואת עצמותי" לא אפרט פרט וכלל לספר גדולות ונפלאות אבל דעו כי היסוד "ותאמרו אוי לבן עמרם שרץ לפנינו כסוס ונפלו עצמותיו במדבר" הסוס מוכן ליום המלחמה שקופץ בשדה קרב ומתגאה על הרוכב עליו כך אני הייתי לפניכם לא די כעבד נאמן אלא הייתי כבעל חי כהסוס המתגאה על רוכבו שרץ לפני אדוניו למות כך גבה לבי בדרכי ד' שזכיתי להיות כהסוס מוכן למלחמה לפניכם כי ד' הגדיל אתכם להיות ספונים וחשובים ואחרי שהייתי רכב ישראל ופרשיו ונפלו עצמותי במדבר יען כי דור אשר הוצאתי ממצרים תמו במדבר גם אני ועצמותי נפלו במדבר זה חלק אדם מאל וזה הסוף מנהיג נאמן תשימו זאת על לבכם ולא תשכחו להיות עמי ע"ע והבן.
<b>ילקוט</b> פ' עקב סי' תת"ס וז"ל תמיד עיני ד' אלקיך בה כתוב אחד אומר תמיד עיני ד' אלקיך בה וכתוב אחד אומר המביט לארץ ותרעד כשישראל עושין רצונו של מקום עיני ד' אלקיך בה ואין נזוקין וכשאין עושין רצונו של מקום המביט לארץ ותרעד עכ"ל.
<b>האדם</b> המקדש עצמו ברעיוניו ומחשבותיו ודעותיו שכל תהלוכותיו ופעולותיו ומעשיו יהי' קודש לד' הוא מחליף כוחות הגוף בכוחות הנפש "קוי ד' יחליפו כח" עד להפליא שנקל לפניו לישא משא דבר ד' הוספת פרישות והוספות מצות "מצוה גוררת מצוה" מצוה הקודמת גוררת מצוה אחרת שלא תהי' כבידה על האדם לעשות כחכז"ל "קודם העגל ראו שבעה מחיצות של אש ולא פחדו מהאש אוכלת בראש ההר" כי קדושה מוספת קדושה שיהי' נקל לאדם לחיות על נזירות ופרישות וכן איש המטמא עצמו מלמטה און יחשוב על משכבו ורק רע כל היום בדעות ומחשבות וברעיונות הוא מחליף כוחות הנפש בכוחות הגוף "שחה לארץ נפשינו" אז כבד עליו כל מצוה אפי' מצוה קלה נמצאת כבד "עבירה גוררת עבירה" עבירה הקודמת גוררת אחריה עבירה אחרת ונמשכת אחריו ומצוה לא יוכל שאת כחכז"ל "משחטאו בעגל אפי' פני הסרסר לא יוכלו להשכיל דכתיב ויראו מגשת אליו" שרשע לא יוכל לסבול הבטת פני צדיק פן יראה בעיניו ורפא לו כנודע וזה חידת חכז"ל "כשישראל עושין רצונו של מקום תמיד עיני ד' אלקיך בה" שמחה לאיש בהוספות מצות שבא לידו שישמח במצוה שבא לידו יען שיזכה עוד למצות רבות וגדולות ונכבדות וקל וחומר שלא תהי' קבלת פני השכינה זו שמזכה ד' אותו במצות למשא "ובאין עושין רצונו של מקום המביט לארץ ותרעד" אם יארע שבא לידו מצוה אשר שלח ד' לפניו לעשות הוא רעד מפני' והבן זה.
<b>רבה</b> פ' ראה על פ' ראה אנכי נותן לפניכם היום ברכה וקללה וז"ל אמר רבי לוי למה"ד לעבד שאמר לו רבו הרי מוניק של זהב ואם לאו הרי כבלים של ברזל כך אמר הקב"ה אם עשיתם את רצוני הרי טוב והברכה ואם לאו הרי קללה הרי שתי דרכים לפניכם ראה אנכי נותן לפניכם היום ברכה וקללה עכ"ל.
<b>ירא</b> אלקים אוהב תורת ד' עובד בחשקת הנפש מצות התורה בכללה והמצות בפרטות המה מתוקים וערבים לו ויקרים בעיניו כזהב וכסף הנחמדים מזהב ומפז רב ומתוקים מדבש ונופת צופים" הוא עומד ומצפה מתי יגיעו המועדים אשר יסגלו קיום מצות וחי בהם כי אין תענוג כתענוג המצוה כמאמר חוה"ב הבתי כנסיות ובתי מדרשות המה גן עדן התחתון לפני ירא אלקים ועובד ד' אבל נפש רשע איותה רע שונא תורה ומואס במצות כאשר יגיעו הימים ומועדים אשר יפול עליו קיום התורה ומצות כי לא יוכל לפרוש מן הצבור או לעשות בזה נחת רוח לאבותיו או שאשתו מושלת עליו והיא בת ירא אלקים אשר תבקש שהוא יתנהג באותן מצות ולא ברצון לבו צריך לעשות המצות וגם לילך לפעמים בבתי מדרשות ללמוד או לשמוע מוסר ד' הוא מקלל יומו קונן על העת על אריכות ימים נוראים וימים קדושים על המשכת מועדים מועד מועד וחצי מועד כמאמר חוה"ב הבתי כנסיות ובתי מדרשות המה גהינם התחתון לפני החוטאים ופושעים ומורדים וביותר לפני המינים וכופרים וזה שרמזו אחת דבר אלקים לעשות ושתים זו שמענו שהמצות המה לפעמים מונייק של זהב ופעמים כבלים של ברזל ובארו "שהקב"ה אומר אם עשיתם את רצוני" אם בלב שלם אתם חפצים לעשות נחת רוח לפני להתנאות ולהחיות בסגולת המצות הרי טובה וברכה אין שמחה כשמחת מצוה ואין תענוג כעבודת הבורא המצות בעצמו טובה וברכה "ואם לאו" שאין אתה רוצה לעשות נחת לפני רק בע"כ אתה עושה שלא לפרוש מן הצבור או לכבד האבות או למלאות רצון האשה "הרי קללה" אין קללה גדולה מזו מלעשות מצות להיות כאיש פתי ומשוגע בעבור העולם או בעבוד אב ואם או בעבור רצון אשתו וזה ראה אנכי נותן לפניכם קללה וברכה.
<b>ילקוט</b> שופטים על פסוק גביא מקרבך מאחיך כמוני יקים לך ד' וז"ל כמוני יקים לך ד' ולא לגוים ומה אני מקיים נביא לגוים נתתיך בנוהגין מנהג גוים עכ"ל.
<b>יקר</b> דבר ד' וגדול מאוד שיגלה ד' אזן איש להיות נביא להודיע כי חש ד' עתידות למו לעם וגוי שידעו את אשר אלקים עושה אחר רוב שנים או מעט בשנים הן לחיים או למות הן לחסד או לשבט הוא הגיד מראשית אחרית ולא נאה ולא יאה שיתן רוחו על איש להיות נביא אם לא לטובת כלל אומה ישראלית אשר הם זרע אמונים זרע אבות הקדושים שהודיעו שמו של הקב"ה בעולם כאברהם יצחק ויעקב אשר המה רגלי המרכבה אשר ד' הי' חופף עליהם לזרעם אחריהם הוא סגולת נחלת אבות שד' ידבר עמם על ידי קדושיו המה נביאים להגיד את דבר ד' אבל שיתן רוח נבואה לקדוש ישראל שיגלה אזן אנשים משאר אומות לידע עתידות הן לטובה או לרעה הן לשכר ועונש יפלא מאוד הגוים המה במאי זכאים ללבוש לאיש קדוש מישראל להעטיף עליהם עתידות ועל כן לא מצינו שהתנבא משה רבינו שום נביאות המגיע רק לגוים ואומות עולם חוץ אם הגיע שורש נבואתו לחלק ישראל הן לטובה או לרעה בלעם נביא אומות עולם יגיד להם נביאות שלא יאמרו כלום הקים לנו נביא כנודע מחכז"ל אבל לא נאה שנביא מישראל ינבא כאשר התנבא ירמי' הנביא "לבי למואב ככנור יהמה" וכדומה על שאר אומות מה זאת עשה לנו אלקים בזה אך הכל נפלאות תמים דעים זה הי' מוסר לישראל אשר הי' בדורו רעים וחטאים לד' מאוד גם המה הי' כגוים ואומות עבדו ע"ז ועושים כל תועבות ונאצות עד שבא חרבן בית המקדש על כן הראה להם הקב"ה כמו שהם כדאי לנביא כך האומות כדאי לנביא ירמי' וזה רמזו "נביא מקרבך כמוני יקים לך ד'" שיהי' הנביא רק לך כמוני שאני נביא רק לכם ולא תחטאו כנגד ד' שיהי' נביאכם נביא לגוים וזה "ולא לגוים" דאה שלא תהי' נביאך נביא לגוים ומה אני מקיים נביא לגוים נתתיך" שבעת אשר החל רוח ד' לפעמו בירמי' גילה לו שיתן לו רוח נביאות לבשר לגוים עתידות כמו שיתנבא לישראל כך יתנבא לאומות עולם והשיב "בנוהגין מנהג גוים" אם בני ישראל יחפצו להתדמות לכל האומות וגויי הארץ לילך במנהגיהם ולעשות כמעשיהם ויתבושו להיות מצוינים במצות שיראו כל עמי הארץ כי שם ד' נקרא עליהם אז זה עונשם שיהי' איש נביא לגוים כמו לישראל אבל אם ישראל צדיקים אז נביאם לא יהי' גם גביא לגוים והבן, ואודה ד' כי אחרי רוב שנים מצאתי מרגליות טובה במדרש רבה קהלת על פסוק אם ימלאו העבים וגשם על הארץ יריקו וז"ל "אם ימלאו העבים גשם אם הנביאים ימלאו נבואה על הארץ יריקו על ישראל מתנבאים שנקראו ארץ שנאמר כי תהיו אתם ארץ חפץ תירגם עקילס הגר ועל העבים אצוה מהמטיר עליו מטר ועל נביאים אפקוד דלא יתנבאון להון נבואתה" עכ"ל ברוך שכוונתי לדעת חכמינו ז"ל.
<b>ילקוט</b> פ' כי תצא על פסוק שלח תשלח את האם ואת הבנים תקח לך וז"ל העושה מצוה אחת מטיבין לו ומאריכין את ימיו אמר הקב"ה אם קיימת מצות שילוח הקן אפי' היית עקר ולא מוליד חייך שאני פוקדך בבנים שנאמר שלח תשלח את האם ואת הבנים תקח לך עכ"ל.
<b>עין</b> בעין נראה תשוקת בני אדם להוליד בנים הגם כי גדול צער גידול בנים וגדול הכאב לרומם עד שאמרו "וירא את ענינו ואת עמלנו אלו הבנים" כי מי יודע הסכל או חכם יהי' אם בכל אשר יפנה ירשיע או בכל אשר יפנה יצליח כאשר קונן הנביא ואמר "בנים גדלתי ורוממתי והם פשעו בי" אין מכאוב וצער גדול מזה עד שאמר המלך החסיד "וראה אם דרך עצב בי ונחני בדרך עולם" אם רשע יעמוד ממני ילך בדרך עולם בלי בנים כך פרשו חכז"ל ומבלעדי כל זאת יהי' השעשועים ותענוגים זעיר שם וזעיר שם והדאגות והצרות יום ולילה לא ישבותו האבות בעבור בניהם ובכל זאת מי הוא זה ואיזה הוא אשר לא ישתוקק להוליד בנים ולגדלם ולסבול עול על צוארו ולישא אותם בחיקו ולסכך עליהם כנשר יעיר קנו ועל גוזליו ירחף למשמע אזן נפלאת בעינינו מה זאת עשה לנו אלקים לאסור לבבינו בזיקי השתוקקות ורוחינו בכבלי רחמנות אף סוף דבר הכל נשמע שיש דברים בנו כל איש ואשה יודעים שאחת דתם למות ופקודת אדם יפקד עליהם שלא לעולם יחי' אדם יסודו מעפר וסופו לעפר הכל הי' מן עפר ישוב לעפר בענן בא ובחושך ילך ומאומה לא ישא בעמלו בדור אחר יהי' נשכח שמו וזכרו ומה יתרון לו בכל עמלו אבל אם הניח בן אחריו ישא הוא שמו וזכרו לא יסוף מזרעו כחכז"ל ילקוט שמיני וז"ל "אברהם הצדיק עליו את הדין דכתיב ואנכי עפר ואפר עכ"ל" רמזו דבר עמוק האיש אשר לו בנים הוא נשאר חי וקיים בעולם ע"י זרעו אחריו כחכז"ל "יעקב אבינו לא מת מה זרעו בחיים אף הוא בחיים" כי הבן יעמוד חי תחתיו "כל המניח בן כמותו כאלו לא מת" א"כ האיש אינו עפר ואפר "תחת אבותיך יהיו בניך" גם בני בנים הם כבנים אבל האיש אשר אין לו זרע שיעמדו תחתיו הוא ישים אל לבו אין זכרון לי באחרונים הימים באים והכל נשכח באתי מעפר ואשוב לעפר "כאשר בא כן ילך" ועל כן עמד אברהם והתפלל ואמר אנא ד' "הנה נא הואלתי לדבר" אצדיק הדין שלא נתת לי זרע "ואנכי עפר ואפר" ידעתי שאני עפר בחיי ואפר במיתתי ובכל זאת הואלתי לדבר לפניך א"כ אוסיף עוד לחנן ולבקש לפניך "מלך במשפט יעמיד ארץ והבן ולפעמים רואה הקב"ה שדי לו לאדם להיות לבדו לקיים מצוה אחת אשר חסר לו וזה שהקדימו במאמר הלזו "העושה מצוה אחת מטיבין לו ומאריכין את ימיו" האיש הזה אין עליו לעשות אלא מצוה אחת מטיבין לו ומאריכין את ימיו ולא צריך לבנים אשר ישלימו אתו כמו "יעקב אשר פדה אברהם" שהשלים אתו ועל כן הוא עקר ולא מוליד אבל אם איש מקיים "שלח תשלח את האם" שנוטל את אפרוחים ומשלח את אמם הוא משל שלא לקח אשה למלאות תאותו וחמדתו אלא לקחה להוליד בנים זרע אנשים צדיקים קדושים עבדי ד' וכאשר ימלא אשפתו מהם יסור מתשוקת עינים ישלח את האם ואת הבנים יקח לו ללמדם לחנכם ולחכמם להיות כהני ד' משרתי אלקינו אשר ימלאו אחריו כאשר יומו יבוא וכשנעשה התעוררות מלמטה כן יצא דבר המלכות לפניו לפקוד אותו לטובה ואת ערובתו לטוב לו כל הימים שיעמוד חי בזרעו עד עולם והבן.
<b>תנחומא</b> פ' כי תבא על פסוק ברוך אתה בבואך וז"ל ברוך אתה בבואך על תנאי בבואך לבתי כנסיות ולבתי מדרשות ברוך אתה בצאתך מבתי כנסיות ומבתי מדרשות עכ"ל.
<b>גדולה</b> המעלה "ברוב עם הדרת מלך' קיבוץ וכינוס ליראי אלקים ועבדי ד' נאה להם ונאה לעולם בתי כנסיות הס תל תלפיות מכלל יופי אשר העמיד יראת ד' ואהבת ד' בתוך בני ישראל הבית הכנסת היא בית מקדש מעט שם יתאחדו כל הנפשות לשמוע אל הרנה ואל התפילה שם יתנו צדקות ד' ויקדישו שמו ברבים בקבלת עול מלכות שמים כחכז"ל שאני ישינה ולבי ער אני ישינה מן בהמ"ק ולבי ער לבתי כנסיות עכ"ל" כי בבהכ"נ יתטהרו הנפשות כמו מלפנים בבית המקדש כי יקשרו כולם יחד כחכז"ל וז"ל "מעון אתה היית לנו זה בהכ"נ" כי אין זה כי אם בית אלקים שם נפתחו שערי שמים לשלם פרים שפתותינו וכן בתי מדרשים שם מרחיבין גבולי תורה שם נפתחו שערי תורה ושערי דעה ושערי דעת להורות לבני ישראל את הדרך אשר ילכון בה ואת המעשה אשר יעשון "אין לו להקב"ה בעולמו אלא ד' אמות של הלכה" כי קודשא בריך הוא ואורייתא חדא אם אין תורה אין יראה על כן אמרו חכז"ל שהקב"ה אמר "הלואי אותי עזבו ואת תורתי שמרו" כי מה בצע בעבודה וביראה אשר היא מחכמת אנוש אם לא נבנית על יסודי תורה אשר חצבה עמודיה שבעה ממקור אלקים חיים כך כתובה לפניו במרום ושתום העין בלעם רשע חפץ לקלל שלא יהי' לישראל בתי כנסיות ובתי מדרשות כחכז"ל בפרק חלק וז"ל "מברכתו של אותו רשע אתה למד מה הי' בלבו ביקש לומר שלא יהיה להם בתי כנסיות ובתי מדרשות מה טובו אהליך יעקב הרשע רצה לקלל אותם שיתפללו כל איש בביתו ובחדרו רק לא יהי' להם בתי כנסיות שהוא מטהר נפשות ומקדש נשמות רשע זה ביקש לקללם שילמדו תורה איש ואיש בחדר משכבו אבל לא יהי' להם בית המדרש ששם קנאת סופרים תרבה חכמה ויתלבנו הדברים לאמיתן כאשר כתובה במרום על זרועו של הקב"ה והקב"ה נותן חכו לתוך פיו לגלות לדעת את אשר ביקש להרע בקודש גם מזה נדע גודל מעלות בתי כנסיות ובתי מדרשות וכל זה אם הבהכ"נ הוא בית מקדש מעט שכל עליותיה בקודש אבל אם הבהכ"נ הוא מערת פריצים מאנשים רעים וחטאים אשר שרפו כל מועדי אל בארץ מחללי שבת בפרהסי' בועלי נדות אוכלי שקץ ועכבר ונמצא בה כל התדמות וכל התמורות שלא יהי' ניכר בה כי הוא בית מקדש מעט אז מבהכ"נ כזה יתרחק אדם ולא יעבור בשוק שלה וכן בתי מדרשות אשר יבואו שם נעורים ממצות העושים כל תועבות פוקרים כופרים מינים ורשעים אז מצוה להתרחק מבית המדרש כזה אשר מורה שקר יושב בראש ומעמיד דור עיקש ופתלתול תלמידים רעים אשר יחטיאו רבים חלילה לשמוע תורה מפיו ולישב בתוך חרצובות רשעים כאלה והגם שאמרו בחלק שם וז"ל "א"ר אבא בר כהנא כולם חזרו לקללה חוץ מבתי כנסיות ובתי מדרשות שנאמר ויהפך ד' אלקיך לך את הקללה לברכה קללה ולא קללות עכ"ל" עיין רש"י שם וז"ל שלא יפסקו מישראל לעולם עכ"ל היינו שיהי' בתי כנסיות ובתי מדרשות טובים בעולם אבל יש בתי כנסיות ובתי מדרשות שנתהפכו למינות הלואי ששלט בהם קללת בלעם שלא ימצאו בישראל בתי כנסיות ובתי מדרשות כאלו וזה רמזו במאמר הלזו ברוך אתה בבואך בבתי כנסיות ובבתי מדרשות" כי אין טוב מזה אבל "על תנאי" שיהי' בלבך תנאי כפול ותנאי קודם למעשה שתדעו שלפעמים תקבל שכר על הפרישה מבתי כנסיות ובתי מדרשות אם יתהפכו למינות אז "ברוך אתה בצאתך מבתי כנסיות ובתי מדרשות" טוב לפרוש מהם טוב להתפלל ביחידות וללמוד ביחידות רק שלא לקרב ולגשת לפתח ביתם וד' ישלם לך ויהי' משכורתך שלימה מעם ד' אלקי ישראל והבן.
<b>כלל</b> גדול ביראה שהצור תמים פעלו כל דרכיו משפט מישראל שעומד לקרות בתורה כיצד מברך כך שנו חכמים הפותח והחותם מברך לפניה ואחריה ומנין שטעונה ברכה לפניה ואחריה שכתוב ברוך אתה ד' ואח"כ למדני חוקיך הרי ברכה לפניה ומנין שטעונה ברכה לאחריה אמר רשב"נ בשם ר' יונתן שכתוב אחרי השירה וזאת הברכה מששנה להן את התורה אח"כ בירך הוי ברכה לאחריה עכ"ל.
<b>התורה</b> הקדושה היא גדולה ורחבה ועמוקה היא מכלל חכמה בינה ודעת "תורת ד' תמימה" לא חסרה מאומה מכל דיעות ומחשבות נשגבות ורמות בכל אומר ודיבור נכלל תל תלפיות מאורות מאירת עינים "ד' יתן אמר מבשרות צבא רב" כל אות ואות הוא עולם הדיעות כל קוץ וקוץ בהאותיות הוא מגדול בינה בכל תיבה ותיבה היכלות וספירות בכל פסוק ופסוק נמצא בית נאמן חדרים מלאים חכמה ודעת כל התורה חתומה נתנה קודשא בריך הוא ואורייתא חדא" ומראשית כאשר יתחיל אדם ללמוד הכל סתום וחתום לפניו באלף עיזקין כחכז"ל "הכל בחזקת סומא עד שיגלה ד' עינים" וברב יגיעות וזיעות והמון תפילות ודמעות יגל ד' עיני אדם ויראה נפלאות תמים דעים שהכל בהשכל ובצדק "הן יראת אלקים היא חכמה וסוד מרע בינה" כאשר ימית אדם עצמו על התורה יזכה לראות נפלאות ונסתרות בתורת ד' "גל עיני ואביטה נפלאות מתורתך" שיביט בהמכוסה והמוסתר פלאי פלאים מתוק מדבש ונופת צופים עד שיתענג ואומר "לבי ובשרי ירננו אל אל חי" שהכל יעמד חי בשכל מפורש וטוב טעם וירגיש חיות בכל עצמותיו ובבשרו מרפא וזה רמזו במאמר הלזו "שנו חכמים הפותח וחותם בתורה מברך לפניה ולאחריה" כל המתחיל ללמוד ובא להנות בתורת ד' צריך לברך על שהרשה ד' לו לפתוח שערי חכמה ושערי בינה ושערי דעת ולבוא בהיכל ד' לראות סגולות מלך מלכי המלכים הקב"ה וגם אחרי שעמל וטרח והגה מפיו יצא וחקר ודרש והשיג להתענג נותן ברכה בשעת חתימה שהוא הסוף דבר הכל הולך אחרי החתום רק בשעת פתיחה שהוא התחלת הלימוד אשר הכל כספר חתום לפני האדם מברך "ברוך אתה ד' למדני חוקיך" שהכל כחק לפניו בלי שום שכל מפורש בלי טעם ודעת בלי חכמה ותבונה הכל כחק ונותן ברכה שלמדו חזקי' כפי' רש"י "זאת חקת התורה" גזירה גזר הקב"ה שהוא כך אבל אחר שכבר למד והנה והבין בתורת ד' בשכל ובינה ונעשה הכל כשירה לפניו "זמירות הי' לי חקיך" אז נותן ברכה בשירה ואומר שהתורה היא היא הברכה אין ברכה גדולה אלא כהשגת התורה כחכז"ל שבברכה ראשונה אומר "ונתן לנו את תורתו" שהיא תורת ד' ובברכה אחרונה אומר "אשר נתן לנו תורת אמת" ואומר נותן התורה כי היא תורת אדם והבן זה.
<b>רבה</b> וילך על פסוק הן קרבו ימיך וז"ל ד"א כל הבריות כשהן מתין מטפלין בהן קרוביהן ושכניהן אבל אתה אני ופמליא שלי מטפלין בך שנאמר ויקבור אותו בגיא עכ"ל.
<b>כלל</b> גדול ביראה שהצור תמים פעלו כל דרכיו משפט צדיק וישר הוא ולא עולתה בו א"כ איפו נדע כי אין מיתה בלא עון "אין אדם צדיק בארץ אשר יעשה טוב ולא יחטא" שאם הי' עושה רק טוב לא הי' שב לעפר להיות שוכב לארץ אלא הי' עולה לשמים "ויתהלך חנוך את אלקים ואיננו כי לקח אותו אלקים" שעלה בסערה השמים רק החוטא ישוב לעפר כחכז"ל רבה בראשית עד שובך אל האדמה כי ממנה לקחת וז"ל "אמר לו קומץ עפר של אדמה שבראת ממנו לא גזול בידך עכ"ל" כי לא ברא את עצמו להיות הארץ שלו כי רק לעושה רצונו של מקום כתיב והארץ בתן לבני אדם" אז קומץ עפר שגופו נעשה ממנו הוא שלו אבל אם חטא האדם לא קנה הארץ וצריך להשיב גם קומץ עפר של גופו והבן וא"כ הקבורה היא לכסות החרפה שלא יראה נבלת אדם על פני השדה לדעת שלא הי' גבר על חטאיו אבל הקרובים והשכנים באים ומתעסקים בו לאמור דעו כי האיש הזה לא חטא בעבור נפשו רק בעבור אשתו ובניו או בעבור ריעיו ושכיניו המה גרמו לו שחטא ופשע על כן הם מטפלין בו להראות כי הם המה הי' בעוכריו בעבורם השליך שלימות נפשו מנגד ולא זכר אחריתו ועל כן יתוודו ויאמרו הרינו כפרת משכבו וסר מר המות וילך למעדנות וזה חידות חכז"ל ירושלמי פ"ג דבכורים וז"ל "אר"י אילין דקיימא מן קומו מותה לא מן קומי מותה אינן קיים אלא מן קומי אילין דגומלי ליה חסד עכ"ל" לא מכבדים לגוף המת כי הלואי שיציאתו תהי' כביאתו בלא חטא שהלא קברו מוכיח עליו שבחטאו מת ולמה יקומו לפניו אבל קיימא מן אינן דגומלי לה חסד אשר נושאים אותו על כתפם לאמור כי בחטאם מת ויטו שכם להיות כפרת משכבו המה עושים חסד של אמת עמו וראוי' לקום לפניהם ולכבדם והבן אבל משה רבינו גדול הנביאים עלה גבוה מעל גבוה שלא עשה בעבור אשתו ובניו דבר ולא בעבור רעיו ושכיניו ורק עלה למרום מרוב אהבתו ודביקותו בד' לא יוכל לעצור ברוחו כאשר חטאו ישראל במי מריבה אמר "שמעו נא המורים" כי היטב חרה לו שלא האמינו בד' ולא בטחו בישועתו ושם חטא נפשו לד' א"כ צריך לטפל בו הקב"ה בכבודו ובעצמו להראות שהוא הסיבה שבעבורו חטא משה וגזר עליו למות במדבר וזה רמזו במאמר הלזו שהקב"ה אמר לו "כל הבריות כשהן מתין מטפלין בהון קרוביהון ושכינהון" ליתן אות לדעת שבעבורם חטא נפשו ומת ובא לקבר "אבל אתה אני ופמליא שלי מטפלין בך שנאמר ויקבר אותו בגיא" אני ומלאכי שמים שהמה פמליא שלי שרפים ואופנים וחיות הקודש נבוא יחד לטפל בך להראות שחטאת נפשך בעבורי ועל כן אקבור אני אותך וחיתה נפשך להיות עומד ומשרת לפני והבן.
<b>רבה</b> פ' האזינו פ"י וז"ל הלכה אדם מישראל שהי' חושש באזנו מהו שיהי' מותר לרפאותו בשבת כך שנו חכמים כל שספק נפשות דוחה את השבת וזו מכת אוזן אם סכנה היא מרפאין אותה בשבת עכ"ל.
<b>שבת</b> קודש הוא יום מנוחת הגוף וחדות הנפש ניתן מד' ליום תענוגים ורב שמחות "וקראת לשבת עונג" כי בו שבת אל מכל מלאכתו ושולח תוספת נשמה יתירה לאדם להיות חדות ד' היא מעוזו "חמדה גנוזה שבת שמה" כל איש ואיש בישראל ישמור בואו "ושמרו בני ישראל את השבת" וממהרים לבוא ליראות וליראות כי הזוכר את השבת לעשות אותו ממתין עליו ומקדים עצמו בתוספת מחול אל הקודש "זכור ושמור בדבור אחד נאמרו" מי שזוכר את השבת לקדשו ממתין ושומר עליו כמו ואביו שמר את הדבר" שלא יחטא ואשם חלילה בהרף עין ומכבדו בכל כבודים כי שבת נקראת בת מלך פנימה וא"כ איפו הי' ראוי והגון שאל יוכח איש את רעהו בדברי מוסר לרפאות אותו מחולה הנפש אשר נדבק בו כל חולי זה היצה"ר כחכז"ל "והסיר ד' ממך כל חולי זה היצה"ר" כי בזה יכאב ויצער את האיש מאוד ושבת משוש לבו וערבה בתוגה שמחתו כי החי יתן ללבו כי גדול עונו מנשוא ומדמע עינו ולבו ילך מפחד ד' ומהדר גאונו ואיך יתענג וישמח ביום השבת ואם יצליח המוכיח שישמע לו החולה הנפש ושב לד' א"כ תיקו גברא תיקון כלי הגם שלא עשה מלאכת הגוף בכל זאת לא נאה לעשות זאת ביום שבת קודש כי מלאכה לד' הוא הלא יוכל לייסר ולהוכיח ביום החול אבל לפעמים לא יוכל להמתין גם יום אחד כי מהיום עד למחר יאבד נפש מישראל שיחלל עוד היום יו"ט או שבת או יאכל טריפות ויבעול בדה וכדומה או היום יש קיבוץ גדול ויבוא גם החוטא במחנה העברי וביום החול לא יבוא ואם ימתין עד בואו שנית יהי' נשרש בחטא כי כבר לן במדור אהלי רשע ונעשה לו כהיתר ולא יפרוש מן החטא אלו וכאלו המעכבים הרפואה לרוחו ונפשו ונשמתו על כן זריזין מקדימין למצוה שלא יפול מבית ישראל נדח שיפול בעצמיו חלכאים ברשת היצה"ר וצריך המנהיג לחלל שבת בעבורו להוכיח מומו לראות נגעו ולבקר חליו ולהסתכל באזנו למה "כבדה אזנו משמוע" לדברי אלקים חיים וכאשר ירפא אזנו במוסר ויראת אלקים אז יתרפא כל גופו שאמרו שם ברכה וז"ל "רבנן אמרו מבקש אתה שלא לחוש באזניך ולא אחד מאבריך הטה אזניך לתורה ואת בוחל חיים שנאמר הטו אזניכם ולכו אלי שמעו ותחי נפשיכם עכ"ל" הרי ברור מללו שהכל תלוי במכת האזן מי שכבדה אזנו משמוע מוסר כל גופו חולה נפש וזה רמזו במאמר הנ"ל "אדם מישראל שהי' חושש באזנו מהו שיהי' מותר לרפאותו בשבת" אם מותר להוכיחו ולייסרו בדברים לגלות חטאיו ועונותיו שידעו כי בנפשו עד שישב ורפא לו הלא המוכיח מבטל לו עונג שבת ואמרו "כך שנו חכמים כל שספק נפשות דוחה את השבת" זה כלל גדול שאפי' לרפאות את הגוף אם יש הכנה בדבר דוחה את השבת ק"ו בסכנות נפשות ממש "וזו מכת האזן אם סכנה הוא" אם יש ספק באבדון נשמתו אם יהי' נשאר עוד יום או יומים בכובד אזנו משמוע דבר ד' "מרפאין אותו בשבת" טוב שלא יתענג שבת אחד משיחולל נפשו ונשמתו לעולם חלילה והבן.
<b>ילקוט</b> וזאת הברכה על פסוק מימינו אש דת למו וז"ל הנותן ס"ת לחבירו לא יתנוה לו אלא בימין והמקבלו לא יקבלו אלא בימין שכן דרך נתינה שנאמר מימינו אש דת למו עכ"ל.
<b>נעימות</b> בימינם להאיר עינים שכל איש ואיש מישראל אשר נשאו לבו אותו ללמוד את רעהו דעת להורות לו מתורת ד' תמימה לא יכוון להשיג בעבורו עושר וכבוד כי אז נותן ספר תורת ד' בשמאלו כמו בשמאלה עושר וכבוד" וכן לא יהי' עיניו צרה בתלמידים ללמוד עמהם בעין רעה לטמון תחת לשונו את פניני השכל ומרגליות הדעה וסגולת הבינה שאז נחשב ג"כ שנותן ספר תורת ד' ביד שמאל שהוא יד כהה אלא ילמוד עמהם בחינם בלי לקבל תשלומיהן מכסף וזהב או מכבוד וחן וגם ימסור להם את הטוב והישר היקר מפז וישפיע בכל כוחו שאז נותן ספר תורת ד' בימין שהיא נאדרי בכח כמו ימינך ד' נאדרי בכח" ולא יבקש תכלית מכל קניני עוה"ז רק אורך ימים בימינה" כחכז"ל על פסוק ראה למדתי אתכם חקים ומשפטים כאשר צונו ד' אלקי "מה אני בחנם אף אתם בחנם" וכן התלמידים הבאים לשמוע תורה מפיו לא יבקשו ללמוד תורת ד' בעבור שיהי' להם "קרדום לחתוך בה ועטרה להתגדל בה" שאז הם מקבלים ספר תורת ד' בשמאל בעבור עושר וכבוד אלא ילמדו תורה לשמה להבין ולהשכיל לראות אור בהיר בשחקים שכל חפצים לא ישוו בה אז מקבלים ספר תורת ד' בימין וכן לא יפלפלו אלא לקנטר ויצדיקו דברי פי רבם ולא ידונו אותו לכף חוב אלא לזכות "שכן דרך נתינה" הקב"ה נתן התורה לא לשלימות עצמותו כי אם לשלימות השומעים "כל פעל ד' למענהו" פי' הרמב"ם לתכלית הנברא דפח"ח ונתן התורה שלימה היא וכל כליה עד שלא נשאר ממנה מאומה בשמים דכתיב "מימינו אש דת למו" שנתן התורה בימינו בעין טובה עם כל סגולותיה וסודותיה וצפוניה וכן יגלה ד' עיני בתורתו אמן.
<b>יהי</b> לרצון אמרי פי והגיון לבי לפניך ד' שימלאו אמרי הגדה האלו לבות בני אדם לטובה אודה ד' על העבר ואתפלל על העתיד ללמוד וללמד לשמור ולעשות ולקיים אני וזרעי וזרע זרעי ע"ע אמן ואמן.
<b>מחנה</b> <b>חיים</b>
<b>סימן</b> <b>א</b> שפעת נעימות עלי ראש גבר אשר הליכות עולם לו להגות בתורת הפוסקים והורי' ומסלסל ומפלפל עליהם בדרישות וחקירות כבוד הרב ר' שבתי איש ליפשיטץ נ"י מ"ץ בק"ק יולניטצי יע"א.
<b>שאלתו</b> עם עטרת פלפול קבלתי רק אני טרוד במאוד מאוד ד' יעזור לי בכל טוב שאזכה כאשר עם לבבו ללמוד וללמד ופניתי מכל עמלי יען שראיתי שנחוץ הדבר ואשר נתן לי ד' בזה אחלק לו להלכה ולמעשה ואקצר הגם שהי' לי להאריך כי הזמן בוגד ואקוה שלא אבוש בעוה"ז ולא אכלם בעוה"ב בעז"ה.
<b>שאלה</b> הנה זה ימים ימימה אשר בא אחד לכאן ממדינת פולין והיה מלמד תינוקת וכאשר שאלו אותו על עסק אשה אמר שהוא אדם פנוי ואח"כ נשא בכאן אשה ממשפחה מיוחסת ודרו יחד כמה שנים ונולדו להם בנים ואח"כ נתוודע הדבר שיש לו אשה ובנים בפולין והלך למדינתו ושם שב אל אדמתו ואשתו מכאן גדלה הבנים אשר הי' לה ממנו וברבות השנים גם היא שבקה לנו חיים ונתפרדו בני' אלה מפה ואלה מפה וזה זמן לא כביר אשר נשתדך אחד עם הבחור של האיש הנ"ל הנולד לו מאשתו השני' וקודם השידך לא ידע אבי הכלה כלום מזה ועתה נודע לו הדבר ורצה לבטל השידוך וטענת אבי הכלה הוא כך (א) שכל מה שעשה זה השידוך עם הבחור הזה הוא בעבור שסבור שהבחור הי' ממשפחה מיוחסת שבאמת כן הוא מצד האמו וזולת זה לא הי' נותן בתו לאיש ערום ויתום מאו"א וא"כ כיון שאביו של החתן עבר על חר"ג נפסק היחוס וא"כ הי' לו מקח טעות (ב) טוען אבי הכלה שזה החתן נולד מס' קדושין שהרי אשתו השני' לקחה אותו על מנת שאדם פנוי הוא ועתה נתברר שהי' לו אשה ובנים בארץ פולין ועיין בא"ע סי' ל"ח סעיף ג' (ג) עוד טוען אבי הכלה שחוץ לזה עבר אבי החתן על מה שאמרו רז"ל ביבמות דף ל"ז לא ישא אדם אשה במדינה זו וילך וישא אשה במדינה אחרת ומכח אלה הטענות רוצה לבטל השידוך עכ"ל השאלה.
<b>תשובה</b> הדבר פשוט בעיני בעזה"י שלא צדקו דברי אבי הכלה לבטל השידוך בעבור טענותיו ונשאר בחיובו כדין כל איש המבטל שידוך חנם על לא דבר ואבאר דעתי בעזה"י.
<b>וטרם</b> כל אדבר בדברי מעלתו נ"י אשר פתח פיו לסתור טענת אבי הכלה כנגד הטענה ראשונה אשר טען כיון שאבי החתן עבר על חדר"ג הוא מקחו מקח טעות והביא ראיה מדברי הנב"י דאם נתקלקל אבי החתן בודאי הוא פגם פמבואר בא"ע סי' נ' שהביא הגאון ראי' דג' דורות לא פסקה זהומא מאבותינו וה"ה הכא דעבר אבי המשודך חדר"ג וגרוע יותר מן אם קלקול המשודך רק השיב דנב"י במהד"ת [יו"ד] סי' ר"ד כתב בשביל פ"א לא נקרא מקולקל המשודך כמו בשוחט בשבת דווקא איזה פעמים או רגיל בעריות יעו"ש וה"ה כאן לא עבר רק פ"א ולא נקרא מקולקל עכ"ד.
<b>ונלע"ד</b> דאם נחלוק דנקרא מקולקל במה שעבר חדר"ג כמה פעמים גם זה אבי החתן הי' נקרא מקולקל דבכל ביאה וביאה אשר בעל אשה השניה והי' לו אשה אחרת עובר חדר"ג כי הוא גזר שלא יהי' לאיש ישראל אשה בקדושין אם יש לו אשה ראשונה וראי' ברורה לזה בא"ע סי' א' שכתב הרמ"א בסעיף י"א וז"ל ובמקום שאין הראשונה בת גירושין כגון שנשתטית וכו' יש להקל להתיר לו אשה אחרת עכ"ל וכתב הב"ש בס"ק כ"ג וז"ל ואחר שתתרפא חייב לגרשה מיד כדי שלא יהי' לו שתי נשים עכ"ל והרי כאן נשא השנית בהיתר ואעפ"כ כיון שנתרפאה חייב לגרשה מיד וע"כ דלא הי' תקנות רבינו גרשון על מעשה הקידושין רק שלא ימצא לאיש ישראל שתי נשים נשואות וא"כ עובר בכל יום חדר"ג וכיון דעבר פעמים רבות אפי' עבירה אחת הוא מקולקל כמו הרגיל בעריות אפי' שעבר אותו עבירה איזה פעמים הוה מקולקל והגם ששם עושה מעשה חדש וכאן הוה שב ואל תעשה לק"מ עיין ריטב"א במכות דף י"ז כל שתחילתו עשה מעשה אפי' בהיתר שנכנס בשידה ותיבה אם נטמא אח"כ ע"י ששוהה שם לוקין דהוה כמעשה יען דהך שב ואל תעשה בעבירה בא ע"י מעשה בתחילתו יעו"ש כי מתוק מדבש וכ"ש כאן שכל הויות האישות השנית נעשה העבירה בפעולה ודו"ק.
<b>הן</b> אמת שהגאון הב"י בתשובה סימן י"ז הבין כן דחדר"ג הוא רק על מעשה נישואין שכתב שם בד"ה ומה וז"ל ומה גם כאשר הוגד לי כי עם היות שאשכנזי הוא נשא אשה עפ"י הוראות חכמים שלמים וכן רבים מצפת תוב"ב וממצרים ומחזיק לתפוס ברשות חרמו עד שיגרשנה וזה דבר שלא חשב אנוש אפי' רבינו גרשון עצמו בזמנו ובמקומו לא תיקון אלא שלא ישא אשה על אשתו אבל אם נשא שיגרשנה זו לא שמענו ולא עלה על לב אדרבה מאחר שנושאה אם מגרש עובר על חר"ג שתיקן שלא יגרשנה בע"כ עכ"ל הרי מבואר שסובר הב"י שאין איסור רק על מעשה נישואין וא"כ בנידן דידן לא הוה מקולקל כדברי מעלתו שלא עבר רק פ"א.
<b>אך</b> כבר הערותי למעלה שלהלכה רבו עליו חביריו וכאשר הבין בצמח צדק והובא בב"ש שחדר"ג הוא באיש שיש לו שתי נשים אפי' אם אחת נשואה לו בהיתר כגון שנשתטה ראשונה ולקח אחרת בהיתר ממאה רבנים אעפ"כ אם נשתתפה ראשונה צריך לגרשה שלא יחול עליו החדר"ג וק"ל.
<b>וראיתי</b> שהגאון מהר"מ מינץ שהי' אב"ד דק"ק א"י בספרו סי' י"ט מזדנז בדבר אמאי לא נימא כיון דלקחה השנית בהיתר ולא עבר על החרם הותר ולא חזר החרם עליו עוד ומכח זה מחדש דליכא חרם רק כיון דראשונה נשאה בכח זכות עונה לה לבדה על כן אסור להיות לו עוד אשה שעל ידה מגרע כח עונה הראשונה יעו"ש ולדעתו דאחרונים הבינו דחדר"ג הי' שלא להיות לאיש שתי נשים הראויות לבעילה אבל בוודאי מי שנושא אשה השנית באיסור אז עובר בכל עונה על חדר"ג כהבנת הפוסקים ודו"ק.
<b>ולא</b> אמנע מלהודיע שפלא בעיני דברי הב"י שחקר איך יעבור לגרש השני' בע"כ הא יש חדר"ג שלא לגרש אשה בע"כ והוא פלא כיון שהשנית באיסור חדר"ג א"כ כופין אותה עד שתאמר רצוני בכך אם באיש שצריך לגרש ברצונו מדין תורה אעפ"כ מהני כופין אותו עד שיאמר רוצה אני באותן שאמרו חכמים כופין אותם ונחשוב לרצון משום מצוה לשמוע דברי חכמים עיין ערכין דף כ"א ובקדושין דף נ' ועיין בב"ב דף מ"ח ועיין ברמב"ם פ"ו מגירושין בטעם הדבר באר היטב מכ"ש אם כופין אותה מכח מצוה לשמוע דברי חכמים דנחשב שמתגרשת ברצונה והוא פלא ואפשר סובר הב"י יען דר"ג לא גזר שיהי' עליה איסור אם יש לבעל שתי נשים וא"כ הוה אצלה הכפיה שלא כדין ודו"ק.
<b>ומצאתי</b> ראי' ברורה שגם הנב"י ביאר בפי' שאפילו נשא בהיתר השנית אם נסתלק אח"כ האונס חוזר חדר"ג למקומו שבמהד"ק א"ע סי' א' כתב דבר נחמד דיותר טוב להתיר לישא אשה אחרת מלגרש בע"כ יען דחרם על גירושין בע"כ לא קבע ר"ג בו זמן ועל חרם מלישא שתי נשים קבע זמן עד סוף אלף החמישי ומה שהתיר מהר"פ בעוברת על דת לגרש בע"כ ולא בחר להתיר לישא אשה אחרת הוא מטעם זה בשלומא אם מגרש עכשיו בע"כ לא עבר איסור הגם שהיא תעשה אח"כ בעלת תשובה הא בשעה שגירשה היתה עוברת על דת אבל אם יקח אשה אחרת פן ברוב ימים תעשה תשובה ומותרת לבעלה אז יהי' לו שתי נשים כשירות ויש בזה חדר"ג יעו"ש כי מתוק הרי שביאר הגם שנשא השנית בהיתר אעפ"כ אם הראשונה תהי' אח"כ בעלת תשובה הבעל עובר על החרם ודוק.
<b>ואני</b> מתמיה על הגאון שלא כתב טעם אחר בעוברת על דת שיש מצוה לגרשה א"כ כופין אותה עד שתאמר רוצה אני ומהני הך אמירה רוצה אני כדמוכח בערכין דף כ"א אבל בשהי' עשר שנים ולא ילדה דאין היא פושעה בעבירה א"כ אם מגרש בע"כ עובר חדר"ג דאם הב"ד כופין אותה הוה כפיה שלא כדין דמה פשעה ומה חטאתה כי ידלקו אחריה טוב להתיר לו אשה אחרת במקום מצוה דיליה ודוק.
<b>ואולי</b> יען דשם צריך כפיה שתאמר רוצה אני ואפשר שאין כח ביד הב"ד לכופה אבל לכפות אותה איזה רגעים ולתחוב הגט בידה יוכל הבעל להשיג ודוק.
<b>שוב</b> עלה בדעתי דבעוברת על דת אפי' אם הב"ד כופין אותה עד שתאמר רוצה אני אעפ"כ יש לחקור דבעל עובר על חדר"ג שלא לגרש אשה בע"כ ועל כן הוצרך הנב"י לחדש דמהר"פ בחר בזה משום אם תשוב לד' לא יהי' הבעל חוטא נפש בחדר"ג שיש לו שתי נשים.
<b>והנה</b> בטעם דכופין אותו עד שיאמר רוצה אני כתב הרמב"ם בפ"ב מהל' גירושין וז"ל ולמה לא בטל גט זה שהרי הוא אנוס בין ביד עכו"ם בין ביד ישראל שאין אומרים אנוס אלא למי שנלחץ ונדחק לעשות דבר שאינו מחויב בו מן התורה כגון מי שהוכה עד שמכר או עד שנתן אבל מי שתקפו יצרו הרע לבטל מצוה או לעשות עבירה והוכה עד שעשה דבר שחיוב לעשותו או עד שנתרחק מדבר האסור לעשותו אין זה אנוס ממנו אלא הוא אנוס עצמו בדעתו הרעה לפיכך זה שאינו רוצה לגרש מאחר שהוא רוצה להיות מישראל ורוצה הוא לעשות כל המצות ולהתרחק מן העברות ויצרו הוא שתקפו וכיון שהוכה עד שתשש יצרו ואמר רוצה אני כבר גרש לרצונו עכ"ל הזהב ולכאורה נראה כשפת יתר חלילה במה שכתב וז"ל מאחר שהוא רוצה להיות מישראל רוצה הוא לעשות כל המצות ולהתרחק מן העבירות עכ"ל והוא פלא מאחר שהוא בר ישראל ידענו מי שאינו שומע למצות חכמים שיצרו תקפו ואנו מכין אותו עד שתשש יצרו ואומר רוצה אני הוא מגרש לרצונו היש לחיך מתוק מזה אשר ביאר הרמב"ם שהוא אנוס עצמו ולא הוה אנוס ממנו וא"כ מה זה יתרון הדברים הלא דבר הוא.
<b>ואמרתי</b> בודאי מי שהוא בחזקת כשרות שהוא סר מרע ועשה טוב שמשמר עצמו מן העבירות ומשתדל לעשות מצות רק עכשיו רוצה לשמוע בקול יצרו הרע שלא לשמוע דברי חכמים אז הוא בחזקת כשרות כאשר תשש היצה"ר אשר חפץ להרשיעו ואומר בפה מלא שרוצה לגרש ואמרי' שהם דברים היוצאים מן הלב דהא הוא בעצמו אומר שהוא ישראל כשר שומר כל המצות עשה ושומר נפשו מכל הל"ת רק בזה לצוות חכמים לא יחפץ להטות אזנו אנו מכין ליצרו עד שהמלאך הרע וענה אמן בעל כרחו ונשאר הוא בחזקת צדקתו אבל בוודאי איש רע מעללים אין פחד אלקים לנגד עיניו עובר ביד רמה עבירו' חמורות מפורשו' משס"ה ל"ת ומרפה בשאט נפש שלא לעשות המצות גדולות יקרות חמודות אשר פי ד' יקבענו עליו והוא נפש רשע מאנשי בליעל (אם תכתוש אויל במכתש וגו' לא תסור ממנו אולתו) גם אם מכין אותו עד שתצא נפשו לא יעזוב רשע דרכו ואין פיו ולבו שווין ולא מהני כפיה כלל דהכל הוא בע"כ ועל כן החכים הרמב"ם לבאר מאחר שהוא רוצה להיות מישראל ורוצה לעשות כל המצות ולהתרחק מן העבירות אז מהני אם כופין אותו עד שיאמר רוצה אני ודוק ועיין בלח"מ דדברי רמב"ם כולל שני דברים שמצוה לשמוע לדברי חכמים אפילו אינו מצוה ודוק.
<b>ולפ"ז</b> בעוברת על דת משה וישראל כמבואר בגמ' ובש"ע שם אפי' אם כופין אותה עד שתאמר רוצה אני הוה רק כפיה בע"כ ויש לחקור דבעל עובר על חדר"ג ודוק.
<b>ונחזור</b> לענינינו אי יש לבטל השידך דנאמר דאבי החתן הי' מקולקל דעבר על חדר"ג ולבטל על ידי כן השידוך ואני אומר מי הוא זה אשר מלאו לבו לומר כן הלא יש חזקת כשרות לאיש ההוא ומי יודע דלמא היתה אשתו ראשונה מן העוברת על דת שהותר לו לישא אשה שנית בהיתר כמבואר בש"ע סי' קט"ו בכמה אופנים וכן אולי היתה מורדת בתשמיש שמבואר בש"ע סי' ע"ז שמותר לישא אחרת יעו"ש וא"כ מנ"ל שעבר החדר"ג ואוקמי' בחזקתו ולא הי' בו פגם וכי נימא דאוקמי אשתו ראשונה על חזקת כשרותה שלא היתה עוברת על דת או מורדת זה שיבוש גדול דעל חזקת כשרות שלה אין לנו לדון עכשיו ועל חזקת כשרות שלו יש לנו לדון ועיין ר"ן בגיטין פ"ו ודוק.
<b>ואוסף</b> נופך דלו יהי' ששקולים חזקת כשרות שלה כנגד חזקת כשרות שלו והוה ספק השקול אי אבי החתן הי' מקולקל או לא איך יוציא אבי הכלה עצמו מחזקת חיובו מכח ספק דלמא נשא השנית בהיתר ואין פגם בבחור החתן וכי תימא הלא שב אח"כ לפולין לאשתו ראשונה והניח את זו בלי גט א"כ עבר אח"כ על חדר"ג והוה אבי החתן מקולקל בודאי מי ימר שלא גירש שם אשתו או השתדל לגרשה ומת עד שלא הספיק לעשות כאות נפשו לשוב לאשתו השניה אשר היתה ממשפחה מיוחסת צנועה וכשירה ודוק.
<b>ועוד</b> בשלומא בהמיר הדת אפקורס אשר על זה אמרו חכז"ל כן דרכו של יצה"ר היום אומר לו עשה כך ועשה כך וכו' עד שאומר לך ועבוד ע"ז ח"ו אז הוה פגם אשר יש לחוש שלא יפסוק הזוהמה עד ג' דורות אבל בעבירה אשר לא נתפשט בכל ישראל כחדר"ג שלא נתקבל בכל העולם וגם יש אומרים שלא עשה מתחילה רק עד סוף אלף החמישי אין זה נחשב פגם שנאמר עליו שלא יפסוק הזוהמה עד ג' דורות כחכז"ל אינהו מיכל אכלו אנן מיסתם לא סתום ויש הבדל גדול בין עבירות אשר האדם מושבע ועומד מהר סיני ובין העבירות אשר הטילו מנהיגי דור לעשות סיג וגדר לתורה על זה נאמר תחת הסרפד יעלה הדם ודוק.
<b>וגם</b> אפשר לחלק אם נעשה מקולקל בקום ועשה אז היה פגם אבל כאן דלמא בשעת נשואין הי' מותר לו השנית ומה שעבר אח"כ בשב ואל תעשה שלא שלח גט לגרש את השנית הוה שב ואל תעשה ולא הוה מקולקל הגם דנחשב לו לאיסור יען שבא מתחילה ע"י מעשה עכ"פ פגם גדול לא הוה להיות נחשב מקולקל דלמא הי' אונס שלא יוכל לתקן לא מצאתי ענין קלקול הנ"ל רק בקו"ע וכן מסתבר אם הי' גדול יצרו לעשות מעשה איסור אז לא יפסוק זוהמה ח"ו אבל מה שלא הי' זריז לעשות דבר שיופסק עבירתו אין גדול זוהמתו כל כך ודוק.
<b>ועוד</b> כיון שמת אבי החתן קרוב לודאי ששב בתשובה שלימה לפני המקום עד שבמקום בעלי תשובה עומדים אין צדיקים גמורים יכולין לעמוד כחכז"ל אתה פתחת בתשובה תחילה חייך בן בנך יפתח בתשובה שובה ישראל עד ד' אלקיך הרי שנהפוך הוא שע"י התשובה יהי' יוצאי חלצים חשובים מאד והגם בהמירה לא מהני אפי' חזרה בתשובה שאני התם דהוה פגם גדול דהא כהני בית חוניו הי' אסורים בעבודה עיין במס' ע"ז נ"ב אבל עבירת חדר"ג מהני וודאי תשובה ודוק.
<b>ומה</b> שטען שאם הי' יודע זאת בכל חללי דעלמא לא השתדך א"כ הוה מקחו מקח טעות ומעלתו נ"י משיב דלא יוכל לטעון זה כדברי באר היטב סי' נ' ס"ק י"ג דאם המירה קודם השידוך דנחשב למום שבגלוי אשר לא נאמן לומר שלא ידע וה"ה הכא אינו נאמן עכ"ד לדין יש לחלק דשם בהמירה אשר כל השומע תצהלנה שתי אזניו אינו נאמן שלא ידע אבל כאן שהלך האיש למדינתו ועזב את אשתו לא מבהיל הדבר עד שנאמר שלא נאמן שלא ידע מזה שהוא שב לאשתו אשר לו בארץ אחרת כמובן בפשוט אך בלא"ה טענתו אינו טענה דהוה דברים שבלב ואינו דברים הכי אנן סהדי על זה אפשר אפי' ידע שאביו עבר על חדר"ג בכל זה הי' הבחור מצא חן בעיניו וכל הפוסקים חקרו מטעם הפגם הוה אונס שנפטר ע"י כך לקיים שבועתו דאונס רחמנא פטרו וממילא נפטר מחיובו אבל אם נחליט דכאן לא נחשב לפגם בכל תפוצות ישראל וגם זאת שאין הפגם ברור רק הוא אומר שבכל הון לא הי' משדך עצמו הוין דברים שבלב ואינם דברים כיון שלא התנה בשעת תנאים ועיין מהר"י מגא"ש בב"ב דף מ' ובתוס' רי"ד בקדושין דף נ' ודוק כי קצרתי מאוד.
<b>(</b><b>ב</b><b>)</b> אך מה שטען אבי הכלה אשר כתב מעלתו נ"י וז"ל ומה שטען שזה נולד מספק קידושין חס מלהזכיר ולומר זה שהרי הביא הבאה"ט בא"ע סי' ס"א בשם ספר הלקט דתקנה רגמ"ה אקרקפתא דגברא מונח אבל אשה בכל דהו ניחא לה ולכן מותרת ב' אשכנזות לספרדי אחד ע"ש וכ"כ בנב"י סי' הנ"ל כמה פעמים סברה זו א"כ לא הוה שום ספק קידושין עכ"ל פלא בעיני כי כפי לשון השאלה באות ב' כתב וז"ל טוען אבי הכלה שזה החתן נולד מספק קידושין שהרי אשתו השניה לקחה אותו על מנת שאין לו אשה ובנים ועתה נתברר שהי' לו אשה ובנים בארץ פולין ועיין בא"ע סי' ל"ח עכ"ל.
<b>אין</b> הבין לדברי מעלתו נ"י הלא אם הקדושין הי' על תנאי על מנת שאין לך אשה ובנים ונמצא יש לו הקדושין בטלים כמבואר בא"ע סעיף כ"ד וז"ל ע"מ שיש לו אשה ובנים ואין לו ע"מ שאין לו ויש לו וכו' אפי' אמרה בלבי הי' לקדש לו אפי' לא יתקיים התנאי אינה מקודשת עכ"ל ולא נשאר רק משום שכנסה ובודאי אחילו אחלו לתנאי א"כ הוה ספק קידושין כמבואר שם בסי' הנ"ל סעיף ל"ה וז"ל לפיכך המקדש על תנאי ובעל סתם או כנס סתם הרי זו צריכה גט אעפ"י שלא נתקיים התנאי שמא ביטל התנאי כשבעל או כשכנס ואם קדשה אחר צריכה גט משניהם עכ"ל המחבר ורמ"א וא"כ שפיר טען אבי הכלה שנולד מן ספק קידושין ולא כאשר הבין מעלתו שמכח חדר"ג לא יתפסו הקדושין זה שיבש וטעות אלא משום שקדשה ע"מ שאין לו אשה ובנים ונמצא שיש לו הוה ספק קידושין פלא איך השתבש בזה
<b>ואולי</b> אין כאן עדים שקדשה על תנאי ע"מ שאין לו אשה ובנים אלא טרם שנעשה תנאים שאלה את פיו אם איש פנוי הוא או אם יש לו בנים או אם הי' לו אשה וכדומה להבטיח שהוא איש פנוי אבל לא הי' קידושין על תנאי א"כ כיון שלא הותנו בשעת קידושין א"כ הוה דברים שבלב בשעת קידושין ולא מהני ולא מידי שרחוק בעיני שהי' קדושין על תנאי ממש וא"כ כל דברי טענה הנ"ל בטל ומבוטל ודוק ויען כי קרוב לאמת שלא הי' אז קידושין על תנאי על כן אקצר בפרט זה.
<b>(</b><b>ג</b><b>)</b> <b>רק</b> מה שטען אבי הכלה שאבי החתן הי' מקולקל שעבר על שאמרו חכז"ל ביבמות דף ל"ז לא ישא אדם אשה במדינה זו וילך וישא אשה במדינה אחרת וזה אבי החתן שעבר הוה פגם ומותר לבטל השידך ומעלתו נ"י השיב על זה דבלא"ה קשה א"כ גם מי שגירש אשתו לא ילך למדינה אחרת וישא אשה משום דלמא אח יקח אחותו וכן הגיד לו אביו קו' זו בשם רב אחד וע"כ יצא מעלתו נ"י לחלק אם נושא אשה ובועל ומיד ילך למדינה אחרת אז חיישינן דלמא אח יקח אחותו כמו רבנן דפקיע שמיה מותרים לומר מאן הוי ליומא אבל מי שנושא אשה ומגדל בניו ואח"כ הולך למדינה אחרת ומוליד ומגדל בניו שם ליכא חשש ובמגרש הגם שלפעמים היא רק מעוברת יש לדבר קול שנעשה הגט בב"ד ולרוב המגרש נודע בבנו אשר נולד לו על כן כאן באבי החתן שעשה כן ליכא פגם עכ"ד הלחץ זה הדחק יבין מעלתו בעצמו לסמוך על חלוקים צנומות כאלו.
<b>וטרם</b> אשיב על טענת אבי הכלה בזה אקדים כי קו' הנ"ל מן מגרש רמז הבית מאיר בסי' ב' שכתב וז"ל לא ישא אדם אשה כ' בית הלל דהאידנא נוהגין שלא לישא ב' נשים אין נ"מ גדולה בדין זה ואמת שלשון הגמ' והרמב"ם לא ישא אשה במדינה זו ואשה במדינה אחרת משמע דווקא בנושא על אשתו ולא במתה או נתגרשה אף שיש לו בנים ממנה והטעם י"ל משום דאז על הרוב מוליך בניו הקטנים עמו ואין למיחש ומשום מילתא דל"ש שמניחם אצל הגרושה או קרובי האם לא גזרו עכ"ל הרי הקו' הרב אחד מבואר בבית מאיר אבל התי' דחוק דנימא שלא מניח בניו במקומו.
<b>והנלע"ד</b> בדבר חדש מאוד בעזה"י במה דאמר ראב"י לא ישא אדם אשה במדינה זו וילך וישא אשה במדינה אחרת שמא יזדוגו זה לזה ונמצא אח נושא אחותו ולכאורה קשה לי כך הי' לו לראב"י לומר מי שנשא אשה במדינה זו אסור לו לילך למדינה אחרת ולישא אשה דשמא יזדוגו שראוי' לומר בלשון שמי שנשא אשה במדינה זו אסור לו ליקח אשה במדינה אחרת ומדאמר לא ישא אדם אשה במדינה זו משמע דשניה' שוה שאין איסור יותר במה שנושא אשה במדינה אחרת ממאי שיש שנושא אשה במדינה זו והוא מחוסר הבנה.
<b>אמנם</b> יש לחקור למה לא ישא אשה במדינה אחרת וכי תימא שמא יזדוגו וישא את אחותו הלא כמו שאזלינן בתר רוב ולא צריכין לבדוק ח"י טריפות ואפי' אם ימצא בתוך מאכלו שאכל טריפות לא יקרה לו עון בדבר דהתורה אמרה לילך אחרי רוב ואפי' אם כלפי שמיא גלי' שהוא טריפות אין לאדם שום און וכן הוא אם אחד יקח אשה ממדינה אחרת או אם יקח אשה במדינה אחרת אשר על פי הרוב הם אינם מקרובים האסורים לו א"כ אין לו חטא ועון וא"כ למה לא יקח אשה במדינה אחרת אפי' יזדוגו אין להם משפט מות צע"ג.
<b>אך</b> לק"מ הגם שהגברא לא חטא במה שאכל טריפות דאונס הי' על פי הדיבור דתורה אמרה אחרי רבים להטות אבל עכ"פ אכל טריפות ולא כשר וה"ה כאן הא אמת שהמזדווגים אין להם עונש אבל עכ"פ נתמלאה הארץ בזרע פסול בני זימה ונתקיים ומלאה הארץ זימה ועל כן אמר ראב"י לא ישא אדם אשה ממדינה זו וילך וישא אשה במדינה אחרת שמא יזדווגו וישא אח אחותו ועל זה נאמר ומלאה הארץ זימה שזה הוא הכל שתחת אנשים כשירים יהי' כל הארץ בזימה ועל כן רמז ראב"י שהאיסור הוא רק שגורם האיש ההוא שנושא שתי נשים משתי מדינות שיבוא על ידו גרם שתמלא הארץ זרע פסול והאיש העושה זאת גורם שיבטל איסור לכתחילה ודוק.
<b>ושמחתי</b> כי מצאתי און לי בדברי אדמ"ו חת"ס ז"ל בחיו"ד סי' שי"ט בד"ה ועתה שתירץ קו' מל"מ ושעה"מ אי מן התורה מותר לבטל איסור לכתחלה א"כ איך אמרי' בסוף חולין לא אמרה תורה שלח לתקלה מאי תקלה יש הא יתבטל וצע"ג ותי' מרן ז"ל דביטל חד בתרי מוכח דאסור מן התורה דאל"כ למה ציוותה התורה ליתן נבילה וטריפה לכלבים הלא מותר לו לבטל ברוב אלא פשיטא דאסור למיעבד טצדקי להאכיל נבילות וטריפות לישראל ומשו"ה אסרו למכור בשר במקום שאין מכריזין אע"ג שישראל הקונה מהנכרי קונה בהיתרא מרובא דכשרים עכ"פ אסור לגרום לזה שיפגע ישראל לאכול איסור וזה שהקשה איך אמרה תורה שלח לתקלה אבל בטעם באינו מינו יש פלוגתא אי מבטלים איסור מן התורה דהוה כאילו שורפו להאיסור יעו"ש וכבד הקדים בזה החילוק הנב"י מהד"ת ביו"ד על קו' הנ"ל שיבטל נבילות וטריפות ולא יתנו לכלבים יעו"ש ולפמ"ש יש בדברי ראב"י בנותן טעם לשבח יותר שעכ"פ יתמלא הארץ זימה זרע פסול אשר לא תהי' מחנה קדוש אשר אלקים יתהלך בתוכה והבן מאד.
<b>וכל</b> זה שלא ישא כאן אשה וילך וישא אשה במדינה אחרת שלא יגרם להיות מסייע שיוכל לצאת מתחת ידו גרם זימה אבל אם הוא אלמן או גרוש וחפץ לאשה במדינה אחרת מי יעכב על ידו לעזוב בערב אל תנח ידך אם חפץ לבו באשה שם בעבור פן ואולי יבואו בניו להזדווג יחדיו הלא יש כמה ספיקות מי יודע אם יזדווגו ואת"ל שיזדווגו אין לבניו עון כי סומכים על הרוב ואפי' כלפי שמיא גלי' אין להם עונש ומפני שירבו ממזרים הלא ממזר אינו ידוע אינו חי ל' יום ולמה יניח מצותו ודאי בעבור חששות רחוקות רק אם יש לו אשה כאן אז לא יעשה כזאת ולכן לא הזכיר ראב"י לאמור אם נשא כאן אשה שאסור לו ליקח אשה אחרת במדינה אחרת דאיסור מאן דכר שמיה ודוק וראי' דרמב"ם בפרק כ"א מא"ב הל' כ"ח כתב וז"ל אסור לאדם לישא אשה ודעתו לגרשה עכ"ל הזכיר לשון איסור ומיד בהל' כ"ט כתב וז"ל ולא ישא אדם אשה במדינה זו ואשה במדינה אחרת עכ"ל ולא הזכיר איסור ודוק (ועיין ר"ן בשבת פראד"מ בשם הרז"ה ורמב"ן).
<b>ובני</b> הבח' החריף יעקב שלום נ"י אמר שיש לחוש שמא יזדוגו שהוא הזכר ילך למדינה אחרת ואשה אפי' ניידי כיון שחזרה למקומה הוה לה קבועה עיין נזיר דף י"ב במי שאמר צא וקדש לי אשה שאסור בכל הנשים ויפה העיר.
<b>וחשבתי</b> להביא ראי' לדברי בני נ"י מלשון נמ"י שכתב ביבמות פרק החולץ וז"ל ופריק תלמודא דשאני רבנן דפקיעו כולי עלמא בשמייהו וקורין לבתו על שמו ואם יבוא בנו ממקום אחר ישמע שהיא בת אביו עכ"ל וכן פי' רש"י ביבמות יעו"ש ולכאורה יפלא הלא ראב"י אמר רק שמא יזדוגו זה עם זה ונמצא אח נושא אחותו משמע פן יזדוגו בעולם אפי' באיזה מקום בעולם אפי' במדינה שלישית רק ברבנן פקיעו בשמייהו כל העולם וביש"ש ביבמות פ' החולץ סי' ה' כתב וז"ל ומשני שאני רבנן דפקיע כולי עלמא בשמייהו והכל מכירים בשמם מחמת רוב חשיבתם א"נ יולד בן עיר אחרת לא יבוא להזדוג לאחותו שהכל יודעים את בניו עכ"ל הרי שלא הזכיר אם יבוא בנו ממקום אחר וצע"ג.
<b>ולפי</b> הערת בני נ"י נכון דעיקר החשש שיבוא הבן למקום הבת ששם היא קבועה במקומה ולא נשאר היתר הרוב דקבוע כמחצה על מחצה וא"כ ברבנן פקיע שמייהו לא נשאר חשש זה אבל אם היא תיזל בעלמא והוא יקח אותה שם אז בודאי מהני הרוב כל דפריש מרובה פריש דרוב נשים אינם אחותו מאב ולא צריך טעמא דפקיע בשמייהו וליכא איסור אפי' במאן דלא פקיע בשמיה רק בשאר אנשים חיישינן דלמא הבן ממדינה זו ילך לגבי הבת במדינתה דליכא רוב להתיר ודוק.
<b>אמנם</b> כבר נודע סברת הר"ן הובא בש"ך יו"ד סי' ק"י ס"ק י"ד דקבוע חידש דווקא אם ניכר האיסור בשעה שלקח אבל לא אם נודע לו אח"כ ושם בנזיר הוה רק קנס והגם שפרמ"ג נתקשה שם מדברי רשב"א בת"ה שאם אחד יודע הוה ניכר האיסור וא"כ צא וקדש לי אשה יודע השליח ואם השליח מת יודע האשה יעו"ש הערותי במקו"א דתלינן דאשה נתקדשה על תנאי אם הוא כהן או לוי או פנוי או עשיר או שיש לו בת וכדומה המבוארים בא"ע סי' ל"ז א"כ כיון שמת השליח היא בעצמה אינו יודעת אם היא מקודשת דשמא אין הדבר כמו שאמר השליח לה וכיון שהיא בעצמה לא ידעה שהוא מקודשת לא נחשב לניכר האיסור דקבוע חידש הוא דווקא אם הוא ודאי לאחד ולא שיהי' להאחד ג"כ ספק ודוק.
<b>ואפי'</b> אם נאמר כיון שידע הבן שאביו לקח אשה במדינה אחרת יש לדמות לטריפות בחנות ולא ידוע באיזה חנות והוא לקח באחת מהן ויודע מאיזה חנות לקח דהעיר הש"ך שם בס"ק י"ד דהוה קבוע דאוריי' יעו"ש ונדמה כל עיר במדינה כחנות וא"כ יש תערובות החנויות והוא לקח מקבוע מעיר ידוע והוה קבוע כמחצה על מחצה.
<b>נ"ל</b> דלק"מ הגם דידוע דאביו לקח במדינה ההוא אשה אחרת ליכא קבוע דאי דידע דאביו הוליד שם נקבה א"כ אטו ברשיעי עסקינן לגזור שילך לשם לישא אשה ולא יחוש דלמא נושא אחותו מאביו אלא פשיטא דלא יודע אם הוליד שם כלל והגם דרוב נשים מתעברות ויולדות דלמא הוליד רק זכרים ואת"ל שהוליד גם נקבות דלמא מתו ואת"ל שהם חיים דלמא נשואות לאנשים וא"כ אין כאן חשש קבוע עפ"י דין והגם שלא יעשה לכתחילה אם יש לו אשה במדינה זו לישא אחרת במדינה אחרת כדברי רש"י בחולין קל"ד בספק כרת או מיתת ב"ד מחמירים אפי' אם יש ספיקות הרבה ה"ה שלא לגרום בידי' לעשות ספק ספיקא באיסר כרת ומיתת ב"ד דהוה כמבטל איסור לכתחילה אעפ"י שלא מיכוון לגרום היתר לאיסור בכל זה מחמירים שלא למלאות הארץ זימה אבל עכ"פ מי שעבר ונשא אשה אחרת יען שהוכרח מתוך הלחץ לא נקרא מקולקל דרחוק הוא שבא עבירה על ידו כנלענ"ד.
<b>ואוסף</b> נופך דנמ"י כתב לא יקח אדם וז"ל לא מיבעי בלא קידושין שאין הדבר מפורסם דאיכא למיחש שמא יבואו ויזדווגו זה עם זה אלא אפילו ע"י קידושין ונשואין שהדבר מפורסם גדר ר"א עכ"ל ומלבד שנמ"י אומר בפי' שרק ר"א גזר שלא יעשה אדם כזה דמשמע אבל איסורא ליכא בלא"ה אני אומר ראי' ברורה דא"כ מי שיודע שנתעבר ממנו אשה במדינה זו ואח"כ שב למדינתו נאמר דאיש הזה לא יקח אשה דברוב ימים יוכל להיות שיזדוגו אח עם אחותו חס מלהזכיר לומר זאת מי יקום ישראל הלא באסופי שיש בו סימן שאינו ממזר אשר לא נודע מי אביו ומי אמו אעפ"כ לא חששו חכז"ל שמא יקח אחותו עיין בב"ש א"ע סי' ד' ס"ק נ"ט בשם הרה"מ יעו"ש והגם שם אסופי נושא אשה במדינתו ובמקומו אשר כאן נמצא וכאן הי' הולד ולא חיישינן שמא נושא אחותו יען דהיא הוה כל דפריש מרובה קפריש ולא נודע האיסור דנימא דיש קביעות איסור אצלה והגם דאפשר שאביו או אמו חי ויש אחד שיודע מאיסורו ואעפ"כ לא חיישינן לזה ומותר לישא אשה מכ"ש אם הוא ממדינה זו ונושא אשה ממדינה אחרת שיש כמה צדדים ספיקות להיתר שאין כאן איסור רק ראב"י גזר שלא יעשה אדם כן לכתחילה לגרום בידים כל שיוכל להצמיח שום רבוי ממזרים ולכן ביומא דף ח"י מביא הגמ' ויתמלא כל העולם כולו ממזרים היינו אם האב חי בשעה שיולד בנו ובתו יש ממזר ידוע ויוכל לחיות ויתמלא העולם ממזרים אבל איסור דאורייתא שיקרא האב מקולקל מנ"ל ודוק.
<b>וראה</b> זה מצאתי בספר המצות שורש החמישי בהשגת הרמב"ן אות י"ד שכתב וז"ל אבל אם בא עליה דרך מקרה כענין הזונים זה אינו בכלל אל תחלל את בתך להזנותה ולא בכלל לאו קדשה אלא לדברי ר"א ואין הלכה כמותו אבל הוא בכלל אזהרתו של ראב"י מתוך שהוא בא על נשים הרבה ואינו יודע על איזה מהן בא וכן היא שזנתה מאנשים הרבה נמצא אח נושא אחותו וע"ז נאמר ומלאה הארץ זמה רצה לומר שאין זמה אלא מן העריות כדכתיב שארה הנה זמה היא ולמה לא הי' זה בכלל אזהרה והם אמרו שאפי' מקדש ונושא נשים בכל מדינה ומגרש אותן עובר בזה כמו שהוזכר ביבמות דף ל"ז ע"ב ושמא נפרש שיהי' ולא תזנה מניעה מזה שיאמר לא תעשה שתזנה ותמלא הארץ זמה כי הבא על האשה בפגיעתו בה והלכו להם לדרכם אעפ"י שאין הביאה זו זנות אבל היא מביאה את הארץ לזנות ולהמלא זמה ולשונם בברייתא הזו משמע שלא יביאו זה בכלל ולא תזנה הארץ זמה אלא על זה נאמר ומלאה הארץ זמה שסבה מזה שלא יעשו למלא את הארץ זמה ומ"מ נמנעו מזה מן התורה עכ"ל הזהב.
<b>הרי</b> מפורש יוצא מדבריו שאפי' אם מגרש אשה הזאת במדינה זו וילך ויקח אשה במדינה אחרת הוה בכלל דברי ראב"י שרמב"ן כתב וז"ל שאפי' מקדש ונושא נשים בכל מדינה ומגרש אותן עובר בזה עכ"ל וע"כ כוונתו אפי' שאין לו שתו נשים רק שנושא אשה כיון שיולד בנים ומגרש אותה ואח"כ ילך למדינה אחרת ויקח אשה ויולד בנים ויגרש אותה אעפ"כ עשה איסור דאל"כ שיש לו שתי נשים ואח"כ מגרש אותן הוא מחוסר הבנה הלא כאן כל איסור בעבור שיזדוגו אח עם אחותו וישאו זה את זה מה השמועני שמגרש את הנשים אח"כ אלא פשיטא דאשמעינן אפי' מגרש אשתו במדינה זו וילך אח"כ למדינה אחרת וישא שם אשה אסור לעשות כן יען שסובר הרמב"ן שהוא איסור א"כ גרוש אסור ליקח אשה במדינה אחרת (וכן משמע מקו' הגמ' ממאן הוה ליומא שהי' להם נשים ואעפ"כ קדשו לה והבן).
<b>ולא</b> אעלים עיני מדברי מהרש"ל שמשמע כדברי רמב"ן שיש גם איסור מדכתב ביש"ש ביבמות סי' ה' בסוף וז"ל ולא ישא אשה במדינה זו ויקח אשה במדינה אחרת אפי' אדם גדול בכל ענין אסור אם לא שיקחנו עמו עכ"ל הרי מפורש יוצא שהזכיר לשון איסור הרי חבר הוא לרמב"ן רק לא מפורש אי איסור דאוריי' אי איסור דרבנן ודוק.
<b>אך</b> הרמב"ם ומגילת אסתר אינו סובר כן שיהי' זה מניעה מן התורה וגם הרמב"ן בעצמו מודה דאינו בכלל לאו דולא תזנה הארץ רק איסור בעלמא וא"כ עבר רק פ"א איסור בעלמא ומשו"ה לא נקרא אבי החתן מקולקל כי אין אדם צדיק בארץ אשר יעשה טוב ולא יחטא איסור בעלמא שאינו ל"ת או איסור עשה מפורש בתורה וגם לדעתי שרוב גדולי פוסקים הרמב"ם הטור והש"ע שלא כתבו אסור לאדם שיש לו אשה במדינה זו ליקח אשה אחרת במדינה אחרת וגם לא שמענו לאסור זה באיש אלמן שמתה אשתו או גירש אשתו שלא יקח אשה במדינה אחרת משמע דכל הפוסקים חולקים וסוברים דליכא כאן אפי' איסור דגברא רק ראוי' שלא לעשות כן דיוכל לגרום ומלאה כל הארץ זמה א"כ לא הוה אבי החתן מקולקל כלל כנלע"ד לדין ברור בעזה"י.
<b>סוף</b> דבר הכל נשמע שאין רשות לאבי הכלה לבטל ההתקשרות אשר עשה עם הבח' החתן טבא הוא וטבא להוי כיון שמד' יצא הדבר לא יוכל לדבר בזה רק טוב דברי הדש"ת.
<b>ואגב</b> גררא אעתיק מ"ש על גליון נב"י מהד"ק א"ה סי' א' שכ' וז"ל ואני לא כן עמדי דיותר חמור גרושין בעכ"ח וכתבתי וז"ל ולדעתי טעם אחר דחמור לגרש בעכ"ח מלישא ב' נשים דאם מגרש בעכ"ח חוטא לבטל זכות האשה אשר זכתה בשעת נשואין מכח חדר"ג ואטו משום שהוא יזכה תפסיד היא זכותה אבל לישא אחרת הוא רק עונו מכח חדר"ג ובמקום אונס לא תיקן אבל במורדת דהיא מזידה תפסיד זכותה וטוב לגרש אותה בעכ"ח אבל באין לה ולד אונס רחמנא לא חייבה ולמה תפסיד זכותה רק הוא אנוס ליקח אחרת ובמקום אונס לא גזר ר"ג ודוק עכ"ל.
<b>ובסי'</b> ב' שם בד"ה ובלא"ה שכ' הגאון ז"ל גבי שליח לגרש אין ביד השליח לגמור הדבר בלי רצון האשה משום טעם תופס לב"ח וכתבתי וז"ל ולדעתי יפלא דין חדש הנ"ל האשה היא קנינו של האיש ולא הוא קנינה וכל אדם יכול לכוף קנינו מממונו לעשות כאות נפשו ולא צריך רצון הקנין נהפוך הוא אם קנינו בר דעת מחויב לעשות רצונו ולשמוע בקולו ואם הבעל מבקש שאשתו תקבל ברצון הגט ולא שומעת לו יכול למנוע ממנה שאר כסות ועונה עד שתוסר לשמוע בקולו אין הבעל עושה חוב לה רק לענין לזכות לה מעכשיו אמרו חוב הוא לה הגרושין ואינה מרוצית דהא הבעל לא יוכל לגרש אותה בזו הרגע ואינה צריכה לעשות יותר מלומר הנני אם תבקש תשלחני אפי' ע"י שלוחך הנותן הגט בידי אבל לא ע"י אחר בתורת זכיה שלא בהסכמת שלי אבל בודאי השליח יוכל לגרש בעכ"ח ודוק ואין הגליון מספיק כי בזה יש לי השגה על אדמ"ו חת"ס א"ע ח"ב סי' ק"נ ד"ה וא"כ עכ"ל.
<b>סימן</b> <b>ב</b> שפעת ברכות ורב שלום להאיש העומד להיות מורה ליראים ולשלמים היהודים האוחזים במעשה אבותיהם להחזיק בש"ע ה"ה כבוד הרב המאור ר' מרדכי ק"פ נ"י בק"ק שטאנאמאנגער יע"א.
<b>אחד"ש</b> אודיעהו כי במרחץ סאבראנץ קבלתי ממנו איזה שאלות בשם אנשים יראים ולא יכולתי אז לעיין וכאשר באתי לביתי הי' לפני טרדות רבות וגדולות ושונות שאי אפשר לפורטם וגם בהדפסת ספרי מחנה חיים ח"ב אשר נגמר תל"י על א"ח בלבד ובין כך נשכח ממני מכתבו ובשבוע הנ"ל בא לידי ואמרתי אשיב על שאלה אחת הגם שבודאי כבר עשה מעשה בכל זאת אשיב כי שאלה זה יבא לפניהם בכל שנה ושנה.
<b>שאלה</b> יש לששה ישראלים גוט (משק) בחבורה ולהם שני אלפים צאן ובכל שנה ושנה יולידו הנקיבות זכרים הרבה ואומרים שאין ביכולתם להרבות את רכושם בלעדי סירוס שע"י הסירוס של כח הזכרות יתרבה שמנם וצמרם ואז הם עשתרות שמעשרת את בעליהן ובעבור שגם הנכרי מצווה על איסור סירוס וישראל המצוה להנכרי עובר על לפני עור ע"כ בקשו האנשים היראים להורות להם הדרך כדת של תורה ע"כ תוכן דברי שאלתו.
<b>תשובה</b> מראשית אקדים מה שהחליט מעלתו נ"י דב"נ מצווה על הסירוס לא דייק שפיר דרוב הפוסקים הסכימו דלא כר"ח דסנהדרין דף נ"ו דב"נ יהי' מצווה על הסירוס חוץ מהסמ"ג הובא במ"ל פי"ג מהל' שכירות וברמ"א א"ע סי' ה' סעיף י"ד הביא דעה זו ליש אוסרים דקיי"ל כר"ח והשיג עליו בחלקת מחוקק בס"ק ח' אך הב"ש בס"ק ט"ז הביא דאם לא קיי"ל כר"ח א"כ נפשוט איבעי בב"מ דף צ' דבכל איסורין אמרינן אמירה לעכו"ם שבות וא"כ יש עכ"פ איסור אמירה לעכו"ם אי בעלי חבורה של הגוט יציו לנכרי לסרס את צאנם וא"כ יפה שאל אך לא דק בלישנא שתחת לאמור שיש איסור אמירה כתב שעובר על לפני מור.
<b>ולכאורה</b> עלה בדעתי היתר לעשות באופן קל דרמ"א כתב שם בסי' ה' וז"ל מיהו אם אין הכותי הקונה מסרסה בעצמו רק נותנו לכותי אחר לסרס לכ"ע שרי עכ"ל וא"כ מבואר אפי' להאוסרים דפסקינן כר"ח דיש איסור בגוי המסרס אעפ"כ אם אין הגוי מסרס בעצמו מותר דעל לפני דלפני לא קפדינן א"כ ה"ה אם מצוה לגוי אשר לא יסרס בעצמו רק יצוה לגוי אחר ליכא איסור וא"כ יצוו בעלי הגוט לגוי אשר יצוה לגוי אחר ומותר לכ"ע ודוק.
<b>אמנם</b> טעותא הוא דרמ"א קאי אם ישראל המוכר באמת בהמתו לגוי רק שחקר אם מותר למכור יען דגוי חשוד על הסירוס אז התיר אם יודע דגוי לא יסרס בעצמו דהוה לפני דלפני דישראל המוכר ניחא ליה שלא יסרס כלל אבל בנידן דידן שנשארו הבהמות של ישראל וצוה לגוי שיקח גוי אחר לסרס צאנו זה אסור לכ"ע הכי מותר לישראל לומר בשבת לגוי שיאמר לגוי לעשות מלאכה בשביל ישראל הלא איסור אמירה לנכרי שבות הוה הפי' שאסור לישראל לבקש בפיו שיעשה גוי דבר בשבילו אשר הוא עצמו אסור לו לעשות ומה לי אם המבוקש מעשה האיסור נעשה ע"י הגוי הראשון או ע"י גוי האחרון עכ"פ ביקש הישראל שגוי יעשה מעשה האסור לו לעשות ומצאתי אח"כ לאדמ"ו חת"ס ז"ל בתשובה חלק ו' סי' כ"ד ד"ה וחייב שהשיג על חות יאיר בזה ודוק הגם שלא ביאר הדברים כמו שבארתי וב"ה שכוונתו לדעת מרן.
<b>ובני</b> הבח' החריף יעקב שלום נ"י העיר לי דעדיין יש לחקור בודאי אם הישראל יצוה לגוי שהוא יאמר לגוי אחר לעשות אסור דעכ"פ גילה הישראל באמירה שלו שמבקש שגוי האחר יעשה מעשה האיסור ואסור אמירה לעכו"ם ואפי' ע"י שליח גוי אבל אם ישראל יצוה לגוי שהוא יעשה מעשה האיסור והלך הגוי וצוה לאחר לעשות המעשה אז אין איסור אמירה לעכו"ם שבות דהלא גוי זה שעושה ממנו לא ביקש הישראל כלל דאמירה לעכו"ם שבות דווקא אם הגוי בעצמו יעשה אשר לו צוה הישראל לעשות או ישראל עשה לגוי שלוחו שיעשה הוא שליח לעשות מעשה האיסור דעכ"פ דיבר הישראל שיהי' נעשה הדבר ע"י שליח אבל אם יודע הישראל שגוי ההוא לא יעשה מבוקשו הגם שירגיש שהגוי יצוה לאחר לעשות הלא זה לא דבר הישראל ודומה כאלו מכר לגוי והגוי יצוה לגוי לעשות הגם ששם יהי' נעשה מעשה האיסור בחפץ הגוי וכאן יהי' נעשה בחפץ ישראל כיון שהגוי השני לא עשה רק לטובת הגוי שלא ידע כלל שיצמיח מזה טובה לישראל שהגוי השני יאמין שהצאן המה של גוי המצוה לו לסרס ליכא איסור בזה ולא דמי לשבת דף ק"נ דשם מצוה לגוי שישכור לו פועלים א"כ צוה לגוי שישכור גוים אחרים ובפרט אי הטעם דהוה שלוחו או נראה כשלוחו עיין בתשובת פנ"י ובבית מאיר סי' ה' ובתה"ד סי' רצ"ט א"כ פשיטא אם צוה לו לעשות והיה הנכרי שלוחו שיוכל גוי שלוחו לעשות שליח אחר במקומו בודאי בגוי אין שליח עושה שליח להיות כישראל ויש להאריך בזה הרחבתי הערת בני כי יש דברים בגו בעזה"י.
<b>ועלה</b> בדעתי שימכרו היראים בעלי הצאן את העדר בערך דמיהם ויטלו פרוטה בתורת כסף על מכירת הדיר והצאן והגוי יקנה בקנין המקום כי בגוי צריך כסף וגם משיכה עיין יו"ד סי' ש"ך ואח"כ יוכלו הישראלים לצוות לגוי שיסרסם.
<b>ואקדים</b> לכאורה אי יש איסור שבות בשאר איסורים נבוכו האחרונים בדעת רמב"ם פ"א מה' כלאים פסק דמותר לישראל לאמור לגוי שיזרע לו כלאי זרעים וביאר שם הכ"מ דע"כ איירי בארץ ישראל דבחוץ לארץ מותר לישראל עצמו לזרוע וא"כ סובר הרמב"ם דאין איסור אמירה לעכו"ם בשאר אסורים ובפ"ו מהל' א"ב פסק דאסור לאמור לגוי לסרס בהמתו וכן פסק בפי"ג מה' שכירות דאסור לאמור לגוי חסום פרתי ודוש בה והוא פלא גדול
<b>ונלע"ד</b> לתרץ בעזה"י דיש הבדל דסובר רבינו דאיסור אמירה לעכו"ם בשאר איסורים צריך להיות דומה לשבת כמו בשבת דלא משכחת היתר לישראל לעשות המעשה בעצמו בשום אופן דשבת קודש בכל מקום ובכל זמן ואי אפשר לישראל לעשות מלאכה בו ביום בהיתר וא"כ אסור לצוות אפי' לגוי לעשות וה"ה בחסימה או בסירוס דהוא מעשה עבירה אשר אסור לישראל לעשות בשום מקום ובכל זמן דהא חסימה וסירוס אסור לישראל לעשות אפי' בחוץ לארץ וא"כ הוה המעשה מעשה עבירה ויש איסור באמירה לגוי אבל בכלאי זרעים דמותר לישראל בעצמו לזרוע כלאי זרעים בחוץ לארץ וא"כ משכחת דמעשה הנ"ל יעשה אפי' ע"י ישראל בעצמו רק בארץ ישראל אסור לישראל לעשות כן א"כ אם יאמר לגוי לזרוע לו כלאי זרעים הגם שעומד בארץ ישראל אשר שם אסור לישראל לזרוע כלאי זרעים עכ"פ לא שייך איסור אמירה לעכו"ם שבות יען דמה שמצווה לו לזרוע כלאי זרעים משכחת דישראל בעצמו יעשה מעשה הנ"ל בחוצה לארץ ואין איסור שבות באמירה דאין מוחלט דמעשה הנ"ל יהי' אסור לישראל ואיסור אמירה לעכו"ם בשאר איסורים צריך להיות דומה לאיסור אמירה לעכו"ם בשבת דאין היתר כלל לישראל ולכן פסק הרמב"ם בכלאי זרעים דליכא איסור אמירה לעכו"ם ובחסימה ובסירוס פסק דיש איסור אמירה לעכו"ם ודוק.
<b>ובעבור</b> זה נקט הגמ' חסום פרתי ודוש בה דאז אמר לו מעשה העבירה בפירוש ויש איסור אמירה לנכרי שבות אבל אם יאמר לנכרי חסום פרתי בלבד הגם שיודע שגוי ידוש בה כיון שלא הזכיר מעשה עבירה ליכא בו איסור אמירה לנכרי וכן רב אשי שצוה לנכרי עיין בשבת קל"ט שהקשה הר"ן למה לא חקר הגמ' בדין אמירה לעכו"ם ועיין בכ"מ בפ"א מה' כלאים דרב אשי לא סבר לה דהלכה כדברי המיקל בח"ל וא"כ נשאר הקו' דיש איסור אמירה לעכו"ם אך דלא אמר ליה בפירוש לזרוע לו כלאי זרעים רק יהב ליה לזרוע כשותא ודוק בקיצור כנלענ"ד.
<b>ונחזור</b> לנידן דידן דבסירוס גם לרמב"ם יש איסור אמירה לנכרי רק אם ימכרו הצאן לנכרי אז ויוכלו לאמור לגוי הקונה שיסרס אותה ע"י גוי אחר עכ"פ דהא תוס' בב"מ דף צ' כתבו דמותר לישראל לומר לו הילך בשר ובישל לצרכך בשבת כמו שמותר לומר לגוי שיאכל נבילות כיון דאין ישראל נהנה במה שגוי מבשל בשבת דאין מזונו עליו וה"ה כאן כיון דהצאן הם של נכרי אחר המכירה א"כ מותר לומר לו שיסרס אותם אי לא קיי"ל כרב חדקא דסובר דיש איסור סירוס בגוי דהא רוב פוסקים סוברים דאין הלכה כר"ח ולהסמ"ג דסובר דהלכה כר"ח א"כ אסור לומר להגוי הקונה שיסרס את הצאן אבל לאמור לו שיצוה לגוי אחר לסרס הוא רק לפני דלפני בגוי ואין עבירה על ישראל כלל.
<b>אך</b> באמת בתוס' שם הביא בשם ר"י וז"ל מיהו אמר ר"י דלא דמי לאמור לנכרי אכול נבילה דלא שייך התם אמירה לנכרי שישראל עצמו יכול ליתן נבילה בפיו אבל הכא אותו דיבור שאומר לנכרי לעשות הוא אינו יכול לעשות כמו לבשל ולחסום עכ"ל ובער אנכי מהבין דברי תוס' הכי אכילה הוה הפי' שיניח בתוך פיו הלא אכילה נקרא שילעוס ויבלוע וא"כ אם מצוה לגוי שיאכל נבילה היינו לבלוע הוא מצוה לו דבר שאסור לישראל לעשות וצע"ג.
<b>ואמרתי</b> להסביר דעיקר אמירת נכרי לעשות מעשה איסור שאסרו חכז"ל היינו מטעם דמחזי כשלוחו שעושה על פי ציות ישראל ועיין בבית מאיר סי' ה' שהביא חקירת פנ"י דיהי' אסור מדאורי' דלחומרא יש שליחות והביא ראי' מרש"י שבת דף ק"נ ועכ"פ הגם אי גוי לא נעשה שליח לישראל או אין שליחות לדבר עבירה אפי' אם השליח לאו בר חיובא ולא הוה שליח ממש עכ"פ נראה כשליחות ואסרו כחז"ל.
<b>ולפ"ז</b> אני אומר הלא מבואר בקדושין דף מ"ג דאפי' לבית שמאי דיש שליח לדבר עבירה אבל בחלבים ועריות ליכא שליחות דזה נהנה וזה מיחייב לא אמרינן דבעריות וחלבים דעיקר החיוב על הנאת בעילה או הנאת אכילה הנאת גרון או הנאת מעיו עיין חולין סוף פ"ז וא"כ כיון דעל הנאת אכילה ליכא שליחות בעבירה וה"ה באכילת מצוה כגון אכילת פסח או אכילת מצה או אכילת קדשים לא משכחת כלל כח שליחות וא"כ מותר לישראל לומר לגוי אכול נבילה דעיקר החיוב אם ישראל יאכל הוה על הנאת גרון או הנאת מעיו ועל הנאה לא משכחת שליחות כלל אפי' אם יש שליח לדבר עבירה א"כ לא מחזי הגוי כשלוחו וגוי אין עושה איסור אם אוכל בהנאה נבילה אבל לבשל בשבת דהוה מעשה אם יש שליח לדבר עבירה וגוי יהי' שליח לישראל הוה איסור א"כ אסרו חכמים לאמור לגוי לעשות דמחזי כשלוחו ודוק.
<b>ובזה</b> יש לתרץ קו' מחה"ש בסי' ש"ז ס"ק כ"ט שהשיג על המרדכי שהקשה מגיד הנשה ששולח אדם לנכרי על דין דמותר לומר לגוי בשל בשולך ונתקשה הגאון דלפי דברי הר"י לא קשה קו' הנ"ל דישראל מותר ליתן גיד הנשה בתוך פיו של גוי יעו"ש.
<b>ולפמ"ש</b> לק"מ דכל הטעם דמותר לומר לגוי לאכול נבילות יען דזה נהנה וזה מחייב לא אמרינן וא"כ לא שייך לאסור אמירה לעכו"ם משום שמחזי כשלוחו דהלא בהנאה לא שייך שליחות וא"כ בגיד הנשה דעץ בעלמא הוא והתורה חייבה עליו אי יש שליחות לדבר עבירה הי' שייך באכילת גיד הנשה שליחות דאין כאן משום נהנה רק משום דעשה פעולת אכילה וא"כ בגוי דלא נאסר בגיד הנשה נראה כשלוחו של ישראל ואסור לומר לו אכול גיד הנשה ודוק.
<b>שוב</b> התבוננתי דכבר ביאר הפלתי בסי' ס"ה הגם דאין בגיד הנשה בנותן טעם היינו דלא נחשב לאכילה אבל עכ"פ נחשב הנאה כי טעם קלוש יש בו בודאי יעו"ש בשם רשב"א וא"כ עכ"פ שייך בו זה נהנה וזה מחייב לא אמרינן ודוק.
<b>היוצא</b> לדינא לסמוך על שמבואר ברמ"א בא"ח סי' ש"ז וז"ל אבל מותר לומר לו לעשות מלאכה לעצמו עכ"ל וכן כתב במג"א ס"ק כ"ט וז"ל אבל מותר לומר לו בשל בשר שלך וכ"מ בא"ע סי' ה' וביו"ד סי' רכ"ז וכ"כ בת"ח בשם רא"ם ומותר לומר לעכו"ם כבה דליקתך עכ"ל ועמ"ש במחצית השקל אם אין ישראל נותר לו כלום מותר יעו"ש וא"כ בנידן דידן ימכור הצאן לגוי ואח"כ מותר לומר לו שיסרס את צאן שלו ודוק.
<b>ומצאתי</b> בש"מ בב"מ שכתב בשם ריטב"א וז"ל אבל רבינו הגדול הרמב"ן אומר שלא אמרו אמירה לגוי שבות אפי' במה שאין ישראל עושה אלא כשאומר לו לעשות לצורך ישראל ולא באומר לו לעשות לצורך גוי עצמו שהרי מותר רופא וכל אדם לומר לגוי שיבשל או שיעשה סם פלוני לעצמו בשבת וכן המנהג פשוט בכל ישראל לרופאים והכא ה"ק מהו לומר לגוי חסום פרתי ודוש בה תבואה שלי עכ"ל וכן מצאתי בשערי תשובה א"ח סי' ש"ז שמביא בשם הב"ח וכן בשם הריטב"א ורמב"ן ובודאי המה דברי ריטב"א שמצאתי בש"מ וא"כ הדבר ברור בעזה"י שאם מכרו הצאן יוכלו לומר לגוי שיסרס אך לצאת דעת הסמ"ג דפוסק כר"ח ימכר לגוי שאינו יכול לסרס בעצמו ואח"כ יאמר לו שיסרס והוא בעצמו יצוה לגוי אחר לסרס כנלענ"ד להלכה תל"י ומצאתי אח"כ לאדמ"ו חת"ס בח"מ סי' קפ"ה בנידן דידן והסכים עם השואל למכור את השוורים והוא אומר לנכרי שיאמר לנכרי אחר לסרס יעו"ש ולדעתי שימכור לנכרי שאינו יכול לסרס בעצמו ואח"כ יאמר לו שיסרס והוא ממילא יאמר לנכרי אחר לסרס ומיושב בעצה זו מה שנתקשה אדמ"ו שם בתשובה בד"ה אך יעו"ש כנלענ"ד ברור בעזה"י.
<b>ולא</b> אמנע מלהודיעהו כי הי' ברצוני להאריך על רעש האחרונים הלא לחומרא יש שליחות לגוי א"כ למה צריכים חכמים לאסור כלל אמירה לנכרי ולדעתי אין שליחות רק אם המשלח מוסר איזה כח שליחות להשליח שמבקש שיהי' עומד במקומו אבל אם נהפוך הוא שישראל בחר בגוי ולא בישראל לעשות לו דבר יען שבישראל הוה המעשה עבירה והוא לא חפץ לעשות עבירה א"כ איך נימא דגוי יהי' שליח ישראל הלא ישראל אינו חפץ ליתן לו כח להיות כמותו ושאני בב"מ דף ע"א דחפץ הראשון שהשני יכנוס תחתיו והוא יפטור אז הוה מקום לומר שליחות לחומרא אבל בנידן אמירה לעכו"ם בשבת ובשאר אסורים שבחר הישראל בגוי יען שלא יחפוץ בו להיות כמותו ויהי' לו עבירה הלא כל שליחות ילפינן מתרומה ופסח וגט עיין קידושין דף מ"ב ושם מבקש המשלח שהשליח יהי' כמותו ודוק אבל בוודאי שיצוה ישראל לפועל שלו גרע דשאני פועל כיד בעל הבית דמי עיין בב"מ דף י"ב ודף צ"ו ואין כאן מקומו להאריך בזה ועיין בשעה"מ פ"א מתרומת שהשיג על המח"א מגמ' בב"ק דף נ"ג מבור של שני שותפים הדש"ת.
<b>סימן</b> <b>ג</b> שפעת ברכות יעטה מורה מן השמים על ראש גבר העומד להקים על המאור הגדול לממשלת התורה כבוד הרב ר' מאנדל כהן נ"י רב"ד בק"ק הונסדארף יע"א.
<b>הובא</b> לפני ספרו הוא מכתבו אשר שלח לי ובפתחי ראיתי ששאל ממני הלכה למעשה כי רבו ספיקותיו איך לעשות כדין בקריאת התורה בכהן שנשא גרושה וחי עמה שלא כדת לולא שראיתי שיחשב לי ד' און אם אשים לפי מחסום לא השבתי כעת בתענית אסתר אבל מלאכה היא לד' לקנא קנאת ד' צבאות לא אחשה מלאמור לו שנפלאות בעיני לראות חזיון הזה אשר ראיתי במכתבו כאשר יבואר בעזה"י.
<b>שאלה</b> איש פלוני וכהן הוא אשר מעל בד' לעבור ביד רמה את פי ד' הכתוב מפורש בספר תורת משה שהלך האיש ופרש ידו לקדש אשה גרושה מאישה ונשאה אותה (ועיין בריב"ש סי' כ' דאין חילוק אם החזיר גרושתו או גרושה אחרת על כן כתבתי שלקח גרושה הגם ששואל כותב החזיר גרושתו ודוק) ודר עמה כאות נפשו נפש רשע חמדה לו וביום יאהרצייט ביקש לעלות לתורה וקפץ זקן אחד וקראו אותו ראשון בשם כהן רק לא קרא אחריו לוי ומעלתו נ"י חלק עליו שלא עשה כהוגן כיון שמפורש יצאו בש"ע א"ח סי' קכ"ח סעיף מ' דאין נוהגין בו קדושה לקרוא אותו ראשון לתורה והגם שלא קרא אחריו לוי פן יאמינו העולם שלא הי' שם לוי ומה שלא קראו אותו גם במקום לוי לא ידע העולם שהוא נפסל מכהונה אבל נפשו בשאלתו אם לקרוא אותו לאחרון או למפטיר פלוני בן פלוני הכהן שהוא כבוד אביו שהי' כהן כשר רק אולי גם לאביו נח בקבר שלא להזכיר שהוא כהן יען שבנו מחלל כהונה וסיים וז"ל ואולי יש לצדד דאף אם אין קורין אותו לא יחזור וזולת זה הוא איש נושא בעול עם הצבור ויש להם הכנסה אם עולה לתורה ומפני דרכי שלום יש לקרוא אותו לאחרון ומפטיר בשם כהן עכ"ל.
<b>תשובה</b> הדבר ברור בעיני מי שקורא אותו לתורה הן במקום כהן או במקום ישראל הן באחרון והן למפטיר הן בשם תואר כהן או בשם ישראל הוא עושה שלא כדת ושלא כדין ואבאר הדבר בעזה"י ואני תפילה גל עיני ד' ואביטה נפלאות מתורתך.
<b>טרם</b> אענה אעתיק דברי רבינו הרמב"ם שכתב באגרת אשר שלח לנוא אמון אודות כהן שנשא גרושה וז"ל ואם יתמידו במרים ומאנו לקחת מוסר תודיעני זה כדי שיצאו הפתוחין עליהון בהעיירות הקרובות והרחוקות ותחדשו ברוכים תהיו עוד עליהם את החרם ברבים אם לא ישובו כי לא יתכן להתרשל בכמו המעשה הרע הגדול הזה והוא להרים יד במרי ולכפור במשה רבינו ובתורתו התמימה בגלוי ובפרהסיא ונתעלם מזה וחלילה לנו שנסביר פנים בזה או שנפחד משום אדם או נעשה לכבודו אבל תחלצו ההשגחה להעביר הדין בהם על מה שעשו ויורום הקהל כולם בקשר אחד ארור עושה מלאכת ד' ברמיה וארור מונע חרבו מדם עכ"ל בקול ד' חוצב להבות אש שלהבת יה.
<b>הדור</b> אתם ראו איך הזהיר רבינו שחלילה שנסביר פנים או נפחד מאדם או נעשה לכבודו לאיש רשע עריץ להרים יד במרי לכפור במשה רבינו ובתורה התמימה בגלוי ובפרהסיא כי הלא מפורש כתוב בתורת ד' ואשה גרושה מאישה לא יקח כי קדוש הוא לאלקיו נהפוך הוא לחלוץ למלחמה בקשר אמיץ שארור עושה מלאכת ד' ברמיה וארור מונע חרבו מדם ואיך לא יבוש האיש לבקש דרכי שלום עם איש פריץ עז פנים לנגד כל רואי שמש אשר הרים יד בתורת משה על פי ד' ונשא אשה גרושה אשר עובר בכל ביאה וביאה ג' לאוין משום אשה גרושה מאישה לא יקח ומשום לא יחלל זרעו ומשום לפני עור לא תתן מכשול הלא אין שלום אמר ד' לרשעים או הכי בעבור בצע כסף אשר מנדר אם עולה לתורה הלא כתוב לא תעשון אתי אלקי כסף ההימר גוי אלהיו בעבור צרור כסף אם יתן איש כל הון ביתו באהבה בוז יבוזו לו לי הכסף ולי הזהב אמר ד' הנה שמוע מזבח טוב להקריב מחלב אלים ולא להחניף לרשע יודע רבונו ומורד בו בעבור כי יזל מי זהב מדליו הלא אין צבור עני אין מעצור לד' להושיע ראוי' להדפו ולרדפו שלא להנות מכספו וזהבו כי כל היוצא מטמא טמא משורש נחש יצא אפעה.
<b>הביטו</b> וראו דברי רבינו הרמב"ם שם במכתב קדשו כתב וז"ל וכבר ידעתם יוסף לכם האל יראת חטא כי כל מי שיצטרף אל הרשעים וישתתף עמהם בדבר מן הדברים שיוכלו אותם מי שיכלם אותם באבדם והוא מאמר אדון הנביאים אשר ביאר לנו האמיתיות והצילנו מלטבוע במי הכסילות אמר ומה נכבד האומר סורו נא מעל אהלי האנשים הרשעים האלה ואל תגעו בכל אשר להם פן תספו בכל חטאותם וכזה ראוי' לנו אנחנו השומעים לקול ד' המגיע לנו על ידו שנפריש ונבדיל כל הקמים עליו ועוברים על מצות ממצותיו שהם מצות האל יתעלה כמו שאמר כי לא מלבי ולא נניח בינינו ובניהם שום שתוף ולא שייכות בשום פנים ולא בשום ענין עכ"ל היקר מפז ומי הוא זה ואיזה הוא אשר לא יכיר כי רוח אלקים דיבר בו להזהיר לדורות שלא יחניפו להמרים יד כנגד מצות ד' בזרוע חשוף לעיני כל רואי שמש בעבור בצע כסף ואמר אל תגעו בכל אשר להם פן תספו בכל חטאתם כי כל המחובר לטמא טמא תזרם כמו דוה צא תאמר לו כספו וזהבו לחוץ תשליכו ולא תתחברו לרשע עריץ.
<b>ואם</b> יפלא בעיניו מה חרי אף הגדול הזה על כהן שנשא גרושה יותר מאלו אכל הכהן חזיר או נבילה וטריפות אשר אעפ"כ הוא נשאר להיות אחי הנכבד ואם עבר ונשא גרושה או זונה מרדפים אותו וצע"ג.
<b>אך</b> לא נפלאת ולא רחוקה היא לדעת פתשגן כתב הדת אותן העבירות אשר הם מכח שם ישראל אין מחללים כהונתו אבל נשואים מנשים פסולות או מטמא למתים שבאים מכח כהונתו אם יעבור עליהם אז כפי קדושתו טומאתו לרדוף אותו עד חובה.
<b>וידע</b> כי הגם שקטן אוכל נבילות הב"ד מצווין להפרישו וה"ה בגדול אם הוא שוגג הב"ד מצווין להפרישו אבל גדול העובר בשאט נפש עבירות אין חביריו מצווים להפרישו דהלעטהו לרשע וימות דבר זה מפורש יוצא מדברי דג"מ יו"ד סי' קנ"א יעו"ש אבל בוודאי שהב"ד של ישראל מחויבים להפריש אפי' גדול מעבירה אשר יחפץ לעשות עבירה והוא מפורש יוצא מדברי רמב"ם פכ"ד מהל' סנהדרין וז"ל וכן יש לדיין לעשות מריבה עם הראוי לריב עמו ולקללו ולהכותו ולתלוש שערו ולהשביעו באלקים בע"כ שלא יעשה או שלא עשה שנאמר ואריב עמם ואקללם ואכה מהם אנשים ואמרטם ואשביעם באלקים עכ"ל אבל בשאר כל אדם מישראל הרואה עבירה כתב בפ"ו מה' דיעות וז"ל וכן תמיד חייב להוכיחו עד שיכהו החוטא ויאמר לו איני שומע עכ"ל אבל אין צריך להוכיח וגם להכות את הרשע ומכ"ש שלא ימרט ראשו ולא יכה אותו עד שתצא נפשו יעו"ש והטעם מפורש יוצא מדברי רמב"ם בספר המצות סי' קע"ו וז"ל היא שציונו למנות שופטים ושוטרים שיכריחו לעשות מצות התורה ויחזרו את הנוטים מדרך האמת אלי' על כרחם ויצוו לעשות טוב ויחזרו מרע ויעמידו הגדרים על העובר עד שלא יהי' מצות התורה ואזהרותיה נידונות לפי אמונת כל איש עכ"ל והבאתי במקו"א ראי' לכלל זה מדברי הרא"ש כתובות פ"ד סי' ג' שכתב וז"ל כמו שמחויבים הב"ד לפרוש את האדם מן העבירה כך מחויבים להפרישו שלא יפשע בנפשו עכ"ל הרי שגם הרא"ש רמז שהב"ד מחויבים להפריש אפילו גדול אשר עובר בשאט נפשו עבירה וה"ה שלא יפשע בנפשו לישא קטלנית אבל איש יחיד שאין מכלל הב"ד שופטים ושוטרים הגם שמחויב להוכיח את חבירו אבל אין מחויב להפרישו בזרוע ודוק.
<b>אמנם</b> בכהן כתיב בתורה וקדשתו מזה ילפינן שתי דרשות (א) לכבדו להיות הכהן בראש לקרוא אותו ראשון בתורה ולברך וליטול מנה יפה הכלל לכבד הכהן לפארו ולנשאו (ב) אם מחלל כהונתו וישא נשים פסולות או מטמא למתים כי הוא ממאס בקדושתו אז דפנו להלקות אותו עיין יבמות דף פ"ח וקדשתו דפנו יעו"ש והטעם כי מצות עשה הוא על כל איש ישראל לקדש הכהן אפי' הוא עניו ולא מבקש כבוד ופאר כל האיש ישראל מצווה לקדש אותו וממילא אם אירע שכהן רוצה לחלל קדושתו יש ג"כ מצוה על כל איש ישראל לדפנו להלקותו וזה שרמז הרמב"ם בספר המצות מצוה ל"ב וז"ל לשון ספרי וקדשתו על כרחו לומר כי זה צווי נצטווינו בו ואינו בבחירת הכהן עכ"ל הזהב הרי שפתיו ברור מללו שהך וקדשתו משני פנים הוא מצות ישראל בעל כרחו של כהן ויש חיוב על כל אחד ואחד מישראל לרדפו ולהלקותו בעבור מצותו ודוק.
<b>וגדול</b> הדבר שכתב הרמב"ם באותו מכתב וז"ל ועתה כשיעמוד התלמיד ר' יוסף ש"ץ על הפתח יקרא ברבים ויפרסם אותו כדי שיבדלו העם באלו שני רשעים החטאים האלה בנפשותם ויפרשו מהם ויזהירו הנשים בתכלית האזהרה מליכנס עם הזונה הנזכרת בשום מקום אפי' בבית המרחץ עכ"ל הרי שהזהיר שהנשים לא יכנסו עם הזונה הזאת אשר היא גרושת איש ונשאת לכהן אפי' לבית הטבילה והבן.
<b>שוב</b> נתתי ללבי הרי שהחמירו רבותינו ז"ל אפילו אם הוא אנוס לגרש וגם נדר הנאה ממנה אעפ"כ אינו קורא ראשון עיין במג"א סי' קכ"ח ס"ק נ"ט וקו' מג"א מנודר ועובד יורד ומגרש כבר הביא הבאר היטב ומחה"ש היינו אם יגרש מיד מהני הנדר אבל אפי' אם הוא אנוס מלגרשה לא נוהגים בו קדושה שהיא בחזקת אשתו יעו"ש וק"ו בנידן דידן דאוקמי לרשע הנ"ל על חזקתו כיון שעבר עבירה הזאת רבות בשנים נעשה לו כהיתר ועיין בפי' הגאון מווילנא אם קידש בפסולי עדים לא חיישינן דלמא הירהרו בתשובה דדוקא אם אמר בפיו ע"מ שאני צדיק אז אמרינן דעשה תשובה ודוק.
<b>ואעתיק</b> דברי תרה"ד בפסקיו סי' רכ"ב שכתב וז"ל ותו נראה לומר שדווקא אאיסורי כהונה שלגבי ישראל שרי כדפרישת התם שאיירי כה"ג שאתו תרי ואמרו לא מת באותו שעה שנשאה זה ואח"כ מת ונמצא אסורה לו משום זונה כה"ג אמרינן איסור כהונה שאני שכיון דלישראל שרי ודווקא לכהן קדשתו תורה לאסור לו הקפידה תורה לקדשו כדי לברר קדושתו ולהחמיר על המצות שנצטוו לו יותר מישראל אבל מילתא של ישראל נמי הוי איסור לא שייך התם וקדשתו ולכך קאמר לכהן שאני משמע דווקא איסור דליתא אלא בכהונה עכ"ל הרי מבואר באיסורי כהונה היינו שאסור לו החפץ רק מחמת קדושת כהונתו מחמירים עליו יותר לברר כהונתו ולא על איסורים שאוסרים גם לישראל ולא באים עליו מחמת קדושת כהונה לא מחמירים עליו ודוק.
<b>ושישו</b> בני מעי תל"י שמצאתי בב"י סי' קכ"ח וז"ל אבל רבינו הגדול מהרי"א כתב שנראה דלדעת הכל כהן שהוא נשוי גרושה אין לו לישא את כפיו ואין לו לעלות לתורה שהרי בכל שעה עומד במרדו עכ"ל הרי שביאר אם עדיין הוא קשור בגרושה והיא זונה שלו א"כ הוא עומד במרדו אין לו לעלות לתורה ולא הזכיר לעלות לתורה ראשון אלא אין לו לעלות לתורה כלל ודוק א"כ מה שכתב המחבר בסעיף מ' אפי' לקרות בתורה ראשון היינו שסיים אפי' גרשה או מתה פסול עד שידור הנאה יעו"ש שם מקילין כיון שכבר מתה הזונה או גרשה די בזה שלא לקרוא ראשון אבל אם אוחז בזונה בידו איך יקרב לס"ת להעיז פניו לברך הודאה שנתן הקב"ה התורה והוא בשאט נפשו כופר בה אין זה מברך אלא מנאץ יודע רבונו ומורד בו ודוק.
<b>ולא</b> אוכל להתאפק מלהודיע אשר דנתי לפני גדולי ישראל שלדעתי לא יפה עושים גדולי הדור אשר מרפים מלבוא לפני מלך ושרים כנגד הרשעים אשר מונעים מלמול בניהם ומפירים בריתו של אברהם אבינו הגם שיש עכשיו חירות אמונה היינו שיצא מפי מלך ושרים שלא יכופו לאדם לשמור דתו אבל מצות מילה שכל הבן היולד בישראל יש חיוב על כל איש ואיש מישראל וביותר על הב"ד למול את הבנים אשר יולדו בכלל ישראל א"כ כיון שהאב אינו רוצה למול ממילא חל חיוב מצות המילה על כל ישראל בכלל א"כ הוה מצוה של בני ישראל הרוצים לשמור דתם והלא המלך ושריו לא גזרו עלינו שלא נקיים מצות שלנו ובל"נ אתחיל עוד הפעם לעורר על זה והלואי שיצליח ד' בידי וביד כל המאמינים בכל המון ישראל וה"ה כאן מ"ע וקדשתו הוא מצות ד' על כל איש ישראל ועל כן צריך לעשות הכל כדי שיהי' הכהן בקדושתו והבן זה.
<b>ואוסף</b> עוד בסברה דכל בעל עבירה בשעה שבועל עריות או אוכל נבילות וטריפות או אוכל שקץ והחזיר יחדיו אז עוסק בעבירה אבל בשעה שפורש מהעבירה ובא לקרוא בתורה כבר פסק עבירתו אולי הרהר בתשובה עיין בא"ע סי' ל"ח ע"מ שאני צדיק ונמצא שהוא רשע וכדומה אבל בכהן שנושא גרושה דכתיב לא יקח ועיין קידושין דף ע"ח פלוגתא אי לקו על קידושין לבד אבל קודש ובעל אז לכ"ע לוקין ועדיין העבירה בידו דהיא הגרושה הקיחה שלו שהיא אשתו ובכל רגע עובר עדיין א"כ מי יוכל לראות שהכופר בתורה בשעה שקורא בתורה ישתיק לו ומי ידין אותו לכף זכות שמתחרט בלבו וילך לביתו ויגרש את הזונה אשר קשור בה ככלב ואין חילול השם גדול מזה שהאוחז את השקץ בידו ועובר על תורת משה ויקרא בה לכבדה ודוק.
<b>וראיתי</b> במכתבו שכתב שדיבר מזה עם הגאון ר' שלמה זלמן ז"ל וכדומה שהראה לו שפרמ"ג אינו מתיר לקרוא אותו גם לישראל אך מעלתו נ"י כבר התירו לאחרון ולמפטיר רק מסופק אם יקרא לאביו בשם כהן כמו בגיטין עכ"ד בקיצר.
<b>לא</b> מצאתי מפורש בפרמ"ג לאסור אותו לקרוא במקום ישראל אבל מכללא איתמר שמצאתי לפרמ"ג שכתב באשל אברהם ס"ק נ"ח וז"ל ולענין כהן שנשא גרושה ואומר שאינו כהן וכבר החזיק עצמו לכהן כמה שנים הנה במהרי"ט ח"א סי' קמ"ט האריך ומסיק כל שהוחזק שלושים היא חזקה וסוקלים ושורפים על החזקות ע"כ אין להאמינו ואסור לטמא למתים ולישא פסולה גם אין קורא בתורה ראשון ואין נ"כ עוד אלא יעלה למפטיר ולא בשם כהן (וה"ה אחרון לדידן כמו שיתבאר אי"ה בה' קריאת ס"ת) אבל לא שלישי וכדומה דאסור לן לזלזל בכבוד כהונה עכ"ל הרי דווקא בנידן מהרי"ט שהוא מכחיש לגמרי שאינו כהן כלל שאז הדין הגם שגירש הגרושה כפסק מהרי"ט דאינו נאמן לומר שאיני כהן כנגד חזקה אשר הוחזק אבל עכ"פ נאמן על עצמו לחומרא שיופסד ממנו כל הכבוד כמבואר בבאר היטב סי' קכ"ח ס"ק ס"ח וז"ל אם אמר שאיני כהן ונשא אשה פסולה אפי' גירשה והידר הנאה לכל נשים הפסולות אין לו דין כהן לישא את כפיו ולקרות בתורה ראשון מהר"י הלוי סי' צ"ג עכ"ל אז מותר לקרוא לו אחרון או מפטיר אבל כהן אשר אינו מכחיש כהונתו לאמור שאביו לא הי' כהן אבל הוא רשע עריץ עבד תאוותיו ומחזיק בגרושה לאשתו מי יתיר לו לעלות לתורה למרוד פני ד' יכסהו בושה וכלימה עד שיגרש זונה שלו וישוב אל ד' וידור מנשים פסולות אז ירחמהו ד' שלא יפול ממנו נדח.
<b>סוף</b> דבר הכל נשמע שלא יכופר לו העון הזה לכל מי שמכבדו עוד וקורא אותו לתורה הן במקום כהן או במקום ישראל הן לאחרון או למפטיר הוא התחבר עמו ברשעו וירא לנפשו על אזהרת משה רבינו פן תספה בכל חטאתם כי גם הוא מבטל מ"ע וקדשתו דפנו ומסייע לממרים פי ד' ביד רמה כנלענ"ד ברור בעזה"י לדינא ולמעשה (ועיין ביו"ד סי' של"ד ברמ"א סעיף ו').
<b>ואולי</b> העיז האיש עוד לצוות לשמש לעשות מי שבירך לאשתו זו הזונה אשר עוברת עמו בכל יום ביאה ובכל כח עבירות חמורות ומולידים חללים אין חילל השם גדול מזה ר"ל עשיתי את שלי וד' יהי' עמו ועם כל המשחרים פני ד' שיהי' עמהם להגדיל התור' ולהחזיק בדת ואמונ' דברי הדש"ת.
<b>ואגב</b> גררא אעתיק מ"ש בגליון חת"ס א"ע ח"ב סי' קע"ד בד"ה ופר"מ שכ' אדמ"ו ז"ל חקירה אם יש חיוב על הב"ד לחקור אחר עדים לגלות מעשה זנות כתבתי וז"ל עיין ביבמות דף פ"ח ע"ב ברש"י ד"ה דפנו בעדים ב"ד מוזהרים לטרוח אחר עדים להכחיש את הראשונים כדי לקדש את הכהן וזה כנגד דעת אדמ"ו ז"ל שכ' וז"ל אבל לחקור על עדים לאסור אשה על בעלה מנ"ל זה עכ"ל ויש להצדיק דעת אדמ"ו ז"ל דקדושת כהן שאני דעיין רמב"ם בסה"מ סי' ל"ב דהוא מ"ע על כל ישראל לקדש את הכהן א"כ מוטל עלינו דרישת עדים לקיים מצוה שלנו משא"כ לדרוש אחר עידי זנות לפרוש אשה מבעלה לא אמרינן עכ"ל.
<b>עוד</b> כתבתי שם על הגליון בד"ה ומ"ש עוד שהביא אדמ"ו במעשה שאשה א' גבירה באיטלין כפאה לבעלה עד שנתן לה גט שהי' מכלל אותן שכופין להוציא ונשאה עיניה על כהן א' ואסרו חכמי איטליאן הנשואים עד שבא הדבר להיושבים ראשונה במלכות קאנסיטריום בוויען והמלומדים שם הצדיקו דברי הבליעל הכהן כי הוא טען התורה אסרה אשה גרושה מאישה שהוא הוציא אותה אז היא אסורה לכהן אבל אשה שהיא גירשה את בעלה אינה אסורה לכהן עד שאחד מחכמי הדת דיבר על לב המלך ושרים באיזה חקירה שהיא אסורה וכתבתי על הגליון וז"ל כמה גדולה חכמת רז"ל שהר"ן פ' המגרש בסוגי' גט מעושה כ' וז"ל אפשר שיטעה לומר שלא פסלה תורה גרושה לכהן אלא היכי דאיהו מפיק לה מפני כבוד הכהונה אבל במעושה דאיהי מפקי ליה נהי דכשר ואינו פוסל עכ"ל הרי שכבר הקדימו חכז"ל כנגד הטענה והשוו הפסול בכהן ואפי' במעושה ע"י עכו"ם פסלו עכ"ל שם ופלא שלא הביא אדמ"ו ז"ל הר"ן הנ"ל.
<b>סימן</b> <b>ד</b> שפעת שלום להרבני האברך העוסק בחקי חורב ה"ה כבוד המופלג החריץ מהו' ר' דוד נ"י ווייס בישוב טארפא.
<b>מכתבו</b> עם שאלתו קבלתי ואשיב לגלות דעתי אבל אין אני מורה בגליל אחר מהרב דדגלו ישאל למעשה.
<b>שאלה</b> אודות אשה אחת ששבקת לן חיים בחצי ימיה ונשארו בנות ממנה אבל בן זכר אין נשאר ממנה והבנות וכל הקרובים מבקשים שישא אחות אשתו ובאין אופן מניחים לו לישא אשה אחרת אבל האחות אשתו הראשונה כבר מתה לה שתי אנשים ר"ל מאי לישא אותה משום גדול שלום הבית כמו שמצינו בש"ע שמותר ליקח אשה שאינה בת בנים משום שלום בית עכ"ה.
<b>תשובה</b> בדבר זה הלכו בו נימושות ואשר אחזה בו להתיר אבאר בעזה"י הרא"ש סובר דמי שנושא קטלנית כופין אותו להוציאה כמו שכתב בפ"ד מכתובות סי' ב' וז"ל ויראה שכופין אותו להוציא דחמירא סכנתא מאיסורא וכמו שמחויבין ב"ד להפריש את האדם מן העבירה כך מחויבין להפרישו שלא יפשע בנפשו עכ"ל ולכאורה ערבא ערבא צריך היכן מוזכר אם גדול חפץ לעשות עבירה שצריכים להפרישו דלמא דווקא קטן אוכל נבילות ב"ד מצווים להפרישו דהוה שוגג אבל אם גדול במזיד עובר עבירה אין צריך להפרישו עיין דג"מ ביו"ד סי' קנ"א רק בארתי במחנה חיים ח"ב חא"ח סי' כ"א דב"ד בודאי מצווים להפרישו אפי' גדול העובר במזיד ולכן דייק הרא"ש וכמו שחייבים ב"ד להפריש את האדם מן העבירה כך מחויבים להפרישו שלא יפשע בנפשו עכ"ל דייק דווקא הב"ד מחיוב להפריש גדול מן עבירה וה"ה כאן הב"ד כופין להוציא את האשה שלא יפשע בנפשו אבל שאר בני ישראל אין מחויבים להפריש אותו שלא יקח אשה הקטלנית כי מה להם אם הוא רוצה לכנוס בסכנה ולא חס על אריכת ימיו הגם דלאו דלא תעמוד על דם רעך הוא על כל אדם ישראל עיין רמב"ם פ"א מהל' רוצח היינו אם נפל במים או לסטים ארבו לו להרוג אותו אבל אם אדם עושה בדעה מיושבת דבר אשר יוכל לגרום שימות בקיצר ימים אין זה בכלל לא תעמוד על דם רעך ומה שנושא קטלנית הוא רק עבירה שעובר על ושמרתם את נפשותיכם ודוק.
<b>ובזה</b> יומתק להבין דעת קדושים חבל ראשונים אשר עשו מעשה אם בא קטלנית לשאול אומרים להם אם תתקדש אז אנו לא נחייבוך להתגרש ומערימים עדים שיהי' על הקדושין ואח"כ כותבים לה כתובה עיין בכ"מ פכ"א מהל' א"ב ובח"מ א"ע סי' ט' והוא פלא ולפמ"ש מתוק מדבש דלו יהי' איסור סכנות הנפש אין אדם מישראל מצווין להפרישו אם יחפץ לעשות עבירה שלא לחוס על גרם סכנות נפשות ואז אין הב"ד עושים מספק כפיה לגרש אותה דדלמא אין סכנה בדבר כדעת הרמב"ם אבל לכתחילה אין הב"ד מרשים לסדר קידושין דדלמא יש סכנה בדבר וספק סכנה לחומרא הגם אי ספק איסור מן התורה לקולא עיין חולין דף י' ויהי' הב"ד צריך להפרישן מספק סכנה כמו שצריכין להפרישו מן וודאי איסור אבל אדם פרטי אין צריך להפרישו אפי' מן ודאי איסור ויוכלו להיות עדים בדבר הנוגע בספק נפשות ואח"כ כיון שכבר נתקדשה אין על הב"ד חיוב לכפות לגרשה כיון שיש ספק אם יש סכנה בדבר ואין חיוב עליהם לכפות רק להפרישו וודאי איסור וכאן יש ספק ספיקא אם יש סכנה בדבר דלמא כסברת הרמב"ם דהכל רק פחד ודמיון ואפי' יש סכנה בדבר דלמא זה האיש לא ימות בלא עתו ודוק.
<b>ודעת</b> הרא"ש ג"כ דהוה רק ספק סכנה ואעפ"כ פסק דכופין יען דחמירא סכנתא מאיסורא ספק סכנה הוה כוודאי איסור על כן החכים הרא"ש והתחיל וז"ל וכופין אותו להוציא דחמירא סכנתא מאיסורא עכ"ל משמע לכך כופין אותו הב"ד יען דסכנה חמור ואח"כ מסיים וז"ל וכמו שחייבים הב"ד להפריש את האדם מן העבירה כך מחויבים להפרישו שלא יפשע בנפשו עכ"ל משמע שסכנה הוה רק כמו איסורא וצע"ג ולפמ"ש נכון דלו יהי' שהב"ד צריך להפריש רק מוודאי איסור ולא מספק איסור אעפ"כ חמירא סכנתה והוה ספק סכנה כודאי איסור ודוק אח"כ מצאתי בריב"ש סי' רמ"א וז"ל אבל בקטלנית אין סכנותו ברורה אלא שאנו חוששים לה כיון שהוחזקה ולשון הכתוב הוא כי אמר פן ימות גם הוא כאחיו עכ"ל הזהב.
<b>והנה</b> חקרתי במקו"א אם הי' בעל אחד מן שני בעליה שמתו כהן אז יש היתר לאשה דלכאורה רוב נשים אינם קטלנית וע"כ דנימא יען דחזינן דמתו להאשה שני בעלים ע"י רעותא יצאה מהרוב נשים וחיישינן דלמא מעין גרם או מזלה גרם אבל אם הי' אחד כהן אז אמרינן דלמא הוא הי' מבית עלי שמתים בנעוריהם וכי תימא ניזל בתר רוב כהנים דלא אתו מבית עלי אני אומר מנ"ל להוציא האשה הזאת מרוב נשים אשר אין מעיינם ומזלם גורמים שימותו בעליהם דלמא הבעל האחד שהי' כהן הוא יצא מרוב כהנים והי' מבית עלי שמת בקוצר ימים (והוה כמו סכין אתרעי בהמה לא אתרעי) שבו נמצא רעותא שמת בקוצר ימים ובה לא נמצא רעותא שנדע שמזלה או מעיינה גורם עליה יש לדון שהיא מרוב נשים שאינם קטלנית ועליו אין נ"מ אם נאמר דהוא מבית עלי ואפי' אם יש לו אב זקן או אח זקן בכל זאת נאמר הוא זכות התורה אשר מגין עליהם ודוק (ועיין גמ' בפ' נערה).
<b>ואיידי</b> אודיע כי חפשתי טעם מה שחקרו היתר ביבום יותר ואמרתי בטעם הדבר כי טעם הרא"ש דב"ד צריך להפריש מעבירה וחמירא סכנתי' דאפי' בספק צריך להפרישו ואמרתי הלא כלל גדול בתורה לא אפשר ולא קמכווין שרי עיין בפסחים דף כ"ו ובנופת צוף של דברי פנ"י שם דהוה כאלו נעשית העבירה בלי מעשה והתורה אסרה המעשה בעבירות דבש וחלב תחת לשונו בסמיכת הרמב"ם יעו"ש וא"כ בודאי מי שנושא קטלנית אינו מיכווין שמבקש למות בלא עתו דנהפוך הוא הוא מבקש לראות חיים עם האשה יקבלו נדרים ויתנו צדקות שישבו יחדיו עד זקנה ושיבה א"כ עכ"פ אינו מכווין לעשות שפיכות דמים לעצמו (עיין ריטב"א) וגם היא האשה מתפללת ומקבלת להדליק נרות וליתן לאביונים שלא יצא תקלה על ידה ותשב כאלמנה חיה כל ימיה רק נשאר דעכ"פ אפשר לו ליקח אשה אחרת והוה אפשר ולא קמכווין אבל ביבמה דמצוה עליו להקים לאחיו שם וחליצה במקום יבום לא כלום והוה לא אפשר ועיין ר"ן פסחים בפי' דלא אפשר) וא"כ הוה לא אפשר ולא קמכווין ושרי ובפרט דאשה הקנו לו מן השמים ומאתו לא תצא רעה וכיון שנשאה בהיתר והיתה מותרת לו לילה אחת שוב אין לב"ד לכפות להוציאה כיון שהמעשה נישואים הי' בהיתר ודוק.
<b>והוספתי</b> נופך בטעם הדבר ביבום דרשב"א כתב בדף ס"ה ביבמות בד"ה הא וז"ל הא דאמרינן הפילה וחזרה והפילה הוחזקה לנפלים פסקו הראשונים ז"ל בחבוריה' ואעפ"י שנפסקה הלכה כרבי בנשואין י"ל דבהא לקולא אזלינן כרשב"ג מפני שנשאת בהיתר והיא יולדת וכי היכא דאזלינן לקולא בוסתות ובשור המועד וכן נמי במשפחות כדאיתא לעיל הכי נמי בהא אזלינן לקולא כרשב"ג וא"נ אפשר דרבי גופא מודה בהא מהאי טעמא דאמרן עכ"ל ולפ"ז ביבמה דהנשואים בהיתר אז ממילא פוסקים בו כר"ג דבשלושה פעמים הוה חזקה ומותרת אח"כ לו לאשה ומיושב קו' בשם הגאון ישועות יעקב שהקשה הא גם בחייבי לאוין הי' מותר ביאה ראשונה רק גזרינן ביאה ראשונה אטו ביאה שניה וא"כ למה לא נגזר גם ביבום קטלנית ביאה ראשונה אטו ביאה שניה ותי' כיון דכנסה אז לא כופין להוציא דקיי"ל אם כנסה אפי' באיסור אין הב"ד כופין יעו"ש ולפמ"ש איכא טעם לשבח כיון דנשואין בהיתר אז פסקינן כר"ג דבשלשה פעמים הוה חזקה אפי' רבי מודה בנשאת בהיתר אז הי' לה חזקת היתר לבעל זה ומספק לא מפקינן לה מבעלה ולא דמי לעשה דוחה ל"ת דשם הוה רק דחיה אבל כאן ליבום הוה בתורת היתר ודוק כי ישר בעזה"י.
<b>ועוד</b> עלה בדעתי חקירה אם אחד משני בעלים שמתו הי' עם הארץ והיא האשה בת כהן אז מקילינן להנשא לבעל ג' דהא מבואר בש"ע להלכה בא"ע סי' ב' סעיף ח' וז"ל ע"ה לא ישא כהנת ואם נשא אין זווגם עולה יפה שתמות היא או הוא מהרה עכ"ל א"כ הרי יש לתלות למה מת לה בעל שני שע"ה הנושא כהנת קרוב הדבר שימות הוא ומנ"ל להוציאה מרוב נשים שאינם קטלנית ויש לתלות לקולא כפי מה שהעלו הפוסקים להמציא קולות ובפרט דעכ"פ לא שייך סברת הריטב"א דהוה שופך דם אדם ולמה יחוש כלל אם יש דבר לתלות וק"ל.
<b>נחזור</b> לענינינו עיקר ההיתר הוא אם להאיש הנ"ל אין פחד לנגד עיניו אז שערי היתר מונחים לפניו אם מעשיו לשם שמים שלא להכניס מריבה בתוך ביתו ומשפחתו כי גדול השלום ובפרט אולי היא בת כהנת שנשאת לעם הארץ או אם הי' בעל אחד כהן וכדומה אבל העיקר נ"ל שישנה את שמה להוסיף לה שם על שמה והוא יקרא אותה רק בשם החדש וגם תקבל עליה לצום חצי יום בעת שיגיע יום טבילה או ליתן אז נרות בבהכ"נ שלא ידעך נרה הוא הבעל אשר יהיה עמה (ועיין בב"י בשם ספר חסידים ועיין בספר כרם שלמה א"ע שמביא ראי' מכתובות דף ס"ה דגם בזמן הגמ' נשאו קטלנית) באתי רק לחזק התורה שלא להשיב פני בן תורה אם ישאל בדבר הלכה ריקם הדש"ת הטרוד מאוד.
<b>סימן</b> <b>ה</b> שאלה אשה אחת ילדה והשליכה הולד חוצה בלילה סמוך לבית הכנסת ומצאוהו השומרים נכרים ולקחוה אותו לביתם ואיזה ימים אח"כ המירו אותו וכאשר הקשבנו מזה הרבינו תחבולת בזה להחזיר אותו לדת ישראל ולא הועיל כלום ואחר איזה ימים בא אם הילד וצווחה ככרוכי' על מה שעשתה ואולי אם יבא הדבר למשפט יחזירו והנה הבעל נשא אותה חודש אחד אחר גמלתה את בנה והוא אחר יב"ח ללידת הולד וג"ח אחר גמלתה ואח"כ השליכה הולד חוצה ובעלה הוא כהן ואמר שלא ידע הדין.
<b>והנה</b> אחרי שכפי הנמוסין אין למסור הילד לחזרה והוה כמו ריש גלותא ולכאורה יש לדון בזה אם שייך איסור מינקת כיון שהמיר ואנן תקנה לנכרי לא עבדינן כמו דאמרינן בב"ק [צ"ו א'] ועיין רמב"ם מה' זכיי' שצוה לתת לנכרי מתנה מעתה בנ"ד אם הילד יש לו דין עכו"ם ואין מורידין ולא מעלין ולא תיקנו חכז"ל אך הדבר ברור דתינוק אונס גמור הוא ול"מ המרתו ויש לו דין ישראל להחיותו ועיין ביו"ד שמ"ה ובדג"מ שם לענין אבילות א"כ שייך בי' תקנה כמ"ש בירושלמי בשדה יתומים אל תבוא אך מ"מ כיון דהתנוק יתגדל בין הנכרים וקרוב הדבר שיהי' נכרי איך יעשו תקנה ויעיין ברא"ש קדושין [פ"א סי' כ"ב] שכ' אף דמומר יורש דבר תורה יש לתת לב"ד כמו דאמרינן בכתובות [י"א א'] יהבי' לה קנס דאזלא ואכלה בגיותה ועיין בב"י ח"מ סי' רפ"ג שהביא דברי תרה"ד שכ' באנס בקטנים דין ישראל יש להם דיש ס' אולי יתעורר לשוב לדת ישראל ובדברי רא"ש הנ"ל עמדתי בתימא שהביא ראי' מהך דכתובות דשם הקשה בגמ' שפיר דבאמת נכרית אין לה קנס ומאי מייתי הרא"ש למומר שאינו יורש דמדינא הוא יורש ומאי איכפת לן אם אכל בגיותא ושם מקשה שמא תמחה ותהי' למפרע נכרית ואין לה קנס ובדוחק גדול אפשר ליישב דרא"ש סובר דודאי למפרע לא חיישינן כיון דעד עתה הוא יהודית לא חיישינן שמא תמחה ותעקר למפרע אך עכ"ז מקשה התם שפיר משום דשמא תמחה היא כמו שמא ימות דנהי דמת לא חיישינן לימות חיישינן ומש"ה נהי' דלא חיישינן למפרע דמהני חזקה לענין יי"נ וכדומה אבל איך יהבינן לה קנס שמא תמחה ואזלי ואכלה בגיותה והתורה לא תקנה קנס שיהי' אח"כ לעכו"ם שתאכל בגיותה.
<b>נחזור</b> לענינינו על כל פנים הדבר ספק אם שייך בילד זה תקנה ואולי יחזור לדת יהודית ועיין בפתחי תשובה סימן י"ג סקי"ח] שהביא משם אאמ"ו הגאון איש אלקים דנתעברה מנכרי שייך תקנת מעוברת דאמרינן מאן חבירו פרסיים ושם נכון כיון דנכרי הבא על בת ישראל הולד כשר והוי ישראל דלא כהפוסקים דצריך גירות ונמצא דיש תקנה לולד משא"כ בנ"ד הוה להיפך דילד ודאי יהי' נכרי ולא עבדינן תקנתא אמנם עדיין יש לעיין בזה כיון דהיא עצמה השליכה וגרמה זאת יש לי להסתפק אם מותרת לבעלה דהוי כהרגתיו ונסתפקתי איך הדין בהורגתו אם מותרת לבעל לדור עמה או צריך להפריש דבגמ' ר"ל דגזרינן מת אטו תהרגנו ומסקינן דלא שכיח ול"ח להכי אבל אם באמת הרגתו אינו מבואר בפוסקים אם יש בזה גזירה ולכאורה י"ל לפמ"ש בנב"י במזנה משום דלא שכיח ובמילתא דל"ש לא גזרו וא"כ כאן נמי דל"ש הוא אבל נלע"ד הדבר מוכרח דאסור דכ"מ שעשאו איסור קנסו חכז"ל שלא יהנה ממלאכת איסור וה"ה בהגרמתה כמו בצורם אוזן בכור ובמבשל בשבת ובאותו ואת בנו ולכאורה יש לחלק דבצורם לולא שהטיל מום הי' אסור מדאורייתא באכילה וכן במבשל משא"כ הכא במניקת חבירו רק דרבנן וניהו דאיהי עבדי איסורא דאורייתא להרוג נפש אבל מ"מ גוף איסור שאנו דנין אם הועיל מעשי' הוא דרבנן לא מצינו איסור ולפ"ז יש לדון במניקת אי בשוגג הרגתו האיך הדין דבמבשל בשבת גם בשוגג אסור ועיין בט"ז סי' צ"ט דקנסינן בכ"מ שוגג אטו מזיד אבל כאן נראה דלא קנסינן שוגג אטו מזיד כיון דאמרינן בגמ' לא עבדי שתהרג א"כ ל"ש לקנוס שוגג אטו מזיד דבודאי לא תעשה במזיד וכיוצא מצינו בגיטין דמ"ד דל"א אינש למכור ביתו לנכרי ולא קנסו באונס ולכאורה יש לחלק בין הנך דכתיבנא דקנסינן אותו דבכל הני מגוף איסור משא"כ בנשואין לא נעשה מעשה רק גורם איסור ואין הנאה מגוף דבר איסור ורק שסילוקה באיסור גורם איסור כמו מבריח ארי והגע עצמך אשה שהרגה לבעלה בלא עדים ובלא התראה באופן שאינה חייבת מיתה הכי תהי' אסורה לינשא שלא תהנה מאיסורא וע"כ מסברא שכתבנו דסילוק גורם איסור וה"ה הכא כל עוד שהבן חי אסורה להנשא משא"כ כשמת הבן יהי' איך שיהיה מותרת כיון דנסתלק הגורם ואנן לא עבדינן קנסות רק היכא דמצינו להדי' דקנסא מקנסא לא ילפינן ובמס' גיטין מ"ד מכר עבדו ומת מהו שיקנסו בנו אחריו ולכאורה קנסא מקנסא לא ילפינן וצ"ל דל"ש רק בקנסא דצריך ליתן לחבירו כמו בגיטין דף נ"ד אבל לא שלא יהנה ממעות או שלא יאכל דבר איסור או כיון דכבר קנסו בצורם בכור ובמוכר עבדו רק דהס' על הדין לא מילף אלא גילוי מילתא בעלמא (וקצת צ"ע בדברי רמב"ם לפמ"ש הלח"מ בפ"ז מה' חובל סובר הרמב"ם כרב דקנסא מקנסא ילפינן והרי מצינו בב"ב דף צ"ד אמר ר"ה אם לנפות מנפה את כולו ומבעי אי קנסא או דינא יעיין ב"י סי' רכ"ט דרמב"ם מפרש כר"י דנ"מ אם קנסא לא ילפינן מיני' ואי דינא ילפינן מיני' והא הרמב"ם פסק דילפינן ורב הונא ע"כ תלמיד דרב ורב ודאי ס"ל דילפינן ואיך מבעי בגמ' שלא אליבא דהלכה ושלא אליבא דרב) וראי' לסברתי דל"ש קנס בגורם מיבמות הרגתיו לא תנשא משום לזות שפתים משמע דבל"ז מותר ואינו אסור משום קנסא, ואי"ל משום פלגינן דיבורי' עדיין קשה לר"י דל"ס פלגינן דיבורי' ועוד נ"ל דל"ש קנס דהוא לגדור שלא יעשה פעם אחרת ובגמ' אמרו לא עבידה להורגה ואינו דומה למבשל דגזרו משום פ"א משא"כ כאן דדרך הטבע אינו מניח לעשות ובגוף הדין כבר יצא להתיר בזונה מניקת בתשו' נב"י רק ששם מיירי שידוע שהי' בעל שוגג ויש לי ראי' נכונה לזה מחגיגה [י"ד ב'] בתולה שנתעברה מהו לכה"ג ומאי מבעי הרי עכ"פ אסור משום מעוברת חבירו וע"כ דל"ש בזונה.
<b>ואסיים</b> בקו' חמורה שאין פותר שהקשיתי לפי דברי שעה"מ בה' חופת חתנים שהוציא מדברי תוס' יבמות דף צ"ז ע"א ד"ה עריות וכו' אבל בנכנסה לחופה ולא נבעלה אימא מותר לגלות וכו' ותי' דשאר כתיב ובנשואין איכא שאר מזה למד השעה"מ הנ"ל דדווקא בנכנסה לחופה אסור באשה ובתה אבל בקידושין לחוד מותר בבתה יעו"ש ופליאה נשגבה בעיני איך יפרש דברי הגמ' בקדושין המקדש אשה ובתה אינה מקודשת משום שאין מסורין לביאה והא בקידש מותר לבעול את בתה והוה מסורין לביאה ומצוה ליישב להאיר עיני העורים. דברי שמחה בונם בהגאון מ"ה עקיבא אייגער זצלה"ה.
<b>תשובה</b> לענף עץ עבות מגזע תרשישים פרי ישוה לו ה"ה הרב המאור הגדול בתורה כבוד ר' שמחה בונם בן לאותו גאון קדוש ישראל הרב ר' עקיבא אייגער ז"ל בק"ק ברענזעזאן בגאליציען.
<b>הדבר</b> נפלאת בעיני אשר שם עיניו עלי בדבר הלכה הלא גאוני ישראל במשפחתו אשר יושבים כסאות למשפט בעירות גדולות ואני יושב בכפר לא אוכל לפתור חידה הזאת אבל ראיתי מפציר במכתבו והודיע לי שראה ספרי מ"ח והגה בו גמרתי בלבי יהי' מה שהוא לא אמנע טוב זו פטפוטי דאורייתא מה שיש לי להרהר על הערותיו כי ראיתי שהוא ת"ח מלא בקיאות ועל שפתיו יוסף חקירות וספיקות ואעשה סדר למשנה באותיות בעזה"י.
<b>(</b><b>א</b><b>)</b> חקר מעלת כבודו נ"י אם נאמר יען כפי הנמוסין א"א להילד בחזרה א"כ הוה כמו בריש גלותא עכ"ד לא דבר נכונה שאני התם דלא גזרו על המניקת דבי ר"ג הגם שהתחילו להניק בעצמם עיין רש"י דכ' בד"ה נתנו ובד"ה לבי ר"ג ובד"ה דלא הדרו יעו"ש א"כ לא חל עליהם איסור מניקת כלל אבל באשתו זו שהניקה את בנה ט' חדשים וחל עלי' איסור מניקת שלא תנשא פן תגמל את בנה ואטו יען שחטאה והביאה הילד שלה שיומר לעכו"ם תצא מאיסור מינקת דבר זה חוץ מהשכל נהפוך הוא שהוא פלא אם לא חיישינן שאפי' אם ימות הולד אם לא תשאר באיסור דהגם דלא חיישינן שתמית בידים את בנה אבל עכ"פ ניחוש שתשליך את הילד להיות אסופי דלא ברור שימות ולא תראה עכ"פ במות הילד וע"כ דגם זה שוטית הוה ולא חיישינן לגדור משום שוטית אבל אם חי הולד בודאי לא תצא מאיסור הראשון שאסורה להנשא עד כ"ד חדשים שלא יהי' חוטא נשכר ויהי' אבן נגף לכל המינקות ודוק.
<b>(</b><b>ב</b><b>)</b> נסתפק עוד כיון דתינוק הנ"ל יהי' נשאר נכרי א"כ לנכרי לא עבדינן תקנתא והביא דברי כ"מ בפ"ט מה' זכי' והאריך בזה לא אוכל לעצור לאמור ששגג שאני התם אנן דנין שחכמים לא תיקנו תקנה לנכרי א"כ דברי שכ"מ לא הוה כקנין וא"כ לא חל התקנה אבל כאן בשעה שנולד הי' הולד ישראל וזכה בזכות תקנת חכז"ל בשדה יתומים אל תבוא שאמו אסורה להנשא כדי שלא תופסק חיותו רק אח"כ נעשה לו אונס שלא יוכל להיות ישראל במאי איבד זכותו אשר זכה כאשר הי' ישראל ואיך שייך לחקור דלנכרי לא עבדינן תקנתא דלו יהי' שלא כדברי תרה"ד דקטן שנאנס יש לו דין ישראל אפי' יהי' לו דין עכו"ם עכ"פ כבר עשו התקנה לו כאשר הי' ישראל ועכשיו שנאנס יפסיד אונס רחמנא פטרי' אפי' בגדול ומכ"ש בקטן שנאנס דלא איבד זכותו ואטו אם מינקת תשליך הילד וימצא באותו יום ונאנס ביד הגוי שיומר לדתם ונודע האם הכי לא תהי' מחויב להניקו מי יקח זכותו מידו הגם דלא יהבי' ירושה למומר אשר המיר בקטון אבל הכי יש רשות לגזול ממנו רכושו אשר בידו חוץ אם ידינו תקיף עליו לפעול עליו שישוב להיות ישראל ולא יחטא עוד אבל אם א"א לשוב מכח אונס בודאי אסור ליקח משלו כלום וק"ו בקטן שנאנס ולא הוה עכשיו בר עונשין אפי' בדיני ישראל מי יקח זכותו אשר זכה ביום שהי' ישראל.
<b>ונחזי</b> אנן הלא גם שישראל מצווה למסור נפשו שלא לעבוד ע"ז דכתיב ונקדשתי בתוך בני ישראל אעפ"כ אם לא מסר נפשו ועבד ע"ז ע"י שאנסו אותו להרגו אינו חייב מיתה כמבואר ברמב"ם ה' יסה"ת פ"ה א"כ אם ישראל יגרום לחבירו אונס שהמיר דתו ועבד ע"ז יקח החוטא אשר החטיא את חבירו את ירושתו או את זכותו וכן הדבר הזה הזונה המופקרת אשר לא רחמה על בן בטנה גרמתו לו שיהי' נעשה עכו"ם עכשיו תרויח היא עי"ז להשיא בעל שלא תהי' משעובד' לילד להניק אותו בודאי כל איש ישר ישפוט שפוט שתניקוה עד שתי שנים לו יהי' שהוא עכשיו נכרי עכ"פ לא פשע בזה וממילא מי יקח שדהו היא אמו שנקראת שדה יתומים ודוק. ואגב גררא שהזכיר דברי דג"מ ביו"ד סי' שמ"ה אעתיק מש"כ שם על הגליון שהביא הגאון ראי' דא"כ שדין מתאבלים תלי' בדין עיר נדחת א"כ על אשת מומר שנשארת ביהדות לא יהי' מתאבלים עליה כשמתה כתבתי וז"ל ראי' זאת נפלאת בעיני שם נהרגו נשים יען שידעו מעון ויהי' נגררות אחרי בעליהן ולא גילו הדבר ולא פרשו מהם לכן אעפ"י שלא התרה בהן נהרגין אבל אשת משומד שלא נגררה אחרי בעלה ומתה ביהדות למה לא יתאבלו עלי' הלא גם בעיר הנדחת אם לא היתה נגרר אחריו לא נהרגת עיין רמב"ן בפ' עיר הנדחת וכבר העיר הגאון רו"ב בספרו סדר המשנה בה' עכו"ם והביא ראי' מפדר"א שגם בעכן ידעו ולא הגידו והשיג על הפר"ח עכ"ל ויש לי להאריך ואכ"מ (ועיין תוס' סוטה כ"ד וכ"ו ורמב"ם ה' תשובה פ"ו).
<b>נחזור</b> לשורש הדבר חלילה להעלות זאת להלכה שקטן כזה יהי' בהמרתו עכו"ם הלא אין לו דעת כלל אפי' בע"נ לא הי' נענש עיין מרדכי בסנהדרין [סי' תשט"ז] בשם ר"ת דשם בע"נ רק קטן שיש לו דעת אבל קטן שאין יודע בין ימין לשמאל חשוב ישראל יעו"ש ואני הסברתי דברי ר"ת שדבריו לכאורה מופלאים היכן מצינו לחלק בין קטן לקטן הלא אפי' אם הוא בר דעת אמרינן שדעת קטן אינו דעת עד י"ג שנים וגם שתי שערות ואמרתי בזה בדברי חת"ס ז"ל ביו"ד סי' שי"ז שמקשים על דברי רמב"ם דפסק שלא נאמרו שעורין לב"נ וגם פסק דאין הורגין קטן ב"נ ודבריו סותרים זא"ז ותי' מרן אמת דמה דאמרינן שבישראל נעשה גדול בשנים ושערות הוא הל"מ כמבואר בשו"ת רא"ש אבל מצד השכל תלי' בשכל ודעת של הנער אם נראה שהוא בר שכל בדעת יתירה הוא גדול וכל זמן שהוא חסר לב הוא קטן רק כך הוא הל"מ וכל זה בישראל אבל בב"נ אזלינן בתר שכלו אפי' הוא בן ט' שנים והוא בעל שכל הוה גדול אבל משולל השכל גם בב"נ אין מענשים.
<b>ולפ"ז</b> סובר הר"ת שחדשה התורה שעורים חדשים בישראל אם האבות לא הלכו אחרי ע"ז אז נתן התורה לישראל זמן גדלות בשיער אחר אבל בע"נ שעזבו ד' והלכו אחרי אלהים אחרים ולא חפצו באנכי ד' אלקיך לא יהי' לך אלהים אחרים א"כ בחרו להיות ב"נ נשארו ג"כ כב"נ שגדלות תלי' משידע להימין או להשמאל וכיון שידעו לבחור בע"ז הם גדולים ונהרגו אבל קטנים שלא ידעו בין ימין לשמאל הווין קטנים אפי' בב"נ על כן לא נהרגין ודוק יש לי בזה הערה על דברי סדר משנה שם שהפלא על פדר"א במעשה דעכן בפ"ד מה' ע"ז ולפמ"ש נכון ואכ"מ עכ"פ בקטן בן שנה כ"ע מודה דנחשב לישראל כשר ולא כעכו"ם ואמו היא באיסור מינקת.
<b>(</b><b>ג</b><b>)</b> ראיתי שנתקשה על ראית הרא"ש מכתובות דשאני התם שמא תמחה ולעכו"ם אין קנס אבל במומר כיון שיורש מן התורה מה איכפת לן שיאכל בהמרותו עכ"ד למה לא הקשה מעלתו על הגמ' למה צריכין לומר דתאכל בגיותה תיפוק לי' הבועל יטעון שמא תמחה ואין אני חייב קנס אך לק"מ אפי' בנזיר דיש בידו לשאול על נדרים אמרינן אוקמי על חזקתו שהוא עומד עכשיו עיין תוס' גיטין דף ל"ג ומהרש"א שם ותוס' מכות דף ט"ז וט"ז בה' חלה לכך הקשה הגמ' דעכ"פ לא יהבינן לה ויהי' ביד ב"ד ליוצאי חלציה וה"ה במומר לא יהבינן ליה ודוק.
<b>ואוסף</b> נופך דבאמת בישראל חידשה תורה דבר חדש דאמרינן אוקמי אחזקה דהשתא כמו שדבר עכשיו כך יהי' לעולם אבל בב"נ לא חידשה התורה חזקה היינו לומר אוקמי אחזקה דבגמ' חולין [י' ב'] אמרו מנ"ל דאוקמי אחזקה וילפי' מנגע וכל זה בישראל אבל בעכו"ם לא אמרינן כן ולכך הבועל צריך לשלם דאותו קנסי' מכח אוקמי אחזקה אבל אצלה דחיישינן שמא תמחה ותעקור הגירות לא אמרינן אוקמי אחזקה דהא חיישינן שמא תעקור הגירות וא"כ אין לה גם כח חזקה הן אמת דלא אמרינן אוקמי אחזקה על העתיד רק על העבר אעפ"כ בנידן כזה שהעבר נקשר בעתיד אולי אמרינן אוקמי אחזקה אפי' בעתיד דאל"כ אנו עוקרים בהעבר אבל בגיורת אמרינן בהיפך דחיישינן על העתיד וממילא לא נאמר בה חזקה אפי' בהעבר ודוק.
<b>(</b><b>ד</b><b>)</b> וראיתי שהביא בשם אביו הגאון קדוש ישראל רע"א ז"ל דאם נתעברה מעכו"ם שייך איסור מינקת דאמרו בגמ' מאן חבירו פרסיים וצוה לעיין בפ"ת בא"ע אין לי ספר הנ"ל אבל בודאי הובא שם דהגאון נוב"י מהד"ת כתב בהיפך ואחרי נשיקות עפר כפות רגלי תורתו של אביו נ"ל דהדין עם הנב"י דכ"ז שעכו"ם חי הוי חבירו של ישראל במו"מ וכל עניני הגוף אבל אם מת העכו"ם לא נקרא זונה שלו מניקת חבירו דמה נשאר עוד שנקרא חבירו אבל אם נתעברה מישראל אז גם אחר מיתתו נקרא חבירו שכל ישראל יש להם חלק לעוה"ב ועיין רמב"ן בתורה על פסוק בנים אתם לד' אלקיכם לא תתגודדו ולא תשימו קרחה בין עיניכם למת דבר מתוק (ועיין שבת דף קנ"א) ודוק.
<b>(</b><b>ה</b><b>)</b> העיר מעלתו נ"י בספק אם הרגתי לילד אם צריך הבעל לפרוש ממנה שלא תהנה ממעשה איסור ומחלק דשם העבירה קירב הנאה אבל כאן פעל רק סילוק האיסור כמו מבריח ארי והביא ראי' אטו אשה שהרגה לבעלה תהי' אסורה להנשא שלא תהנה מאיסור וסמך שמותרת דאמרו הרגתיו לא תנשא משום זלות שפתים עכ"ד יפה מחלק אבל יש להשיב דשאני שם א"א כיון שבעלה אינו חי א"כ היא אינה א"א ומהכ"ת תאסר משום שלא תהנה מהעבירה אטו הוה העבירה שהרגה לבעלה רק שהרגה נפש מישראל א"כ אין נקשר העבירה בזה שהוא מותרת העבירה הוא שהרגה נפש מישראל וההיתר היא שבעלה אינו חי אבל בצורם אוזן או מבשל בשבת או שוחט אוא"ב העבירה הוא נקשר בשם התיקון והבן הבדל זה וא"כ במינקת שכבר חל עלי' איסור מינקת והיא תרויח בזה שהרגתה לבנה א"כ נהנית במעשה העבירה דאטו יגרע הרגתו מגמלתו דלא תנשא ושפיר י"ל שלא תרויח ונשארת באיסורה הקודם ו)עיין ר"ן פסחים בטעם חמץ לאחר הפסח דהוה דשיל"מ דאל"כ ירויח במה שאסרו רבנן החמץ לאחר הפסח) ודוק.
<b>ומה</b> שמחדש דכל הקנס הוא שלא יעשו עוד הפעם וכיון שחקרו חכז"ל שטבע אשה לרחם ול"ח שמא תהרגנו א"כ לא חיישינן שיעשה עוד הפעם משא"כ במבשל ואינך חיישינן שיעשה עוד איסור הנ"ל דפח"ח וראיתי שמביא ראי' דליכא איסור מינקת בזונה מדאיבעי בתולה שעיברה מהו לכה"ג תיפוק לי' משום איסור מינקת אלא עכ"ח דבזונה ליכא איסור מינקת עכ"ד לא ידעתי איך יצא מפיו הלא הגמ' חקרו דין תורה ומהו שנעשה אח"כ איסור דרבנן עכ"פ חקרו הדין תורה ונ"מ גם אח"כ אם היא בתולה לגבי נישואין דל"ש בה איסור מינקת וכדומה ולא ידעתי איך שגה ברואה. וגם פלא בעיני שלא דובר כלל מזה אולי נתעברה מעכו"ם בכפר שרוב ערבים א"כ נפסלת עליו כלל הדבר לא ידעתי היתר בדבר הזה.
<b>(</b><b>ו</b><b>)</b> ואודות הקו' אשר הרעיש על שעה"מ נ"ל המעיין בתוס' יבמות יראה שדווקא על אשה ובתה חדשו תוס' זה דשם לא כתוב באזהרה לא תיקח רק כתיב לא תגלה לכן חידשו תוס' דווקא בנכנסה לחופה הוה שאר עכ"פ אבל באשה ואחותה דכתיב האיסור אשה אל אחותה לא תקח אז בקדושין לבד נקרא קיחה כנודע דילפינן קיחה קיחה משדה עפרון קדושי כסף ואמרה תורה שלא יקח אשה על אחותה לצרור לגלות ערותה עלי' בחיי' והמעיין בקדושין יראה דף נ"א דכל הסוגי' קאי על המקדש אשה ואחותה או אחת משתיהן או שתיהן כאחד כנלע"ד ברור ופשוט דלשיטת התוס' כל הסוגי' באשה ואחותה ולרשב"א ולרמב"ם שם בלא"ה לק"מ דסברו דגם באשה ובתה אסור בקדושין בלבד ועיין בשעה"מ בשם הרה"מ ודוק.
<b>ואגב</b> גררא אעתיק מחדושי ראיתי בש"ש שמעתא ב' פט"ו אם פנוי' נתעברה ולא נבדקה על הולד אם כשר הוא והי' במקום דרוב פסולין אצלה הוה הולד ממזר ודאי הגם דלא ידעינן אי אזלה איהי לגבי בועל דיש ספק דלמא אזלה איהי לגבי בועל דהוה קבוע ויהי' הולד רק ספק כאשר פסק כך הב"ש בסי' ד' ס"ק ל"ט דהא לרשב"א הוה ס"ס דלמא אזלו אינהו לגבה והו"ל כל דפריש מרובא ואת"ל איהי אזלה לבועל שמא נבעלת לפסול דהא בכה"ג ברוב כשרים ס"ל לרשב"א דהו"ל ס"ס דהא הקשה בקדושין דף ע"ד למה לי קרא על אסופי הא עדיין יש רוב דלמא אזלו אינהו לגבה ואת"ל הלכה לבועל דלמא נבעלת לכשר יעו"ש.
<b>ולע"ד</b> זה אינו דא"א לעשות ס"ס או מס"ס רוב רק אם ספק השני בפני עצמו יהי' עכ"פ נשאר בכח ספק למשל בנידן דרשב"א ברוב כשרים אם הבועל הלך לגבה אז כל דפריש מרובא דכשרים קפריש ואת"ל דאיהי הלכה לגבי בועל בכ"ז אפשר דכשר הי' ויהי' עכ"פ ספק בולד כשר וא"כ אם מצרף הך ספק לצד אולי הלך הבועל אצלה אז בודאי הוא כשר ויש עכ"פ רוב להכשיר אבל כאן ברוב פסולים אם היא הלכה לבועל והוה קבוע כמחצה ע"מ והולד ספק ממזר לא נשאר איסור מספק דהא ספק ממזר התירה התורה וא"כ הך ספק בפ"ע הוא היתר איך נאמר עכשיו דלמא הלך הבועל אצלה א"כ הוא איסור ממזר בודאי ואת"ל היא הלכה אצלו ג"כ יוכל להיות שנבעלת מממזר ונצרף ספק הנ"ל לצד הראשון דלמא הוא ממזר ודאי ע"י כל דפריש זה א"א דהא צד הספק מכח קבוע לא משכחת שיהי' אסור דהא ספק ממזר מותר מה"ת ולא נשאר מכח ספק איסור ממזר כלל ודוק.
<b>סימן</b> <b>ו</b>
<b>שאלה</b> מעשה בכהן אחד שמת ובא שכינו ישראל ואירס אלמנת כהן ובאו עדים והעידו שבתוך ימי חליו של הכהן שמת המה באו פתאום בתוך הבית ומצאו ישראל שכינו הנ"ל שכב עליה כדרך המנאפים ולא ידעו אם אנס אותה או נעשה הבעילה ברצונה כי באו תוך הבעילה ולא גילו הדברים כי חשבו כאשר יעמוד הכהן מחליו יעידו אז בב"ד ועכשיו שמת וישראל הבועל רוצה לקח אותה לאשה יעידו אשר ראו בעיניהם ואשה אומרת שבא החרדה ואנס אותה ועכשיו שנעשית אלמנה והוא נתן עיניו בה ומבקש לקחתה נתרצית לו ומבררת ע"י אשה אחת אשר בקשה ממנה עצה אם להרצות לו יען שאנס אותה בחיי בעלה וגם הנואף אמר שכן הי' המעשה ושואלים אם יש צד היתר ליקח אותה הגם שמעל בה כאשר היתה א"א או לא.
<b>תשובה</b> איסור אשה הנ"ל תלוי בסבך שני חקירות הגם אם נאמין לה שנאנסה הלא אשת כהן שנאנסה אסורה לבעלה וכשם שאסורה לבעל אסורה לבועל שנית הגם אם נאמר שמותרת לבועל יען שאנוסה היתה אך מי יגיד לנו שהיתה אנוסה הלא יש עדים שראו שנבעלה ורוב זנות הוא ברצון ולא באונס ואחקור על הדברים בעזה"י.
<b>(</b><b>א</b><b>)</b> אם יש היתר בדבר יען שאנוסה היא דבר זה מסופק הח"מ בא"ע סי' י"א ס"ק י' וז"ל ומיהו אשת כהן שנאנסה שאסורה לבעלה יש לעיין אם אסורה לבועלה עכ"ל ובב"ש שם ס"ק ג' כ' וז"ל מ"מ אם בעלה כהן נאסרה לבעלה וקיי"ל היכא דאסורה לבועל אסורה ג"כ לבעל וכן להיפך לכן אם נאסרה לבעלה כהן מחמת ביאה זו של אונס אסורה ג"כ לבועל אע"ג דבועל הוא ישראל ובח"מ מסופק בדין זה עכ"ל ודברי ח"מ פלאים מאוד הכי חלילה הי' נעלם ממנו כשם שאסורה לבעל כך אסורה לבועל וצע"ג
<b>ונלע"ד</b> ליישב בעזה"י והוא דמבואר אשת ישראל שזנתה ונתאלמנה או נתגרשה מותר לכל איש מישראל ליקח אותה לאשה הגם שהיא גומר בת דבלים בכ"ז מותרת לאיש אחר ולב"ש דאין אדם מגרש אלא אם מצא בה ערות דבר בכ"ז אמרה התורה ויצאה והיתה לאיש אחר רק לבעלה אשר שטה תחתיו נאסרה באיסור טומאה א"כ נאסרה עליו רק יען שהוא בעלה ואמרה התורה כשם שאסורה לבעל יען שהוא בעלה כך תהי' אסורה לבועל הגם שמותר באשת ישראל שזנתה ברצון יען שעל ידו נאסרה לבעלה תהי' אסורה לבועל אבל אשת כהן שנאנסה שאסורה לבעלה אינו יען שהוא בעלה אלא שהוא כהן והא ראיי' שאם נתאלמנה ממנו אסורה לכהן אחר ג"כ יען שנעשית זונה וכל זונה אסורה לכהן א"כ אינה נאסרת על בעלה יען שהוא הבעל רק מחמת שהוא כהן וחז"ל אמרו כשם שאסורה לבעל אם איסור שלה בתורת בעל דוקא ולא שיהי' איסור שלה בתורת כהן אפי' אם לא יהי' בעלה ודוק.
<b>אמנם</b> מבואר ביבמות דף נ"ו דאשת כהן שנאנסה בעלה לוקה עליה ללישנא קמא משום טומאה ומשום זונה ולל"ב משום טומאה ולא משום זונה עכ"פ מבואר דיש לאו דטומאה באשת כהן שנאנסה מלבד איסור זונה דנסתרה והיא נטמאה קאי בין באונס ובין ברצון רק אצל ישראל כ' והיא לא נתפסה אבל באשת כהן נשאר האיסור במקומו יעו"ש וא"כ עדיין שייך כשם שאסורה לבעל משום טומאה כך אסורה לבועל משום טומאה וצע"ג.
<b>אך</b> אחרי עיון היטב נ"ל לחדש דבר הנה במתני' פ"א דסוטה תנינן אם מת חולצת ולא מתייבמת ואמרי' בסוטה דף ו' אמר רבא ק"ו אם נאסרה במותר לה באסור לה לכ"ש ופריך אביי אלא אשת כהן שנאנסה ומת ויש לו אח חלל לא תתיבם אם נאסרה במותר לה באסור לה לכ"ש ומשני הגמ' אונס בישראל משרי שרי וגבי דהאי מיהת ליכא איסורא והגאון מ"ל פ"ו מה' יבום ה' י"ט נתקשה מאוד הא מבואר ביבמות דבאשת כהן גם באונס שייך בו טומאה דבעלה לוקה עליה משום לאו דטומאה אפי' ללישנא בתרא וא"כ איך אשת כהן שנאנסה תתיבם והניח בצ"ע עיי"ש.
<b>ונלע"ד</b> לחקור חקירה בעזה"י הנה אמרי' ביבמות דף פ"ד כל היכא דהוא מוזהר היא מוזהרת ופריך הגמ' מדר"י נפקא דכתיב איש או אשה השוה התורה אשה לאיש לכל עונשין שבתורה ומשני דס"ד יען שאינו שוה בכל קמ"ל יעו"ש בפירש"י היטב וא"כ יש לדקדק למה אמר רבא ביבמות דף נ"ו בעלה לוקה עליה משום טומאה הלא גם היא נלקת בשלמא מה דנקט בלישנא קמא בעלה לוקה משום זונה י"ל יען דהיא נלקה רק יען שהוא מוזהר היא מוזהרת וא"כ גם מלקות דידה תלי' במלקות דידי' אבל בטומאה דכתיב הטומאה בה ונסתרה והיא נטמאה והכל הי' בכלל אחרי אשר הוטמאה רק באשת ישראל גילתה התורה והיא לא נתפסה הא באשת כהן כדקיימא קיימא וא"כ הי' לרבא לומר אפי' היא נלקה ולמה נקט בעלה לוקה עליה עיין בתשו' רמ"א הובא ביו"ד סי' קפ"ה שמדקדק במה דאמרו הוחזקה נדה בשכנותי' בעלה לוקה משום נדה דדוקא הוא ולא היא עיי"ש וצע"ג.
<b>לכן</b> לבי אומר שבאמת כן הוא בעלה לוקה משום טומאה אבל היא אינה נלקת דבוודאי איסור זונה אשר לא מצינו שיהי' זונה נאסרת על ישראל דרק בכהן חידש התורה שלא יקח זונה אז אמרינן דה"מ בין ישראל ואשתו לא חידש התורה איסור זונה אבל בכהן אשר נתחדש אצלו איסור זונה גם אשתו נאסרת בלאו זה ונענשת עליו דהא השוה הכתוב אשה לאיש לכל עונשין שבתורה דלא שייך לומר הגם שכהן נאסר בביאת זונה היא מותרת בביאת כהן דהלא לא מצינו שהתורה התירה אצלה איסור זונה בישראל רק דלא נתקדש ישראל להיות ביאת זונה נאסרת עליו ואמרינן ה"מ בין ישראל לאשתו אבל בכהן ואשתו היכא דהוא מוזהר ונענש גם היא מוזהרת נענשת אבל באיסור טומאה הלא כל ביאת איש אחר נקרא טומאה דהלא נאסר בעלה הראשון לשוב לקחתה יען שנבעלת מביאת אחר בהיתר א"כ מוכח דביאת איש אחר נקרא טומאה ואותו שם טומאה נאסר בישראל במחזיר גרושתו ובאשת ישראל שזנתה ברצון נאסרו הוא והיא באיסור טומאה של בעילת איש אחר וגם אפי' באשת ישראל באונס ג"כ חל עליה איסור טומאה הנ"ל לענין אם מת בעלה ישראל אסורה לכהונה לתרומה דילפינן מונטמאה בתרא דבכל אופן נטמאת לו ואסורה בתרומה ולכהונה עיין תו' יבמות דף ל"ה ע"א בד"ה אעפ"י בשם ר"י דבר נכון מאוד ואעפ"כ אמרה התורה והיא לא נתפסה הא נתפסה מותרת א"כ בפי' התורה התורה שם איסור טומאה אשר הוא איסור בישראל אם הי' נתחדש עליה ברצון שאם נתחדש עליה שם טומאה הנ"ל באונס שנאסרת לכהונה ולתרומה אעפ"כ התירה התורה איסור טומאה הנ"ל לגבי בעל א"כ מה שמותרת לבעלה אם נטמאת באונס הוא היתר שיצא מכלל איסור אשר נאסר גם בישראל אז לא שייך לומר אם היא אשת כהן יהי' עליה ג"כ אותו אזהרה של טומאה דהלא שם טומאה הנ"ל הוא איסור בישראל ואעפ"כ התורה התורה אותו אם נתחדש עליה ע"י אונס א"כ היא אינה נלקת דתורה אמרה אם נתפסה מותרת שמותר אצלה שם איסור טומאה ורק בעלה כהן לוקה עליה דהכל הי' בכלל לא יוכל בעלה לשוב לקחתה אחרי אשר הוטמאה ורק בישראל הותר איסור הנ"ל אם נתחדש באונס ובאשת כהן קיימא עלי' באיסור ממיעוט הוא נלקה הוא ולא היא ולכן אמרינן בסוטה דף ו' דאשת כהן שנאנסה מותרת לייבם לחלל דאונס בישראל משרי שרי דהלא בזנות ברצון אסור בישראל איסור טומאה ואעפ"כ באונס התירה התורה איסור הנ"ל בישראל ולא נשאר איסור רק לגבי בעלה כהן ולגבי דהאי אח חלל מיהא ליכא איסורא ולא שייך ק"ו אם במותר לה נאסרה באסור לה לכ"ש דזה שייך בזנות ברצון דגם היא נאסרת לבעלה אבל באונס דלא נאסרה היא בבעלה אלא הבעל נאסר בה והלא לגבי אח חלל ליכא איסור ודוק.
<b>תמצית</b> הדברים האלה איסור אשר מותר בישראל יען דלא מצינו דנאסר בו אז אם הישראלית נשאת לכהן גם היא נענשה כמו האיש דהשוה הכתוב אשה לאיש לכל עונשין שבתורה אבל איסור טומאה ע"י ביאת איש הוא נאסר בישראל ואעפ"כ חידש התורה אם נתחדש שם איסור באונס יהי' מותרת לבעל אעפ"י שלענין כהן ותרומה חל השם איסור של טומאה ע"י ביאת אונס אעפ"כ לבעל יצא השם טומאה מכלל איסור ונעשה היתר אז מה דשרי התורה בפי' להיות היתר מכלל איסור אפי' אם היא אשת כהן הוא נלקה אבל היא לא נלקת דאצלה נעשה שם איסור טומאה דביאת איש אחר להיתר ולכן אח חלל מייבם אותה דלא שייך ק"ו במותר לה נאסרה דהוא נאסר בה אבל היא לא נאסרת בו והבן זה.
<b>ולפי"ז</b> מיושב דעת הר"ר אליעזר שהובא בתו' ישינים נדרים דף צ' דהקשה באומרת טמאה אני לך הא שווי' אנפשה חתיכה דאיסורא ותי' דלא נזהרת זונה שלא יוקחה מכהן והשיג תוס' שם הא כל היכא דהוא מוזהר היא מוזהרת והקשה הגאון מהר"ם מינץ בסי' י"ג הלא בלא"ה איסור טומאה יש בה באשת כהן שנבעלת באונס כמבואר ביבמות דף נ"ו עיי"ש והוא קו' נפלאה ולפמ"ש נכון דשם אמרינן בעלה לוקה עליה משום טומאה דתורה לא התירה אצלו איסור טומאה אשר נעשה ע"י ביאת אונס אבל היא לא נלקה דהא בישראל יצא איסור טומאת ביאת אונס מכלל איסור אשר נוהג בישראל ונעשה היתר אז לא שייך לומר דהשוה הכ' אשה לאיש לכל עונשין שבתורה דזה דוקא אם לא נזכר ההיתר שיצא מכלל האיסור רק בהיתר הבא יען שלא נזכר בתורה להיות אסור כמו איסור זונה דלא מצינו שמותר לישראל רק שלא מצינו לאיסור רק בכהן וכאן דלא מהימנא לגבי בעלה רק הוא שוי' אנפשה חתיכה דאיסורא זה דווקא באיסור הנוהג בישראל אבל איסור טומאה של ביאת איש ע"י אונס לא משכחת בישראל וא"כ לא אסרה נפשה כלל דאדם יכול לעשות חתיכה היתר לאיסור אם עכ"פ אותו שם איסור נוהג בו כגון אשה אומרת אשת איש אני או נדה אני אבל כאן אסרה נפשה בשם איסור אשר לא נאסר בישראל כלל ודוק כי עמוק בעזה"י דלא קשה קו' תו"י מן כל היכא דהוא מוזהר היא מוזהרת ועיין בחידושי רשב"א שכולל גמ' הנ"ל בדברי הר' אליעזר ולפמ"ש יובן הדברים דאם באמת היא נאנסה והוא מוזהר גם היא מוזהרת באיסור זונה אבל לענין שוי' אנפשה חתיכה דאיסורא הוא איסור אשר לא נמצא בישראל והבן זה בעזה"י.
<b>אך</b> כיון דעכ"פ מבואר דלכהן גופא יש ג"כ איסור טומאה אם נאנס אשתו וא"כ אסורה לבעל ואסורה ג"כ לבועל הגם שנאסרה עליו מחמת זונה ג"כ ללישנא קמא עכ"פ יש עליו איסור טומאה ג"כ וללישנא בתרא רק איסור טומאה ושייך כשם שאסורה לבעל כך אסורה לבועל כסברת הב"ש והח"מ סובר דוקא אם היא ג"כ אסורה לבעל אז אסורה ג"כ לבועל אבל אם הבעל אסור בה והיא לא נאסרת לבעל אינה אסורה ג"כ לבועל ולכן לא אמרו חז"ל אם אסור בה בעל אסור בה בועל אלא אם היא נאסרת לבעל שגם היא נאסרת לבעל אז אסורה לבועל אבל משכחת דהבעל אסור בה כגון אשת כהן שנאנסה והיא לא נאסרת עליו אז אינה אסורה לבועל ודוק.
<b>סוף</b> דבר הכל נשמע הגם שיש להצדיק דברי ח"מ אבל האמת כדברי הב"ש כיון דבעל נאסר בה גם הבועל נאסר בה ובבית מאיר סי' י"א מביא ראי' מן יבמות דף כ"ה הוציאה ב"ד אם כנס יוציא משמע בכל אופן שהב"ד פסקו להוציא אותה מחמת בעלה הוי הדין אם כנס יוציא ובאונס באשת כהן הוציאה ב"ד וא"כ היא אסורה לבועל ודוק.
<b>וטרם</b> אכלה שפתי אמרתי דבר ליישב גם דקדוק הנ"ל למה אמרו בעלה לוקה משום טומאה דמשמע אבל היא לא נלקה נ"ל כפי מה שהעירותי למעלה דאנוסה בישראל ג"כ נקרא ונטמאה רק התורה התורה והגם דכתיב והיא לא נתפסה למעוטי אשת כהן הוי רק עשה ולא לאו אבל לגבי כהן לא נתפרש מעולם היתר אנוסה א"כ הדרא לאסורא קמא דוגמת סברת תו' בביצה דף י"ב דבגיזה מלקין בפסולי מוקדשין יען דלא הותר מעולם בפירוש וא"כ כיון דיש גילוי תזבח ולא גיזה הדרא ללאו אבל נדרים ונדבות ביו"ט דאוכל נפש הותר בהדי' אך אשר יאכל לכל נפש ומתוך שהותר לצורך הותר שלא לצורך א"כ נעשה היתר הגם דבא לכם למעט גבוה הוי רק עשה עיי"ש וה"ה כאן האשה אשר בה הותר טומאה של אונס ויצא מכלל איסור אז ע"י והיא לא נטמאה נשאר כקו' הגמ' והוי רק עשה אבל בכהן דלא מצינו בו שהותר אז פועל הגילוי של והיא שהדרא לכלל לאו וא"כ בעלה לוקה ולא היא וכיון שעליה ליכא רק איסור עשה א"כ עלתה ליבום אפי' כאשר חידש הרא"ש פ"ק דיבמות דף י"א דוקא בוודאי סוטה דנאמר טומאה שלה בלאו הוא נחשב כטומאת עריות אבל בספק סוטה דנאמר טומאה שלה בעשה אז לא נחשב כעריות ומתייבמת עיי"ש ועיין במ"ל שחידש ג"כ כן שאיסור הבועל הוא עשה א"כ אם נשאה אותה ומת בלא בנים מתייבמת עיי"ש א"כ כיון דאשת כהן שנאנסה היא לא נאסרת בלאו אלא באיסור עשה א"כ מתייבמת יען דאונס בישראל משרי שרי א"כ לא הדרה היא באיסור קמא בלאו רק בעשה של והיא נטמאה ולא נחשבת כערוה ומתיבמת הגם שהבעל הי' לוקה משום טומאה כיון שעליה ליכא רק איסור עשה לא שייך לומר במותר לה נאסרה באסור לה לכ"ש דהיא לא נאסרה על הבעל באיסור אשר לא תעלה ליבום כמו אם נאסרה לבועל בעשה אעפי"כ מתייבמת מאחיו והכל תלוי בדידה ואם לא הבעל נאסר בה והבן.
<b>ולפ"ז</b> אפי' אם נאמר דדייקו חז"ל כשם שאסורה לבעל אסורה לבועל דתלי' בדידה אם גם היא עושה איסור אם נבעלת לבעל אז היא אסורה לבועל כהבנת ח"מ אעפי"כ אסורה עליו דעכ"פ גם היא נאסרת על הבעל באיסור עשה ונאסרת גם לבועל באיסור עשה והלא לעולם ליכא גבי בועל רק איסור עשה ונאסרת ג"כ כאן אם בעל אשת כהן באונס ודוק וסברת ר' אליעזר הוא יען דבעלה אינה נאמנת וליכא גבי בעל איסור ממילא אין עליה איסור (ומצאתי אח"כ במרן ז"ל והמעיין יבחר).
<b>(</b><b>ב</b><b>)</b> ואבוא לסתירת היתר שני דאפי' אם אשת כהן שנאנסה מותרת לבועל כספיקת ח"מ אעפי"כ יש לדון כאן לאיסור יען דעדים ראו שנבעלת ולא ראו אונס כלל רק היא אומרת שתחילתה באונס ויש לחקור אם נאמין לה שהיתה אונס.
<b>לכאורה</b> עלה בדעתי שתלי' בפלוגתת הרא"ה ומשמרת הבית בית ד' שער שני שכ' הרא"ה על קו' ת"ה איך משרי' פתח פתוח בישראל מכח ס"ס הא אין הספיקות באין מכח תערובות וכ' הרא"ה וז"ל ול"ק היא דהתם נמי מספק ראשון מותרת מן התורה דמוקמינן לה אחזקה דהיתרא עכ"ל ומשמרת הבית חלק עליו וכ' וז"ל ועוד שזה וודאי בספק אחד אסורה היא מדאורייתא משום ספק סוטה ואלו אשת איש שראינו שנבעלה אין תולין דבר להקל משום חזקת כשרות שהרי שור שחוט לפניך ואין כאן אלא חדא ספק ס' באונס ס' ברצון וספק דאורייתא לחומרא עכ"ל משמע דלהרא"ה הגם שראינו שנבעלת אעפ"כ מוקמינן לה אחזקת היתר והרשב"א חלק עליו.
<b>אך</b> התבוננתי בסברא ישרה דבנידון דידן אסורה לבועל ואינה נאמנת יען דהרא"ה דן על אשת ישראל אשר אונס שרי לבעל אז הגם שראינו שנבעלה אעפ"כ אמרינן דאוקמינן אחזקת היתר לבעלה ואנוסה היא אבל כאן הלא לבעלה בכל אופן אסורה דהא אונס לכהן נאסרה וכיון שחזקת היתר לבעלה נפסק ולבועל היתה אז אסורה מכח אשת איש א"כ מהכ"ת נימא דהיתה אנוסה כדי לאוקמי לחזקת היתר לבועל אחר מיתת בעלה ובוודאי אמרינן כיון דראו עדים שנבעלת ברצון בסוף ביאה שגם תחילת ביאה היתה ברצון ולכל הפחות הוי ספק סוטה ואסורה לבועל ודוק (ועיין במ"ל פ"ד מה' מלוה ולוה).
<b>שוב</b> התבוננתי דגם הרא"ה מודה להרשב"א דהמעיין יראה דהרא"ה דייק וז"ל דהתם מספק ראשון מותרת מן התורה דמוקמינן לה אחזקת היתר עכ"ל והספק הא' הוא הס' תחתיו ס' אינה תחתיו ורשב"א השיב דאדרבה דאוקמינן אחזקת בתולה ויע"ש במשמרת הבית וז"ל ועוד שזה וודאי בספק א' אסורה עכ"ל הכוונה הספק האחר היינו באונס או ברצון זה הספק ג"כ אסור מדאורייתא יען דאם ראינו אשת איש שנבעלת הוי רק ספק סוטה והשיב כן דלא נימא עדיין נשאר השגת הרא"ה יען דספק הב' לבד מותר מדאוריי' ולכן מהני שם ס"ס הנ"ל וא"כ לא פליג הרא"ה כלל אם נבעלת אשת איש דנימא מכח חזקת היתר או כשרות דהיא אנוסה בודאי ודוק בעזה"י (אחר זה מצאתי בחתם סופר למרן ז"ל באה"ע ח"ב סי' קל"א בד"ה אך שהבין שרשב"א קאי על ספק תחתיו וכאילו השיג בזה על דברי רא"ה ולפמ"ש לא כן הוא וק"ל).
<b>וראיתי</b> בחתם סופר בא"ע ח"ב סי' קל"א שכ' אמ"ו ז"ל בד"ה אמנם שתו' ורשב"א בחדא שיטה קיימא אם ראינו אשת איש שנבעלת והיא אומרת אנוסה הייתי נאמנת רק רשב"א חידש דאנן לא מוקמי לה בחזקת כשרות אם היא אינה טוענת אנוסה עיי"ש וא"כ בנידן שאלתינו דהיא טוענת אנוסה הייתי א"כ נאמנת לכאורה.
<b>אמנם</b> זה אינו דרשב"א ותו' דנו לאסור על בעלה דאין אשה נאסרת אלא ע"י קינוי וסתירה או עד שיראו כדרך המנאפים אז כיון דהיא טוענת אנוסה הייתי נאמנת דעדים לא ידעו אם היתה ברצון אבל כאן דלבעלה בוודאי אסורה דאפי' אנוסה היא אסורה לבעלה כהן ואנו דנין רק אם להאמינה לבועל אז בוודאי גם תו' ורשב"א מודים כיון דעדים ראו שנבעלת הגם שלא ידעו אם הי' תחילתה ברצון היא נאסרת על הבועל עיין תוס' ורא"ש ביבמות דף כ"ה בשם ר"י תצא מרוכל ודוק.
<b>וד'</b> האיר עיני ראי' למ"ש אם שראינו או ידענו שנבעלה יש הבדל בין לבעל ובין לבועל דמצאתי בנמ"י פ"ב דיבמות על סוגיא דתצא מנטען שכ' וז"ל אבל רבינו אלפס ז"ל פי' בשאין לה בנים מן הנטען אלמא דחיישינן ללעז הבנים שיש לה עתה מן הנטען ואם בעדי טומאה אפי' יש לה כמה בנים תצא וכו' מלשון הברייתא הוא ולפיכך הקשה ז"ל פשיטא דאסורא דאורייתא לא שרי' משום חשש לעז בנים ותי' אע"ג דעדים אלו אין יודעים אם באונס או ברצון הי' אשמעינן דתצא ולא אמרינן אולי אנוסה היתה וספיקא לקולא משום בנים דאוקי איתתא אחזקת כשרה קמ"ל דאדרבה סתם מזנות בחזקת רצון הוא והכי מוכח בהדי' פ"ק דכתובות דף ח' גבי הא דאמר ר"א פתח פתוח מצאתי נאמן לאוסרה עליו משום דפ"פ כעדים דמי וכל היכי דאיכא עדי ביאה קרא להו עדי טומאה משום דהכא הוי דין ביאתו מסתמא עכ"ל והב"ש סי' י"א ס"ק ד' העתיק לנמ"י הנ"ל וביאר הבית מאיר דנ"י כ' כן רק לפי' הרב אלפס שתצא מן הבועל אם ראו עדים הבעילה ולא ידעו אם באונס או ברצון והביא ראי' מכתובות דסתם בעילה הוא נקרא טומאה אבל יש חילוק לגבי בעל מהני אם היא אומרת נאנסתי כמבואר בסי' ס"ח בהג"ה (ועיין בר"ן פ' המדיר) אבל לגבי בועל הגם דאומרת נאנסתי אינה נאמנת עי"ש שהתפלא על הב"ש דמשמע שאפי' לגבי בעל לא מהני אם אומרת נאנסתי עיי"ש ובוודאי שלא נעלם מאמ"ו הגאון ז"ל דברי הנ"י הנ"ל ואעפ"כ מתיר באותו תשובה אם אמרה נאנסתי הגם שלא נשאר לה שום מגו וע"כ דאמ"ו הבין כדברי הבית מאיר דיש הבדל בין בעל לבועל ופלא שלא הביא ד' ב"ש מסי' י"א כלל ודוק.
<b>ונ"ל</b> להביא ראיה לדברי אמ"ו הגאון מהרמ"ס שם בתשו' דרשב"א לא קאי רק אם היא אינה טוענת אנוסה אני רק אנו נאמר דהיתה אנוסה מכח חזקת כשרות זה לא אמרינן יען דעדים ראו הבעילה אבל אם הוא טוענת אנוסה הייתי מזה לא דבר הרשב"א דזה לא מחמת חזקת כשרות שלה רק מחמת טענה ותלוי בחזקת עיר וחזקה שדה כמבואר ברמב"ן פ' תצא עיי"ש דלכאורה דברי רשב"א נפלאים דהלא מבואר ברמב"ם פ"א מה' נערה בתולה ה"ב שכ' וז"ל איזה מפותה ואיזה אונס מפותה לרצונה אונס שבא עליה בע"כ וכל הנבעלת בשדה ה"ז בחזקת אנוסה ודנין אותה בחזקת אנוסה וכל הנבעלת בעיר ה"ז בחזקת מפותה מפני שלא צעקה עד שיעידו עדים שהיא אנוסה כגון ששלף לה חרב ואמר לה אם תזעקי אהרוג אותך עכ"ל וראב"ד השיג אם יש עדים יבואו ויגידו ואם אין עדים קנס אין שם ותי' הכ"מ בשם מגדול עוז דאיירי דעדים ראו מרחוק הבעילה ולא ידעו אם ברצון אם באונס אז אזלינן בתר חזקה דבשדה שהוא באונס ובעיר הוא ברצון עיי"ש ומבואר שם בלח"מ דזה דוקא אם עדים ראו הבעילה אבל בלא עדים הגם דמודית שנבעלה בעיר בכ"ז יכולה לטעון אנוסה הייתי ומביא ראי' מדברי הרמב"ם פ"ב והשיג על תשו' הרא"ש וא"כ איך מדמה הרשב"א דין פ"פ לדין אשה שעדים ראו שנבעלה הגם דפ"פ אנן סהדי שנבעלה אבל עכ"פ לא ידעינן אם בעיר או בשדה אולי נבעלת בשדה ואפי' את"ל בעיר בכ"ז יכולה להיות אנוסה כמבואר בדברי לח"מ וא"כ נוקי אותה בחזקת כשרות שלא זנתה ברצון בין אם נבעלת בשדה או בעיר בכל אופן היא אנוסה דאטו אם עדים יאמרו ראינו א"א שנבעלת ולא ידעינן אם בעיר או בשדה לא נאמין לה שהיתה אנוסה מכח חזקת כשרות וא"כ נימא מכח חזקת היתר וחזקת כשרות בוודאי היתה אנוסה ומאי שור שחוט לפניך שייך כאן אטו פ"פ מורה יותר שנבעלת בעיר או שנבעלת ברצון וצע"ג.
<b>ולפי</b> דברי אמ"ו ז"ל נכון דלא טוענת אנוסה הייתי רק אנו נאמר אנוסה מכח חזקת כשרות ע"ז חידש רשב"א דפ"פ הוי כראית עדים שנבעלת ואם היא טוענת אנוסה הייתי יש לדון על חזקת מפותה בעיר וחזקת אנוסה בשדה ואם יש ספק אם בשדה או אנוסה אפי' בעיר היתה נאמנת אם היא טוענת טענת אונס אבל אנן לא טוענין דכיון דנבעלה אתרע חזקתה ודוק היטב כי קצרתי.
<b>ולולא</b> שצריך אני לכוף ראשי לפני תורת גאון אמ"ו ז"ל אמרתי בלבי דדין חזקת אנוסה בשדה וחזקת מפותה בעיר הוא רק אם עדים ראו תחילת ביאה ולא צעקה אז יש חזקה שבעיר היא מפותה ובשדה היא אנוסה אבל הרשב"א איירי דעדים באו כאשר הוא דש בה ועוסק עוד בבעילה וראו שעכשיו לא צועקת אבל אולי בתחלת ביאה באמת צעקה ולא הי' לה שומע ואנו חוקרים יען שראינו שהיא נבעלת עכשיו ברצון אולי גם תחילת ביאה הי' ברצון או נימא דתחלתה באונס וסופה ברצון דיצרה אלבשה אז הכל שוה אם מצאו אותה נבעלת בין בעיר ובין בשדה כנ"ל נכון מאוד וע"ז חקר רשב"א דשור שחוט לפנינו דראינו בעילה ברצון ולא ידענו אם הי' תחלתה באונס אשר עי"ז יהי' נחשב לנו הסוף שהוא ברצון כמו אונס וכן פ"פ אנו עדים כאילו ראינו הסוף ברצון ולא ידענו איך הי' ההתחלה ולא שאני לן אם היא אומרת שתחילתה באונס יען דאנו רואין מסוף שהוא ברצון וצריך בירור אם לא הי' התחלת הדבר ג"כ ברצון לכן לא חקר רשב"א מולדרוש להו אונס שרי' דשא"ה דראינו התחלה באונס אז אמרינן שגם הסוף הי' באונס או אמרינן הסוף אשר הוא ברצון ע"י אונס יצרה תקפה הוי כאונס אבל כאן ראינו סוף ברצון ולא ידענו אם לא הי' גם תחילה ברצון ודוק ולפי הבנת אמ"ו ז"ל הוא פלא מאי חקר רשב"א דשא"ה דגם היא טוענת שהיתה באונס אבל בפ"פ לא טוענת שהיתה אנוסה דאם טוענת כן באמת היא נאמנה לפי דברי אמ"ו ז"ל והנלע"ד כתבתי בעזה"י.
<b>סימן</b> <b>ז</b>
<b>שאלה</b> איש אחד נסע מביתו בעבור מסחר למדינת פולין ועזב אשתו בביתו ועברו כמה שנים אשר האשה חקרה ודרשה על בעל נעוריה ואין קול ואין קשב לדעת מה נעשה בו ובתוך השנים הנ"ל מת אח יחידו בלא בנים וממתנת אשתו לקבל חליצה וצעקה על היבם ואין עוזר לה ולפני שנה באו שני אנשים רווקים והלכו לב"ד וספרו שהכירו את האיש הנעלם והם הי' אצלו בשעת חליו וסיפר להם שברח מחמת פחד בלבול ויש לו אשה ובנים שם אשתו כך ושם בניו כך וכך ולבו עליו דוה כי הניח אשתו גלמודה וכאשר יקום מחליו ישוב לביתו ושבק חיים לכל ישראל הם הי' בשעת מיתתו והם קברוהו והביאו שארית בגדיו ונכסיו והב"ד דרשו וחקרו עד שהתירו אשתו וכאשר הגיע השמועה להיבמה באתה היא להב"ד והגידו לה שמותרת להנשא ג"כ ואחר עבור שנה אחת עמד שדכן א' ושדך א' מהעדים לאשתו של זה אשר הותרה בעדותו ונתקשרו בקישור תנאים בח"ח ובת"כ מי שיבטל השידוך וכאשר הכינו על החתונה עמד א' מסוחרי העיר וצעק בביהכ"נ מי יודע אם אין בעלה חי כל העדות הי' לישא את האשה ונכנסו הדברים באזני השומעים והלכו לשופט העיר שיפקוד על החתן שצריך להביא מרבנים כתב היתר על הנשואים ועומד ומתחנן אחר שעשה הוצאות הבית ומוגבל יום חתנתו יותן לו כתב היתר שישא את האלמנה.
<b>תשובה</b> הדבר פשוט לפום רהיטא לאיסורא אבל אחר עיון גדול קרוב הדבר להיתרא ואשר יתן ד' בפי אשמור לדבר גל עינו ואביטה נפלאות מתורתך שלא אכשל בדבר הלכה.
<b>לכאורה</b> דבר פשוט מבואר בא"ע סי' י"ב סעיף א' וז"ל ושני עדים המעידים לאשה שמת בעלה מותר א' מהם לישא אותה שאין שנים מצויים לחטוא בשביל א' ועיין בטור זה עצמו סי' קמ"א עכ"ל המחבר ורמ"א כ' וז"ל וי"א דאף בשנים אע"ג דשרי בעל נפש ירחיק מזה עכ"ל ועיין בט"ז שם א"כ להמחבר פשיטא דמותר לעד לישא את האשה שהעיד עליה שמת בעלה אלא אפי' להרמ"א היינו אם הוא בעל נפש ירחק עצמו אבל כאן שכבר נתקשרו בתנאים וקנסות ונעשו הכנות הכנה דרבה להחתונה ומתחנן ומבקש לישא אותה מי ימחה בידו אם לא יחפוץ להיות בעל נפש ובפרט שגורם לו הפסד גדול בוודאי אין הב"ד מצווין להפריש אותו אפי' אם לא יבקש להיות בעל נפש והוא פשוט ומבואר בהגהת מיימוני וז"ל ומ"מ אם אינם רוצים להחמיר ליכא איסורא במילתא עכ"ל בפ"י מה' גירושין.
<b>אמנם</b> נהפוך הוא דמסתברא לאסור דבוודאי בשנים המעידים על אשה אחת שמת בעלה אין כאן חשד דאתתא לבי תרי לא חזי' יש חזקה על העד השני אין אדם חוטא ולא לו אבל בנידון שאלתינו שהי' כאן שתי נשים אחת זו אשתו ואחת יבמתו המצפת לו וא"כ יש לחוש ששני עדים נתנו עיניהם בהם א' יקח אשתו וא' יקח יבמתו ויקחו כל אשר בחרו כפי אשר נתנו עיניהם בהם וא"כ איכא חשד ושניהם אסורים ליקח אחת מהנשים האלה ודוק.
<b>וראי'</b> לזה דבירושלמי פ"ב דיבמות הקשה דבב"מ תנינן אם הב"ד מוכרין הפירות אשר יהי' אבודין אצל הנפקד דהב"ד לא יקחו את הדמים וכאן אמרינן מיאנה או חלצה בב"ד ישיאנה ותי' ר"י המקח דרכו להשתלש ברם הכא אין שנים מצווין לחטוא בשביל א' עיי"ש א"כ מבואר דדוקא בדבר שאין להעד הב' חלק בו אז חושדין אבל במקח שדרכו להשתלש חיישינן וא"כ בנידן דידן דיש חשש שכל עד ישא אשה חשדינן ודוק.
<b>אך</b> יש להשיב בשלומא בממון או בפירות אשר בו שייך חלוקה גמורה להיות חלק איש כחלק חבירו בלי תוספות וגרעון אז חיישינן שיחלקו שוה בשוה ואיכא חשד אבל בנידון האשה כיון דא"א להיות אשה אחת בנישואין לשני אנשים רק אם זה בורר לו אחת וזה בורר לו אחת וא"א שלא יהא באשה אחת מעלות אשר אין בשניה או חסרונות באחת אשר אין בשני' ולא משכחת חלוקה בשוה והדר אמרינן אין שנים מצויין לחטוא בשביל א' דהא מי שיקח לו את אשת המת לא יהי' לו חלק ביבמה ומי שיקח את היבמה לא יהי' לו חלק באשת המת ולא יחטא איש בעד חבירו ולכך לשון חכמים מחכים שכ' בירושלמי וז"ל אמר ר"י תמן מקח דרכו להשתלש ברם הכא אין שנים מצויין לחטוא מפני אחד עכ"ל ולא השיב ר"י בקיצור מקח אפשר לחלק ברם הכא אתתא לבי תרי לא חזי' וצע"ג.
<b>רק</b> הוא הדבר אשר דברתי דמצינו במכות דף ד' משלשין בממון ואין משלשין במכות ופי' הברטנורא אם הי' שלשה וכ' בתוי"ט וז"ל ועוד י"ל דמשום מלקות אצטריך לאסבורי בשלשה דמלקות אפשר בהשלשה שיגיע לכל אחד י"ג ואי אפשר לחצותו בשנים עכ"ל נמצא דתיבת משלשין מורה שיהי' לאחד שוה לרעהו ורמז ר"י דוקא בפירות או בממון שדרכו להשתלש שוה בשוה אז חיישינן לחשד אבל בשלשה הגם שזה יקח אחת וזה יקח אחת אבל שילוש לא משכחת שיהי' חלוקה שוה ואמרינן על כל אשה אין שנים מצויין לחטוא מפני אחד ודוק וגם הלא אשה אחת אשת איש באיסור מיתה והשנית באיסור לאו לא תהי' אשת המת החוצה ואמרינן על השני הגם שחפץ לעבור על איסור לאו לא יהי' חוטא באיסור מיתה בעבור רעהו עיין בכורות דף ל"ו ודוק.
<b>גם</b> ראיתי לחדש דבר בעזה"י דבשלמא בפירות אם נחשד להב"ד שלקחו הפירות או המעות הוא רק חשד מעשה עבירה אחת דמי ששולח יד באלף זוז עשה עבירה כמו ששלח יד בשלשה אלפים נמצא שיחלקו ויטול כ"א חלק בדבר אשר עבר עליו אבל אם יעידו על איש שמת ויהי' אשתו ויבמתו מותרת א"כ העידו על שני גופים נפרדים ושני עדיות כאילו העידו בפעם אחד על האשה ופעם אחד על היבמה שלו ואמרי' בכל עדות בפני עצמו אין שנים מצויין לחטוא בשביל א' (עיין כריתות (דף ט"ז] דין גופים מחולקין וברמב"ם ה' שגגות ועיין בנזיר בכהן שנוגע בשתי ידים בשני מתים) והגם שהעידו בפעם אחת מ"מ הוי שני עדיות ובכל עדות אמרי' חזקה אין אדם חוטא בשביל חבירו ודוק.
<b>ואוסף</b> נופך בנידן שאלתינו דאשה אחת באיסור א"א ואשה אחת באיסור יבמה לשוק דהוי שני גופים ושני שמות עיין רמב"ם פ"ד ופ"ה מה' שגגות ולו יהי' שגם יבמה לשוק יהי' במיתה מ"מ שני שמות פועלים דהוי שני עדות נפרדות מכ"ש דהוי שני גופים ושני שמות ואחד איסור מיתה וא' רק איסור לאו והגם דלב"ד עצמם אמרי' ביבמות דף קי"ט מה לי איסור לאו מה לי איסור כרת אבל להמון בית ישראל אינו כן הגם דחשידי על לאו לא חשידי על כרת זה מבואר להמעיין בסוגי' דבכורות דף ל"ו וא"כ חזקה על עד השני דלא הי' מעיד להתיר איסור א"א במיתה ומותר לעד א' ליקח אשת המת דחבירו לא העיד בשקר בשבילו ודוק.
<b>ולולא</b> דמסתפינא הייתי מחדש דבר חדש מאוד בעזה"י דהי' ק' לי מאי הקשה הירושלמי ממה דתנינן שהב"ד לא יקח הפירות או המעות על הך דהכא שהעד נושא את האשה דלמא שאני התם אם הסכימו הב"ד יחד ליקח את המעות יש חשד פן עשו את המכירה שלא כדת יען דידעו משהסכימו לעשות כן אינו תלוי עוד בדעת בעלים אבל בעדות אשה הלא תלוי עוד בדעתה דאין קידושין ונשואין אלא לדעת ומי יודע על מי היא תתן עיניה שיקח אותה לאשה ומהכ"ת שיעיד בשקר הלא החכם עיניו בראשו דלמא לא תחפוץ בו ולא תנשא אליו רק תשא לאיש אחר אשר לבה יחפוץ וכיון שהגיד עדותו לא יוכל לחזור בו ויהי' נשאר בעונו ואמרינן חזקה שלא יעיד שקר על דבר דרחוק משכר וקרוב להפסד וצע"ג.
<b>וע"כ</b> צ"ל דחשד הוא אולי טרם שהעיד נתנה עיניה בו והוא נתן עיניו בה עד שנפשם קשורה זע"ז ומאז שהוא עמו בעצה אחת עשה כאשר זמם לבוא ולהעיד על הבעל שמת וא"כ יהי' החשד כנגד חזקת כשרות שלו וכנגד חזקת כשרות שלה וכדאמרינן בקידושין דף מ"ד אם היא אומרת אינו יודע למי נתקדשתי ובא א' ואמר אני קדשתיה אינו נאמן ופירש"י ור"ן שיודע שהיא תחפה עליו עיי"ש דיצרה תקפה) וא"כ אם ניחוש בשתי נשים ששני עדים מעידים שקר דכ"א יקח אחת ק' ג"כ דלמא לא יתרצו הנשים להם כלל או דלמא אשת המת תבקשת בראובן וראובן ובקש בהיבמה והיבמה תבקשת בשמעון ושמעון יבקש באשת המת או שאשת המת וגם היבמה מבקשות רק בראובן או ששניהן מבקשות בשמעון ומהכ"ת יעידו העדים שקר וע"כ צ"ל שיהי' החשד שכבר דברו העדים עם השתי נשים ובררו חלקם אשר נפשם חפצה אחד בחר באשת המת וגם היא מרוצת לו וא' בחר ביבמה והיא מרוצת ג"כ לו ודוק.
<b>ולפ"ז</b> אני אומר די לנו לחוש לאשה אחת דלמא עיניו נתן בה וגם היא בו לחוש שהעד מעיד שקר שהוא והאשה הסכימו יחד ולהוציא העד עם האשה מחזקת כשרות וצריכין לסמוך שהעד השני לא הי' חוטא להעיד שקר אבל לחוש שגם העד השני עם האשה השנית ג"כ אבדו חזקת כשרות ויחפצו לישא זא"ז באיסור א"כ צריכין אנו להוציא שני עדים ושני נשים מחזקת כשרות זה לא חיישינן דמהכ"ת אירעו יחדיו שני אנשים אשר רשעים ומבקשים להעיד שקר להתיר א"א וגם יבמה לאיש זר וגם פגעו בשתי נשים ארורות המבקשות לחטוא ואף גם זאת שבררו כל אחת את בעלה בעתיד ואין ביניהם שינוי דעות רק חבלים נפלו להם בנעימים במזימה אחת וגם השכל גוזר במקום שיש ספיקות רבות כאלה לא שמענו חשדא וא"כ בשתי נשים יש ג"כ חזקה שאין אדם חוטא ולא לו והבן זה כי עמוק בעזה"י.
<b>ובודאי</b> אם השני עדים יבקשו לישא בפ"א אחד אשת המת וא' היבמה אז הגם דשנים הווין רבים וברבים ליכא חשדא כיון דנתנו יד לחשדא חיישינן אפילו בתרי אבל אם אחד נושא אחת ליכא חשדא כלל כנלענ"ד.
<b>שבתי</b> וראיתי דגמ' דידן ביבמות דף כ"ה דהקשו טעמא דב"ד הא תרי לא והא תנן עדים החתומים על שדה מקח ועל גט לא חשו חכמים לדבר הזה ומשני הא גופא קמ"ל לאפוקי ממ"ד מיאון בפני שנים פירש"י בד"ה לא חשו חכמים לדבר זה וז"ל לומר לא יקחו שוב שדה זו מן הלוקח וכן העד של הגט לא ישא את האשה עכ"ל משמע אפי' אם השני עדים רצו לקח את השדה רשות בידם דאל"כ הי' לרש"י לומר שוב לא יקח שדה זו מן הלוקח דהי' נשמע דדוקא א' מן העדים רשאי ליקח כמו בגט שאחד רשאי לישא האשה ומדכ' רש"י שלא יקחו בלשון רבים משמע אפי' השני עדים יוכלו ליקח את השדה ולא חיישינן לחשדא דעדים החתומים על השטר נעשו כמי שנחקרה עדותן ויצא בהיתר שהעדות אמת שוב לא חיישינן לחשדא ודוק וכן משמע לשון הגמ' חולין דף מ"ד בשם תוספתא דן את הדין זיכה וחייב טמא וטיהר אוסר והתיר וכן העדים שהעדים כולם רשאין ליקח אבל אמרו חכמים הרחק מן הכיעור ומן הדומה לו משמע שהדיין שהוא אחד יכול ליקח וכן השני עדים רשאים ליקח אפי' ביחד את הטלית או החפץ אשר העידו עליו רק שיש כיעור בדבר אבל עפ"י דין לא חשו חכמים לדבר זה ודוק.
<b>וראה</b> שתו' ביבמות דף כ"ה בד"ה לא חשו כ' וז"ל ואע"ג דשרי בעל נפש יתרחק כדאמרינן בחולין דן וכו' רק הרחק מן הכיעור עכ"ל וכ' הגאון מווילנא וז"ל אבל מטעם ירושלמי אף לכתחילה מותר ואין כאן הרחק דאל"כ למה לי שאין שנים וכו' אפי' בשביל שניהם כמו במקח ועיי"ש עכ"ל רמז דבר גדול דירושלמי מחלק דאצל ע"א נושא אשה אין בו הרחק מן הכיעור דאין שנים חוטאים בשביל האחד אבל בשנים הלוקחים את השדה או נוטלים המעות אז אסור משום כיעור והבן.
<b>ולפ"ז</b> אם השנים לוקחים בפ"א השתי נשים יש כיעור עכ"פ אבל אם א' נושא האחת ליכא משום כיעור כמו אם ע"א לוקח חצי שדה הגם דנשאר לפני חבירו חצי שדה שיוכל ליקח אין בו אפי' כיעור דכ"ז שלא לקח גם העד השני החצי השנית מהשדה ליכא כיעור ואפי' אם לוקחים העדים השתי נשים ביחד הוי כמו אם לוקחים העדים השדה ביחד ואיכא רק כיעור וכיעור הוא גדר לבעל נפש שירחיק עצמו ולא שהב"ד ירחק אותו מן הכיעור ודוק.
<b>וכן</b> מסתבר הלא בשעת העדות הוחזקו השנים להיות מותרות להנשא לכ"א מהעדים דחזקה אין אדם חוטא ולא לו ויצא מאתנו בהיתרא שראויה כ"א להנשא לכל מי שתחפוץ וכיון שיצאת בהיתר לא תאסור עוד עיין טו"ז יו"ד סי' ח"י ובתב"ש שיצא בהיתר הוי חזקה בפני עצמו ומי יוכל לעורר איסור דכבר יצאה בהיתר וזכתה בזכותה שתוכל להנשא אפי' לאחד מהעדים והגם שכעת שרצו שניהם כל עד באשה אחת יולד חשש שוב אין כח ביד הב"ד להוציא א' מהנשים בכח זכות אשר זכתה מקודם ואולי שאפי' הרחק מן הכיעור ליכא דכ"א יאמר שחבירו ירחק מן הכיעור כי הוא עוסק בהיתר בשלומא אם יקחו השדה בשותפות יש כיעור לפניהם דהא עוסקים ביחד להחזיק במקח אחד אבל כאן כ"א עוסק בנישואי אשתו בהיתר והבן.
<b>ואפי'</b> לתו' ביבמות שהבאתי דמשמע אפי' אם אחד משני העדים לוקח את האשה הוי כיעור והוא דעת רמ"א בסי' י"ב אבל עכ"פ התו' מודים דאפי' השני עדים יקחו ביחד את השדה ג"כ לא הוה רק כיעור אבל החכמים לא חשו כלל להרהר אחרי העדים אחרי שכבר הוחזק העדות ויצאה האשה בהיתר לכ"ע או השדה ביד האיש שזכה בו עפ"י הדין ודוק.
<b>ולולא</b> שהרמ"א והגאון מווילנא פי' דברי תו' ביבמות שסברו שגם בעדים שהעידו שמת בעלה לא ישא אותה א' מהעדים משום הרחק מן הכיעור הייתי מפרש דתו' מודים לשיטת ירושלמי שאם העידו שנים מותר אחד לישא אותם אפי' אם בעל נפש הוא ואעתיק לשון התו' ביבמות שכ' בד"ה לא חשו וז"ל לא חשו חכמים לדבר זה ואע"ג דשרי מ"מ בעל נפש יתרחק מן הכיעור כדתני' עלה באילו טרפות דן את הדין זיכה וחייב טימא וטיהר וכן העדים שהעידו כולם רשאים ליקח אבל אמרו חכמים התרחק מן הכיעור ומן הדומה לו וא"ת הא אמרינן בסוף התקבל גבי חיישינן שמא תשכור עדים דיבורא אמרי מעשה לא עבדי וי"ל דכשמעידים שקר חשיב נמי מעשה כדפי' בקונטרס כיון דעל פיהם נגמר ולא קרי דיבורא אלא באומר אמרו שאומר מן הבעל לסופר לכתוב ולחתום דלא נגמר הדבר על ידיהם עכ"ל.
<b>ואקדים</b> דלכאורה יפלא על התוספתא אם בגט לא חשו חכמים אשר יצה"ר דזנות גדול מאוד מכ"ש בשדה מקח אשר הוא ממון הקל וא"ת נהפוך הוא יען שהממון קל יש יותר לחוש לחשדא וא"כ למה נקטו גט אשה שהוא ק"ו לאשמעי' דלא חשו חכמים בממון שאפשר בחזרה מכ"ש בגט אשה וצע"ג.
<b>ואמרתי</b> לישב במקח איירי דשני עדים לקחו ביחד את השדה ואיכא בסברא דניחוש לחשדא יען שמשלשין במקח אבל אשה לגבי תרי לא חזי ונשאר עד השני דאין שנים חוטאי' בעבור אחד ואשמועינן התוספתא דלא חשו חכמים בשדה מקח אם יקנו השני עדים ואח"כ השמיע הדין בגט אשה הגם דהוא איסור מיתה דיצרא דזנות גדול אעפ"כ לא חשו חכמים דיש סברא דהעד השני לא הי' חוטא בשביל חבירו והקדימו דלא חשו במקח דשם איכא חששא גדולה ואעפ"כ לא חשו חכמים יען דכלל גדול דשנים הויין רבים וברבים ליכא חשדא כמבואר בברכות דף ג' ובקידושין דף פ' (וכאשר רמזו חז"ל ברבה ש"ה שיניך כעדר הקצובות שהלכו שנים לתוך הבית במלחמת מדין) ועפ"י שנים עדים יקום דבר אמרה התורה דאזלינן בתר רוב ישראל בחזקת כשרות דלא יעידון שקר ועיין רמב"ם ה' יסודי התורה עיי"ש היטב.
<b>והנה</b> באילו טרפות דשם תנינא דן את הדין זיכה וחייב טימא וטהר וכן העדים שהעידו כולן רשאים ליקח אלא שאמרו חכמים הרחק מן הכיעור עדים דומיא לדן את הדין שהוא יחיד ואם הוא לוקח ממנו לא נשאר לסמוך על חזקה אין אדם חוטא ולא לו כך הוא אם עדים שהעידו רשאים ליקח היינו אפי' השני עדים יקחו החפץ בשותפות ולכן אמרו שיש כיעור בדבר אבל בשני עדים וא' מהעדים קונה ליכא אפי' כיעור כסברת הירושלמי והביא התו' כאן דברי הגמ' מחולין הגם דכאן שרי לעדים ליקח בשותפות דאל"כ מה אשמועינן הלא שדה מקח הוא ק"ו מגט אשה וע"כ דאשמועינן אעפ"י ששניהם יחד ולקחו השדה ג"כ שרי וכ' בעלי תו' דאז ראוי לבעל נפש להרחיק כמבואר באילו טרפות אבל אם אחד לבד קונה השדה גם בעלי התו' מודים דליכא אפי' כיעור ולכן לא שנו גם כאן אבל אמרו חכמים הרחק מן הכיעור יען דבגט אשה או אם ע"א קונה השדה ליכא אפי' כיעור רק מן אלו טריפות מוכח אם השני עדים יחדיו קונים את החפץ יש כיעור דומיא אם הדיין קונה ודוק ומה מאוד מתקו להבין קו' התוס' שם שהקשו מגיטין דמעשה לא עבדי שהי' קשה לתו' אמאי יהי' בשדה מקח מכוער אם קנו יחדיו השדה הא מעשה לא עבדי אבל באלו טרפות הי' רק דיבור ומכוער הדבר ותי' כיון דבדיבורם נגמר הוי מעשה ואעפ"כ אמרו באילו טרפות שמכוער אם קנו שניהם ביחד החפץ ה"ה אם חתמו על השטר מקח יש ג"כ כיעור אבל בעד שנושא את האשה אשר הי' הוא החתום על הגט שם ליכא כיעור כלל דאין שנים חוטאים בשביל א' ודוק ובתו' חולין מ"ד הקשו בפשיטות בהיפוך שעפ"י הדין לא הי' רשאין ליקח דדיבורא אמרי ותי' ג"כ היכן דנגמר הוי כמעשה ומותר עפ"י דין רק דיש כיעור וקצרתי מאוד.
<b>שוב</b> ראיתי בתו' אלו טריפות בד"ה דן שהקשו לבסוף דן את הדין איך רשאי ליקח והלא יחיד הוי ותי' דשמא חיישי' שם טפי שמא עיניו נתן בה עכ"ל הכוונה יען דאפי' אם אסרה שלא כדין מהני הגירושין ולכן יתן עיניו בה דידע דלא יעשה איסור אשת איש אח"כ כאשר רמזו סברא זאת בתו' יבמות דף כ"ה בד"ה אמר להו עיי"ש אבל כאן אם מטהר שלא כדין יאכל איסור עוד תי' התו' דדן את הדין בחולין לא איירי ביחיד וא"כ תלי' בב' תירוצים הנ"ל אי הפי' בגמ' ששני עדים רשאים ליקח בשותפות השדה או קאי אפי' אם א' קונה כמו דן את הדין דאיירי לתי' הב' דהי' רבים ודוק.
<b>וראה</b> כי הרא"ש בפסקיו כ' וז"ל לא חשו חכמים לדבר זה אלא אם רצה א' מן העדים לקנות אותה שדה או לישא אותה אשה הרשות בידו ולא חיישי' לחשדא עכ"ל ולא הזכיר מן הכיעור ממה דבא' אין כאן כיעור כלל כסברת ירושלמי ודוק ומצאתי בטו"ז א"ע [סי' י"ב סק"ב] שכ' דרא"ש לא הביא דין כיעור יען שסובר דקאי רק במקח דיש חשש שחתמו שניהם יחדיו להנאתם אבל באשה אין שנים חוטאים בשביל א' ולפמ"ש גם במקח אם קונה אחד אין כיעור דהרא"ש מדמה מקח עם גט ופי' שגם במקח קונה רק א' ושם אין כיעור ודוק.
<b>אך</b> מדכ' הרי"ף והרא"ש אם רצה א' מן העדים לקנות את השדה רשות בידו ולא חיישי' לחשדא עכ"ל משמע אם השני עדים יחדיו יחפצו לקנות אין רשות בידם דחיישי' אז לחשדא ולא כמש"ל בהבנת התו' דאם יקחו יחדיו הוי רק כיעור ומלשון הרא"ש משמע דאין רשות בידם לקנות דהוי חשדא ממש ועוד דאם רק כיעור למה לא הזכיר הרא"ש דין כיעור כלל לדעת דגם אם השנים עדים לקחו הוי רק כיעור אלא פשיטא אם השני עדים לקחו בשותפות מדינא אסור דחשדי' להו וכן משמע מלשון נ"י בפ"ב דיבמות דמייתי שם וז"ל והא דלא חשדי' כשהא' לוקח את השדה או את האשה כדמפרש בירושלמי שאין שנים מצווין לחטוא בשביל א' עכ"ל משמע שהקשה שאפי' באחד הלוקח יהי' אנו חושדים אותו ותי' דאין השני חוטא בשבילו משמע אבל אם שניהם לוקחים זה אסור מן הדין ודוק.
<b>והלום</b> ראיתי אחרי רואי וכן מפורש בהר"ן בחולין בא"ט בד"ה דן אבל אמרו חכמים הרחק מן הכיעור וז"ל ומקשי' הכא היכא אמרי' דמדינא כולם רשאין ליקח והתנן ביבמות מת הרגתיו הרגנוהו לא ישא את אשתו כלומר משום חשדא י"ל דהתם כיון דחד הוא חיישי' שמא עיניו נתן בה אבל הכא שנים מעידים וא' יקח ליכא למיחש לחשדא דאין השני חוטא ולא לו ומש"ה לית בה אלא משום הרחק מן כיעור בלחוד ודן את הדין נמי לא ביחיד קאמר ורבב"ח נמי אחרינא הוי בהדי' דשרו ואפשר דר' כהנא ור' אסי הוו בהדי' ומש"ה אמרי' ותיפוק לי' משום חשדא דאלמא מדינא שרי עכ"ל הרי שפתיו ברור מללו דגם אם יש תרי עדים או תרי דיינים וא' יקח יש עכ"פ כיעור אבל בחד דיין או חד עד חיישי' מדינא שמא עיניו נתן בה ורבב"ח נמי אחרינא הוי בהדי' ולכן הקשה הגמ' רק תיפוק לי' משום חשדא ולא מדינא וממילא משמע אם השני עדים לוקחים ביחד את השדה ג"כ מדינא חיישי' לחשדא ודוק ומתו' יבמות ומתו' א"ט משמע דמדינא אינו אסור אלא משום הרחק מהכיעור.
<b>ועלה</b> בדעתי קו' אחת לשי' הר"ן דרבב"ח תרי הוי עמו ואעפ"כ פריך הגמ' ות"ל משום חשדא והשיב שבכל יום אומצא מעלי' ע"ש א"כ בבכורות דף ל"ו פריך בגמ' על הא דאמרי' כל הבכורות אדם רואה חוץ משל עצמו במאי עסקי' אי בחד מי מהימן ואי בתלתא מי חשדי' והא תנן מיאנה או שחלצה בפניו ישאנה עיי"ש נימא בתלתא רק לא יראה בשל עצמו בעבור חשדא דלהר"ן הוי גם אצל רבב"ח אחרינא בהדי' וצע"ג אך לק"מ דכל בכורות אדם רואה חוץ משל עצמו הלשון הזה משמע דמדינא אסור ולכן פריך מי חשדי' הגם דיש כיעור אבל אנן לא חשדי' ולא שייך לומר כל הבכורות אדם רואה חוץ משל עצמו ודוק.
<b>ובזה</b> יש לי נקודה נפלאה דרמ"א בא"ע סי' י"ב לא הביא דעת הר"ן דכ' בפי' שאפי' בב' עדים המעידים יש עכ"פ כיעור אם נשאת לאחד מהעדים והוא פלא גדול כעת.
<b>תמצית</b> דדבר זה במחלוקת ראשונים תלוי דמשמע מדברי הרא"ש ונ"י והר"ן דאם הב' עדים לקחוהו בשותפות יהי' מדינא אסור ומתו' יבמות ומתו' א"ט משמע דמדינא אינו אסור אלא משום הרחק מן הכיעור ומן הדומה לו וגם אם שייך כיעור בע"א תלי' בפלוגתא דהרא"ש והר"ן והוא פלוגתא של מחבר ורמ"א.
<b>שבתי</b> וראיתי דדבר זה אם ב' עדים לקחו בשותפות אי הוי חשדא עפ"י דין או רק כיעור הוא פלוגתא גדולה דפוסקים כאשר אבאר בע"ה הטור חו"מ סי' ס"ו ובשו"ע סעי' כ"א הביא בשם בעה"ת דאם ראובן הי' לו שטר שחתם בו ב' עדים ומכר לא' מן העדים יוכל לגבות בו וליכא חשדא שהעד הב' לא הי' חותם בשקר אבל אם מכרם לשני העדים לא יוכל לגבות אלא א"כ הלוה מודה עיי"ש והש"ך צוח מאוד בס"ק ע"א אי הדין דחיישי' לחשדא אם לקחוהו שנים גם אם א' לקחו קשה דיוצא כל הממון עפ"י עד אחד לכן חידש דהרי"ף שכ' בפ"ב דיבמות שא' מן העדים רשאי ליקח דאז מותר לכתחילה וליכא חשדא אבל אם שנים לקחו איכא חשדא לכתחילה אבל אם לקחו מהני והב"ד גובין אותו דבאמת לא חיישי' לחשדא והביא התו' בחולין דאפי' בחד דיין לא חיישי' בהאי בוכרא עיי"ש א"כ מבואר דהבין ג"כ בחד עד ליכא כיעור ואם לקחו שנים איכא כיעור אבל בדיעבד לא חיישי' כלל ופלא שלא הביא דברי ר"ן כלל ודוק.
<b>ובתומים</b> שם השיג על הש"ך מדברי תו' כתובות דף כ"ב ד"ה כגון דהקשו אי הרגנוהו הוי תרי ליכא חשדא עיי"ש והקשה הגאון מאי הקשו תו' מיבמות דף כ"ה דבשנים ליכא חשדא הא ע"כ קושיית תו' למ"ד אם כנס מוציא דאל"כ מאי קו' הא גם כאן הדין דלא תנשא לכתחילה וק' א"כ מה מהני שנים הא על א' דנשאה איכא חשדא ונשאר חד והויין כנגדו תרי שאמרו לא מת אלא ע"כ יען דחשדא הוא דרבנן א"כ ע"י השני הדר גם הראשון לכשרות ול"ק קו' הש"ך דמוציאין ממון ע"י ע"א עיי"ש ובמחכ"ת הגדולה והנוראה קושיית תו' קאי למ"ד אם כנס אינו מוציא רק כך הי' קו' תו' דגמ' משני דניסת לא' מעידיה ומשמע אעפ"כ לא תנשא לכתחילה יען דיש שני עדים המכחישים הא בלא"ה מותרת להנשא לעד מעדיה ואם הרגנוהו הוי תרי ואעפי"כ אמרי' לא תנשא לכתחילה לעד מהעדים א"כ למה כאן מותרת לע"א מהעדים אפי' לכתחילה אם לא הי' תרי עדים המכחישי' אלא ע"כ הרגנוהו היינו ע"א שאמר שהרג אותו בתוך רבים ודוק שישו בני מעי כי מצאתי תל"י שזכיתי לכוון הפי' בתו' שהחכם צבי בתשו' ג' פי' כן ואודה די.
<b>עוד</b> הקשה התומים מאי הקשה הגמ' טעמא דב"ד הא תרי לא מ"ש משנים החתומים בשטר וק' שם אפי' בדיעבד ליכא חשדא באמת א"כ בשנים סותר לא' לכתחילה אבל כאן בע"א אם כנס מוציא א"כ אפי' בשנים אסור לכתחילה אלא פשיטא דע"י השני נתכשר הראשון עיי"ש ולענ"ד דגמ' מקשה דסברא אין אדם חוטא ולא לו הוא חזק ולא תלי' אי בע"א יש באמת חשדא דסברא הנ"ל הוי כאנן סהדי ודוק אך א"כ ל"ק קו' הש"ך דאנן סהדי ולא מוציאין ממון עפ"י ע"א והי' לי להאריך בזה.
<b>העולה</b> מכל האמור דמותר להעד שנתארס לישא כלתו המקושרת לו דאפי' אם כל השני עדים ישאו את שתי הנשים ספק גדול אם אסור כמו שהארכתי למעלה אבל אם הוא לבדו נושא אשת המת הגם דאפשר שיבא עוד עד השני לישא את היבמה נאסור אותו שלא יחזיק החשד אבל עד שהקדים ונעשה חתן זכה בה ולא צריך לחוש על עד השני ואין על הב"ד למחות אם אינו רוצה להיות בעל נפש כאשר העיר הרמ"א כי הרבה ראשונים לא חששו על כיעור כלל בע"א הנושא אותה כנלע"ד ברור בעזה"י. ומצאתי בפרמ"ג או"ח על המג"א סי' רמ"ד ס"ק ח' שכ' וז"ל ואף בתרי כשרים אי לאו דאין חוטא בשביל אחר אסור ונ"מ ב' עדים אומרים על ב' נשים מאיש אחד שמת אם בא אחד לישא שרי שניהם בב"א או השני אחר הראשון אסור עכ"ל שמחתי כעל כל הון ומכ"ש בנידון אלמנה ויבמה שמותר לו לישא האלמנה ומה דפשיטא לי' דבב"א אסור או זה אחר זה אסור יש לחקור בו כמ"ש למעלה וחדאי נפשאי תל"י שזכיתי לכוון האמת גל עיני ד' ואביטה תמיד נפלאות מתורתך אמן.
<b>סימן</b> <b>ח</b>
<b>שאלה</b> באשה אלמנה שנשאת ואחר הנשואין כששה שבועות הרגיש הבעל שהיא מעוברת והלך ממנה והיא תבעה את חמיה בערכאות שממנו היא הרה אחרי מות בעלה ושלח איש והשוה עמה בסך אלף זהובים שתחזור מהמשפט ולקחה צרור הכסף ואחר הלידה מת הילד ונתרצה לה בעל השני להיות עמה והוא כהן ואמר הרב דגליל שאסורה לו ובאתה לפני הב"ד וטענה שהיא נתעברה מישראל אחד ורק בעבור שחמיה הצר לה שלקח ממנה כמה חפצים יקרים וגם ממתנות שהי' לה אמר שנגנבו וכדומה ע"כ לקחה נקמתה לאמור שממנו הרה לזנונים להוציא ממון אבל מעולם לא נגע בה ונסתפק אם מותרת לבעלה שהוא כהן.
<b>תשובה</b> הדבר צריך התבוננות רב וד' יאיר עיני בתורתו הזכה והטהורה לכאורה אם אמת הדבר שחמיה החזיק עצמו בכמה חפצים וגם אמר שנגנבו ממתנותיה א"כ יש להאשה אמתלא גדולה שלקחה נקמתה מחמיה ועשתה לו עלילות ברשע לאמור שממנו היא הרה להוציא ממנו ממון שלה אחרי שראתה שבעל השני מאס בה וחשבה בלבה כאשר אבדתי אבדתי להוציא עכ"פ הממון שחמיה גזל ממנה ביד חזקה ואין אמתלא טובה וגדולה מזו שהיא אמתלא ניכרת לב"ד עיין בה"ה מה' א"ב וגם מה שחתמה כח הרשאה לשפוט בעבורה בערכאות לא הוי מעשה על גוף דיבורה עיין ט"ז סי' קפ"ה ע"ש ובאחרונים.
<b>אמנם</b> לו יהי' שהוא אמתלא טוב עכ"פ הלא רוב פסולים אצלה בכפר ההוא ומנ"ל דנאמנת להתיר עצמה לבעלה דלמה נבעלת מחמיה ונ"ל לחקור דנאמנת מכח חזקות הרבה (א) חזקת צניעות שבוודאי לא עברה איסור כרת לזנות את חמיה (ב) חזקת קמא שהיתה בחזקת היתר לכהן ואוקמה בחזקה קמייתא (ג) דאוקמי חמיה על חזקת כשרות שלא זנה עם כלתו ח"ו (ד) חזקה שלא תבקש להיות עם בעלה באיסור כל ימיה וגם להכשילו באיסור זונה כל ימיו ואבאר בקיצר דעתי בעזה"י.
<b>(</b><b>א</b><b>)</b> <b>הנה</b> הי' להאשה חזקת צניעות שידענו ששמרה פתחי נדה והלכה לטבול תחת בעלה ולא חפצה לעבור על איסור נדה א"כ בוודאי הגם שזנתה בפנוי' מ"מ בוודאי ירדה לטבול דהא יש מיא בנהרא והי' בימי קיץ אשר בקל תוכל לרחוץ ולטבול וגם הלא ידעה הספירה והטבילה ולא שבקה היתר ועברה איסור דאם נאמר שנאנסה א"כ בוודאי יש לה חזקת צניעות וע"כ לומר אונס לא שכיח וזנתה ברצון א"כ אפי' אם יש איסור זנות בפנוי' הוא עכ"פ איסור קל כנגד איסור נדה שהוא חמור והחשוד על הקל לא חשוד על החמור וטבלה לנדתה אשר הי' בידה לטבול.
<b>ואין</b> להשיב דאם חשבה לזנות וסופרת לטבול א"כ ע"כ דיצאה מחזקת כשרות מקודם ואוקמה על חזקת קמא דלא חשבה לזנות רק תקף יצרה בפתע פתאום ואיתרע חזקת צניעות שלה בזמן מאוחר זה שיבוש גדול דאטו אם חשבה לזנות איתרע חזקת כשרות שלה וירא און ולא יתבונן כתיב רק משעת ביאה נעשה מעשה איסור א"כ אוקמה אחזקת צניעות שבוודאי טבלה לנדתה כי יראה שלא תוכל לעמוד ביצרה ותהי' טהורה והבן, ולפ"ז מכ"ש שנאמר אוקמה אחזקת צניעות ולא זנתה עם חמיה ח"ו ומה שהוציאה ממנו ממון בעלילות רשע הי' שחמתה בערה בה שלקח משלה ודוק.
<b>אך</b> אפי' אם זנתה בלא טבילה כלל אעפ"כ יש לצדד דלא אבדה חזקת צניעות דלא זנתה עם חמיה והוא דכבר עמד החות דעת בסי' קפ"ה אם זנתה בנערותה ונשאת אח"כ איך נאמנת על פתחי נידותה הלא חשודה על נדה ותי' כאשר זנתה לא הי' לה שעת היתר וגבר תאותה אבל אחר שנשאת ויהי' לה היתר אינה חשודה והביא ראי' מסוטה דאסור לבעלה להתייחד עמה הגם דיחיד מותר באשתו נדה עיין סוטה דף ז'.
<b>והערותי</b> במקו"א דבר חדש בה דהנה המנ"י ביו"ד סי' קפ"ג רצה לחדש דליכא בפנוי' איסור נדה מכח דברי הגמ' מפני מה אמרה תורה נדה לז' מפני שרגיל וקץ בה וא"כ בפנוי' לא שייך כן ע"ש וכבר הקשה הפלתי עליו הא מבואר פ"ק דכריתות וברמב"ם פ"ד מה' א"ב שאפי' שפחה שלא נשתחררה הבא עליה בנדתה חייב והלא אין בה אישות וכן קשה מריש פ' נערות דחייב על נדה פנוי' וכן קשה מכמה מקומות בש"ס והדבר פלא גדול.
<b>ואמרתי</b> לדון השגיאה הנ"ל לכף זכות והוא דתו' בחגיגה דף י"א חקרו מנ"ל דנדה לבעלה צריכה טבילה הא לבעלה הוי חולין וחולין מקדשים לא גמרינן וליישב דברי בה"ג חידש אמ"ו חת"ס ז"ל ביו"ד סי' קצ"ד פי' נחמד בדברי גמ' שבועות דף ח"י רמז לבועל נדה מה"ת דלולא דילפי' מן ותהי נדתה עליו לפורש באבר חי חייב לא נרמז לבעלה טבילה כלל אלא כ"ז שרואה דם היא נדה ומשפסקה לראות טהורה לבעלה רק משידעינן מן ותהי נדתה עליו לפורש באבר חי א"כ נכלל בפ' מצורע גם עריות וצריכה טבילה ע"ש שהוא דבר נחמד בפירש מעשה בהאי תלמיד בשבת ועיון בסוף התשובה בד"ה עיין.
<b>לפ"ז</b> אמרתי דר"מ חקר למה היא טמאה ז' אף משפסקה מלראות ואמר הטעם משום שתהי' אהובה לבעלה וזה לא שייך בפנוי' א"כ משפסקה לראות אינה נדה אבל הבא על הפנוי' בנדתה בוודאי חייב כרת א"כ ל"ק עליו מכל הגמ' אבל להלכה בוודאי גם בפנוי' צריך טבילה אחר ז' דוקא כמ"ש הפלתי וכל גדולי המורים ודוק.
<b>בכ"ז</b> מי הוא זה אשר מכחיש דהמון הבריות טועים בזה ומאמינים דלכל הפחות משפסקה לראות אין איסור נדה בפנוי' ועיין בב"י ובש"ע סי' קי"ט ביו"ד דלענין חמור וקל אנו הולכים אחר החמור בעיני הבריות וא"כ הגם שהיא חשודה על נדה כ"ז שהיתה פנוי' אבל משנשאת ידעה שחל עליה איסור נדה א"כ ל"ק קו' החות דעת למה נאמנת אח"כ על נדה דבנשאה ידעה מאיסור נדה ודוק.
<b>וא"כ</b> בנידן דידן לו יהי' שזנתה בנדתה היינו באומר מותר שוגג הוא עיין ט"ז יו"ד סי' צ"ט דהאמינה האשה שרק אם תשב תחת הבעל יש עליה איסור נדה ובאמת זנתה משפסקה לראות והאמינה שאז ליכא בפנוי' איסור נדה אבל בוודאי ידעה שאסורה לזנות עם חמיה א"כ נשאר לה חזקת צניעות שזנתה עם איש ישראל אחר וחטאה בשגגה אומר מותר אבל לא חטאה עם חמיה ביודעה בחומר העבירה ודוק.
<b>נחזור</b> לדון דלא אבדה חזקת צניעות הגם דאונס לא שכיח דדלמא טבלה לנדתה דהלא ידעה לבדוק ולספור ולטבול ואת"ל דזנתה בנדתה דלמא טעתה והאמינה דבפנוי' משנפסק הדם ליכא איסור נדה והגם דעכשיו הויין ספק זיבה אטו נשי בקיאין בשורשי הדינים רק המון ישראל מקילין בפנוי' בכל התקרבות נדה ודוק.
<b>(</b><b>ב</b><b>)</b> חזקת קמא שהיתה בחזקת כשרה לכהונה א"כ מספק לא נוציאנה ואפי' אם ידעה באיסור נדה ועברה עליו א"כ אתרע חזקתה לעבור איסור שיש היתר לאיסורו דהא איסור נדה רבץ עלי' אפי' כמה שנים ויש לו היתר ע"י טבילה אבל איסור חמיה אין היתר לאיסורו ועיין גמ' חולין דף ס' דאמה"ח אית לי' תקנתא בשחיטה ועיין פלוגתא ברש"י ותו' בקידושין דף ל"ז ועיין חולין דף ק"א אמר ר' אשי מאן אמר לן טומאת הגוף חמירא דלמא טומאת בשר חמירא דלית לי' טהרה במקוה ע"ש היטב דנחשב איסור לאו דלית לי' טהרה חמור מאיסור כרת דאית לי' טהרה במקוה וא"כ איסור נדה דא"ל טהרה בטבילה הי' קל כנגד איסור חמיה דל"ל טהרה במקוה ואין היתר לאיסורו וא"כ לו יהי' שאבדה חזקת צניעות על איסור שיש הותר לאיסורו וטהרה במקוה לא אבדה חזקת צניעות לזנות באיסור דל"ל היתר ואין לו טהרה במקוה ובאיסור נדה אין הולד ממזר ובחמיה הוי הולד ממזר קצרתי מאוד וכללתי ג' חקירות לשורש חזקה אחת ב"ה ודוק היטב.
<b>(</b><b>ג</b><b>)</b> חזקת קמא וחזקת כשרות וחזקת צדקות של חמיה דבוודאי לא נאף עם כלתו וכ"ת א"כ ממנ"פ עם מי זינתה היא אם נאמר עם ישראל כשר נימא אוקמי אותו האיש על חזקתו חזקת קמא וכשרות וצדקות שלא נאף עם הנדה וע"כ דזנתה עם ערבי וא"כ פסולה היא לכהן ממנ"פ.
<b>נלע"ד</b> ליישב דלק"מ והוא דכל חזקה מהני אם אנו דנין על גוף ידוע לנו אם להוציא מחזקתו אז גלתה התורה אוקמי' אחזקתו אבל אם אנו דנין אם נמצא ישראל שעבר עבירה לא שייך לומר אוקמי' אחזקתו דלו יהי' שאנו אומרים שנמצא מי שעבר עבירה עכ"פ לא נוציא איש מחזקתו דלא נודע מי הוא ואיה האיש א"כ לא אבל איש חזקת כשרותו וצדקתו וכח חזקה דוקא שלא נוציא חפץ ידוע מחזקתו והארכתי בזה במקו"א בעזה"י.
<b>ולא</b> עוד אטו לא נמצא מיעוטי' בישראל שהמה נואפים וחשודים על איסור נדה אפי' באשת איש ומכ"ש בפנוי' באיסור נדה ותולין הקלקול במקולקל כל עורב למינו איתרמי איש אשר קל בעיניו איסור נדה ונאף עם הנדה הזאת דוגמא לדבר בתו' שבועות דף מ"ו ע"ב בד"ה בספרא דאגדתא דהקשה תו' מפ' גוזל בתרא דף קי"ד למה צריך לומר דיצא שם גניבה בעיר ל"ל כולי האי נימא דנאמן במגו דשואלין ולא שייך לומר אחזוקי אינשי בגנבי לא מחזקינן וז"ל דהתם לא קאמר שהוא גנבם רק שהגנבים גנבום וכמה גנבים איכא בעלמא עכ"ל מזה משמע כיון דאין אנו דנין על גוף נוכח הגם דחשדי' שישראל גנב בכ"ז לא שייך לומר אוקמי אחזקתי' ודוק וה"ה כאן אטו לא ידעי' שיש מיעוט ישראל בעולם שעוברים על איסור נדה ואחד מהם זנה עמה כי מצא מין את מינו ודוק.
<b>(</b><b>ד</b><b>)</b> יש חזקת כשרות הגם שעברה איסור שעה בכ"ז לא אבדה חזקת כשרות שלא תבקש להיות באיסור כל ימיה אם אמת הי' הדבר שזנתה עם חמיה למה לקחה כהן לבעל אשר תעבור איסור בכל בעילה ובעילה כל ימיה דהא הפסולות ג"כ נזהרו עיין יבמות דף פ"ד דכל היכא דאיהו מוזהר היא מוזהרת וגם גדול המחטיא יותר מן ההורגו שתחטיא גם לו באיסור כל ימיו אם אמרה עכשיו שלכשר נבעלה וא"כ הגם שלא עמדה ביצרה שעה אחת בוודאי לא תבקש להיות באיסור לעולם דוגמא לזה ברא"ש סוף נדרים דף צ' שכ' וז"ל ועוד נ"ל טעם טוב דהלכתא כר' המנונא דאפי' למשנה אחרונה היא תובעת כי יגרשנה בעלה וחיישי' שמא נתנה עיניה באחר ותנשא לו אחר שיגרשנה בעלה אבל וודאי חזקה שלא תאמר אשה לבעלה גרשתני להפקיע עצמה בטענת שקר מתחת בעלה להיות באיסור א"א כל ימיה עכ"ל וא"כ מהכ"ת לחוש שחפצה מתחילה להנשא לכהן להיות באיסור כל ימי' וגם עכשיו למה נתנה אמתלא ומבקשת להיות עמו אלא בוודאי הגם שעברה איסור שעה איסור נדה יש חזקה שלא תהי' מבקשת להיות באיסור כל ימיה ודוק.
<b>ואין</b> להשיב איך עשתה להוציא ממון שלא כדין מחמיה לק"מ חדא הא נתנה טענה כי ממונה ביד חמיה ולקח את שלה ועבדה דין בעצמה עיין שיטה מקובצת בב"מ דף ו'] אם אפשר להוציא בב"ד יוכל לטעון על חפץ שהוא שלו וליכא בו לא תחמוד ומכ"ש ליקח ממון בעד חפציה ודוק ועוד ממון איתא בחזרה אבל איסור חמיה א"א להשיב א"כ הגם שחשודה על גזילה לא חשודה על עריות החמור באיסור חמי' ע"כ נלע"ד שהיא לא זנתה עם חמי' וכשרה לבעלה הכהן ודוק.
<b>ומצאתי</b> בנב"י ח"ר א"ע סי' י"א שאלה כעין זה שטענה אשת כהן שנתעברה קודם הנשואין מאחי בעלה שמת וחקר בד"ה ואומר אני שכנגד חזקת כשרות יש חזקת ממון שנימא שמוחזקת בממון והוא שלה שנטלה כדין מחמיה ע"י פשר והוי חזקה מול חזקה ואינה נאמנת ע"ש הן באמת בנידן דידן אין חזקת ממון מנגדת כמו שביארתי שטוענת שנטלה ממון אשר הי' ביד חמיה וא"כ נשאר חזקה שלה אבל גם על הנב"י קשה לי הלא חזקתה שנטלה ממון שלא כדין הוי איתא בחזרה והוי איסור קל כנגד שזנתה עם אחי בעלה שא"א בחזרה ועוד דעל הממון ליכא לדון דבכל אופן לא ישאר הממון בחזקתה דעשתה הודאת בע"ד שלקחה הממון שלא כדין והודאתה מהני אפי' אם תעשה עצמה לרשע עיין ר"ן כתובות פ"ז דלענין להתחייב ממון אמרי' אדם משים עצמו רשע ע"ש ומכ"ש דמהני הודאתה על ממון אם בהודאתה מבקשת לעשות תשובה להחזיר הממון כי הי' הפשר בטעות וא"כ אין לנו לדון על הממון לומר אוקמי אחזקתו להיות נשאר שלה וממילא נשאר חזקת כשרותה ולא הוי חזקה כנגדו (ועיין ר"ן גיטין דף ס"ד חזקת קרובות שאינם לפנינו לדון וכ"ש כאן) מאי נ"מ לדון על הממון (חוץ אם היא בעלת חוב דלא מהני הודאתה לחוב לאחרים) ואפשר דכוונת הנב"י דעכשיו לא תוכל לעשות חוב לבעלה לעשות הודאת בע"ד על הממון דכבר קנה בעלה את שלה דעכ"פ תפס בה קידושין וכל זכות שלה נעשה שלו ודוק
<b>גם</b> ראיתי שכ' בד"ה ועוד שחזקת צניעות אבדה שעכ"פ זנתה בנדתה ע"ש לא ידעתי איך פשיטא לי' שזנתה בנדתה דלמא טבלה לנדתה וכ"ת היא מודית שלא טבלה נימא אין אדם מע"ר ואינה נאמנת עיין רש"י כתובות דף כ' טעמא דאין אדם מע"ר יען דיש לה חזקת כשרות ע"ש וה"ה הכא דאינה נאמנת שזנתה בנדתה הגם דעברה על בעילת פנוי' זה הוי איסור דרבנן לראב"ד ואפי' לרמב"ם דסובר דהוי איסור דאורייתא הוי איסור קל ובפרט שאין ברור אם הוא איסור גם על אשה ודוק.
<b>ומה</b> שהעיר הנב"י דחזקת כשרות לכהונה אתרע דהרי שור שחוט לפניך שזנתה וחזקת כשרות שלא גזלה ממון לא אתרע ע"ש הדבר סתום לפני להבין איך שייך לומר במה שנתעברה שהשור שחוט לפניך לענין חזקת כהונה שמה שזנתה בפנוי' ואפי' באיסור נדה הוי רק פעולת איסור כמו אכילת חלב אבל אם זנתה עם חמיה פועל הזנות פסול הגוף שתקבל שם זונה ובמה שנתעברה אין כאן שור שחוט לפעול פסול הגוף ועיין ברא"ה ובמשמרת הבית שער התערובת אם ראינו א"א שנבעלת ולא ראינו אם הי' תחילת ביאה ברצון אם אבדה חזקתה דנאמר השור שחוט לפניך ע"ש אבל כאן לא ידענו אם הי' בידה לזנות עם חמיה ודוק.
<b>עוד</b> העיר דאין לומר אוקמי אחי בעלה על חזקתו דא"כ אם נימא איש אחר זנה עמה ק' ג"כ נימא אוקמי אותו על חזקתו וע"כ דזנתה עם ערבי ונפסלת ע"ש הדבר יפלא אטו ליכא בעולם מיעוט ישראלים פושעים אשר לא חוששים על איסור נדה וביותר בפנוי' כמו שהבאתי סמוכין מתו' שבועות דף מ"ו ועוד הלא אין אנו דנין על איש אחר ידוע ולא פסלינן שום גברא ומהכ"ת נוציא חמיה או היא מחזקתם אשר עומדים לפנינו לדון על חזקתם ועיין ר"ן גיטין דף ס"ד וק"ו כאן ודוק.
<b>והוסיף</b> שם דאינה נאמנת לעשות עצמה רשעה שלקחה ממון שלא כדין הגם דעשתה עצמה רשעה במה שאמרה שזנתה עם אחי בעלה שאני התם דלמא אנסה אותה אבל הלקיחת ממון הוי בודאי רשעה ע"ש ונ"ל בוודאי אם הרוב הוי ברצון והיא גם היא אמרה ברצון אז אם רוב מסייע אדם עושה עצמו רשע דרוב עדיף מחזקה וכל אין אדם מע"ר הוא רק שאומר כנגד חזקה א"כ אם רוב מסייע בוודאי נאמן ומכ"ש אם חוזרת ורוצית להשיב את הגזילה ולא תהי' רשעה נאמר אנן דאינה נאמנת דבוודאי זנתה עם אחי בעלה והכי לא תחזור הממון הלא השכל גוזר דטוב לומר שעברה עבירה שהוא לאו הניתק לעשה ויש בידה לתקן הלאו משנאמר דעברה עבירה שהוא לאו אשר אין בידה לתקן ויש לי עוד לפלפל אבל בנידן דידן לא צריך לזה על כן נראה לי שמותרת לבעלה הכהן ודוק.
<b>ואוסיף</b> בסברא שמסתברה שזנתה עם אחד שיש תקנה שיקח אותה לאשה אפי' גוי אפשר דמתגייר אבל לזנות ברצון עם אחי בעלה ביש לה בנים מבעל הראשון או לזנות עם חמיה אשר אין לה תקנה שישא אותה לאשה רחוק הוא ומסתבר שזנתה עם איש אחר ונאמנת שזנתה עם ישראל ודוק עיין בגמ' אשה מזנה בודקת ומזנה ועיין ברמב"ן בתורה יהודא עם תמר ועיין בא"ע סי' ט"ו ואין כעת זמן לבאר הדבר דברי החותם.
<b>סימן</b> <b>ט</b> רב שלום ורב טוב לתלמידי החשוב כבוד הרב המה"ג תמים בדרכיו אוהב תורה ומוסר הרב ר' עמרם ישי נ"י אב"ד דק"ק סערענטש יע"א.
<b>אחד"ש</b> מכתבך עם השאלה וגם הערות בענינים רבים קבלתי אשריך שיש לך השקט ומנוחת הנפש ללמוד בהתמדה ואני מוטרד בטרדת שונות בטלים הרבה כנגדך פי' המפרשים שהבטולים המה כנגדו שלא מתענג בהם זה עונש אם האדם מבטל עצמו מד"ת יש לו בטלים אשר גם הגוף לא יתענג ד' ירחם עלי ועל כל נפש המשתוקק לחזות בנועם ד' ולא אשיב פסק רק הערה חדשה לחדש כח דהיתרא במופקרת מעכו"ם להתירה לאיש שלא קיים מצות פ"ו.
<b>שאלה</b> עלמה אחת הרה לזנונים ודיימא רוב אנשי העיר מנכרים אמנם היא אומרת על בחור א' "לעהרער" ואיש פלוני כהן הוא והוא מכחישה בפני' אם יש בה חשש מעוברת חבירו שא' רוצה לנשאה בעד תשלומין עכ"ל.
<b>תשובה</b> הקשית לשאול כי בדבר הזה כל דיין שעיניו רואות החששות אשר לפניו כגון דא שהיא מופקרת גמורה עם נערי עכו"ם עד שאבותי' הוצרכו לתפסה בחצות הלילה לפרוש מהם ברחוב העיר וגם יש חששות סכנות נפשות וכל העיר דיימא שהיא מעוברת מהעכו"ם א"כ יש סופרים וספרי' המקילין וטוב לישב ב"ד ביחד לעיין על החששות ואת אשר לפניהם ואח"כ יעשו כדת ודל"ב.
<b>אמנם</b> אעפ"כ אפתח בדברי תורה ראיתי להנב"י מהד"ת בא"ע סי' ל"ה רצה השואל לחדש להתיר באלמנה מעוברת שנשתדכת לאיש שלא קיים פ"ו להתיר לו הנשואין כמו שמתירים באבילות משום פ"ו והשיג עליו הנב"י א"כ נתיר חלוצה לכהן משום פ"ו או שניות לעריות משום פ"ו אלא וודאי הם אסרו נשואין באבל והתירו משום פ"ו אבל שאר איסורי דרבנן העמידו דבריהם יעו"ש.
<b>ואמרתי</b> דיש להשיב דשם אסרו בעילת שניות ובעילת חליצה יען דיש ספק שמא לא תתעבר והגם דרוב נשים מתעברות מאותו רוב יש מיעוט מפילות עיין רשב"א במשמרת הבית בבית א' בהשיגו על הרא"ה א"כ במיעוט כזה חששו ולא התירו ודאי איסור דדלמא לא יבוא פ"ו לעולם אבל במניקת חבירו שכל החשש שמא תתעבר ותעכר חלבה אז אמרינן ממנ"פ אם תתעבר א"כ נתקיים פ"ו והותר האיסור משום פ"ו ואם לא תתעבר א"כ לא נעשה דבר לעכור חלבה ותניק להולד א"כ נדחה איסור דרבנן משום פ"ו ודוק.
<b>ואין</b> לומר שנחוש שמא תתעבר ותעכר חלבה ואח"כ תפיל ולא יוגמר פ"ו דהא בוודאי מן הנשים המתעברות רוב נשים מתעברות ויולדות ולד מעלי' אשר יתקיים בו פ"ו א"כ למה נחוש על מיעוט מפילות ודוק.
<b>אך</b> אמרתי דשאני באבילות שהתירו שם איסור אבילות משום שם מצות פ"ו ששם איסור הוא שם אחר אבל כאן שחכמים אסרו הנשואין במינקת שמא יעכר החלב וימת הולד ויתמעט מצות פ"ו של האיש המת כי אם יוליד איש הרבה בנים ובנות (ומי יודע איזה יוכשר ויתקיים) מקיים פ"ו בכל ולד וולד א"כ מהכ"ת נתיר לקיים מצות פ"ו לאיש זה אם יוכל לבוא עי"ז מיעוט פ"ו מאיש הקודם מאי חזית דדם דידך סומק טפי לעשות מעשה לקיים פ"ו דידך ולגרום ח"ו מיעוט מצות פ"ו אשר זכה בו חברך והגם שיש רוב נשים מתעברות ויקיים השני פ"ו ורוב ולדים יתקיימו הגם שהחלב יהי' נעכר ולא יתמעט פ"ו של הראשון מהכ"ת לעשות מעשה נשואין בעבור קיום פ"ו אם יש חשש מיעוט פ"ו ע"כ אסורה מינקת אפי' לאיש אשר לא קיים פ"ו (עיין בזבחים דוגמא מינה מחריב בה).
<b>אמנם</b> אם היא מעוברת מעכו"ם דלא נעשה בולדה מצות פ"ו ועל אשה ג"כ ליכא מצות פ"ו א"כ באמת מותרת להנשא לישראל שלא קיים מצות פ"ו ועל כן יש לומר דווקא מעוברת מעכו"ם מותרת בנשואין עכ"פ לאיש ישראלי שלא קיים פ"ו דהותרו לו כמו באבילות בתורת ממנ"פ אם תתעבר הרי הודח האיסור משום פ"ו ואם לא תתעבר מה נעשה עול בנשואין והוא דבר חדש בעזה"י.
<b>והן</b> אמת דהנב"י שם השיג עוד הלא איסור מינקת הוטל גם על האשה שלא תנשא לאיש והלא עלי' אין חיוב פ"ו וא"כ מהכ"ת תחטא היא לזכות את האיש בפ"ו ושאני במת אחי המשודכת שהתיר הר"ת כדי לזנות אותו בפ"ו דהיא היתה משודכת אבל כאן למה שידך את זו האסורה עליו והוא השגה גדולה גם במעוברת מעכו"ם.
<b>ונ"ל</b> דלכאורה קשה למה הוצרכו רבנן לגזור על מינקת חבירו שלא תנשא הא בלא"ה מהכ"ת תנשא הא רוב נשים מתעברות ותעכר חלבה ותביאה את הולד בסכנה וכי מותרת לעשות פעולה להמית נפש מישראל וביותר פרי בטנה הלא חמירא סכנתי' מאיסורא דספק סכנתא לחומרא עיין חולין דף כ'.
<b>רק</b> הדבר שיבוש מאוד הלא היא בבעילה דהיתרא עוסקת ומה שיהי' אח"כ ברוב ימים אם תתעבר ותעכר חלבה הוא ממילא בא ותהי' אנוסה בדבר שאין לה חלב להניק את הולד ואונס רחמנא פטרי' אפי' ימות הולד ע"י פסוקת החלב מן השמים קרדפו לי' דנתעברה ונפסק חלבה אבל היא לא גרמה מאומה לפסוק חיות הולד והוה לא אפשר ולא קמכוין דעכשיו עסקה בדידה להיות לה בעל שמבקשת תפקידה ולא תשב גלמודה והכל בהיתר גמור ולא קמכוין אפי' שתתעבר ותפסק חלבה ולא אפשר ולא קמכוין אפי' בחלבים ועריות מותר עיין בפנ"י בפסחים דף כ"ו על כן הוצרכו החכמים לגזור עלי' איסור מינקת ודוק.
<b>ואם</b> נחקור מה ראו חכמים לעשות כן לגזור עלי' שלא תנשא לאיש בעבור שמא יצמיח סכנה לולד הכי אנוש מאלקי יצדק הלא היא עוסקת בהיתר ומה שיהי' ברוב ימים סכנה להולד הלא היא אנוסה ואונס רחמנא פטרי'.
<b>אחר</b> העיון נראה יען דעיקר נשואין לאיש לקיים פ"ו באשתו אשר לקח שתלד ותניק לו את הולד כי זה חיובה כמבואר במשנה ומניקת את בנה עיין כתובות [דף נ"ט] א"כ אם תנשא ותתעבר תעכר חלבה ותסתכן הולד הגם שאונס רחמנא פטרי' אבל אונס רחמנא לא חייבו מהכ"ת לעשות מעשה שתהי' אונס לחייב שעיבודו של בעל הראשון (עיין דוגמא ש"ך ח"מ סי' כ"א) והגם שמת בעלה הראשון גזרו חכמים שלא תעשה מעשה לגרום אונס לחיובי'.
<b>וכל</b> זה אם נתעברה מישראל אשר עליו מוטל מצות פ"ו אשר מקיים אפי' בפנוי' א"כ תקנו חכמים שלא תעשה מעשה לגרום אונס אשר תחייבו לבעל הראשון למעט פ"ו שלו אבל בנבעלת מעכו"ם אשר אין עליו מצות פ"ו א"כ מהכ"ת שיגזרו חכמים לאסור לה מעשה הותר בעבור שיוכל לבוא סכנה לולד הלא אונס רחמנא פטרי' ומה איכפת לה בהדי כבשא דרחמנא ודוק (ועיין בש"ך סוף ה' מילה למול מילה שלא בזמנה ביום ה' עיין רמב"ן ובעה"מ באשתפך חמימי ועיין מג"א סי' רמ"ז).
<b>ועיין</b> בהגהת מהר"ש שם בנב"י שהעיר על אביו ז"ל הלא מצינו שמותר לינשא מופקרת הרי מצינו שהתירו לו לעבור משום לתא דידה ה"ה יש להתיר לה משום פ"ו דידי' יעו"ש שפלפל ואמרתי במק"א שבחנם השיג על אביו ז"ל דעיקר תקנת חכמים לאסור מינקת היינו לטובת הולד ובמופקרת שתזנה עם כל א"כ בכל אופן יפסיד הולד חלבה והתירו לה אפי' נשואין שנרויח עכ"פ שלא תכשול לאחרים אבל בנידן הנב"י דהיא אשה כשירה אם נאסר אותה לא יבוא הפסד לולד ע"כ חקר הנב"י למה נתיר אותה לעבור על איסור מינקת בעבור האיש שיקיים פ"ו ודוק עכ"פ בנידן דידן יש לצרף גם את זה שהיא מעוברת מעכו"ם וגם היא מופקרת וגם יקיים האיש פ"ו וראה אשר לפניך לעשות כדת.
<b>אך</b> מה שצריך התבוננות שאמרה שהיא מעוברת מן הלעהרער א"כ אסורה דשווי' על נפשה חתיכא דאיסור' רק אם תתן אמתלא שעשתה מפני הבושה או מפני יראה מאבותי' מהני הגם שעשתה עצמה רשעה שהוציאה שם רע על הלעהרער עיין בנב"י שם סי' י"ט ובפרט זו שהיא מופקרת לעכו"ם ומצח אשה זונה הי' לה וגם עיין רש"י כתובות דף כ' אין אדם משים עצמו רשע הוא מכח חזקת כשרות וזו מופקרת ושמשה נדה הגם שבזה רק רע לשמים ולהוציא שם רע על ישראל הוא רע לבני אדם ונשאר לה חזקת כשרות שעכ"פ היא אינה רע לבריות והיא חקירה גדולה והארכתי במקו"א עכ"פ מהני אמתלא טובא הניכרת דלו יהי' שהוא זנה ג"כ פ"א עמה עכ"פ הלא עסקה הי' ג"כ עם רוב נערי נכרים ואזלינן בתר רוב בעילות ויש לי בזה פלפול על הנב"י בכמה מקומות דאין זה סתירה דאפשר שנבעלת גם לחתן פ"א אבל זנתה עם גוים ברוב בעילות שהם פרוצות בעריות ודל"ב כל זה ראיתי להעיר אבל לדין תיקח ב"ד ותעיינו בדבר היטב ואז יהי' ד' עמכם לפסוק כדת הדש"ת.
<b>סימן</b> <b>י</b> רב שלומים ורב מנוחות ללמוד תורת ה' ולהפיץ יראת ה' להרב המאור העוסק בפוסקים ובהלכות החרוץ המופלג כבוד ר' דוד לוי נ"י אב"ד דק"ק איללאווא יע"א.
<b>מכתבו</b> קבלתי בשבוע זו ומבקש תשובה מיד הגם שאני מלא דאגות רבות ה' ירחם עלי במהרה קמתי אשמורת להשיב לו כי הודיענו שאיתן מושבו שנשא בת גדולי עולם ממשפחת אדמ"ו הגאון שר התורה בעהמ"ח שערי תורה ויהי רצון שיתחזק על התורה ועל העבודה כראוי.
<b>שאלה</b> פה נשתדכה אשה אלמנה אחת אם על ששה בנים (אשר בעלה איבד עצמו לדעת בחודש אקטאבער 871 למספרם) עם בחור א' המשגיח על הרייב האלצעל פאבריק וקבעו זמן הנשואין על עשרה לחודש מערץ הבא ואני אתגורר פה בקהלתי רק זה ג' שבועות אשר נתקבלתי הנה לאב"ד ואתמול כאשר הוצרכתי לעיין ע"ד כתבי תעודה הנצרכים לחתונה במאטריקען מצאתי שהאלמנה הנ"ל נשארת מעוברת תחת בעלה וילדה ח' חדשים לאחר מיתת בעלה עד שהיא עתה עוד מינקת חבירו ואני כראותי זאת נבהלתי כי ידעתי מאוד שאשבע יגון ותמרורים אם אמנע לסדר קדושין וחקרתי היטב אחר האשה הנ"ל ושמעתי מפי אנשים נאמנים שהאלמנה הנ"ל לא הניקה בנה זה אחר מיתת בעלה ונתנתו למניקה מיד ולא לבד תינוק זה שלא הניקה אלא גם ג' ילדים הנולדו בחיי בעלה לא הי' לה רשות להניק יען שמקדמת דנא היתה חולנית תמיד כחמשה שנים בחולי הנקרא קאפקראם ר"ל עד שבאו הרופאים לבחינה הזאת שאם תניק עוד פרי בטנה תמות ואמרה אם היתה מינקת בוודאי שכבר היתה מתה מחמת החולי זה ובעבור כך לא הניקה ג' ילדים אשר הולידה בחיי בעלה וגם כפי אשר הגידו אנשים הי' הקשר התנאים כמעט בהכרח ונגד רצון החתן ואם יאוחר הנשואין עד כ"ד חודש נקל וקרוב בעיניהם שיבוטל השידוך עכ"ל.
<b>תשובה</b> ראיתי מה שהעיר מעלתו נ"י שזה הנידן אשר האשה היתה חולנית בולדים שהניקה בעצמה לא גרע מצמקה דדי' כמבואר בחכם צבי סי' ס"ד וכאן טוב יותר שמחמת עצמה אי אפשר להניק בעצמה עכ"ד ולא נראה לי דשם דמתו ג' ילדים הראשונים יש ראי' ומופת כדברי הרופאים שהחלב ארסי אבל כאן מי ימר דהרופאים עמדו על האמת דחולי קראם בא מחמת ההנקה דלמא בלא"ה נתרפאת אח"כ לכן לא הי' מחלה בראש כי מהרבוי הילדים נתמעט דמים כנודע ועוד דלמא דווקא אם הניקה זמן מרובה הי' לה חולי הנ"ל אבל איזה חדשים אם תניק לא תזיק לה וא"כ זכה הולד מתחילה בה בתורת מינקת ואח"כ משום שמכירה ודוק.
<b>ונלע"ד</b> לחקור בנידן דידן להתיר משלשה טעמים (א) דהעיקר הטעם שנאסר מעוברת ומניקת חבירו עיין סוטה דף כ"ו בשם ירושלמי דכתוב אל תסיג גבול עולם ובשדה יתומים אל תבוא כי העובר זוכה בזכות זה שאמו תניקהו הגם שאינה מחויבת בו עיין אחרונים.
<b>ונ"ל</b> דדוקא אם בשעה שמת הבעל הוה היא עכ"פ מעוברת שעברו מ' יום משעת העיבור דנקרא עכ"פ עיבור שהוא בר זכי' ודעת אחרת מקנה באב לבנו שדעתו קרובה לו אבל קודם מ' יום הוה מיא בעלמא בשעה שמת בעלה וכבר נפסק שעבודה מבעלה בשעה שהוא נעשה עיבור במעי אמו ומאין נעשה היא שדה של היתום בשלמא אם נעשה עובר בחיי אביו ואז היתה האשה שדה של הבעל עיין תוס' כתובות דף נ"ט וממילא זכה העובר בשדה של אביו בתורת ירושה ולא מיבעי אם היא משועבדת להניק בנה בחייו בעלה אלא אפי' אין משועבדת להניק בנה בחיי בעלה עכ"פ זכה בזכות אשר עכ"פ הוא מסתכלת על גידול הבנים אשר דרכן של נשים בגעגועים על הבנים אשר תלד לבעלה אבל אם בשעה שיקבל שם עובר הראוי' לזכות כבר היא אינה משועבדת לבעלה שכבר מת ונפסק הקרבות השאר בשר א"כ מאין יחול השיעבוד עלי' להניק בן איש אשר כבר נפסק קורבתם והבן.
<b>ולפ"ז</b> כאן שילדה אחר ח' חדשים משמת בעלה ורובא ככולא שנשים יולדות לט' חדשים דרק א' מאלפי אלפים דמשתהי הולד אפי' י"ב חודש עיין יבמות דף פ' אבל רובה דרובה יולדות עכ"פ בחודש ט' וא"כ כיון שזו ילדה אחר ח' חדשים א"כ לא הי' העובר אפי' מ' יום בשעה שמת אביו היינו בעל אמו ולא הי' נקרא עובר אפי' לזכות מאביו ולא זכה באמו בתורת שדה יתומים ודוק והוא דבר חדש בעזה"י.
<b>(</b><b>ב</b><b>)</b> וגם עלה בדעתי כיון דחכמים עשאו שמעוברת ומניקת חבירו לא תנשא א"כ כאשר אשה נשאת נשתעבדת לבעלה שאם אפשר להניק אפי' ימות תהי' היא משועבדת להניק דכל הנישאת על דעת תקנת חכמים נשאת וכיון שאחר התקנה יהי' מן הדין דעל דעת כן נשאת תקנו החכמים לעשו' כן משום תקנת הולד דוגמת סברת הר"ן פ' הכותב דכיון דחכמים יתקנו שבע"ח קודם לאשה ויבואו הנכסים ליד הבע"ח ואז יזכה מן הדין מטעם בע"ח מאוחר שקדם וגבה מה שגבה גבוי ומשום נעילת דלת החכימו לעשות תקנה וממילא יעשה אח"כ מן הדין יעו"ש כי מתוק מדבש וכן כאן אחרי שהתקינו חכמים ממילא נעשה דין שע"מ כן השתעבדה עצמה לכך וכל זה במת בדרך הטבע השתעבדה אם יומו יבוא מן השמים אז הגם שאין לה התקרבות תהי' משועבדת כי מן השמים רודפים אחריה אבל אם איבד עצמו לדעת שגזל ממנה עונתה עיקר האישות על דעתי' דהכי לא שעבדה עצמה שהוא יאבד עצמו ויטיל העול עלי' חנם והגם שע"פ רוב המאבד עצמו ר"ל הוה מכח אונס שיצה"ר כפאו ע"י יסורים או בושה או רוח רעה אשר גבר עליו עכ"פ לו יהי' שהוא אונס ונאמר גם בזה אונס רחמנא פטרי' אבל עכ"פ אונס רחמנא לא חייב אותה עיין כלל גדול הזה בר"ן כתובות הובא בש"ך ח"מ סי' כ"א ודוק.
<b>(</b><b>ג</b><b>)</b> עוד יש לי הערה חדשה דבנב"י מהד"ת סי' ל"ה העיר דנתיר איסור מינקת אם החתן עדיין לא קיים פ"ו כמו דמתירין איסור אבילות דרבנן לישא בתוך שלשים ותי' ב' תירוצים חדא שם שידך בהיתר וכאן באיסור דידע שהיתה אסורה עליו כ"ד חדשים ועוד תי' דא"כ נתיר ג"כ חליצה לכהן שלא קיים פ"ו או נתיר שניות לעריות למי שלא קיום פ"ו אלא ע"כ באבילות אמרו שהקלו אבל בשאר מקומות העמידו דבריהם אפי' במקום מצוה כמו שהעמידו דבריהם במקום כרת יעו"ש.
<b>ואמרתי</b> בזה דשאני בחליצה ובשניות לעריות דיש איסור דרבנן ודאי וקיום פ"ו ספק דדלמא לא תתעבר הגם דרוב נשים מתעברות ויולדות אבל עכ"פ מיעוט שאינם מתעברות והעמידו דבריהם נגד קיום מצוה משום חשש מיעוט שלא יתקיים מצוה אבל במינקת ממנ"פ אם לא תתעבר א"כ אין כאן מקור איסור דכל האיסור שמא תתעבר ותעכר חלבה א"כ ממנ"פ אם תתעבר נעשה באותה בעילה קיום מצות פ"ו אבל בשניות לעריות וחליצה דלא נתהוה האיסור ע"י חשש עיבר נהפוך הוא העובר יפעל להתיר איסור הבעילה א"כ מהכ"ת להתיר איסור בעילה ודאי משום שמא תקיים מצות פ"ו דהא במינקת העראה אין בו איסור כלל דאין אשה מתעברת מהעראה רק בגמר ביאה יש איסור שיוכל לפעול הריון ותעכר חלבה א"כ במקום שיתהוה האיסור שם תוקדם בו קיום מצות פ"ו אבל בשניות לעריות או חליצה לכהן האיסור הוה אפי' בהעראה או בבעילה אשר לא יפעל הריון רק אם ידענו שיפעל הריון אז יודחה מפני הריון האיסור א"כ איך נאמר להתיר מעשה ודאי איסור מפני ספק היתר ודוק.
<b>ולפ"ז</b> אחר ט"ו חדשים דאז נסתלק שורש איסור מינקת עיין בגמ' עובדא דמר עוקבא נלמד דליכא עוד סכנה לולד רק דהלכה כ"ד חודש משום תיקון מיעוט וולדות שצריכים הנקה כ"ד חדשים אבל עכ"פ אין לחקור דנימא אין דוחין נפש מפני נפש שלא יבוא הולד לסכנה בעבור שאיש אחר יקיים פ"ו הגם אמת שהלכה היא שיש איסור מינקת עד כ"ד חודש שחששו גם על המיעוט חלושים הצריכים הנקה כ"ד חודש אך אמרינן שפיר ממנ"פ אם תתעבר קיום מצות פ"ו עדיפא מאיסור מינקת אם אין חשש סכנת הולד דהלא ראינו שהולד זה נפסק מחלבו אפי' קודם ט"ו חדשים והוא בריא וחזק ואפי' אם יינק עוד עכ"פ אין בו סכנה אם יגמל מחלבו ונדחה איסור מינקת מפני מצות פ"ו והגם שאין עלי' מצות פ"ו עכ"פ במצות פ"ו אמרינן לאדם חטא בשביל שיזכה חבירו עיין בהגהת מהר"ש שם וכאן הוה ספק אם יש עליו איסור מינקת דלמא סכנה היא לה אם תניקהו בחלבה ודוק.
<b>אמנם</b> כל זה הערותי רק להרחיב גבולי תורה אבל באמת קבלה מאדמ"ו חתם סופר ז"ל חדש אסור מן התורה ולכל הפחות עד שהלך המחדש בכל עיונו בכל המקומות לראות שלא ישגה ח"ו אבל לדינא אין להאריך כלל כי הלא עברו כבר כעשרים חדשים משילדה וגם לא התחילה להניק וגם לא הניקה בחיי בעלה שלשה בנים מחמת חלבה ואנשים מעידים שהמחלה בא ע"י הנקה והיתה מתה ח"ו ע"י הנקה והוא בכלל רודף עיין שבת במשנה אם הוציא ראשו אין מחתכין הולד יען כי מן השמים קרדפו לה אבל בוודאי אינה מחויבת לעשות מעשה להיות הולד רודף שלה אפי' שיש ספק אם אמת כדברי הרופאים מהכ"ת תעשה מעשה להביא על עצמה ספק מיתה הלא חיי' קודמין לחיי בנה ועדיף זה מנידן החכם צבי דהולד רודף הוה ואפי' הפנ"י המחמיר בקו"א בכתובות מקיל אחר ח"י חדשים אם עוד צדדים לצרף יעו"ש באורך בזה.
<b>רק</b> יען שממכתבו ניכר שהאשה עשירה יעשה מעלתו נ"י על צד היותר טוב שתתן ביד איש נאמן מאה זהובים עם כתב רשיון ממנה שתשכור מזה אשה אחת אשר תשגיח על הולד זה עד שיהי' ב' שנים במלואו ולא יהי' על האשה שום שעבוד אחר בבית רק כל עסקה להשגיח על הולד ורשות ביד האיש לפזר על זה לסך הנ"ל כאות נפשו אם האם לא תעשה כן אבל חוץ מזה לא יירא ולא יפחד שאין בזה צד עון באופן הנ"ל ובפרט אם יוכל לבוא לידי ביטול הקשר והאשה חשקה בו כי תראה שיהי' לה לתכלית וגם לבניה וכבר התקשרו על כן אם יש עוד מתיר גם אני מסכים שהוא מותר בעזה"י.
<b>שוב</b> הראני בני הבחור החריף ר' יעקב שלום נ"י תשובת הגאון ר' חיים כהן ז"ל א"ע סי' י"ג אם לא היתה יכולה להניק את הולד משום מכה שהי' לה בדדי' מותרת להנשא דעיקר האיסור הוא רק אם תוכל להניק ומשום נשואין לא תניק לולד אבל אם מתחלה לא היתה יכולה להניק ועכשיו שנתרפאת הדד אין לה חלב להניק מותרת בנשואין דאין זאת בכלל מינקת חבירו יעו"ש וא"כ אם בבטח ההנקה גורם המחלה עצמה אין האשה נקראת מינקת חבירו רק אפי' נחית שאיזה חדשים לא יזיק לה ההנקה וא"כ היא בכלל מינקת חבירו אעפ"כ מותרת להנשא אחר עשרים חדשים בצירוף ההערות אשר רמזתי כי הי' לי להאריך רק אני מוטרד מאוד ומעלתו נ"י ביקש תשובה מיד והקצרתי דברי הכותב בחפזון שנלע"ד ההיתר פשוט בעזהי"ת אם יסכים עוד אחד.
<b>ואחרי</b> שכתבתי פתחתי לחת"ס של אדמ"ו ז"ל על א"ע סי' ל' וראיתי שכתב בד"ה וה"נ עכ"פ מאמינים לרופא שעכ"פ ספק פ"נ איכא להאשה ושוב אינה משועבדת להניק ולסכן עצמה עכ"ל ושם מסיים שהנושא אותה ישליש עכ"פ שכר הנקה עד כ"ד חודש יעו"ש ותל"י שזכיתי לדעתו ועיין עוד שם מה שהביא בשם בית מאיר והי' לי להעיר בו רק הזמן בוגד בי כעת.
<b>סימן</b> <b>יא</b> לכהן שדעתו יפה ושכלו נאה שונה הלכות מראשונים ואחרונים ה"ה הרהמ"ג המופלג הרב ר' אברהם הכהן קארפליס נ"י אב"ד דק"ק גורבי יע"א.
<b>מכתבו</b> עם שאלתו קבלתי ראיתי הערותיו וחקירותיו ואשיב בקצירת אומר כאשר עם לבבי אבל חדשות בכח דהיתרא אין בידי רק לחזק שיש לסמוך על הגאונים שהתירו מלפנים בישראל אם השעה דחוקה לכך ואת והב בסופה ד' יעזור לו לחזק הדת כאות נפשו.
<b>שאלה</b> אלמן אחד נשא בתמוז נערה אחת בחזקת בתולה ובשבוע העבר שמעתי שילדה בן סוף מרחשון ואין בידי לכופו להפריש או להוציאה בגט ושאלתו אם נכון לצוות עליו שתשבע עד"ר המניקת או הבעל למסמס להתינוק ב' שנים כל צרכו ולסמוך בזה על המקילין שתשבע עד"ר כ"כ בהג"ה א"ע י"ג להקל בנשבעה עד"ר ובס' אבני מלואים שם כ' לסמוך בשעת הדחק על הפוסקים דנשבעה עד"ר קול יש לו כמו בריש גלותא עכ"ל.
<b>תשובה</b> ראיתי ידיו רב לו לפתוח פתח בכח דהיתרא ואשר יתן ד' בפי אותו אדבר כ' וז"ל אם נכון לצוות עליו שתשבע עד"ר המניקת או הבעל למסמס התינוק ולסמוך בזה על המקילין שתשבע עד"ר עכ"ל ונ"ל דלא די אם המניקת בלבד תשבע או האב בלבד ישבע כמו שהבין מעלתו נ"י שדי אם המניקת תשבע או הבעל ישבע אלא שניהם יחדיו ישבעו המניקת והאשה ואוסיף שהבעל ישבע עוד שמעת אשר יגמל הילד ישלם בכל שבוע סכום ידוע למסמס להתינוק עד שיהי' ב' שנים דאם ישבע רק לשלם שכר מינקת יופטר כאשר יוגמל הילד מן המינקת שיופסק חלבה וגם שאין דרך להניק עפ"י רוב שנתים וצריך הילד עכ"פ ביעי וחלב עד ב' שנים ודל"ב ויעיין בנב"י שגם המינקת תשבע שלא תנשא לבעל דאל"כ חשש הגאון מהר"ם ברברי ז"ל שתעכר חלבה של מינקת ולכהפ"ח יהי' שבועת המינקת עד שיהי' הולד ט"ו חדשים שלא תנשא ולא תזדקק לבעלה וטעם הדבר מובן ממילא ויעיין בפנ"י בכתובות בקו"א ודוק.
<b>ואני</b> אוסיף דיהי' צריך לחוש דלמא מסר מודעא דהוא הי' מוכרח לישבע א"כ יבטל מתחילה כל מודעא וגם יתירו לו פן נשבע שלא ליתן דאל"כ מהכ"ת להתיר לו איסור מינקת ברור הלא יש לחוש על זה ויסתכן הולד וחמירא סכנתא מאיסור' ויש לפלפל בד' נ"י א"ע סי' קכ"ט וקל"ד ודוק.
<b>אמנם</b> לפענ"ד דלא מהני שבועה עד"ר אלא אם נשבעת המניקת והאם קודם שתנשא א"כ היה האשה כמו הנשים דבי נשיאה אשר מתוך חשיבתן לא חל עליהם איסור מינקת כך על נשבע עד"ר קלא אית לי' ולא חל עלי' איסור מינקת אבל אם כבר נשאת באיסור וחל עלי' הקנס הנשאת בשם איסור מינקת שוב לא מהני שום שבועה להרים מעלי' גדר וקנס חכמים שמי שנושא מינקת חבירו יוציאה בגט דהא על איסור מינקת חבירו שאסורה לו ולכ"ע לא מהני אפי' אם האם וגם המניקת וגם הבעל ישבע ודוק.
<b>ובזה</b> לק"מ מה שהקשה אם מהני שבועה עד"ר א"כ קשה בסוטה דף כ"ד דפליגי אם נשא מניקת חבירו אינו שותת דלא הוה אשתו ראוי' לקיימה והקשה מעלתו נ"י הא ראוי' לקיימה אם תשבע עד"ר והפליא בזה על המתירים ולפמ"ש לק"מ כיון דעבר ונשא מינקת חבירו באיסור א"כ חל עליו קנס חכמים ולא מהני אפי' ישבעו האם וגם המניקת וגם הבעל ולא הוה אשה ראוי' לקיימה ודוק.
<b>ולפ"ז</b> בנ"ד שנשא בתמוז וילדה במרחשון אשר קרוב לודאי שגם הוא ידע שהיא מעוברת ונשא אותה באיסור דבכלל מעוברת הי' ג"כ מניקת דכל מעוברת להניקה קיימא עיין תוס' [כתובות דף ס' ע"ב] בשם הר"ש ועברו שניהם על איסור מניקת וחל עליהם קנס דרבנן להוציאה בגט ודוק.
<b>וראיתי</b> שנתקשה עוד דבדף כ"ו על מתני' מינקת חבירו אינה שותת אמרינן מינקת עצמו שותת קשה לפלוג במניקת חבירו והקשה מעלתו נ"י וז"ל וקשה לפלוג וליתני' בדידי' מניקת חבירו באופן שמותר לקיימה כגון מזנה או גרושה לר"ש או צמוק דדים נפסק חלבה או בשאר שהתירו מינקת עכ"ל.
<b>לא</b> ידעתי מה מעלתו נ"י שח הלא במינקת עצמו אשמעי' או כפי' רש"י שלא חוששין על הולד או כפי' תוס' שם שלא נטעה שאינה שותת אח"כ ובכלל מעוברת או מניקת חבירו מובן דווקא אם היא מינקת או מעוברת וראוי' להניק יעיין רש"י דף כ"ד בד"ה מעוברת חבירו וז"ל שמת והניחה מעוברת ומניקה או שגרשה והיא מעוברת או מניקה ואסרוה חכמים להנשא עד שיהא הולד בן ב' שנים והלך זה ונשאה וקינא לה לא שותה שהרי אינה ראוי' לו לקיימה עכ"ל וכל הנך מזנה וגרושה או צמוק ונפסק חלבה הוה הטעם דלא נקראת מעוברת חבירו ועיין בסוגי' או דלא נקראת כלל מינקת דאין לה כח חלב או דלא נקראת מניקת חבירו כלל ומאי יפליגו בדידי' וק"ל.
<b>ומצאתי</b> בסוף מכתבו שהעיר הערה אחת מה מהני שבועה עד"ר דלא תחזיר וכמו בר"ג הלא יש לחוש שמא תמות המניקת דלזמן מרובה חיישי' למיתה וגם על היתר בי ר"ג קשה מה מהני חשיבות דלא הדרי בהו הלא יש חשש מיתה וע"כ הסוגי' אם לא חיישי' למיתה ולכן השמיט הרי"ף והרמב"ם אבל קשה על הפוסקים שמביאים דר"ג וצ"ל ששכרו יותר מאחת ולמיתה דבי תרי לא חיישינן עכ"ד.
<b>לא</b> אפונה שמעלתו בעצמו יעיד על הלחץ זה הדחק אשר טמון בתי' הזה ואין קו' כלל הלא צריכים אנו לתקן שיהי' ליתום שדה להמציא פרנסתו תחת אמו ואטו אמו לא יכולה למות בזמן מרובה כמו מניקת ומאי חזית דחיות האם סומק טפי לחיות יותר מן המניקת מי שמע כזאת שיחושו חכז"ל על תיקון הולד יותר מאלו הי' תחת אמו ודוק ועוד אם נחוש למיתה של מניקת י"ל מאי חזית דלמא ימות הולד ולא יצרך למניקת כלל ונהפוך הוא לולד ליכא עדיין חזקת שלום דלא חי עדיין י"ב חדשים ודלמא טריפה מבטן הוא עיין תוס' חולין דף י"א והמניקת יש לה חזקת שלום וק"ל וגם מי שמע לחוש על שמא תמות אחת לזמן מרובה ושנים לא ימותו לזמן מרובה זו בחודש זה וזו בחודש אחר וביומא אמרו מיתות בי תרי בחד שעה לא שכיח ועיין גיטין דף כ"ח ועיין תוס' שבועות דף מ"ו ויעיין ט"ז יו"ד סי' שצ"ז אבל הגאון המהר"ם ברברי ז"ל חשש שתתעבר דרוב נשים מתעברות מבעליהן ולא יפה הדמיון של מעלתו נ"י ודי בקיצר נמרץ תמצית שיש ס"ס להקל שמא ימות הולד ואת"ל שישאר חי דלמא גם מניקתו תהי' חי' וכן בהיפך שמא לא תמות המניקת ואת"ל תמות דלמא גם הילד ימות אז או מקודם וגם אם ישאר תחת אמו שמא תמות אמו וא"כ מה הפסיד היתום ודוק כי קצרתי.
<b>ומה</b> שהקשה מה מהני שבועה עד"ר הלא לדבר מצוה מתירין וא"כ מה מהני שבועה שלא תנשא לבעל והשיג על הנב"י לא ידעתי איך יצא זה מפיו הכי היא מצוות על פ"ו והאיש שמצווה יוכל ליקח אחרת וגם הלא היא נשבעת לטובת אחרים לחיות הולד ומי יתיר לה הנדר ודוק.
<b>עוד</b> יצא מעלתו נ"י לסמוך שלא לפרוד את הזוג משום דרבו הפוסקים במזנה להקל וגם הנב"י בח"ר א"ע סי' ח"י התיר במזנה בכנסה משום מעוברת מזנה ל"ש ולא גזרו בה עכ"ל רק אח"כ חזר והקשה על היתר זה מה מהני דמזנה לא שכיח הא תוס' ביבמות דף ל"ו בד"ה חיזוק הקשו הא ר"י סובר דעשו חיזוק לדבריהם יותר משל תורה ותי' וז"ל וי"ל במילתא דשכיח עשו חיזוק אבל הכא מילתא דל"ש שישא אדם מעוברת ומניקת חבירו עכ"ל וכ' מעלתו נ"י וז"ל משמע דנשואי מעוברת חבירו עצמו לא שכיח ומ"מ גזרו עכ"ל.
<b>נ"ל</b> דלק"מ דבודאי הוא מיעוט דשכיח שישא אדם מעוברת או מניקת חבירו רק אחר שאסרו חכמים הוה מיעוט דל"ש שימצא שישא אדם מעוברת ומניקת חבירו דהא תלי' בדעת שניהם אפי' שהיא תחפוץ לעבור האיש מתרחק מלעבור ולפעמים האיש יחפוץ לעבור האשה מתרחקת מלעבור ולא צריכים לעשות חיזוק יותר מבשל תורה דלא שכיח שיעברו על האיסור (ועיין תוס' כתובות דף כ' מגו דבי תרי לא אמרינן) אבל בזנות ל"ש היינו הגם אם היא חפצה לזנות בודאי ימציאו לה ריקים ופוחזים לזנות עמה ובדידה בלבד תלוי' אבל העובר ל"ש בזנות ועיין נב"י סי' ח"י וסי' כ"ג א"כ לא גזרו רבנן איסור מינקת כלל דל"ש זונה מניקת.
<b>וראיתי</b> שמתפלא על הנב"י שמתיר במזנה משום דל"ש מדברי רד"ך שהובא במ"ל פ"ד מה' ריבית בד"ה כ' מהריב"ל דבתקנת חכז"ל תיקנו אפי' בל"ש והתוי"ט פ"ג מסוטה מ"ג ביאר דלרמב"ם לכך מעוברת חבירו שותה דלא הוה איסור אלא תקנת הולד א"כ אפי' בל"ש תקנו עכ"ד.
<b>נלע"ד</b> מלבד המעיין בתוי"ט יראה דכותב דהוה כתקנה לאפוקי דלא דמי לנושא איילינות דשם הוה משמרת להחזיק מצוה של תורה מצות פ"ו אבל כאן במניקה לא הוה להחזיק מצוה אלא שחששו מפני סכנת הילד והוה כתקנה לפיכך לא החמירו אעפ"י שיש איסור בדבר יעו"ש וא"כ לא דמי לדברי רד"ך שדן אם עשו חכמים רק כדי לזכות את ישראל אז עשו זיכה אפי' בל"ש אבל כאן הכי רק זכות עשו לבני ישראל הלא גזרו שיהי' עבירה למי שבא בשדה יתומים וא"כ בל"ש לא גזרו איסור כדי לזכות בן הנולד בזנות אשר האשה לא נשתעבדה בתקנת חכמים שהאשה מחויבת להניק לבעלה וק"ל.
<b>ולא</b> עוד דשאני בנידן הרד"ך מכל מה שהעיר במ"ל דאנו דנין לעשות זכות אפי' בל"ש אבל עכ"פ אין פועלים חוב לאדם במה שמזכים לזה אבל במקום שזכות לזה יפעל חוב לאחר אז די אם עשו זכות לולד וחוב להאשה במילתא דשכיח אבל בל"ש לא חפצו לחוב להאשה שתשב גלמודה בלא בעל ומכ"ש אם נשאת שתפרוד אלוף ודוק וגם כל התקנה הוה ספק אם יש זכות לולד פן לא תתעבר ופן ימסמס חלב רק חכמים גזרו ודי בשכיח אבל לא בלא שכיח ועיין במ"ל שם ודוק.
<b>ומה</b> שמתמיה על הרד"ך שחידש דתקנה הוה גם על מילתא דל"ש והתפלא מדאמרי' בב"מ דף מ"ז הגם שתקנו מעות אינו קונה רק משיכה במילתא דל"ש מעות קונה עכ"ד הגם שיש לחלק בכמה אופנים אמרתי להודיעהו הבדל אשר אמרתי על קו' מ"ל ממי שמכר קרקע אשר ירש משאר קרובים דמהני אפי' לא הוה בר עשרים יעו"ש שהניח בקו' ואמרתי לישב דשאני אם חכמים יעקרו דבר תורה דמי"ג שנים ואילך הוה איש ומהני מכירתו הגם דראו חכמים דמקרב דעתו לגבי זוזי ובטלו קנינו מטעם הפקר ב"ד הפקר ובמילתא דל"ש הניחו על דין תורה אבל תקנה בזכות חדש דלא מתנגד לדין תורה עשאו אפי' בל"ש וה"ה במעות קונה הניחו על דין תורה במילתא דל"ש כדי שישאר מקום לד"ת ודוק אבל בלא"ה נראה דשם לא עקרו לגמרי קנין מעות דהא אמרו מי שפרע צריך לקבל וא"כ בל"ש הניחו לגמרי על דין תורה והרד"ך מיירי אי הוה משכנתא כמו שכירות לתקנת חזקה אז צדקו דברי הרד"ך מאוד וממילא ה"ה במניקת אי הוה רק זכות הוה תקנו אפי' בל"ש אבל כאן שהוה בגדר עבירה שיגרום סכנה לולד התירו כבר"ג דל"ש דהדרו בהו וה"ה לא גזרו במזנה דל"ש שתתעבר דאם הי' גוזרין אפי' בל"ש הי' להם לגזור אפי' בר"ג ודוק (שוב מצאתי שהקו' על הרד"ך כתובה בחכ"צ סי' ס"א יעו"ש).
<b>וראיתי</b> שהעיר הערה נאותה הגם החולקים ומצריכים גט אפי' אם הי' בעל שוגג היינו בנשואה ומת בעלה או גרשה שהי' לו למידק לדרוש ולחקור שמא היא מעוברת דהלא רוב נשים מתעברות מבעליהן ואי הי' דייק הי' נודע לו האמת ונחשב השוגג כמזיד אבל הכונס בחזקת בתולה מהכ"ת יעלה על דעתו שהיא מעוברת הלא יש לה חזקת בתולה ואונס הוא בודאי אין צריך להוציאה בגט עכ"ד נכון בסברה רק א"כ משכחת דמעוברת שותת כי הבעל מנוקה מעון לכ"ע עיין רמב"ם ה' סוטה ובמ"ל ובתוי"ט פ"ג אך יש לחוש יאמרו כל הזונות אסורות ורק זונה זו מותרת (כחכז"ל כל הסריקין אסורות חוץ מסריקי בייתות) בשלומא אם כל הזונות מותרות או כל הגרושות מותרות או כל צימוק שדים הוה כלל על כל הנשים אבל כאן מה יאמרו הבריות ומי עדות בדבר שלא ידע שהיא מעוברת אולי לחשה לו באזניו והוא יכחיש שלא ידע מזה או אולי הי' ספק אצלו וסבר וקבל עכ"פ אונס לא הוה ודוק.
<b>היוצא</b> מזה שחלילה להקל במניקת שעבר וכנס בשבועת עד"ר כי כבר חל איסור מיניקת אבל בזונה מיניקת ועבר וכנס אם יש עוד סניפי היתר המיקל לא הפסיד ולכה"פ ישבע הבעל למסמס ביעי וחלב ולשלם למשרת אשר תגדל הילד רק לדעתי כיון דבדיעבד לא יהי' עון גדול אם יהי' יחדיו אז טוב למורה הוראה למחות שיפרידו זה מזה ואם לא ישמעו אליו אז יעלים עין מסוררים לישב וידום כי טוב זה מאשר ימצא הרב קולות שיהי' בהיתר טוב שישתוק אחר המחאה הלא אין פחד לנגד עיניו על שלא יורד עמהם עד ההכאה (חקירה הנ"ל הוא כלל גדול בכמה ענינים אשר נוגעים בדבר יראת אלקים) ודל"ב ולא באתי אלא להשיב מפני כבוד התורה ולומדי' דברי הדש"ת. (שוב מצאתי אמ"ו בשו"ת אמרי אש א"ע בסי' ו' העיר בד"ה ויש ללמוד מה שלא תיקנו בב"מ במילתא דלא שכיח הוא מטעם יען שלא עקרו קנין כסף אלא מפני אדם שאינו הגון יעו"ש).
<b>ואגב</b> גררא אעתיק מ"ש בגליון נב"י מהד"ק א"ע סי' ח"י וז"ל מה שמחדש מכח קו' רמב"ן דין חדש במזנה נ"ל די"ל הקושי' דנ"מ אם לא הוה מ' יום מקליטת הזרע ולא נקראת מעוברת חבירו דהוה עדיין מיא בעלמא דלא נקרא הזרע שם ולד לזכות זכות באמו ולא שייך בשדה יתומים אל תבוא וזכות הבעל שני קודם אבל לענין יבמה או להבחין בין זרע קודש או שמא יקח אחותו נאסרו הנשואין מיום קליטת הזרע ועוד שם מותר לישא דמיעוט אינה נתעברות ומיעוט מפילות ואם יבורר שהיא מעוברת יפרוש אבל בשאר דברים הלא העבירה עבר ודוק עכ"ל.
<b>סימן</b> <b>יב</b>
<b>שאלה</b> במעשה שאירע שכהן בן תורה נשא אשה ולא עלתה זיווגם בשלום כי הי' תמיד מריבה בינו לבינה ולבסוף עזבה אותו והלכה למדינה אחרת והוא ישב בדד ימים רבים ויהי היום וילך האיש לדרוש ולחקור על אבידתו ומצא אותה אצל קרובי' והלך שם לערכאות שציוו עלי' לשוב עמו לעירו וכחשה בו שכבר נתגרשה ממנו בגט פטורין זה ימים רבים שנסע עמה וקבלה גיטה ופסקו בערכאות שצריכה להביא עד ג' חדשים כתב מאותם האנשים אשר לפניהם נעשה הכריתות והבטיחה להביא טרם שיעברו למד יום ושלחו את הבעל מלפניהם ושב לביתו בלב נשבר ונדכה וכאשר באתה למדינה להמציא איזה כתב להראות לשופטי הערכאות דברו המכירים אותה על לבה שטוב לה לחזור לבעלה ולהתקדש לו מחדש כי אין אשה כורתת ברית אלא למי שעושה אותה כלי וכבר מצאוה צרות רבות ורעות טלטולי דגברא וטוב לה להיות אצלו אז גילתה את לבה כי בעלה כהן ולא יחפוץ עוד לקדשה שנית כי מה יאמרו הבריות הלא כבר הגדתי לו שנתן לי גט פטורין והשביעו הקרובים אותה לאמור באמת אם קבלת גט פטורין והתחילה לבכות שבאמת לא קבלה גט פטורין אבל היצר לה מאוד ונתנו קרובים לה עצה הזאת להתאמץ ולטעון שנתגרשה ותשב אלמנות חיות כל ימיה רק שלא תצטרך לשוב אליו עוד אבל כעת היא רואה שיהי' טוב לה לישב עם בעלה ושאלו האיש עם האשה אם מותרים לדור יחדיו כי באמת הוא אישה והיא אשתו.
<b>תשובה</b> הדבר נראה לאסור דמבואר בגמ' ובש"ע א"ע סי' י"ז סעיף ב' האשה שאומרת לבעלה גרשתני נאמנת דחזקה אין אשה מעיזה פני' בפני בעלה ואפילו ליטול כתובת' ולהנשא לאחר נאמנת דהוא חזקה אלימתא כמו דאין אדם מעיז פניו בפני בע"ח והגם דרמ"א שם כתב וז"ל וי"א עוד דבזמן הזה דנפישי חוצפא ופריצותא אינה נאמנת אלא לחומרא דאתרע חזקה דאינה מעיזה עכ"ל אבל עכ"פ לחומרא הוה חזקה דאין אשה מעיזה פני' בפני בעלה וא"כ אסורה לשוב לבעלה כהן וק"ל.
<b>אמנם</b> אמרתי אשיחה וירווח לי לפתוח בשערי היתר ואבאר בעזה"י הנה הר"ן בנדרים דף צ' נתקשה על המשנה אחרונה שאמרו דאינה נאמנת לומר טמאה אני לך עד שתביא ראי' לדברי' הקשה והאיך התירוה וכי איסור שבה להיכן הלך וכתב וז"ל ויש מי שתירץ דאע"ג דמדינא אסורה שרו לה רבנן ומבטלי מלתא דאורייתא משום מגדר מילתא בקום ועשה דגדר גדול גדרו בה שלא תתן עיני' באחר להפקיע עצמה מיד בעלה עכ"ל ולכאורה חלילה כשפת יתר מה שהאריך ואמר דגדר גדול גדרו בה והוא פלא.
<b>ונלע"ד</b> דבמתני' תנן חזרו לומר שלא תהא אשה נותנת עיני' באחר ומקלקלת על בעלה ולכאורה תיבות אלו ומקלקלת על בעלה הם כשפת יתר הלא הוה די בזה שאמרו שלא תתן אשה עיני' באחר ותוציא עצמה מבעלה וצע"ג.
<b>ונ"ל</b> דהנה הי' קשה לי כפי מה שביאר הרא"ש דאשה חוששת על איסור עולם שלא תהי' באיסור אשת איש כל ימי' דמצינו דאפי' כנגד ממון סמכו שלא תהי' בנדר כל ימי' בסוגי' דנודרת וא"כ מה שב"ד כופין אותו להוציאה דאסורה עליו גלוי לכל איש ואשה שאם בזדון לבה דברה זאת ולא נאנסה א"כ היא נשארת באיסור אשת איש וגם הכתובה גזולה בידה ועשתה שני עבירות גדולות איסור אשת איש וגם גזולה בידה הכתובה דאם היא טהורה לא כפאו אותו הב"ד וגם הבעל לא הי' מגרשה כל העולם עדים בדבר זה ולמה חששו במשנה אחרונה לומר שאינה נאמנת ומצאתי תל"י בברוך טעם שמעורר בזה ועיי"ש.
<b>ועלה</b> בדעתי דהרא"ש חידש זאת רק אם אומרת גרשתני להעיז נגד הבעל אשר יודע לכל שתהי' באיסור אשת איש כל ימי' כל כך אינה מעיזה אבל בטמאה אני לך שלא נודע לעולם שעברה על איסור אשת איש אינה חוששת אפי' לאיסור עולם אך לשון הרא"ש משמע דחומר עבירה מונח על לבה דהלא איסור קל לעבור הרבה פעמים נחשב כאיסור חמור עיין פרק יוה"כ שאכילת נבילה י' פעמים הוה כמו חילול שבת מכ"ש איסור אשת איש כל ימי' כמשא כבד יכבדו על לבה.
<b>ע"כ</b> לבי אומר דפתשגן הדברים כך הם דעל איסור שעה אחת אינה חוששת אם נתנה עיני' באחר אפי' שהוא איסור חמור ועל איסור עולם חוששת אשה אפי' על איסור לאו כמבואר בגיטין דף ל"ה ועל כן חששו שהאשה תזנה פעם אחת ברצון תחת בעלה עם איזה איש אשר לא נתנה עיני' בו דאם תזנה באיש אשר עיני' נתנה בו אז כשם שאסורה לבעל כך אסורה לבועל ותהי' עמו באיסור עולם בכל ביאה וביאה ועל איסור עולם חוששת אפי' הוא רק איסור לאו ואח"כ תאמר לבעלה טמאה אני לך ויהי' גט ע"פ דין והגם דתעבור איסור שעה אחת בעבור להנשא לאיש אשר עיני' נתנה בו בהיתר כי לא זנתה עמו רק עם אחד מהפרוצים בעריות אשר שכיחים בעולם עיין תוס' שבועות מ"ו דלא שייך אוקי אחזקת כשרות דהא יש גנבים בעולם ה"ה כאן בוודאי תמצא עם מי לזנות פ"א ועי"ז תהי' עם האיש אשר נתנה עיני' בו בהיתר כל ימי' וזה רמזו באמרם חזרו לומר שמא תתן עיני' באחר ומקלקלת על בעלה כי זנות נקרא בפי חכז"ל קלקלה כנודע לרוב בש"ס ובמדרשים א"כ ראו חכמים שע"י שהיתה נאמנת לומר טמאה אני לך גרמו שהנשים יזנו תחת בעליהן ולכן תקנו במשנה אחרונה שלא תהא נאמנת רק אם הביאה ראי' וזה הי' קושי' הר"ן איסור שבה להיכן הלך הלא בוודאי היא טמאה לו דעכ"פ כל האומרת כן זנתה עכ"פ פעם אחת דאל"כ תהי' באיסור כל ימי' עם האיש השני והאיך התירוה החכמים האיסור שבה להיכן הלך ע"ז תירוץ אע"ג דמדינא אסורה התירוה משום מגרר מילתא שלא יבואו לזנות אבל קשה הכי אומרים לאדם חטא בשביל שיזכה חבירו והכא נמי הוה חטא האשה הזאת תבעל מבעלה באיסור טומאה למען הציל שאר נשים הלא אצלה היא איסור אשר עוברת כל ימי' ותציל אשה שלא תעבור איסור א"א פ"א אין זה חטא קטן וקל כנגד איסור חמור ולכן הוסיף דגדר גדול גזרו בה גם בה בעצמה גדרו בזה שלא תעשה כן עוד תחת בעלה השני והבן וא"כ לק"מ קושי' ברוך טעם דחיישינן דבאמת תזנה ולא תהי' באיסור א"א כל ימי' ודו"ק.
<b>אך</b> א"כ קשה תינח אצלה גדר גדול שלא תזנה תחת בעלה אבל כיון שעכ"פ אמת הדבר שזינתה פעם אחת ברצון כדי להוציא עצמה מתחת בעלה א"כ איך הבעל יבעל אותה הא עושה איסור בכל ביאה וביאה ובפשיטות דברי הר"ן נראה דהקשה וז"ל האיך התירוה וכי איסור שבה להיכן הלך עכ"ל דכל הקושי' רק עלי' האיך היא תהי' נבעלת לבעלה אבל על הבעל ליכא קושיא האיך יבעול אותה דהא הי' לה חזקת כשרות וחזקת צדקות וחזקת היתר ועכשיו בדיבורה אשר אמרה טמאה אני לך באונס ניהו דחזקת כשרות וחזקת צדקות לא איתרע אבל חזקת היתר איתרע ע"י דיבורה וכיון דאנו חוששין שמא עיני' נתנה באחר והוה ספק אם נעשה מעשה אשר אסרה ואוקמי' אותה בחזקה קמייתא דהיא מותרות לו ובוודאי לא נעשה מעשה אשר הוציאה מחזקת היתר קמייתא שלה ומצאתי במהרי"ק סי' ק"ז שכתב וז"ל ועוד יש לחלק דהתם דין הוא שלא להאמינה שהרי אשה זו בחזקת היתר לבעלה עומדת וכיון שיש להסתפק שמא עיני' נתנה באחר אין להוציאה מחזקתה מספק ונשארת מותרת לבעלה ומשום כן כופין אותו או אותה שהרי היא כשאר כל הנשים שלא להוציאה מחזקתה כדפרישת עכ"ל והקשה הר"ן הקושי' רק עלי' הלא היא טוענת ברי שנשתנה חזקת היתר שלה ודוק.
<b>אמנם</b> לפמש"ל דאם לא זנתה באמת לא תאמר טמאה אני לך בשקר דהא תהי' באיסור א"א כל ימי' רק חששו שעי"כ תהא נותנת עיני' באחר ותקלקל תחת בעלה ותזנה עם נואף אחר פרוץ בעריות וא"כ אם אומרת טמאה אני ע"כ זינתה עכ"פ פעם אחד וא"כ האיך הבעל בועל אותה אטו בשביל נשים מישראל יחטאו אנשים מישראל וצע"ג.
<b>ונלע"ד</b> דהר"ן סובר דאין דבר שבערוה פחות משנים הא דאשה נאסרת על בעלה אם זנתה היא אם יש עדים על הזנות או שראה בעיניו הזנות אז אין שמיעה גדולה מראי' דהוא נאמן כמו מאה עדים ונאסרה עליו עפ"י הדין של תורה אבל אשה שזנתה ואין הבעל יודע מהזנות לא נאסרה עליו כלל דרק אם מקנא לה ונסתרה לפני עדים אז אמרה התורה ונסתרה והיא נטמאה שמהני אפי' ע"א שספק סוטה אסורה עליו כאלו וודאי זנתה עיין תוס' סוטה דף כ"ח דמבואר שם אי בעל אותה נענש בידי שמים אפי' כלפי שמיא גלי' דטהורה היא אבל בלא קינוי וסתירה כל שלא ראה בעיניו ואין עדים על הזנות לא נאסרה עליו דאין דבר שבערוה פחות משנים וכמו שכתוב בים של שלמה ביבמות פ"ב סי' ח"י וז"ל בשלומא שאשה אינה נאמנת לאסור עצמה על בעלה שהתורה לא אסרה אותה על בעלה היכא שלא ידע שנטמאה אם לא בקינוי וסתירה וא"כ אפי' את"ל באמת שזנתה התורה התירה לו והיא משעובדת לו וקרקע עולם לפניו אבל הוא שיודע בוודאי ואסורה לו ולב יודע מרת נפשו שלא נתן עיניו באחרת איך נוכל לכוף אותו להיות עמה ולעשות מעשה באיסור עכ"ל הרי שפתיו ברור מללו דהגם אם אמת שזנתה אינה נאסרת על הבעל וא"כ עליו אין קושי' כלל רק עלי' קשה הלא היא צועקת שנטמאת ואיך תבעל לו ועל זה תירץ הר"ן דגדר גדול גדרו בה כמש"ל ודו"ק.
<b>ובכל</b> זאת יש לחקור דנ"ל בשלומא איסור זנות הבא מחמת אישות אז נכון סברת ים של שלמה דהתורה אסרה רק אם הבעל ראה הזנות או שיש עדים בדבר וה"ה בפתח פתוח בקידשה אבי' כשהיא קטנה דאנן סהדי עיין כתובות דף ט' ובתוס' שם היטב דילפינן מהיא לא נתפשה דאסורה והיינו דווקא אם הבעל ראה או יודע דאל"כ אין דבר שבערוה פחות משנים שמעידין על איסור טומאה אבל אם יש חשש שנבעלת מנתין או ממזר וגוי דפוסלין אותה לכהן אפי' אם היא פנוי' דהוה איסור כהונה ולא איסור ערוה מחמת אישות אז מסתבר שאם הדבר אמת עושה הבעל איסור דשם אינו בא האיסור מחמת סוטה דנימא דאם לא ידע הבעל אינו עושה איסור בשוגג ועכ"פ תהי' אסורה לו אפי' אם מאמין לה או לע"א שמעיד וא"כ הדרה הקושי' לדוכתה מה נעשה אם אומרת טמאה אני לך ע"י פסולים הנ"ל.
<b>שוב</b> ראיתי דלא קשה מידי הגם דחקרינן דהיא אינה משקרת ובוודאי זנתה עכ"פ הוכחה הנ"ל תהי' לפנינו אם תנשא באמת לאחר אחר הגירושין אבל מאן יימר לנו שתבקש לינשא לאחר דלמא רוצית רק להפקיע עצמה מבעלה דתקיף לה בעלה ותשב גלמודה עד מות בעלה ואת"ל שבאמת זנתה עכ"פ הבעל אינו יודע וליכא איסור גבי' ואין לחוש דלמא נבעלה מנתין או ממזר כאשר היא אמרה דמהכ"ת נחוש לזה שהיתה מקלקלת עם הפסולים דלמא עם הכשירים ואין איסור על הבעל אבל אם נאמין לה א"כ תתן עיני' באחר ותקלקל על בעלה שתזנה פעם אחד עם איזה נואף כדי שתנשא לאיש אשר עיני' נתנה בו ותהי' עמו בהיתר כל ימי' והחכימו שלא להאמין כלל דמי יאמר לנו שחפיצה לינשא לאיש כלל ואת"ל שחפיצה וזנתה עכ"פ ליכא אנן סהדי שזנתה ואין על הבעל איסור כלל ודוק.
<b>ואם</b> אמנם שכל גדולי העולם הבינו בדברי הרא"ש שהאשה תחוש שלא לעבור איסור אשת איש כל ימי' ובעבור זה חקרו דגם אם אומרת טמאה אני לך תהי' ג"כ באיסור א"א כל ימי' וחדשתי שהפי' שחכמז"ל חששו שתקלקל באמת פעם אחת בכל זאת לא אעלים כי בלבבי נראה לי שלא חידש הרא"ש דבר זה דהי' במשמע שעכ"פ חיישינן שמה תזנה פעם אחת וטרם שאבאר הפי' במשנה אעתיק דברי הרא"ש כי רבו בו הדקדוקים ואפרש דבריו בהבנה אחרת בעזה"י.
<b>והנה</b> הרא"ש בנדרים דף צ"א כתב וז"ל ועוד נ"ל טעם טוב כרב המנונא דאפי' למשנה אחרונה היא תובעת שיגרשנה בעלה וחיישינן שמא עיני' נתנה באחר ותנשא לו אחר שיגרשנה בעלה אבל וודאי חזקה שלא תאמר אשה לבעלה גרשתני להפקיע עצמה בטענת שקר מתחת בעלה להיות באיסור אשת איש כל ימי' עכ"ל ובדבריו הטהורים יש לי כמה דקדוקים אשר נפלאים המה בעיני מאוד.
<b>(</b><b>א</b><b>)</b> למה כתב היא תובעת שיגרשנה בעלה הלא דבר זה אינו מבואר דמשכחת שאומרת רק טמאה אני לך ולא מבקשת גט כלל רק מודעת לו שאסור לו לבעול אותה ובכל זאת יש לנו החשש שמא עיניה נתנה באחר ותנשא לו אחר שיגרשנה בעלה דמסתמא יגרש אותה דאל"כ יצטרך לתת לה מזונות דהא היא נאנסה ונסתחפה שדהו וא"כ יגרש אותה ותנשא לאחר ולמה הוסיף הרא"ש דאיירי שתובעת הגט הלא בלא"ה נכון סברת הרא"ש.
<b>(</b><b>ב</b><b>)</b> למה כתב אבל ודאי יש חזקה שלא תאמר אשה לבעלה גרשתני להפקיע עצמה בטענת שקר מתחת בעלה עכ"ל הוא פלא אטו הוה סברתו שאשה לא תפקיע עצמה בטענת שקר עיקר סברתו דשאני הכא באומרת גרשתני א"כ תהי' נשארת באיסור א"א כל ימי' זה לא תעשה דשאני באומרת נטמאתי דתקבל גט ותנשא להשני בהיתר אבל בגרשתני היא נשארת באיסור וא"כ הי' לו לרא"ש לכתוב אבל בגרשתני ודאי לא חיישינן שמא עיני' נתנה באחר דהא תהי' נשארת באיסור א"א כל ימי' והרא"ש לא הזכיר כאן כלל חשש דעיני' נתנה באחר.
<b>(</b><b>ג</b><b>)</b> יש לדקדק למה כתב אבל ודאי חזקה שלא תאמר אשה לבעלה הי' לו לכתוב על הב"ד אנן לא חיישינן שתקבל גט מבעלה ותנשא לאחר להיות באיסור א"א כל ימי' כמו שהזכיר למעלה חיישינן שמא עיני' נתנה באחר ותנשא לו הי' לו לכתוב כאן דלא חיישינן שתתן עיני' באחר ותנשא לו.
<b>(</b><b>ד</b><b>)</b> למעלה משמע דווקא יען שמבקשת גט ותוכל אפי' להנשא לאחר ומכ"ש לזנות בהיתר ואפ"ה דייק הרא"ש שלא תעשה רק אם תוכל גם להנשא לו ומשמע אבל להיות נבעל באיסור א"א אפי' פעם אחת לא תתן עיני' באחר וכאן משמע דווקא להיות באיסור א"א כל ימי' על זה לא חיישינן אבל להיות באיסור א"א זמן קצוב לא איכפת ליה.
<b>(</b><b>ה</b><b>)</b> למה מדייק להיות באיסור א"א דמשמע דווקא עבירה חמורה כאיסור א"א חיוב מיתת ב"ד חמור עלי' הלא בגיטין ל"ד מבואר אפי' איסור נדר על כל ימי' חוששת לה והמעיין ימצא עוד דקדוקים רבים.
<b>ונלע"ד</b> הנה בגמרא אמרינן אפי' למשנה ראשונה דקתני מהימנא משום דלא עבידא לבזות נפשה אבל הכא זמנין דתקיף לה מן גברא מעיזה ומעיזה ומביא רש"י שני פירושים (א) שציער לה בעלה ומתוך כך מעיזה לומר גרשתני (ב) שתקיף לה מן האיש אחר שנתנה עיני' בו ועיי"ש ומבואר לפי' הראשון הוה הפי' שתקיף לה מן גברא האי גברא הוא הבעל ולפי' השני הוה הפי' תקיף לה מן גברא הוה איש אחר והרא"ש גרס בפי' וז"ל זמנין דתקיף לה מן בעלה עכ"ל ומבואר כפי' הראשון של רש"י אבל בתוס' ישנים כתב וז"ל גרשתני מהו מי אמרינן דמהימנא או דלמא עיני' נתנה באחר עכ"ל מבואר כפי' השני של רש"י כמובן.
<b>וההבדל</b> מבואר לפי' הראשון דחיישינן מרוב כעס אשר ציער אותה הבעל העיזה בו לאמור גרשתני כי חכמז"ל חקרו אי חיישינן שאשה תוציא עצמה מבעלה בטענת שקר אי נימא בנות ישראל לא יעשו כזאת להוציא עצמן בשקר מתחת שיעבוד בעלה ואין לדמות למשנתינו או נימא כמו דחששו חכמז"ל שדורות האחרונים נתקלקלו ויתנו עיניהם באחר ויוציאו עצמן מתחת בעליהן בטענת שקר לאמור טמאה אני לך ה"ה חיישינן שמתוך כעס וצער אשר צערה בעלה תוציאה עצמה בטענת שקר מתחת בעלה הגם דבגרשתני האשה תבחר מחנק נפשה לישב גלמוד לעולם דהא יודעת דיש עלי' איסור א"א ורוב בנות ישראל בחזקת כשרות ולא תהי' עוד לאיש אבל עכ"פ תפעל להוציאה משיעבוד בעלה ותפסיד לו קנינו בטענת שקר וכמו שחששו שהיא תאמר טמאה אני לך כדי שיהי' מוכרח לגרש אותה ושיפסיד קנינו והאשה תוציא עצמה מרשות בעלה בעבור תאות הגוף כן תוציאה עצמה מרשות בעלה בעבור הרווחת הגוף וחקרו רק זאת אי נימא דבגרשתני עדיף יען דידע בה בעלה דמשקרת או נימא דטמאה אני לך עדיף דכסיפא לה מילתא אבל אין לחקור דבאמת דבגרשתני יש עוד חזקה שלא תעשה איסור חמור כל ימיה בכל בעילה ובעילה ובטמאה אני לך חיישינן על עיני' נתנה באחר ותקבל גט מבעלה ותהי' בהיתר עם בעלה השני זה אינו דמעולם לא חיישינן באומרת גרשתני שמבקשת להנשא לאיש אחר רק חיישינן שתכלית שלה שבעל לא ימשול בה ותשב גלמודה כל ימי' כאלמנה חי' ודוק.
<b>אמנם</b> לפי' השני של רש"י וכאשר הסכימו ג"כ בעלי התוס' אז בוודאי יש סברה גדולה להאמין בגרשתני שהוא אמת דאל"כ מהכ"ת ניחוש שבת ישראל תבקשת להיות בזנות אשת איש כל ימי' אפי' באיסור נדר כל ימי' לא חיישינן ומכ"ש על איסור זנות ולהוליד ממזרים בישראל לא חיישינן כלל ואבאר אי"ה שיטת רש"י ותוס' אבל הרא"ש דפי' שתכליתה רק להוציאה עצמה מבעלה מרוב כעם לא חיישינן כלל בגרשתני שעיני' נתנה באחר וא"כ נפלאת היא איך כתב הרא"ש כל הדברים דפסקינן כרב המנונא דלא תוציא עצמה בשקר להיות באיסור א"א כל ימי' הלא אנו חוששין שתוציא עצמה מתוך כעס מבעלה ותשב גלמודה וצע"ג
<b>אך</b> כוונת הרא"ש נ"ל בהבנה אחרת דכל אשה דמשקרת באיזה טענה כדי לצאת מרשות בעלה תתן על לבה אולי לא תהא נאמנת בב"ד אם לא תפסיד ע"ו השקר אשר דברה וא"כ אם אומרת טמאה אני לך שאסור לו להיות עמה אז יודעת ממנ"פ אם הב"ד יפסיקו שנאמנת שנסתחפה שדה של בעל בוודאי יפסוק הב"ד לה גט דאונס רחמנא פטרי' ומהכ"ת יוכל לצערה שתשב גלמוד הגם שתוס' בזבחים דף ב' ע"ב ד"ה סתם אשה כתבו שאשה שזנתה אין הבעל מוכרח לגרש אותה ועיי"ש זה דווקא אם זנתה ברצון אבל באשת כהן באונס דנסתחפה שדהו אז אונס רחמנא פטרי' דלא תשב גלמוד כאלמנה חי' ואי לא יאמין לה הב"ד אז תשב תחתיו ועונתה לא יגרע א"כ נקל לפניה לטעון טמאה אני לך דלא תוכל להפסיד אלא להרויח להנשא או יגרשנה בעלה ודוק אבל באומרת גרשתני דליכא חשש שמא עיני' נתנה באחר דאשת ישראל לא תחפוץ להרבות ממזרים רק חיישינן שמא הבעל מענה אותה ומתוך כעס רוצית לצאת מתחת ידי בעלה אפי' בטענה של שקר ותשב גלמודה נשארת באיסור א"א כל ימי' זאת לא תעשה אשה לטעון בשקר גרשתני דאם יאמין לה הב"ד אז תהי' נשארת כל ימי' אסור בכבלי איסור א"א ובודאי תתן על לבה טוב לישא כעס בעלה מלישב כארמלתא טענה כזאת לא תאמר אשה לבעלה שתוכל לישב לעולם באיסור א"א ואם טענה האשה גרשתני בוודאי הוא אמת ולא מתוך כעס עשתה זאת ודו"ק.
<b>ועתה</b> בא ברוך ה' ראה נפלאות מתורת רבינו הרא"ש האשה שאמרה לבעלה טמאה אני לך רומזת שמצידה ליכא איסור אנא הא קאמינא דאונס בישראל משרי שרי רק לך לבד אני טמא' דקדושת כהונה גרמה לך ונסתחפה שדך א"כ מצידה אונס רחמנא פטרי' וממילא היא תובעת גט בפה מלא בחכמה תחת לשונה דבשלומא בזנתה ברצון אז היא טמאה בפני עצמה ונסתרה והיא נטמאה וממילא לא מוכרח הבעל לגרשה כמבואר בתוס' זבחים דף ב' דהיא פשעה בעצמה שזנתה תחתיו אבל באומרת טמאה אני לך אבל לפני עצמה אינה טמאה ממילא תובעת גט דלא יוכל בעלה להניחה גלמודה רק או ליתן לה גט או שלא יגרע לעונתה ממנה וחיישי' שמא עיני' נתנה באחר אחר שיגרשנה בעלה אבל בגרשתני יש חזקה על האשה עצמה שלא תאמר גרשתני ותהי יושבת גלמודה באיסור א"א כל ימי' ומהכ"ת להפקיע עצמה מתחת בעלה בשקר ותהי' באיסור א"א כל ימי' יותר תקבלה כעס בעלה מלישב גלמודה וא"כ אם אומרת גרשתני נאמנת דבוודאי הוא אמת ומיושבים כל הקושי' בעזה"י.
<b>ואין</b> להשיב דא"כ באומרה טמאה אני לך שזניתי ברצון ואין הבעל מחויב להוציאה בגט רק תשב גלמודה כמבואר בזבחים דף ב' שם וא"כ נאמר ג"כ דמתירא לשקר דלמא תהי' יושבת באיסור א"א כל ימי' וע"כ דאמרה אמת שזינתה ברצון זה לק"מ מכמה טעמים (א) שסומכת על הרוב שהבעל מגרש אשתו שאסורה עליו בזנות דכיון שהיא זונה יהיו נכשלים בה אנשים שאינם מהוגנים לזנות עמה ואין אפטרופס לעריות לשמור אותה שלא תזנה (ב) תחשוב אולי יפייסו קרובים אותו וישתדלו שיתן לה גט פטורין למען הוציא רשעה מתוך ביתו (ג) אולי תוס' לא חדשו זאת רק אם יש עדים שזינתה דאז הוה באמת זונה אבל אם היא אומרת שזנתה ברצון ואוסרה נפשה עליו עכ"פ אין בירור שאמת הדבר והגם שמפסידה כתובתה מתוך הודאת בע"ד אבל לא יוכל לצערה לישב עד יום מותו (ד) אולי חשבה ליתן אמתלא לדברי' וחשבה שיהי' מועיל אמתלא ועיין ב"ש סי' י' ס"ק כ"ו שחוקר בזה אם מהני אמתלא ולכל הפחות תטעה היא בזה שיהי' מועיל אמתלא שהי' לה קטטה עם בעלה וכדומה (ה) דשם אם אומרת זניתי ברצון אם לא יתן לה בעלה גט תהי' בחזקת משומר שאנשים שאינם מהוגנים לא יתנו עיניהם בה לזנות עמה שידעו שהיא א"א אבל אם תאמר גרשתני אז כל אנשים ירדפו אחרי' לזנות עמה שהם יאמינו שהיא פנוי' וגם יאנסו אותה ותוליד ממזרים ודוק אבל באומרת גרשתני בפני בעלה מה תעשה אם הבעל יהי' מודה לדברי' או ישתוק איך תשיג ידה עוד גט פטורין ממנו ודו"ק.
<b>ומאוד</b> שמחתי שמצאתי בנוב"י מהד"ת א"ע סי' י"א שעמד על החקירה איך שייך לומר עיני' נתנה באחר אם אומרת זניתי ברצון הלא הבעל יוכל להשיב אותה גלמודה עד יום מותה ותי' דסומכת דהבעל בוודאי יגרשנה ולא יניח אותה לישב כאלמנה והנלע"ד בארתי תל"י דיש דברים אשר סומכת עליהם וק"ל.
<b>ובזה</b> אמרתי פרפרת אחת בהבנת הר"ן סוף נדרים בד"ה איבעי' להו אמרה לבעלה גרשתני וז"ל ונתקרע הגט או שנאבד מהו להאמינה ולהתירה להנשא עכ"ל אבל רש"י כתב בד"ה גרשתני וז"ל מי מהימנא ואם אשת כהן אסורה לו להחזירה עכ"ל ולכאורה הפשטות משמע כדברי רש"י דגמ' מדמה לטמאה אני לך ששם אנו חוקרים אם היא נאמנת לאסור עצמה על בעלה ה"ה קמבעי לן אם נאסרה על בעלה ולמה פי' הר"ן שהבעי' היא אם הב"ד מתירין אותה להנשא לאיש אחר וצע"ג.
<b>רק</b> הר"ן רמז בזה דב"ד מתירין רק להנשא דאז יהי' לן שני חזקות (א) סברת הרא"ש דבנות ישראל לא מבקשין לישב גלמוד באיסור א"א כל ימי' וע"כ דאומרת אמת (ב) את"ל שתקיף לה בעלה מתוך כעס בחרה נפשה לישב גלמודה מלסבול לדור עם נחש בכפיפה אחת יש עכ"פ חזקה שלא תנשא לאיש אחר לעבור בכל בעילה איסור אשת איש ולהרבות ממזרים (ג) את"ל היא מן הנשים המנואפות וקלי הדעת עכ"פ אין אדם מעיז פניו בפני בעל חובו ה"ה דאין אשה מעיזה פני' בפני בעלה עיין מ"ל פ"ד מהל' קדושין ודווקא בצירוף שלוש חזקות יחד חוקרים אם הכהן מותר להחזירה אם אומרת גרשתני אז אמרינן ממנ"פ הבעל טוען ברי לי שלא גרשתי אותה מה מהני כל החזקו' שבעול' אני יודע שלא גרשתיה רק עיני' נתנה באחר או בעבור כעס וקטטה אמרה כן והיא תחזור אצלי שגם היא ידעה שלא גרשתי' ולא נזהרו פסולות להנשא לכשירין כיון שאני אומר ברי שלא גרשתי' עיין בתוס' ישנים בשם ר"א ממיץ ואמרינן בהיפך שבעלה לא יחטא באיסור עולם בכל ביאה וביאה עיין קדושין דף ע"ח ובודאי מותר להחזירה ולכן פי' הר"ן אם שאלה אם מותרת להנשא לאיש אחר ודוק.
<b>ומה</b> שאמרו במתני' תתן עיני' באחר ומקלקלת על בעלה סובר הרא"ש חלילה שתהי' כזאת בישראל שכיח שאשה תזנה באמת אפי' פעם אחת כי חמור מאוד בבנות ישראל איסור א"א רק חששו שנשים יהיו נותנים עיניהם באנשים ותתיחד עם איזה איש במקום שיש רואים ואח"כ תטעון נטמאתי באונס שנאמנת שנאנסה הגם שעברה על היחוד אבל באמת לא תזנה ומצאתי בירושלמי פ"ג מסוטה וז"ל אמר רשב"א א"כ ילכו כל הנשים ויתקלקלו בשביל שיפקדו עכ"ל ופי' המפרש היינו שתתיחד עם איש אבל לא תזנה עמו שא"כ אם יתן לה בעלה מים המאררים תמות כמובן א"כ מבואר שיחוד של אשה עם איש אחד נקרא קלקול וא"כ גם במשנתינו הכוונה שתתיחד עם אחד ותאמר נטמאתי (ועיין רמ"א סי' קע"ח בשם המרדכי ועי' מראה פנים פ"ג סוטה).
<b>היוצא</b> מזה דלהבנת רש"י פשט הגמ' דנאמנת מדרב המנונא א"כ אין הכהן יוכל להחזירה אבל לפי' הר"ן מותר להחזירה כמו שבארתי למעלה וק"ל ולכל הפחות יועיל אמתלא דלשיטת הרמ"א דבדור הזה רבה החצופות ואינם נאמנות אלא לחומרא אעפ"כ חידש הבית מאיר וכתב וז"ל נראה לענ"ד היכא שיש אמתלא המוכיח שאומרת אמת אף בזמן הזה נאמנת כדאיתא בסי' קנ"ד סעיף ז' הג"ה ב' דחד דינא וחד טעמא הוה וחומרת שניהן מרמ"א ז"ל נפקו עכ"ל וא"כ אם מהני אמתלא להקל ולסמוך על דבריה להנשא לאיש אחר ה"ה דמהני אמתלא לחזק שהיתה מהחצופות שאמרה לבעלה גרשתני בשקר ודו"ק.
<b>וידעתי</b> שיש להשיב דשאני התם דאמתלא בא לחזק החזקה של רב המנונא ולברר שחזקה אמת וכאן יהי' אמתלא לסתור חזקה של רב המנונא בכל זאת יען כי ישבה גלמודה ולא חפצה לישא לאיש וחפצה לשוב לבעלה על זה לא היתה חזקה דרב המנונא רק בצירוף שלא תנשא לאחר ותעבור בכל בעילה איסור מיתה ולהרבות ממזרים בישראל וכאן יש ראי' שמעיזה פנים בפני בעלה דהא חפצה לשוב אליו ואם אמת שנתגרשה תעבור איסור לאו בכל ביאה וביאה וגם יש חזקה דבעל לא יעבור לאו בכל ביאה וביאה ולהרבות חללין ואם תשיב הלא אינה מקדשה מחדש אך דר עמה בקדושין הראשונים א"כ בלא"ה האיסור קל (ויהי' מועיל אמתלא לגבי דידה) ודוק.
<b>וגם</b> זה נ"ל דשאני בנידן דידן דמעולם לא האמינו לה שום ב"ד ולא היו ישראלים שכחשה בפניהם רק בערכאות של עכו"ם ורב המנונא לא אמר רק אם עכ"פ אמרה לבעלה לפני שני עדים כגון שפשטה ידה וקבלה קדושין הא הגידה לבעלה גרשתני עכ"פ לפני עידי קדושין אבל אם אמרה לבעלה לפני עכו"ם גרשתני הוה כאלו אומרת גרשתני בינו לבינה אין זה העזה כל כך שאין לו עדים עליו והוה כמשחק בו וכמשטה בו כנלע"ד.
<b>ועוד</b> שנודע שהי' קטטות ביניהם עד שברחה לקרובים והלא הובא בש"ע סי' הנ"ל די"א אם הי' קטטות ביניהם אין לסמוך על הך חזקה דאין אשה מעיזה ואז בוודאי מהני אמתלא כזו הנראה לעינים שיראה מפני הערכאות שיכופו אותה לדור עמו.
<b>ואוסף</b> עוד דהב"ש הביא בס"ק ד' דבזמן הזה שהרב גונז אצלו הגט לא מקבלים הך חזקה דהא איכא לברר וא"כ עדיין לא נתקבלה דברי' וגם היא יודעת זאת ולא אמרה רק להשתמט ממנו בערכאות.
<b>ואצרף</b> דין חדש אשר חדשתי במקום אחר דבזמן שנתקלקלו הדורות ויש נשים המעיזות פניהן נגד בעליהן א"כ יש לחקור דנתבטל החזקה דאין אשה מעיזה פני' לגמרי אפי' לחומרא לא נחוש עלי' דהנה אדמ"ו הגאון שערי תורה בח"א כלל ז' פרט ו' אות כ"ג הקשה קושי' גדולה כאשר מבואר ברשב"ם דף קל"ד בב"ב בד"ה א"נ דכל גירושין יש קול ולכן אינו נאמן אפי' במגו חוץ אם צריכים להכחיש עדים שאמרו שנתגרשה יען שאין לה קול אמרי' עבדי אינשי דמגרשי בצנעה כמבואר בב"ש סי' קנ"ב ס"ק ז' יעו"ש וא"כ אשה שאומרת לבעלה גרשתני איך היא נאמנת רוב נשים המתגרשות יש לה קול וזו אין לה קול וגם היתה בחזקת א"א וא"כ הרוב והחזקה סותרים דברי' ותי' דחזקה דאתי' מכח הסברה הוה כאנן סהדי על הגירושין וכאן הדעת והשכל מכריעים דלולא שקבלה גט לא היתה מעיזה פני' בפני בעלה וע"כ נתגרשה בצנעה ועוד מצרפין חזקה של הרא"ש שלא תהי' באיסור אשת איש כל ימי' ולכן נאמנת כנגד הרוב שיש להם קול יעו"ש דפח"ח.
<b>ולפ"ז</b> אמרתי לחדש כיון דעכ"פ נתקלקלו הדורות מעט מעט עד אשר בעיני דורות קמאי לא הוה אפשר נעשה אפשר כאשר האיר עינים הגאון מווילנא בא"ע סי' י"ז ואעתיק הירושלמי אשר נרמז ג"כ בירושלמי סוף פ' התקבל וז"ל רבי הלל בר וולס בעי קומי רבי מה ראו לומר הלכה כר"י אמר לי' שלא ראיתיו רבי כד הוה בעי מקשיי' על דר"י אמר אנן עליבייא מקשייא על דר"י שכשם שבין קדשי הקדשים ובין חולי חולין כך בין דורנו לדורו של ר"י אמר רבי ישמעאל בי ר"י כשם שבין זהב לעפר כך בין דורנו לדורו של אבא עכ"ל וא"כ מצינו שנתקלקלו בעצמן ועכ"פ בדור הזה שנתקלקל אין עוד אנן סהדי שאין אשה מעיזה פני' בפני בעלה א"כ נשאר קושי' אדמ"ו הגאון ז"ל רוב נשים המתגרשות יש קול לגירושין ומהכ"ת להאמינה שהיא מן המיעוט המתגרשות בצנעה ואמרי' בהיפך רוב נשים המתגרשות יש להם קול וזו הואיל ואין לה קול היא מן המיעוט החצופות האומרות לבעליהן בשקר וכזב גרשתני ואינה נאמנת דאוקמי אותה בחזקת א"א רק אם נתקדשה לאחר ונשאת אמרי' דיש עוד חזקה שלא תהי' באיסור אשת איש כתי' השני של אדמ"ו ז"ל והוה אנן סהדי דע"כ היא מגורשת וכל זה בתר נשואין עם השני אבל אם מת בעלה אשר אמרה לו גרשתני וזרע אין לו ויש כאן יבם והיא נשאת לאיש אז צריכה חליצה לכל הדיעות דבזמן הזה אין לסמוך שא"כ תהי' יבמה לשוק דהיא רק איסור לאו וחיישי' שעיני' נתנה באחר כמו דחיישי' שתעבור על לאו בנטולה אני מיהודים ודוק.
<b>ובנידן</b> שאלתינו דלא נישאת לאיש ואנו חוקרין דאין קול שנתגרשה א"כ בוודאי מהני אמתלא עכ"פ וא"כ אם היא תקבל בחרם חמור שלא קבלה גט וגם הוא יקבל בחרם שלא נתן לה שום גט לא גט כשר ולא גט פסול אז מותרת לחזור אצלו כנלע"ד בעזרת השם יתברך להלכה.
<b>סימן</b> <b>יג</b> שפעת ברכות ורב הצלחות לראש הרב המאור הגדול המפולפל ידיו רב לו היושב על מדין כבוד מו"ה ר' משה פריעד נ"י רב"ד בק"ק מונקאטש יע"א.
<b>מכתבו</b> עם שאלתו קבלתי זה כמה שבועות ואמרתי בלבי לעת הפנאי אראה בו לדעת הדין אך גדול מלחמות ד' בגבול הזה כי בעיר מישקאלץ עמד הזקן להתיר להם הקאהר טעמפעל וכל מנהגיו ד' ירחם על עמו ויש כנגדי מלחמה פנים ואחור מלבד צרת גזירה לעשות סעמינאר הקב"ה ירחם על עמו ויען שבלבי ידמה שהאשה הנ"ל אסורה לשוק אמרתי לא אצא י"ש אם לא אגלה דעתי להדר"כ נ"י.
<b>שאלה</b> זה רבות בשנים בא פה איש אחד ממדינת פולין עם שאר ארחי ופרחי ונשא אשה אחת באחד הכפרים והוליד ממנה בן ואח"כ גירש אשתו אשר לקח והלך לעיר אחרת עם בנו ונשא בתולה אחת ואחר זה מת בנו והוא אחריו ולא שבק זרע קיים ואשתו אומרת שבעוד שהי' בנו בחיים אמר לה בדרך התפארות שיש לו אח זקן ולמדן מופלג במדינת פולין ועי"ז היא צרורה ועגונה מחשש יבמה לשוק עכ"ל.
<b>תשובה</b> לכאורה משמע דבאופן זה אין הבעל נאמן כפי המבואר בשו"ע סי' קנ"ז ומקורו מתשו' הרא"ש רק כפי המבואר בב"ש שם דלשי' רש"י ונמ"י נאמן ע"א וגם ע"ז פתח כ"ת נ"י בחוט משולש ג' היתרים ובאשר לדעתי האשה העלובה היא אסורה לכן אתחיל מתחילה להראות מדוע לא יעמדו היתרים של מעלתו לשיטת נמ"י ורש"י ואח"כ אבאר שגם להמחבר האשה הנ"ל אסורה בלאו דיבמה לשוק הכל כפי אשר יתן ד' בפי לסתור ולבנות אבל לא להורות ולהחליט רק לגלות לפני כ"ת נ"י דעתי שהגם אם בעיניו הדבר פשוט להיתר אנכי לא כן עמדי וזה החלי בעזה"י.
<b>היתר</b> הראשון הוא דטעמא דנמ"י ודעמי' דע"א נאמן הגם דמוחזק דאין לו אחים הוא הגם דאין ע"א נאמן נגד חזקה היינו אם בא לסתור החזקה אבל כאן בא לעקור חזקה דוגמת סברת תשו' מיימונית שאם אמר השליח את מקודשת לי שנאמן שטעה בדיבורו הגם דאתחזק איסורא יען שלפי דבריו עוקר החזקה ולא נתקדשה מעולם לו ה"ה אם העד אומר שיש להמת אח א"כ מעולם לא הי' לאשת המת חזקת היתר אבל כאן בנידן שאלתו דהי' להמת בן והי' לה חזקת היתר לשוק אף לדברי הבעל בכה"ג לא משגחי' בעדות לסתור חזקת היתר וודאי עכ"ד וסיים וז"ל איתתא דא שרי עכ"ל.
<b>ואני</b> אומר במכ"ת נ"י שהיתר הנ"ל לא נכנס באזני להתיר יבמה לשוק כאשר אבאר בעזה"י הגם התורה אמרה אם ישבו אחים יחדיו ומת אחד מהם ובן אין לו לא תהי' אשת המת החוצה יבמה יבא עליה להקים זרע לאחיו א"כ הכל תלי' אם יש לו זרע בשעת מיתה או לא שאפי' אם הי' לו עשרה בנים ומתו כלם בחייו נשארה אשתו יבמה לפני אחיו של המת דהא צריך להקמת זרע ואם יניח זרע אחריו אז אין זקוקה ליבם דהא יש לו זרע אחריו חוץ אם יש לה צרת ערוה אז אפי' שלא יניח זרע אחריו וצריך להקמת זרע אפי"ה תהי' מותרת לשוק וא"כ אני אומר סברה אחת הא דאמרי' בגמ' יבמות דף ל"א ספק גירושין לא קתני דאשה זו בחזקת היתר לשוק עומדת ואל תאסרנה מספק ופירש"י וז"ל אשה זו בחזקת היתר לשוק קודם לכן אם ימות בעלה הרי צרת ערוה היא עכ"ל היינו דשם הי' לה חזקת היתר לשוק הגם שלא יניח בעלה זרע ותהי' מותרת ליבם אעפי"כ תהי' מותרת לשוק משום צרת ערוה א"כ נתהוה לה היתר לשוק על אופן שתהי' ראוי לפעולת יבום דהא יהי' נשאר בעלה בלי זרע ואעפ"כ תהי' מותרת א"כ הגם שנתהוה אח"כ ספק גירושין ואתה רוצה לאסור אותה לשוק יען שבעלה לא הניח זרע אחריו אומרים הרי קבלה היתר לשוק מכח צרת ערוה הגם שלא יהי' לבעלה זרע אחריו אבל אם היתה בחייו עומדת בחזקת היתר לשוק אחר מיתת בעלה יען שוש לבעלה זרע ואח"כ מת הבן בחיי בעלה ונשאר ספק אם אין לבעלה אחים ולא שייך לומר שהי' לה פ"א בחיי בעלה חזקת היתר שהרי הי' לבעלה בן דמכח הבן הי' לה היתר לשוק כי לא יהי' מקום לפעולת היבם דיבום יהי' להקים זרע לאחיו והא יש לו זרע לאחיו ועכשיו שמת הבן והמת צריך להקמת זרע ודלמא יש אדם שהוא אח למת מי שיקים זרע וספק כזה אסור דמעולם לא הי' לה חזקת היתר לשוק אם יהי' בעלה צריך להקמת זרע ודוק אבל בצרת ערוה שהי' לה חזקת היתר הגם שימות בלי זרע ויהי' מקום להקמת זרע לאחיו ואעפ"כ תהי' מותרת לשוק ועכשיו שנתהוה ספק גירושין בערוה אנו רוצים לאסור היבמה דפן יש כאן מקום להקמת זרע אז אמרי' הלא הי' לה חזקת היתר הגם שימות בעלה בלי זרע ויהי' אצלה מקום להקמת זרע לאחיו ואעפ"כ תהי' מותרת לשוק לכן מספק אם נתגרשה הערוה אל תאסרנה לומר שצריך בה להקים זרע לבעלה והבן.
<b>וראי'</b> לזה מקו' הגמ' יבמות דף ל"א א"ל אביי א"ה אפי' בקידושין נמי אשה זו בחזקת היתר ליבם עומדת ומספק אתה בא לאוסרה אל תאסרנה מספק ופלא בעיני מהיכן בא חזקת היתר ליבם הלא בחיי בעלה בוודאי אסורה על היבם בשני איסורין איסור א"א ואיסור אשת אח ורק הקו' שהי' לה היתר ליבם כשימות בעלה ועיין ברש"י שם שפי' כן וז"ל בקידושין נמי אמאי אסרי' לה ליבומי לימא אשה זו קודם שקידש בעלה את בת אחיו בחזקת היתר ליבם עומדת כשימות ומספק אתה בא לאוסרה עכ"ל וקשי' הלא יש רוב נשים מתעברות ויולדות ורוב אנשים אינם סריסים וא"כ מכח הרוב וודאי תלד האשה בנים לבעלה ועיין היטב בב"ש סי' קנ"ו ס"ק י"ג וא"כ יש כאן רוב שתהי' אשה הנ"ל אסורה ליבם אחרי מות בעלה ומאין יבא שאשה הנ"ל בחזקת היתר ליבם עומדת וצע"ג.
<b>אמנם</b> הוא הדבר אשר דברתי אם יהי' לבעל בנים אז אין היא ראויה להיו' יבמה שיצרך האח להקים זרע אבל אז כאשר יהי' בעלה מת בלי זרע ונשארת אשתו בעולם להקים על ידה זרע לאחיו והמת צריך שיקים לו זרע אז היא בחזקת היתר ליבם שגם בחיי בעלה הי' לה חזקת היתר שאם ימות בעלה ויצרך להקים על שמו אז תהי' היא מותרת ליבם ודוק.
<b>ואם</b> ישאל כיון שהי' לה פ"א חזקה להיות מותר לשוק אחר מיתת בעלה מה לי מחמת שיש לו בן ויש ספק אם יש לו אחים או מחמת ספק צרת ערוה עכ"פ נתחזקה שעה אחת בחזקה שוב לא תאסרנה מספק.
<b>אסברה</b> טעמא דמילתא בעזה"י דבשלומא אם הי' בחיי בעלה החזקה מכח צרת ערוה ועכשיו אחר מות בעלה נשאר ספק צרת ערוה א"כ הספק הוא ענף מהחזקה שהי' לה וכן בהוחזק באין לו אחים אין חוששין שמא ניתן לחמותה בן במדינת הים אבל כאן אטו יש שייכות זה לזה יען דהי' לה חזקת היתר מכח הבן והבן כבר מת ופסק היתר זה דנימא דאין כאן אחים כמו דלא מחזקי' מאיסור לאיסור משני שמות כך אין מחזקי' מהיתר להיתר משני שמות דשם אחד הוא דלא צריך פעולת יבום והשם השני דאין איש שיעשה פעולת היבום לא הי' לה חזקת ממש רק תקנה להיתר אחר מיתת בעלה כאשר אבאר לקמן בעזה"י.
<b>ועוד</b> הנה הגאון בש"ש שמעתא ד' פ"ה נתקשה על תו' שכ' שדוקא בכנס ואח"כ גירש הוי חזקת היתר ולא בגירש ואח"כ כנס והקשה הנ"ל למה לא נימא כסברת מהרי"ט דמתחלה היתה בחזקת היתר וכשנשאת נאסרה ובמיתת הבעל חזרה להיתרה הראשון דהלא לתו' אין מחזיקין מאיסור לאיסור ותי' דבר מתוק כי חזקת היתר הוא אם הי' ממש מותר אבל כאן עכ"פ עידן איסורא הי' דהא אסורה מכח איסור א"א ולכן פירש"י שהי' לה חזקה שאם ימות הבעל תהי' מותרת לשוק ואוקמה אותה על הך חזקה שתהי' מותרת במיתת הבעל לשוק אבל חזקת היתר דמעיקרא לא הזכיר רש"י משא"כ בגירש ואח"כ כנס מעולם לא זכתה בזכות זה שתהי' מותרת במיתת הבעל עיי"ש א"כ הרי יש טעם לשבח בנידון שאלתינו דהלא גם אז כשהי' הבן חי לא הי' לה חזקת היתר ממש דהרי איסור א"א עליה רק הי' לה חזקת היתר שתהי' מותרת לשוק אם ימות בעלה דהרי יש לו זרע על פני הארץ ולא יצרך לפעולת יבום אבל השתא דמת הבן בחייו וצריך לפעולת יבום להקמת זרע בשמו רק אנו חוקרים דלמא אין בעולם אח להקים לו זרע בשמו והא לזה שלא יהי' אח להקים זרע בחזקה זו לא היתה מעולם ולהחזיק מחזקת שלא יצרך לפעולת יבום לחזקת שאין אח בעולם לפעול פעולת יבום לא אמרי' יען דלא הי' חזקת היתר ממש דהא היתה באיסור א"א רק תקנה להיתר וכיון דתקנה ראשונה אזלא אין מחזיקין מחזקה לחזקה והבן זה.
<b>ואין</b> להשיב שאני בגירש ואח"כ כנס הי' מתחילה ספק איסור דמיד יש חשש אם ימות בעלה תהי' זקוקה ליבום אבל בנידון שאלתינו הי' אצלינו וודאי שתהי' מותרת במיתת בעלה לשוק דאטו היינו חושבין שימות הבן דמוקמי' בחזקת חי כמו דמוקמי' אותה בחזקת היתר לשוק מכח צרת ערוה דבוודאי לא תמות ותהי' היא מותרת לשוק כמובן לק"מ דשא"ה דנשארת הצרה חי רק נעשה ספק בגירושין אז עכ"פ הי' לה חזקת היתר אם תשאר הצרה בחיי' תהי' מותרת לשוק והלא באמת נשארת חי ועומדת לפנינו (ועיין בזבחים דף ב' ע"ב דסתם אשה לאו לגירושין עומדת ועיין בתו' שם ובטורי אבן ר"ה דף כ"ח) אבל כאן מעולם לא הי' לה חזקת וודאי דאולי ימות הבן קודם לאביו ושמא ימות חיישי' והי' כל החזקה רק כשלא ימות הבן בחיי אביו אז תהי' מותרת לשוק במיתת בעלה אבל אם ימות בחיי אביו לא א"כ מעולם לא החזקנוהו להיתר (ובשעת נישואין הי' הדבר לפנינו שמא ימות הבן בחיי אביו) ובאופן זה לא נכנסה בחזקה שכל החזקה הנ"ל נתיסדה רק בתנאי אם לא יבוא בעולם מיתת הבן ועיין טו"ז יו"ד סי' שצ"ז וכיון שלא נתקיים התנאי נעקרה החזקה מעיקרא דנתגלה שלא זכתה בחזקת היתר והבן כי עמוק בעזה"י.
<b>ואוסיף</b> נופך מיד בשעת נישואין אשר כל אשה מקבלת הכח שע"י מיתת בעלה תהי' מותרת מאיסור אישות אנו ידענו שצריך לראות על מצוה שלא ימחה שמו מישראל והוא יהי' משני פנים או שהוא בעצמו יניח אחריו זרע אפי' מאשה אחרת או שלא ימחה שמו ע"י אשתו היושבת בחיקו עד שעת מיתה שאחיו יבוא עליה להקים זרע לאחיו וא"כ שם חזקת היתר להיות מותרת לשוק הוא רק אם שם בעלה לא ימחה בשעת מיתה ועכשיו שמת הבן בחיי אביו א"כ נשאר שמו מחוי וצריך בירור אם לא אפשר להקים שמו ע"י אחיו וא"כ איך שייך לומר להחזיק מחזקת היתר לשוק ע"י בנו אשר הי' לו אז בשעת נישואין דנתיסדה שלא יהי' שם בעלה ע"י מיתתו מחוק מישראל לחזקת שאין לו אחים שאז נמחה שמו מישראל ואעפ"כ היא מותרת לשוק דאונס רחמנא פטרו מאי יש לה למיעבד באופן זה בוודאי אין לצרף להחזיק מחזקת היתר לחזקת היתר ודוק.
<b>סוף</b> דבר הכל נשמע שאני בעניי לא אוכל למצוא בזה חזקת היתר כלל וביותר אני תמה על כ"ת נ"י דמדמה זה לשאר חזקת היתר שאין ע"א נאמן לאוסרו יען דמודה בחזקה דמעיקרא כמו שהסביר התשו' מיימונית אם העד מודה דהי' כאן חזקת איסור דאינו נאמן רק אם לפי דבריו עוקר החזקה וה"ה כאן אם העד אומר דיש לו אחים א"כ עוקר חזקת היתר שלה מעיקרא דהי' חזקה בטעות אבל כאן דהי' לו בן והי' חזק' גם לפ"ד העד הוא מלת' דמרפסין איגרא בשלומ' אם העד רוצה לחדש שנפסק החזקה דמעיקרא בין אם מעיד שנסתלק החזקת איסור או שנסתלק חזקת היתר ובלי דבריו הי' הדבר אצלנו בחזקתו מכח דאמרי' בחולין מנ"ל דאזלי' בתר חזקה אז אין ע"א נאמן לומר שנפסק חזקת קמייתא של חפץ אלא נשאר בחזקה אבל בנידון שאלתינו דאנו ידענו שמת הבן ועל זה לא מעיד העד כלל והעד מעיד רק זה שיש כאן אח ועדות זה אינו סותר החזקה רק עוקר החזקה דמעיקרא מה שחשבנו שאין למת אח הוא הי' בטעות וממילא נסתר חזקת היתר שלה אבל עכ"פ עדותו לא הוי לסתור חזקה ופשיטא דנאמן והוא הדבר אשר דברו בסוגי' הנ"ל כל הראשונים ואחרונים דבשלומא אם מוחזק שיש לו אחים ובא ואמר שאין לו אחים אינו נאמן דאז הוא סותר החזקה אבל אם בא ואמר יש לו בנים אין זה סתירת גוף החזקה או בהיפוך ועיין רמב"ן במלחמות ובר"ן וב"ש סי' קנ"ו הגם שממילא נסתר חזקת היתר או חזקת איסור עכ"פ הוא לא סותר בעדותו חזקה המוחזק לנו ודברי מעלתו הם הפלא ופלא לא ידעתי לדונם לכף זכות.
<b>וראיתי</b> בדברי מעלתו שרוצה לדמות הדבר לכלל שהוכיחו גדולי הפוסקים אם הי' איתחזק איסורא ונעשה אח"כ ספק נקרא עכ"פ אקבע איסורא כמבואר בנב"י א"ע סי' מ"ג בד"ה הנה יפלא מתו' כתובות דף כ"ב בד"ה הכא ומכריתות דף י"ד וסיים כ"ת נ"י וז"ל וה"ה בנידון דידן נאמר כן להתיר כשהי' הבן חי היתה בחזקת היתר בבירור וגם לאחר מיתת הבן עדיין מידי ספיקא לא נפקא עכ"ל במחכ"ת שגם ברואה דשם הוי הספק דיש כאן ב' כתות עדים וכת אחת אומרת בעלה חי א"כ נשאר ספק ויש צד אחד דנשאר החזקה שהי' מקודם ולא נשתנה החזקה הראשונה דהא לפי דבריהם לא נעשה שינוי וכן בכריתות הי' מתחלה ב' חתיכות והי' כל חתיכה בספק דלמא היא חלב ולכן גם כשנאכל הראשונה נשארה השני' במעמד הראשון דלמא היא חתיכה של חלב כמו אם יהי' עדיין חתיכה הראשונה ג"כ בעולם אבל כאן דנעשה השינוי דהבן מת והכח חזקת היתר אשר הי' בראשונה שיש לבעל זרע ולא תוצרך לפעולת יבום בוודאי אזיל ואתה בא לדון שמא ליכא אחים בעולם אבל עכ"פ דבר המביא החזקה בתחלה בוודאי אזיל מעולם ודוק.
<b>ולא</b> אוכל לשום ידי למו פי שלא להשיב לכ"ת נ"י שראיתי נקודה נפלאה במכתבו שיצא דרך אגב להביא ראי' דאין מחזיקין מאיסור לאיסור דאל"כ נשאר קו' התו' בכתובות הבא עלי' בחטאת קאי הגם דדיוקא ומינסבא מרעא לחזקה מה מועיל לנו כל זאת וסיים וז"ל והלא הדברים ק"ו ומה בשני איסורים שונים כשאזיל לה חזקה הראשונה ונשאר הספק מחזיקין הספק כוודאי ק"ו כשהכל מין אחד אף דאזיל לה החזקה עכ"פ נשאר ספק ופשיטא דראוי לומר דחזקת איסור הראשון מחזיק את הספק לעשות וודאי והדק"ל לחייב חטאת אלא וודאי בשני מינים לא מחזיקין מאיסור לאיסור עכ"ל מעלתו לא ידעתי דבריו בזה הא דפליגי הפוסקים אי מחזיקין מאיסור לאיסור היינו אם עכשיו נולד לפנינו ספק איסור כגון ספק נבילה בשחיטה או ספק טריפות כגון מים במוח או ספק יבמה או ספק טומאה אז אנו אומרים יען שמתחלה הי' הדבר בחזקת איסור הגם שאח"כ נעשה מעשה המסלק איסור הראשון דנשחטה כהוגן רק יש ספק שמא נקבו הסימנין או שמא יש טריפות ע"י המים במוח אז אמרינן מתחלה היתה בהמה בחזקת אבמה"ח הי' בשר בהמה הנ"ל אסור הגם שעכשיו נסתלק שם איסור הלא נולד לנו חשש איסור אחר ומחזיקין מאיסור חפץ אותו שם הראשון לשם השני וכן מתחלה היתה האשה באיסור אישות ועכשיו נולד איסור יבמה או מתחלה הי' הגברא בחזקת טמא וגם עכשיו נולד ספק טומאה ומחזיקין מחזקת איסור הראשון לחוש על שם איסור השני אבל שם בשני כיתות עדים דחזקת אישות אתרע ע"י דייקא ומנסבא וא"כ פועל הדייקא של האשה שלא יהי' נשאר החזקה רק נקרא אקבע איסורא יען דברור הוא שהי' פעם אחד בגוף זה איסור ודאי רק עכשיו נעשה ספק והוי כמו ב' חתיכות ושוב לא נולד מחדש שום ספק איסור ואם נימא מחזיקין מאיסור לאותו שם ויש חיוב חטאת א"כ ע"כ נשאר חזקה הראשונה וזה א"א דדייקא ומנסבא פעל דנפסק החזקה אבל בשאר מחזיקין מאיסור לאיסור אמרי' דעכשיו יש עלי' שם איסור חדש כגון שם נבילה או טריפה או איסור יבמה או איסור טומאה חדשה ואקוה שיודה על האמת בעזה"י.
<b>ואיידי</b> דאיירי לא אמנע מלהודיעהו ראיתי בש"ש שמעתא ה' פ"ו שיצא ליישב קו' על רש"י שפי' בהמה בחיי' היא איסור אבמה"ח א"כ ק' למה הוא בחזקתה עד שיודע במה נשחטה הא אין מחזיקין מאיסור לאיסור ותי' הגאון הא טעמא דרבה אע"ג דנולד הספק בעידן האיסור דמוקי לה בחזקת היתר לכשימות בעלה תהא מותרת לשוק ואל תאסרנה מספק ודכוותה בנולד ספק טריפות אפי' בנולד מחיים אפ"ה מוקי לבהמה בחזקת הקודם שהיתה מוחזקת בחיי' שתהי' מותרת בשחיטה לכן הגם שנולד אח"כ ספק טריפות אל תאסרנה מספק לכשנשחטה דהא הי' לה חזקה שתהי' מותרת בשחוטה אבל אם יש ספק בשחיטה עצמה אז אסורה דהא לזה לא הי' לה חזקת היתר אם לא תשחט עכ"ד.
<b>ולדעתי</b> יש הבדל והוא דרק באיסור א"א שייך לומר דיש לה חזקה שתהי' מותרת במיתת הבעל לשוק הגם דבחיי הבעל האיסור אישות רובץ עליה ומהכ"ת שנעשה חזקה בדבר שלא בא לעולם וגם אינו בטוח שיבא לעולם דאולי כל ימי חיי' תהי' באיסור האישות שתמות בחיי הבעל והלא חזקה מנגע ילפי' בדבר שכבר בא לעולם או חזקה סברית כגון חזקת המנהג אשר סוקלין ושורפין על ידה או חזקת זכות כגון חזקת אכילת תרומה כתובות וקידושין בבני ברזילי ועיין יו"ד סי' ח"י על סברת הטו"ז שכבר החזקת נהגות או סבריית או הזכות בעולם ואפי' בירושה שנקראו הנכסים בחזקת היורשים כמבואר בב"ב דף קנ"ט ע"ב ברשב"ם בד"ה ר"ז הגם דעדיין לא בא ליד היורש דשאני התם דכל ירושה הבא ממילא כבר נכנסו הנכסים במקצת גם בחיי אבותיו ברשות היורש כמבואר בר"ן בריש פ' הכותב דלכן לא מהני סילוק לירושה הגם שמסולק בחיי אביו עיי"ש כי מתוק אבל לענין פי שנים חלק כח הבכור באמת לא הוי מוחזק בחיי אביו יען דזכות אשר יזכה האדם בעתיד לא הוי חזקה וזכות חלק בכורה מתנה קרי' רחמנא דבא ע"י הכרת אביו או בפירש בפיו או בהוחזק בסתם ושתק האב דנחשב כאילו גילה בפיו הכרה של הבכור אבל עכ"פ הוי כמתנה ולא נקרא הבכור מוחזק בחיי אביו והארכתי בחקירה הנ"ל במק"א בעזה"י וא"כ מהכ"ת נימא דנעשה חזקה בחיי בעלה שתהי' מותרת לשוק אחר מיתת בעלה או חזקה שתהי' מותרת ליבם אחר מות בעלה שהוא אחיו של יבם וצע"ג.
<b>אמנם</b> נ"ל דשאני שם איסור א"א דכל שם איסור מגיד שהיא אסורה יען שיש לה איש וממילא מונח בו אם אין לה איש ליכא בה איסור ומקודם היתה מותרת יען שלא היתה קשורה באיש ורק ע"י קידושין נתהוה האישות ונפסק ההיתר עד זמן שיסולק האישות ותחזיר ממילא להתירא הראשון וכן קודם הקידושין היתה מותרת לאיש שהוא עכשיו יבמה וכשנתקדשה לאחיו נפסק ההיתר ממנה ע"י האישות בכפלים ע"י אישות איש ואישות אח וכשמת בעלה בלי זרע חזרה להיתרא הראשון דהא ליכא עליה עוד אישות איש והשם אשת אחיו פועל עוד מצוה עליה שתבעול ליבמה ותהא לו לאשה זה נחשב לחזקה דהא כבר זכתה בזכות הזה מקדמת דנא להיות מותרת לעלמא דהא לא הי' עליה שם אישות בתולדה וכשנפסק זכותה הי' מונח מיד תחת השם איסור כח ההיתר הקודם וכח ההיתר אשר ישוב לאיתנו הראשון והבן אבל אטו הי' בהמה אשר היא בחיי' כבר תחת זכות השחיטה או תחת זכות שהוא בשר שאינו טריפה ואינו נבילה הגם שנולד אח"כ ספק טריפות או ספק נבילות אף על פי כן אל תאסרנה מספק שכבר הי' לה בחיי' חזקה שתהי' מותרת באכילה ע"י פעולת השחיטה ופעולת השחיטה נעשה ואל תאסרנה מספק להוציאה מחזקה אשר הי' לה הלא מעולם לא זכתה לחזקה הנ"ל כי לא היתה פעם אחד שחוטה וכשרה רק עמדה בכח אם יחודש בה מעשה שחיטה תבוא לכלל היתר זכות חדש אשר לא הי' לה ומה שעתיד להיות ע"י מעשה לא נתהוה לחזקה ודוק.
<b>עוד</b> יצא הגאון הנ"ל לחדש יותר אפי' בספק נקבו הסימנים לא הוי ספק בשחיטה ודלא כפלתי סי' ל"ג דהא לבהמה חזקה אם תשחט תהי' כשרה ואל תוציאנה מחזקה ולו יהי' שנקבו הסימנים עכ"פ נשחטו כהוגן אבל בספק שהה או דרס אז ליכא חזקה דהא זה לא הוי שחיטה מעליא וע"ז לא הוי לה חזקה והביא ראי' דאפי' בספק כזה דאיכא לאוקמי על חזקת שאינו זבוח דהא נקיבת סימנים נבילה אעפי"כ אמרי' אוקמי על חזקתה דהי' לה שתהי' ניתרת ע"י מעשה שחיטה מסוגי' דיבמות דף ל"ב דהקשה הגמ' בספק קידושין נימא אוקמא על חזקת היתר ליבם כמו בגירושין וק' בשלומא בגירושין דהוי מאיסור א"א לאיסור יבמה אבל בקידושין הוי מאותו שם איסור דהא בחיי בעלה היתה אסורה עליו בשם איסור אשת אח ועכשיו יש ספק דלמא היא צרת ערוה ונשארת באיסור אשת אח דמאיסור א"א לאיסור יבמה לשוק לא מחזיקין אבל ביבם הוי ספק בחזקת איסור אשת אח ואל תאסרנה מספק דהוי חזקת איסור ממש אלא פשיטא דחזקת היתר הכא הוא דקודם שנולד הספק הי' לה חזקה שתהי' מותרת ליבם אחר מות בעלה ואל תאסרנה מספק במות בעלה וה"ה בספק נקיבת סימנים עיי"ש והוא עמוק.
<b>ולע"ד</b> נ"ל ליישב קו' הנ"ל בדבר חדש דאוקמי אחזקת היתר שייך לומר רק אם אנו חוקרים אם שם חזקה ראשונה עדיין על החפץ או הלך לו למשל אם אנו חוקרים אם האשה היא פנויי' או א"א ונולד ספק כנגד החזקה אם נתקדשה הפנויי' או נתגרשה הנשואה אמרי' בכל ספק דנשארה בשם מעמד הראשון שהיא עדיין בשם פנויי' או בשם נשואה ואם אמת שנשארה בשם שלה אז פשיטא דהיא מותרת בספק קידושין ואסורה בספק גירושין וכן הוא בכל החזקות כגון חזקת טומאה וחזקת טהרה או חזקת נדה וחזקת טהורה חזקת חיוב וחזקת פטור חזקת טבל וחזקת אבמה"ח חזקת חי חזקת מקוה וחזקת שאינו זבוח וכדומה למאות חזקות דבכולן אנו חוקרים אם נשתנה השם ומחליטין שנשאר הכל בשם הראשון אבל ביבמה אפי' אם היא מותרת ליבום לא נשתנה השם שהיא אשת אח ואסורה לו רק בעילה להקים זרע לאחיו הוא מותר באשת אחיו וכ"ז שאחיו חי לא בא הזמן לעשות בעילה להקים שם אחיו דהא אחיו קיים וגם הלא נשארה עליו באיסור אשת איש ובשעה שמת אחיו בא העת להקים שם אחיו בישראל ולהקמת זרע לא נאסר אשת אח וגם עכשיו שמותר ליבמה אם בועל אותה לשם נוי אמר אבא שאול כאילו פגע בערוה וקרוב בעינו להיות הולד ממזר עיין יבמות דף ל"ט ע"ב דהוא בועל אשת אחיו שאסורה לו לשם זנות למלאות תאותו א"כ מה שנאסר עליו בחיי אחיו גם עכשיו נאסר עליו ומה שמותר לו עכשיו גם בחיי אחיו הי' מותר אם הי' אז להקים שם אחיו וא"כ נשאר בכל אופן שם איסור הראשון ואעפ"כ הותר לו אשת אחיו בתורת יבום א"כ ל"ק קו' הגאון אוקמי אחזקה של אשת אח שאני הכא דהגם שנשארה בשם איסור ראשון אעפ"כ מותרת לו דבחיי אחיו הי' בעילתו בעילת זנות ולזה גם עכשיו אסור ולבעילת הקמת זרע לאחיו לא נאסרה וכיון שאין לנו לדין על השתנות השם איסור בהחפץ אז לא שייך אוקמי אחזקה והבן כי לדעתי מקום הניחו לי מן השמים בזה.
<b>אך</b> לפי"ז נפלא בעיני דעת רשב"ם וריטב"א ואקדים דברי רשב"ם בב"ב דף קל"ד בד"ה ומשני התם דלא מוחזק לן דכ' וז"ל וקיימא הך איתתא בחזקת שאינה זקוקה ליבם דס"ס הוא שמא יש לו בנים ואת"ל אין לו בנים שמא גם אחים אין לו ומותרת לשוק עכ"ל ונפלאתי מאוד על לשונו דנחזי אנן האיש הזה לא הוחזק לא באח ולא בבנים וא"כ סתמא דמלתא אין לו אחים וגם אין לו בנים כמו שנתחזק לפנינו ואם אנו חוקרים אם הך איתתא קיימא ליבם אנו אומרים דמכח ס"ס אינה עומדת ליבום חדא דמסתמא אין לו אח דהא לא ידענא לי' אחים ואת"ל הגם דלא הוחזק באחים דלמא יש לו אחים בעולם רק אנו אין מכירין אותן אז יש עוד ספק דלמא גם בנים יש לו הגם דלא הוחזק בבנים אעפ"כ אפשר דיש לו בנים בעולם ואין אנו מכירין אותן כמו שחששת שיש לו אחים שאין אנו מכירין כן יוכל להיות שיש לו בנים שאין אנו מכירין וא"ת כיון שלא ידענו מבנים א"כ אין לו בנים א"כ ה"ה כיון שלא ידענו מאחים ג"כ אין אנו חוששין שיש לו והוי הס"ס להחזיק החזקה אשר לפנינו אבל הרשב"ם שכל את ידו ופתח הספק דלמא יש לו בנים והוא רחוק מן השכל דהא לא ידענו לו בנים ואז הביא הספק הב' ואת"ל דאין לו בנים והוא קרוב לודאי אז שמא גם אחים אין לו שהוא ג"כ קרוב לוודאי והוא חוץ מהשכל והי' לו לאחוז הספק שהוא קרוב לודאי דאין לו אחים ואח"כ לומר את"ל לחוש על חשש רחוק דיש לו אחים א"כ גם אנו מצרפין חשש רחוק ונימא שמא יש לו בנים והוא פלא גדול בדרך הלימוד ופלא שלא מצאתי מי שהרגיש בזה וצע"ג.
<b>ואמרתי</b> לתרץ בעה"י דהנה כל קידושין פועל שני דברים (א) מתחילה היתה לבעילה לכל העולם וע"י הקידושין נאסרה לכל העולם באיסור אישות אבל איסור זה נמשך רק עד שעת מיתת הבעל ואז פקע איסור אישות רק אם ימות בעלה בלי זרע קיימא יבא עלי' איסור חדש עבירת לאו אשר יאסור אותה מחדש על כל העולם חוץ מאחי בעלה לא תאסור (ב) הקידושין פועלין מלבד איסור אישות עוד איסור על אחיו של בעלה והאיסור ההוא יהי' נשאר גם אחר מות בעלה חוץ אם במותו לא יהי' לו זרע אז תהי' מותרת לאחי בעלה ויחדש איסור חדש על כל העולם ואם יש ספק לאשה אם יש לבעלה בנים אז הוי ספק ג"כ אם יצאה מחזקת איסור אשת אחיו כנגד אחי בעלה או לא יצאה וגם ספק אם חל עלי' איסור מחדש דאם נשאר זרע לבעלה היא נשארת באיסור אשת אח ולא חל עלי' איסור חדש על העולם ואם לא נשאר לו זרע אז פקע איסור אשת אח ובא עליה איסור חדש לאו דיבמה לשוק ודוק.
<b>ולפ"ז</b> צריכין אנו להתחיל דלמא נשארו לבעל בנים וא"כ נשארה האשה בחזקת איסור אשת אח אשר היתה עליה בחיי בעלה דבכל ספק איסור אוקמא אחזקה חזקת קמא שהיתה אסורה בחיי בעלה לאחיו משום אשת אח דלמא נשארה עוד באיסור זה וממילא לא חל עליה איסור חדש לאו דיבמה לשוק ואת"ל דאין לו בנים ונפסקה חזקה של איסור אשת אח ויתחדש איסור יבמה לשוק אז אמרי' דלמא אין לו אחים ולא יוכל לחול איסור חדש עלי' אבל בהיפך לא נתחיל דלמא אין לו אחים דלאיזה תכלית נחקור זאת לו יהי' שיש לו אחים אעפ"כ משכחת שהיא מותרת לשוק כגון שיש לבעלה בנים לכן מתחילין אם יש לבעלה בנים ואז היא מותרת אפי' אם יש לבעלה אחים והגם דלא ידענו מבנים אעפ"כ מסתבר לומר כן דתהי' נשארת בחזקת איסור אשת אח אשר רבץ עליה גם בחיי בעלה ואת"ל אין לו בנים ונפסקה החזקה וחל עליה איסור חדש כנגד העולם אז אמרי' עליך להביא ראי' שחל עלי' איסור חדש דדלמא אין לבעלה אחים ודוק
<b>ובזה</b> יומתק לי להבין דברי הריטב"א בקידושין דף ס"ד בד"ה רבי סבר שהקשה ג"כ מאי מהני מגו דבידו לגרשה כנגד חזקת אחים הא לא אמרי' מגו כנגד חזקה ותי' וז"ל הכא עדיף מה לי לשקר כעדי' ומרע חזקה חדא דאין אדם חוטא ולא לו ותו דהוי מלתא דספיקא ועביד לגלוי ותו דמסתמא כל איתתא בחזקת היתר קיימא לשוק במיתת בעלה עד שתאסר בזיקת יבום לפנינו הלכך חשיב מגו דילי' כעדים עכ"ל הכוונה דנגד כל עולם בוודאי מותרת מאישות ע"י מיתת בעלה וספק אם נאסרה מחדש ע"י אחי בעלה אמרי' הלא בחיי בעלה היתה אסורה עליו באיסור אשת אח וספק אם יצאה מאיסור הנ"ל אזלי' בתר חזקה קמייתא ונשארת באיסור אשת אח עד שנדע שפקע איסור הנ"ל וממילא מותרת לעלמא וא"כ כיון דיש לו מגו להתירה ואמר יש לי בנים נאמן דלו יהי' המגו פועל ספק אז נשארת היא בחזקת איסור קמייתא ודוק ול"ד ליבמות דפריך הגמ' בספק קידושין נימא שהיתה בחזקת היתר ליבם דשאני התם דידענו שאין לבעל בנים ואז הי' לו חזקת היתר כשימות בלי בנים תהי' מותרת ליבם רק בדבר שחוץ מזה נולד ספק ע"י ערוה פריך הגמ' שפיר נימא אוקמא בחזקה קמייתא שהוחזקה בכח זכות יבם אחר מיתת בעלה אבל כאן דנולד ספק בעיקר הזכות דאם יהי' לאחיו בנים לא עומדת לזכות זה מעיקרא דקידושין אז סתמא עומד בחזקת היתר לשוק שנשארת בחזקת איסור אשת אח ומצאתי ראי' לזה מדברי ש"ש שמעתא ד' פ"ו וזכיתי ת"ל לדרכו בקודש והארכתי בזה בעזה"י בחי' ודוק.
<b>וכעת</b> לאשר חדשתי דכאן לא שייך חזקת איסור אשת אח א"כ הדק"ל על הרשב"ם וריטב"א וצע"ג.
<b>ונ"ל</b> ליישב בפשוט דסוברים יען דרוב אנשים אינם סריסים ורוב נשים מתעברות ויולדות א"כ יש כאן רוב חדש שעפ"י הרוב תהי' כל אשה אסורה ליבם ומותרת לעלמא וצריך בירור שיצאה מרוב הנ"ל שהיא מותרת ליבם ואסורה לעולם ולכן התחכם הרשב"ם לפתוח דלמא יש לו בנים דרוב מסייע דיש לו בנים ואז אם נאמר אתרע לי' רובא דברוב אנשים יודעים אנו אם יש להם בנים ולזה האיש אין אנו יודעים לו בנים אז אמרי' ג"כ דלמא אין לו אחים דוגמא לזה בתב"ש סי' כ"ט וסי' ל"א שהביא ראי' מגמ' כתובות פ"ב עיי"ש וזה סברת הריטב"א דנאמן שיש לו בנים דמסייע לי' הרוב דעי"כ רוב נשים אינם עומדות ליבם אבל שם ביבמות דידענו שאין לו בנים רק מכח ספק קידושין בערוה נתהוה ספק אז אוקמי' אותה בחזקת היתר ליבם ודוק הארכתי מענין לענין כי הדברים נוגעים לנידון שאלתינו רק הזמן בוגד בי כעת אולי ירחיב ד' לנו לברר הדברים בעזה"י.
<b>(</b><b>ב</b><b>)</b> היתר שני של מעלתו נ"י בהסביר טעמא דנמ"י ורש"י דסובר דע"א נאמן והגם דאיכא ס"ס להתיר ונתהוה חזקה מכח ספק ספיקא בכ"ז ע"א נאמן לומר שהוא אחיו כסברת הגהת מיימונית סי' ג' אם השליח טעה ואמר הרי את מקודשת לי וטוען אח"כ שטעה בדיבורו ורצה לומר לשם המשלח דנאמן הגם דאתחזק איסור א"א יען דלפי דבריו עוקר החזקה ומגלה שהי' חזקה בטעות אבל בשאר אתחזק איסור מודה גם עד המעיד שהי' כאן איסור רק שאמר שנפסק החזקה עיי"ש וה"ה כאן לפי דברי העד שידע להמת אח א"כ נתחזק חזקת היתר שלה בטעות ונאמן ע"א לעקור החזקה אך הא דע"א נאמן אפי' אם יגיד עדותו בב"ד הוא דוקא אם בשעה שמעיד כבר ראוי לחול עדותו כגון אחיו שבא אחר מיתתו ואמר אנא אחוה דמיתנא אבל הבעל שאמר בחייו יש לי אחים שעדיין לא ראוי לחול עדותו אין ע"א נאמן ומיושב קו' מהרש"א למה העד נאמן והבעל אינו נאמן ומיושב קו' הרמב"ן בב"ב למה לנו טעם מגו דבידו לגרשה תיפוק לי' ע"א ביבמה נאמן דשאני התם דהבעל בחייו אינו נאמן בתורת ע"א רק בתורת מגו וה"ה בנידון השאלה שאמר זאת בחייו יש לי אח א"נ וסיים כ"ת נ"י וז"ל ויש לפנינו ב' צדדים להתיר א' אף אם הי' מעיד בב"ד לא מהני מאחר שאינו ראוי להחזיק עדותו כנ"ל עכ"ל והלכות גדולות השמיע כ"ת נ"י לחדש כלל חדש בעדות דעדות ע"א מהני רק אם מיד ראוי לחול עדותו אבל אם ברוב שנים יפעל עדותו אין ע"א נאמן עדותו ויעויין בתשו' רשב"א הובא בב"י סי' מ"ב ושום א' מהפוסקים לא השמיע דין חדש זה והוא בוודאי רחוק מסברא דבוודאי כיון דבאיסורי' ל"צ כי אם אמיתת הדברים א"כ יש חזקת כשרות שכל בר ישראל נאמן בדברו ולא ישקר ולא יכזב בדיבורו להעיד עדות לצער חבירו הלא התורה אמרה לא תגנוב ע"מ למיקט ואטו להעיד לצער חבירו נקל הוא ובוודאי יש רוב גדול מי שמעיד לאסור לחבירו אינו עושה כדי לצערו וא"כ מהכ"ת שלא יהי' נאמן בספק לברר שהוא אסור ורק אם יש חזקת היתר נגד עדות העד שם חידש הכנ"י חקירתו הגם דנאמן להתיר נגד חזקת איסור דיש חזקה אלימתא דאין אדם חוטא לעבור על לפני עור אבל לאסור דיש מיעוט עכ"פ שמכוון לצערו א"כ אפשר שאינו נאמן לסתור חזקת היתר שהוא וודאי ועיין בפנ"י בסוגי' דע"א נאמן באיסורין בקידושין ובקו"א שהשיג על הש"ך אבל דנימא בספק השקול שאין לסמוך על העד בלאסור דלצעורי קמכוין הוא כנגד רוב דבא מחזקת כשרות והגם דאם אירע שבא ראי' שחוזר מדיבורו נאמן אבל אין לחוש על מיעוט הנ"ל חוץ אם אנו רוצים ללקות שם הוכיחו אם מהני חזרה איך אנו לוקין הא הוי התראת ספק דלמא יאמר מבודה אני או דלא הוי עדיין איסור ברור כמבואר בש"ש ש"ו פ"י ודוק.
<b>ומצאתי</b> עוד דבר גדול מזה בנתיבות המשפט סי' כ"ח שהאריך לבאר הא דבעי הגדה בב"ד הוא דוקא בגמר הדבר לאמור שנפסקו האישות או להוציא ממון אבל להעיד שאלו השנים ראוין לגרש אשת פלוני או שזה האיש הוא השליח להקנות או הגט הזה ראוי לגרש או האיש הזה ראוי לחלוץ אז דומה במקום שנתחזק איסור דצריך שני עדים להתיר אבל הגדה בב"ד א"צ עיי"ש באריכות וא"כ בנידון שאלתינו שרוצה רק לומר יש לי אח אבל אינו משנה בעדות זה להתיר או לאסור מיד בודאי אין צריך הגדה בב"ד בשלומא אם העד בא להתיר או לאסור לטמא או לטהר אז שייך לומר דיעיד בב"ד אבל כאן דאין לפנינו כעת לשנות דבר אז בוודאי הוי הגדה בב"ד כמו חוץ לב"ד כי אין כח לב"ד רק אם יבוא דבר לפניהם למשפט שיפלא דבר בין דין לדין שיורו הם את הדבר אבל שלא בשעת מעשה שיהי' נפקותא לפניהם בדין מאי אילמא כח ב"ד והוא ק"ו מדברי נתיבות ופ"י אשר הביא שם דהלא שם יש לדון מיד אם השליח הזה ראוי לגרש אשת חבירו או אם איש זה ראוי לחלוץ או אם איש זה ראוי לעשות מתנה או אם ראוי לגרש בגט זה ועיין בתו' גיטין דף ב' ובספרי פ"ח שם רק יען שאינו נגמר הדבר שלא נעשה עדיין השתנות ל"צ הגדה בב"ד ק"ו אם עדיין אין מקום לדון כלל על העדות הזה דהא הוא בחייו וגם הי' לו בן לכ"ע דהוי עדות ולא צריך כח ב"ד והבן.
<b>ובזה</b> יצאתי לתרץ קו' גדולה אשר התפלא אמ"ו הגאון ז"ל בס' שערי תורה ח"ר כלל ח"י פ"ו במה שהובא בשו"ע חו"מ סי' רע"ז בשם רמב"ן בחידושים אם האב כבר אמר פ"א בני בכורי זה שוב א"נ לסתור דבריו דכיון שהגיד שוב אינו חוזר ומגיד דלא כרשב"ם דף קל"ד והקשה אמ"ו ז"ל הא מאי הגם שרגיל לקרוא לו בוכרא עכ"פ לא הגיד בב"ד ויוכל לחזור ולומר מבודה כדברי תשו' הר"ן סי' מ"ז הובא בח"מ סי' י"ז ונדחק מאוד לסבב כוונתו דהוי גזה"כ כדברי ש"מ הבחנה אחת יש לו ולא שתי הבחנות אשר לא עולה יפה בלשון הרמב"ן בב"ב ובכ"ז הניח בקו' א"כ מאי פריך הגמ' יכיר ל"ל הא צריך יכיר להשמיע דלא יוכל לחזור הגם שלא הגיד בב"ד וצע"ג (ולדעתי יש ליישב גוף הקו' בדברי ש"מ בב"ב דף ל"א בד"ה עביד איניש דהודאה לחובתו מהני חוץ לב"ד והגם דכאן לא הוי חוב לו דהא ירושת פי שנים הוי אחר מותו בכ"ז לחובתו שיתחייב בהודאתו ולא יוכל ליתן לאחר בתורת ירושה או בנכסים שנפלו לו כשהוא גוסס ועיין בש"מ בד"ה עלה ועדיין צע"ג).
<b>ולפמ"ש</b> נכון בעזה"י כיון דבכור בחיי אביו אין לו תביעה על נכסים א"כ בשעת אמירת האב להכיר זה בנו בכורו אין עדותו משנה דבר אז אין מקום לעדות זה לב"ד כלל והוי עדותו חוץ לב"ד כמו עדות אחר בב"ד וכיון שהגיד שוב א"ח ומגיד ודוק.
<b>אמנם</b> ד' האיר עיני לברר שהרמב"ן חולק על כל הדין וסובר דבכ"מ שע"א נאמן באיסורין לא יוכל לחזור הגם שהעיד שלא בפני ב"ד דהבעה"מ בסוגי' דקידושין דף ס"ד מסיים וז"ל ור"נ סבר מה לי לשקר כחזקה דמי ולא אתי חזקה ועקרה חזקה כלומר לא עקר לה לשויי' כמו שאינה אלא מיתלי תלי וקיימא דאי הדר בי' בשעת מיתה נעורר חזקה ראשונה של איסור והדרא למילתא קמייתא הלכך כה"ג נאמן אף לאיסור כנ"ל עכ"ל והרמב"ן השיג עליו ואחת מהשגותיו כ' וז"ל ועוד אני תמה בעיקר דינא שלא מצינו בתלמוד נאמן ויוכל לחזור בו אלא כיון שנאמן כל שהגיד שוב אינו חוזר ומגיד וזה שאמר בשעת קידושין יש לי בנים ואילו שתק בשעת מיתה אשתו (מותרת) כי הדר אמר אין לי בנים איך נעקרה חזקה ראשונה של איסור לאוסרה עכ"ל הרי מבואר כלל גדול בתורה כ"מ שנאמר נאמן הוי הגדה ושוב א"ח ומגיד כאשר ביאר הרמב"ן שם בפירושו דנאמן לאו דוקא אלא שנשאר בחזקה שהיתה דכיון דנאמן אז הוי עדות בהגדה וא"ח ומגיד דהא דאמר בשעת קדושין יש לי בנים היינו לבעה"מ דאמר לה להפיס דעתה או להרמב"ן שאמר כן לאחרים אבל עכ"פ הגדת ב"ד לא היתה ואעפי"כ החליט כיון שהגיד שוב א"ח ומגיד ודוק וחולק על שיטת הר"ן בתשו' שהביא אמ"ו ז"ל והובא גם בש"ש והאריך שם עכ"פ הרמב"ן בב"ב פסק שאב אינו יוכל לחזור אעפ"י שלא הי' הגדה בב"ד ודוק.
<b>אך</b> לבאר איך יפרנס הרמב"ן תוספתא מפורשת אשר הביא הב"י בחו"מ סי' כ"ט וגם הוא בירושלמי פ"ב דכתובות וז"ל תני וכן העדים שהעידו בין לטמא ובין לטהר בין לרחק ובין לקרב בין לאסור ובין להתיר בין לזכות ובין לחוב (או לפטור או לחיוב כמבואר בלשון תוספתא) עד שלא נחקרה בב"ד עדותן אמרו מבדין היינו הרי אילו נאמנים משנחקרו עדותן בב"ד אמרו מבדין היינו אינם נאמנים עכ"ל מזה יליף הר"ן דאפי' באיסור והיתר שאינם צריכין הגדה בב"ד אפ"ה יכול העד לומר מבודה אני כ"ז שלא העיד בב"ד והגם שהעיד בחוץ בכ"ז יוכל לחזור ולומר שקר הגדתי ועיין בש"ש ש"ו פ"ג ולפי דברי הרמב"ן במלחמות דפוסק כל היכי דנאמר בש"ס נאמן שוב אינו יוכל לחזור ולהעיד אפי' שלא אמר עדותו בב"ד ויהי' ירושלמי ותוספתא כנגדו חלילה.
<b>ונלע"ד</b> דיש ב' אופנים בהגדת ע"א (א) אם בא ע"א ואמר נתנסך יינך או בשר שחוט שלך הוא טריפה שמצאתי בו טרפות או קדירה שלך טריפה שנפל בו חתיכה של חזיר או חלב או נטמאו טהרותיך או טבל שלך מתוקן או כתם ההוא טהור או בשר שלך מנוקר וכשר וכדומה לאלף אשר העד בא ומעיד או לבעל דבר בעצמו או לאחרים ומגיד דבר ברור שהחפץ הוא טרפה או טמא וכן בהיפוך שהוא מותר או טהור כמובן (ב) שבא העד בדבר שאינו סותר החזקה או עדים אפי' בדבר שסותר חזקה אבל לא מעיד עדות לטהר ולהתיר או להטריף ולטמא אלא מספר סיפור המעשה שראה גוי שנוגע ביין שבמרתף או נפילת חזיר בקדירה או סירכא שלא כסדרן או נפילת שרץ בין טהרות או שראה ניקור הגיד או תיקון הכרי או שראה אופן הריגת בעל האשה שעשו אותו גיסטרא או שחטו רוב שנים וכדומה לאלף סיפור המעשה אשר יצמיח ממנו לטהר או לטמא ולאסור או להתיר אבל אין מעיד דבר ברור להגיד העד שם איסור או שם היתר או שם טומאה או שם טהרה.
<b>וההבדל</b> ברור בעיני בוודאי אם העד בא ואמר לאיש יינך נתנסך או טהרותיך טמאים או כריך מתוקן או בעלך מת וכדומה אשר בעדותו מחליט דבר ברור אשר נקרא עדות שלם אז כיון דע"א נאמן באיסורין ולא צריך ב"ד כיון שהגיד הדבר לבעל החפץ אז אינו יוכל לחזור בו דכיון שהגיד שוב א"ח ומגיד (ואפי' אמתלא לא מהני כאשר ביארתי בס' פלס חיים בסוגי' דלשמה דלא כחות דעת בסי' קפ"ה) דמאי אולמא כח ב"ד בזה שאומר לו יינך הוא נסך או בשר שלך הוא מנוקר וכדומה הוא גמר עדותו וא"ח ומגיד חוץ אם יש רגלים לדבר למה שיקר כמו בב"ד אם אומר על עבדו בנו לפטור ממכס דהוי רגלים לדבר שעשה כן להרויח דמי מכס וכדומה ומכ"ש שלא יאמרו מבודה אני דשארית ישראל לא ישקרו בעדו' בין להכשיל בלפני עור או לצער את חבירו דרק אם עובד ע"ז אמרי' לצעורי קמכוין בסוגי' דרבוצה ועי' רשב"א במשמרת הבית שם או אם אמר שהזיק בידים כגון בגיטין דף נ"ג השתא לצעורי קמכוין ועיין בפי' רש"י שם אבל בעלמא מי יעשה זאת להעיד שקר כדי לצער חבירו וכיון שהגיד שוב א"ח ומגיד.
<b>אמנם</b> אם לא החליט העד בעדותו להגיד דבר ברור לא להתיר ולא לאסור לא לטמא ולא לטהר רק מספר מעשה אשר מזה יש לב"ד לשפוט דבר או איסור והיתר טומאה וטהרה חיוב ופטור או קירוב וריחוק היתר לאשה או היתר ליבמה וכדומה לאלף אשר הב"ד יחליט דבר מכח סיפור העד אז הגם שסיפר הדבר בשוק וברחוב יכול לומר אח"כ מבודה הייתי ויוכל לשנות לפני הב"ד דהא הוא לא החליט דבר לאמור איסור והיתר טומאה וטהרה קירוב וריחוק אשר יהי' הגדת עדות גמור שיהי' נקרא הגדה רק אם עמד לפני הב"ד ודרשו וחקרו על הדבר עד שיוכלו להחליט הדין ולא יצרכו עוד להעיד אז נגמר עדותו ולא יוכל לחזור אבל כ"ז שיש להם לדרוש ולחקור מפיהם איך הי' הדבר למען דעת לפסוק הדין אז לא נגמר עדותו אפי' באיסור והיתר או טומאה וטהרה ויוכל העד לחזור במה שסיפר לפניהם וזה שדייקו בירושלמי עדים שהעידו בין לטמא או לטהר בין לרחק בין לאסור או להתיר בין לפטור בין לחיוב לא שהעידו על דבר שהוא טמא או טהור או שרחקו או שקרבו רק העדות הגיע לתכלית הנ"ל אז יכולין לומר מבודה אני או מבודין אנחנו אבל בוודאי מי שהחליט עדותו בדבר ברור אז כיון שהגיד א"ח ומגיד ונכון שיטת רמב"ן ולדעתי מקום הניחו לי מן השמים להתגדר בו כי נכון וברור הוא בסברא ומיושב ג"כ דין רמ"א בחו"מ סי' רע"ז בשם רמב"ן ויש להאריך על פלוני טיהר לי כתם אבל אין כאן מקומו להאריך ואין לפני תשו' הר"ן לדעת אם לא אפשר להעמיס גם מחשבה הנ"ל בדבריו כי לא ידעתי נידן שאלתו.
<b>סוף</b> דבר לא אוכל לדעת איך מלאו לבו לחדש היתר להתיר יבמה לשוק יען שלא העיד בפני ב"ד כי הגם שיוכל לחזור אבל כ"ז שלא חזר נשאר עדותו ובפרט שלא הי' אז מקום להגיד זאת לפני ב"ד אדרבה נהפוך הוא באופן הנ"ל בוודאי נאמן דלא כיון אז לצאת על דבר ידוע כמו אשתמודענא וביותר כאשר בארתי תל"י שרמב"ן חולק על כל הדין וסובר שאין עד יכול לחזור מעדותו וא"כ נפל גם היתר זה ונשארת עגונה מחמת יבמה לשוק.
<b>אך</b> גם אליבא דעת המחבר בסי' קנ"ז נ"ל דבאופן זה נאמן הבעל שיש לו אח והיא נשארת בספק יבמה דבקידושין דף ס"ד אוקמי אביי מתני' בדלא אחזיק לן לא באחים ולא בבנים אמר יש לי בנים נאמן ופירש"י וז"ל דאחזקה קמייתא מוקמי' לה עכ"ל יש לי אחים אינו נאמן פירש"י וז"ל יש לי אחים ואין לי בנים לאו כל כמיני' דמפקי' לה מחזקה עכ"ל מבואר מרש"י דוקא אם אמר יש לי אחים ומוסיף עוד אין לי בנים א"כ היא בוודאי אסורה אכ"ע דהא הבעל מעיד שיש בעולם אחים ומעיד ג"כ אין לי בנים א"כ מעיקרא היתה לה חזקת היתר מכח ס"ס שמא אין אח ואת"ל יש אח לבעלה דלמא יש לו בנים או בהיפך דלמא יש לבעל בנים ואת"ל אין לו בנים דלמא גם אח אין לו מעכשיו בא הבעל לאסור אותה בוודאי דהא אמר דיש לו אח ואין לו בן לכן אינו נאמן אבל אם לא הי' מוחזק לא באח ולא בבן והבעל אומר יש לי אח בכ"ז אפשר דהיא מותרת לכ"ע דכמו דלא הי' מוחזק באח ואעפ"כ אמר דיש לו אח ה"ה אעפ"י דלא הוחזק בבן יוכל להיות שיש לו בנים במקום אחר והגם דאז תהי' אסורה מכח ספק יבמה לשוק דספק אחד נשאר אם יש לבעל בנים או לא אעפ"כ אינו אוסר בדיבורו להוציאה מחזקת היתר לחזקת איסור אז בוודאי ע"א נאמן דהא לא מצינו שלא יהי' ע"א נאמן בדבר שהי' מותר בתורת ס"ס לברר בו ספק אחד ויהי' ממילא נשאר בספק איסור ועיין ביו"ד קפ"ז ודוק אבל ברישא בשעה שאמר יש לי בנים הגם שהוחזק באין לו בנים והוא אומר יש לי בנים עכ"פ בשעת דיבורו מוקי' האשה בחזקת היתר רק מתחילה האמינו מטעם דאין לו אחים וגילה הוא מטעם דיש לו בנים אז נאמן גם על הסיבה ואם אמר אח"כ איש אחד שהוא אח לא אוסר אותה להיות ספק איסור אבל אי לא אמר מתחילה יש לי בנים ואתא אחד ואמר אנא אחוה דמיתנא הי' נאמן דהא נשאר הספק דלמא יש לו בנים ורק בסיפא דאומר תרווייהו יש לי אח ואין לי בנים אז רוצה לעשות אותה יבמה ודאית ואינו נאמן ומיושב קו' מהרש"א ודוק כנלענ"ד בעה"י.
<b>ובזה</b> מובן דברי הב"ש בסי' קנ"ז ס"ק ז' שחידש דלנ"י דסובר דלא הוחזק בבנים לא הוי כהוחזק בלא בנים א"כ אם לא הוחזק לא בבנים ולא באחים ובא אחד ואמר אני אחיו נאמן דכל כה"ג לא הוי חזקת היתר עיי"ש והתפלא עליו הגאון בית מאיר אטו הנמ"י יכחיש דברי הגמ' דאמרי דלא מוחזק לן לא באחים ולא בבנים אינו נאמן ופירש"י לאו כל כמיני' דמפיק לה מחזקה אלא פשיטא דנמ"י סובר דלנגד חזקת איסור נאמן במגו אבל לא כנגד חזקה לגמרי כגון כמו דהוחזק לן באחים אינו נאמן דיש לו אחים אבל נאמן דיש לו בנים דסותר רק חזקת איסור אבל לא גוף החזקה של חזקת אחים וה"ה מוחזק בלא בנים ולא מוחזק באחים הוי חזקת היתר ואין ע"א נאמן לסתור והתפלא על רש"י שמשמע דלולי שאמר מתחילה יש לו בנים הי' האח אז ע"א נאמן שא"כ פלא למה לא יהי' הבעל ג"כ נאמן מ"ש הבעל מהאח עיי"ש והוא דבר עמוק בנמ"י אבל הב"ש שהבין הנ"י ורש"י בשיטה אחת נשאר קו' הנ"ל הלא הבעל אינו נאמן יען דסותר החזקה וצע"ג.
<b>ולפמ"ש</b> לק"מ דרש"י בלשונו הזהב נשמר מזה בפי' וז"ל יש לי אחים אינו נאמן אם אומר יש לי אחים ואין לי בנים לאו כל כמיני' דמפקי' לה מחזקה עכ"ל מבואר יען דמוסיף עוד שגם בנים אין לו א"כ עוקר כל חזקת היתר ומעמידה בחזקת איסור אבל היבם שבא ואמר אחוא דמיתנא אבל אינו אומר שלא הי' לאח בנים א"כ תלי' אם מה שלא הוחזק בבנים הוי כאילו הוחזק בלא בנים א"כ נחשב אמירתו אנא אחוא דמיתנא שעוקר חזקת היתר ומהפך לחזקת איסור אבל לנמ"י ורש"י דסוברים דלא מוחזק בבנים הוי רק ספק אם יש לו בנים א"כ גם האח אינו מעמיד אותה בחזקת איסור רק עושה מס"ס ספק אחד וע"ז ע"א נאמן אפי' קרוב ודוק דנמ"י ורש"י הבינו דסיפא יש לו אחים קאי אם אומר ג"כ אין לו בנים ולק"מ קו' בעזה"י.
<b>ולפ"ז</b> אם הבעל הי' אומר רק יש לי אחים ולא הוסיף אין לי בנים יהי' גם הבעל עצמו נאמן ואפשר דאז אינו נאמן דע"כ מכוון לצערה דהא אדם קים לי' אם יש לו בנים או לא א"כ למה לא אמר אם יש לו בנים או אין לו אלא אם ואמר אין לי בנים לא הי' נאמן דיהי' עוקר החזקה ואם יאמר יש לי בנים תהי' מותרת בוודאי והוא רוצה לאוסרה לכן הוא שותק מבנים א"כ מוכח שרוצה רק לצערה והרמב"ם כ' בפ"ג מה' יבום וז"ל אמר זה אחי או יש לי אחים אינו נאמן לאסור את אשתו ולהניחה זקוקה ליבום שה"ז נתכוון לאוסרה לאחר מותו עכ"ל והוא פלא מאוד חדא דלא אמר מטעם דלא יכול להוציא מחזקתה חזקת היתר שנית דהי' לו לאסור דשמא מתכוון לאוסרה אבל מנין פשיטא לו שבוודאי מכוון לאוסרה וצע"ג ולפמ"ש אפי' אם לא אמר אין לו בנים א"כ אינו אומר בפי' לסתור החזקה שלה אעפ"כ אינו נאמן דאז יש גילוי שיודע בנפשו שיש לו בנים ורוצה לאסרו ודוק דלשיטתו נאמן אפי' במוחזק שאין לו בנים נאמן לומר דיש לו בנים דאיהו קים לי' אם יש לו בנים כמבואר בהה"מ לתרץ השגת הראב"ד עיי"ש באותו פרק.
<b>נחזור</b> להדברים דיש לחקור אם הבעל בעצמו אינו נאמן אם אמר יש לי אחים ולא אמר אין לי בנים ולדעתי שהרשב"ם מסופק ג"כ בזה דבב"ב דף קל"ד ע"ב ד"ה התם דלא מוחזק לן מסיים בסוף וז"ל אמר יש לי אחים ואין לי בנים לאו כל כמיני' דמפיק לה מחזקה עכ"ל ראה שדייק ג"כ כרש"י דדוקא שאמר ג"כ אין לי בנים שמעמיד אותה בחזקת איסור תחת חזקת היתר ובד"ה הכא מסיים בסוף וז"ל א"נ איכא למימר ה"ק האומר זה בני נאמן אע"ג דאתחזק לן באחים זה אחי אינו נאמן לאוסרה אם היא בחזקת היתר כגון דלא מיחזק לן לא באחים ולא בבנים עכ"ל ולא הזכיר כאן דאומר שאין לו בנים וצע"ג לכן התחכם הרשב"ם דאשמעינן כאן אפי' לא אמר אין לי בנים ג"כ אינו נאמן דלצעורה קמכוין כהבנת הרמב"ם ודוק אבל העיקר הקדים דזה אחים על ירושה קאי דביבום ממנ"פ אם אומר ג"כ אין לי בנים מבואר כבר בקידושין ואם יאמר רק זה אחי ולא אומר מבנים גם הוא נאמן להיות ספק אם אין נראה שרוצה לצערה וק"ל.
<b>היוצא</b> מדברינו דין חדש הא דסוברים הפוסקים דמי שלא הוחזק באחים ואמר יש לי אחים אינו נאמן דהוי כאילו מוחזק שאין לו אחים זה דוקא שאם נאמין לו דיש לו אחים אז נפסק חזקת היתר דהא לא הוחזק בבנים והוי כאילו מוחזק שאין לו בנים ונעשית זקוקה ליבם וע"ז אין הוא נאמן אבל באופן אם יש לו בנים בשעה שאמר יש לי אחים א"כ אם נאמין לו שיש לו אחים נשארת היא בחזקת היתר אז לכ"ע הוא נאמן דהא אינו סותר שום חזקה דכמו דנאמן במתני' לומר שיש לו בנים יען דעכ"פ היא נשארת בחזקת היתר כמו מקדם ומשתנה בדבורו רק הסבה של חזקת היתר ה"ה איפכא נאמן דיש לו אחים דהא נשארת בחזקת היתר מכח הבנים ודוק.
<b>ולולא</b> דמסתפינא אמרתי אפי' אם הי' מוחזק שאין לו אחים ואמר יש לי אחים נאמן אם הי' לו אז בשעת אמירתו בנים דבשלומא בלא הוחזק בבנים ומוחזק בלא אחים א"כ בשעה שאמר יש לי אחים סותר ב' חזקות (א) חזקת היתר שלה (ב) שעיקר גוף החזקה שהחזקנו שאין לו אחים והוא אמר שיש לו אבל אם יש לו אז בנים והיא נשארת גם לפי דבריו בחזקת היתר מהכ"ת שלא יהי' נאמן בוודאי שיש לו אחים כנגד מה שהחזקנו אותו בלא אחים דלא שייך שאומר כן כדי לאוסרה אם ימות הבן בחייו שתהי' זקוקה ליבם דהלא אוקמי כל חי בחזקת שלא ימות ודוק שהוא חדש דהא דע"א א"נ לעקור חזקה היינו אם יהי' עי"כ השתנו' דבר אבל אם אין השתנות בדבר אז ברי שלו נאמן שהחזקנו בטעות חזקה הנ"ל ונאמן כיון דליכא נ"מ כעת בהך חזקה לא נחשב לחזקה ודוק.
<b>ולפ"ז</b> בנידן שאלתינו שאומר הבעל יש לו אח אז כאשר הי' לו בן א"כ גם אם אמת שיש לו אח הוא נשארת בחזקת היתר לשוק אם ימות הבעל מהכ"ת שלא יהי' נאמן הא אינו סותר שום חזקה הגם שלא הוחזק באחים מ"מ גם הבעל נאמן אם אינו סותר שום חזקה וגם לרמב"ם דסובר דאינו נאמן דלאוסרה הוא בא זה דוקא אם אין לו אז בנים ידועים יש הוכחה דלאסור הוא בא אבל כאן דהוא כמסל"ת מהכ"ת להתיר ודוק.
<b>וראיתי</b> בשאלתו שכ' וז"ל שאלה הנ"ל א"צ לפנים דהיא משנה מפורשת יש לי אחים אינו נאמן ובגמ' אמר אביי מתני' דלא מוחזק לן באחים וכו' ופירש"י וקיימא הך איתתא בחזקת שאינה זקוקה הרי כיון דלא מוחזק לן באחים הוי כמוחזק לן דל"ל אחים דאל"כ איפכא הל"ל דמוחזק לן דלית לי' אחים (במכ"ת נעלם ממנו לפי שעה דברי לח"מ פ"ג מה' יבום ה' כ' שחקר בגמ' דאמרי' דלא מוחזק לן בבנים ולא נקטו דמוחזק דלית לו בנים יעו"ש) וא"כ בנ"ד דלא מוחזק לן באחים ה"ה בחזקת היתר ואין הבעל נאמן להוציאה מחזקתה ואף שהרמב"ם פ"ג נתן טעם שמתכוון לאוסרה וטעם זה ל"ש בנידן דידן שהרי בשעת אמירה הי' לו בן מ"מ נלענ"ד דה"ה כשיש איזה עילה אחרת שי"ל שאמר כן משום עילה זו אמרי' ג"כ ובנ"ד י"ל שאמר כן להתפאר כלומר שהוא מיוחס ואינו כשאר ארחי ופרחי עכ"ל מעלתו נ"י.
<b>ולדעתי</b> דבר זה לא ניתן להאמר חדא דגם לרש"י וכל הפוסקים אם אינו סותר חזקה נאמן דהא גם לפי דברי הבעל אין מוציאה מחזקת היתר דהא הי' לו אז בנים ונהפוך הוא כמו דנאמן דיש לו בנים הגם שנגלו אח"כ אחים יען שנשארת בחזקת היתר ה"ה נאמן יש לי אחים יען דנשארת בחזקת היתר מכח בנים ולא אוכל להבין מ"ש מעלתו ואין הבעל נאמן להוציא מחזקתה עכ"ל מאיזה חזקה הוא מוציא ודוק.
<b>וטרם</b> אכלה לדבר אמרתי לחדש דבר בעזה"י הנה לא מצאתי מפורש הבנת חז"ל במה שאמרו מתני' דלא מוחזק לן באחים ברייתא דמוחזק לן באחים ויש לפרש בדבריה' שני פירושים (א) אם איש בא לגור באחד מקהילת ישראל בין שחי במקום מושבו רבות בשנים או אפי' רק שלשים יום ולא שמענו מפיו או מפי אחרים שיש לו אחים וא"כ אין כאן הוכחה דאין לו אחים כיון דלא ידענו שיש לו אחים א"כ היא בחזקת היתר מכח ס"ס דלמא יש לו בנים ואת"ל דאין לו בנים דלמא אין לו אחים דאיסור אישות פקע בוודאי ויש ס"ס דלא בא מחדש איסור יבמה לשוק ומקילין עפ"י דין שלא לחוש על חשש רחוק דלמא יש לו אחים ולא נודע לנו שדרך האיש לספר לאשתו בני משפחתו מאבותיו מאחיו ומאחותיו ואילו הי' לו אח הי' מספר לאשתו ומדלא ידעה מזה בוודאי אין לו אחים אבל אין דרך לספר באינו אשתו שזנה עם פנוי' ויש לו בן זנונים א"כ הוי ס"ס מעלי' וקיימא בחזקת היתר (ב) בוודאי מי שדר אצלינו ימים מועטין ולא שמענו לו מאח זה לא נקרא דלא מוחזק לן באחים דאטו עם ביאתו לכאן הי' לו לספר מאחיו אולי יש לו אחים בעולם ומה שלא הגיד לאשתו אולי אחיו רעים וחטאים לד' ולא לכבוד המה לו לדבר מהם או משטמה בלבו עליהם אשר לא יזכר שמם הלא יוסף לא פקד אחיו בכל כ"ב שנים לשלוח אליהם שליח וגם לאביו לא הגיד כי עלה לגדולה וקרא שם בנו מנשה כי נשני ד' את כל בית אבי או דלמא אחיו הלך למרחוק בדרך ולא נודע מקומו ולאיזה תכלית יגיד לאשתו כי יש לו אח ואיננו לכן שתק ולא הודיע לה שיש לי אחים או אח אחד שלא תצער עצמה פן תוכל לשאר עגונה אם לא יהי' לה בנים ממנו אבל מי שדר במקהלות רבות בשנים ולא שמענו מעולם איזה הזכרה או סיפור מעשה להזכיר שיש לו אח אז אמרי' דלא הוחזק באח דטבע אדם להזכיר ברוב שנים איזה מעשה אשר קרה לאחיו או עמו או עם איש אחר או שהי' דואג ונאנח ולגלות לאיש משיודעין כי הי' לו אח ולא נודעו עקבותיו או שלא הלך בדרך הטוב או שהוא איש אינו מוצלח או בהיפוך שנודעו עקבותיו או נתהפך לדרך הטוב או שנתעשר והצליח וכדומה אלף אומדנות והוכחות שאין לאיש הזה אח אבל מוחזק לן באח הוי כיון דנשמע שיש לו אחים לא שיש עדות עליו רק כך שמענו שבאו אנשים וספרו לו דרישת שלום או הגידו למרחוק שדברו עם אחי פלוני בעלה של האשה הזאת או שמענו מהבעל מעשים אשר המה הוכחות שיש לו אחים וכדומה רק אין עדים לפנינו לשי' רש"י ועיין ברשב"א שמשמע אפי' יש עדים כמובן.
<b>אמנם</b> אי הבעל מזכיר אפי' אחר רבות בשנים שיש לו אחים לא שייך לומר אנן סהדי דאין לו מדלא הזכירו מקודם ז"א דעקוב הלב מי יודע הסיבות אשר לכד את לשונו לכחד תחת שפתיו מלהגיד שיש לו אח ועכשיו גבר הטבע עליו והזכירו במסל"ת במעשה ואם אינו מספר איזה מעשה ואמר בפעם אחד יש לי אח אמרי' דאמר כן לצער אשתו שרואה שאין לו בנים ורוצה לאוסרה על כ"ע אבל אם כל ימי חייו לא הזכירו לא הוא ולא אדם אחר ואחר מיתתו בא ע"א לומר שיש לו אח אז אינו נאמן יען דהמת לא הזכירו לאח הנ"ל לא במסל"ת כסיפור מעשה לשמחה או לתוגה וגם איש אחר לא הזכיר את אחיו כל ימי חיי הבעל רק עכשיו אחר המיתה בא העד אמרי' אנן סהדי דמשקר חוץ אם יבואו ב' עדים אמרי' דע"כ לא ידע האח הנ"ל ודוק.
<b>אבל</b> בוודאי אפי' בא מזמן קרוב ולא נודע לנו ולא לאשתו שיש לו אח אנו מתירין אותה מטעם ס"ס דלמא יש לו בנים ואת"ל אין לו בנים דלמא גם אחים אין לו ויש לזה סיוע מסברת ריטב"א קידושין דף ס"ד דמסתמא עומדת אשה בחזקת היתר לשוק עיי"ש דרוב אנשים אינם סריסים ורוב נשים מתעברות ויולדות ולא מחזקי' באיסור חדש אבל בוודאי ע"א נאמן לאסור אותה דע"א יוכל לסתור ס"ס אפי' לגמרי ולאסור אותה בוודאי ומכ"ש לברר ספק אחד והי' מעצמה תאסר ורק הבעל אינו נאמן משום דמכוון לצערה כמבואר ברמב"ם פ"ג מחליצה דסתם דבעל אינו נאמן דמכוון לצערה ודוק.
<b>ולא</b> מלבי הוצאתי זה דע"א נאמן לסתור חזקת היתר אשר נתיסד על ס"ס אלא יש לי ראי' ברורה בעזה"י.
<b>הנה</b> הרא"ש פ"ב בע"ז סי' ל"ה כ' דסתם כלים של נכרים אינם בני יומן משום שמא לא נשתמש בהם היום ואת"ל נשתמש דלמא בדבר הפוגם בעין וכ' וז"ל וא"ת ולטעמי' קפילא וי"ל כיון דס"ס לא הטריחוהו חכמים להטעימו קפילא עכ"ל משמע אבל אם טועם קפילא ואומר שמרגיש טעם לשבח אשר ידענו שנתבשל בו היום וגם טעמו לטוב הי' אסור וק' ואיך נאמין לסתור חזקת היתר מכח ס"ס אלא פשיטא דע"א נאמן לסתור חזקת היתר ול"ד לחזקה ודאית כגון לאסור יין כשר וכדומה שהיא חזקה שבוודאי הי' כשר פ"א ודוק אך יש להשיב הלא שם דאסור לכתחילה לבשל רק אנו חוקרים אם בישל בו דיש לצרף גם חזקת היתר של המאכל ואעפ"כ נאמן קפילא וע"כ דקפילא שאני דלא מרע אומנתו וק"ל אבל אטו לא יהי' ישראל נאמן שנתבשל היום בקדירה הנ"ל בשר ויהי' המאכל חלב אסור אשר יתבשל בו היום עיין בשו"ע סי' קכ"ב סעיף ו' ובטו"ז שם וע"כ דע"א נאמן נגד חזקת היתר של ס"ס ודוק.
<b>וראה</b> זה מצאתי ביו"ד החדש סי' קכ"ז סעיף ג' בהגהת הרה"ג ר' ברוך פרענקל ז"ל שכ' וז"ל וכל דבר שלא אתחזק לא להיתר ולא לאיסור ע"א נאמן עליו נ"ב וז"ל ר"ל דהיכא דדנין להתיר ספק איסור דאורייתא מחמת ס"ס או באיסור דרבנן בספק אחד וכן מטעם כל דפריש מרובא פריש ולפ"ד הרא"ש המובא בא"ז בב"מ דף ז' בסוגי' דקפץ א' דכל דפריש מקרי ספק אלא דהתירה התורה האי ספק וע"כ לגבי מעשר אף בזה ממועט מעשירי ודאי לא עשירי ספק עיי"ש בכל אותן גווני מקרי לא אתחזק איסור ולא היתר ונאמן ע"א לומר שיודע בוודאי שזה אסור עכ"ל ונפלאתי מאוד איך החליט הגאון הדבר דע"א נאמן כנגד חזקת היתר הבא מס"ס הלא מבואר בש"ע א"ע סי' קנ"ז בדלא מוחזק באחים אין ע"א נאמן להעיד על הא' שהוא יבמה וצע"ג אלא פשיטא דאיירי בשו"ע בדר כאן רבות בשנים ולא שמענו שום רמז דיש לו אח אז הוי כאנן סהדי כדמשמע לשון הרא"ש בתשו' שממנו מקור דין הנ"ל עיין בב"י ולא יצא מכשול מת"י הגאון רבן של ישראל ז"ל ודוק ומה שמשמע מרש"י ורשב"ם דע"א נאמן לאסור היינו אם לא הוחזק רבות בשנים רק שמתירין מכח ס"ס כמבואר ברשב"ם דהטעם מכח ס"ס ומיושב קו' הבית מאיר בסי' קנ"ז איך יהי' נעלם מרא"ש דעת רש"י ורשב"ם דרחוקים זה מזה ודוק ומיושב קו' הב"ש דכאן גם הנמ"י ורש"י מודים דבנידן דתשו' הרא"ש גם הם מודים דאין ע"א נאמן דהוי כאנן סהדי אבל בסוגי' דאיירי אפי' לא הוחזק לפנינו והי' רק מכח ס"ס ע"א נאמן לאסור אבל הבעל אינו נאמן אם אמר אין לי בנים ויש לי אחים דעקרה מחזקה ואמרי' לצעורי קמכוון כנלענ"ד.
<b>ולא</b> אוכל למנוע עצמי מלהודיע לכ"ת נ"י פירושי בבעה"מ שכ' וז"ל מתני' דלא מוחזק לן לא באחים ולא בבנים ומש"ה נאמן להתיר לומר יש לי בנים ואעפ"י שנתגלו לו אחים לאחר מכאן הועילה לו עדותו על הבנים להתירה ואינו נאמן לאסור אפי' חזר בו בשעת מיתה דמעיקרא בחזקת היתר קיימא וע"א נאמן להתיר חזקה אין אדם חוטא ולא לו ואינו נאמן לאסור דלאו כל כמיני' דאסר לה אכ"ע לאפוקי' מחזקתה עכ"ל ודבריו נפלאים (א) מ"ש ע"א נאמן להתיר חזקה איזה חזקה הוא מתיר כאן הלא היא בחזקת היתר כאשר הקדים דמעיקרא בחזקת היתר קיימא וצע"ג (ב) מ"ש אין אדם חוטא ולא לו הוא פלא גדול הלא אם אתחזק איסורא אין אני סומכין על חזקה א"א חוטא ולא לו כאשר הוכיח הפנ"י בסוגי' וצ"ע.
<b>אמנם</b> הכוונה אפי' אם אחרי דיבורו שיש לו בנים נתגלה לו לעצמו שיש לו אחים אעפ"כ אם מת אח"כ מותרת הגם כיון דנתגלו לו אחים ואין מוחזק בבנים הוי חזקת איסור שאם ימות בעלה תתיבם לאחיו אבל עכ"פ משעה שהעיד הבעל דיש לו בנים היתה האשה עומדת בח"ה לשוק מכח ס"ס שמא אין לו אחים ואת"ל יש לו דלמא יש לו בנים או בהיפך דלמא יש לו בנים ואת"ל אין לו דלמא גם אחים אין לו אז נאמן ע"א לסתור חזקה שאין לו בנים ונאמן שיש לו בנים אפי' אם יתגלו אחים תהי' פטורה והגם שמתיר חזקת אין לו בנים הלא ע"א נאמן מכח חזקה אין אדם חוטא ולא לו לסתור חזקה אחרת אם עכ"פ אין החפץ בחזקת איסור רק בחזקת היתר כמו נידן דהכא שהיא בחזקת היתר מכח ס"ס נאמן הוא לברר ספק אחד הגם שסותר בו חזקה של אין לו בנים דסמכי' על חזקה אאחו"ל אבל ביבמות אמרי' דלא מהני ע"א מכח חזקה אין אדם חוטא אם יש להחפץ חזקת איסור ומסיים הבעה"מ ואינו נאמן לאסור הכוונה אפי' חזר בשעת מיתה די"ל שחזקה שלא יהי' מכשיל אותה וגם אחיו באיסור אשת אח וגם חוזר כדי שלא יכשול העולם באיסור יבמה לשוק ודוק ויש לי בזה אריכות דברים בעזה"י.
<b>ובזה</b> אוכל לדין למעלתו לכף זכות אם לא מוחזק באחים הוי כחזקה שאין לו אחים אז א"נ לסתור חזקה הנ"ל הגם שהיא נשארת בחזקת היתר יען דסותר חזקה וכאן דאומר יש לי אחים מזה לא יצמיח קולא דנימא שיש לסמוך על חזקה אין אדם חוטא ולא לו ולא נאמן לסתור חזקה שאין לו אחים דהוי ע"א נגד חזקה ודוק אבל האמת העיד לעצמו דאפי' בא חזקה אאחו"ל ראוי להיות נאמן זה אחי אם היא נשארת בחזקת היתר כמו בנידן שאלתינו וק"ל.
<b>וחפשתי</b> בס' של קדושים ראשונים שאהבה נפשי ומצאתי שזכיתי לדין שבתשו' מהרי"ט ח"ר סי' פ"ב בנידן שאלתו חידש זאת הגם דאשה מותרת מכח ס"ס ספק יש לו בנים ואת"ל אין לו דלמא גם אחים אין לו בכ"ז לא הוי חזקה מעלי' דנאמר אין ע"א נאמן לאסור אבל אותו נידן של הרא"ש הוי חזקה אלימתא והסביר וז"ל כמ"ש שישב שם כמה ומעולם לא נראה ולא נשמע לא מפיו ולא מפי זולתו שהי' לו אחים זו חזקה ברורה דקי"ל סוקלין ושורפין על החזקות כדאמרי' מעשה באשה אחת ותינוק מורכב על כתיפה וכו' אף כאן הואיל וכמה שנים לא נשמע לו אח בחזקה שאין לו אחים עומדת ואעפ"י שלדברי העד נעקרה החזקה מ"מ לא כל כמיני' דע"א למיעקר לחזקה דמוחזק לן בדלית לי' אחים וכך הם דקדוק דברי הרא"ש ז"ל שכ' מילתא דפשיט' הוא כיון שהאשה זו בחזקת שאין אחים לבעלה עומדת ולא אמר בחזקת היתר לשוק עומדת עכ"ל הזהב ראה בעיניך שהגאון מהרי"ט הבין כן הדברים אם הבעל לא הזכיר האח כל ימי חיותו וכן שכניו ומיודעיו לא הזכירו לו אחים אז נתהוה חזקה חדשה דאנן סהדי דלית לי' אחים אבל הרשב"ם דן דלא מוחזק לן באחים היינו דלא ידענו שיש לו אחים אבל גם אין חזקה דלית לי' אחים אז היא מותרת מכח ס"ס ונאמן ע"א לעקור הס"ס כמובן ולפי דברי מהרי"ט דנאמן ע"א לעקור ס"ס ק' א"כ למה אין הבעל נאמן לומר יש לו אחים ועוקר הס"ס וצ"ל שאני הבעל דמכוון לאוסרה כמבואר ברמב"ם אבל אם לא אמר יש לי בנים ובא אחד ואמר אנא אחוה דמיתנא ומכ"ש אם מעיד ע"א דעלמא נאמן לעקור ס"ס וק"ל.
<b>אך</b> יפלא לפי הבנת מהרי"ט בתשו' הרא"ש שאחי האשה שאומר שיש אח לבעלה אינו נאמן יען דשם הוי חזקה מעלי' דמעולם לא שמענו דיש לבעלה אח וא"כ לאיזה תכלית הביא הרא"ש סוגי' דקידושין דבעל אינו נאמן לאוסרה בדלא מוחזק באחים הא שם הטעם הגם דע"א נאמן ואפי' אם יבוא אחד ויאמר אני האח ורוצה לחלוץ לא נאמן דהא עוקר ס"ס רק הבעל אינו נאמן דמכוון לצערה ולאוסרה אכ"ע וזה לא שייך אם אחי אשה אומר עדות שיש לה יבם ולהך חזקה גמורה אשר דן הרא"ש ליכא ראי' מסוגי' דקידושין כלל וצע"ג עוד נפלא בעיני על תשו' הרא"ש הנ"ל דהוסיף לא מבעי' אחים שהוא פסול עליו שאינו נאמן אלא אפי' איש דעלמא א"נ והביא ראי' מפ' הניזקין מהי' עושה עמו בטהרות דאין ע"א נאמן נגד חזקה של היתר לחדש איסור עיי"ש וא"כ יפלא מאי רבותא דמתני' דבעל א"נ לומר י"ל אחים הלא אצלו שייך לומר דמכוון לאוסרה למה לא אשמעי' מתני' רבותא יותר אפי' ע"א דעלמא א"נ וע"כ דמתני' איירי בכל אופן אפי' אם איש בא אתמול כנידון דמהרי"ט דאז הי' עד דעלמא נאמן אבל הבעל א"נ דמכוון לאוסרה ולא יוכל לומר יש לו אח וא"כ תתחזק הקו' לאיזה תכלית הביא תשו' הרא"ש סוגי' דקידושין אשר לא יכנס בגבולה כלל לפי הבנת מהרי"ט וצע"ג עוד נפלא על תשו' הרא"ש שהביא סוגי' דקידושין וסיים דמוכח משם דבעל א"נ להוציאה מחזקתה ולאוסרה אכ"ע וכ"ש אחיו שאינו נאמן להוציאה מחזקתה ולאוסרה אכ"ע עיי"ש והוא פלא בשתים (א) הלא לפי הבנת מהרי"ט איירי הסוגי' דל"ל חזקה כלל והגם דמותרת לינשא מכח ס"ס אבל זה לא מקרי חזקה כנגד העד דנאמר דלא יוכל להוציאה מחזקתה דמעולם לא נעשה חזקה דאין לו אחים רק דלא הוי חזקה דאית לי' אחים וא"כ איך הזכיר הרא"ש דבעל לא יוכל להוציאה מחזקתה (ב) מאי כ"ש הוא שאחי' א"נ דלמא הבעל א"נ כאשר ביאר הרמב"ם דמכוון לאסור אחותו ולצערה ויהי' נאמן וצ"ע.
<b>ואחר</b> העיון כנים הדברים בעזה"י והוא דיש ב' אופני חזקות (א) חזקה וודאית אשר ידענו בבירור מכח הסברא כחזקת הטבע של בנה מורכב על כתיפה דאנן סהדי מכח שכל אנושי במנהג טבע העולם (ב) חזקה המוחזקת עפ"י חקי התורה למשל התורה חדשה לילך בתר רוב ולכן אנו אוכלים חלב בהמה ולא חיישי' דלמא הבהמה היא טרפה ולמחר שהיא טרפה לא נאמר שע"כ היום נטרפה דאוקי על חזקת כשרות מלפנים דמעיקרא לא הי' חזקה הנ"ל אלא עפ"י חק התורה ליזל בתר רוב ועכשיו דראינן טריפות בה אסרי' כל הגבינות והבדל ביניהם למשל היכא דלא הוחזק באחים והותרה לשוק מכח ס"ס והוי לה חזקת היתר מכח ס"ס בכ"ז אין זה חזקה ודאית דנאמר דע"כ העד משקר ונאמן העד לעקור החזקה הנתהות מכח חק התורה דס"ס הוי כרוב אבל אם יש עוד חזקה מכח חזקת הטבע דברבות בשנים לא נשמע מפי בעל האשה או מיודעיו רמז שיש לו אח זה א"א עפ"י חקי הטבע וההתנהגות בני אדם אז אין ע"א נאמן לעקור חזקה הנתהוה עפ"י מנהג טבע העולם.
<b>וכ"ז</b> דע"א נאמן לעקור החזקה הנתהוה עפ"י ס"ס או רוב הוא דוקא עד כשר אבל קרוב שהוא עד פסול או הבעל שהוא כגופה של אשה וקרוב לה ביותר אז א"נ גם לעקור ס"ס דהא עכ"פ זכתה בזכות שתהי' מותרת לשוק עפ"י דין תורה מכח ס"ס ואין הבעל או הקרוב לה נאמן להפסיד לה זכות זה ולכן דייק הגמ' לא כל כמיני' לאוסרה לעלמא ולכן דן הרא"ש מתחילה על חזקתה מכח ס"ס וזכתה בזכות להיות מותרת לשוק שהבעל ומכ"ש אחים אינו נאמן להוציא מחזקתה ולאוסרה אכ"ע ואם הבעל א"נ הגם שאמר זאת בחייו אשר עדיין לא זכתה בזכות הנ"ל רק עתידה לזכות בו מכ"ש אחי' אשר אומר זאת אחרי מות בעלה וכבר זכתה בזכות שלה ואח"כ דן הרא"ש משכחת שיש כאן גם חזקה מעלי' מכח התנהגות העולם ואז אפי' ע"א דעלמא א"נ ודוק דבלא"ה יפלא מאוד מה השמיע הרא"ש לא מבעי' אחי' שהוא פסול לה אלא אפי' ע"א דעלמא עיי"ש וק' אי ע"א דעלמא יהי' כשר לה א"כ ה"ה אחי' דפסול דבאיסורין דנאמן ע"א גם הקרוב נאמן כמבואר ברמ"א ולא הביא שהרא"ש חולק ע"ז ולפמ"ש נכון דבספק גמור הרא"ש מודה לרשב"א וכאן דן הרא"ש על חזקה הנתהוה מכח ס"ס שם יש הבדל בין ע"א כשר ובין קרוב ודוק.
<b>אבל</b> אי לא אמר מתחלה יש לי בנים ובא א' ואמר אנא אחוה דמיתנא נאמן ממנ"פ דהא אנן לא ידענא לי' ואם אמר על איש אחר שהוא יבמה הי' נאמן ה"ה שנאמן על עצמו ויוכל לחלוץ לה או ליבם רק לא יכול לכופה ליבום דדלמא משקר ונתן עיניו בה אבל ליבם נאמן ממנ"פ ונכון סוגי' הגמ' ופי' רש"י ודוק.
<b>היוצא</b> מזה דדוקא לעקור חזקה ודאית הוא דאין ע"א נאמן והוא הדין המבואר בשו"ע אבל חזקה מכח ס"ס ע"א נאמן לאסור כהבנת הנמ"י דהוא עוקר הס"ס מעיקרא והגם שכתבתי דאפי' בכה"ג סובר הרא"ש דמוכח מסוגי' דקידושין דבעל א"נ להוציא מחזקתה היינו דוקא אם מעיד לאוסרה אבל בנידן שאלתינו שהי' לו אז בן ואינו מוציאה מחזקת היתר שלה בודאי נאמן שאיסור בע"א יוחזק קודם המעשה והוא טוב מדין הרמב"ם בשם הירושלמי ודוק.
<b>וחקרתי</b> בספרן של קדושים אחרונים ומצאתי בנב"י מהד"ת א"ע סי' קמ"ד בנידן דחמי' העיד שיש לו בן במדינת פולין והחליט לדעת נ"י ורש"י היא אסורה הגם שלא מאמינה לחמי' אבל לדעת המחבר מותרת וציין לראות דברי מהרי"ט שסובר דגם הרא"ש הוא מן המחמירין והשיג עליו דאיזה זמן מגביל לזה לדעת אם הוי חזקה מעלי' דלא יהי' ע"א נאמן עיי"ש.
<b>ולפמ"ש</b> לק"מ בעזה"י הלא הרא"ש ביאר אם כל ימי חייו לא הזכירו לא הוא ולא מיודעיו רק אחר מותו בא ע"א לחדש עדות שהוא אח לבעל האשה הזאת אשר מת אז אין אנו מאמינים לע"א אבל אם בעצמו הסיח זאת בסיפורי מעשיו או אחרים ספרו שיש לאיש הזה אח אין כאן חזקה ודאית דהא הי' מספר בעצמו או נשמע בחייו שיש לו אח והבדל יש אם סופר הבעל בשעה שלא הי' מכוון לאסור את אשתו כגון בשעה שהי' לו בן אז נאמן אפי' להוציא אותה מחזקת היתר מס"ס אבל אם מכוון לאוסרה א"נ אפי' להוציאה מחזקת היתר ס"ס אבל ע"א דעלמא נאמן מחזקת היתר ס"ס בכל אופן ודוק ואולי השגת נב"י לאיזה זמן מוגבל למשל אם הי' כל ימי נישואין של הבעל עם אשתו רק שנה או שנתים מהכ"ת יהי' כבר חזקה ודאית וק"ל.
<b>שוב</b> מצאתי שגם אמ"ו הגאון ז"ל בחת"ס א"ע ח"ב סי' ע"ב החזיק בדעת מהרי"ט דכנגד חזקת היתר מכח ס"ס שמא יש לו בנים ואת"ל אין לו דלמא גם אחים אין לו נאמן ע"א לאוסרה והביא שבס' שב יעקב מביא סברא הנ"ל בשם מהרי"ט צהלון ושבחוהו וביאר שה"ה אם אמר הבעל בחייו שיש לו אחים נאמן אם יש אות שלא כוון לצערה כגון שהי' רוצה לגרשה בחייו רק הטעוהו שאין כותבין גט שכ"מ בזה"ז ובסוף התשו' ביאר שבנידן שלו יש לחוש מה שאמר בתחילה י"ל אח עשה לצערה רק אח"כ התחרט ובוש מלהודות בכ"ז לא סמך להתיר מכ"ש בנידן שאלתינו שהי' לו אז בן שבוודאי לא כיוון לצערה שנאמן הבעל כע"א כנלענ"ד שוב מצאתי עוד שציין שם לעיין בח"ר סי' מ"א והחזיק שם ג"כ בדעת מהרי"ט והגם שיש לי הערות על דבריו אבל הזמן בוגד בי ולדבר שאלתינו אין דבר חוצץ שיהי' היתר לעלובה הזאת העומדת לפנינו.
<b>ומ"ש</b> מעלתו נ"י שנאמר שאמר כן כדי להתפאר בעיני אשתו שאינו כשאר ארחי ופרחי לא ידעתי איך עלה זאת ברעיונו הלא הי' אחר נישואין כאשר סיפר זאת ואם מהכ"ת שנחשוד אותו שמשקר עיין רמב"ן במלחמות בסוגי' דקידושין הנ"ל דדוקא מה שאמר קודם נישואין יש לחוש שאמר כן כדי שתנשא לו אבל אחר נישואין למה הוא לו ובפרט שלא ייחס עצמו ממשפחת אבות אבי רם רק אמר שיש לו אח למדן מופלג וא"כ למה הוסיף שהוא זקן אלא וודאי סיפר האמת כאשר הוא יודע שכנים דבריו כמובן ומה שמוסיף עוד דילמא הוא אחיו מאם ולא מאב הוא רחוק דאין אדם מישראל מיחס באחיו מאם רק באחיו מאב לכן אין לסמוך על היתרים כאילו כמובן.
<b>ולסיומא</b> אכתוב לו איזה הערות ראשון פליאה גדולה בעיני על הנב"י ח"ב בא"ע סי' קמ"ג שהתפלא על הב"ש בסי' קנ"ז שסובר דלנמ"י לא מוחזק באחים לא הוי חזקה וע"א נאמן לאסור והקשה הגאון א"כ דלא הוי חזקה אלא ספק א"כ בלא עד תהי' אסורה מכח ספק איסור דאורייתא דיבמה לשוק דלמא יש לבעלה אח ותי' דאיכא רוב להיתר שמא לא הוליד אבי המת עוד ברא ואת"ל הוליד שמא מת ואע"ג דהכל ספק אחד אם יש לבעלה אח עכ"פ רובא להתיר איכא דכל הנולדים מחצה זכרים ומחצה נקבות ומיעוט מפילות עיי"ש (ומבואר מכאן דסובר דע"א נאמן נגד הרוב לברר כדבר הגאון ר' ברוך פרענקל ז"ל דהא ע"א נאמן לנ"י הגם דבלא עדות איכא רוב המתיר אותה) ולדעתי היא נקודה נפלאה איך נעלם ממנו לפי הרגע הזאת דברי רשב"ם דיש עכ"פ ס"ם דלמא י"ל בן ואת"ל א"ל דלמא גם אחים א"ל או בהיפוך דלמא א"ל אח ואת"ל י"ל דלמא גם בנים י"ל אשר לא ידענו ולכן אם אין עד שאומר שיש לבעלה אח מותרת אבל אם יש אח אז נאמן ע"א לסתור חזקת היתר הבא מכח ס"ס ודוק וא"כ יש ראי' מדברי הב"ש לדין החדש של הגאון מלייפניק ז"ל שנית ראיתי במהרי"ט בסי' פ"ב שדמה שע"א נאמן לסתור מה שהחזקנו האשה שמותרת לשוק להך דר"ן קידושין בקידשתי את בתי דנאמן ע"א לומר שזה האיש קידש אותה הואיל ול"ל חזקה מבוררת לאיסור ונאמן ע"א להתיר מכ"ש כאן דנאמן לאסור אותה עיי"ש.
<b>ולע"ד</b> הבנה אחרת בר"ן יען דמתחלה היינו יודעים שאסורה לכ"ע ומותרת עכ"פ לאיש אחד כך עכשיו אחר עדות העד היא נשארת אסורה לכ"ע מותר רק לע"א ומברר בעדותו רק מי האיש שמותר בה אבל לא מוציא מכלל האיסור אפי' גוף אחד אבל אם היו נכללים בספק ערוה מאה משפחות והעד בא להוציא מכלל איסור משפחה אחת הגם שהעד רק מברר היתר מכח איסור כיון שעכ"פ משנה להקטין הספק הנכנס בכלל איסור ערוה אינו נאמן והארכתי בפרט זה בספרי מחנה חיים סי' ע"א בד"ה ולדעתי לתרץ סתירת הר"ן עיי"ש וא"כ כאן דע"א בא לסתור מה שהחזקנו להיתר בוודאי אין ע"א נאמן הגם דחזקה שלה לא הצמיחה מכח וודאית רק מכח ס"ס ואין ראי' מר"ן הנ"ל ודוק ומה שהבין מן חי' שע"א נאמן לסתור חזקה של היתר אשר החזקנו עד עתה עיי"ש פלא נאמנות החי' הוי רק דרבנן לרוב שיטות כנודע ובש"מ בב"מ דף ל"א בד"ה אילימא ערעור חד משמע דנאמנות החיה הוא דאורייתא עיי"ש ועוד דשם הי' מתחלה ספק והאשה בררה הספק אז העד סותר דבורה ונשאר ספק הקודם אבל כאן מעיקרא משעת נישואין הי' הס"ס ולא שייך דנסתר הס"ס ונשאר הספק דקודם הנישואין הי' חזקת היתר לשוק ומשעה שנתהוה האיסור אישות מיד נתהוה הס"ס שלא תזקוק ליבום ובפרט בנידן דמהרי"ט שאמר אין לו אחים ונשבע עליו ואולי הי' לו ג"כ בנים אשר לא גילה ומהכ"ת שע"א יהי' נאמן חוץ מהני טעמי דדן אח"כ מהרי"ט ומה שהביא דברי תשו' מיימונית אין כוונת מהרי"ט להביא ראי' לדינו דז"א דלא קרב זא"ז כמו שבארתי בתשו' בעזה"י רק הביא אותו לבאר שאין מדבריו סתירה לדברי תשו' הרא"ש עיי"ש בסידור בנין דברי מהרי"ט יראה שתל"י האמת בפי כאשר אמרתי למעלה ומה שהביא מדברי תו' שנאמנים דקטנים או קרובים היו דנשארו גם עכשיו אחזקת כשרות והקשה עכ"פ אנו היינו מחזיקין השטר לכשר מחזקה אין עדים חותמים על השטר אא"כ נעשה בגדול ואעפ"כ נאמנים לעקור חזקה אשר החזקנו יען דלדברי עדים לא הי' להם חזקת כשרות מעולם ע"ש וק"ל איך מדמה דשא"ה דהי' חתומים פעם אחד בוודאי קטנים וטוענים העדים שנשארו החתומים בשעת החתימה בחזקת קטנות אבל כאן מעולם לא הי' לה חזקת זיקוק ליבם כמש"ל ודוק ומה שהביא מתו' בחולין דלולי דאזלי' בתר רוב לא מהני י"ב חודש דלא הוי חזקה ברורה עיי"ש פלא בעיני דשאני התם דלא הוי שעה אחת תוך י"ב חודש אשר תהי' הבהמה מותרת לאכול אז לא אזלינן בתר רוב ולאחר י"ב חודש כבר נכנס בספק של טריפות דלמא נטרפה מקודם שנגמרו י"ב חודש דהא מחזיקין מאיסור לאיסור באותו שם טרפות עצמו אבל כאן היתה בבטח בחזקת היתר לשוק מכח ס"ס ואי יען דבעובדא דמהרי"ט בא הע"א מחיים ולשיטתו מחזיקין מאיסור לאיסור א"כ בלא"ה הי' לו להבדיל בין נידון דתשו' הרא"ש לנדון שלו וקצרתי מאוד רק רמזתי מעט שלישית ראיתי בבית מאיר סי' קנ"ז דהקשה למה ע"א נאמן לומר איש זה הוא אח לחלוץ דהוי רק גילוי מלתא הגם דיש חזקת איסור דידענו שיש אח בעולם א"כ ה"ה אם יש ע"א ואמר גילוי מלתא שזה האיש הוא אח יהי' נאמן כנגד חזקת היתר עיי"ש שהבדיל לחלק והוא מחוסר תבלין והארכתי בחי' ליתן בו טעם מתוק בעזה"י.
<b>אמנם</b> במכ"ת הקדושה ז"ל קו' זו לק"מ דשם מברר שזה הוא היבם ויוכל לחלוץ אם ועשה מעשה חליצה או יבום אבל בלא מעשה הנ"ל היא נשאר בחזקת איסור הגם שיש יבם בעולם א"כ העד אינו מברר רק שיש כאן חפץ אשר יוכל להתיר איסור אבל בעדותו עדיין לא נסתר חזקת איסור והוא כמו שע"א נאמן גט זה נכתב לשמה של אשה זו וראוי לגרש בו אבל כאן שהיתה בחזקת היתר והעד אמר שיש בעולם יבם א"כ בגוף העדות מיד מותר חזקת היתר בוודאי אין ע"א נאמן לסתור חזקת היתר אם יש בגוף העדות סתירת חזקה ודוק לפי מה שביארתי בתשו' בספרי סי' ע"א בין אם הע"א אינו מחליש להוציא אדם פרטי מחזקת איסור כגון בקדשתי את בתי ובין האומר לשלוחו צא וקדש לי אשה בלא"ה לק"מ קו' ב"מ הנ"ל דאם מברר היבם אז אינו מברר רק מה שידענו מתחילה שמותרת לאחד ואסורה לכ"ע אבל כאן דסברנו שמותרת לכ"ע וע"א אומר שמותרת רק לאחד וגם אצלו רק בתורת יבום לא לשם נוי ולא לשם זנות הארכתי בזה במק"א להסביר דברי נב"י ואין כאן מקומו ולא אכחד כי הרהרתי היתר בעלובה הזאת בדבר חדש יען שלא הזכיר שם אחיו ומקום דירתו ומקום מולדתו חשבתי לחדש דע"א נאמן ובפרט הבעל אם אומר עדות על גוף ידוע ולא על האשה אבל לא מצאתי אפי' ראי' אחת הגם שלא מצאתי גם סתירה אבל אשים יד למו פי עד שיאיר ד' עיני בתורתו ואולי אם הדרכ"ת נ"י ימחול לגלות לי דברי אשה אות באות אולי תזכור אופן דיבורו של הבעל וגם מה דובר בשעת חליו בשעת מיתה או מה דיבר כאשר מת בתו וכדומה הכל באר היטיב וישלח לי גם הפסק של הרב הגאון נ"י אז בל"נ דעתי לשום עיני עוד על שאלה הנ"ל.
<b>סימן</b>
<b>יד</b>
<b>נסתפקתי</b> איך הדין אם בא ע"א ואמר אצלו הי' יהודי אשר דמות צורתו הי' כך וכך ומתאר לנו פרצופו וחוטמו ופדחתו ועוד סימנים שהי' לגוף האיש שמת אצלו ואנן ידעינן שחסר במקומנו איש כזה אשר הי' לו פרצוף פנים וסימנים כזה אשר שמענו מאי הדין היש להקל להתיר האשה עי"כ או נימא כל מה שיש להקל בעגונה הוא דוקא אם העד הנותן סימנים הוא מעיד ע"י הסימנים שמת בעל האשה הזאת אז אנו מאמינים ע"פ ע"א ואפי' עבד ואפי' אשה כיון שיש עכ"פ עדות על היתר אשה הנ"ל אבל באופן זה דאיש המספר הדמות והתואר והסימנים לא יודע אם מת בעל אשה הזאת ואנו שיודעים שהי' פה איש אשר הי' לו דמות פנים וסימני גוף כזה הלא אנן לא ידעינן שמת האיש שהי' לו כל הסימנים האלו א"כ ליכא כאן עדות להתיר עגונה וצע"ג.
<b>ונלע"ד</b> לבאר בעזה"י דכלל גדול הוא דבדבר שבערוה צריך להיות הגדת עדות אבל ידיעה בלא עדות לא מהני דדוקא בממון דלא איברי סהדי אלא משום שקרא אז מהני הוכחה ואומדנא וידיעה אבל בדבר שבערוה צריך יסוד כח עדות עיין תומים סי' צ' וה"ה להתיר אשת איש ע"י מיתת בעלה צריך הגדת עדים מכח עדות מדין תורה והגם שחכמים הקילו בעדות אשה היינו אם עכ"פ בגוף העדות ליכא חסרון וגרעון רק באיש המעיד יש חסרון שהמעיד הוא אשה או עבד או שפחה או עד מפי עד או עדות בכתב וכדומה שהקילו חכז"ל בעגונה אבל אם יש חסרון בגוף האומר ודברים בספירת המעשה אשר הוא תוכן התכלית אשר עליו נשען ההיתר בזה לא הקילו חכז"ל ונשאר הכל על דין תורה שצריך יסוד כח עדות ברור ודבר שלם ולא חצי דבר עיין בב"ק דף ע' ובתוס' גיטין דף ס"ב בסוגי' דשליש ובב"ש סי' ל"א.
<b>ולפ"ז</b> בשלומא אם העד אומר הכרת פרצוף פנים או סימנים בגוף ואמר שראיתי דמות הפרצוף או הסימנים והכרתי שזה ראובן בן יעקב שהי' חקוק בעיני דמות תוארו או שהי' חקוק בלבי סימני גופו ומכח הדמות פניו או סימניו אני מעיד שמת ראובן בן יעקב זה נקרא עדות או סימנים דאורייתא דהא הוא מעיד עכ"פ מכח הפרצוף או הסימנים שמת ראובן בן יעקב וממילא אשתו מותרת אבל אם מספר שבא אליו אדם אשר לא ראה מעולם רק שבא אל ביתו ראה דמות פניו וסימני גופו ואח"כ מת האיש הנ"ל אבל אין לו שום ידיעה מכח הפרצוף או הסימנים שהוא ראובן בן יעקב רק אנו יודעים שראובן בן יעקב בעל אשה הנ"ל הי' לו פרצוף פנים וסימני גוף כמו אשר שמענו באזנינו מאיש העומד לפנינו אבל אנחנו לא ראינו איש מת אשר הי' לו דמות פנים וסימני הגוף כאשר חקוק בעינינו מראובן בן יעקב נמצא סוף כל סוף העדים אשר ראו המת לא הכירו שהוא ראובן בן יעקב ואנו שידענו שתואר פניו של ראובן בן יעקב הוא כן אבל לא ראינו מת אשר הי' לו תואר פנים וסימנים ולא נגמר עדות שמת ראובן בן יעקב בעל האשה הזאת רק בצירוף ב' כיתי עדים כת המעיד על דמות הפנים של ראובן בן יעקב וכת המעיד על דמות פנים וסימני המת וכל כת מעיד חצי דבר והתורה אמרה על פי שנים עדים יקום דבר שלם ולא חצי דבר ואין כאן סוג עדות כמו בשנים אומרים שראו שערה בגבה ושנים אומרים שערה בכריסה דלא הוה עדות וחכמים לא הקילו רק על גוף המעיד אבל לא בגוף העדות ונשאר על דין תורה כנלע"ד ברור ונכון בסברה בעזה"י.
<b>וראה</b> כי כנים דברי שלדעתי רמזו חכז"ל על זה בבכורות דף מ"ו שהקשה למה בנחלה די בפרצוף פנים בלא חוטם ובעגונה צריך שניהם פרצוף וחוטם ומשני שאני עדות אשה דהחמירו ופריך והא תנן דהוחזקו להיות משיאין עד מפי עד ומשני כי אקילו רבנן בסופה בתחילתה לא אקילו רבנן פי' רש"י וז"ל בסופה לאחר שכוונו יפה בזה הקילו חכמים להחזיקן אפי' בעבד ושפחה אבל בתחלתה תחלת העדות דהיינו ראיית המת לא הקילו עד שיכירוהו יפה עכ"ל מבואר בעין יפה שרק על גוף האומר העדות הקילו להיות נאמן אפי' שפחה ואפי' עד מפי עד ומפי עבד אבל בתכלית האמירת העדות תוכן הענין לדעת אם מת האיש סוף החמירו שצריך הכרה היטב והבן בעזה"י.
<b>ואמרתי</b> עוד להסביר הדברים דבגיטין דף ס"ו אמרי' בגמ' אומר אמרו פסול דחיישי' שמא שכרה עדים ומסיק הגמ' שם הגם דלא חיישי' בשני עדים שמעידים שקר ומשני דבור אמרו מעשה לא עבדי והסביר תוס' שם בוודאי אם אמרו שחלצה או מיאנה נאמנים יען דנגמר ע"י דבורם מיד אבל כאן לא נגמר על ידם יעו"ש וא"כ בשלומא אם מכח הסימנים מכירים את המת ומעידים לאשתו שמותרת אז סמכי' עליהם אבל אם אומרים רק סימני המת ולא מעידים על שם ידוע רק אנו אומרים שבוודאי הוא ראובן בן יעקב בעל אשה זאת אז חיישי' שעדים ראשונים משקרים והבן.
<b>והרמב"ם</b> כתב פי"ג מה' גירושין ה' כ"ז וז"ל ישראל שאמר מת איש יהודי עמנו במקום פלוני כך וכך צורתו וכך הי' סימניו אין אומרים באומד הדעת פלוני הוא עד שיעיד העד שהוא פלוני ויזכיר שמו ושם עירו עכ"ל הובא במ"מ בשם התוספתא ולפמ"ש נכון דברי רמב"ם מאוד דאפי' אם מספר תואר פרצופו וחוטמו ופדחתו ומגיד עוד מאה סימנים מובהקים וברורים בכל זאת כיון שעד אינו אומר שמתוך פרצופו וסימניו הכיר שאיש ראובן מת רק אנו יודעים שכך הי' צורת ראובן בן יעקב אין זה עדות כלל על בירור מיתת ראובן כי עדות בצירוף ב' כיתות עדים אין זה עדות מן התורה ורבנן לא הקילו בתחלת עדות עגונה והבן זה מאוד.
<b>ולדעתי</b> רמזו על זה חכז"ל בלשון המתני' ביבמות דף ק"כ אין מעידין אלא על פרצוף פנים וחוטם אעפ"י שיש סימנים בגופו וכליו ג"כ (א) ולכאורה למה נקט המתני' אין מעידין ולא נקט אין מתירין את האשה אלא על פרצוף פנים וחוטם אעפ"י שיש סימנים בגופו וכליו וצע"ג (ב) למה נקט אעפ"י שיש סימנים בגופו וכליו ולא נקט אעפ"י שיש סימנים בגוף ובכלים כמו שנקט פרצוף פנים וחוטם ולא נקט על פרצוף פניו וחוטמו וצע"ג.
<b>אך</b> הוא הדבר אשר דברתי דרמזו חכמז"ל דגם על פרצוף פנים וחוטם אין מתירין אלא א"כ אותן שראו הפרצוף וחוטם מעידין ע"י הכרה שמת איש בעל אשה הזאת אבל אם אנשי ההכרה אינם עדים שמת ראובן בן יעקב שיהיו המה ג"כ עדים שאיש אשר שמו כן מת אין אנו מתירין גם על פרצוף פנים וחוטם וק"ל ולכן נקטו פרצוף פנים וחוטם הגם אם ליכא שום הוכחה עוד שהוא איש הנ"ל וכאשר ראו המת לא חשבו שרואים פרצוף וחוטם של איש ההוא רק הסתכלו בו להכירו ואח"כ הכירו שהוא האיש מהני אבל בלא פרצוף עם החוטם אעפ"י שיש סימני' בגופו וכליו לא מבעי אם מגידים רק סימני גוף וסימני כלים ולא ידעו באיש הזה הסימנים בחייו ולא הכירו מעולם שהן כליו רק מגידים סימני' של הגוף ושל כלים בוודאי לא מהני אלא אפי' שהכירו סימני גופו וגם סימני כליו שכבר ידעו סימנים הנ"ל בעודו בחיים חיותו וגם הכירו הפרצוף בלא חוטם אעפ"כ אין מעידים אבל מעידים על פרצוף פנים וחוטם אף על פי שלא הי' להם מתחלה טביעת עין בגוף שהוא יהי' איש הנ"ל גם כן מהני פרצוף פנים עם החוטם אבל אי נקטו אלא על פרצוף פניו וחוטמו יש לטעות כי מתחלה צריך להיות להם ט"ע בגופו אעפ"כ לא מהני אלא ראו וגם הכירו פרצוף פניו וחוטמו של איש ההוא הניכר להם בט"ע של בנין גופו קמ"ל המתני' הגם שבשעה שראו הפרצוף והחוטם לא חשבו שיהי' פרצוף וחוטם של איש ידוע אעפ"כ מהני דלר"ת מהני ט"ע בגוף בלא פרצוף פנים וחוטם ולשאר שיטות דסברו דלא מהני ט"ע בגוף אבל כ"ע מודים דהכרת פרצוף וחוטם מהני בלא ט"ע דגוף וק"ל.
<b>ורש"י</b> כתב וז"ל אין מעידין על האיש שמת אא"כ ראוהו מת בפרצוף פניו ובחוטמו שיכולין להכירו שזהו אבל אם לא ראוהו בפרצוף או שניטל חוטמו אין מעידין עליו להשיא את אשתו שמא אין הוא עכ"ל שפתו ברור מללו שלא מהני הכרת פרצוף עם חוטם רק בתורת כח עדות שהכירו שזה האיש שמת והמה עדים להתיר את אשתו ולא איירי המתני' שהמה יעידו דמות תוארו ואנחנו נתיר על הגדתם וק"ל.
<b>תמצית</b> הדברים דלא מהני מאה סימנים מובהקים והגדת תואר פרצוף אם העדים לא ידעו מהסימנים ומהפרצוף מי האיש שמת כמש"ל ודו"ק.
<b>ועתה</b> נחקור אם הכירו העדים סימנים מובהקים בגוף ומיד הכירו הסימנים של גוף אשר נודע להם מראובן בן יעקב אבל הסתכלו בפנים ולא הכירו פרצוף הגם שלא נדמה הפרצוף לאיש אחר אבל עכ"פ לא הכירו שיהי' איש הנ"ל אשר הסימנים מורים עליו נ"ל דמצד הדין יהיו הסימנים מובהקים מועילים דסימנים מובהקים דאורייתא והגם שלא הכירו בפרצוף כיון שעכ"פ לא הכירו בו בפרצוף איש אחר אבל בכל זאת החמירו בו חכמים כיון שיש רעותא שראו הפנים ולא הכירו בו האיש אשר הסימנים מורים עליו דבוודאי אי נדמה להם הפרצוף לאיש אחר למשל שפרצוף דומה בכל ט"ע שהוא ראובן בן יעקב והסימנים המה של שמעון בן יעקב בוודאי הכרת פרצוף נאמן נגד הסימנים דט"ע עדיף מסימנים אפי' מסימן מובהק עיין חולין דף צ"ו דהורגין נפש על ט"ע ועל פלוני דיש לו סימנא לא קטלינן אפי' על סימן מובהק והבן וה"ה הגם שלא הכירו בפרצוף איש אחר כיון שלא הכירו שהוא האיש אשר הסימנים מורים עליו יש להחמיר באשת איש שלא להתירה אבל בסימנים מובהקים ולא ראו הפנים כלל בודאי מתירין אשת איש דסימני' מובהקים דאורייתא כמו דמתירין בגט בסימן מובהק דנקב יש בו בצד פלוני ה"ה דמהני במיתה ודו"ק.
<b>והרמב"ם</b> כתב בפ"ז מה' נחלות וז"ל וכן אם באו עדים שראוהו שנפל לגוב אריות ונמרים או שראוהו צלוב והעוף אוכל בו או שנדקר במלחמה ומת או שנהרג ולא הכירו פניו אבל הי' לו סימנים מובהקים בגופו והכירו אותם בכל אלו דברים וכיוצא בהן אם אבד זכרו יורדים לנחלה בעדות זו אעפ"י שאין משיאין את אשתו שאני אומר לא החמירו בדברים אלו אלא מפני איסור כרת עכ"ל הכוונה לדעתי הגם דבסימנים מובהקים משיאין אשה כמו בגט זה דווקא אם ליכא ריעותא סמכי' בעגונה כמו בגט על סימן מובהק אבל כאן דהסתכלו בפניו ולא הכירו זה הוה ריעותא דאפי' אם הי' לו סימנים מובהקים בגופו ואותן הי' מכירין שהסימנים הנ"ל למשל מראובן בן יעקב אעפ"כ החמירו באשת איש מפני איסור כרת אבל לענין נחלה הניחו על דין תורה ולכן מדייק בלשונו הזהב ולא הכירו פניו ולא כתב ולא ראו פניו אבל פשיטא אם לא ראו כלל הי' משיאין לאשתו דמכח הסימנים יש חזקה אלו ראו אותו בפניו הכירו בו שהוא ראובן בן יעקב הנ"ל אשר הסימנים מורים עליו אבל כאן דראו אותו בפנים ולא הכירוהו הגם שלא הכירו בפרצופו איש אחר עכ"פ ריעותא הוה והחמירו בו לאשת איש משום כרת אבל דווקא אם הכירו הסימנים יורדים לנחלה שמיד הכירו בסימני הגוף שהוא ראובן הנ"ל והבן.
<b>היוצא</b> מזה דרמב"ם מודה דעל סימנים מובהקים משיאין אשה כמו בגט ולא כמ"ש הכ"מ בפי"ג מה' גירושין ודלא כמ"ש בב"י סי' י"ז יעו"ש אבל בסימנים סתם שאינם מובהקים לא סמכי' באשה רק על פרצוף פנים וחוטם וה"ה סימן מובהק דהוה כמו ט"ע ולכן בפי"ג שכתב הרמב"ם שמעידים על פרצוף פניו וחוטמו אבל לא על סימנים ואפי' על שומא אינו מעיד שם בוודאי הגם דליכא ריעותא על שלא הכירו הפנים כגון שנוטלה חוטמו או פרצופו לא מהני סימן סתם ודו"ק.
<b>ובמ"ש</b> מיושב כל הקו' של הכ"מ שם בוודאי מעשה דהי' משיאין לנשים עפ"י סימנים ביבמות דף קט"ו היינו שם הי' סימנים מובהקים כמ"ש התוס' ולא הי' ריעותא דהלא הנשים המעידות אמרו שהכירו גם בט"ע בפנים והגם שלא נאמנים רק בסימנים עכ"פ ריעותא אין כאן וכן במעשה שהעלה אבר ממנו הכירו בו בסימן שהוא הרגל של האיש הידוע אבל באומר איש יהודי מת ונותן סימנים אבל אינו מכירו מכבר אינו נאמן דסימן מועיל דוקא אם מכח הסימן הוא מכיר שהוא איש פלוני אשר אנו רוצים להשיא את אשתו ודו"ק וכן בגט ע"י הסימן אומר השליח שהוא מכיר את גיטו אבל בה' נחלות שיש ריעותא לא מהני סימן מובהק אפי' אבל ליכא סימן מובהק קצת כמ"ש הכ"מ דליכא רק ג' סימנים סימן גרוע וסימן בינוני וסימן מובהק והבן.
<b>ודע</b> דיש לי חקירה חדשה הגם אי סימנים דאורייתא הוה רק אומדנא והוכחה שתורה סומך על אומדנא יען כי נמצא אות ומופת שאומר סימן בחפץ שנמצא מוכח כי נאבד ממנו וכמו שסומך דעת תורה בכל איסורין על רוב או חזקה כך צוה התורה לסמוך בהשבת אבידה על הוכחה ואומדנא של נתינת הסימן להחזיר האבידה ולקיים בזה מצות השבה ולא צריך לחוש על גזל חבירו אולי אין זה חפץ שלו והוא של איש אחר אשר יהי' לו בחפץ סימן מובהק או עדים דכמו דסומך התורה על רוב ומותר לאכול בהמה בלא בדיקת ח"י טריפות הגם שאפשר שיאכל טריפות בכל זה לא עשה איסור יען שהתורה התיר לו לסמוך על רוב ה"ה לא צריך לחוש על איסור גזילה או מ"ע של השבת אבידה דעל פי הרוב לא יתרמי סימן כסימן ובודאי הוא שלו רק יש לחוש אולי הוא רמאי ובתחבולה יתן הסימן של חבירו אז בודאי הרמאי צריך בירור ע"י דו"ח אבל אם אנו רוצים לדון שיהי' סימן בגדר עדות ויהי' נחשב כמו אם שנים יעידו על דבר ברור כל כך לא יפעל סימן דעדות הוה בירור הדבר לפי דבריהם אבל סימן לא הוה בירור רק הוכחה ואומדנא שהוא כן ואין זה בירור הדבר וכ"ז בסימן סתם אבל בסימן מובהק שאנן סהדי שבאחד מאלף ימצא אות וסימן כזה אז הוה הסימן בגדר עדות דאנן סהדי שהוא שלו שבאחד מאלף ימצא אות ומופת כזה ובודאי הוא שלו מכח עדות דאנן סהדי מכח הסימן אמנם אנן סהדי כל זמן שליכא עדים המכחישים אותנו אבל אם אנן סהדי מכח סימן מובהק שנתן ראובן ועדים עומדים לפנינו שהוא של שמעון בודאי העדים נאמנים יותר מסימן מובהק הנ"ל יען דהם מעידים בט"ע ומכירים החפץ שהוא של שמעון ועכ"ח דאתרמי דבר שהוא פ"א מאלף או שבעכ"ח ראובן זה רמאי הגם שלא נגלה לעיני אדם דאין לך דבר נגד הגדת עדים רק חזקת הטבע כגון בב"מ דאיכא מיא באורחא דנהר פקוד יעו"ש דאנן סהדי שבשום פעם לא יופסק שם מים והבן זה.
<b>היוצא</b> מזה דיש ג' חלוקים בסימנים ואסדרם א' לא' בעזה"י (א) דסתם סימן דהוא סימן בינוני הוא רק בגדר אומדנא והוכחה אבל לא בגדר עדות כלל כי מי מעיד שלא אתרחיש בנקל סימן כסימן בעולם (ב) סימן מובהק הוה בגדר עדות דא' מאלף שיש לו סימן כזה ומהכ"ת ניחוש שאתרחיש דבר על צד אלף ואנן סהדי שהוא שלו (ג) אבל אפי' סימן מובהק לא הוה גדול בכח עדותו להכחיש עדים כי אנן סהדי מכח רוב ועדים הם בעצמם עדים עפ"י ראית עינם.
<b>ולפ"ז</b> אני אומר הגם אי סימנים דאורייתא וצותה התורה בהשבת האבידה להשיב על סימנים בכל זאת לא הוה רק אומדנא ומותר לסמוך על סימן אבל אם עבר ולא השיב לו לא הוה גזלן שיהי' פסול להעד דאין כאן עדות שגזל ממנו חפצו דאולי מעולם לא הי' של נותן הסימן אבל בסימן מובהק שנתן בעל האבידה הוה שלו מכח אנן סהדי אז אם לא מחזיר לו הוה מוצא אבידה גזלן ופסול לעדות והבן.
<b>ועתה</b> אני אומר דין חדש הגם אי סימנים דאורייתא באבידה בכל זאת אין מחזירין גט או מתירין עגונה בסימנים דסימן לא הוה בגדר עדות רק בגדר אומדנא והוכחה שהוא אמת ואין זה פועל בדבר שבערוה דשם צריך עדות דאין דבר שבערוה האסור חוזר להיות מותר אלא בעדות והגם שהקילו חכמים בעגונה להאמין אפי' עכו"ם מסל"ת דלא הוה בר עדות זה דווקא שמי שמעיד לא צריך להיות בר עדות אבל גוף הדבר אשר מסופר צריך להיות עדות בעצמו ואומדנא והוכחה לא בעצמותו עדות.
<b>ולכאורה</b> קשה איך אמרי' בב"מ דף כ"ז איבעי להו סימנים דאורייתא ונ"מ להדורי גט אשה בסימנים ורצה הגמ' לפשוט משמלה יעו"ש וקשה הגם אם מהני בממון דלא צריך רק אומדנא ואמיתיות אבל דבר שבערוה צריך עדות ובודאי לא מהני סימנים בשלומא דרצה לפשוט בהיפך דסימני' לאו דאורייתא מן המתני' אין מעידין אלא על פרצוף פנים הוא שפיר דהוה ג"כ דבר שבערוה אבל זה שרצה לפשוט הגמ' מן שמלה וחמור דסימנים דאורייתא קשה.
<b>ונלע"ד</b> דבסוגי' אזלינן כאן כתי' השני בבכורות דף מ"ו דאקילו בעגונה ועיין בגיטין דחכז"ל חששו בשליח המביא גט משום עיגונא יעו"ש דף ג' ועיין רש"י בכאן שפי' שנאבד מן השליח ודומה גט הנאבד מן השליח כמו בעגונה במת הבעל ודומה רק לאסורין דהקילו בעגונה גם בתחילת עדות וביותר כמ"ש התוס' בגיטין דף ב' ע"ב דהכשר הגט אם הוא לשמה הוה רק איסורא דעדיין לא נעשה הכריתות אבל לדינא שפסק הרמב"ם דמחמירין גם בעגונה כמבואר בנחלות כלישנא קמא בבכורות דבתחילת העדות מחמירין ע"כ ה"ה בגט צריך נקב באות פלוני ודוק עד מקום שידי מגעת גליתי דעתי בעזה"י.
<b>ואגב</b> גררא אעתיק דבר מחדושי ראיתי בש"ש שמעתא ז' פי"ג שהביא דעת בנו של מהריב"ל שגם אם הראש שלם כיון שנחסר הגוף לא מהני בו הכרה והקשה הגאון א"כ בבכורות שהקשה הגמ' על ר"י שסובר פדחת פוטר ממתני' אין מעידין אלא על פרצוף פנים עם החוטם משמע דלר"ל ניחא וקשה עכ"פ אם יצא כל הראש פוטר ר"ל ג"כ מנחלה וקשה הא בראש בלי גוף אין בו הכרה וצע"ג ומיישב בדוחק.
<b>ונלע"ד</b> ליישב בעזה"י דבודאי לא יכחיש השכל שיש לאדם הכרה בפרצוף פנים עם החוטם בצירף פדחת הגם אם נחתך הראש מהגוף ואם יונח תחתיו שאר ראשים המשונים בכמות ובאיכות תוארם יכיר מיד שאין זה הראש אשר ראה זה ימים מקדם אבל אם יובחר ראש אחד אשר הי' לו איזה דמות וערך בשוה לראש הראשון אז נקל לטעות שיאמין שהוא הראש אשר ראה הגם שעין מרגיש ע"י שראה ראש הראשון אבל להבדיל בינו לבין הדומה לו לא יוכל העין לשבוע רק אם הראש מחובר עם הגוף אבל להחליף ראש הנ"ל בראש שאינו דומה לו לגמרי בודאי יכיר מיד דעין שולט בפרצוף פנים וחוטם ובפדחת כמובן בשכל בעזה"י.
<b>ולפ"ז</b> אומר אני בשלומא בבכור לנחלה הכי אנו דנין שם על שנחליף הולד הלא המילדת ועוד מאה עדים שם אשר מעידין על הילד שזה הוא היצא ובא מאשתו רק התורה גזרה שדין הבכור הקודם לנחלה הוא אם יצא מרחם אמו להיות בו הכרה ואם יצא כל הראש בודאי יש בו הכרה עכ"פ אם יותן תחתיו ולד אחר שמובדל בכמות ותואר יכיר מיד שאין הוא זה הגם שאפשר להחליף ולהטעות את העין בראש אחר הדומה לו לא יזיק לנו שאז נפעל להטעות את העין בהכרתו אבל הכרה עכ"פ יש דהא ראי' שצריך להטעות דווקא בדומה לו והבן אבל בעגונה שאנו חוששין אולי איש אחר מת אשר הי' לו צורה הדומה לו צריך העין להכיר ולהעיד כי הוא זה האיש אשר אנו מבקשים ולא איש הדומה לו אז נכון סברת מהריב"ל שרק אם הראש דבוק בגוף שולט בו ט"ע להבדיל ולהכיר האיש בהדומה לו אבל להעיד בראש בלי גוף צריך לחוש אולי לא שבעה בו עין ויטעה בצורת פנים הדומה לתואר בעל אשה זאת אשר עומדת לפנינו והבן זה מאוד בעזה"י.
<b>ולכאורה</b> יש להשיב א"כ מאי פריך הגמ' לר"י דסובר דבפדחת הוה הכירא ממתני' דאין מעידין אלא על פרצוף פנים עם החוטם יעו"ש נימא ג"כ דבודאי יש היכר אפי' בפדחת אבל עדיין יוכל לבוא טעות בדמיון להחליף בדומה לו וא"כ שם להתיר אשת איש צריך בירור שאין זה האיש הדומה לבעל אשה הזאת וצריך פרצוף פנים עם החוטם וצע"ג.
<b>אמנם</b> לק"מ דלשיטת מהריב"ל קאי המתני' אפי' אם הגוף דבוק בראש כיון שנחסר החוטם אין מעידין וקשה כמו לר"ל שיש היכר בראש שלם ויוכל להצמיח טעות אעפ"כ בחבור עם הגוף לא יוכל להצמיח עוד טעות בדמיון ה"ה לר"י שיש היכר בפדחת עכ"פ רק יוכל לבוא לידי טעות אבל במחובר לגוף לא יוכל אפי' לבוא לידי טעות הדמיון ודוק
<b>ובזה</b> נסתר ג"כ מה שהביא הגאון ש"ש בפ' י"ד ראי' לר"ת דמהני ט"ע בגוף דאל"כ יצא מסורס לא יפטור מנחלה ובגמ' לא פליג ר"י עם ר"ל אלא בפדחת משמע ברובו כ"ע פוטר מנחלה כמו שמקשה בפ' מפלת רובו ככולו וקשה הא עכ"פ בגוף בלא פנים ליכא יכיר והוא קו' גדולה עוד הוכיח דלר"ת מהני רוב הגוף כמו דמבואר דפוטר בנחלה ביצא רוב הגוף ועכ"ח דברוב הגוף הוה הכרה יעו"ש שהאריך בזה.
<b>ולפמ"ש</b> ימחל לי לאלף הן אמת דבכל הגוף או ברוב הגוף או ברוב הראש יש בו הכרה עכ"פ שלא יוכל איש לטעות אותו בילד אחר שאינו דומה לו והגם שמשכחת לטעות עוד אם יותן תחתיו ילד בדומה לו בכל בנינו ותוארו של בנין גופו בכל זאת הוה הכרה דהא צריך להחליף בדומה דאל"כ יכיר אותו מיד אבל בעגונה מאי מהני דא"א לטעות בדמיון על גוף שאינו דומה לו הא אנן חיישי' על גוף שדומה בבנין גופו ותוארו עכ"פ היא נשארת א"א וצריך הכרה שהמת הוא בעלה ולהכיר ולהעיד שאין המת המונח איש אחר אשר דומה לבעלה אז אפשר דלא מהני ט"ע דכל הגוף וביותר ט"ע דרוב הגוף ודוק.
<b>ואחר</b> ח"י שנים מצאתי כעת לאדמ"ו בחת"ס א"ע סי' נ"ב שהאריך בפלפול עם הגאון מהרא"ז מרגליות והרואה יכיר שדרכתי בדרכיהם אבל יש הבדל גדול מאוד בעזה"י וברוך ד' שהנחנו בדרך אמת.
<b>סימן</b> <b>טו</b> רב שלומים ורב ברכות לראש הרבני המפורסם כמהו' ר' פלוני נ"י דיין בק"ק פלוני יע"א.
<b>שאלה</b> איש אחד ושמו ר' משה כהן הי' מייחוסי משפחה והוא בעצמו הי' בעל יראה והלך בדרך ד' אך הי' לו חולי נכפה ר"ל ונשא פה אשה רך בשנים ושהה עמה ב' שנים באהבה וגם ילדה לו בת ונתחזקה לו החולי כ"כ ר"ל שמחתה לו אשה לילך לבהכ"נ להתפלל עבור שאחזה לו החולי בבהכ"נ פ"א ועי"ז נגמר בדעתו ובדעת אשתו לילך למרחק לעסוק ברפואה וכן עשה בר"ח אייר תרל"ב הלך מפה בדעתה וגם נתנה לו ארגז הנקרא קאפער בגדים וכתונת גם סחורה מחנות כדי שיוכל למכור על הוצאות הרפואה ופתאום בא יום ג' כ"ז אייר תרל"ב טעלעגראם מגראן לאיש א' סוחר עצים מפה לגראן ופארקאן וז"ל מאריטץ קאהן אויס... האט זיך היער פאן דער בריקע אין דער דאנוי געשטירצע שנית בא כתב אגרת מפארקאן ראשון וגם השני מאיש הידוע פה וניכר וגם הוא לפי דעתי הי' מכיר את האיש הנטבע כי לולי הי' מכירו האיך הי' יכול לכתוב שמו בטעלעגראם ואח"כ כתבתי לאנדרע עבורה וקבלתי תשובה משם והנני שולח ג' אגרות למעלת כבוד הדרתו בכדי למראה עיניו ישפוט וגם הנני שולח העתק ב' כתבים אשר נמצא אצלו כתב ידו ואחר ששלחה המעות צרכי קבורה וכתבתי לשם אז קבלה מפעסט הארגז קאפער ע"י עם כל הדברים אשר רשום הנטבע וגם הפאס נמצא אצלו ועוד כמה אגרות המה ת"י בענין זה אך לא רציתי להעמיס כבוד הדר"ג מבלי צורך.
<b>תשובה</b> קבלתי שאלתו עם התירא שלו להתיר האשה מכבלי עיגון סידר התירא ופשוט בעיניו להתירה והוסיף להודיע שהסכימו עמו ת"ח אשר דיבר עמהם והציע לפניהם ההיתרים ההמה לא כן עמדי לדעתי היא בחזקת אשת איש ובאתי לסתור דבריו ולא בפלפולים רק בהערות קצרות ובסוף אכתב מה שיש לדרוש במקום ההוא אולי יתחדש דבריו שיהי' בהם להתיר ואכתב בקצירת אומר בעזה"י.
<b>ראיתי</b> שפתח מעלתו נ"י ההיתר וז"ל בקונטרס עגונות שפ"ב תשובת מהרי"ט דציצית לא מושלי וסיים שם דלהא לא חיישי' שיעש' דברים בטלים ואם גם שאין כאן סימני' בגופו מכ"מ כיון דכתב ידו ממש הוה לכה"פ לדעתי כסימן בגופו וע"י צירוף סימני בגדיו מהני עכ"ל כבר גליתי לו הטעות כי כתב ידו אי אפשר לן להעיד שמת אלא מעיד שימית את עצמו אבל מבלעדי זה לפי דברי מעלתו נ"י לא הי' צריכים למצוא בעל של האשה הזאת דהא כתב בכתב ידו והוה כסימן בגופו ואפי' כסימן מובהק דסימן פעל רק זאת דלא חיישי' דלמא אתרמי סימן כסימן וכאן דכתב בכתב שיעשה זאת ולהבנת מעלתו נ"י בודאי הוא המית את עצמו ומה נשאר לחוש אם נמצא אותו מת והגם שלא ידענו סימן במת הנמצא וא"כ צירף בגדים למה לו וגם איזה צירף בגדים יש לו הכי הכיר האיש שזה הארבע כנפות של האיש בעל האשה הזאת שהלך מביתו בו אי הכי לא הי' לאיש הזה תפילין עמו המעיין במהרי"ט יראה יען שלא הי' לאיש תפילין רק ציצית אחד אז בודאי לא השאיל מצוה יחידה שלו והוא ישאר ערטלאי בלי שום זכר מצוה והי' רק בין הגוים ולא הי' לו אלא ציצית אחד היינו דידענו שלא הי' לו עוד בגד ד' כנפות ואטו בנידן הזה ג"כ לא הי' באפשרות לו רק אותו ציצית אחד בכל מקום שהי' משעה שעזב ביתו והכי לא הי' לו תפילין או הכי הכירו האנשים שזה הוא ארבע כנפות שלו שהוציא מביתו הלא האיש אשר הי' כשהוציאו מן המים מעיד יען שהי' מלובש בארבע כנפות הכיר במת שהוא ישראל אבל בודאי לא הכיר הארבע כנפות שהוא של בעל האשה הזאת ואטו אם הי' הנטבע ישראל אחר לא יוכל להיות שהי' לו ארבע כנפות הכי המשלח הארבע כנפות בחזרה והכיר האשה או אנשי בית שבזה יצא מן ביתו מזה לא הודיע מעלתו נ"י ואפי' על הנאמרע שהי' על הכתונת ג"כ לא נודע אולי הוא רק רושם מן הכובסים בגדי לבן מן הרבה אנשים עושים רושם או הי' נאמרע שהי' לו הרבה בגדי כתונת ומי עשה הרושם וגם על איזה צד הי' הנאמרע על צד שמאל או ימין הגם שאין בזה תועלת גדול לדינא אבל מעלתו נ"י לא הודיע כלל ומי יודע אם שלחו בחזרה אותן בגדים אשר נכתב במכתב רה"ק או לא הכל חסר מן הכתב וגם הם רק סימני חיוור וכדומה.
<b>עוד</b> כתב שהוכיח סופו על תחילתו שנמצא אצלו סכין והוא לא הי' מסתפר שהי' לו זקן עכ"ל רחמנא ליצלן לעלות זה על דעתו אולי מצא סכין הנ"ל ושם בילקוטו שישתמש בו לחתוך דבר או למכור אותו באיזה פרוטות הכי מזה יהי' הוכחה שהי' רוצה לשחוט עצמו והסוף הי' דהטיל עצמו במים ואפי' אם יש עדים שקנה סכין לתכלית מיתה ואח"כ נעלם מעינינו ונמצא איש נטבע במים נאמר זה קפץ לתוך הים מי שלקח סכין להמית את עצמו ביבשה.
<b>ומה</b> שהוסיף וז"ל וגם כתב ידו מוכיח שהלך מאשתו באהבתו על מנת לחזור ובנב"י סי' ל"ז ד"ה אמנם דבכה"ג איתרע חזקתו עכ"ל רחמנא ליצלן לקרוא לזה הוכיח סופו על תחילתו יען שכתב להמית את עצמו (כפי הבנת מעלתו) והלא הי' אוהב אותה כשפירש ממנה זה הוכיח שקץ בחייו והמית את עצמו נאמר בהיפך הלא תחילתו הי' אהבה ונימא אוקמי אותו על חזקת אהבה והוא חי כי יש לעץ תקוה והא ראי' שלא שלח אותו מכתב לביתו אך אפי' הי' שלח עביד אינש דגזם הכי זה דומה לנב"י דהניח קמיע בבה"כ יעו"ש סי' מ"ד ד"ה וא"כ] וגם על תשו' הנ"ל כ' אדמ"ו בחת"ס ז"ל א"ע סי' ס"ט חלילה לסמוך על הנב"י אבל בנידן זה אין כאן הוכחה לא תחילה ולא סוף וצריך אני לעצור במילין שלא אקצוף על מעלתו נ"י.
<b>והוסף</b> לחדש היתר וכ' וז"ל מחבר א"ע סי' י"א מצאו כתוב בשטר מת איש פלוני או נהרג תנשא אשתו אפי' אינו מקוים וכאן בודאי שמכירין כתב ידו אין לך קיום יותר מזה עכ"ל תמה אני מאוד הכי שכח מעלתו נ"י קו' הגמ' אפשר משה חי וכתב וימת משה אלא יהושע כתבו או משה כותב בדמע ופי' הגאון מווילנא באותיות בלי פירוד התיבות ולא ידע איך יחוברו האותיות מלשון מדמע ומעלתו נ"י לא הקשה איך אפשר שבעל האשה כתב בכתב ידו שמת שיהי' דומה לנמצא כתוב בשטר מת איש פלוני ששם מיירי שאחד חי כתב על איש פלוני שמת ומקלי' בעגונה להתיר ע"י ע"א בכתב אם הוא כתב ישראל ואפי' אינו מקוים עיין שם בח"מ ובב"ש פלוגתת הפוסקים דהוה כאלו ע"א העוד בפנינו שפלוני מת אבל בנ"ד בודאי לא כתב בעל האשה הזאת בכת"י שהוא כבר מת אלא יוכל לכתוב כי ימית את עצמו עכשיו או בעתיד ומנ"ל שעשה זה שהמית את עצמו דלמא התחרט ולא עשה ועדיין הוא חי ומה שנמצא מכתבו באמתחת איש מת זה הוא ראי' שמבעל האשה הזאת נאבד המכתב הזה ואפשר איש הנטבע הוא שמצאו או גנבו מבעל האשה איזה בגד והי' מכתב זה בתוכו או שמכר בעל האשה לו בגד או שהשאיל לו בגד ושכח מכתב זה בתוכו ותמה אני איך הוציא מעלתו נ"י מקולמסו וז"ל אין לך קיום יותר מזה עכ"ל הכי זה קיום גדול לדמות זה לדין בש"ע אם איש אחר כותב על איש ידוע שמת לא ידעתי איך לבו הלך בכח הדמיון.
<b>וגם</b> אשאל למעלתו נ"י איך ראה אפי' בכתב ידו של בעל אשה הזאת שכתוב שימית את עצמו בהעתקה ששלח ראיתי שכ' וז"ל מיט איינעס ווארט געזאגט איך וואר עס געצוואונגען צו טהון עכ"ל ולא נזכר מה הוא הי' מוכרח לעשות אולי לברוח לאמעריקא או לעמוד לצבא מלחמה או דלמא רק שיסמא את עיניו או לעשות עצמו קציצי ידיו וכדומה ור"ל מטעות וגם מה שנמצא אצלו כתוב שיש לו חפצים אצל ה' מאריטץ פייערמאן ואותן חפצים יושלחו לאשתו המזה יהי' הוכחה שימית את עצמו אולי מפני שחפץ לילך לאמעריקא או לצבא מלחמה מרחם על אשתו ועל בתו היחידה אבל מעולם לא עלה בדעתו להמית את עצמו להיות מאובד בשני עולמות דהא יש לו חזקת כשרות הכי במכתב כזה יוציא מעלתו נ"י אותו מחזקת חי וחזקת כשרות ואת אשתו מחזקת אשת איש סוף דבר תמה אני על ת"ח כמוהו ישגה שגיאה גדולה כזאת.
<b>ויותר</b> מזה אני אומר אלו הי' נגמר בדעתו להמית את עצמו למה לא כתב בעצמו לפעסט אל ה' מאריטעץ פייערמאן שישלח חפציו לאשתו אלא הוא הדבר יען שרוצה לילך לאמעריקא או לעמוד אצל מלך לצבא והי' נבוך אם ישלח חפציו לאשתו או יניחם דלמא יצרך לעצמו וחייו קודמין לחיי אשתו ולכן עיכב הכתב אצלו ולא כתב כזאת לפעסט וגם לא כתב זה לאשתו שחפציו מונחין בפעסט אצל מ' פייערמאן ובתוך כך נאבד ממנו מכתב זה ואיש הנטבע מצאו או נגנב בגד ממנו ואיש הנטבע גנבו או הנטבע לקחו מגנב ועל כן נמצא מכתב זה אצל הנטבע אשר הוציאו מן המים ועדיין ניחוש פן ואולי בעל החפצים אזל לעלמא ויבקש עוד חפציו מן בעל פקדון אשר הפקד אצלו.
<b>וממה</b> שסיים בעל האשה הנמצא במכתבו וז"ל דער דיך טרייע געליעבט האט זאמט דיין קינד עכ"ל משמע שמוכרח לעשות לה כן יען שמתחילה הי' אוהב אותה וגם בנה אבל עכשיו אינו אוהב אותה ואת בנה לכן יעשה לה כזאת אשר גמר בדעתו להיות היא גלמודה כל ימי' ובכל זאת לא שלח לה המכתב זה ולא מכתב החפצים כי אין ולאו רפי' בידו כדרך אנשים האלה המתגרשים מן נשותיהם.
<b>ואשר</b> כי עפ"י רופאים וז"ל הרופאים מומחים אמרו בחולי זה לא יוכל להמלט אפי' במים קטנים ומכ"ש בדאנוי א"כ אין כאן חשש שאלה בבגדים ואם שיש לחוש למיעוט הלא מים שאין להם סוף הוא גופא חששה מצד מיעוט וע"כ הוה מיעוטא דמיעוטא עכ"ל אם הי' למעלתו עדים שבעל האשה הזאת קפץ למים שאין להם סוף הי' מקום לחקור אם דברי הרופאים אמת אבל כאן מי אומר לו שבעל האשה קפץ לדאנוי הנ"ל דלמא איש אחר ומ"ש מעלתו וז"ל א"כ אין כאן חשש שאלה עכ"ל לא ידעתי פתרון הכי חיישי' שבמים השאיל לאחר הלא חיישי' שבעל האשה השאיל מקודם בגדיו לאיש אחר במלון או בשדה ואותו אחר נטבע אח"כ ודי בזה דברי הדש"ת.
<b>מכתב</b> שני (א) כ' וז"ל אודות הטאשערל השיבה האשה איזט איינע בריעפטאש פאן לעדער דיא ער האט מיט גענאממען אונד האבע זיא צוריק בעקאממען מיט איין הער עכ"ל מעלתו לא פירש במה הכירה טאשערל הנ"ל אי בט"ע או ע"י סימנים ולא הי' איש אשר שאל אז שתגיד הסימן מה שיש לה בהטאשערל וגם לא חקר מעלתו נ"י אי אשה נאמנת יעיין ב"ש א"ע סי' קל"ב ס"ק ו' אפי' ע"ה אינו נאמן וכ"ש אשה הנוגעת הכי טאשערל אחת יש בעולם ויען כי כתבו לה שנמצא בעלה אמרה היא היא ודי להערה.
<b>(</b><b>ב</b><b>)</b> כ' מעלתו נ"י השיבה האשה שמצאה הצעטעל מיט בלייא הי' מונח בארגז וזה הי' אמת שמכוון עם כתבו ועל צד השני נמצא חשבון שהי' לו כבר קודם נסיעתו מפה עם איש אחד מפה עירינו ואינו צריכים לקיום יותר מזה עכ"ל לא ידעתי מה יושיענו זה הלא הניח הקאפערט עם בגדיו נכתבים בפעסט ולא ידענו היכן הוא הלך בעולם ומה הרוחנו באלף כתבים כיוצאי בזה שהוא כתב ידו ובגדו אשר הניח בפעסט אנחנו לא נדע היכן הוא בעל החפצים צער גדול לי מה שסיים וז"ל ואינו צריכים לקיום יותר מזה עכ"ל מה קיום יש כאן הלא דלמא חי והניח חפציו בפעסט כי כל מה שמצאנו הוא בקופערט שלו בפעסט גם מה שכ' שנמצ' שני צעטעל וואר מיט דינטע רעווערס איבער איינע אוהר וכו' מה יועיל זה כיון שנמצא רק בקופערט.
<b>(</b><b>ג</b><b>)</b> ואודות הבגדים אשר נמצא על גופו שהוציאו מן המים אצל רחים שקורין מיהל אמרה שלא שלחו לה בחזרה ולא ראתה רק יש לשאול לק"ק אנדרע א"כ עכ"פ עד עתה לא ידענו אם הי' על הנטבע הבגדים שאמרה האשה והיכן גביות עדות על זה ובפרט יחקור על מראה של ד' כנפות הנ"ל אם הי' כדברי' אי לא ומעשה שעשה בעצמו הציצית לא יפעל חוץ אם הי' הארבע כנפות ואחד יכיר הציצית בסימן או טב"ע באופן שהערותי באות ד' ה' ו' במכתבי.
<b>(</b><b>ד</b><b>)</b> כפי מה שמודיע מעלתו נ"י הי' רק הנאמרע של הסוחר סימני' והפרייז א"כ לא יועיל לנו כלל וגם לא הודיע מעל' נ"י אם ראו על הנטבע סימנים בגופו וגם לא שלחו הבגדים עכ"פ אין לנו סימני גוף ולא סימני בגדים ומאין נדע אם הי' נטבע ההוא בעל האשה הזאת בלי עדים על ט"ע הן בגופו והן בבגדיו וגם אין עדים על סימנים לא בגופו ולא בבגדים.
<b>(</b><b>ה</b><b>)</b> כ' מעלתו נ"י הנאטיצביכעל האט זיא ניכט בעקאמען וגם כל מה שהניח על הבריקען עכ"ד א"כ לא ידענו שבעלה קפץ למים ומאין נדע שהוא מת שנחליט שבעל האשה הזאת העלוהו מן המים אצל המיהל שם.
<b>(</b><b>ו</b><b>)</b> גם זאת הכתב שכתב לאשתו הי' מונח בקופערט וגם הפאס הי' מונח בקופערט אצל השריפטען וא"כ אין כאן בעו"הר שום היתר עפ"י דין וד' ירחם עלי' שיתנו לו עדים וסימנים ובמכתב הלעז אשר שלח לי בשבוע זו וכ' וז"ל זאלטען זיא איין צייגניס בענאטהיגען ווערהע עס איהנען פאן צייגען דיא איהם האבען געזעהען אינסוואססער שטירצען אויספאלגען עכ"ל בלעז ומזה משמע שיש בעולם ב' עדים שהכירו בעיניהם את בעלה ומעידים שהוא הפיל עצמו למים ולמה לא בקשה משם צייגניס ואולי המה גוים או לא הכירו שהוא אישה רק ראו איש שהפיל עצמו למים והכותב מאמין שזה ברור שהוא בעלה.
<b>ואהובי</b> נ"י עד עתה לא אדע שום מבוא לחתור היתר לעגונה זו חוץ אם יבואו עדים שיעידון שהאיש שהפיל עצמו למים הוא הי' בעלה של אשה זו שהכירו אותו בשמו מאריטץ קאהן או שיבואו עכ"פ עדים על סימנים ועל הבגדים או עדים שראו שהניח הנאטיצבוך על הבריקען והכירו אותו במקומו אז יש לחקור בדבר ואנכי לא אוכל לירד לדעת מעל' ולדעת השני ת"ח שהסכימו עמו ישאל אצל גדולי עולם.
<b>סימן</b> <b>טז</b> שלום רב וכ"ט לי"נ הרב הגאון המפורסם הרב ר' אהרן זינגער נ"י רב"ד דק"ק מאטטערסדארף יע"א.
<b>ולמען</b> לא אראה ריקם אודיע לו כי בקיץ בא לפני מעשה כי נקראתי לב"ד בעבור אשה אשר זנתה תחת בעלה ומצח זונה הי' לה מתחילה לכפור את הכל וכאשר נשנה פעם שנית הודית שכרע ושכב בין רגליה ונוגע באצבע בחריץ אותו מקום ולבסוף לא היתה יכולה לכפור בפני הבועל שנבעלת ממש ביאה גמורה וד' הי' בעוזרינו ונתגרשה מבעלה תל"י וחקרתי אז הדין וד' האיר עיני בכמה דברים ואציע דבר א' לפני הד"ג נ"י ואבקש שישים עיניו לטובה עליו.
<b>הרמב"ם</b> פ"א מה' א"ב ה' י"ט כ' וז"ל אין העדים נזקקין לראות המנאפים שהערו זה בזה והכניס כמכחול בשפופרת אלא משיראו אותן דבוקים זע"ז כדרך כל הבועלין הרי אלו נהרגין בראי' זו ואין אומרים שמא לא הערה מפני שחזקת צורה זו שהערה עכ"ל וכ' הה"מ וז"ל סוף פ"ק דמכות ורבנן היכי דיינו כשמואל דאמר שמואל במנאפים משיראו כמנאפים עכ"ל ומעודי הי' לשון זה לפלא בעיני להבין מהו הבנת תיבת כמנאפים הכי יש למנאפים דרך אחר בבעילה מאשר יש לכל דרך גבר בעלמא.
<b>ונלע"ד</b> לבאר עומק דבריהם בעזה"י והוא דכלל גדול ביאר הגאון נב"י מהד"ת סי' כ"ג דשפתי רחם באין מן היריכים והמה רק בשר הגוף ולא נחשבות למקום ערוה שגם אם איש מכניס כל העטרה בין בתרי בשר אשר הם הדלתים מבחוץ כנגד הערוה אין זה אפי' התחלת בעילה רק אם האצבע כבר עבר השפיות להגיע לחור אותו מקום שם מתחיל מקום הערוה לבעילה ואם הערה שם במקום צר אז חייבה התורה על העראה והוא אמת גדול כנודע.
<b>ולפ"ז</b> אם יהי' הדין תורה שצריכים עדים להעיד שראו העראה בבעילת זנות בעיניהם לא הי' די אם ראו שהכניס האבר בתוך השפיות כי בזה לא ראו עדיין נגיעת האצבע במקום החיוב אלא הי' צריכים להעיד שראו שהכניס האצבע במקום צר בחור אותו מקום שהוא מבפנים לדלתים למעלה מפרוזדור והיינו כמכחול בשפופרת שהמכחול נכנס בתוך השפופרת ולא שעומד כנגדו על הפתח לבד ה"ה כן בבעילה צריכין לראות שנכנס במקום דחוק שאין לנטות ממנו לפנים ולאחור כמו שאין לנטות למכחול משפופרת חוץ אם יחזור ויוציאו לחוץ.
<b>ואם</b> כנים הדברים נאמר הגם דשמואל חידש דלא צריכין העדים לראות כמכחול בשפופרת היינו דל"צ לדעת אם נכנס האצבע בחור הידוע אבל עכ"פ צריכין להעיד שנכנס בשפיות מכוון נגד אותו מקום הצר ואז הגם דלא ידע אם נכנס האצבע בנקב ויש לחוש אולי נשאר עומד בפתח עמק עכור ולא נתחייב הנואף מיתה שאפי' אם שפך ונער קשתו שם הוצאת זרע אינו מעלה או מוריד בעריות כמבואר ברמב"ם בפיהמ"ש פ"ז מסנהדרין ועיין תו' יבמות דף נ"ו והגם שנהנה משפיות בהוצאות זרע בכ"ז אין לו משפט מות ע"ז אמרי' כיון שהעיז איש רשע להכניס אצבע בין השפיות מכוון נגד אותו מקום הביאה והתיר עצמו למיתה ע"י עדים אז בוודאי עשה אשר זמם ועכ"פ הערה בה דרוב העושין כן לא יוכלו להפרד בלי העראה דהא בדישה מועטת כבר נגמר העראה דהא כבר עבר השפיות ומגיע בשרביטו עד מקום הביאה אבל אם העדים לא ראו שהכניס האצבע עכ"פ בשפיות רק ראו שהעמיד האצבע כנגד השפיות מבחוץ אז לא נחשב רק כאילו ראו שהעמיד אצבעו על שאר בשרה ביריכים ומאין יעידו על בעילה דלמא עשה רק שגעיונות לחבק בשר בבשרה בשפיות מבחוץ ולא נכנס כלל בשפיות ואת"ל נכנס דלמא לא נכנס בחור ואיך יעידו על זנות ודוק.
<b>ובזה</b> חשבתי לדעת עומק כוונת רבינו יונתן וז"ל משיראו כמנאפים כלומר שיעמוד האיש על כריסה של האשה אעפ"י שאין עדים רואים אם מערה בערותה אם לאו וכיון שכ"כ פרץ פרצה על אשת חבירו א"א שלא גמר תאותו עכ"ל ובנב"י מהד"ת א"ע סי' י"א הבין מדבריו שמחמיר מאוד וכיון ששכב עמה בקרב בשר די עיי"ש.
<b>ובלבי</b> לא כן הוא דאותו מקום של אשה בחוץ היינו השפיות הם נקראים בפי' חז"ל כריסה בנדה דף נ"ב שני שערות שאמרו אפי' אחת בגבה וא' בכריסה כ' רש"י וז"ל בכריסה תחת אותו מקום עכ"ל ובב"ב דף נ"ז א' אומר אחת בגבה ואחד אומר אחת בכריסה כ' רש"י וז"ל בכריסה באותו מקום עכ"ל והרמב"ם פ"ב מאישות בה' י"ז כ' וז"ל שתי שערות אלו צריכות שיהי' במקום הערוה ובית הערוה כלו מקום סימני' בין למעלה בין למטה עכ"ל ובמ"מ שם כ' וז"ל אבל וודאי גבה וכריסה שאמר הכל הוא בערוה וגבה מקום תפוח שעל הערוה וכריסה שפתו הערוה אבל גבה וכריסה ממש אין מועילין אלו דבריהם ז"ל ולזה הסכימו הרמב"ן והרשב"א עכ"ל הרי שפתיו בררו מללו דשפתי ערוה נקראו כריסה וגם אפי' בזכר נקרא המילה מקום הערוה כריסו ועיין במג"א סי' ג' ס"ק י"ד שהוכיח כן מתוס' ברכות דף י"ג שפי' תבקע כריסו מילתו עיי"ש וממילא גם באשה נקרא מקום ערוה מבחוץ כריסה ודוק.
<b>ומעתה</b> ברורים הם דברי רבינו יונתן שפי' יראו כמנאפים כלומר שיעמוד האיש על כריסה היינו שמעמיד אצבעו על שפתי רחם אעפ"י שאין העדים רואים אם מערה בערותה דלא ראו הכנסת אברו בחור כיון שפרץ פרצה כ"כ על אשת חבירו א"א שלא גמר ביאתו וכיון שהעיז לעמוד בשפיות כנגד החור אז חזקתו שהערה ולכן דייק אעפ"י שאין עדים מעידים שראו אם מערה בערותה משמע דרק זאת לא ראו אבל ראו עכ"פ שעבר בין הבתרים בין השפיות וזולת זה לא נקרא שהעמיד האיש על כריסה דנגיעה מבחוץ לא נקרא העמדה על כריסה רק נגע על כריסה אבל העמדה הוי תמיכה שעבר בעטרה כל שפיות ושם יעמוד האצבע חוץ אם ידוש בכח נכנס היקף העטרה במקום צר ודוק כנלענ"ד.
<b>ובזה</b> אקוה לזכות לראות בחכמת שלמה הע"ה שאמר במשלי "כן דרך אשה מנאפת אכלה ומחתה את פיה ואמרה לא פעלתי און" הכוונה חיוב מיתה נקרא און כמחז"ל לא יקים ע"א באיש באיש לכל עון ולכל חטאת עון זה מיתה חטאת זה קרבן והאשה המנאפת אמרה הגם שנואף הכניס אברו בשפתי הרחם וגם זרק זרעו בה ונהנה ממנה בכ"ז לא פעלה און להתחייב מיתה או להיות נאסרת לבעלה כי לא נכנס במקום צר רק נגע בשפיות וזה אכלה כי הבעילה נקרא לחם ומחתה פי' שפתי הרחם תקנח ואומרת לא פעלתי און הגם שלא שמרתי דרכי צניעות אבל אין מיתה ולא מלקות ולא פעלתי שלא דחק בה שיבוא בפנים בעמק העכור למעלה מפי הרחם כמובן.
<b>והנה</b> דרך גבר הוא איש המושל בכל אשר לו הוא עושה כך או ששוכב עם אשתו רק בקירוב בשר להנות משגעיוני יצרי איש ואם יגבור תאותו ויחפוץ בבעילה לא יכניס אצבע רק בשפיות ליתן שם כחותיו כי למה לו להנות בהנאה מועטת הלא הוא שורר בביתו יבעול מיד בהנאה מרובה בביאה גמורה לכל הפחות יעשה העראה אבל דרך מנאפים אשר לבם בל עמם להמרות פני עליון בבעילה הוא העראה כי הוא חטא משפט מות וישמע לקול מנחש הוא היצה"ר לקרב אליה במעט תענוג בחימום בשרו בין השפיות שאז לא יחטא ואשם חטא מות רק לרוב לא יוכל לעמוד על נפשו כי יגברו תאותיו עליו ומערה בה או אפי' גמר ביאה אבל ראשית מחשבת מנאפים ופרי מעשיהם הוא לעבור בשפיות ולעמוד בפרוזדור בלבד כאשר סיפר שלמה דרך אשה מנאפת לאכול ולמחות פיה ואומרת בע"פ שלא פעלה און כלל כי אין זה זנות ולכך אמר שמואל ובמנאפים משיראו דרך המנאפים א"צ העדים לראות שבא בערותה ממש הוא המקור דחוק בפנים למעלה מפרוזדור אלא משיראו דרך המנאפים היינו עכ"פ שעבר אצבע הנואף שפתי הערוה ועומד על כריסה מכוון כנגד המקום או אפשר כיון שעכ"פ אצבעו בתוך החריץ הן למעלה הן למטה אחד הוא שנקל להטות מעט ולעשות העראה ודוק) **(עיין בהגהת מרדכי קדושין סי' רפ"ו שכ' וז"ל ואע"ג דליכא עדים שראו כמכחול בשפופרת ואמר שמואל במנאפים עד שיראו כמנאפים כמכחול בשפופרת עכ"ל והוא פלא הא לא קי"ל דצריך כמכחול בשפופרת ועוד הא שמואל לא אמר רק במנאפים כדרך המנאפים ולפמ"ש יובן (ועי' במ"ח ח"מ סי' ב' ד"ה ואגב)** (אחרי רבות בשנים מצאתי בחינוך מצוה רי"א שכ' וז"ל ומ"מ בענין איסור עריות הורונו חכמים שא"צ שיראו העדים ענין הניאוף לגמרי כלומר משיראו את המעשה הרע כמכחול בשפופרת אלא מכיון שיראו אותה כמנאפים כלומר זה בזה כדרך כל הבועלים הרי אלו נהרגין בראי' זו ואין אומרים שמא לא הערה מפני שחזקת צורה זו שהערה עכ"ל דוק ותראה שצריכין לראות ביאת שפיות ודוק).
<b>וחזי</b> דאתי להבין אמרי נועם רבינו הרמב"ם דכ' וז"ל אין העדים נזקקין לראות שהערו זה בזה והכניס כמכחול בשפופרת עכ"ל הכוונה של"צ לראות שהכניס אצבעו במקום החור ששם מקום העראה שמכניס כמו מכחול בשפופרת ומסיים וז"ל אלא משיראו אותן דבוקים זע"ז עכ"ל הכוונה שעכ"פ צריכים לראות דביקות שהכניס האבר בשפתי הרחם הוא שהפרוזדור מקיף ראש הגויה וכ' וז"ל כדרך כל הבועלים עכ"ל שצריך להיות עכ"פ ראי' מעשה דרך כל הבועלים שמכניס האבר בשפיות והוא התחלת מעשה לתכלית בעילה ולכן מסיים וז"ל ואין אומרים שמא לא הערה עכ"ל הכוונה מה מהני שראו שהכניס אצבע בשפיות דלמא עמד ולא הדחיק לעשות העראה יען שחזקת צורה זאת שכבר העביר אצבעו בשפיות בוודאי עשה העראה דהא כבר עבר הדלתים ובמעט דישה כבר נגמר העראה והבן.
<b>ויובן</b> לי בזה דברי ר' אלפס במכות שכ' וז"ל במנאפים משיראו מנאפים ולא בעינן כמכחול בשפופרת עכ"ל והוא פלא גדול שהוא לא גרס כמנאפים בכף הדמיון רק משיראו מנאפים ואם ראו מנאף ע"כ ראו מכחול בשפופרת דאל"כ איך אפשר לומר שראו הניאוף בשלמא אי גרסי' בכ"ף כמנאפים יש לפרש שראו מעשים אשר מורים על ניאוף שמתנענע גופו עליה וכדומה אבל משיראו מנאפים א"א אלא כמכחול בשפופרת שזה ניאוף ואיך מסיים ולא בעינן כמכחול בשפופרת ועיין רש"י שגרס כמנאפים בכ"ף וז"ל כמנאפים משינהגו ענין ניאוף עכ"ל אבל נוסחת הרי"ף פלא גדול מאוד.
<b>אמנם</b> הוא הדבר אשר דברתי דעכ"פ צריכים לראות שהכניס אצבעו בשפתי המקור בפרוזדור החיצון ושם מחמם בשרו היינו אברו בבשרה וזה נקרא ניאוף כמו שדרשו חז"ל ידיכם דמים מלאו עיין נדרים דף נ"ג שמחממים אצבעם בהיקף היד רק ל"צ לראות כמכחול בשפופרת היינו הכנסת האבר בחור עמק עכור ודוק.
<b>ומצאתי</b> בריטב"א במכות שכ' וז"ל הכא גרסי' במנאפים משיראו מנאפים וכן גרס רש"י ולא גרסי' עד שיראו מנאפים דמאי עד הא קודם לכן א"א להיות שום דבר שיתחייב בו עכ"ל הכוונה מבואר כמו שפירשתי על דברי ר' אלפס ז"ל משיראו עכ"פ מנאפים שהכניס אצבעו בשפתי הרחם כמובן רק שהוסיף שא"א לגרוס עד שיראו מנאפים דהא עד שיראו עכ"פ שהכניס אברו בשפתי הרחם א"כ לא ראו שום דבר שיוכל לבוא לידי חיוב דהוי כאילו ראו שהכניס אצבעו בין כרעי' דמה לי אם נגע באצבעו על בשר כרעי' או על בשר שפתי רחם שלה הלא לא ראו שום התחלת ניאוף לאמור שנאפו האיש והאשה דאין נואף אלא אם ראש הגויה מוקף בבשר ולא נגיעה בבשר ולשון עד משמע הגם שהתחילו לראות אינו די עד שיראו וכאן טרם שהכניס אברו בבשרו לא ראו כלל ולכן גרסי' רק במנאפים משיראו מנאפים היינו הכנסה בשפיות כי זה ההתחלה וגם הסוף אשר צריכים לראות ודוק מאוד כי זה ברור ב"ה והארכתי בחידושי ליישב בזה דקדוק למה אמר שמואל במנאפים עד שיראו מנאפים ולא אמר בלשון יחיד בנואף עד שיראו מנאף הלא דבר הוא כי בחר לשון רבים במנאפים כי על האיש אפשר לומר אם ראו שהכניס אצבעו בין רגליה ומחמם בשרו בין עובי' נקרא מנאף כמו ניאוף ביד שמעור הגוי' מחמם בין רגליה אבל היא בוודאי לא תהי' מנאפת חוץ אם שפתי רחמה מקיפו' אצבעו ואין כאן מקום להאריך בזה.
<b>וחפשתי</b> בלשון הר"ן וראיתי שגרס כמנאפים בכ"ז כ' וז"ל משיראו אותם העדים דבוקים זע"ז כדרך כל בועל הרי אלו נהרגים בראי' זו ואין זקוקים לראות שהערה בה והכניס כמכחול בשפופרת עכ"ל הכוונה מבואר שצריך דוקא שראו עדים שהכניס אברו בשפתי רחם עכ"פ וזה שדייק משיראו העדים אותם דבוקים זע"ז כדרך כל בועל עכ"ל לא כ' ששוכב זה על זה או שוכבים זה עם זה רק דבוקים זע"ז היינו ראשית התחלת הדיבוק שדבק בשרו בבשרה כמו ודבק באשתו והי' לבשר אחד שכל דביקות הוא מהודק זה בזה כדרך כל בועל שמדבק באשתו בראי' זו הם נהרגים ומסיים וז"ל ולא צריכים לראות שהערה בה כמכחול בשפופרת היינו הכנסת האבר בחור אשר דומה כמכחול בשפופרת אשר המכחול נכנס בחור השפופרת אין זקוקים לראות אבל הכנסת אצבעו בשפיות אשר אינו דומה למכחול בשפופרת בוודאי צריכים לראות וזה מדוייק מאוד שכ' שלא צריכים לראות שהערה בה כמכחול בשפופרת ולא כ' בהיפך ולא צריכים לראות כמכחול בשפופרת שהערה בה איזה העראה היינו כמכחול אבל צריכים לראות המעיר איש לויות ודוק.
<b>ומה</b> נעימים דברי רש"י ב"מ דף צ"א בד"ה מנאפים וז"ל מעידין עליהם העדים לחייבם מיתה או מלקות אשר שכבו זע"ז כדרך המנאפים ואין צריך לעדים לראות כמכחול בשפופרת דלא הזקיקתו התורה להסתכל כ"כ עכ"ל ובנב"י סי' י"א במהד"ת פי' שצריכים לראות תנועת הגוף שרגיל בשעת תשמיש ולא שכיבה לבד ולפמ"ש דעת שפתיו ברור שצריכים לראות שכיבה כדרך המנאפים היינו הכנסת האבר בשפיות שכן דרך אשה מנאפת וכן נואף אשה חסר לב שהאיש שמכניס באברו רק בשפתי רחמה הוא חסר לב שלא ידע שיצרו יגבר עליו רק שאין העדים צריכים לראות שהערה כדמות מכחול דלא הזקיקה התורה להסתכל כ"כ הגם שלא יהי' די אם ראו שהכניס אברו בשפיות אלא שיסתכלו עוד אם נכנס בנקב הוא עמק עכור שהוא הי' צריך הסתכלות מאוד אבל עכ"פ צריכים הסתכלות לראות אם הכניס אברו בשפיות זה אינו צריך הסתכלות כ"כ ודוק ועיין בט"ז ה' חנוכה אסור להרצות מעות.
<b>אך</b> דברי רש"י במכות צריכים התבוננות שכ' וז"ל משיראו כמנאפים משינהגו ענין נואף ששוכבים בקירוב בשר ונוהגים דרך תשמיש עכ"ל הכוונה נ"ל דמקום ערוה נקרא בשר כמחז"ל דם יהי' זובה בבשרה מלמד שמטמא מבפנים כבחוץ יען דכתיב בבשרה לכן כאשר יצא הדם לפרוזדור מטמאת אבל אי הי' כתוב מבשרה הי' משמע עד שיצא לחוץ מפרוזדור החיצון עיין בנדה כ"א ע"ב וכ"ב ע"א ובלשון רש"י שם וכן נקרא ערותו בשרו כמו רר בשרו ועיין רמב"ן בפסוק שארה וגו' לא יגרע שלא ימנע ממנה בשרה וא"כ גם כאן כוונת רש"י ששוכבים בקירוב בשר היינו הכנסת אברו בשפיות שלה ונוהגין כדרך תשמיש שמחממים בשרו בבשרה אז אמרי' שבוודאי הערה בה והגם שהוא רחוק שרש"י רמז על תיבת בשר מקום בעילה לא מנעתי מלכותבו כדי שלא תהי' סתירה בדבריו.
<b>שלא</b> להוציא הנייר חלק אודיע לו מה שפירשתי זה ימים שמאוד הי' לפלא בעיני מליצת חז"ל הרי כריסה בין שיניה שלא הבנתי מחשבת מליצה הנ"ל ולא ראיתי מי שפי' בו דבר ואמרתי דמבואר ברמב"ם פ"ה מא"ב דסוף מקום מקור נקרא בין השיניים כמבואר בגמ' ועד שם מגיע בשעת תשמיש האבר של הבועל ובשעה שנעשה האשה מעוברת סגור שם שלא יפול הולד כנודע וע"ז רמזו הרי כריסה בין שיניה משם יבורר כריסה אם סגור כנודע שיש לברר ע"י הבקיאים אם היא מעוברת סגור שם כנלע"ד הבנת מליצתם.
<b>סימן</b> <b>יז</b> אורך ימים ושנות חיים ארוכים ונעימים לה"ה כבוד אהובי י"נ ומחותני הרב הגאון ובקי מורג חרוץ ובעל פיפיות כבוד שמו מפואר מו"ה חיים סופר נ"י אב"ד דק"ק ספ"ט.
<b>יקרת</b> מכתבו הגיעני בשבוע העבר וגם מכתבו השני אחריו ביום ו' עש"ק ופתח דברי בדברי תודה לרפ"מ נ"י על כי כיון ידיו לערוך מכתב בדבר המבוקש אשר בקשתי ממנו וכפי העתקה אשר ערך אלי במכתבו השני ויהי' לרצון מפי שיערבו נא דברי רפ"מ נ"י לפני קהל עדת דשמה ויעשו פרי המועיל להעל בעטרת הכבוד להרב הידוע וד' הטוב ישלם פועל המטיבים והמסייעים לדבר מצוה רבה כזו ועל ד"ת אשר שדר לי פ"מ נ"י חורפא ובקש ממני להשיבו דבר ולא חצי אין אתי למלאות כפי חפצו ורצונו ואעפ"כ לא אעלים ממנו מה שעלה לרעיוני לפלפל בדבריו את המעט אשר חנן ד' אותי.
<b>הנה</b> כ"מ נ"י יצא לדון בדבר חדש דהא דאמרי' ספ"ב דמכות וכן בב"מ דף צ"א במימרא דשמואל במנאפים כדרך המנאפים אשר מבואר ברמב"ם בפ"א מה' א"ב שחזקת צורה זו שעכ"פ הערה בה היינו דוקא אם בא הבועל ועבר בין בתרי הרחם הגם אכתי אינו במקור כפי שמבואר בנ"ב מה"ת סי' כ"ג אבל אם לא בא בין הבתרים האלה איננו בחזקה זו שהערה בה והעיקר אשר הביאו לחדש כן משום דהי' במופלא בעיניו לישנא דשמואל במנאפים כדרך המנאפים וכי דרך יש להם למנאפים וכן הי' לפלא בעיניו לשון רי"ף דגרס בלשונו בלא כ"ף הדמיון וז"ל והמנאפים משיראו מנאפים וכן גרסא המובא בריטב"א וז"ל עד שיראו מנאפים וע"כ לחלק יצא דשם ניאוף הונח אם בא עד בתרי שפתי הרחם וכן ראשית מחשבת המנאפים שלא להמרות פני עליון רק אח"כ יוגבר עליהם היצר עד שאמרי' ע"י חזקת צורה זו מי שבא עד כאן ג"כ יעבור להלוך ויערה מקורה וביאר בזה דבר משלי קאפיטל ל' כן דרך אשה מנאפת וגו' כך תוכן דבריו בקצרה ופר"מ האריך והרחיב דברים אלה.
<b>ולדעתי</b> הוא דבר רחוק לומר כן ולהקל באיסור כל שעה באשה מזנה תחת בעלה וראה אותה שוכבת בקירוב בשר והבועל מתנענע בה כדרך המנאפים כמו שהבין בנ"ב סי' י"א מדברי הראשונים ופר"מ נ"י עוקר דבריו מכח דקדוק לשון הנ"ל והמעיין בטור סי' כ' ובדברי רמ"א שם רחוק לומר כמ"ש ר"מ נ"י דכל כה"ג הו"ל לפרש דבפשטות אין השכל גוזר לחלק בין מקום למקום שאף שראינו תנועות הבועל השוכב על בטנה לומר כיון שלא הגיע לבין הבתרים אין הנידון בחזקה זו שהערה בה ואם נתפוש כדברי פר"מ נ"י אף לרבנן דבר רחוק הוא ולא יזדמן לאלפי הזמן שהעדים המתרים יהי' קרובים כ"כ לראות במקום התורפה שעבר בברית בין הבתרים לדון מכח החזקה ובסוף פ' דמכות אמרי' לר"ע ולר"ט בבועל את הערוה היכן אמרו וכו' ורבנן וכו' ולפר"מ נ"י אף לרבנן צריכים שיראו ויתקרבו לראות במקום התורפה מה שאסור לראות אף בבהמה מכ"ש שהוא נגד חוש השכל שיתקרבו העדים כ"כ לראות כזה ודוק.
<b>וגם</b> ק' לכאורה לדברי פר"מ נ"י דשם ניאוף הונח נמי על מי שבא בין בתרי שפיות א"כ תקשה עליו לשון הכ' האיש אשר ינאף בסוף פ' קדושים ואם שם ניאוף הונח נמי על לשון כזה אינו נידון למיתת ב"ד בשביל שנואף עמה אם לא הערה בה ואף דר"מ נ"י מצא לדחוק עצמו דכוונת התורה ע"י ניאוף אמרי' חזקה שהערה בה וקצת סיוע לדבריו דלגבי אזהרה סוף פ' אחרי נאמר בלשון התורה פסוק כ' אל אשת עמיתך לא תתן שכבתך וכו' וגבי חיוב בפ' קדושים אפקי' בלשון ניאוף ע"כ הי' מקום לומר כדברי פר"מ נ"י דלגבי אזהרה העיקר הוא שלא יעבור עד מקום המקור דע"ז נאמר לישנא דשכבתך לזרע כמבואר ביבמות דף נ"ה שהוא מקום הראוי להזריע כלישנא דאשה כי תזריע אבל גבי חיוב שב"ד דנין עפ"י עדים אף שלא קרבו כ"כ לראות כמכחול בשפופרת אפ"ה בכח חזקה דנין את הנואף והנואפת למות אלא דקשי' אם נאמר כן בעיקר הלשון על מה חל שם ניאוף לא שייך לומר פלוגתא שיפלגו בזה תנאים וכיון דר"ע ור"ט דאמרו דלדידהו לא הי' הנואף נהרג משום חזקה זו ג"כ דאינהו לא ס"ל דשם נואף הונח ע"ז וע"כ ניאוף לדידהו אם הוי כמכחול בשפופרת וודאי מקור הגיעה וכיון שכן אפושי פלוגתא לא מפשינן מנ"ל לומר דפליגי רבנן עלייהו גם בלשון התורה מה שאין ההכרח לוחץ אותנו.
<b>ועוד</b> דתקשה עליו לשון התורה שנאמר בי' הדברות באזהרה לא תנאף ועיין רש"י בתורה דבחייבי מיתת ב"ד איירי שם ואם כפירוש רום מעלתו נ"י לא תנאף שהונח על ניאוף אם גם דנימא כשיטת הרמב"ם דקריבה דגילוי עריות נמי בכלל אזהרה דלא תקרבו לגלות ערוה מ"מ לאו בעלמא נינהו ואינה במיתה וא"כ היאך אפקא רחמנא באזהרה לא תנאף שהוא לאו דניתן למיתת ב"ד בלשון ניאוף ומה שהוא לפי כוונת פר"מ נ"י שבא עד שפתי הרחם ועד המקור לא בא ומה גם לשי' הרמב"ן שחולק על הרמב"ם דקריבה דגילוי עריות רק מדרבנן נאסרה מכ"ש שתקשה ודוק.
<b>וגם</b> מה שמפרש ר"מ נ"י דברי חכמת שלמה תקשה לפ"ז איך קאמר המנאפת לא פעלתי און לשי' הרמב"ם הנ"ל עכ"פ עברה על לאו דקריבה דגילוי עריות וגם לאו שהוא בכלל מלקות הוא נמי בכלל לישנא דאון עיי"ש גם מה שמפרש פר"מ נ"י לשון רבינו יהונתן המובא בנ"ב סי' י"א דלשון העמדת כריסה כוונתו על בתרי שפיות אלא דגם שפתים אלה ומקום התורפה שם כרס עלה לא נייח לי לומר כן נהי דשפיר קאמר פר"מ נ"י והוכיח מלשון רש"י ומדברי מגיד משנה דשם כרס על בתרי שפתי תורפה מ"מ פשטות שם כרס הוא הבטן בכלל ואם כוונת ר"י להקל הו"ל לפרש דמי יפרש בפשטות כפי' פר"מ נ"י שעד היום לא יתפרש כן לפשטות שיסמוך ר"י להקל בזה ולהפך מפשטות לשון הכרס כמו שהבין בעל נב"י וגם פשטות לשון הקרא מסייע לזה שנכתב בפ' העריות בפ' אחרי ובפ' קדושים לשון שכיבה דמשמע בלי שינוי תנועות הבועל בגילוי ערותה ושוכב עמה על בטנה ע"ז נאמר לדון בהו דין בועל ונבעלת ולקולא ולחומרא לחומרא מפרשי' והאיך סומך ר"י בסתימות דבריו שיתפרש כן א"כ הי' כוונתו ואינו מבואר הדברים היטב בבירור הדברים ואף לשון העמדה שנאמר בלישנא דר"י דדחיקא לי' לפר"מ נ"י למפרש דבריו לדעתי השם העמדה היינו כאן לשון עיכוב דשם העמדה ע"ש כך הונח כדמצינו בכמה מקומות.
<b>ואם</b> שכל הדברים האלה מילי דפשיטותא נינהו ואין בהם דבר חידוד לא מנעתי מהעלותם לפניו במקום שהדברי' נוגעים להלכה ולמעשה שאף דברי פשטות צריכין להתקבל אם נכונים המה להמדבר מהמדובר בה ע"כ אני סומך על פר"מ נ"י שידעתיו וממכיריו אנכי שגם הפשטות יתקבל ממני אם נכונים יהי' דברי בעיניו ובפרט שהוא נוגע להלכה ולמעשה ולהקל.
<b>ובדבר</b> הדקדוק אשר נתקשה פר"מ נ"י דנקט לשון עד שיראו כדרך המנאפים וכן הי' ק' בעיניו לשון הרי"ף אפשר לומר דהנה הי' מקום לטעות כיון דחזי באם קינא לה הבעל ונסתרה אח"כ בעדים נידונית כסוטה אם שהתה עם הבועל כדי שיעור טומאה כידוע עד שנתברר ע"י שתיית מי המאררים שנקי' היא מזה וספק סוטה זו נחשבת כוודאי דמינה ילפי' בכ"מ ספק טומאה ברה"י לוודאי טומאה וע"כ הי' סברא לטעות אם התרו בהו עידי סתירה ולומר להו שאם נתפוס אותם לפני ב"ד נידונין כוודאי וכן היא נידונית לאיסור סוטה כוודאי כנ"ל והבועל והנבעלת קבלו ההתראה עליהם הי' הה"א כאילו הי' עדי ביאה דהא לענין קדושין דבעי' עדים נמי לעיקר המעשה אמרי הן הן עדי יחוד ה"ה עידי ביאה רק דהתם היא ביאה דהתירא והכא היא ביאה דאיסורא אבל הי' הה"א כיון דנתקבל עכ"פ לענין איסורא דבעל כוודאי נחשב נמי לענין מיתת ב"ד כוודאי דוגמת שכ' הרמב"ם בפ' ט"ו מה' סנהדרין אם ע"א אמר חלב חתיכה זו ונהי דידעתי דיש לחלק דהתם כבר נתקבל משא"כ כאן במעשה א' שבא לפני ב"ד לדון בה לא כן מ"מ הי' מקום לטעות כן קמ"ל שמואל במנאפים היינו שאין אנו מחזיקים אותן למנאפים לדון עליהם שתאסר על בעלה אפ"ה לא נדונה למות מיתת ב"ד עד שיראו דהיינו עד ראינו ממש ולא משום ידיעה לחודא דרק לאוסרה על בעלה נידונית כן וכן נמי לענין ממונא נדון באומדנא קרובה אבל לא למות במיתת ב"ד אם לא ראו בה עכ"פ התחלת קירוב בשר עד שע"י חזקת צורה זאת דנין אותה כאילו ראו לכל המעשה שבא עד המקור דלולא כן לא הי' דרכי תורה דרכי נועם שיהי' העדים צריכים לראות במקום התורפה.
<b>ואם</b> הי' מקום לומר כן הי' אפשר ליישב דברי הבה"ג התמוהים שנתקשה עליהם רבינו הרא"ש בספ"ב דיבמות דר"ל דאין אשה נאסרת לבעלה עד שבאו עדים שראו אותם כמכחול בשפופרת ותמה עליו בעל הרא"ש ז"ל וכי יהי' איסורא דסוטה גריעה ממיתת ב"ד דנידונין אותה למיתה מכח חזקה כזו ולפמ"ש י"ל דמודה הבה"ג לענין שאר חיובא דעריות דאמרי' מכח חזקת צורה זו שהערה בה אך באשה אשר בעלה שיהי' מחוייב להוציאה מביתו בשביל חזקה זו והאשה נחשבת כקנין ממונא דבעלה משום חיוב ושעבודא דאית לי' לבעל עליה ועונתה לא יגרע וכאשר כ' הר"ן סוף נדרים דמש"ה אינה נאמנת באומרת טמאה אני לך משום שווי' אנפשי' חתיכה דאיסורא ולענין זה אפשר לומר דנפקא לי' לבה"ג לחלק כן משום דשינתה התורה לכתוב בלשון אזהרה באשת איש לא תתן שכבתך לזרע וגו' ומיני' נפקי' ביבמות דאיירי' בהערה בה ע"כ ס"ל לבה"ג באשה שיש נמי בה קנין ממון אינה נאסרת עד שראו כמכחול בשפופרת אבל אי כבר ראו אותה העדים מסתתרת עם בועל אחר שקינא לה בעלה דבלא"ה נאסרת מצד קינוי וסתירה אזי באמת נידונית למיתה בשביל חזקת צורה זו שהערה בה וא"כ לפמ"ש בכוונת דברי שמואל במנאפים וכו' דהיינו שאנו היינו מחזיקים אותם כמנאפים ע"י קינוי וסתירה אפ"ה אינה נהרגת עד שראו וכו' ל"ק על בה"ג דאיהו איירי בדליכא עידי קינוי וסתירה והי' ג"כ לחלק לפי זה ולומר דגבי ארוסה מודה בה"ג דאכתי אינו משועבד בעונתה נגד הבעל ומיושב בזה קו' הגאון ר' שמואל לאנדוי ז"ל בהגהותיו בנב"י סי' י"א אלא דידעתי שיש לפלפל ע"ז דא"כ תקשה מגמ' סנהדרין דף מ"א עידי נערה המאורסה דמקשו שם מ"ש נערה המאורסה וכו' דלפמ"ש ק' כמובן וגם הו"ל לגמ' לומר דהו"ל להעיד דנסתרה עמו אם כוונתם להעיד רק לאוסרה ויש לפלפל בזה וכתבו כן דיש מקום להעיר אולי פר"מ נ"י דחריפא סכינא ישמע חכם ויוסיף לקח ע"י שהערתי בה וישמע הדברים דכן דרכה של תורה ע"י פתח מעט שנפתח במעט עיון ע"י איש תבונה נתעלה ציצין ופרחים ועוד דבר אתי ביישוב דברי בה"ג אלה אלא שאין הגליון מספיק עוד להאריך וד' שנותיו יאריך בטוב ובנעימים ועוד יוגבה קרנו הגבה למעלה להפיץ מעינותיו חוצה כנפשו וכנפש החפץ בטובו החותם בכל חותמי ברכות באהבה. אהרן זינגער מס"ג.
<b>סימן</b> <b>יח</b>
<b>אמר</b> המחבר מרוב טרדות לא זכיתי להשיב אז להגאון הגדול ז"ל על מכתבו טרם שעלה למרום כי הי' מלחמת מצוה להציל באחת מקהלות ישראל וידעתי גם ידעתי שאחז"ל אין משיבין את הארי לאחר מיתה בכ"ז אכתוב את העולה על רעיוני להצדיק את דברי ממה שהשיג הגאון במכתבו והרואה יבחר כאות נפשו.
<b>(</b><b>א</b><b>)</b> <b>טרם</b> שאבוא להסיר השגות הגאון הנ"ל אקדים שחלילה לי לומר ששם ניאוף בא להורות על הגעת אבר בין השפיות בלבד ואין ביאה ממש בכלל שם ניאוף דאיך יפורש גמ' במכות דף ז' דאמרו ורבנן היכן דיינו כשמואל דאמר שמואל במנאפים כדרך המנאפים א"כ אם הב"ד דן להמית הבועלי עריות יקראו אותם מנאפים ע"כ שגם העושה העראה נקרא נואף ביחיד ואם רבים עוברים ועושים העראה נקראים מנאפים והי' לשמואל לומר בועלי עריות עד שיראו כדרך המנאפים לדעת שע"י חזקת צורה זאת של מנאפים הם נחשבו בועלי עריות ומדקראו להם למחוייבי מיתות מנאפים ע"כ שגם העושים העראה נקראו מנאפים אני אמרתי שאותן אנשים רעים וחטאים בועלי עריות ראשית מחשבתם רק לעשות דרך ניאוף היינו להגיע בשרביט אברם רק בשפיות לחמם בשרם ולהנות בהנאה מועטת יען שהוא איסור קל ולא מבקשים לעבור פי ד' בניאוף ממש שהוא עון מיתה ואח"כ יצרם תקפם ולא יוכלו לעמוד ומנאפים ממש היינו גמר ביאה או העראה ואמר שמואל כי אותן מנאפים אשר אנו דנין אותם ומחליטים שעשו ניאוף אשר התורה חייב עליו מיתה חמורה לא צריכים העדים לראות הניאוף ממש היינו כמכחול בשפופרת היינו העראה ממש אלא אם ראו רק דרך מנאפים היינו שנח אבר האיש כנגד פי הרחם היינו בשפיות כי זה דרכם כסל למו באמור לו היצה"ר עשה כך ויכלת עמוד ולא מות תמות ואם העדים ראו רק דרך המנאפים ידענו שחזקת צורה הזאת לא נשארת בתוארה אלא נעשה ניאוף ממש וזה רבנן דיינו במנאפים אשר דן אותם למנאפים משראו העדים רק דרך מנאפים כי בעצת חטאין ודרך הרעה נעשו מנאפים ודוק.
<b>אבל</b> פשיטא דהבועל אשה אפי' בעילה ממש נקרא נואף דהא התורה אמרה לא תנאף בעשרת הדברות והוא עון מיתה ואמרה התורה עוד "מות יומת הנואף והנואפת" שמי שגמר הביאה או העראה נקרא נואף והנבעלת נואפת ושלמה המלך בחכמתו רמז ואמר "כן דרך אשה מנאפת אכלה ומחתה את פיה ואמרה לא פעלתי און" גם שלמה בחכמתו מעיד שהוא אשה מנאפת כשם שאי אפשר לאש בנעורת ואינו דולק כך אם האיש מנשק באברו בפי המקור שרובץ בין השפיות בוודאי נבעלת וזה אכלה שהתשמיש במקור נקרא אכילה אבל מחתה את פיה שהיא אומרת שצריכה רק למחה שפתי רחם ואומרת לא פעלתי און אבל באמת שלמה בחכמתו מחליט שהיא אשה מנאפת ודוק.
<b>ומה</b> שאמר הגאון הנ"ל לסייע לדברי דבאזהרה כתיב "אל אשת עמיתך לא תתן שכבתך לזרע" משמע במקום שהוא לזריעה שהוא בהכנסה כמכחול בשפופרת אבל בעונש כתיב "מות יומת הנואף והנואפת" יען שמחזקת צורה הנקרא נאיפה אנו יכולין לדון מיתת ב"ד דפח"ח רק שנתקשה חדא איך כתיב בי' הדברות לא תנאף והוא איירי בעון מיתה עוד הקשה א"כ פלוגתא יהי' בהבנת תיבת ניאוף אי הוי הפי' כמכחול בשפופרת או במקום השפיות בלבד.
<b>ולפמ"ש</b> מעולם לא פליגי בתיבת ניאוף שהוא מעשה העראה כמכחול בשפופר' רק פליגי אי צריכין העדי' לראו' אף הניאוף או רק דרך המנאפים הגם שגוף הניאוף לא ראו כי משראו דרך המנאפים אז יש חזקה חזקת צורה זו אינו פורש עד שעושה ניאוף ממש היינו העראה עכ"פ ודוק.
<b>ואם</b> אמנם שבישוב הפסוקים דיבר דבר חכמה דאזהרה הוי ואל אשת עמיתך לא תתן שכבתך לזרע אבל מרמב"ם ספר המצות מצוה שמ"ז מבואר דאזהרה של עונש מות יומת הנואף והנואפת הוא הפסוק לא תנאף והביא ע"ז מכילתא שכ' שם וז"ל הזהירנו מגלות ערות אשת איש והוא אומרו יתעלה ואל אשת עמיתך לא תתן שכבתך לזרע וכו' וכ' וז"ל וכבר נכפלה האזהרה בזה והוא אומרו לא תנאף רוצה בו שלא לגלות ערות אשת איש ולשון המכילתא לא תנאף למה נאמר לפי שהוא אומר מות יומת הנואף והנואפת עונש שמענו אזהרה מניין ת"ל לא תנאף אחד האיש וא' האשה ולא כמו ואל אשת עמיתך כי היא אזהרה שאינה כוללת נואף ונואפת אבל היא אזהרה לנואף בלבד וכן בשאר עריות אי אפשר להם מבלתי שיוציאו לאשה ג"כ מאמרו לא תקרבו לגלות ערוה הרי כאן שנים להזהיר האיש ע"י האשה והאשה ע"י האיש עכ"ל הרי מבואר דאזהרה של מות יומת הנואף והנואפת הוא הפסוק לא תנאף ודוק.
<b>ומה</b> שהשיב על פירושי בפסוק במשלי והקשה הגאון איך אמרה לא פעלתי און הא עברה על לאו לא תקרבו דגילוי עריות והוא לאו ועבירת לאו הוי בכלל און וצע"ג.
<b>ונלע"ד</b> לחדש דבר דאפי' אם הדין כרמב"ם דקריבה בעריות הוי לאו דאורייתא ודלא כרמב"ן שחולק עליו כ"ז דווקא באיש אם נהנה בחיכוך אברו בין השפיות האשה היא אינה חייבת ע"ז כלל אפי' לאו ליכא גבה ואבאר הדבר בעזה"י הנה בב"ק דף ל"ב ע"א בעי רבה המזיק אשתו בתשמיש המטה אם חייב מי נימא ברשות קעביד או נימא איבעיא לי' לעיונא ורצה הגמ' לפשוט ממתני' זה בא בחביתו וזה בא בקורתו פטור שלזה רשות להלוך ולזה רשות להלוך ורבא הקשה קו' מיער שהוי כמי שנכנס לרשות חבירו אלא הטעם במתני' דתרווייהו כהדדי נינהו הכא איהו קעביד מעשה והיא לא והכתיב ונכרתו הנפשות העושות מקרב עמם ומשני הנאה לתרווייהו אית להו איהו מעשה קעביד ובתו' ד"ה איהו כ' וז"ל ומיהו לענין חטאת ומלקות חייבת דרחמנא אחשבה הנאה למעשה עכ"ל ולכאורה ק' למה שבק תו' לבאר שגם במיתה וכרת מחשב הקב"ה הנאה למעשה ונקטו רק מלקות וחטאת וצע"ג.
<b>אמנם</b> רמזו דבר גדול דהא מרבי' ממשכבי אשה ביאה שלא כדרכה ושם האשה לא נהנית כלל כחז"ל ויענה שלא כדרכה וכן מבואר ברש"י סנהדרין דף ס"ו ע"ב בד"ה למעוטי מעשה חידודים וז"ל ומיהו שלא כדרכה אע"ג דהוא אינה נהנית ממשכבי אשה אתרבאי לחיובא עכ"ל וא"כ מבואר דעל מה שנקרא שכיבה היא חייבת אפי' לית לה הנאה ע"כ התחכמו תו' דלענין מלקות וחטאת שם צריך טעם דתורה אחשבה הנאה למעשה ודוק.
<b>ובסנהדרין</b> דף ס"ו אמרו כתנאי ומתו גם שניהם עד שיהי' שניהם שוין דברי ר' יאשי' ר' יונתן אומר ומת האיש השוכב עמה לבדו ואידך ההוא ומתו גם שניהם מאי דרש בי' אמר רבא למעוטי מעשה חידודים ואידך מעשה חידודים לאו כלום הוא כ' רש"י בד"ה למעוטי מעשה חידודים וז"ל מחדד ומקשה אברו בבשרה מבחוץ דהוא נהנה והיא אינה נהנית להכי כתיב גם שניהם שיהי' שניהם שוין נהנין עכ"ל מבואר דמעשה חידודין שהוא מקשה אברו ונהנה מבשרה שהוא נהנה והיא אינה נהנית זה נקרא מעשה חידודים.
<b>ולפ"ז</b> נ"ל הגם אם נימא שגם האשה מחוייבת על הלאו שלא תקרבו לגלות ערוה אם תשמש בדרך אברים בחיבוק ונישוק ובתנועות אברים דרך שכיבה אבל אם האיש מחכך באברו בין השפיות שהגוף שלה מונח נייחא דהוית קרקע עולם ולא קעבדא מעשה וגם הנאה לית לה דנימא דמשום הנאה נחשב לה כמעשה או אין בה אפי' לאו דלא תקרבו שזה דוקא במעשה של האיש או אפי' באשה בשאר תנועות הגוף אבל בחיכוך האיש בין השפיות אמרה הנואפת לא פעלתי און שלא עשיתי שום פעולה של און אפי' לאו לא עברה ודוק.
<b>וידעתי</b> שיש להשיב דרש"י כ' והוא מקשה בשרו מבחוץ היינו דווקא מבחוץ של אותו מקום ואולי אם מחכך בפנים של השפיות גם היא נהנית אבל השכל גוזר שאינה נהנית והך מבחוץ הוי הפי' חוץ למקור כמו שמצינו בנדה שמטמאת מבפנים ששם אין הפי' מבחוץ השפיות דהלא כאשר יצא חוץ למקור הגם שתתעכב בשפיות הוי מבחוץ לגמרי דשפיות הם סוף היריכים וה"ה כאן מבחוץ היינו חוץ מקום השכיבה זה הרחם כנלע"ד.
<b>ועיין</b> ברה"מ בפכ"א מה' א"ב שחידש דרמב"ם סובר דוקא בעריות יש לאו דקריבה אבל בחייבי לאוין מודה דליכא לאו בקריבה וכן מצאתי מפורש ברמב"ם בפי' המשניות פ"ז מסנהדרין בנתינת טעם לשבח דאם הביאה במיתת ב"ד או כרת יש לאו בקריבה אבל אם הביאה בלאו אין על הקריבות של הביאה לאו עיי"ש ובזה משיב במגילת אסתר בס' המצות מצוה שנ"ג על השגת הרמב"ן איך יהי' לאו על הקריבות הא אמרי' העראה זו הכנסת עטרה מכאן ואילך פטור וגם שם ביבמות דף נ"ו הביאו גז"ש על עריות דחייבי לאוין ות"ל משום דלא תקרב איכא לאו והשיב המגילת אסתר דבעריות מכאן ואילך פטור ממיתה אבל לאו איכא ובחייבי לאוין ליכא על קריבות לאו ומביא ראי' מסנהדרין דף ס"ו ומתו גם שניהם למעט מעשה חידודים משמע ממיתה ממעט אבל מלקות איכא עיי"ש ולפמ"ש בתנועות ג"כ מעשה יהי' גם עלה לאו אבל בחיכוך אברו באברה או אפי' בשפיות דהיא קרקע עולם ליכא עלי' לאו כלל ודוק.
<b>ומהיוצא</b> עכ"פ לפי הדין חדש של נב"י בסי' כ"ג דמכאן ואילך פטור היינו ממקום צר ואילך היינו בתוך השפיות פטור עיי"ש שביאר בחכמתו באריכות אם כן להרמב"ן שמביא מכאן ראי' דליכא לאו בקריבה מדאמרי' מכאן ואילך פטור פעור לגמרי משמע מוכח דלרמב"ן ליכא לאו אפי' גבי איש ודוק.
<b>ומעתה</b> יהי' דין חדש אשת איש שנחלה והרופא צריך למשמש בגופה שהיא קריבה דג"ע עיין בסי' קנ"ז ובסי' קצ"ה ביו"ד פלפול הש"ך שמתיר דוקא אם הרופא אינו מכוון להנאה דבמלאכתו הוא עוסק דרמב"ם לא אוסר רק חיבה ואהבה ועיין בב"ש סי' כ' ולפמ"ש טוב לבחור רופא נכרי ולא רופא ישראל דעיין במלחמות רמב"ן בסנהדרין דף ע"א דמודה לבעה"מ שאין בביאת נכרי בא"א ישראל חיוב מיתה או כרת הגם דרוב פוסקים חולקין על ר"ת דסובר דאינה נאסרת על בעלה אפי' אבל עכ"פ מיתה או כרת ליכא בו וא"כ מסתבר דאין בקירוב אפי' בתשמיש אברים לאו ולא נעשה איסור במישוש הדפק או אם ממשש במקום התורפה אבל ברופא ישראל שיש על הביאה חיוב מיתה גם המישוש בלאו והוא דין חדש מאוד.
<b>אך</b> יש לחלק דאין אנו דנין על המעשה הקירוב של איש המקרב רק דנין על גופה אם היא אחת מהעריות אשר משכחת ביאה בה בחיוב מיתה או כרת הגם שמצד הבועל ליכא מיתה או כרת עכ"פ היא אחת מהעריות אשר נאמר בה לא תקרבו לגלות ערוה אבל אם גופה רק בלאו שלא משכחת על ביאה שלה חיוב מיתה או כרת אז לא נאמר עליה הלאו של לא תקרבו וא"כ באשת איש ישראל הגם שאמת אם נבעלת מגוי ליכא עליה מיתה או כרת עכ"פ היא אחת מעריות שנאמר בה לא תקרבו וכן משמע מלשון הה"מ פ' כ"א מה' א"ב אבל לפי המשמע בפי' המשניות בסנהדרין שכ' וז"ל הבא על אשה שאין לה בעל הוא חייב מלקות אבל תשמיש הפנוי' דרך אברים ושאר מה שאמרנו שמחייבים עליו מלקות בערוה אין בו חיוב מלקות בפנוי' לפי שהביאה עצמה במלקות עכ"ל משמע מדבריו דאנו דנין על הביאה אם תהי' נעשית יהי' לאו אז אין הקריבה בלאו ודוק.
<b>רק</b> לפ"ז פלא למה מפרש דוקא לאו הפנוי' הול"ל כל חייבי לאוין אין הקריבה בהם בלאו כמ"ש הה"מ ומגילת אסתר ומדנקט הרמב"ם בפנוי' משמע בפנוי' בלבד סובר הרמב"ם ליכא לאו על הקריבות דשם הטעם רק משום דמלאה הארץ זמה עיין יבמות דף ל"ז ראב"י אומר ועיין ברמב"ם בס' המצות שורש חמישי וברמב"ן ובמגילת אסתר וברמב"ן עה"ת פסוק לא יוכל בעלה הראשון לשוב לקחתה שם סובר הרמב"ם דליכא לאו על הקריבות דגם הביאה בלאו רק משום הריון אשר יהי' למכשול אבל בשפיות ליכא מקום להזריע אבל בשאר חייבי לאוין דגוף הביאה הוי איסור לא משום בניו אשר יולדו להם אז גם הקריבה אסורה ודלא כאשר הבינו המגילת אסתר והרה"מ ודוק.
<b>והוסיף</b> הגאון להפליא א"כ גם לרבנן רחוק דיהרג נואף ונואפת אם צריכים העדים לדעת שהגיע בברית בין הבתרים אשר אסור לשום ישראל להסתכל אפי' בבהמה מכ"ש שהעדים יסתכלו כ"כ עכ"ד.
<b>ולע"ד</b> לק"מ בוודאי מבואר ברמב"ם פ' כ"א ובש"ע סי' כ"ג שאסור להם להסתכל בשעה שנזקקים דמעורר מחשבות תאוה ולמה לאדם לעורר תאות יצה"ר אבל אם צריכים העדים להסתכל מעט כדי לנקום נקם כדת של תורה ליכא בזה איסור דהא דומה למה שאמרי בגמ' שמותר למרביעי בהמה להכניס כמכחול בשפופרת דמלאכתם הם עושים ולא יבואו להרהר וה"ה כאן בעדים אשר מתרים בו שלא יבעול דהוא עון מיתה והעיז הרשע או הרשעה לאמור אעפי"כ ומתירים עצמם למיתה יתמלאו העדים כעס וזעם וחרון אף ומהכ"ת לא יסתכלו במקום הטינופת להעיד עליהם לבער עושי רשעה מן הארץ וגם העדים מלאכתם הם עושים למשמש בידים או לראות בעינים לתת נקמת ד' ברשעים כאלה לשפוך דמם ארצה וכל ישראל יהי' נקיים ולא יבוא בהם הרהור חטא ועון על אשה זונה וחצופה אשר דבוקה בו ככלב לנאץ ד' לעיני העדים ואטו לראות איש שוכב על אשת איש או שאר עריות מותר לראות רק השעה דחוקה לכך כמו במגדף עיין כ"מ פ"ב מה' עכו"ם אילו הי' מגדף צריך התראה לא משכחת אלא בשאמר שרוצה לברך את השם והתרה בו והוא הי' מגדף אח"כ ויקשה ג"כ היאך לא יברחו העדים מלשמוע מגדף את השם ח"ו אלא פשיטא היכא דלא אפשר ולא קמכוין ליכא איסור דנהפוך הוא מצוה לעשות עבירה לשמה לנקום נקם באיש העושה ביד רמה לנאץ קדוש ישראל וה"ה מצוה להסתכל לבער נואף ונואפת מן הארץ ודוק.
<b>ועוד</b> אדרוש דלמא בבהמה דליכא פרוזדור והמסתכל רואה הביאה ממש וה"ה בחי' ועוף אבל אשה דיש לה פרוזדור וכביאור הנב"י שהם רק סוף ירכים שלה והוי כאילו העדים מסתכלים רק בשאר חלקי הגוף שבוודאי אסור להסתכל באשה ערומה ובשעת תשמיש גם הנואף אשר כל נשמה באפו ימלט מזה ואעפי"כ אם יבעל הנואף את האשה ערומה בוודאי יסתכלו העדים על תנועת שלהם ורואים ערוה ערומה ועושים עבירה לשמה ובטוחים בד' שלא יעלו בהם מחשבות און (ועיין במשנה בסוטה שקורע בגדה) וה"ה אם צריכים להסתכל אם העביר הברית בין הבתרים עכ"פ לא יעלה בלבם הרהור חטא כלל אבל לראות כמכחול בשפופרת אם כל העטרה בתוך המקום צר הוא יהי' מעט שימצא עדים ודוק.
<b>ובאמת</b> מי שלבו נוקפו פן ילכד במצודת שית זונה ימלט נפשו ויברח שלא להסתכל ולא יבוא להעיד ויאמר יבוא בעל הכרם ויכלה הקוצים אבל בעל נפש אשר לבו דבוק בד' או זקן שתש כוחו או סריס או חולה או קדוש כפנחס וכר"ע וחביריו הם יהי' עדים בערות דבר אבל אם הי' העדים צריכים לראות כמכחול בשפופרת מי יעשה כזאת לבדוק עד היכן הגיע הבועל (עוצם עיניו מראות ברע) ולא ימצא אחד מאלפי אלפים אשר יסתכל ברחם עצמו ודוק.
<b>והגוף</b> התמיהה שהתפלא הגאון שהוא חוץ מהשכל שיתקרבו העדים כ"כ לראות שרובץ בין השפיות נ"ל דהמעיין בדרשת הר"ן שביאר דבר נפלא שהי' בכלל שני דינים (א) תכלית הסנהדרין והדיינים לעשות משפט צדק דכתיב ושפטו את העם משפט צדק שהוא קולע אל השערה ולא יחטיא אך צריכים עדים והתראה חקירות ובדיקות שיוצמח מזה משפט צדק שלא ישאר שום ספק (ב) תיקון המדיני לא יוכל לעמוד אם השופטים ידרשו ויחקרו כ"כ ונתנה התורה כח למלך להמית ולהעניש כפי צורך השעה ומדינה אבל אין זה בכלל מצות הדיינים רק במשפט המלך ומעשהו וא"כ אם צריך מכחול בשפופרת לא הי' אדם נהרג מעולם אבל אם די לראות דיבוק בשפיות אז ימצא עכ"פ שנהרגין גם במשפט צדק עפ"י הדיינים ועפ"י דין תורה ודוק.
<b>והערה</b> של הגאון ליישב הלשון במנאפים עד שיראו כדרך המנאפים אשר אזן וחקר חקירה כיון דבסוטה עשתה התורה הספק כוודאי אם נסתרה אחר אשר קינא לה בעלה ה"ה הי' מסברא כיון שהתרו בם העדים וקבלו ההתראה והתירו עצמם למיתה נימא הן הן עידי יחוד הן הן עידי ביאה כמו בקידושין דאמרי' הן הן עידי יחוד הן הן עידי ביאה רק שם הוא בהיתר אמרי' כיון אבל כאן הוא באיסור אמרי' אעפ"י שקבלו ההתראה אעפ"כ לא נחליט למיתה חוץ אם נראה המעשה בחזקת הצורה הזאת שמזה נחליט אם נעשה כזה בוודאי עשו אשר זממו וזה במנאפים אשר הי' בסברא לומר שהם ע"י יחוד מנאפים לא מהני עד שיראו כדרך המנאפים עכ"ד.
<b>ולע"ד</b> מהכ"ת לחייב מיתה הא כתיב ושפטו העדה והצילו העדה ואיך יש מקום יותר להציל אם נאמר הגם שנסתרו מ"מ לא עשו כאשר זממו לעשות דעביד אינש דגזים ולא עביד איסורא וכאן יוכלו הם לצעוק הלא כתיב נקי וצדיק אל תהרוג ברי לנו הגם שעברנו על הסתירה בכ"ז לא עשינו מעשה בשלמא בסוטה אקפידא דבעל קפדה התורה ועיין סוטה דף כ"ו דהי' בסברא אפי' בדרך איברים יהי' מהני קפידת הבעל קמ"ל דלא מהני רק אם יש חשש זנות אז אסורה על הבעל אפי' הוא נקי' עיין תוס' סוטה דף כ"ח בד"ה מה ת"ל שמבואר כן אפי' הי' נקי' נענשה ע"ש אבל במיתה אטו אם לא זנו המה מחוייבים מיתה הלא בוודאי פטורים וא"כ מהכ"ת להמית הנואף והנואפת אם טענו ברי שלא זנו כלל הכי יש נקי וצדיק יותר מזה הגם שעברו על היחוד אחר ההתראה עיין בס"מ לרמב"ם מצוה ר"ץ דאפי' ברודף אחר חבירו להרגו התרו בו ולא שמע אליהם ורדף אחריו ומצאו הנרדף מת וחרבו מטפטף אעפ"כ נקרא בו נקי וצדיק אל תהרוג דעכ"פ אנו צריכים לדון משפט צדק גם בזה יש מקום להצדיק שהוא נקי וצדיק בדבר הזה ומכ"ש בסתירה איש עם אשה אחר התראה ועיין במגילת אסתר שורש ה' וא"כ מאי הוצרכו לאשמעי' עד שיראו כדרך המנאפים שלא להרוג בלי ראיית מעשה אשר יורה שנעשה מעשה זנות בפועל כנלע"ד.
<b>ואשר</b> כתב הגאון לפרש בחקירת הנב"י דברי בה"ג מפורסמים גם אני זכיתי לפני כמה שנים לדרוך בדרך זה ואעתיק פה מפנקס חידושים שלי בעזה"י. הובא ברא"ש פ"ב דיבמות חידש דבר דאין מוציאין אשה מבעלה עד שיגידו העדים שראו הזנות כמכחול בשפופרת והרא"ש הקשה עליו אפי' להמית הנואף והנואפת דכתיב בו והצילו העדה סגי כדרך המנאפים ול"צ לראות כמכחול ולאסור לבעל יהי' צריך עדות כמכחול בשפופרת והוא פלא.
<b>ונלע"ד</b> ליישב בעזה"י דעת בה"ג והוא דלכאורה הגם דעדים ראו שהכניס האבר בין השפיות עדיין לא נאסרה לבעלה רק אם העיר במקור עצמו דכתיב את מקורה הערה כמבואר באר היטב בנב"י במהד"ת א"ע סי' כ"ו והרמב"ם כ' שחזקת צורת זו מנאף אבל אם האשה יודעת בעצמה שלא העיר במקור רק עמד ונהנה רק מפתחי רחמה בוודאי מותרת היא לבעלה וא"כ אם יש עדים שראו כדרך המנאפים והיא מכחשת ואומרת שבכ"ז לא הערה בה הוי כאילו אומרת שלא נעשה בה ביאת זנות הגם שנאמר שאם תודה שבא בשפיות רק שלא העיר במקור לא הי' מאמינים לה מכח חזקת צורה זאת מחליטים אנחנו שזנתה (ואולי אפי' במודית שנגע בין בתרי בשרה אבל לא עשה העראה נאמנת במגו דאמרה דלא נגע בה כלל ותכחוש לעדים שאפשר דלא תוכל להכחיש העדים דלית לה מגו אבל בלי עדים ואשה מודה שזנתה רק שכב בין בתרי רגליה ולא נגע במקור נאמנת במגו ועיין תו' ע"ז במלחמה ודוק) אבל אם מכחשת העדים אמרי' יען שהיא יודעת בעצמה שלא העיר בה מכחשת לגמרי ואינה עדות להעדים שראו בצורה זאת והיא מותרת לבעלה דהיא טוענת ברי לי שלא נאסרת לבעלה.
<b>ועלה</b> בדעתי שיש לסמוך על חזקה שלא תרצה להיות באיסור טומאה כל ימיה כמ"ש הרא"ש סוף נדרים שנאמנת לומר נתגרשתי יען שאם משקרת תהי' באיסור א"א כל ימיה וה"ה אם נטמאת ואומרת לא נטמאתי תהי' באיסור כל ימיה עם בעלה והגם שכאן רק איסור הוא הא אמרי' בנודרת גיטין דף ל"ה שאפי' באיסור לאו כל ימיה היא נזהרת וא"כ יש חזקה שלא תבקשת להיות באיסור טומאה כל ימי' ומצרפין ברי שלה שאמרה לא נבעלתי דהוי כאילו אמרה רק לא נטמאתי עם חזקה ונאמנת על עצמה ומתוך שנאמנת על עצמה נאמנת לבעלה כמו שביאר הרמב"ן שנאמנת שטהרה מנדתה שמתוך שנאמנת על עצמה נאמנת לבעלה ע"ש וה"ה כאן מתוך שנאמנת ע"ע נאמנת על בעלה (ועיין כתובות דף כ"ב באומרת ברי לי ועיין ברשב"א המובא בפ"י שם) ומש"ה במכחשת לעדים אינה נאסרת לבעלה אא"כ ראו כמכחול דהא ע"כ בהוא מכחשת מיירי דאם היא מודית דנטמאת וגם עדים שראו דרך מנאפים בוודאי אסורה אפי' למשנה אחרונה דהא עדים יש עכ"פ ראי' לדבריה ודוק.
<b>אך</b> חזרני בי דיש להשיב דהרא"ש בנדרים חידש סברא הנ"ל שלא ניחוש באומרת נתגרשתי שמא עיניה נתנה באחר והשיב דאמרי' שיש לה חזקת כשרות שלא תבקש להיות באיסור כל ימיה דשם לא אתרע חזקת כשרות שלה רק נחשוד אותה שבשקר מוציאה עצמה מבעלה ואמרי' דלא תהי' מבקשה להיות באיסור א"א כל ימיה ומחליטים בהיפוך שבוודאי נתגרשה אבל באומרת טמאה אני לך ומבקשת גט לא תעשה איסור אח"כ אבל בנידן עדים שמעידים חזקת צורה של זנות כפי הגדת עדים שראו צורה כזאת המה מעידים על זנות שלה א"כ שנחשדה שעשתה עבירה חמורה איסור מיתה איך נימא שהוא תחוש על לאו דטומאה שהיא רק איסור לאו הגם שתהי' עוברת כל ימיה בלאו דטומאה דחשוד על החמור חשוד על הקל שלאוין הרבה דומין לאיסור חמור פ"א כחקירת הר"ן בסוגי' דמאכילין הקל קל תחילה חוקר זה דעבירת לאוין הרבה בפ"א הוי איסור חמור ואשה אשר זנתה ברצון לא תחוש על עצמה לעבור על לאו דטומאה בכל יום ודוק.
<b>וכ"ז</b> אם אנו דנין לאוסרה על בעלה ולא דנין על מיתה כלל אבל אם יש לדון על מיתה אז ליכא למסמך שלא תעשה איסור כל ימיה דכל אשר לאיש יתן בעד נפשו טרם שתמות בב"ד תבקש להיות אפי' באיסור ולא שייך דעל עצמה מהני ברי שלה דהא העדים מעידין עליה על גופה שהיא חייבת עונש מיתה כסברת הרמב"ן שהביא הטור ח"מ סי' ל"ח דעדים השניים נאמנים יותר מן הראשונים דהא על גופם הם מעידים כמו אם אומרים עליהם שהם גזלנים ע"ש כי מתוק מאוד וה"נ הלא העדים מעידים שהיא בת מות ואיך תהי' היא נאמנת לומר שאינה בת עונשין וא"כ אזלינן בתר רוב ששוכבים כדרך המנאפים בוודאי העיר בה וחייבת מיתה וממילא גם נאסרת על בעלה וליכא כאן לסמוך על ברי שלה (ועל חזקה שלא תעשה איסור כל ימיה דהא מוכרחת לומר כן שלא תמות) וכל דברי בה"ג רק בזה"ז או בזמן הגמרא ובלא התראה דאין לדון רק אם היא נעשה חתיכה דאיסורא על בעלה בלבד ודוק.
<b>ולפ"ז</b> מיושב קו' הגאון מוהר"ש לאנדא בתשו' נב"י אה"ע מהד"ת סי' י"א לדעת בה"ג מאי אמרי' בסנהדרין דף מ"א] עידי נערה מאורסה אין נהרגין דיכולין לומר לאוסרה על בעלה באנו הא לשיטת בה"ג נהרגת על דרך מנאפים שראו העדים ולבעל לא נאסרה רק אם ראו כמכחול בשפופרת ע"ש וצע"ג ולפמ"ש דיש גם כאן עון מיתה אז נאסרת לבעלה אם ראו עדים דרך מנאפים דאין כאן חזקה שלא תהא באיסור כל ימיה וגם לא מהני ברי שלה ודוק.
<b>סימן</b> <b>יט</b>
<b>שאלה</b> בכפר אחד באו הנוצחים במלחמה בערב ושלח הראש הגבורים להביא לו חמשה נשים מישראל בלילה הן אם הן בתולות או נשואות ואם לא יביאן הראש העדה יצוה לאנשי הצבא לטמאות כולן כאות נפשם כחק המלחמה שיוכל השר לצוות לעשות כאות נפשם עם הנשים ובחר הראש היהודים להביא לו חמשה בתולות שלא יטמאו נשים נשואות והבתולות מסרו דין לשמים עליו כי חרפתן מרובות פן יתעברו ואין להם מקום לכסות חרפת עולם ושאל הראש העדה אם יקרה לו עון בזה אשר עשה וחפץ לפזר ממונו ולתן אותן לאנשים ולפייסן כי את אלקים הוא ירא שמסרו דין לשמים עליו ומבקש דין למטה שלא יבא דין מלמעלה ח"ו.
<b>תשובה</b> הדבר צריך התבוננות רב לדעת אם הראש העדה עשה כדת של תורה וגם אם בדיעבד צריך כפרה על המעשה אשר עשה וד' יאר עיני בתורתו שלא אכשל בדבר הלכה וישמור בית ישראל מכל צרה.
<b>הנה</b> בפשטיות חטא מאוד דרמב"ם בפ"ה מהל' יסודי תורה הל"ה כתב וז"ל נשים שאמרו להם עכו"ם תנו לנו אחת מכן ונטמאה אותה ואם לאו נטמא את כולכן יטמאו כולן ואל ימסרו להם נפש אחת מישראל עכ"ל והוא ממשנה פ"ח דתרומות א"כ מבואר אפי' אם יטמאו כולן אסור להם למסור אחת מהן ומדלא קתני במתני' אם יחדוהו לאחת מהם מותרין למסור אותה משמע בכל אופן אסור למסור אחת מהן לטמאו' הגם דבאותו הלכה כתב הרמב"ם וז"ל וכן אם אמרו להם עכו"ם תנו לנו אחד מכם ונהרגנו ואם לא נהרוג כולכם יהרגו כולם ואל ימסרו להם נפש אחת מישראל ואם יחדוהו להם ואמרו וכו' יעו"ש ולמה לא כתיב בנשים הבדל אם יחדוהו לאחת מותר למסור להם ש"מ דברישא אפי' אם מיחדים אחת אסור למסור להם דלא שייך לומר דבלא"ה היא מחויבת למלכות דמיתה משכחת דהוה מורד במלכות וחייב מיתה מחק המדינה אבל אטו אפי' אם אותה אשה הות מורדת במלכות ונתחייבה מיתה עכ"פ לזנות לא נתחייבה וא"כ אסור למסור אותה לזנות אפי' ביחדוהו להאשה א"כ הך ראש העדה חטא בכפלים חדא דלא נתיחדו הבתולות מן הנשואות ושנית אפי' נתיחדו אסור למסור להם טוב שיתטמאו כולם ולא ימסרו נפש אחת מישראל ודוק.
<b>אמנם</b> יש לחדש זכות בעד ראש העדה דמתני' איירי תנו לנו אחת מכם דכל הנשים הי' שוות או שהי' כולם נשואות או פנויות א"כ אין הרוב יכולין למסור אחת מהם דמאי חזית למסור להם נפש אחת מהם אבל בנידן הזה דבחר ראש העדה בתולות ולא נשואות יפה עשה דבנשואות יש עון גילוי עריות כמבואר ברמב"ן במלחמות וכן פסק הש"ך ביו"ד סי' קנ"ז ס"ק י"ד ובבתולות בדרך זנות לא הוה אלא גזיר' ב"ד של שם עי' רמב"ן ונמ"י סנהדרין [סופ"ח] והגם אם האשת איש לא עבדה מעשה והות קרקע עולם אינו בכלל גילוי עריות עיין ט"ז סי' קנ"ז ס"ק ט' היינו לענין חיוב למסור נפש אבל עכ"פ מעשה עבירה גילוי עריות יהי' עיין תוס' ע"ז דף נ"ד בד"ה אונס רחמנא פטריה ודוק ולא עוד מי יאמר דשר הצבא וראשיו אשר עמו לא יבקשו מהנשים שהיא תדבק עליהם ותעבוד מעשה א"כ בחר בבתולות שאפי' אם יעבדו מעשה בבעילה לא יתוסף איסור והבן.
<b>אך</b> נ"ל לחדש דבר דמשנה נקט נשים שאמרו להם עכו"ם תנו לנו אחת מכם וכו' דאז אם לא יתנו אחת תהי' כולן נטמאות א"כ אם ימסרו אחת אז שאר הנשים הצילו את עצמן עי"ז שמסרו אחת מהן אז אמרי' הלא כתיב "ואהבת לרעך כמוך" ומזה הי' בן פטרא אומר שנים שהלכו בדרך ויש ביד אחד מהם מים צריך לחלוק עם חבירו וימותו שניהם עד שר"ע דרש וחי אחיך עמך חייך קודמין לחיי חבריך היינו בעל המים שיש לו די ספוקו לעצמו אם לא יתן ממימיו לחבירו חייו קודמין אבל אם ימצאו מעט מים בכלי ועומד על הארץ בודאי אין ראוי שיחזיק אחד בזרוע וביד חזקה לשתות הכל וימות חבירו בצמא דהא כתוב ואהבת לרעך כמוך לזה גם ר"ע מודה דיחלקו ביניהם וה"ה אם הגוים אמרו לנשים תנו אחת לטמא אותה ואם לאו נטמאו כולכן אז אסור להם למסור אחת מהן ולהציל את עצמם דמאי חזית להציל קדושתך וטהרתך בקדושת חברתך הלא כתיב ואהבת לרעך כמוך.
<b>אבל</b> אם העכו"ם אומר לאיש הביא לי אשה אחת לטמאה אותה ואם לא אטמא את כל הנשים א"כ אין האיש מציל עצמו כלל רק הוא חוקר אם לא טוב לגרום להביא לו אשה אחת משיטמא כל הנשים אז השכל גוזר להביא לו אחת דלא שייך לומר כל שמחטיא לאדם נכנס תחתיו לעונשו דהלא בכל אופן גם היא תחטא חטא זה באונס שתבעל מאחד מצבא החיל באונס ולמה לא יבחר הרע במיעוטו למסור אחת ולהציל רבות בשלמא להציל עצמה תאמר לה חברתה תמסור עצמה להציל אותי וכל יתר הנשים אבל האיש שאינו עושה הצלה לעצמו אז בודאי כטוב בעיניו יעשה למסור אחת ולהציל את יתר הנשים ויבחר למסור בתולות דאין בהם סרך גילוי עריות להציל נשואות דיש בהם סרך גילוי עריות והבן.
<b>ועלה</b> בדעתי להביא ראי' לדין חדש שחדשתי ממה שמבואר ביו"ד סי' רנ"ב סעיף ח' שכתב וז"ל פודין האשה קודם האיש ואם רגילים במשכב זכר פודין האיש קודם ואם שניהם רוצים לטבוע בנהר הצלת האיש קודם עכ"ל ועיין הוריות דף י"ג כי תני' דמשוח מלחמה קודם להחיותו ועיין רש"י ותוס' נזיר דף כ"ג לפקח עליו הגל א"כ חזינן דאיש השלישי יכול להכריע להציל החשוב קודם וה"ה אם שנים הלכו בדרך ובא איש שלישי ובידו מים להחיות אחד יוכל להציל החשוב ויתן לו כל המים לר"ע דסובר חייך קודם לחיי חבריך ה"ה יוכל להציל איש שלישי למי שהוא חשוב ת"ח או משוח מלחמה או כה"ג קודם וה"ה כאן דיפה עשה ראש העדה ודוק.
<b>וכן</b> עלה בדעתי להביא ראי' מר"י דביקש מטיטוס ר' צדוק ושושלתא דר"ג דירא לבקש על כל בני העיר דלמא לא ישמע לו עיין בגיטין פר' נזקין הרי שלא רצה להכניס בספק הצלת רבים פן יפסיד הצלת מועטין יעו"ש ועכ"ח דאיש שלישי אשר אינו בכלל הסכנה יוכל לבחור להציל כטוב וישר בעיני אלקים ואדם להציל החשובים המעוטרים במעלות.
<b>ואחר</b> התבוננות אין מהנ"ל ראי' דשאני התם אם אין כח להציל הכל הוא מציל מעט ובוחר במוקדם במעלות והנשארים ממילא ישארו בסכנה אבל בנידן דידן למסור נפש אחת מישראל ביד שונא אשר יעשה בו עבירת זנות או רציחה וע"י מסירה של נפש אחת יבוא הצלה לאחרים זה אסור דמהכ"ת יהי' נפש זה מסור תחתיהם מי יגיד שנשמה דידה גרועה ותחטא להציל נשמות אחרות והגם שע"כ אז אדע כי מן השמים הושלח הרודף ח"ו וצרת צבור אינו צרה וצרת יחיד צרה אמרו חכז"ל וה"ה בזה מבקשה הזאת להיות דומה לחברותיה ודוק.
<b>ונהפוך</b> הוא יש לי ראי' להבדל הנ"ל אם אנו דנין להרע לאחד כדי להציל השני הגם שהשני יש לו שלימות גדול אסור להרע לזה כדי להציל את זה הגם שאם לא יבוא הצלה ימותו שניהן מדתנן במשנה משיצא ראשו ורובו אין חותכין הולד דלא הוה רודף דמן השמים רודפין לה עיין במשנה פ"ז דאהלות וברמב"ם הלכות רוצח פ"א הלכה ט' ולפעמים היושבת על המשבר היא אשה חכמה אם בישראל מרבצת תורה ויראה בישראל עיין בתשובת מהרש"ל באם משפחתו תופסת ישיבה גדולה או היא נבואה כמרים ודבורה וחולדה ואם יושבת על המשבר וילדה בת שיצא ראשה ורובה הכי נאמר לחתוך העובר מפני להציל אמה שכל ישראל צריכים לה עכשיו ומי יודע אם ילדה תהי' כמותה אפי' ברוב שנים והלא בהוריות אמרי' לפקח הגל משוח מלחמה קודם יען כל ישראל צריכים לו עכשיו והי' למשנה באהלות לחלק אם היא גדולה היינו חשובה חותכין ולדה כדי להצילה אלא ע"כ דשאני בין להטיב לזה החשוב וממילא נשאר הפחות בסכנה אבל לשלוח יד להביא נפש מישראל למיתה כדי להציל החשוב הי' לא תהי' טוב שימותו שניהם מלשלוח יד לעשות מעשה בידים להרג לזה כדי להטוב לזה המעוטר במעלות וה"ה לא הי' לראש העדה לעשות מעשה בידים ליקח בתולות ישראל ולמסור אותם בידי ראשי הצבא ולטמאות אותם בבעילתם כדי להציל נשים נשואות ודוק.
<b>והגם</b> שאפשר שיכופו להנשים להביא אותם עליהם ויהי' בנשואות ג"ע אשר לא משכחת בבתולות מה איכפת להם לבתולות אם הנשואות צנועות ימסרו נפשם ואם הם פרוצות שלא ימסרו נפשם על זה אין אומרי' לאדם חטא בשביל שתזכה חבירך מי שם לראש העדה שופט להביא לבתולות לחטוא בשביל לזכות הנשואות והגם שאם לא עשה כן הי' שר הצבא פוקד לבעול כל הנשים הן בתולות והן בעולות מ"מ לא הי' חרפתן גדולה שהי' מתביישין מאנשי הצבא ועכשיו נתביישו בפרט מיהודים (דוגמא בסנהדרין (דף מ"ב ע"א] אינו דומה המתבייש מעצמו למתבייש מאחרים) ודוק.
<b>ומה</b> שהערותי דמשנה נקט שעכו"ם אמרו להנשים שימסרו אחת מהן משמע אם אמרו לאיש למסור אחת מהנשים רשאי ולבחור להציל החשובות ע"י אחת נ"ל דיש לומר בהיפך לא מיבעי שהאיש אסור לעשות כן דמאי חזית להרע לזאת ולהטיב לחברתה אבל הנשים בעצמן אשר הדבר נוגע להציל גופם מלהתטמאות יהי' רשאין להכריע ביניהם על ידי הפלת גורל להסכים על אחת ולמסור אותה כדי להציל עצמם כאשר עשו ביונה הנביא שהפילו גורלות ונפל הגורל על יונה להפילו לים או שהנשים יכתבו הדיעות איזה מהם למסור ועל איזה שתהי' רוב דיעות שיסכימו רובם למסור אותה שכבר נטמאת פ"א או שהיתה אחת שפחה ונשתחררה אשר בודאי נבעלת אז מערל בגיותה או בשעה שהיתה שפחה א"כ אין תולדה בקדושה וכבר נבעלת בטעם ביאת ערל עיין הוריות דף י"ג שפחה אינו בחזקת שימור שהיא לבדה תתטמא ימסרו אותה קמ"ל מתני' דאסורין לעשות כן רק יקבלו על עצמן להתטמאות כולן ואל ימסרו נפש אחת מישראל ודוק.
<b>וגם</b> זה אדרוש דהלא הכ"מ מביא תשובת רשב"א דאפי' אם אחת היתה כבר מחוללת מביאה שנטמאת אעפ"כ אסור להם למסור אותה דלא דמי לככר תרומה שנטמא דמותר למסור להם דשם אין בהוספת טומאה איסור אבל באשה הגם שנטמאת פ"א כ"ש שתוסף על חטאתה פשע יעו"ש והבאתי ראי' לדברי רשב"א מלשון המשנה פ"ח דתרומו' שסיימו ואל ימסרו להם נפש אחת מישראל והלשון פלא אם איירי שכל הנשים שווין ביחוסם ובמעלתם הי' לו לרבינו קדוש לקצר ולאמור יטמאו כולן ואל ימסרו להם אחת מה זה שהאריך ואל ימסרו להם נפש אחת מישראל הכי על רציחה אנו דנין לומר אל ימסרו נפש אבל כאן על טומאה אנו דנין די לומר ואל ימסרו אחת מהם וצע"ג.
<b>ואמרתי</b> דדבר גדול רמז אפי' אם ביניהם אשה אחת שכבר נטמאת בזנות כגומר בת דבלים או שהיתה אחת בנעוריה שפחה וסתם שפחה היא מופקרת כאשר אמרו חכז"ל בהוריות דף י"ג למה הכל רצין לישא גיורת ואין הכל רצין לישא משוחררת מפני שזו היתה בחזקת שימור וזו לא היתה בחזקת שימור וכתב רש"י וז"ל סתם שפחה מופקרת עכ"ל והוסף עוד שם יען שאין בידה לשחררה לא שמרה נפשה וגויה היתה בידה לגיירה יעו"ש א"כ הי' בהשכיל שהנשים ימסרו האשה שכבר זנתה או מי שהית' מכבר שפחה שמסתמא היתה מופקרת וטוב שיתטמאו סיעת עכו"ם אלו משיטמאו נשים מזרע ישראל הצנועות והחשובות קמ"ל עכ"פ הם עכשיו נפש מישראל הגם שהמה אינם מזרע ישראל בתולדה רק שנעשה משוחררת או אפי' שכבר זנתה ונטמאת והיא מחוללת עכ"פ נפש מישראל המה ואסור להם למסור אפי' נפש מישראל הגרועים כמו שבכלל נפש אפי' נפש בהמה משמע ודוק.
<b>ולפ"ז</b> אם אין רשות נשים יקרות והצנועות לבחור האשה אשר כבר זנתה והיתה מופקרת למסור אותה תחת נפשם א"כ איך בחר ראש העדה בבתולות תחת נשואות הלא אשה קרקע עולם ואין על נשואות עונש אם נבעלת הגם שיש בושה ומגונה על בעלה מכל מקום לא גרעו הבתולות מאלו שכבר זנתה או היתה שפחה בנעוריה והיתה מופקרת כלל גדול בני יעקב אמרו הכזונה יעשו אחותינו הגם שדינה היתה בתולה נהפוך הוא אין אשה אוגדת לבה אלא למי שעשתה כלי א"כ נפגמו הבתולות מאוד וראש העדה חטא מאוד ודוק.
<b>ובזה</b> נראה לי ליישב תשובת רשב"א שהובא בכ"מ שאפי' אם יש בין הנשים אחת שכבר נטמאת אעפ"כ לא ימסרו אותה יעו"ש והתפלא בדג"מ בסי' קנ"ז דבירושלמי פ"ח דתרומות אמרו על הך משנה וז"ל לא מסתברא אם היתה כבר טמאה לא מסתברא אם היתה שפחה אחת עכ"ל וא"כ לרשב"א דסובר דאפי' אם אחת כבר נטמאת אעפ"כ אסור למסור אותה ע"כ צריך להיות הפי' בלשון בתמיה דאטו לא מסתברא אפי' היתה אחת כבר טמאה שג"כ הדין שיתטמאו כולם ואל ימסרו אותה וא"כ גם בסיפא הי' הפי' בלשון בתמיה לאסור למסור שפחה וקשה הרי רב ששת מסר להו לערבאי עיין בנדה דף מ"ז והניח בקו'.
<b>ולפמ"ש</b> יש לתרץ דהלא כאן אין לנו לדון על עבירה דהא אשה קרקע עולם ולא עבדה איסור באונס והמתני' סתמא קתני שאמרו לנשים ואפי' כולם פנויות ואעפ"כ יטמאו כולם ולא ימסרו אחת מהן ואין כאן לדון על ביאת עבירה רק משום קדושת בנות ישראל נוגע בה שלא יפגמו בביאת עכו"ם והי' מסתבר למסור אותה שכבר זנתה או אותה שהיתה שפחה בנעוריה ואח"כ נשתחררה אשר היתה מסתמא בעודנה שפחה בחזקת מופקרת וגם אינה מזרע ישראל ואעפ"כ אסור למסור אותה דעכ"פ עכשיו היא נפש אחת מישראל ולכן דייק הירושלמי אם היתה שפחה ולא נקטו אם היא שפחה דיהי' במשמע שגם עכשיו היא שפחה אלא פשיטא דאם היא עכשיו שפחה מוסרין אותה אבל אם היתה נשתחררה הגם שבודאי כאשר היתה שפחה זנתה עם כל הבא לידה כאשה מופקרת אעפ"כ עכשיו היא נפש מישראל אבל אם היא עודנה שפחה בודאי ימסרו כי היא מותרת לערבאי כקו' הדג"מ ודוק.
<b>והלום</b> ראיתי בספר סדר המשנה להגאון ר' וואלף באסקאוויטן שהקשה על תשובת רשב"א הנ"ל שני קו' אם הי' הפי' אפי' אחת שפחה אסור למסור אותה וקשה למה פסק הרמב"ם פ"ג מהל' אבל כהן ונזיר יטמא נזיר ואל יטמא כהן ומכ"ש כאן דלא דמי קדושת שפחה לקדושת בת ישראל יעו"ש שהניח בקו' עוד הקשה מגמ' קידושין דף ס"ו דהכניסו שפחה להגמון תחת אמו של ינאי וקשה איך עשה כן הא אסור למסור שפחה כדו להציל בת ישראל ותי' בדוחק גדול ולפמ"ש באמת מותר למסור שפחה אם היא עודנה שפחה אבל אם היתה שפחה דומי' אחת שכבר זנתה אז עכ"פ היא עכשיו נפש אחת מישראל רק היא אינה ברום המעלות כשאר נשים וזה לא מהני למסור אותה להציל המיוחסת ודוק.
<b>ואגב</b> גררא אזכור שבמקו"א הערותי על קו' הגאון מנזיר וכה"ג יטמא נזיר דלק"מ דשאני התם דיש לנו פסוק ולאחותו דמת מצוה דוחה דגדול כבוד הבריות שדוחה כל ל"ת וכל מצוה כשחיטת פסח ומצות מילה ודוחה כל קדושה כטומאה כה"ג וא"כ המטמא עצמו אינו עושה עבירה נהפוך הוא עושה מצוה דמת מצוה דוחה ודומה כפקוח נפש שדוחה כל ל"ת בתורת היתר א"כ כמו דאמרי' בפקוח נפש מאכילין קל קל תחילה אם די לו בנבילה אין מאכילין לו חלב עיין יומא דאם אפשר להציל חיותו באיסור קל לא הותר לו החמור כך אם אפשר להציל כבוד הבריות בקדושה קלה כקדושת הנזיר לא נדחה הקדושה החמורה כקדושת כה"ג אבל כאן בגוי שבועל אשה יהודית הכי יש כאן מקום לומר שקדושת שפחה נדחית לגבי תאות רשע החומס נשים רק אנו דנין שקדושה נתחללה באונס ונעשה מעשה חמס רק שלא צריכה האשה למסור נפש דהות קרקע עולם אז אמרי' כיון דעכ"פ יהי' נעשה מעשה איסור מה לי קדושה קלה ומה ני קדושה חמורה דוגמא דאמרי' מה לי איסור לאו מה לי איסור כרת אם פוגע בגוף העבירה עיין רש"י יבמות דף קי"ט וכן כאן מה שנתחלל בזרוע רמה ותוקף יד מה לי קדושה חמורה או קדושה קלה והבן.
<b>ובעובדא</b> דשאלותינו יש עוד חקירה שהראש העדה עשה שלא כדת דיש כאן לומר אם לא הצניע הנשים והשר הצבא נתן רשות לאנשי הצבא לעשות כרצונם אולי אותן הבתולות החביאו עצמם בהחבא במרתף או בעליה או באיזה מקום סתר ולא הי' נבעלות כלל ובאופן זה אין היתר כלל למסור נפש אחת דשייך מאי חזית דדם דידך סומק טפי (וכן מצאתי בכפת תמרים דהוכיח מהאי מעשה דמרי דוראי שהובא בגמ' סנהדרין שאם אפשר שהוא יברח אז אפי' אם יחפץ להרוג את שניהם שייך מה חזית דדמך סומק) וכן כאן מאי חזית להציל הנשואות ולטמא הבתולות אילו מזלם הי' גורם להחבא שלא יתטמאו כלל א"כ חטא ראש העדה וצריך לפייס הבתולות ולהסיר חרפתן שתהיינה לאנשים וד' יסלח לו על שגגתו שטעה וחשב לעשות מצוה ואשם נפשו כנלענ"ד בעזה"י.
<b>עוד</b> נפל ברעיוני לחקור הנך בתולות גדולות המה נדות שלא טבלו לנדתן ויש בהם עוד איסור נדה כיון דביאת גוי הוה כביאת אדם ולא כביאת בהמה עיין באריכות תוס' יומא דף פ"ד והוה אצל הבתולות ג"כ ג"ע אך דבר זה אי נדה בכלל ג"ע אין ברור ואין כאן מקומו ואולי יען שיוכל לבוא לידי הריגה כאשר יותן רשות לאנשי צבא לעשות כזדון לבם וקרוב הדבר בצניעות לבוא לידי איבד נשמה ועיין בט"ז ביו"ד סי' קנ"ז ס"ק ו' ובכה"ג עשה כדת וכהלכה ודוק כי קצרתי.
<b>סימן</b> <b>כ</b> שמחת יו"ט וכ"ט לראש גבר באחיו המה"ג המפורסם בתורה ויראה דיין מצויין מו"ה שמואל נ"י בק"ק אונגוואר יע"א:
<b>אחר</b> ד"ש באתי בבקשה על איחור אותיותי כי אלקים מצא עון עבדו שהיתה זו' הרבנית תי' חולנית איזה חדשים ולא יכולתי להשיב גם מפני הכבוד וכעת אבוא בקצירת אומר מפני גודל הטרדות אשר מקיפים לכל איש אשר עומד במקהלות ד' ואת אשר אחזה להצדיק דברי ולהסיר מעלי תלונות הדר"כ נ"י אעריך לפניו על סדר אותיות אהבה.
<b>(</b><b>א</b><b>)</b> הנה בס' מחנה חיים סי' צ"ז הבאתי ראי' לדברי מהרי"ק דאיסור אשה לבעלה באומר מותר בזנות מדברי גמ' בסוטה דמקנין לשחוף הגם דליכא על ביאת אבר המדולדל עונש אעפ"כ נאסרה לבעל דמעלה בו מעל וע"ז השיב ה"כ נ"י וז"ל ראי' זו אינה דהא לפ"ד ק' מדוע ביאת בהמה או נכרי לר"ת או קטן אליבא דכ"ע אינה נאסרת הכי לא הי' מעל נגד בעלה עכצ"ל אף לדעת מהרי"ק לא הוי מעל לגבי אשה אלא באופן שאסרתה תורה ובהא מלתא דאסורה מה"ת אף דאומרת מותר אסורה משום דהוי מעל לגבי אשה א"כ לפ"ז עכצ"ל דביאת אבר המדולדל אסורה משום דמרבי' לה מן התורה כיון דכתיב ושכב ולא כתיב ובעל משמע אף אבר המדולדל אסורה ואף נגד ד' הוי מעל דהא פטור אבל אסור עכ"ל.
<b>ואני</b> משיב להכ"ת נ"י שמלה לו לקצין יהי' כי איך מצא דבר זה דביאת קטן אינו פועל שתהי' האשה אסורה לבעלה אליבא דכ"ע נהפוך הוא אליבא דכ"ע נאסרת ע"י ביאת קטן ובתו' סוטה דף כ"ו ע"ב בד"ה אבל כ' וז"ל וכן על מה שאמר איש אמר רחמנא ולא קטן נראה דדוקא משתיה ממעט לה אבל נאסרה ע"י בן תשע שנים ויום א' אעפ"י שאינו איש שהרי ביאתו פוסלת בתרומה ונסקלת ערוה על ידו דומי' דכל עריות מקנא על ידו דלא אצטריך לאשמעי' אלא דשותות אבל דנאסרה פשיטא וכי משום דעריות נינהו גריעי עכ"ל הרי מבואר דנאסרה ע"י ביאת קטן ובא"ע סי' קע"ח מבואר דאין מקנין על קטן אבל בביאה בוודאי נאסרת דהא נעשית זונה ע"י קטן כמבואר בסי' ו' סעיף ט' ולרמב"ם פ"א מה' סוטה ה"ו בקטן בן ט' ולמעלה אף מקנין לה בו שוב מצאתי בבית מאיר שרמז על רמב"ם הנ"ל ופלא שלא ציין לעיין במ"ל שם שרמז שדברי תו' הנ"ל משמע דלא כרמב"ם אבל פשיטא דבבן ט' ויום אחד נאסרת לבעלה בביאתו ואם כוונת כ"ת נ"י על פחות מבן ע' אז לא הוי ביאה כלל ולא הוי מעל בבעלה כמובן ודוק.
<b>(</b><b>ב</b><b>)</b> ומה שהקשה מביאת נכרי לר"ת דאינה נאסרת לבעלה הגם דמעלה באישה פליאה גדולה איך חשב שר"ת שגג בזה כנגד כל הש"ס דמבואר דנאסרת לבעלה חש מלהזכיר הר"ת חידש דעתו דלא נאסרת לבועל דזרמת סוסים זרמתם ותו' בכתובות דף ג' השיגו דמבואר דנאסרת לבעל ע"י נכרי א"כ למה לא נאמר דנאסרת גם על בועל נכרי ובאמת זה אמרתי מאז בחידושי דר"ת סובר אם נאסרה לבעל ע"י מעל ד' אז נאסרת גם לבועל אבל אם נאסרת רק ע"י מעל בבעלה אז יש הבדל אם הי' ע"י ישראל כגון באומר מותר נאסרת לבועל אבל ע"י נכרי לא נאסרת לבועל והסברתי הטעם דע"י ישראל לא הוי כאונס דהלא ידע דמועל באשה עיין במ"ל פ"ו משגגות אבל בנכרי שהתגייר דנעשה כקטן שנולד נחשב אז כאונס אך לא הבאתי מזה בתשובה כי יש לדון ולדון בהנ"ל אבל בוודאי ידע ר"ת דנאסרת על בעלה עכ"פ יען דמעלה מעל באשה דבקפידא דבעל תלי' דנכרי הוי אדם כמו ישראל להקפיד על ביאתו רק בבהמה בטלה דעתו דאין זה איש כמובן ועיין ברא"ש כתובות דהסביר דין של ר"ת ולא מטעמו וק"ל ועיין בתשו' מהר"ם לובלין סי' קט"ו בבעילת שד דלא הוי איש ע"ש פלפול נחמד.
<b>(</b><b>ג</b><b>)</b> ונפלא בעיני על הד"כ נ"י שיצא לעשות דרש חדש מדכתיב ושכב איש אותה ולא כתיב ובעל משמע לרבות אבר מדולדל עכ"ד ולדעתי יפלא הא מדכתיב משכבי ידעי' דמקנא על שלא כדרכה ע"ש דף כ"ו ועיין קידושין דף ט' ע"ב על פ' בעילת בעל או ובעלה דפי' רש"י דילפי' ממשכבי אשה א"כ ושכב או ובעל הכל אחד וק"ל והגמ' מפרש בדף כ"ו בסוטה דאצטריך לאשמעי' דמקנין לשחוף דס"ד ושכב שכבת זרע לאפוקי שחוף קמ"ל ועיין ברמב"ן פ' אחרי על פ' ואל אשת עמיתך לא תתן שכבתך וק"ל.
<b>(</b><b>ד</b><b>)</b> ומה שהביא קו' השבות יעקב על דברי ח"מ דלא נאסרה אשה אא"כ יש חיוב מיתה בבעילה והקשה המחבר הנ"ל משחוף דנאסרה אף דליכא בבעילת שחוף חיוב מיתה לא ידעתי הלא הקו' הנ"ל מרומז בב"ש סי' כ' סק"ה והד"כ תי' דח"מ סובר כיון דפטורה ממיתה א"כ הוי אונס ונכלל בכלל הא נתפשה מותרת משא"כ ברצון אסורה אפי' ליכא עון מיתה בבעילה ולדעתי ק' א"כ מנ"ל להרבות לגי' הש"מ אשר הבאתי בתשובה הא נתפסה מותרת תחילתה באונס וסופה ברצון דלמא דוקא נתפסה שהיתה מתחילה ועד סוף באונס רק דהי' הדין למסור נפש ולא תעבור להביא הבועל עליה ואם עברה אעפ"כ מותרת דהא גם היא בכלל נתפסה אבל לגי' דידן ויש לך אחרת אעפ"י שלא נתפסה מותרת ואיזהו תחילתה באונס וסופה ברצון נכון תי' כ"מ נ"י אבל הרמ"א אינו מיושב דכללא כייל דלכן כ' הטור דיני מיתה לדעת אם אסורה אשה על בעלה אבל לפמ"ש נכון דשאני בשחוף דנאסרה ע"י מעילה בבעל אף דליכא עון מיתה כמו באומר מותר דאנוס או שוגג הוא ואעפ"כ נאסרת מטעמא דמהרי"ק וק"ל ולא ידעתי מה חשב כ"ת נ"י אם בדברי לא קשה קו' שבות יעקב הבשביל זה אחזור לאחורי.
<b>(</b><b>ה</b><b>)</b> עוד השיב הד"כ נ"י על מה שחדשתי דבסופה ברצון חייבת מיתה אם התרו בה ובכ"ז מותרת לבעלה יען דיצרה תקפה ולא הוי מעל באשה כי ישער בנפשו שקשה הפירוד בין הדבקים ובעבור זאת לא פליגי רק לענין איסור לבעלה ולא לענין מלקות ומיתה והקשה ה"כ נ"י א"כ קשה מסנהדרין דף מ"א דהקשו אשה חבירה לריב"י היכא משכחת לה דמיקטלא הא יכולין לומר לאסור על בעלה באנו וקשה הא משכחת לה באשה חבירה שתחילתה באונס וסופה ברצון דחייבת מיתה ומותרת לבעלה עכ"ד פלא בעיני הלא בסי' צ"ז שחקרתי על ענין הנ"ל והשגתי על הנב"י בד"ה ולדעתי כתבתי וז"ל ועיין בסנהדרין מ"א עידי נערה המאורסה דמקטלי המ"ל ויש לעיין הרבה בזה אך הזמן בגד ע"ש עכ"ל הרי לפני מעלתו שהרגשתי בקו' הנ"ל ובאמת לק"מ דהלא עיקר חידושי דכל כח הוי ביאה בפני עצמה ובא חיוב מיתה על סוף ביאה דהוי ביאה בפני עצמה לענין חיוב מיתה רק לאסור על בעלה לא הוי מעל וא"כ אם הגמ' הי' משני משכחת בתחילה באונס וסופה ברצון א"כ הוי זנתה וחזרה וזנתה מבועל הראשון א"כ בלא"ה משני הגמ' זנתה וחזרה וזנתה מבועל ראשון דמה לי זנתה וחזרה וזנתה בתרי ביאות נפרדות או זנתה וחזרה וזנתה מב' כחות נפרדות עכ"פ שני מעשה זנות יש כאן והכל מבועל אחד וניחא לגמ' לתרץ בשני בעילות נפרדות דבודאי אין לטעות דלאסור אותה לבעלה באו דהא כבר נאסרה אבל בזנתה וחזרה וזנתה בביאה אחת בתחילה באונס וסופה ברצון ע"כ גם העדים צריכים להיות חברים דאל"כ מנא ידעי דחיוב מיתה יש על סופה ברצון ולבעלה לא נאסרה ואכתי יוכלו לומר לאוסרה לבעלה באנו אבל בשני בעילות נפרדות מבועל א' אז ממנ"פ אם בעילת הבועל אוסר אשה לבעלה א"כ לא הי' צריך לעדות דהא כבר נבעלת ודוק כי קצרתי למבין.
<b>(</b><b>ו</b><b>)</b> ומה שהתפלא דהלא דברי ח"מ בסי' כ' הם כנגדי דמבואר מדבריו דאם הדין דחייבת מיתה אם הביאה הבועל עליה באונס פחד מיתה ע"י אונס נאסרת ג"כ לבעלה וצע"ג וכן רמז לי ידי"ע הגאון אב"ד דעירו נ"י במכתב אחד אקוה להשיב בארוכה להגאון נ"י מה שיש לי פלפול גדול בדברי ח"מ אם ירחיב ד' לי וכעת אשיב לכ"ת נ"י מפני הכבוד בקיצור נמרץ.
<b>ונ"ל</b> דיש הבדל בוודאי אם השר גזר עליה מיתה אם לא תזנה והיא בחרה בזנות כדי להציל נפשה ממות והדין תורה הוא בהיפך שתמות ולא תזנה א"כ נחשב למעל בבעל שבחרה בזנות והתורה הכריעה שטוב לבחור במות ונשתעבדה גם לזה אבל אם נבעלת באונס ובתוך הבעילה זנתה ברצון והגם דעדים מתרים בה שתהי' מחוייבת מיתה על הזנות מכאן ולהבא בכ"ז הלבישה הבועל יצר בתחילת ביאה שמשליכה גם נפשה מנגד מגודל תאותה אז אין זה מעילה בבעל דהא לא התחילה בבעילה דהא יצר הבועל עושה גם כך שמקבלת גם מיתה וא"כ אין זה מעל באישה אבל אם שני דרכים לפניה או מיתה או זנות א"כ אין כאן יצר של זנות אשר מושך טבעה לזנות רק היא בחרה מעצמה בזנות מאשר תמות אז אם התורה אמרה שטוב למות ומחוייבת מיתת ב"ד על הזנות הוי ג"כ מעל באישה שנקל בעיניה לבחור בזנות אשר הוי מעל נגד ד' וכנגד בעלה והבן בקיצור כי יש לי פלפול גדול בזה דיש הבדל אם תביעת השר לזנות הוא לפטור אותה ממיתה שהוא מחוייבת ממקום אחר וע"י הזנות תפטר או אם המיתה יבוא לה לקנס יען שעברה פי השר ולא תזנה ואין פנאי להאריך כעת.
<b>וראיתי</b> נעימת לשון ה"כ נ"י אשר בא להשיג עלי ומדבריו יש לי ראי' ואעתיק לשונו שכ' וז"ל אע"כ דמהרי"ק לא חידש זאת אלא היכא דלא הוי מעל נגד ד' אם הוי מעל נגד אישה ג"כ אסורה משא"כ אם איכא מעל נגד ד' לגבי בעל ג"כ הוי מעל דהא התקשרה עצמה בתחלת הנשואין שתתנהג בענין נשואין עפ"י דרך התורה והתקשרה עצמה שלא תתן חילה לאחר אף אם תהרוג לא תעבור כי כן צוותה התורה ממילא אם תעבור ע"ז הוי מעל נגד אישה ג"כ עכ"ל הנעים וכפי ההבדל שחלקתי דבריו המה רכים משמן כנלע"ד ב"ה ואחתום בברכה ממקור לב חיים שיזכה לעלות עם אחיו לציון ברנה ונזכה כלנו יחד לאור חדש על ציון ונאכל שם מן הפסחים ומן הזבחים אשר יעלו מעצמן לרצון לפני ד' דברי המברכו באהבה
<b>ואגב</b> גררא אעתיק איזה הערות מח"ת שלי (א) ע"ז כ"ז ע"ב מניין אם אומרים לאדם עבוד ע"ז ואל תהרג שיעבוד ואל יהרג ת"ל וחי בהם יש לחקור דהו"ל לומר מנין שאם אומרים לאדם אם לא תעבוד ע"ז תהרג שיעבוד ואל יהרג שהוי דבר והפוכו שגוי אמר שאם לא יעבוד יהרוג אותו דלא צריך למסור נפש בעבור עבירה ומותר לו לעבוד וצ"ע.
<b>ונ"ל</b> דאשמעינן בזה חידוש גדול דיש ב' אופנים הריגה בעבור עבודת ע"ז (א) שהוא מחויב מיתה או מחמת מעשה אחת שחוקי הגוים יחייבו מיתה ואמר לו השלטון שאם רוצה לעבוד ע"ז ונסלח לו חטאתו ויחי' ולא ימות אי מותר לישראל לפדות נפשו משחת ע"י עבירת ע"ז זה הוא דמיון שאחד חלה ונוטה למות ויוכל לרפאות עצמו בע"ז אי מותר להתרפאות בו אופן (ב) שגוי אמר לו שאם לא יעשה מה שביקש ממנו שיעבוד ע"ז אז יענש בקנס מיתה אז העבירה הנ"ל מסבבת לו המיתה שאם יעבוד ע"ז יהי' נשאר כבראשונה ואם לא יעבוד ע"ז יבוא לו עונש מיתה תחת אשר המיר דתו והבן והנה בסברא י"ל מה שמותר בצנעה לעבוד ע"ז היינו אם הע"ז יסבב לו המיתה ולמה יגרום מיתה לעצמו ואם יעבוד ע"ז אין מרויח בזה מאומה שנאמר שעבר על לא ידבק בידך מאומה מן החרם שלא פעל רק הברחת הארי וגרע עוד מזה שפעל רק זאת שלא יבוא ממנה לה היזק ואעפ"כ בפרהסי' אסור משום חילול השם כמובן אבל להתרפאות בע"ז או שהוא כבר מחוייב מיתה ורוצה להציל עצמו ממיתה שמחויב ע"י ע"ז פשיטא דאסור דעכ"פ עובר על לא ידבק בידך מן החרם שהוא מרויח בעבודה הנ"ל וצריך למסור נפש אפי' בצנעה והבן והנה כאן דבן דמא אמר שרוצה לרפאות עצמו בע"ז דכתיב וחי בהם שחולה מותר לאכול כל האיסורין להתרפאות בהם וה"ה בע"ז ג"כ מותר אפי' להתרפאות אף שיש ריוח ע"י ע"ז וממילא מותר אפי' להציל נפשו ממות שהוא כבר מחויב ולכך נקט שגוי אמר לאחד שמחויב מיתה עבור ע"ז ואל תהרג אעפ"כ מותר בצנעה והבן כי הוא דבר חדש מאוד.
<b>ולפ"ז</b> יש לחדש אפי' רבנן דפליגי על ר"י שבע"ז יהרג ואל יעבור היינו דוקא להציל ממות נפשו שכבר מחויב מיתה שאסור להתרפאות בע"ז שעובר על לא ידבק בידך שמרויח בזה חיותו אבל באופן הב' שהוא פטור ולא אשם מאומה רק שהגוי חפץ שיעבוד ע"ז ואם לא ישמע לו יקנוס אותו במיתה אז בצנעה יעבור ואל יהרג אבל בפרהסי' יש חילול השם כר"י והבן.
<b>ובזה</b> מיושב קו' תוס' דבכתובות מוכח דרבא סובר כרבנן ובפרק ר' ישמעאל סובר כר"י ולפמ"ש לעולם סובר כרבנן דבכתובות נקטו ג"כ חתמו שקר ואל תהרגו אבל בע"ז פי' התוס' בד"ה שאנסוהו וז"ל שאמרו להורגו אם לא ישתחוה מאליו עכ"ל מבואר דאיירי שאם לא יעבוד ע"ז יעשה לו קנס מיתה וע"ז פריך אונס בנערה המאורסה ושם ג"כ איירי אם לא תשמע אליו יהרוג אותה או בועל אותה והיא קרקע עולם אבל אינה מרוחת בבעילה דלא היתה מחוייבת מיתה ופודה עצמה בבעילה וא"כ פטור וע"ז השיב כר"י דבצנעה מותר ובפרהסי' אסור דבאופן זה הוי ע"ז כשאר איסורין להתרפאות בו והבן זה.
<b>ולפ"ז</b> מה דאמרי' בסנהדרין מה רוצח יהרג ואל יעבור אף נערה המאורסה תהרג ואל תעבור לכאורה הי"ל לנקוט אל יעבור ויהרג אף נערה אל תעבור ותהרג כי אותה אנו מבקשים שאל ירצח ואל יזנה אעפ"י שיהרגו והוא פלא ועלה בדעתי ג"כ רמז על מ"ש דאיירי ברוצח שמחוייב מיתה ויוכל לפטור עצמו ברציחת חבירו אז אשמעי' דאסור להתרפאות בנפש חבירו ולכך נקט יהרג שהוא כבר מחוייב ואל יעבור להציל עצמו וכן בנערה באופן זה שמחוייבת מיתה ותוכל לפטור עצמה בזנות קמ"ל תהרג ואל תעבור לאשמעי' שלא בא הריגה מחמת שלא עברו רק שהם בלא"ה מחוייבים מיתה והוי הדין שלא יוכלו לפטור עצמן ברציחה או בזנות.
<b>(</b><b>ב</b><b>)</b> כ' הר"ן פא"מ ד"ה בכל וש"מ דטעמא דאיסורא לאו משום דלמא אתי לאמשוכי בתר ע"ז אלא לפי שהוא עובר אלאו דלא ידבק בידך מאומה מן החרם ואע"ג דליכא לאו דע"ז ממש אפ"ה בע"ז וכולהו לאוין דילי' יהרג ואל יעבור וכן בג"ע בכלהו לאו דג"ע אמרי' יהרג ואל יעבור והכי מוכח ממעשה באדם א' שנתן עיניו באשה וכו' ובודאי שדברי' אלו אין ג"ע ממש אלא שעובר בהן בלא תקרבו לגלות ערוה שהוא לאו דג"ע עכ"ל ואני בער ולא אבין בשלמא אותו לאו דלא תקרבו שמביא לידי ג"ע שהוא במיתה או בכרת אז אמרי' על קורבא שמביא לידי בעילה שהיא בכרת או במיתת ב"ד ג"כ יהרג וא"י אבל לאו דלא ידבק בידך דע"ז שהוא כלאו דלא תאכל חזיר אז אמרי' יעבור ואל יהרג רק על ע"ז יהרוג וא"י וצ"ע ובזה יש להשיב על מחצית השקל סוף סי' ש"ו שכ' שיציאת חוץ לחתום הוי כגוף חילול והוא פלא גדול כמ"ש בפנים ודל"ב.
<b>וראית</b> הר"ן מעצי אשירה לא הבנתי בוודאי כיון שהוא חולה וכבר יש לו נזק גופו אסור להתרפאות בע"ז דתורה אמרה לא ידבק בידך שלא יהנה מע"ז ואמר עוד לא תביא תועבה אל ביתך והיית חרם כמוהו (עיין רמב"ם בה' עכו"ם ובה"ה ופלא גדול בעיני שבמנין המצות הביא רמב"ם בעכו"ם רק לאו דלא תביא דלא ידבק בעיר הנדחת כתוב ופלא שהר"ן הביא רק פ' דלא ידבק ולא הביא הפ' דכתיב בע"ז ל"ת תועבה אל ביתך וצ"ע) ואסור להתרפאות אבל זה פשיטא דיכול לעבור לאו להנות מע"ז ולא יהרג עליו וכן שם באשה כיון שהוא חולה אסור להתרפאות בעריות אבל פשיטא שלא צריך למסור נפשו בשביל דבר ערוה כנלע"ד וא"כ למה כ' הר"ן שבע"ז וג"ע בכלהו לאוין דידהו יהרג וא"י מנ"ל שלא יוכל להנות איסור לאו שלהם כדי להבריח ארי ממנו שזה לא נקרא לא ידבק בידך מאומה מן החרם דמה הרויח הלא עתה הוא בן חורין כמקדם ולדעתי הוא פלא גדול ועיין בחולין ח' בתו' דלכך בבריאה מותר לשחוט דכיון דקלקול הוא לא נקרא לא ידבק בידך ועיין פלתי שם ועיין ביו"ד ה' נדרים סי' רכ"א בט"ז שהאריך והביא תו' שבת ועיין בנקה"כ והכי נאמר לר"ן שאם הגוי כפאו לשחוט בהמה מסוכנת שיאכל ממנה או שימכרנה שמחוייב למסור נפשו הוא פלא גדול בעיני בודאי להיות שב ואל תעשה וימות מחמת חולי אסור בע"ז כי בלא"ה אם לא ירצה ליקח רפואה הנ"ל הכי נאמר שמי שאינו לוקח רפואה שאין קוברין אותו דהוי כמאבד עצמו לדעת זה פשיטא שקר שתורה נתן רק רשות להתרפאות אבל אין חיוב לאדם ויוכל לבטוח בד' וא"כ למה יתרפא בע"ז דהוי כאילו רוצה להנות מע"ז אבל למסור נפש בעבור איסור לאו דע"ז שלא בשעת הגזירה הוא פלא גדול ועיין ברמ"א יו"ד סי' קנ"ז שהביא והוא פלא גדול שלא התעורר אדם בזה.
<b>ולולא</b> דמסתפינא הייתי אומר שגם בג"ע אם גוי אומר לישראל שיתקשה ויבעל ערוה מותר לבעול אותה כיון דהוא אינו מכוין להנאתו והוי לא אפשר ולא קמכוין וא"צ למסור נפש בעבור זה אבל אם הוא חולי מסוכן ויוכל להתרפא בג"ע אז הלא כל חולה יש בידו שיבטח בישועת ד' ואינו רוצה ליקח רפואה רק התורה התיר וחי בהם שהתורה נתנה רשות לעבור ע"ד תורה אז אמרי' דוקא בשאר איסורים נתנה תורה רשות אבל להתרפא בעריות או בע"ז או בש"ד אין לאדם רשות כיון דיכול לומר לא בעינא לי' לרפואה רק רשות בידו ובג' איסורים הנ"ל יש מצוה על אדם למסור נפשו לד' ולא ירצה להתרפא בעבירות הנ"ל והבן זה מאוד.
<b>אבל</b> מי שהוא בריא ושלם שבוודאי מחוייב לשמור נפשו שלא יגיע לו נזק להמית אותו אז כיון שהוא מצוה שיחי' מותר לעבור על ג' עבירות ואפי' מחוייב לעשות כן כדי שישאר בחייו והבן זה ופשיטא שמותר לאשה להביא ערוה עליה ולכן לא הקשה הגמ' וסנהדרין דף ע"ד] על אסתר מגילוי עריות אלא בפרהסי' שהוא חילול השם ונקדשתי ומשני קרקע עולם או להנאת עצמן והבן.
<b>(</b><b>ג</b><b>)</b> נסתפקתי בנערה המאורסה שכ' התורה אין לנערה חטא מות אי דוקא שאם לא תתרצה יהרגנה הבועל או ואפי' באביה שבעלה שידעה שלא יהרגנה אך יכה אותה ביסורים קשים אם תוכל מחמת זה לרצות ויהי' אונס וצע"ג.
<b>ונלע"ד</b> דמסתברא אין א"א או ערוה בעולם צריכה לקבל יסורים גדולים וקשים ומותרת לרצות לבועל דאשה קרקע עולם רק במזיד שנהנת בשאט נפש ומרוצה מדעתה בלי אונס אז גילה התורה שחייבת מיתה אבל אם האיש מכה אותה באכזריות מותרת להתרצות לו דעכ"פ אנוסה היא ואינו בכלל מה שהתורה מחייבת מיתה על רצון דכמו אם יראה לנפשה שיהרוג אותה אם לא תבעל לו מותרת להתרצות לו ה"ה באונס מחמת יסורים גדולים מותרת לבעול לו דאונס לאו רצון הוא אם מבקש שהיא תדבק אותו עליה אז הוי האשה כאיש ולשיטת הבעה"מ דסובר דגם איש מותר להתקשות א"כ פשיטא דגם אשה מותרת להדביק זכר עליה ודוקא מחמת אונס מיתה אבל לא בעבור הכאת שבט וכדו'.
<b>עוד</b> נ"ל שגם אם נחקור להיות נאסרה על בעלה לא נחשב בעילתה לרצון להיות אסורה על בעלה דכתיב כי תמעול מעל באשה ואין זה מעילה כיון דנבעלת לו משום שאין רוצה לקבל יסורים והבן לדעתי רמזה התורה ולנערה לא תעשה דבר אין לנערה חטא מות הכוונה לא תעשה דבר להיות נאסרה על בעלה ישראל וגם אין לנערה חטא מות זה מיתה ואם תתפלא שהי' ראוי לכתוב מקודם אין לנערה חטא מות ואח"כ ולנערה לא תעשה דבר אבאר דבר זה בעזה"י.
<b>הנה</b> לשי' רמב"ן ושאר פוסקים הוי הדין בעריות בין באיש בין באשה לדבק עלי' זכר יהרג וא"י עיין במלחמות דלא כבעה"מ אבל מודים הרמב"ן והפוסקים שבג' עבירות הנ"ל אם עבר עליהם מחמת פחד מיתה אין הב"ד ממיתין אותם וכ"כ הרמב"ם בפ"כ מה' סנהדרין ועיין בכ"מ שבאשה אפי' אם אנסוה לדבק עלי' זכר פטורה רק באיש חייב הרמב"ם אם התקשה עצמו אבל אם הי' מקושה פטור יען שבעל מעצמו מחמת פחד והבן זה והשכל גוזר כמו דנקרא אנוסה שאינה נהרגת ה"ה שמותרת לבעלה וע"ש שוב מצאתי שכ"כ הח"מ וב"ש בסי' כ' ע"ש ודו"ק ולפ"ז גלה התורה דהנה משכחת ב' אופנים שכיבת הנערה או שיש פחד מיתה שיראה שיהרגנה אם לא תדבק עליה הזכר או באין פחד מיתה רק פחד יסורים קשים אבל לא מבקש שתדבק עליה זכר רק היא תהי' כקרקע עולם מונחת לפניו לבעול ובאופן הראשון הי' מן הדין תהרג ואל תעבור ואעפ"כ אם עברה אין זה חיוב מיתת ב"ד וגם אינה נאסרת על בעלה הגם שלא עשתה כדין עכ"פ אונס הוי כלשון הרמב"ם פ"כ מסנהדרין ואופן השני עשתה כדין שאין צריכה למסור נפש ומותרת להיות נבעלת בשוא"ת ואפי' אם אין פחד מיתה עליה רק פחד יסורים ג"כ א"צ לקבל יסורים קשים ומותרת להיות נבעלת וזה רמזה התורה ולנערה לא תעשה דבר לאסור על בעלה בכל אופן שהי' אפי' אם דבקה זכר מחמת פחד מיתה הגם שראוי למסור נפש בכ"ז אם עברה נחשב כאונס אין לנערה חטא מות וה"ה לאיסור בעלה וביאר כי כאשר יקום איש על רעהו ורצחו נפש כן הדבר הזה הכוונה דהנה אסור להרוג סברא דמאי חזית ולפ"ז אני אומר שאם עבר והרג פשיטא חבירו בעבור פחד מיתה ואמרי' בגמ' דתורה סמכה על דפטור ממיתת ב"ד דאמרי' להפך מאי חזית דדם הרוג סומק טפי כדי שיהי' הוא חייב מיתה והבן ולפ"ז גילה התורה כמו אם אחד אנוס מחמת סכנה ורצחו נפש חבירו הגם דאסור לעשות כן בכ"ז אם עבר ועשה פשיטא דפטור ה"ה באשה כן אם עוברת לא נהרגת ולא נאסרת לבעלה דבשדה מצאה ויש כאן סכנת נפשות צעקה הנערה ואין מושיע לה ואין כאן איש להציל אותה מפחד מות ולכן הגם שעשתה שלא כדין אם עברה נחשבת כאונס וילפי' הא יש מושיע צריך להושיע וניתן להצילה בנפשו וממילא ה"ה ברוצח דהא התורה אמרה שעל אופן שיש כאן סכנת נפשות מותר להרוג הרודף רק באשה יש לומר הטעם לא משום דהוי רודף רק דהוי פגם לכן אמרי' יען דתורה אמרה דנערה הוי כרוצח ה"ה רוצח כנערה והבן.
<b>וגם</b> יען שמשכחת באופן הב' שלא בא להרוג אותה רק להכותה ביסורים ואעפ"כ בכל אופן דיבר הכתוב שנערה פטורה אם נבעלה שצעקה ואין מושיע לה א"כ איירי רק בעבור זנות שהוא פגם וצריכים ללמוד רוצח מנערה והבן ולכן התחיל התורה ולנערה לא תעשה דבר שהוא איסור לבעלה יען דאם היא קרקע עולם פשיטא שאין לה חטא מות ומותרת ליבעל לו כמש"ל אשמעי' שמותרת לבעלה אף שלא הי' כאן פחד מיתה אעפ"כ אונס הוא ולא רצון והבן זה בעזה"י הוא אמת.
<b>ולכאורה</b> עלה בדעתי שיש להשיב ע"ז שחדשתי דתורה גילה ולנערה לא תעשה דבר והיינו איסור לבעלה א"כ מאי האי דאמרי' בגמ' נדרים כ"ז א"ל רבא אנוס הוא ואנוס פטור דכתיב ולנערה ל"ת דבר וכ"ת לקטלא שאני ופירש"י ור"ן ורא"ש דתורה לא מחייב לה מיתה דלענין מיתה יש אונס אבל לשאר דבר לא אמרי' אונס ע"ש ולפמ"ש האי לנערה ל"ת דבר היינו איסור לבעלה ולא קטלא וצע"ג ונ"ל דכוונת הגמ' יען שאיסור לבעלה נקשר אם נחשב לרצון וכיון דלענין קטלא נחשב כאונס ביאה כזה ה"ה לענין בעלה והבן.
<b>סימן</b> <b>כא</b> עץ החיים יתן פריו וגפן השלום חילו לראש אחי הגאון הצדיק הרב ר' נפתלי נ"י סופר אב"ד דק"ק פ"ח יע"א.
<b>אהובי</b> אחי נ"י תן דעתך על פסק קטן אשר נכון לשים עין עיונך עליו והודיעני דבר שלם.
<b>שאלה</b> אשה שראתה דם מחמת תשמיש ג' פעמים בבעל הראשון וגרשה ונשאת לשני וראתה ג"כ ג' פעמים מחמת תשמיש וגרשה ועכשיו רוצית להנשא לאיש רק האיש אמר שרוצה לבעול אותה בלא קידושין ג"פ ואם לא תראה דם יקדש אותה להיות לו לאשה אבל לישא אותה מיד בקידושין לא חפץ שירא פן תראה גם תחתיו ויצטרך לגרש על כן אחת דיבר אם לא שתשמע להיות נבעלת לו בלא קידושין לדעת אם הוכיח ד' אותה לו לאשה לא יכנוס עצמו בזה ושאלה האשה והאיש אם יתכן לעשות כן או לא.
<b>תשובה</b> הדבר צריך התבוננות רב כאשר אבאר בעזה"י.
<b>הנה</b> הרמב"ם כתב בפ"א מה' אישות ה' ד' וז"ל משניתנה התורה נאסרה הקדשה שנאמר לא תהי' קדשה מבנות ישראל לפיכך כל הבועל אשה לשם זנות בלא קידושין לוקה מן התורה לפי שבעל קדשה עכ"ל ולכאורה הנך תיבות לשם זנות המה כדבר שפתים ח"ו די באומרו כל הבועל אשה בלא קידושין לוקה וצע"ג.
<b>אך</b> דבר גדול רמז אם תכלית הבעילה שרוצה לזון את תאותו בבעילתה אז עובר על לאו דלא תהי' קדשה דאם חפץ בה והיא בו יקדש אותה ואח"כ יבעול אותה אבל אם אין תכליתו לבעול אותה להנות מבעילתה אלא תכלית הבעילה יהי' לבדוק אותה אם תראה דם או לא ואם לא ימצא דם גם על אצבעו אז יקח אותה לאשה אז אין בזה קדשה כי אין תכליתם בגוף הבעילה אלא להיות אבן בוחן אם ד' הזמין אותה שתהי' אשתו לעולם וזה שדייק הרמב"ם כל הבועל אשה לשם זנות בלא קידושין אבל אם אין המבוקש של הבעילה לשם זנות הגם שבועל אותה בלא קידושין אין בזה מעשה קדשה ודו"ק.
<b>ואוסיף</b> בסברא דכל בעילת פנוי' אסורה בלאו דקדשה דא"כ תהי' מופקרת לכל כשם שהפקירה עצמה לזה תהי' מופקרת לאיש אחר ותהי' כל הארץ מלאה זמה אבל זו ממנ"פ אם תראה דם בשעת תשמיש א"כ הוחזקה לכל אצבעות ותהי' אסורה עולמית לכל איש שבעולם ואם לא תראה תהי' אשתו עולמית כי יקדש אותה וכי תימא לחוש פן יחזרו ולא יקדש אותה אעפ"י שלא תראה בכל ג' בעילות בכל זאת ימאס בה או היא בו אעפ"כ לא הי' בזה מעשה קדשה כי תכלית הבעילה לא הי' לזנות אלא לבודקה אם היא ראוי' לו לאשה ודו"ק.
<b>אמנם</b> יש להשיב דהרמב"ם כתב שם בה' א' וז"ל כיון שניתנה התורה נצטוו ישראל שאם ירצה האיש לישא אשה יקנה אותה תחילה בפני עדים ואח"כ תהי' לו לאשה שנאמר כי יקח איש אשה ובא אלי' עכ"ל עוד שם ה' ב' וז"ל ולקוחים אלו מצות עשה של תורה הם עכ"ל א"כ כיון שיש מ"ע שיקח אשה בקנין בפני עדים ואח"כ יבוא אלי' א"כ לו יהי' שלא עובר על הלאו כיון שאין תכליתו לשם זנות אבל עכ"פ עובר בעשה שמצוה עליו שלא לבעול אלא אם קנה האשה באחת מג' דרכים שאשה נקנית בהם ועיין בהרה"מ ובלח"מ ה' ד' שבארו לו יהי' שליכא לאו דלא תהי' קדשה בפנוי' עכ"פ איכא בו עשה ומכח העשה אמרי' חזקה אין אדם עושה בעילתו בעילת זנות יעו"ש וא"כ בנידן דידן לו יהי' שליכא כאן לאו שאין תכליתו לזנות עכ"פ לא קיים העשה כי יקח אשה ובא אלי' וא"כ אסור בנידן דידן לבעול אותה משום שמבטל קיום עשה ודוק.
<b>אך</b> נ"ל דאיסור עשה הוא דווקא אם רצה לדור עם אשה תמיד כדרך איש עם אשה אז עובר בעשה כיון שחפץ באישות שלה יקח אותה בקנין ולא כמו שהי' קודם מתן תורה שכתב הרמב"ם שם וז"ל קודם מתן תורה הי' אדם פגע אשה בשוק אם רצה הוא והיא לישא אותה מכניסה לתוך ביתו ובועלה בינו ובין עצמה ותהי' לו לאשה עכ"ל הרי שאיירי אם חפץ בה שתהי' לו לאשה אז חדשה התורה אח"כ לישראל כיון שחפץ בה לאשה יקנה ואח"כ יבעול אותה אבל מי שרוצה רק לבעול פ"א אין בזה איסור עשה דאל"כ למה לא כתב הרמב"ם בה' ד' מי שבועל לשם זנות בלא קידושין עובר בלא תעשה ועשה אלא פשיטא דאם בעל רק באקראי בעלמא ליכא עשה שיקח אותה בקנין רק שם יש לאו דקדשה ואם חפץ שתהי' לו לאישות תמיד יש בה מצות עשה וא"כ בנידן שאלתינו דרוצה לבעול רק באקראי לדעת אם ראוי' לו לאשה ויקדש אותה ליכא בו איסור כלל לא לאו ולא עשה ודוק.
<b>וביותר</b> לפי הראב"ד ודעמי' שכל איסור פנוי' הוא רק איסור דרבנן ואם מיחדה לפלגשו מותר רק יש חשש שלא יהי' נזהר בנדה וכדומה א"כ בנידן דידן בודאי יש היתר לבעול רק לנסיון אם לא תראה דם באצבעו ויקח אותה לאשה כדת של תורה אז אין בו איסור כלל ודוק.
<b>שוב</b> מצאתי בסדר המשנה להגאון ר' וואלף באסקאוויץ ז"ל בה' יסה"ת פ"ה ה' ט' שנתקשה בלשון הרמב"ם שכתב כל הבועל אשה לשם זנות בלא קידושין והעיר דנקט למעוטי אם העלה לבו טינא דבועל להציל נפשו אז אינו עובר על לאו דקדשה רק איסור דרבנן יש בו ולכן הקשה בגמ' דסנהדרין דף ע"ה אי בפנוי' מאי כולי האי יעו"ש ולדעתי כיון דעכ"פ תכליתו להנאת בעילה הוי בכלל זנות כי חפץ ליזון עיניו ויצר לבו הרע אבל הרמב"ם בא למעט כנידן דידן דלא חפץ לבעול כלל אלו הי' כח במכחול לבדוק הי' בודק במכחול אבל יען כי מכחול לא הוה בדיקה יפה פן ואולי חימום אצבע האיש גורם ביאת הדם עיין ב"י יו"ד סי' קפ"ז ובנב"י ח"ר סי' מ"ג ורצה לנסות בביאת אצבע שלו אז הוה בעילה ולא מכווין לזנות כלל ודוק
<b>ונ"ל</b> לקדש אותה על תנאי אם לא תראה דם כלל אז תהי' מקודשת לו מעכשיו אבל אם תראה דם הגם שלא תהי' בשעת תשמיש ממש רק שתראה דם בשעה שפירש ממנה כמבואר ברמ"א סי' קפ"ז סעיף א' שסמוך לתשמיש הוה כאלו ראתה בשעת תשמיש יהיו הקדושין בטילין ויהי' נשבע שבועה חמורה שלא ימחול על תנאי ועיין בבית מאיר בצלעות הבית סי' ו' כנלע"ד.
<b>ואיידי</b> דאיירי אכתב לך קו' אחת עיין בש"ע א"ע סי' ל"ג סעיף ב' דפסקי' דכל הבועל דעתו על גמר ביאה יעו"ש ועיין בסי' מ"ב סעיף ד' דצריכים העדים לראות הנתינה ממש וכתב הב"ש ס"ק י"ב הא דמהני עדי יחוד שאני התם אש בנעורת ואינה שורפת יעו"ש וקשה לי מכבר הא אש בנעורת לא הוה רק חזקה על העראה עיין רמב"ם פ"ב מהל' אישות שחזקת צורה זו שהערה בה יעו"ש רק בכל חייבי מיתות ומלקות די בהעראה אבל בבעילת אשה איך מהני עדי יחוד דלמא רק הערה בה וכל הבועל דעתו על גמר ביאה ומצאתי במהר"ם מינץ סי' כ"ד שהרגיש בקו' ותי' כיון דעשה עכ"פ העראה א"כ יש חזקה אין אדם עושה בעילתו בעילת זנות ובודאי גמר בעילתו יעו"ש דפח"ח וקשה הא כל הטעם דשמא ימלאו כל הארץ זימה יעו"ש ברמב"ם פ"א מאישות וא"כ העראה דאי אפשר להתעבר מותר העראה בפנוי' וכן כתב בהפלאה בקו"א סי' כ"ו וא"כ נשאר הקו' איך הוי עדי יחוד עדי ביאה וצע"ג.
<b>שוב</b> התבוננתי יען שדעת אדם על גמר ביאה נעשה מזה רוב חדש מי שבועל אשה בהעראה בודאי גמר ביאתו שרוב איש המערה גומר ביאתו חוץ בשפחה חרופה שהיא איסור יכול לומר שלא גמר ביאתו שיש לו חזקת כשרות ולא עבר על האיסור לכן החזיק ביצרו ולא גמר ביאתו ואפי' שיש רוב הטבע כנגדו אעפ"כ יצעק שהוא נקי וצדיק ועיין בפנ"י בקו"א ודו"ק.
<b>סימן</b> <b>כב</b> שפעת ברכות ורב הצלחות לראש אחי הרב הגאון הצדיק הרב ר' נפתלי נ"י סופר אבדק"ק פ"ח יע"א. אחד"ש מכתבך קבלתי עם הערות נאות על אשר הצעתי לפניך בנידן בעילות פנוי' לנסות אם לא תראה דם מחמת תשמיש ואשוב לך כיד ד' הטובה עלי בעזה"י.
<b>(</b><b>א</b><b>)</b> על מה שבארתי בדעת הרמב"ם דכופל הבועל לשם זנות בלא קידושין היינו אם תכלית ביאה יהי' לזון עיניו ולא אם עושה לנסות אם היא תוכל להיות אשתו והערות במכתבך כיון דצריך ג' ביאות בעבור אין הכחות שוות ה"ה לא יהי' ביאות נסיון בירור אולי אם תהי' אשתו יהי' הכחות חזקות עכ"ד.
<b>נ"ל</b> דנהפוך הוא דמצינו ביו"ד בסי' קצ"ב אם בעל פעם אחד מותר להתיחד עמה ואם לא בעל כלל אסור ליחד דיצרו תקפו על בעילות גוף חדש עיין בש"ך שם ס"ק ט' וגם הלא צריך לחוש בכל ביאה שמא תראה דם ותהי' אסורה עליו עולמית א"כ יצרו תקפו כמו בסוטה דאסור לבעל ליחד עמה עיין סוטה דף ז' וברמב"ם פ"ג ה' א' מהל' סוטה דחשש שמא לא תהי' טהורה וה"ה כאן חש שמא תראה דם א"כ יש תרתי לריעותא שיצרו תקפו בתאותו כי היא גוף חדש בביאה ראשונה ובשאר שני ביאות חש שמא תראה ולא תבעל עוד א"כ נעשה בכח כל הכחות כנלע"ד.
<b>(</b><b>ב</b><b>)</b> מה שפרשת בלשון הרמב"ם שנקט לשם זנות בלא קדושין שאם הי' קידושין על תנאי וכדומה גם לרמב"ם אין מלקות והרגשת בעצמך א"כ איך מסביר הרה"מ דאמרי' חזקה אין אדם עושה בעילתו בעילת זנות הוא מכח שביאת פנוי' איסור דאורייתא כמבואר שם וקשה הא בתנאי אין לוקין ותרצת יען שאם הי' רק ביאת זנות הי' מלקות א"כ מאוס בעיני ד' ביאת פנוי' א"כ אמרי' חזקה שאם יש ביד אדם לעשות שלא תהי' בעילתו בעילת זנות הוא גומר ומוחל התנאי עכ"ד והי' לך להביא ראי' דלמה אמרו חכמים חזקה אין אדם עושה בעילתו בעילת זנות אם הוא לאו דאורייתא הי' להם לומר בקיצור אין אדם עושה בעילת זנות דיש חזקת כשרות שאינו עובר עבירה דאורייתא וצע"ג ולפמ"ש ניחא דכאן באמת אין עבירת דאורייתא דליכא בירור ביאת זנות אבל אנן אמרי' מכח זה דאם הי' ביאת זנות הי' לאו דאורייתא ממילא ירדו חכמים לדעת רוב בני אדם לחדש חזקה חדשה מכח רוב דלא יעשה בעילת זנות אפי' הי' קידושין בתנאי ודוק.
<b>אך</b> הדבר רחוק בהבנת הרמב"ם דא"כ הי' לו להפך הלשון הבועל בלא קידושין לשם זנות כי הקידושין הי' קודם הביאה אם יהי' בתנאי אבל מה שרמזת דדייק הרמב"ם כן למעט שלא נימא אם מקדש בביאה שחפץ למלאות ומקדש בביאה והלך לו זה הי' מדויק בלשון הרמב"ם אבל הא למה לן להשמיע הא ידענו שאחד מג' דרכים שאשה נקנית מן התורה הוא קידושי ביאה ונהפוך הוא קדושי ביאה כתובין בפי' כי יקח איש אשה ובעלה ומה לי במחשבתו שהי' לו למלאות תאותו והלך לו וק"ל.
<b>(</b><b>ג</b><b>)</b> <b>ראיתי</b> שדקדקת בדברי הרמב"ם שנקט שהוא לוקה למה לא כתב ג"כ שהיא נלקה וצע"ג.
<b>ועלה</b> בדעתי דבר חדש דבגמ' בב"ק דף ל"ב מבואר בגמ' דבבעילה נחשב רק שהבעל עושה מעשה והאשה אינה עושה מעשה רק הנאה לתרווייהו איתא ועיי"ש בתוס' דמכח הנאה נחשב למעשה הן למיתה הן למלקות יעו"ש ולפ"ז אני אומר בכל עריות דחייב הקב"ה על העראה א"כ הוה ההנאה עבירה ועי"כ גם האשה חייבת אבל בבעילת פנוי' דאין איסור בהעראה דלא שייך שימלא כל הארץ זימה א"כ ידענא דאין הנאת האיסור אלא המעשה אשר יזריע זרע אדם הוא האיסור א"כ תינח האיש שהוא עושה מעשה אבל האשה דאינה עושה מעשה אינה חייבת דעל הנאה אין כאן איסור לכן האיש נלקה ואין האשה נלקית ודו"ק.
<b>ואוסף</b> נופך כיון דהעראה מותר א"כ סוף ביאה באשה יצרה תקפה דאין בידה שלא תרצה עיין ברמב"ם בסוגי' דכתובות דף נ"א אבל באיש דחייב על כל כח וכח דאצלו לא אמרינן יצרו תקפו ואלבשו, ועיין תוס' שבועות דף ח"י ובכתובות בפנ"י דף נ"א מ"ש חייב הוא ולא היא ודו"ק.
<b>(</b><b>ד</b><b>)</b> ועל מה שחדשתי דכאן מותר לבעול דאם תראה דם תהי' אסורה לכ"ע ואם לא תראה תהי' לו לאשה והשבת אחי נ"י דבר הגון אם תראה א"כ תהי' מוכרחת לבדוק בשפופרת ואם תמצא דם על הצדדים תהי' מותרת לכל העולם וא"כ עדיין הוא בכלל ומלאה כל הארץ זמה ויפה דברת.
<b>ולכאורה</b> מה שדייקת בלשונך אם תמצא דם בצדדים תהי' מותרת הייתי יוכל להקשות בתוקף אפי' לא תמצא כלל לא בראש המכחול ולא בצדדי המכחול תהי' ג"כ מותרת דאמרי' דנתרפאת ובפרט אחר שראתה בג' אנשים א"כ הוחזקה לכל הכוחות בודאי אמרי' דנתרפאת דהנב"י בח"ר א"ע סי' מ"ג לא פליג על הב"י רק אם תבדוק בבעל הראשון אז צריך למצוא דם בצדדים דאל"כ אמרי' אין המכחול שוה לכח אצבע איש אבל אחר בעילת ג' אפי' לא נמצא דם כלל אמרי' נתרפאה ועכ"פ יפה הקשית דאם תמצא דם בצדדים בוודאי תהי' מותרת.
<b>בכל</b> זאת אני על משמרתי אעמודה דאין באשה הזאת מעשה קדשה בביאתה דיש ספק ספיקא להתיר חדא דלמא לא תראה תחת איש הזה אשר יבעול ולו תהי' לאשה ואת"ל שתראה תחתיו א"כ הוחזקה לכל אצבעות ולכל הכחות ודלמא אם תבדוק בשפופרת תמצא דם בראש המכחול דכאן הוה מכחול כמו אצבע אחר איש ג' ותהי' אסורה לכל העולם ונמצא ג"כ שלא הי' בבעילת איש הנ"ל מעשה קדשה וא"כ נ"ל אם אנו דנין לעשות מעשה אשר יש שני פנים שלא יהי' מעשה איסור ופנים שלישי שיוכל להיות מעשה איסור אזלינן ג"כ בתר רוב צדדים שלא ימצא לו און בדבר הזה ודו"ק.
<b>ולא</b> דמי למה דאמרינן אין עושים ספק ספיקא בידים היינו אם אנו דנין אולי כבר האיסור בעולם לא נעשה ספיקות להתיר אבל כאן אנו דנין דיש ספק ספיקא דלא יהי' מעשה זה מעשה איסור א"כ מהכ"ת לא נלך בתר שני פנים אשר יעידון היתר למעשה זה ונלך בתר פנים אחד אשר יעיד איסור למעשה הזה בוודאי אזלינן בתר רוב צדדי היתר ודוק.
<b>(</b><b>ה</b><b>)</b> הארכת על הקו' שהקשיתי איך אמרינן עידי יחוד הן הן עידי ביאה דלמא עשה רק העראה ואי בעבור חזקה אין אדם עושה בעילתו בעילת זנות דלמא עשה רק העראה ועל העראה ליכא איסור בעילת זנות ותרצתי שנעשה רוב חדש מי שמתחיל בביאת העראה עפ"י רוב גומר הביאה דכל הבועל על גמר ביאה רק בשפחה חרופה דנעשה איסור בגמר ביאה אז יוכל לומר שלא גמר ביאתו כי פחד אלקים הי' לנגד עיניו וצועק שהוא נקי וצדיק והקשית א"כ איך לרמב"ם לוקין על בעילת פנוי' הא בהעראה ליכא איסור רק בגמר ביאה שיכול לומר שלא גמר ביאתו והוא קו' נאותה מאוד.
<b>ונלע"ד</b> דבאמת קשה לי מכבר איך יוכל לומר לא גמרתי בעילתי הא יוכלו העדים ליקח השמלה עם דם בתולים אשר עלי' ועיין ברמב"ן בתורה על פסוק ואלה בתולי בתי היינו שפורש השמלה אשר שכבו וניכר להב"ד דם בתולים ועי"כ נגלה שהוציא שם רע על בתולת ישראל יעו"ש והוא כלל גדול דבהעראה ליכא השראת בתולים ועיין קידושין דף י' וא"כ איך יאמר לא גמרתי בעילתי א"כ דם בתולים מנ"ל הא יש עדים שגמר וצע"ג.
<b>אך</b> לק"מ דיכול לומר שהיא מעכה באצבע או הוא עשה כן באצבעו אבל עכ"פ לא עשה גמר ביאה ופטור מקרבן ואם באמת הי' ידי' וגם ידיו אסורים ואעפ"כ בעל אותה ונמצא דם בתולים באמת אינו נאמן דאז אי אפשר לפרש בדיבורו לא בעלתי לא גמרתי ביאתי אלא הוה הכחשה ועדים נאמנים דבכריתות דף י"ב לא אמרו רק דבשפחה חרופה משכחת לרוב דהוא נאמן כנגד העדים וכי זה בבועל שפחה חרופה דאמרו לו עדים בעלת שפחה חרופה דהוא לא צריך התראה דהוא חיוב על שוגג כמזיד וא"כ לא צריך התראה ועדים אמרו רק ראינו בעלת שפחה חרופה אבל פנוי' דלוקין אותו צריך התראה והוא אומר אעפ"כ אני גומר ומתיר עצמו למלקות אז בוודאי (אינו] נאמר לומר לא גמרתי ביאתי דהא התחיל לבעול ואמר שמתיר עצמו למלקות בודאי עשה כאשר דיבר לעשות להיות מרוב אנשים אשר גומרים ביאתם ולא פירש ודו"ק.
<b>ובזה</b> מיושב קו' השואל בחת"ס ח"ש סי' ק"ג אשר רמזת לדעתי מי שקבל התראה ומתיר עצמו ללקות שאומר אעפ"כ אז בודאי אמרי' שנעשה בעילה גמורה כרוב הבועלים והגם שהיא תאמר הייתי מרוצית לכך אבל הבועל לא רצה לגמור הביאה אינה נאמנת אמרי' בודאי שהוא נאמן דהוה ע"א כשר לברר דהי' גמר ביאה והי' בידו לעשות וכל שהי' בידו נאמן עיין ביו"ד סי' קכ"ז דהרוב מסייע לו דכל הבועל דעתו על גמר ביאה והיא מסרה בידו לגמר ביאה כדברי רמב"ם פרק א' מה' א"ב הל' ט' וז"ל שמשהתחיל לבעול באונס אין בידה שלא תרצה שיצר האדם וטבעו כופה אותה לרצות עכ"ל א"כ מסרה בידו ע"י תחילת ביאה ברצון שתחפץ בסוף ביאה א"כ הוא נאמן דראינו לפנינו מעשה הטורף וספק אם נגמר הטריפות עיין רשב"א בסוגי' דדרוסה ובת"ה במחט א"כ נאמן הוא שנגמר דהרוב מסייע לו ובפרט לדברי מגדל עוז בפ"ג מה' א"ב ה' י"ז דקרבן בשפחה חרופה לא הוה עונש ולכן גם קטן הבועל שפחה חרופה חייב בקרבן ואפי' לראב"ד דהוה קרבן עונש עכ"פ לא חייב אפי' גדול מלקות במזיד וא"כ הוא ע"א כשר ואינו נוגע והיא עד פסול ונוגע ואינה נאמנת להכחיש את הבועל דהי' מן הרוב הבועלים הגומרים ויש עדים על הבעולה אשר עפ"י הרוב הוה ביאת עבירה ולוקין אותה ועיין בח"מ סי' קי"ז ועיין במשמרת הבית בסוגי' דפתח פתוח אם ראינו בעילה ולא ידענו אם באונס או ברצון והי' לי להאריך רק היום עש"ק ותהי' פה שביתת קולמסי הודיעני דעתך בכל פרט ופרט אחיך הנאמן.
<b>סימן</b> <b>כג</b>
<b>שאלה</b> איש אשר מחלל שבת לעיני כל רואי שמש שחורש וזורע בשבת כמה שנים ולפעמים בשעה שבני ישראל באים מן הכפרים במקום מיועד להם להתפלל וגערו בו ולא שמע אליהם ותדבק נפשו בבת עני בן טובים ירא אלקים ודבר על לב הנערה לפני ג' אנשים כשירים אשר מבקשים לסחור ממנו חטים שתהי' נשאת לו ואמרה לו אם תדבר עם אבותי ויתנו אותי לך אז ממני לא יהי' עיכב בדבר ואמר לה אני חפץ לישא אותך תן לי היד ונתנה לו ולקח טבעתו מידו ואמר לה הרי את מקודשת לי ושם הטבעת על אצבעה והאנשים העדים כשמעם וראו את המעשה פנו אליו מה עשית הלא ידעת כי העני ירא אלקים לא יתנה אותה לך ופנו גם אל הנערה ודברו אליה מה עשית הלא ידעת שאבותך לא ישיאו אותך אליו ואמרה הכי ידעתו שישים טבעת על ידי וכשהגיע הדבר אל אבותיה קפצו ונשבעו שלא ליתן אותה לו לאשה רק תשב כל ימי חייה צרורה בביתם ופושע הנ"ל ברח מאדונו הנכרי אשר הי' אצלו בריחוק מקום ואירע כאשר אכל טריפות נפל לארץ בחולי שלאג ר"ל ועכשיו נגלה מאח מומר אשר זה חמש שנים קודם לקידושין המיר דתו ר"ל ובאו האב והאם של הנערה המקודשת ומבקשים למצוא תרופה לבתם לישא לאיש כי לולא כן ח"ו תהי' עגונה כל ימיה כי אח המומר הוא עתיר נכסין ולא יועיל כל הון ליתן לה חליצה.
<b>תשובה</b> לפום רהיטא אסורה לינשא בלא חליצה האמת דמחלל שבת בפרהסי' הוה מומר לכל תורה כולה אבל הא במומר גופי' מבואר בש"ע א"ע סי' מ"ד ישראל מומר שקידש קדושיו קדושין וצריכה ממנו גט יעו"ש סעיף ט' וגם לפטור אותה מחליצה יען שהיבם הי' מומר בשעת קידושין הלא מבואר בש"ע א"ע סי' קנ"ז הגם שיש מי שמתיר אותה בלא חליצה אבל מסיים המחבר ואין לסמוך עליו יעו"ש שצריכה חליצה מן המומר וא"כ אין רפואה למכתה ח"ו.
<b>אמנם</b> אשר לא יוצדק מופרד יוצדק מחובר בהצטרף כי המקדש הי' מחלל שבת בפרהסי' וגם היבם הוא מומר זה כמה שנים יועילה להיות מותרת לעלמא בלא חליצה כאשר אבאר בעזה"י.
<b>(</b><b>א</b><b>)</b> אם מחלל שבת בפרהסי' יכול לקדש בת ישראל או לא. הנה הטור בא"ע סי' מ"ד כתב וז"ל ישראל מומר שקידש קידושיו קידושין וצריכה ממנו גט וי"א דמומר לחלל שבת בפרהסי' ולע"ז דינו כגוי גמור ואין קידושיו קדושין ולא נהירא עכ"ל והב"י הביא דדעת הטור במומר הוא מפרק החולץ דף מ"ו והיש אומרים שהביא הטור הוא מבעל העיטור שהביא סברה זו יעו"ש אבל בש"ע סי' מ"ד סעיף ט' לא הביא דעת הי"א וכן הרמ"א לא הביא והוא פלא למה לא הביא עכ"פ לחומרא לחוש אם פשטה ידה וקבלה קידושין מאחר דצריכה גט משניהם והב"י בסי' מ"ד כתב וז"ל ישראל מומר שקידש קידושיו קידושין וצריכה גט בפ' החולץ תניא טבל ועלה הרי הוא כישראל ואמרי' הילכתא דאי הדר ביה ומקדש בת ישראל ישראל מומר הוא וקדושיו קידושין והכי אמרי' נמי בפ' עד כמה וכתב העיטור דמדקאמר קידושיו קידושין ולא קאמר חוששין ש"מ מדאורייתא תפסו קידושין וכך הם דברי הרמב"ם שכתב בפ"ד הרי אלו קידושין גמורין ומ"ש וי"א דמומר לחלל שבת בפרהסי' ולע"ז דינו כגוי גמור ואין קידושיו קידושין בעל העיטור הביא סברה זו וכתב עליה ומסתברא דקי"ל דגוים בח"ל לאו עע"ז הם האידנא אינו מומר לע"ז ומחלל שבתות בפרהסי' ליתא אלא בעבודת קרקעות וקידושיו קידושין וגרושיו גירושין ובשם רש"י כתב דאפי' מומר לע"ז ולחלל שבתות קידושיו קידושין וגרושיו גירושין וכן דעת רמב"ם בפ"ד עכ"ל הרי דהב"י הבין דסתם מומר לכל העבירות הוה ודאי בר קידושין וגירושין אבל המחלל שבת בפרהסי' ועובד ע"ז על זה פליגי רש"י ורמב"ם עם קמאי הגאונים ז"ל דקמאי סברי שהם עכו"ם ממש ורש"י ורמב"ם והטור סוברים דלענין קידושין וגירושין הם ישראלים ואפי' אם מחלל שבת בעבודת קרקע בפרהסי' ופסק בש"ע כרש"י ורמב"ם והטור ואפי' אם מחלל שבת בפרהסי' בעבודת קרקע מהני קדושיו וגירושיו ודוק.
<b>אך</b> הגט פשוט בסי' קכ"ט הביא דעת הרשד"ם ופני משה שדייקו מדברי הרמב"ם והטור שכתבו בסוף וצריכה ממנו גט שהוא כשפת יתר דפשיטא דכיון דקדושיו קידושין שלא תינשא לשוק בלא גט אלא דסוברים דמומר הוה כספק ישראל ספק עכו"ם וצריכה גט מספק קידושין ולכן כתב הרמב"ם קידושיו קידושין גמורין להצריכה גט דלא נימא דהוה חשש דרבנן אבל אם פשטה ידה וקבלה קידושין מאחר צריכה גט מזה ומזה דהוה ספק אם מומר הוה בר קידושין ונתקשה הגאון א"כ כל הפוסקים מלאים דמומר יכול לגרש וקשה תינח אם קידש כאשר הי' מומר אז ממנ"פ אם הוה קידושיו קידושין הוה גם גטו גט אבל אם קידש בעודו שהי' ישראל ומגרש כשהוא מומר איך יהי' מועיל גיטו וצע"ג ותי' דצריך לומר דאפקיעו רבנן לקידושין מיניה בנתינת גטו דכל המקדש אדעתא דרבנן מקדש יעו"ש.
<b>והמעיין</b> בלשון בעל העיטור בפנים יראה עין בעין דבעל העיטור הביא רק זאת דלא נימא חוששין מדרבנן אלא דתופסין קידושין מדאורייתא אבל בכל זאת כתב דגטו גט דכל המקדש אדעתא דרבנן מקדש הרי דאותן דסוברים דקדושיו קידושין היינו שהוא ספק דאורייתא והי' קשה לו א"כ איך מומר מגרש אם קידש כאשר הי' עוד ישראל ותי' דכל המקדש אדעתא דרבנן מקדש כתי' של גט פשוט.
<b>ואולי</b> סובר הבע"ט מומר יצא מכלל ישראל ובכלל בן נח לא בא ולענין קידושין לא הוה עם דומה לחמור ומהני קידושין אבל לענין גט דצריך להיות ישראל דלא יחד הקב"ה שמו על הגירושין רק בישראל דכתיב בו אלקי ישראל כאשר אי"ה אביא דעת הר"ר דוד ונמ"י א"כ צריך לטעם דכל מקדש על דעתא דרבנן מקדש אבל קידושיו הוין קידושין וודאי אבל פשטות בעה"ט כתי' גט פשוט ודוק.
<b>וראיתי</b> בבית מאיר שצווח מאוד על תי' של גט פשוט דא"כ אם אשת מומר הזאת זנתה בטרם שקבלה הגט יהי' הולד רק ספק ממזר דדלמא מומר לאו בר גירושין ואפקיעו רבנן לקדושין מיניה ולא הוה הולד ממזר ואם הוא בר גירושין ולא צריך לאפקעות קידושין והוה הולד ממזר דכיון דהוה האי מומר ספק בר גירושין יהי' הולד ספק ממזר וצע"ג ועוד הקשה דא"כ יהי' לקרובי בעלה דמומר תפיסת קידושין בה מספק דאם נתקדשו להם תהי' צריכה גט מספק דדלמא המומר לאו בר גירושין ועקרו רבנן לקדושין מינה והיא אינה אסורה לקרובי המומר ואיך הי' שתקו רבותינו נוחי נפש ז"ל מלהודיע כאלה וצע"ג.
<b>ולע"ד</b> במחילת עוצם כבוד תורתו לק"מ דהדין אינו אמת דהולד הוה ודאי ממזר וקדושי מקרובי מומר לא תפסי' בה כלל וכלל כאשר אבאר בעזה"י.
<b>הנה</b> כלל גדול אמרו חכז"ל דילפינן מקרא אוקי מילתא אחזקה דאם ידענו שהי' דבר ידוע באיזה כח הן באיסור או בהיתר הן בחיוב או בפטור הן בכשרות או בפסלות ונולד ספק אי נשתנה הדבר מחזקתו או נשאר בחזקתו אמרי' אוקי החפץ בחזקתו כאשר הי' במקודם כי הספק אשר בא לפנינו לא יכריע את הודאי כלל כנודע.
<b>ונחזה</b> אנן אטו אם אחד נדר בנדר ונולד ספק בהתרת חכם אי מהני או לא דנימא יען דאם הי' מועיל התרת חכם הי' הנדר נעקר מעיקרו עכשיו שהיא ספק אם מהני התרתו או לא אין כאן נדר ודאי זה אינו אמת דהא הי' כאן חזקת נדר ויש ספק אם הותר או לא נשאר חזקת נדר, או בגט וספק אם בטלו בעל ואם בטלו חכמים עוקרים הקדושין למפרע ספק אם בטלו ועקרו החכמים הקדושין או לא בטלו בעל ולא נעקרו הקידושין היא בחזקת איסור אשת איש עיין גיטין דף ל"ג בתוס' ובמהרש"א ובט"ז הל' חלה וה"ה כאן דהיא היתה בחזקת אשת איש שאם תזנה יהי' הולד ממזר ותהי' אסורה עולמית על קרובי הבעל גם אם ימות בעלה וע"י הגט נולד ספק אי הבעל בר גירושין נמצא נכרת האישות מכאן ולהבא ואם לאו בר גירושין א"כ עקרו חכז"ל האישות למפרע ויש ספק אי נכרת האישות או נעקר האישות ואוקמי אותה על החזקה שהיתה בבטח אשת איש ונשארת בחזקת בתורת אישות הן במה שנוגע לה שתהי' בשם זונה ולולדה בשם ממזר ולקרובי בעלה בשם עריות הכל בחזקת קמייתא ומה שהיא מותרת לשוק הוא מכח ממנ"פ או שנתגרשה או שנעקרה הקידושין אבל לגבי הולד וקרובים היא בחזקתה ודוק.
<b>ואוסף</b> נופך הלא מתחילה היתה אשתו קנינו קנין כספו וגם הי' לו כח שיש לו זכות שיוכל לכרות קנינו מעט שיחפץ לעשות בשלו ככל אשר יחפץ ועיין רשב"א גיטין דף ע"ה דמטעם זה הוה גט בעל כרחה של האשה יען שהיא קנינו וכי יאמר הקנין אתה תצטרך להיות אדוני א"כ עכשיו נולד ספק אם הבעל בר גירושין נמצא דהי' אדון על קנין הכסף אשר עשה זה רבות בשנים או לאו בר גירושין ועקרו הקידושין שלא היתה מעולם קנין כספו ואמרינן הלא טרם שנתן הגט היתה האשה בחזקת קנינו משעת קידושין אשר תהי' שלו עד שלא יחפוץ בה ועכשיו נולד הספק אי הוציא הקנין מרשותו או עקרו ואמרינן דנשאר בכח זכותו אשר הי' מוחזק בידו דעיין בתב"ש סי' ח"י על הסברת הט"ז דזכות שהי' אדם מוחזק בו הגם שנתהוה אח"כ ספק אם הי' עפ"י דין ודת של תורה אעפ"כ מה שהי' מצוי בידו הוה בגדר חזקה וא"כ הפסיד קנינו רק ע"י גט אשר נתן והולד ממזר ואסורה בקרוביו ודוק.
<b>ואין</b> להקשות א"כ נימא דקדושיו הוין קידושין ודאי דהא מקודם הי' לו חזקת אותו כח שיוכל לקדש בת ישראל ואיך יפסיק מכח ספק לק"מ דהא עשה מעשה שהמיר דתו או שחילל שבת בפרהסי' אשר הוליד הספק אם לא הפסיד לעצמו ע"י מעשיו הרעים הכח לקדש אשה מבית ישראל ע"י כספו ועיין פרמ"ג סי' ק"י בשם מ"ל דספק בדין אין לו שייכות עם חזקה דמכח החזקה לא ישנה את הדין יעו"ש וא"כ הוה הוא בר ספק קידושין וגירושין אבל בוודאי לגבי האשה לענין זונה ולענין ולדיה לענין ממזרת ולקרובי בעלה לענין איסור עריות בוודאי מהני חזקה לאמור דנשארו בחזקתיהם כאשר הי' עומדים קודם נתינת הגט ודוק כי נכון וברור בעזה"י.
<b>היוצא</b> מזה דנכון הדבר דמומר או מחלל שבת בפרהסי' שקידש הוה רק ספק מקודשת ומה דמהני גט מומר לאשתו אשר התקדש טרם שהמיר היא מכח ממנ"פ אם אינו בר כריתות עקרו רבנן להקדושין אבל הולד ממזר וגם לא תפסי' בה קידושין מקרובי בעלה ודוק.
<b>אמנם</b> זה ברור דיותר מסתבר דמהני גט אם קידש וגירש בהיותו מומר דאז יש ממנ"פ אי קדושיו קידושין גם גטו גט אבל אם קידש בעודו ישראל ורוצה לגרש בהיותו מומר יש ספק אי מהני גטו דלמא עכשיו אינו בר גירושין וכן מבואר בתוספת מרדכי פרק י' יוחסין אות ל"ח שכותב וז"ל טבל ועלה הרי הוא כישראל לכל דבר למאי הלכתא דאי הדר ביה וקידש בת ישראל מומר הוא וקדושיו קדושין וה"ה גטו גט ונ"ל דאפי' קידש בעודו ישראל ושוב בהמרותו יהב גט הוה גט ויש מרבותינו שנסתפקו בזה עכ"ל הרי שטוב אם קידש בהיותו מומר בוודאי יכול לגרש אבל אם קודש ביהדות יש מסתפקים אם יוכל ליתן גט ודוק.
<b>ונקודה</b> נפלאה ראיתי בנמ"י בפרק החולץ בד"ה דאי הדר ביה לגיותו ואח"כ קידש בת ישראל מקודשת וצריכה גט כישראל מומר קידושיו קידושין דישראל רשע הוא וה"ה דגטו גט ואפי' לקדושין שקידש בגיותו עכ"ל דבריו נפלאים מאי אפילו לקידושין שקידש בגיותו נהפוך הוא דבזה בוודאי מהני גטו דממנ"פ אי מומר בן ברית וראוי לקדש א"כ ה"ה ראוי לגרש אבל אם קידש כשהיה ישראל ומגרש כשהוא גוי שם יש חקירה אי מהני גיטו דלמא מומר אינו בן ברית ולא יוכל בגיותו לכרות הקידושין אשר עשה כשהיה בן ברית וצע"ג.
<b>ונלע"ד</b> ליישב בעזה"י דנודע דקדושין של איש באשה הוא קנין כסף דכתיב כי יקח איש אשה וגמרינן קיחה קיחה משדה עפרון ולכן אכלה בת ישראל שנשאת לכהן תרומה דהיא קנין כספו האשה נקנית בג' דרכים ובעבור זה יכול לגרש אותה בע"כ הגם דכתיב ונתן בידה ונתינה בע"כ לא שמה נתינה יען דהיא קנינו ויוכל כל אדם לעשות בקנינו שלא יהיה שלו עוד עיין רשב"א גיטין דף ע"ה ואפי' יבמה נקראת קנין אחיו עיין כתובות דף נ"ז ובתוס' שם כלל הדברים דהקידושין הם רק שהאיש קונה קנין הן בכסף או בשטר או בביאה.
<b>ונחקור</b> אם מומר קונה דבר באיזה קנין הוא קונה אי בקנין ישראל או בקנין גוי דמבואר דהן ר"י והן ר"ל מודים דיש לישראל קנין בפני עצמו ויש לגוי קנין לפני עצמו כמבואר בבכורות דף י"ג ובב"מ דף מ"ו רק לר"י לישראל בכסף ולגוי במשיכה ולר"ל לגוי בכסף ולישראל במשיכה וא"כ המומר באיזה קנין יקנה אי כגוי או כישראל וצ"ע.
<b>ונראה</b> מסברא הגם דנאמר דמומר לא הוה בן ברית דהא הוא הפיר הברית עכ"פ הוא מחויב להיות בן ברית ומונח עליו החיוב בכל רגע לשוב אל ד' ולקיים כל המצות א"כ עכ"פ לא בא לכלל גוי שיבוא לו מיד כח גוי לקנות בקנין אשר ישראל אינה זוכה בו ונשאר בכח קנינו לקנות בקנין ישראל.
<b>אסברה</b> טעמא דמלתא דוודאי בכל יתרון ויתר שאת אשר יש לאיש ישראל ע"י התורה נוכל לומר שמומר אשר התנכר לאביו שבשמים אין לו אותו יתרון ומעלות מישראל דהא אינו שומר הברית אבל דבר אשר נתן מד' הן לגוי והן לישראל בשוה דכמו שיש לישראל כח קנין כן יש לגוי קנין עיין בכורות דף י"ג אבל הבדיל ד' שיהי' נפרד מעשה קנין בישראל ממעשה קנין בגוי אי לישראל בכסף לגוי במשיכה ואי לישראל במשיכה יהי' לגוי בכסף לישראל בחדא ולגוי בחדא ואין בתכלית הבדל בין ישראל לגוי וגם במעלה אין הבדל בין ישראל לגוי דכסף ומשיכה הם שני קנינים שווים במעלות עיין תוס' בכורות וא"כ מהכ"ת יען דנעשה מומר יפסיד מעשה קנין אשר היה לו בישראל ויתן לו תחתיו מעשה קנין אחר (ובלי כח קנין אי אפשר להיות דלכל אדם נתן ד' קנין) אז בוודאי אמרי' כיון שנולד בישראל וחלק לו ד' כח קנין במעשה קנין אשר חלק בישראל הוא נשאר בידו עד יום מותו דמעשה קנין אשר יש לישראל אינה מעלה ויתרון אשר יש לבן ברית ישראל לבד וזה ברור.
<b>והיוצא</b> מזה דלו יהי' שמומר הוא נחשב כגוי היינו בדברים אשר יהי' לו יתרון בתורת ישראל אשר אין לגוי כח ההוא גם למומר אין לו הכח יען כי התנכר מעשיו לאביו שבשמים אבל בקנין כסף או משיכה לקנות קרקע או מטלטלין דיש לגוי קנין ולישראל קנין א"כ מה בצע שיתהפך מעשה פעולת הקנין מה לי פעולת משיכה או פעולת כסף כיוון שעכ"פ יש לו תכלית קנין הן בגוי כמו בישראל והבן.
<b>אך</b> לפ"ז יש לחקור איך יוכל מומר ליתן גט לאשתו דהנה הרמב"ם בפ"ט מהל' מלכים הל' ח' כתב וז"ל ומאימתי תהיה אשת חבירו כגרושה שלנו כשיוציאו מביתו וישלחנה לעצמה או משתצא היא מתחת רשותו ותלך לה שאין להם גירושין בכתב ואין הדבר תלוי בו לבד אנא כל זמן שירצה הוא או היא לפרוש זה מזה פורשין עכ"ל וכתב המ"ל שהוא מבואר כן בירושלמי עיי"ש והר"ן בחדושיו בסנהדרין הביא דברי רמב"ם בקיצור וכתב וז"ל אבל הר"ר דוד ז"ל כתב בחידושיו שקרוב הוא שנאמר שב"נ אין לו היתר לעולם בגירושין כמו שאמר אמר אלקי ישראל לא ייחד הקב"ה שמו על הגירושין אלא על ישראל אבל בשפחה זו שלא נעשית אשת איש בביאה כשאר ב"נ אלא בכח היחוד שייחדו לו בזו אמרו שהותרה בפריעת ראשה בשוק שהיחוד שאסרה מתיר' הפריעו' וזו אינה ראיה בעיני דאפשר לומר דאמרי' שלא ייחד הב"ה שמו על הגרושין היינו דווקא בגירושין שבכתב עכ"ל בדף נ"ח.
<b>וראה</b> זה מצאתי בנמ"י פרק י"א דיבמות בגמ' בני יודן דכתב וז"ל אמר המחבר ומיהו עכו"ם שנתגיירו איש ואשתו אם רצה מקיימה אם רצה פוטרה ואפי' מחיים של גר מותרת לאחרים דאע"ג דבעולת בעל יש להם אפ"ה ליכא משום שמא יאמרו באנו מקדושה חמורה לקדושה קלה משום דאותו אישות אין לו עיקר דכשנתגייר פקע דאל"כ אפי' בגט לא מישתריא לעלמא דאינהו לאו בני גט נינהו בגיותם וא"כ יאמרו באנו מקדושה חמורה לקדושה קלה ותהא אסורה לישראל עולמית אלא ודאי ליתא דכל זמן שלא ידעה לאחר שנתגייר ההוא אישות דהוה ליה בגיותו פקע מיניה כשנתגייר וכ"ע ידעו הכי וכן דעת גדולי הפוסקים ז"ל עכ"ל הרי שפתי ברור מללו שסובר כהר"ר דוד דגוי אין לו גירושין כלל.
<b>ועיין</b> זבחים דף ג' דאמר ר"י חטאת ששחט לשם עולה פסולה לשם חולין כשירה אלמא דמינה מחריב בה דלא מינה לא מחריב בה ורמינהו כל הגט שנכתב שלא לשם גרושין פסול ואפי' לשם נכרי נמי פסול ומשני גט דל נכרית מיניה הוה ליה סתמא וסתמא פסול קדשים דל חולין מינייהו הו"ל סתמא וסתמא כשירין וכתב רש"י בד"ה לשם עכו"ם וז"ל דהא שלא לשם אשה קתני דמשמע שלא לשם אשה זו אלא לשום אשה אחרת כל דהו ואע"ג דנכריות לאו בת גירושין היא מהניא לפסול אלמא דלאו מינה מחריב בה עכ"ל דמשמע דנכריות לאו בת גירושין כלל דאם נימא דיש בה גירושין רק שלא צריכה כתב או דלא מהני בה כתב אלא במעשה פרישה שישלחנה מביתו א"כ עכ"פ בת גירושין היא רק דלא נעשה פעולת גירושין בכתב אלא אומר לה בעל פה שתצא מביתו משמע כסברת הר"ר דוד ודוק.
<b>היוצא</b> מזה דלנמ"י והר"ר דוד נשמע דאין לעכו"ם גירושין כלל דכל זמן שהבעל חי היא נשארת באיסור בעולת בעל ועיין בירושלמי פ"ק דקדושין דר' חייא רבה אמר עכו"ם אין להם גירושין ומותר להחזירו וכן בא מעשה לפני רבי והכשיר ועיי"ש.
<b>ולפ"ז</b> דיש מעלה בגירושין בישראל אשר אין זכות זה לעכו"ם יש לחקור דמי שהתנכר מעשיו לאביו שבשמים יש לו דין עכו"ם ולא יוכל לגרש כלל ולכל הפחות אין לו גירושין בכתב ואשתו ישראלית בוודאי אינה מתגרשת אלא בגט בכתב כדת משה וישראל ואיך יוכל מומר לגרש את אשתו בת ישראלית וצ"ע.
<b>ואחר</b> עיון יש ליישב דהיא קדשה עצמה רק לישראל ולבן ברית וא"כ אם התנכרו מעשיו לאביו שבשמים ונמחה שמו מישראל שלא נקרא עוד בן ברית יהי' הקדושין ממילא בטילין דהא אין עוד אותו ישראל ובן ברית בעולם וכמו שגילה התורה מיתת הבעל מתירה יען שאין עוד בעלה בעולם כך יהי' המרותו מתירה שאין עוד בעלה ישראל בעולם דהוא נתהפך לגוף נכרי וא"כ למה צריכה גט כלל דלא שייך לומר קדושת הגוף לא פקעה בכדי ועיין נדרים דף כ"ט וברשב"א ובר"ן שם דאין זה בכדי דהוה כאלו מת בעלה.
<b>אמנם</b> לק"מ דאעפ"י שחטא והתנכרו מעשיו בכל זה מהני תשובה ואם יתחרט אפי' רגע קודם שימות וישוב אל ד' ויתחרט בכל לבבו ובכל נפשו אז כל עונותיו ימחו כי אין לך דבר העומד בפני תשובה ויהי נגלה שהיא נשארה אשתו ואי אפשר להתיר אשתו וכן משמע מש"מ בב"מ דף ע"א ע"ב שכתב וז"ל ובפר"ח ראיתי הכי אמר רב שלום גאון ישראל משומד אין לווין ממנו ואין מלווין לו בריבית הואיל וכי קידש ליה בת ישראל קידושיו קידושין לא מישתרן מינה אלא בגט ולגבי גט יהב לאיתתיה ופטר לה ולגבי אחיו שמת חלוץ לה והואיל וה"ה כישראל לגבי גט וקדושין וחליצה דאמר שמא יתחרט ויעשה תשובה לפיכך אסור ורחמנא אמר לא תשיך לאחיך הילכך אסור עכ"ל הרי מבואר דמחמת חשש שמא יתחרט ויעשה תשובה דכל שבידו לאו כמחוסר מעשה דמי דאם מתחרט בלבו די להיות מן הנקראים רעים אהובים ולכך אי אפשר לפטור את אשתו בלא גט ודוק.
<b>ואם</b> כן ממנ"פ מהני אם ניתן גט לאשתו דאם לא יתחרט גם לפני מותו וימות באולתו נגלה למפרע דמשעה שהתנכרו מעשיו נפקע האישות ואם יתחרט לבסוף באמת שכל עונותיו נעשה לו זכיות א"כ גם הגט היה מהני ודוק.
<b>אבל</b> אם קידש בת ישראל כשהוא מומר דלא שייך דלא התקדשה אלא לישראל ובן ברית יש לחקור דקדושין יש לו כמו בן ישראל דאפי' גוי יש לו ג"כ קנין באשה להיות אשת איש לגבי נכרי חבירו דהא נכרי הבא על אשת חבירו חיוב מיתה דכתיב ודבק באשתו ולא באשת חבירו וגם כתוב והיא בעולת בעל עיין תוס' קידושין דף י"ג בד"ה לכ"ע באשה ועיין חידושי הר"ן בסנהדרין דף נ"ב בד"ה נפקא לי' הגם שלא ניקנת לי' בכסף ניקנת לי' בבעולה ואם ישראל בועל אשת כותי אינה חייב מיתה יען דכתיב איש אשר ינאף אשת רעהו וגוי לא נקרא רעהו אבל איסור דאורייתא יש ועיי"ש וא"כ כיון דיש לגוי ג"כ קנין באשה מה לי קנין בעילה או קנין כסף א"כ נשאר המומר בקנין ישראל אפי' בכסף וכל זה בקדושין אבל אם יחפוץ ליתן גט אשר זכות זה לא נתן הקב"ה רק לישראל לא היה יוכל לגרש וצ"ע.
<b>ולתרץ</b> זה נ"ל דממנ"פ הלא אין לנכרי אישות בבת ישראל ואם גוי בועל בת ישראל לקנות אותה לאשה הוא רק זונה שלו אבל אישות אין בה וא"כ ממנ"פ אם המומר שהתנכר מעשיו לאביו שבשמים לא היה ישראל ובן ברית א"כ לא תפס בה קדושין ואם נחשב לבן ברית וישראל יהיה מאיזה טעם שיהיה א"כ מהני גם גיטו וד"ק.
<b>ועתה</b> בא ברוך ד' דנמ"י לשיטתו אזיל בפי"א דגוי אין לו גירושין כלל וס"ד אם קידש בהמרותו לא יוכל ליתן גט דאם קידש כאשר היה יהודי אז יש ממנ"פ אם הוא עדיין כשישראל ובן ברית מהני גיטו ואם אינו כבן ברית וישראל א"כ נפקע הקדושין אבל אם קידש בהמרותו הוא נשאר בקנין ישראל דהא יש גם לגוי קנין לקנות אשה אבל כח גט אין לו וקמ"ל דיש ג"כ ממנ"פ דמהני גט ודוק.
<b>ודעת</b> המרדכי דאם קידש בהמרותו אז יש ממנ"פ אם מהני קידושין בוודאי מהני גטו דגם גוי הוה בר גירושין וממילא נשאר הוא בגירושין של ישראל אבל אם קידש כאשר הי' יהודי ונעשה אח"כ מומר יש ספק דלמא יצא מכלל ישראל ובן ברית ולכלל עכו"ם לא בא דהא עכו"ם אם יחפוץ לגייר צריך טבילה לכל הפחות לפני ב"ד עיין יבמות דף מ"ו אבל מומר אעפ"י שחטא ישראל הוא לשוב אל ד' וירחמהו ולא צריך מדאורייתא אפי' טבילה עיין בש"ע ואיך יתיר קדושין דאורייתא ודוק.
<b>ובזה</b> יש מקום אתי ליישב דעת רבינו טובי' שהובא במהר"י מינץ סי' י"ב דסובר דקדושי מומר הוה רק מדרבנן דהוא כעכו"ם גמור והתפלא עליו הגאון בית מאיר סי' קכ"ט דא"כ איך יגרש מומר אשתו אשר לקח ביהדות וצ"ע עוד התפלא על תוס' סנהדרין דף ע"ב דכתבו דמומר לא הוה בן ברית וקשה ג"כ א"כ איך יגרש מומר אשתו שלקח ביהדות ותי' יען דכל המקדש אדעתא דרבנן מקדש וסתמא לא ניחא לרבנן בקדושין ומדינא ראוי' להיות בטלין ולחומרא בעלמא הוא דהניחם על דין תורה רק דא"כ קשה איך מהני קידושי חייבי לאוין יעו"ש ומאוד נפלאתי עליו דא"כ יקשה לא יהי' בניה ממזרים אם זנתה טרם שקבלה הגט ועוד דבשלמא אם מבטל הגט כנגד רצון חכמים אז יוכלו לעקור קנין קידושין שלו אבל אם לא עשה דבר כנגד רצון חכמים בענין גט איך יפקיעו קדושיו על לא דבר ואטו מי שיעבור עבירה דאורייתא מפקיעו חכמים הקדושין ממנו וצע"ג.
<b>והנראה</b> לי בזה והוא דמשעה שנשתמר וכפר בד' אלקי ישראל ובכלל כל התורה כולה לא הוה בן ברית ולא ישראל ואם בא לזכות בדבר בכח ישראל להתקרב לעם בני ישראל לא יוכל להתקרב כי הוא ריחק עצמו ומובדל מקהל ישראל אבל אם נשאר לו עוד כח בישראל וחפץ להבדיל גם זה שלא יהי' לו שארית בישראל אז בודאי יש לו אותו כח לעשות הפעולה שיתרחק עוד וכלה יגרש מבית ישראל ומומר יש לו אותו כח באשתו אשר קנה ביהדות ורוצה לגרש אותה שלא יהי' לו עוד שאר בישראל מהני הגט לגמור שיהי' כולו מובדל ומופרש דהא היא נאסרת מכח קנינו לכל העולם וכל אדם יכול לפעול שקנינו לא יהי' עוד קנינו דבעבור כן מהני נתינת גט ביד אשה בעל כרחה עיין רשב"א גיטין דף ע"ה דאל"כ יהי' ממון של אדם נשאר לאדון בעל כרחו וזה אי אפשר שכל אדם יכול להפסיק קנינו ממנו יעו"ש וא"כ ע"כ צריך לכרות קנינו בגט כריתות עפ"י דין תורה כי אי אפשר לכרות קנין אישות אלא בגט כריתות ועי"כ ימחה שמו לגמרי מישראל דאותו חלק נשאר לו עוד בישראל אבל אם מומר מקדש בת ישראל רוצה לקרב עצמו לבית ישראל בקנין ישראל אמרי' כיון שהתנכר לאביו שבשמים אי אפשר לו לקרב עוד לישראל כמו שעכו"ם לא יוכל להתקרב עצמו לבית ישראל ואם נחלוט שהוא עכו"ם גמור א"כ נפסק האישות ע"י המרותו כמו שנפסק האישות ע"י מיתות בעלה ולא צריכה גט כלל וע"כ דאותו כח קנין אישות נשאר לו עוד בכח ישראל וא"כ כורת אותו בכח ישראל כדי להתרחק לגמרי שלא יהי' לו עוד שאר בישראל ועיין היטב תוס' בסוגי' דחוץ פ' המגרש ד' ע"ד בד"ה הלך שמעון וקדשה בסתם והבן בדברי ודוק.
<b>ואעתיק</b> דברי בעל העיטור בדף ס"ג שכתב וז"ל ובר מומר דאיתיליד מגוי' לא תפסי קידוש' מומר גופי' תפסו קידושיו דגרסי' בבכורות סוף גמרא דעד כמה גר שקיבל עליו דברי תורה ונחשד לדבר אחד ואפי' נחשד לכל התורה כולה הרי הוא כישראל מומר למאי נפקא מינה שאם קידש קידושיו קידושין ובפרק החולץ גרסי' גר שחזר לסורו הרי הוא כישראל מומר למאי נפקא מינה שאם קידש קידושיו קידושין ומדקאמר קידושיו קידושין ולא קאמר חוששין ש"מ מדאו' תפסי קידושין והילכתא נמי גיטיה נמי גיטא דמקדש אדעתא דרבנן מקדש ואי נפלה לקמיה יבמה חלוץ לה דאעפ"י שחטא וכו' כדגרסי' בסנהדרין וכן מצינו בתשובת ר"ש ואפי' יש מומר ולחלל שבת אבל בתשובות דקמאי משום דחילל שבתות אינו כישראל שנאמר ביני ובין ישראל כל המשמר נקרא ישראל ותני' מקבלים קרבנות מפושעי ישראל תנן מן המומר ליי"נ ולחלל שבתות בפרהסי' הלכך מחלל שבתות בפרהסי' עכו"ם הוא וקידושיו לאו קידושין ומסתבר דגוים בח"ל שבח"ל לאו עע"א הן האידנא לאו מומר לע"א ודין מחלל שבתות בפרהסי' ליכא בעבודת קרקע וקידושיו קידושין וגרושיו גרושין עכ"ל (העתקתי עם כל שבושי הדפוס הניכרין אות באות כלשונו).
<b>ואבאר</b> מתחילה בעזה"י דבריו דמפרק החולץ ומפרק עד כמה מבואר דהא דמומר אפי' לכל עבירות שבעולם מחמת תאבון והגר שחזר לסורו אפי' שעושה העבירות בנגלה אעפ"כ קידושיו קידושין והוסיף בעל העיטור מדלא אמר חוששין דיהי' משמע מדרבנן משמע שאפי' מדאורייתא יש תפיסת קידושין וממילא גיטו גט ולא מבעי אם קידש כשהי' מומר אז ממנ"פ גיטו גט דאם מומר בן ברית וישראל דמהני קידושין ה"ה דהוה בר כריתות ואפי' אם קידש כאשר הי' ישראל ומגרש אחר שהמיר דאז יש לחקור דלמא מומר לא הוה ישראל ובר כריתות אעפ"כ מהני דכל המקדש אדעתא דרבנן מקדש וחכמים אמרו שיופקע הקידושין ע"י גטו ואם נפלה לפני המומר יבמה מאחיו ישראל חולץ לה הגם דצריך להיות נקרא אחיו של מת אעפ"כ מהני החליצה ולא מיבעי אם ליכא עוד אח מבעלה שמת דאי יש ג"כ ממנ"פ אם מומר בן ברית וישראל גמור מהני חליצה שלו ואם הוה עכו"ם גמור א"כ ליכא אחיו במצות בעולם אשר יקרא שמו בישראל ויבנה את בית אחיו דמכחו יהי' הולד עכו"ם רק יען דגם עכו"ם הבא על ישראלית הולד ישראל כמו האם והתורה אמרה שהיבם יבנה בית אחיו והמומר שלא יוכל לבנות מכוחו בית אחיו ממילא פטורה מיבום אלא אפי' אם יש עוד אח מבעלה בעולם אעפ"כ מהני חליצת המומר דהוא נחשב לישראל ולא לעכו"ם וכן כתוב בתשובות רש"י דאפי' ישראל מומר ומחלל שבת בפרהסי' נחשב לישראל ולא לעכו"ם.
<b>אמנם</b> הביא שיטת קמאי דחולקים דבודאי מומר אפי' לכל התורה חוץ מע"ז או מחלל שבת בפרהסי' הוא הוה ישראל אעפ"י שחטא כגר שהתגייר ומאמין בד' אלקי ישראל אבל חוזר לסורו לכל שאר עבירות אבל עובד ע"ז או מחלל שבת בפרהסי' זה הוא המחלל שם שמים ברבים הוא עכו"ם ממש דכתוב כי אות היא ביני ובין בני ישראל כל המשמר שבת נקרא ישראל אבל המחלל שבת בפרהסי' לא הוה ישראל וכן תנן מקבלים קרבנות מפושעי ישראל דאעפ"י שחטא ישראל הוא אבל מעע"ז ומחלל שבת אין מקבלים קרבנות יען דאין זה פושעי ישראל אלא עכו"ם גמור וכתב בהע"ט דבזמן הזה ליכא עע"ז כלל דגוים שבח"ל גופיה לאו עובדי ע"ז הם ומחלל שבת בפרהסי' ליכא אלא בעבודת קרקע יען דכתיב בפירש בתורה בחריש ובקציר תשבות אבל מי שעושה משאר אבות מלאכות הגם שקבלה בידינו דגם הם אבות מלאכות עכ"פ אינם מפורשים בתורה שנימא אם כופר באחת מאבות מלאכות יהי' כעכו"ם גמור דלא יהי' תופסין קידושיו בבת ישראל דאם מודה בשבת בעבודת אדמה המפורשת בתורה בחריש ובקציר תשבות וכן מפורש במקושש עצים דנתחייב מיתה על עבודה באדמה א"כ הוא נחשב רק למומר בשאר עבירות דלא מאמין בפרטי מצות ד' אבל עכו"ם לא הוה רק נשאר פושעי ישראל אעפ"י שחטא כנלענ"ד לפרש דברי העיטור בעזה"י.
<b>היוצא</b> מדברי בעל העיטור הגם מי שעובר על כל התורה לתאותיו הוא בודאי בר קידושין בבת ישראל דמה טעם אין לגוי קידושין בבת ישראל עיין רש"י יבמות דף מ"ו דכתיב שבו לכם פה עם החמור ומומר לכל העבירות לא נכנס לכלל בן נח שלא יהי' בר קידושין וה"ה גיטו גט וחליצתו חליצה דאעפ"י שחטא אינו מן העם הדומה לחמור רק נשאר בשם ישראל אבל במומר לע"ז ולחלל שבת בפרהסי' יש פלוגתא רש"י והטור סוברים דאעפ"כ ישראל הוא לענין קידושין וגיטין ורבנן קמאי סברו דחוטא כזה דעובר על שבת ששקולה כנגד כל המצות או ע"ז שקולה כנגד כל המצות יצא מכלל ישראל ונכנס לכלל בן נח והא דהמחלל שבת נעשה עכו"ם היינו אם עושה מלאכה בעבודת קרקע דומי' דמקושש שמפורש בתורה שעשה מלאכה בקרקע ונתחייב מיתה אבל המחלל בשאר מלאכות הגם שחייב מיתה עכ"פ כיון דמשמר שבת שנח מעבודת אדמה לא הוה בכלל עכו"ם שלא יהי' לו תופסין קידושין בבת ישראל ודוק.
<b>סוף</b> דבר הכל נשמע דקידושיו של המחלל שבת אם הוא מחלל שבת בפרהסי' בעבודת קרקע הוה רק ספק קידושין דהוא כעכו"ם אשר לא יוכל לקדש בת ישראל דדעת כמה פוסקים שהוא עכו"ם גמור או ספק עכו"ם עכ"פ וכאשר הביא הבית מאיר ראי' מגמ' גיטין דף מ"ה במכרו למומר הו"ל ספק אי הוה כמכרו לעכו"ם וכדעת התוס' בסנהדרין וכאשר הבין הרשד"ם ופני משה ודוק.
<b>(</b><b>ב</b><b>)</b> אם יבמה נפלה לפני מומר שהי' המיר דתו קודם שנתקדשה היא לאחיו צריכה חליצה או לא מי נימא דמומר הוה כעכו"ם גמור או נימ' אעפ"י שחטא ישראל הוא.
<b>הנה</b> הדבר הוא בסבך חקירות אבות עולם ומהר"י מינץ בתשובותיו סי' י"ב הוא הניף יד לד' לדבר באריכות וגם בת"ה מילא ידו לד' ואשר חנן אלקים אותי בדבריהם אבאר בעזה"י בר"י מינץ סי' י"ב מביא תשובת הגאונים וז"ל ותורה כשכתבה כי ישבו אחים יחדיו ומת אחד מהם וגו' יבמה יבא עליה מי קאמר ואפי' הוה מומר יבא עליה והא כ' דרכיה דרכי נועם אלא מקיש ישיבת אחים להדדי ומת אחד להם ביהדות אף יבמה יבא עליה ביהדות וכ"ת לא יבא ולא תופטר מידי דהוה מומר שקידש התם הוא דבידים ואיסור כרת אבל הכא דממילא ואיסור לאו לא דאיכא למיחש לעיגון עכ"ל לכאורה דברי הגאונים נפלאים בעיני דכתבו מי קאמר ואפי' הוא מומר יבא עליה עכ"ל וקשה דלמא באמת רמזה התורה כיון שהוא יבמה יבא עליה ויקיים מצות יבום דבוודאי בקשה התורה מהמומר שיקיים כל התורה וגם זה הוא בכלל שיבא עליה ויקיים מצות יבום כמו שתורה מבקש ממנו שיניח תפילין ויטול לולב ויאכל מצה וישב בסוכה הלא התורה דבר עם כל איש ישראל שיקיים המצות ומי שהוא מומר ואינו מקיים ענש יענש על מצוה שביטל כן הטילה התורה עליו שיקיי' מצות יבום ואם לא יקיי' ענש יענש וצע"ג.
<b>ונלע"ד</b> דמצות יבום אינה תלוי בזמן ידוע דאם היבם ממתין מיבם ארבעים שנה ואח"כ בועל אותה ג"כ קיים מצות יבום רק זריזים מקדימין למצות אבל בודאי אין זמן קבוע לחיוב אימתי יבא עליה וא"כ אם התורה הטילה החיוב יבום על המומר כמו שהטילה שאר מצות עליו א"כ אם היה מומר מ' שנה ואח"כ חזר בתשובה ובועל יבמתו קיים המצוה א"כ אותה יבמה שנפלה לפני מומר צריכה להמתין כל ימיה דלמא ישוב בתשובה ויקיים המצוה ועד יום מותו תחכה לו ואין זה דרכי נועם ועיין תוס' יבמות דף י"ז ד"ה אשת אחיו שלא היה בעולמו שהקשה תוס' דלמה לי קרא למעט דאין זה דרכי נועם ותירץ דצריך למעט אם חמותו מעוברת להמתין עד שתוליד יעו"ש וה"ה הכא בשלומא בשאר יבם דראוי' ליבם הגם שממתין כמה שנים עכ"פ ראוי הוא ליבם אותה מיד אבל מומר דבוודאי כל זמן שלא שב להיות ישראל וכופר בד' ובתורתו לא יחפץ ד' שיבא אל היבמה לשם ניאוף וזנות וע"כ יהי' מוטל עליו רק בתורת חיוב שאם ישוב אל ד' יחול עליו לקיים המצוה הזאת ואין זה דרכי נועם שתמתין עד שיהיה נעשה בעל תשובה ויחול עליו מצות יבום דהוה כאלו צוה ד' שתמתין עד שתהיה נולד יבם אח"כ וראיה לזה מדברי א"ז שהביא מהר"י מינץ וז"ל ונראה בעיני אני המחבר ראובן ושמעון אחים והימר ראובן ונשא שמעון אשה בשעת המרותו של ראובן ואח"כ חזר ראובן בתשובה ומת שמעון הואיל בשעת מיתת שמעון כבר הי' ראובן מחזיר בתשובה הרי היתה לו ישיבה אחת ביהדות וזוקק את אשת שמעון לחליצה וליבום שהרי קיי"ל מיתה מפלת והו"ל האי ראובן שחזר בתשובה כאלו נולד לאחר נשואי שמעון עכ"ל הרי שפתיו ברור מללו דתשובה יפעל כאלו נולד לעם נברא יהלל יה וזה שרמזו הגאונים דבוודאי דתורה לא אמרה שבתורת מומר יבא עליה אלא שישוב לד' ויקיים היבום וא"כ הא דרכיה דרכי נועם כתיב דמזה ידעינן שלא להמתין עכ"פ על ולד שתלד אח למת אלא בודאי התורה אמרה כי ישבו אחים יחדיו ומזה ילפינן ביבמות דף י"ז דדווקא באחין מן האב הוה מצות יבום דילפינן אחים אחים מבני יעקב ועיין בב"י סי' קנ"ז וז"ל בפ"ב דיבמות מייתו מקראי דאינה זוקק ליבם אלא אחים מאב עכ"ל ומה הם כולם ביהדות כך היבם מת אחד מהם ביהדות אף יבמה יבא עליה ביהדות מזה מרומז דכל זמן שהוא מומר לא צוה ד' שיבוא עליה וע"כ להמתין עוד שיהי' ישראל ואין זה דרכי נועם וכי תימא דעכ"פ מדרבנן לא יבא עליה ולא תופטר כמו מומר שקידש דסברו הגאונים שקידושיו קידושין רק מדרבנן וצריכה גט מדרבנן ותירצו דשאני התם בידים ואיסור כרת היינו דהאשה בעצמה גרמה שפשטה ידה וקיבלה קדושין מן מומר ואיסור אישות הוא כרת וחששו דלמא הרהר אז בתשובה דהא עשה מעשה יהדות שקידש אשה כדת משה וישראל אבל בממילא ואיסור לאו מהכ"ת שיעשו רבנן חששות דלמא בלבו הוא מהרהר בתשובה כדי שתחוש היא על איסור לאו שלא תהי' אשת המת החוצה כנלע"ד לאמת בעזה"י.
<b>ובתה"ד</b> סי' רכ"ג כתב וז"ל וגם מה שחלקו הגאונים משום דבקידושין איכא צד כרת וביבום ליכא אלא לאו ק"ל מה דפריך פ"ב דיבמות מכדי האי דאורייתא והאי דאורייתא מה לי לאו מה לי כרת עכ"ל ולדעתי לק"מ דשם פי' רש"י היינו אם איכא חשש שנוגע באמת באיסור לאו אבל כאן שהקדימו הגאונים דתורה לא חייבו ביבום למומר וע"כ רק מדרבנן נחמיר גם אם היה מומר בשעת קדושין כמו שהחמירו אם לא הי' מומר בשעת קדושין ע"ז חלק בין לאו לכרת ודוק.
<b>ואורו</b> עיני בעז"ה שמצאתי אח"כ בפי' הר"י מינץ על דברי הגאונים שכתב וז"ל או דס"ל בודאי מיתה מפלת אלא מדרבנן החמירו לחוש כמ"ד קידושין הראשונים מפילין ומה שכתבו ז"ל ומילתא דמומר מילתא דלא פסיקא דאיכא למימר דזוקק אף אשת אחיו ליבם כדפרשו רבנן דמתיבתא דקידשהו אחיו כשהיה אכתי ישראל דהנה קידושין ראשונים מפילין היינו מדרבנן משום חומרא כיון דאיכא מ"ד דסבירא לי' דאוריי' וניחא טפי לו' כך מדיחלקו בין איסור לאו ובין איסור כרת כדהא עכ"ל הרי שהרגיש בקו' תה"ד דבאוריי' ליכא נ"מ בין לאו לכרת אלא הגאונים סברו דכנגד איסור דרבנן יש לחלק וגזרו על קדושי מומר דאיסור כרת ולא גזרו באיסור יבם דהוא בלאו שישו בני מעי תלי"ת.
<b>ובזה</b> יומתק להבין דברי הגאונים שהובא במהר"י מינץ שכתבו וז"ל מאי אמרת דילמא הדיר ביה וקא רמיא עלי' מצות יבום כיון דנשואין ראשונים לא הפילו מיתה נמי לא הפילה דאכתי מומר והאי דהדר ביה בתר הכי לא משכחי' דהא אמר ר"י אמר רב כל יבמה שאין אנו קוראין בה בשעת נפילה יבמה יבא עליה הרי היא כאשת אח שיש לו בנים ואסורה עכ"ל ראה בעיניך דהגאונים הקדושים רמזו דמן התורה אין חיוב שיבא עליה בהמרותו ופטורה שעה אחת מן יבום וחליצה ומאי יש לחוש דלמא יהיה בסוף ימיו בעל תשובה ואז ראויה לקיים מצות יבום זה אינה דאז אסורה עליו כאלו היה לה בנים דהא בשעת מיתה היה הוא מומר ועכשיו הוא כקטן שנולד (הגם שהיה בידו לשוב ולא דמי לגר שצריך לב"ד עכ"פ אין זה דרכי נועם להמתין שיהיה נולד יבם בעולם) וא"כ נפטרה ממנו עכ"פ שלא יכולנו לקרוא לו שנפלה לפניו יבמה ליבום וכיון שנדחה שעה אחת אסורה עליו עולמית ודוק.
<b>עוד</b> ראיתי בתשובת מהר"י מינץ שם שמעתיק דברי א"ז הגדול שמביא תשובת רבותינו אשר מביא השאלה אשר נשאל מישיבה דמתא מחסיא מי שקידש אשה והיה לו בשעת קדושין אח משומד ומת בלא בנים אין אשתו זקוקה למשומד והוסיפו הרברבתא וז"ל ומה יש להקשות בה אי משום ההוא דאמרי' גבי גר דאי הדר ביה וקידש ישראל מומר קרינן וקידושיו קידושין משום דהוא עביד מעשה אע"ג דפריש מן הצבור וקסבר שהוא כגוי מקרא צווח עליו כמו שנאמר העולה על רוחכם הי' לא תהיה אשר אתם אומרים נהי כגוים אלמא אי מקדש בת ישראל הרי הוא כישראל וצריכה גט מיניה עכ"ל ופי' מהר"י מינץ דכוונתה לתרץ קו' רש"י כדאיתא במרדכי וז"ל אעפ"י שחטא ישראל הוא לכל דבריו ואם קידש קידושיו קידושין ועוד הבין מהר"י מינץ שגאונים תירצו קו' זאת וכתב וז"ל הלא דתרצו הגאונים ז"ל משום דהוא עביד מעשה דאע"ג דפריש מן הצבור וקסבור שהוא נכרי מקרא צווח עליו וכו' ר"ל דקידושין שהמומר עשה בידים חמירא מזיקא דאתיא ממילא ועוד כתבו טעמים אחרים באופן מספיק שהקושי' שהקשה רש"י מתורצת וליתא לקושייתו כלל עכ"ל.
<b>ולע"ד</b> יש לי לפרש פי' אחר בדברי הגאונים ז"ל בעזה"י דישיבות מתא דמחסיא סוברים דמומר הוא כעכו"ם גמור דכיון דהמיר הדת וקיבל עליו ע"ז א"כ יצא מכלל ישראל לגמרי ולכן אם בשעת נשואין של המת כבר היה האח מומר שהמיר דתו אין הנשואין מפילין דאין לו אח ישראל והי' קשה להם אטו מיגרע גרע מי שנולד בקדושה ונעשה גוי מאשר נולד שלא בקדושה הוא גוי אשר נתגייר ונעשה ישראל אעפ"י שחזר לסורו מהני קידושיו וע"כ דנחשב לישראל דגוי אין לו תפיסות קדושין בבת ישראל וא"כ מי שהיה ישראל מבטן ומהריון ונתגדל ביהדות והמיר עצמו יהיה כעכו"ם ותירצו דשאני הגוי שבא להתגייר ועביד מעשה בידים להיות ישראל ואעפ"י שחזר לסורו לכל עבירות שבעולם אבל עכ"פ לא בא לכומר ע"ז ואמר שרוצה להחליף דת יהדות בדת אל נכר רק הולך בשאט נפש לעשות כל אשר לא יעשה בישראל והוא כאשר הי' הכלל ישראל אשר חפצו לעשות כל העבירות שבעולם ככל הגוים אבל לא השתמדו ח"ו לכפור בד' צבאות אלקי ישראל ואמר הנביא העולה על רוחכם הי' לא תהי' אשר אתם אומרים נהי' כגוים אבל לא בקשו בית ישראל להיות גוים ממש ח"ו רק נשארו בית ישראל וגם עובדי ע"ז מפני תועלת והנאת גופם כחכז"ל לא עבדו ישראל ע"ז אלא להתיר להם עריות א"כ הגוי עבד מעשה להיות ישראל ואם סר לסורו הוה רק כישראל מומר לכל העבירות אבל מי שהמיר דתו ומחליף אמונת ישראל באמונת אלילים וכופר בד' צבאות אלקי ישראל הוא כעכו"ם ממש ואינו ישראל לבעול האשה משעת הקידושין ופטורה מן היבם ודוק.
<b>וראה</b> דמתחילה כתבו הגאונים וז"ל משום דהוא עביד מעשה עכ"ל ולקמן כתבו וז"ל התם הוא דבידים ולא כתבו דהוא עביד מעשה וכן כתבו עוד אח"כ וז"ל וקדושי מומר בידים ליכא הכא עכ"ל והיא פלא להבין.
<b>אמנם</b> נכון הדבר בעזה"י למעלה הוה הפי' דגר שחזר לסורו הוא עביד מעשה גירות להיות ישראל ועכשיו סר לסורו להיות בעל תאוה ועושה כל העבירות והוה רק פושעי ישראל אבל אח"כ דנו הגאונים אם יתקנו רבנן שאפי' היה מומר בשעת נשואין כמו שאמרו נשואין מפילין אם היה עוד ישראל בשעת נשואיו של אחיו דהקדימו דכל מקדש אדעתא דרבנן מקדש שאמרו לחומרא נשואין מפילין ואם אירע ח"ו שהשתמד אחיו אח"כ היה זקוקה ליבום שהדין כך אם כבר המיר בשעת נשואין ולא יבא עליה ולא תיפטרא מידו דהוה אם מומר מקדש ה"ה אם נעשה יבום בשעת נשואין היא צריכה חליצה דמה לי שחששו על קדושי מומר או שחששו על נשואין מפילין לקנין מומר דזיקת יבום הוה ג"כ קנין דאחיו עיין כתובות דף נ"ז ברש"י ותוס' שם ע"ז השיב דשאני אם מומר מקדש בת ישראל הוא דבידים דשני ידים עשו זה היא פשטה ידה וידו נתן לה המה גרמו הרעה אבל ביבמה היא קבלה קידושין מישראל כשר וממילא נפלה לפני יבום הרשע שהוא מומר ושם איכא איסור כרת וכאן רק איסור לאו כנלענ"ד לאמת בעזה"י ודוק.
<b>ולא</b> אוכל למנוע עצמי מלהעתיק דברי הגאונים כאשר הם מובאים במהר"י מינץ וז"ל וכן אם מקדש בן ישראל אשה ויש לו אח ישראל והמיר כיון דבשעת קידושין הוה ליה ישראל אמרי' דזקוקה ליה דכל המקדש אדעתא דרבנן מקדש ואם ח"ו מתרמא מילתא תתקיים מצוה כדכתיבה ולהכי אמרי' נשואין ראשונים מפילין אבל אם בשעת קידושין אותו יבם מומר הי' איכא למימר אדעתיה דרבנן מקדש וקיימי רבנן ומתנו מילתא דאתי בה לידי תקלה עכ"ל ואבאר דבריהם בעזה"י.
<b>הנה</b> סברו דהלכה מיתה מפילה ליבום וא"כ אם בשעת מיתה הוא מומר אעפ"י בשעת נשואין הוה ישראל אעפ"כ פטורה מן יבום וחליצה כאשר מבואר אח"כ התורה אמרה כי ישבו אחים יחדיו מה המת ביהדות אף היבם ביהדות אבל רבנן תקנו נשואין מפילין וא"כ מי שהיה ישראל בשעת נשואי אחיו אפי' אם המיר אח"כ כבר זקוקה לו בשעת שהיה ישראל כשר ולא תיפק אלא או בחליצה או ביבום דכל המקדש אדעתיה דרבנן מקדש והם אמרו נשואין מפילין ורבנן גופא לא חששו שמא ימיר האח אח"כ דכל ישראל בחזקת כשרות ולא חשו על שמא ימיר האח ואם ח"ו איתרמי מילתא דהמיר אחד תתקיים מצוה כדכתיבה ולהכי אמרי' נשואין ראשונים מפילין דבשעת נפילה היה הוא ראויה להיות יבמה ובא עני' דבזמן ההוא לא היה משומד והוה תקנתם כרצון התורה אבל אם כבר האח מומר בשעת קדושין ליכא למימר כל המקדש אדעתיה דרבנן מקדש שיהיה נשואין מפילין ותהיה זקוקה למומר אם ימות בעלה הגם שיהיה בהמרותו דלא יקומו רבנן לתקן מילתא דאתי בה לידי תקלה דע"כ יהיה בה זיקה או ליבום או לחליצה דאי אפשר לעשותו שתהיה זקוקה לחליצה ולא ליבום דאם היא זקוקה ע"כ זקוקה לשניהם ואם כן יבא מתקנתם תקלה אבל אם נשואין מפילין והיה אז וישראל כשר נחשב כאלו היתה זקוקה לאח ישראל ואירע מקרה שטרם שיבם אותה או חלץ לה המיר דתו ר"ל דאז בוודאי היא קשורה בו ולא נפטרה ממנו אלא בבעילה או בחליצה דהיה כמו אשה שנתקדשה לישראל והמיר עצמו אח"כ דלא נפטרה אלא בגט או במיתתו וה"ה אם עשאו רבנן נשואין מפילין והיבם היה אז ישראל ואח"כ איתרמי מילתא שהמיר ח"ו תתקיים כדכתיבא באסורא עד שתתייבם אותו כדת או שיחלוץ לה דעל זה אמרי' כל המקדש אדעתא דרבנן מקדש אפי' להקל דעקרו רבנן לקדושין ואין כאן איסור אשת אח רק בעילת מומר בפנויה ודוק וראיתי בתה"ד סי' רכ"ג שהביא דברי הגאונים אבל לא שמר הסדר כאשר הביאם מהר"י מינץ רק מציג המוקדם לאחור אחר שהעתיק דברי הגאונים דבתורה כתוב שבת אחים יחדיו אח"כ הביא כל המקדש אדעתיה דרבנן וממילא משמע אם היה ישראל בשעת הקדושין והמיר דתו אח"כ היא זקוקה מדאורייתא וע"כ יש לו קו' על הגאונים ולפי אשר הבאתי לשון מהר"י מינץ מיושב הכל ודוק.
<b>והלום</b> ראיתי במהר"י מינץ שנתקשה במה שכתב הא"ז בשם הגאונים דשומרת יבם שנפלה לפני מומר לא מישתרי לעלמא עד דחליץ לה דהא אע"ג דהמיר בקדושתיה קאי וקיי"ל דאי מקדש בת ישראל תופסין בה קדושין עכ"ל ונתקשה הא"ז אי הגאונים רמזו על תשובת רש"י או על דעת רב שרירא גאון אשר תולה הטעם דהורתו ולידתו בקדושה ורש"י כתב הטעם דאעפ"י שהמיר בקדושתו קאי דהא יכול לקדש בת ישראל ותי' הר"י מינץ דהכל חדא בקדושתו קאי לפי שהורתו ולידתו בקדושה כטעם רב שרירא גאון ועוד דאם קידש בת ישראל תופסין קידושין כטעם רש"י יעו"ש.
<b>נ"ל</b> לבאר דלרב שרירא גאון דווקא מי שהורתו ולידתו בקדושה לא יוכל להיות עכו"ם הגם שממיר דתו דהא הי' נולד בישראל מבטן ומהריון ובע"כ נולד ליהודי אז כל מעשה שבעולם לא יתבטל מלהיות ישראל ואעפ"י שחטא והמיר דתו שהחליף טוב ברע והתנכר לאביו שבשמים לא מהני לו כאשר אמר משה "שחת לו לא בניו מומם דור עקש ופתלתול" "הלד' תגמלו זאת עם נבל ולא חכם הלא הוא אביך קנך הוא עשך ויכננך" רמז להם אם ישחיתו שעבודת ע"ז נקרא השחתה ומבקשים שלא להיות בניו מומם רק דור עקש ופתלתול פושעי ישראלים אבל אעפ"י שחטא ישראל הוא יען הלא הוא אביך יוצרך בקדושה הוא עשה הורתך בקדושה ויכוננך לידתך ונתחזקת בקדושה ואי אפשר שימצא דבר אשר יפעל כנגד אלה להיות נעשה עכו"ם חלילה וחלילה אבל באמת מי שהיה הורתו ולידתו וגדולתו שלא בקדושה רק ע"י מילה וטבילה או ע"י טבילה לבד נעשה ישראל שהתגייר עיין יבמות דף מ"ו אז אם ישתמד וימיר דתו בא המעשה לע"ז ומבטל המעשה שעשה להקב"ה והוה עכו"ם גמור ודוק.
<b>אמנם</b> תשובות רש"י סובר כיון שנעשה פ"א ישראל ע"י מילה וטבילה כמו שנעשו אבותינו גרים בהר סיני שוב אי אפשר להיות גוי הגם אם יחליף דתו ויעשה מאה מעשים שפוקר בדת ישראל הוא רק פושעי ישראל אבל לא יחזור להיות עכו"ם דמה מהני מעשיו לבטל היהדות שמזבח ומקטר לע"ז או משתחוה לה ומקבלה לאלהות הלא כל מילתא דאמר רחמנא לא תעבוד אי עבוד לא מהני הוא ענש יענש מד' על המעשים הנ"ל כי הוא ישראל ואסור לו לעשות מעשים האלו ואיך יפעלו מעשיו לו לבעל ממנו שם ישראל להיות עכו"ם הלא הקדושה הזאת שנעשה ישראל היא קדושת הגוף אשר לא תתבטל לעולם כי קדושת הגוף לא פקע בכדי במעשה תוהו ובוהו אשר יצה"ר מבעתו להיות חוזר לסורו ומביא ראיה דאמרי' בגמ' דגר משעלה מטבילה ישראל הוא שאם חזר לסורו ומקדש בת ישראל מקודשת דישראל מומר הוא וקידושיו קידושין הגם שהיה הורתו ולידתו שלא בקדושה הר"ז בא ללמוד ונמצא למד דמשם ילפינן דה"ה מומר הוא נשאר ישראל אעפ"י שחטא וכאשר מבואר בתשובה אשר מביא מהר"י מינץ וז"ל מיהו ישראל מומר שקידש קידושיו קידושין כדתניא ס"פ דחולץ גבי גר שטבל וכו' ומסיים הא למדת דישראל מומר שקידש קידושיו קידושין וצריכה גט דישראל רשע הוא עכ"ל והוא פלא דהא בגמרא משמע שחדשו בגר שחזר לסורו הוא כישראל מומר משמע דמומר פשיטא להו שקידושיו קידושין אלא הוכיח דגם בישראל מומר אין הטעם משום הורתו ולידתו בקדושה דא"כ איך מדמה הגמ' גר שחזר לסורו לישראל מומר אלא פשיטא דגם במומר אין הטעם רק דאי אפשר לישראל להיות נכרי ע"י מעשיו הרעים דישראל רשע הוא אבל עכו"ם לא ודוק.
<b>היוצא</b> מזה בוודאי האמת כמהר"י מינץ דהגאונים רמזו על תרי טעמים אחד אע"ג דהמיר בקדושתו קאי כי כל איש יהודי הוא קדוש לד' ואפי' מי שנתגייר או שנשתחרר גופו קדוש דישראל קדושים הם כדאמרי' בגיטין דף ל"ח המקדיש עבדו יצא לחירות דלהוי עם קדוש קאמר ועיין רש"י שם כנוסח כל הברכות אשר קדשנו במצותיו וציונו וזה רמזו בקדושיה קאי והיינו יען שתופסין בו קידושין אבל שיהיה מרומז שיהי' הורתו ולידתו בקדושה לא ידעתי ודוק ודברי כנגד דבריו רק שיחה ופטומי מילי דאורייתא בעלמא.
<b>ובתה"ד</b> סי' הנ"ל מביא בשם גדול אחד וכתב וז"ל מצאתי בשם גדול אחד שחולק בראית רש"י וכתב ונהי דלענין קדושין כישראל הוא וכן לכל שאר דבריו כה"ג דלאו תלויין באחוה אבל ייבום דתלי' רחמנא באחוה ומשומד לאו אחיו של ישראל הוא והכי איתא בהדי' בסמ"ג בשם רא"ם במצוה לתת צדקה דמהאי יכול להלוות למשומד בריבית דלאו אחיך מקרי וכן אין מצוה להחיותו דכתיב וחי אחיך עמך והאי לאו אחיך ורוצה לומר אותו גדול דה"ה לענין יבום עכ"ל וקרוב בעיני דאותו גדול הוא רבינו טוביה שרמז במהר"י מינץ שכתב וז"ל וגם ר"ט הביא ראיה מן סמ"ג דגבי מומר נתבטל האחוה משא"כ בממזר עכ"ל ובתה"ד משיג על הגאון דריבית וצדקה תליא באחוה במצות המוזהרין על ריבית וצדקה ה"ה בגר שנתגייר הגם שאינו מזרע יעקב אבל מצות יבום תלוי בעצמו ובשרו שהם נולדים מאב אחד דהא בפ"ק דקדושין אמרי' עשו הוא ישראל משומד ואעפ"כ התורה קרא כמה פעמים אח ליעקב מפני שהם בני איש אחד והוא קושי' גדולה
<b>ונ"ל</b> דעת גאון הנ"ל דבוודאי אם אנו חוקרים אם יעקב הוא אח לעשיו אמרי' דהוא אח לו דהא בטבע הם אחים דאותן מצות אשר שומר עשיו גם יעקב שמר אותו וא"כ הוה יעקב עכ"פ גם אח במצות אשר עשיו מחזיק בם ואחיו הוא גם במצות ועל כן אמרה התורה "כה אמר אחיך ישראל" ואמרה "לא תתעב אדומי כי אחיך הוא" ואמרה "את העם צו לאמור אתם עברים בגבול אחיכם בני עשיו'' וכדומה כמה וכמה פעמים כי יעקב בודאי אח לעשיו אטו שיעקב שומר תרי"ג מצות יהי' כל יתר כנטול דמי ח"ו ונשאר הוא להיות אחיו לעשיו אבל אם אנו חוקרים אם עשיו הוא אח ליעקב אז נאמר דלא הוה אח כי הגם שעצמו ובשרו הוא כיון שאינו אחיו במצות כמוהו שיעקב שומר תרי"ג מצות ועשיו רק שבע מצות ואיך יהי' עשיו אח ליעקב אם אינו שומר כל התורה כמוהו וגדול קדמון אשר הביא התה"ד כתב וז"ל ומשומד לאו אחיך של ישראל הוא וכן כתב הסמ"ג משומד לאו אחיך מיקרי ומותר לו להלוות בריבית וכן בצדקה דכתיב וחי אחיך עמך והאי משומד לא אחיך הוא הגם שישראל גמור יוכל לקרוא עצמו שהוא אח למשומד אבל המשומד אינו יכול לקרוא לעצמו שהוא אח לך והבן וביבום דכתיב כי ישבו אחים יחדיו שיהי' שווים והתורה מצוה לי' לאמור בא על אשת אחיך או יקיים זרע לאחיו והמומר לא יוכל לקרוא להישראל גמור שהוא אח לו ודוק.
<b>אך</b> דמצינו במלאכי הלא אח עשיו ליעקב משמע דעשיו הוא אח ליעקב ולכאורה זה אינה דיעקב אח לעשיו כמו "כי יפגשך עשיו אחיך" אבל איך יקרא מלאכי בשם ד' הלא אח עשיו ליעקב וצע"ג.
<b>ולכן</b> נראה לי להוסיף בוודאי אם כתיב שני שמות כגון אחיך ישראל או מחמת אחיך יעקב או אתם עברים בגבול אחיכם בני עשיו או כה אמר אחיך ישראל או הלא אח עשיו ליעקב אז מורה על קרבת בשר ודם אבל אם כתוב רק כי ישבו אחים או וחי אחיך עמך אז נכון מה שכתבתי דיעקב יוכל לקרוא אחיו "ויאמר יעקב לאחיו לקטו אבנים אבל עשיו לא נקרא ליעקב שהוא אחיו ודוק ובאמת אמרו במדרש ויאמר יעקב כמה אחים היה לו חד והלואי קברו אלא אם הבן לובש מלבושי אביו נקרא לו אח ויעקב קרא לבניו ע"ש שהרגישו שבסתם לא ראוי שיעקב יקראו להם אחיו.
<b>ועוד</b> השיג התה"ד על תי' של ר' אברהם דפטורה מחליצה דאם ישראלית נבעלת לגוי קנאים פוגעים בה והשיג התה"ד דתוס' פ"ק דיבמות דף ט"ו בד"ה נכרי ועבד כתבו דבצנעה מותר מדאורייתא יעו"ש ובאבני מלואים מחדש דישראל לנכריות מותר בצנעה וישראלית לגוי קנאים פוגעים בה אפי' בצנעה יעו"ש ולדעתי מחשבת הקדוש ר' אברהם דאיך תעלה היבמה השערה ותאמר מאי יבמי להקים שם אחיו בישראל לא אבה יבמי הא אם יאמר שם לפני יושבי שער שחפץ ליבם מה תעשה הא אז קנאים פוגעים בה דהוה בפרהסי' וכיון שאינו עולה ליבם לפני יושבי שער אינו עולה לחליצה לפני יושבי שער ואיך יקראו לו זקני העיר ליבם אשת אחיו דעדי יחוד יהי' עדי ביאה ואנן סהדי שבועל אותה הא אז הוה בפרהסי' ודוק וממילא פטורה מחליצה כנלע"ד ועיין רמב"ם ה' יבום וקצרתי.
<b>ובמרדכי</b> הביא עוד תי' מהר"ם דאנן סהדי אדעתא דהכי לא קדשה נפשה דליפול לפני מומר הגם דבמוכה שחין אמרי' בב"ק דף ק"י דטב למיתב טן דו אבל ליפול לפני מומר לא קדשה נפשה וראיתי שהשיגו בהג"ה ומתוס' דף ק"י דזה דווקא מן ארוסין אבל בנשואין משום חיבת נשואין וחיבת ביאה מתרצה ומצאתי מבואר בש"מ שם בשם הרא"ש דבנישואין יש חזקה דהוא מקפיד שלא יהי' בעילותיו בעילת זנות יעו"ש וצע"ג.
<b>ונלע"ד</b> דיש הבדל במוכה שחין דיש בידה להיות מקודשת אם התנה הבעל בפירוש א"כ גם בסתם שנשאה ונפלה לפני יבם מוכה שחין לא תוכל לטעון אדעתא דהכי לא נשאה דמי יאמר לנו זאת סתמא מקפיד הבעל על בעילותיו שלא יהי' זנות בשלמא על קידושין גרידא יש סברא אבל על נשואין לא דהא מצינו יצרה אלבשה ואמרה הניחו לו אלמלא שכרתי עיין כתובות דף נ"א א"כ ראינו שמחמת הנאת בעילה מבקשת להיות נאסרת עולמית לבעלה וכן מנאפת בהתראת עדים מתרת עצמה למיתה ומקבלת הכל בעבור הנאת בעילה שעה אחת א"כ ה"ה מקבלת בעבור הנאת בעילה מוכה שחין הגם שגופה בסכנה אבל במומר שתהי' אצלו באיסור עולמית עיין רא"ש סוף נדרים דאיסור שעה רוצית לעשות אבל לא איסור עולמית א"כ אמרי' בודאי אם הוא הקפיד בפירש על בעילותיו שלא יהי' בעילת זנות גם היא הקפידה כנגדו שלא תהי' עם מומר ולעבור איסור עולמית כנלע"ד.
<b>תבנא</b> לדינא בנידן דידן דהוא מחלל שבת בפרהסי' והוה רק ספק קידושין והיבם מומר ולא הי' כאן נישואין רק קידושין אז לכ"ע אמרי' אדעתא דהכא לא קדשה נפשה הגם דנתקדשה למחלל שבת בפרהסי' דהוא כמומר בכל זאת בעיני המון מחלל שבת קיל כנגד מחלל הדת בפרהסי' ועיין בב"י ביו"ד [סי' קי"ט] דקל וחמור אזלינן בתר דעות המון עם כי בעיני עם הארץ החמור לפעמים קיל בעיניו והקל חמור יעו"ש כי מתוק וגם זאת שהי' היבם מומר קודם הקדושין וא"כ מותרת לשוק בלא חליצה ועיין ד"מ סי' קנ"ז ועיין ברמ"א שם כנלענ"ד ברור בעזה"י כי יש כאן כל היתרים של הראשונים כמו שבארתי תל"י.
<b>ואודה</b> ד' בכל לבבי שאחר שעברו ארבעה שנים מצאתי תשובה נפלאה בזה בבאר עשק סי' ע"ג שהאריך להתיר בענין כזה וגם מצאתי לאדמ"ו חת"ס ז"ל בא"ע ח"ב סי' ע"ג וסי' ע"ד וסי' פ"ח שדיבר בזה הענין ופלא דלא הביא דברי שו"ת באר עשק והרואה יראה שזכיתי לכמה הערות וגם יראה ההבדל אשר חנן לי אלקים בזה שישו בני מיעי אשר לא יגעתי לריק תל"י.
<b>סימן</b> <b>כד</b> שלומים אלף לתלמידי המה"ג לממשלת התורה והיראה נין ונכד לקדוש ישראל מחה"ש כבוד הרב ר' נתן נטע קעל נ"י הלוי אב"ד דק"ק באגאד יע"א.
<b>אחד"ש</b> קבלתי מכתבך עם ח"ת הגם כי הקשית לשאול כי אני מוטרד מאוד והלואי שאוכל להשיב לשואלים דבר הלכה בכל זאת אהבה דוחקת את הבשר ואשיבך בקצירת אומר.
<b>אודות</b> הקו' אשר כ' וז"ל הרא"ש בפ"ק דקדושין סי' כ' כתב וז"ל נ"ל אם יאמר לו השאלני טבעת כדי לקדש בו את האשה דהוי' מקודשת דכיון שהשאיל לו אדעתא לקדש בו את האשה אנן סהדי דגמר בלבו ליתנו לו באותו לשון שיועיל לענין קדושין שתהא מקודשת בו כי אדעתא דהכי מסר לידו הטבעת ואם לא יועיל בלשון שאלה יהי' בלשון מתנה לכה"פ תהי' מתנה עמ"ל והוי' מקודשת עכ"ל ונפסקו דבריו לפסק הלכה בש"ע א"ע סי' כ"ח סעיף י"ט וכן ברא"ש פ' כל הבשר סי' כ"ו כ' וז"ל השואל טלית מצוייצת אדעתא דהכי השאילה לו שיברך עליו ואם אי אפשר לברך אלא א"כ תהי' שלו הוה כאלו נותנו לו במתנה עמ"ל ע"כ ונפסקו דבריו לפסק הלכה בש"ע א"ח סי' י"ד ס"ג ואינו מבין לפ"ז מאי בעי רמי בר חמא בגיטין דף כ' ע"ב הי' מוחזקין בטבלא שהיא שלה וגט כתוב עלי' והרי היא יוצאה מתחת ידו מהו מי אמרי' אקנוי אקניתא לי' או דלמא לא ידעה לאקנוי ע"כ הא לרא"ש הנ"ל מסתמא נותנת לו כמו שהוא רוצה עכ"ל.
<b>ונלע"ד</b> ליישב בעזה"י דהבדל גדול יש בין דיני הרא"ש ובין האי טבלא והוא דשאני התם אלו אמר תן לי במתנה טבעת כדי לקדש בו אשה או תן לי במתנה טליתך כדי שאקיים מצות ציצית בודאי הי' מהני הגם שיאמר הנותן לא הי' בדעתי אלא להשאיל לך הטבעת או הטלית כי האמנתי שדי בשאלה ונתתי לך לברך בטלית שאול או לקדש בטבעת שאול זה פשיטא דלא אמר כלום דהא דברים שבלב לא הוה דברים וכיון שביקש במתנה הטבעת או הטלית והוא השיב הא לך טבעת כדי לקדש בו אשה או הא לך טלית כדי לקיים מצות ציצית א"כ הוה מתנה לחלוטין או לכה"פ עמ"ל כפי אשר הוא עפ"י דין שיהי' פועל הקדושין ומצות ציצית דמאי מהני דברים אשר הי' לו בלבו דברים שבלב לא הוה דברים וחידש הרא"ש אפי' אמר השאילני טבעת כדי לקדש או השאילני טלית על מצות ציצית הוה כאלו ביקש במתנה והוא נתן לו במתנה דבמחשבתו אם לא יועיל לשון שאלה יהי' במתנה וזה שכ' הרא"ש דכיון שהשאיל לו אדעתא לקדש בו את האשה אנן סהדי דגמר בלבו ליתנו לו באותו לשון שיועיל לענין קדושין שתהא האשה מקודשת בו כי אדעתא דהכי מסר לו הטבעת ואם לא יועיל בלשון שאלה יהי' בלשון מתנה עכ"ל הרי שדייק שנחשב בעיניה כאלו אמר לשון מתנה תחת לשון שאלה ולשון מתנה בודאי מהני כמובן אבל כאן בגיטין דחקרי' לו יהי' שאמרה לבעלה שנתנה לו הטבלא במתנה אעפ"כ אנן נאמר דכיון דידענו בנפשה שעתיד הבעל להחזירה לה הטבלא א"כ אינו נחשב בעיני' אלא כשאלה לזמן ואין החסרון בלשון רק חסרון בדעת דאנן יורדין לסוף דעתה שאין נותנת במתנה רק בשאלה וממילא לא הוה דברים שבלב אלא דברים גלוים וידועים לכל איש ולא מהני גם אם אומרה לשון מתנה בפי' דדעת אשה קצרה מלהבין אפי' אם תתן לו שיהי' מזה נתינה משלו ודוק.
<b>וראי'</b> לזה דרמי בר חמא לא בעי אם אחד יקבל במתנה טבלא מאשה אחרת ויגרש בו אשתו אם מהני דנימא אשה לא יודעת לאקנוי דלו יהי' אם שאל ממנה טבלא הי' אמרי' דנותנת לו אם לא יועיל בלשון שאלה יהי' בלשון מתנה כסברת הרא"ש הנ"ל רק חקר אם המתגרשת נותנת לו הטבלא שיודעת שעתיד להחזיר לה הטבלא כאן נסתפק אם אשה יודעת לאקנוי קנין גמור הגם שיהי' רק כקנין לזמן ודוק.
<b>אך</b> גם בסברא לא קשה קו' הנ"ל הלא גט להרחיקה בא מהכ"ת נאמר שמחשבתה שאם לא יועיל בלשון שאלה תתן במתנה כדי לקרב חובתה הלא אפי' גבי הבעל אמרו בפי' מי שאחזו דף ע"ד גט דלרחוקה בא אימא מודה לי' לר"י לכשתתן יעו"ש ומכ"ש דלא נאמר באשה הגם שהשאילה לו הטבלא כפי אשר שאל ממנה היינו שהיא מראה לו אם הוא יחפץ להרחיקה היא לא תתיצב כנגדו לקיים אני לדודי כמו שדודי לי אבל לא להתאמץ ביותר הוא ביקש לשאלה והיא נותנת לו גם במתנה כדי להתרחק הגם שפעמים הגט זכות לה מי יימר שגדול כל כך הזכות שהיא תקרב הגט בעבורו דשורש גט הוא חוב ושאני התם בקדושין וקריעה או בעלית שפלוני חפץ לקיים מצוה ולא יוכל למצוא זכות מצותו אלא ע"י חפצו ואמרי' גמר ומקנה להיות אחי עזר ואחי סמך לעשות לו אות אהבה בזה שמסייע לו אבל כאן מי יהי' אנן סהדי שמכוונת להתרחק מבעלה לפעמים טוב למיתב טן דו ועכ"פ לא תתאמץ ביותר ודוק.
<b>והי'</b> בדעתי להאריך להבדיל דשם בקריעה ובקדושין ובטלית וספרים דיוכל להצמיח הפסד שמא יקדמנה אחר וחיוב קריעה עבר אם לא יקרע מיד וזמן תפילה עבר וזמן תורה אשר חיוב בכל שעה עבר על כן ניחא לי' ליתן באופן המועיל אבל כאן מאי הפסיד אם לא יהי' מועיל גט זה וכתב אחר על נייר שלו על כן לא אמרי' דגמרה ומקנה ליתן טבלא שלה באופן המועיל הגם שמשכחת בגט שכ"מ מזה לא דברו רק בסתם גיטין וק"ל וגם הי' בדעתי לחלק דשם מקנה לי' ברגע הקדושין וברגע הקריעה וברגע העיטוף כאשר נעשה המצוה אבל כאן בגט ג"כ תתן לו בשעת נתינה ולא מקודם א"כ בשעת כתיבה לא הוה על חפץ שלו והתורה אמר וכתב ונתן ודוק כי קצרתי הדש"ת.
<b>סימן</b> <b>כה</b>
<b>שאלה</b> מעשה בא' שאמר לבתולה הרי את מקודשת לי בדג אשר חפצת ממני ליתן לך במתנה ופשטה ידה וקבלה את הדג לשם קדושין בפני עדים ועכשיו קמו קרובים לבטל הקדושין כי הדג הוא דג עמא והיא סברה שהיא דג טהור שראוי' לאכול לבת ישראל אבל כיון שהוא טמא א"כ הוה מקח טעות ונתבטלו הקדושין לגמרי ולא צריכה גט כלל.
<b>תשובה</b> לכאורה יש פנים לומר דקדושין בטלים דבקדושין דף נ"ו אמרי' המקדש בערלה אינה מקודשת והקשה התוס' בד"ה המקדש הא תוכל להנות ממנו שלא כדרך הנאה ותי' דבשלכ"ה לא הוה בו שוה פרוטה ועוד תי' וז"ל א"נ י"ל דמיירי שפיר דאיכא שוה פרוטה אף שלכ"ה מ"מ כיון שהאשה סבורה שיש לה להנות דרך הנאתו ואינו כן לא סמכה דעתה והוה קדושי טעות עכ"ל א"כ ה"ה הכי נמי כיון שהאשה סברה להנות מהדג עצמו ועכשיו שנודע שהוא דג טמא א"כ בטלו הקדושין ועיין בפנ"י שם שכ' בפי' דאיירי שהאשה אינה יודעת דפירות הן ערלה או שאינה יודעת דערלה אסור בהנאה אעפ"כ הוה קדושי טעות שסברה להתקדש בגוף הפירות דרך הנאתן ודוק.
<b>אמנם</b> משבשתא הוא כיון דקיי"ל אשה ניקנית בכסף ובשוה כסף א"כ האי דג טמא הוה שוה כסף הן מצד המקדש והן מצד המקודשת עיין פסחים דף כ"ג דהוה הזדמן ושוה כסף הוה ככסף ושאני ערלה כמבואר בתוס' בע"ז דף ס"ב בד"ה בדמיהן שהקשו ג"כ קו' הנ"ל הא האפר מותר ותי' וז"ל וי"ל כיון שכל זמן שהוא בעין אסור למוכרו מן התורה כמו כן אסור לקדש בו אשה דהוה כמו מכירה חשובה ויש בו הנאה כשמקדש בו אשה דגמרי קיחה קיחה משדה עפרון וזה לא דמי לקיחה משדה עפרון שראוי' לקנות בו חפץ או שאר הנאה עכ"ל הכוונה קדושין גמרי' קיחה קיחה משדה עפרון הגם דילפי' מעבד עברי דשוה כסף ככסף עיין תוס' קדושין דף ב' יעו"ש אבל עכ"פ צריך להיות השוה כסף דומה לכסף דשדה עפרון שיהי' מותר למכור אותו החפץ או להנות בו מגוף החפץ אבל בערלה דאסור למכור החפץ או להנות מגוף הערלה רק ממה שיצמיח ממנו אח"כ אם ישרף ויהי' אפר יוכל להנות אז לא הוה דומה לכסף דשדה עפרון ודוק.
<b>וכל</b> זה בערלה אבל בהך דג טמא שהותר לו להאיש למכור הדג וגם היא תוכל להנות מגוף הדג למשוח משמנו או לעשות כלים מעורו ומעצמיו או למכור אותו בכל אשר תבקש מהחפצים בעדו א"כ מה לי שהוא דג טהור או דג טמא הלא הוא שוה כסף וכל שוה כסף ככסף בשלמא אם אמר בפי' לה שהוא דג טהור או היא אמרה לו אקדש אני לך בדג טהור הזה אז אם הוא דג טמא הוה הקדושין בטלים אבל כאן שלא הוזכר מפיו או מפי' שיהי' דג טהור הגם אם אמת שבלבה הי' שחפצה לאכול אותו הוה דברים שבלב ואינם דברים והיא מקודשת דהא נתן עכ"פ שוה כסף פרוטה ודוק.
<b>ונתתי</b> שמחה בלבי כי מצאתי לאדמ"ו חת"ס ז"ל בחידושיו על פ"ה דע"ז שכ' בדף ס"ב בד"ה והנה פי' על דברי תוס' וז"ל ועל זה תי' שאינו דומה לכסף דשדה עפרון פי' כי הכסף דשדה עפרון הי' עובר לסוחר וה"ה שוה כסף ככסף אפי' נותן לה תרומה טמאה שאינו אלא לדמי עצים ויש בדמי שוה פרוטה הרי מקדשה בפרוטה שיש בו והיא עובר לסוחר שתוכל להחליף הני פירי בדמי עצים שבהם לקנות חלוק וטלית הרי פרוטה ממש עובר לסוחר אבל הכא אסור לה למכור בערלה בעינה בדמי עפרה אלא היא תשרף תחילה הערלה ואח"כ יש באפרה פרוטה אבל הערלה גופה לא תוכל לקנות ממנו חלוק וטלית ואין אשה מתקדשת אלא בכסף הדומה לכסף של עפרון עכ"ל הזהב אודה ד' שזכיתי לפי' זה בתוס' א"כ ברור בנ"ד שתוכל למכור הדג בעד חלוק וטלית א"כ הוה שוה כסף דומה לכסף דשדה עפרון ודוק.
<b>והיום</b> הגיע לידי ספר הלכות קטנות ואמרתי לראות בו דבר ופתחתי וראיתי בסי' שנ"ז שכ' וז"ל המקדש את אשה בבשר סתם ונמצא שהיתה נבילה אי הוה מקח טעות תשובה יש ללמדה מדברי תוס' פ"ג דקדושין ד"ה המקדש בערלה דכיון דהאשה סבורה שיש לה להנות דרך הנאתה ואינו כן לא סמכה דעתא ע"כ ה"נ בנ"ד איכא למימר דכיון דסבירא דיכולה לאכלה וצריך למכרה הוה מקח טעות ויש לדחות דלהינות שלכד"ה ל"ש עכ"ל ולענ"ד ל"צ לחלק בין שלכד"ה לא שכיח אלא כיון שאמר בשר סתם ולא הטעתה ובשר נבילה הוה שוה כסף דכתיב או מכור לנכרי א"כ שוה כסף ככסף והיא מקודשת גמורה כנלע"ד בעזה"י נכון ואמת.
<b>שוב</b> עיינתי בב"ש סי' כ"ח סעיף כ"א ובא"מ ס"ק נ"ו שהביא קו' בשם שעה"מ מבכורות דף י"א דפריך שתהי' מקודשת בהאי דבינו ובינו וקשה הא היא סוברת להנות מגוף החמור והגאון א"מ העיר דאין נ"מ בשווי' דאל"כ אפי' באיסורי אכילה לא תהי' מקודשת אלא עכ"ח כל ששווי' שוה פרוטה מקודשת הגם דסברה ששוה יותר רק בא"ה דלא תוכל להנות כד"ה ע"ז מקפדת יעו"ש שדבריו נכונים א"כ ראי' לנ"ד דמקודשת אבל פלא שלא העיר כלל מתוס' ע"ז דצריך להיות כסף דומי' דשדה עפרון שהיא עובר לסוחר לקנות בו אפי' חלוק וטלית ויהנה מגוף החפץ בתורת שוה כסף ככסף אבל איסור הנאה לא הוה דומי' דשדה עפרון ודברי ב"ש נפלאים מה מהני דתוכל למכור לחולה עכ"פ אינו דומה לשדה עפרון ודוק אך לא הבין דברי תוס' בע"ז על המחשבה זאת כמבואר שם בהבנת תוס' ע"ז יעו"ש עכ"פ נראה ברור בנידן שאלתינו דהיא מקודשת כנלע"ד בעזה"י.
<b>ואוסף</b> נופך בשלמא בנידן הלכות קטנות או בפירות ערלה דאינו ניכר בבשר או בפירות אם המה של ערלה או בשר נבילה א"כ תוכל לטעון דהוה מקח טעות אבל בדג שהי' ביד האיש שהוא ניכר אם הוא דג טמא או דג טהור ולא בדקה ולא שאלה אחרי הדג אם הוא טהור בודאי סברה וקבלה כל מה שהוא א"כ היא מקודשת גמורה כנלע"ד ברור בעזה"י.
<b>סימן</b> <b>כו</b> שמחת חג מתן תורתינו הקדושה להרב החרוץ המאור בתורה כבוד מה"ו הרב ר' יעקב יצחק הלוי איש הורוויץ נ"י אבדק"ק ראדעמישלע יע"א.
<b>אחד"ש</b> מכתבו עם הערות וחקירות וקושיות קבלתי אבל אני מוטרד מאוד כעת רק חשבתי דרכי להשיב משני טעמים ראשית ראיתי שסיים וז"ל ולמחול בטובו להשיב וכו' ובפרט בעתים הללו אשר התורה מונחת בקרן זוויות ודורש אין לה מכלל דבעי דרישה וד' יתברך ירחמנו עכ"ל וזה אמת שצריך דרישה והשנית שכותב שראה תשובה אחת ממני ביד מכירו השאלה והתשובה כתובה בספר שואל ומשיב מהד"ת בהאמנה שלא ראיתי עד הנה ספר הנ"ל אפי' על רגע אחת ואני אשמח בו כי גדול האיש הוא הגאון מלעמבערג נ"י וזכיתי להיות בר גילו ואשיב רק בקצירת אומר על שאלה אחת להערה בעלמא ועלי לא יסמוך רק ישאל דבר הלכה מגאוני פולין.
<b>שאלה</b> אם מקדשין אשה בבאנקנאטין וכן אם פודין בכור בהנך באנקנאטין דהגאון חתם סופר יו"ד סי' קל"ד פסק לחומרא לענין פדיון בכור ובהרבה מקומות נתפשט המנהג כן וכתב וז"ל ובאמת צ"ע דהא שטר כזה דנכתב לכל מי שמוציאו זה הוה גופו ממון ויעיין בש"ך ח"מ סי' ס"ו סק"י ועוד איזהו מקומן באחרונים ובאמת עפ"י הסברה אין דומה זה לשטרות דבבאנקנאטין קונים הכל כאשר לכל וגופו ממון הוי וכן ראיתי בשו"ת השיב משה להגאון מאוהעל ז"ל דפודין בן בכור בבאנקנאטין ואין רצוני לבוא בפלפולים בזה עכ"ל.
<b>תשובה</b> הדבר צריך עיון עמוק וכעת לא אוכל לעיין אבל לדעתי גם בקדושי אשה הוא ספק אם מהני ואעתיק לו מה שכתוב אצלי על גליון חת"ס שלי סי' הנ"ל וז"ל לי התלמיד נ"ל הגם דפשיטא לאדמ"ו דמהני בקדושי אשה זה דווקא אם מקדש אותה בהנאת באנקנאטין אשר תשיג אבל לענין אם הוה קדושין אם מקדש אותה בתורת כסף צריך עיון אצלי דבהנך באנקנאטין אין תביעה על אדם פרעי רק המדינה לקח המעות וכל מי שמביא הבאנקנאט יקבל מעותיו בבאנק כאלו הפקיד שם מעותיו א"כ הוה שטר ראי' שיש לו שם בבאנק פקדון אבל לא כפקדון ממש אשר בכל מקום שהוא מונח הוא שלו עיין רא"ש פסחים דף ה' ועיין רמב"ן מלחמות הובא בש"ך סי' רנ"ט דכאן אין לו כסף ידוע אשר קנה מעולם א"כ אין כאן אפי' שט"ח ואפי' אם יהי' הדין פודין בשטרות של יחיד שהוא עכ"פ שט"ח אבל באנקנאטין גרוע שאין כאן איש אשר גופו ונכסיו יהי' משועבדים לו ודו"ק.
<b>ולפ"ז</b> בקדושין מהני אם מקדש אותה בהנאה אשר יגיע לה מהנך באנקנאטין אבל אם מקדש אותה בתורת כסף שתתקדש בהם לבי נבוך מאוד דאין כאן שום שעבוד הגוף ושעבוד נכסים רק שטר ראי' שיש לו לתבוע סך הנ"ל כי קנה השטר ראי' ע"י גלגולים הרבה מי יודע מי הי' האיש הראשון אשר נתן הכסף בהאקאססע של השטאט אם הי' ישראל או גוי (וגוים לאו בני שטר נינהו בכה"ג להיות שטרו כסף לקיום מצוה ודו"ק) וכדומה וחלילה לי לחלוק ע"ד אדמ"ו חת"ס ז"ל רק אני נבוך מאוד אפי' בקדושין מכ"ש בפדיון הבן דלמא ביקש הקב"ה שיהי' עכ"פ כסף בכל העולם אבל שטר ממלכות זה אין עובר לסוחר במלכות אחרת אבל בוודאי אין לזוז מפסק אדמ"ו ז"ל ודו"ק.
<b>וחפשתי</b> בספר השיב משה ומצאתי התשובה בסי' נ"ה שהביא מדברי תוס' בב"ק דף י"א שאצל גזלן צריך להשיב או הכלי או הדמים ולא סובין ונתקשה הגאון מה לי כסף או שוה כסף ועכצ"ל דבכסף יכול לקנות הכל ולא בשוה כסף וממילא דן בבאנקנאטין דיוכל לקנות בו הכל הווין כסף זה תמצית דבריו ולע"ד לולא דחדשה התורה איסור לא תחמוד הי' כל אדם רשאי ליטול חפץ חבירו וליתן לו הדמים כחכמז"ל בב"מ דף ה' לא תחמוד לאינשי בלא דמי משמע יעו"ש היינו דסברי אינשי אם יתן חפץ בעד חפץ חבירו הוא איסור לא תחמוד אבל אם יתן דמים מותר ליקח חפץ חבירו דאם לא יתן אפי' חפץ א"כ הוה גזילה ואיך סברי אינשי לא תחמוד בלא דמי הא בלא דמים הוה גזילה ולא תחמוד למה לי אלא סברו אם יתן חפץ בעד חפץ בע"כ אז עובר על לא תחמוד אבל אם יתן דמים לית בי' לא תחמוד ולכן באמת בגזלן אם הכלי בעולם צריך להשיב הכלי משום לא תחמוד ואם אין הכלי בעולם צריך להשיב כסף ממש עכ"פ אשר נתחייב בשעת גזילה וכסף טוב בעצמו דלא תחמוד לאינשי בלא דמי משמע אבל שוה כסף הוה אפי' לאינשי בלא תחמוד דהא בסחורה שוה כסף צריך שומא ויש לחוש בו לרמאות אבל בכסף הוה כאילו נותן לו הגוף הכלי כיון דאין הכלי בעולם ליכא בו לא תחמוד אבל בשוה כסף לא קיים השבת גזילה ודוק ועיין בש"מ בב"מ דף ו' אם אי אפשר לתבוע ממונו בב"ד יוכל ליקח חפץ חבירו ולומר שלי ואינו עובר על לא תחמוד דהא לא חמד חפץ חבירו רק ליקח בעבור להציל ממונו ודו"ק ומה שהעיר הגאון יען שיוכל ליקח הכל בבאנקנאטין הוה כסף לפדיון לא ידעתי מנ"ל דלמא הקפיד הקב"ה שיהי' עכ"פ כסף בכל מקום אבל שטרות ממלכות זה לא עוברים לסוחר במלכות אחרת ודוק.
<b>ואודות</b> אשר ביקש ממני להשיב לו על קו' אשר נתקשה בה מאוד על דברי רמ"א יו"ד סי' ס"א שפסק אם ישראל שוחט אצל עכו"ם אם ימצא טריפה הוא נשאר לעכו"ם ואם תמצא כשר הבשר לישראל שפטור ממתנות כהונה והמעיין בט"ז וש"ך ופר"ח יראה שמטעם ברירה הוא והתפלא עליהם הלא מבואר בעירובין דף ל"ו אם מניח עירב וכבר בא חכם ולא חסר אלא גילוי מלתא לא תלי' בברירה וא"כ הכי נמי בבהמה כבר הוא בעולם הטריפות ולא חסר אלא גילוי מילתא וכי תימא שם כבר נגלה בעולם לאיזה צד בא החכם ויוכל להתברר אבל כאן בחיי' של בהמה אי אפשר להודיע העצומים בבטן המליאה הלא המהרי"ט בח"מ סי' כ"ג מדמה באמר אם תלד אשתו זכר יטול מנה ואם נקיבה מאתים דומה להא דעירובין דהוה רק גילוי מלתא הגם שאי אפשר לדעת עד אחר הלידה והאריך בדבריו וביקש להשיבו דבר עכ"ד.
<b>יש</b> לי לדון אחרי השורש שאין ברירה זה כשאר ברירה בש"ס ויעיין בלשון הט"ז וש"ך שמשונים זה מזה בלשונם ויעיין בפר"ח בשם מהרי"ק אם הבהמות של ישראל והגוי יקח הבשר אם נטרפה שחייב במתנות אבל אני אניח הדבר כפי הבנה של מעלתו נ"י ואתרץ בעזה"י.
<b>ונראה</b> לי לתרץ והיא אם אנו חוקרים הברירה על הטריפות אשר יהי' נמצאים אחר השחיטה אז הי' מקום לקו' הנ"ל הא גם בחיי הבהמה הי' הטריפות מבוררים בתוכה אבל באמת אנו חוקרים אם הבהמה תהי' כשירה שיהי' מחויב במתנות כהונה וזה לא הי' מבורר ואסביר הדבר הלא חכמז"ל הצריכו בדיקה לריאה דשכיח בה טריפות ועיין בסי' ל"ט ומי יכחיד דרוב בהמות כשרות רק הכוונה שכיח בבהמות סרכות ושכיח מראות ושכיח אטום ושכיח נצמקה ושכיח חסרון בבשר ושכיח יתרות באונות וכדומה וכל רעותא צריכה בדיקה ובירור בסרכות צריך לראות אם הם כסדרן ואם לא יהי' כסדרן לראות אם תסלק ע"י משמוש עיין באחרונים בטעם מילול הסרכות דאם תלך הוה כאלו עור הי' פרוס עליה דפח"ח ובאטום צריך לראות אם יהי' חוט בשר מקיף וכדומה ובצמקה אונה אחת אם תהדר בבדיקות פושרין עיין תב"ש שם וביתרות ימין אם תטה למעלה או למטה ואם מטה מקמא או מגבה ובמראות שונות אם תתברר שמראות חוזרות למראה ריאה או למראה כשירה אשר תלוי בחכמת השוחט הנופח וכדומה כנודע למי שבקי בטריפות ואי אפשר לפורעם כי רבים המה מאוד.
<b>ולפ"ז</b> בשלמא אם כבר בא חכם או אם תלד זכר או נקיבה הוא רק גילוי מלתא בעלמא דהדבר נתברר לעצמו או יתברר מעצמו אם בא חכם כבר נתברר ובאמר אם תלד אשתו זכר יתברר הדבר מעצמו בירור גמור אבל בבהמה הגם שבאמת רוב בהמות כשרות היינו אחר הבדיקה יתברר שהרעיתות לא הוה שאין כמוה חי' שתוכל להרפאות וממילא אינה טריפה אבל עכ"פ רוב בהמות יש להם ריעותות אשר אפשר שתהי' טריפות בריעותות כנ"ל וצריך בירור בחכמת השוחט לגלות אם באמת זה היא סרכה ע"י נקב שהי' או בנקב שתהי' אח"כ עיין רש"י ור"ן בזה או אם אטום זה יהי' מעכב רחיפת הריאה או תפליט הליחה והדם או תחזר לאיתנה בעתיד או אם הבועה תקרע העור או יש חוט בשר מקיף ולא תקרע בעתיד אם המראה הזה אשר מורה על טריפות יוכל לחזור לבריאות וכדומה לזה למאות למי שנודע לו מקור הסבר הדינים א"כ גם אחר השחיטה לא נגלה אם יש כשרות או טריפות רק בפעולות שונות במשמוש היד בנפיחה בשרי' במים פושרים א"כ אין ברירה הגם שנתברר בפעולות ונתכשר הבשר ודוק.
<b>היוצא</b> מזה הגם דמשכחת שטריפות יהי' גלויות כיון דכשירות אינם שכיח שיהי' גלויות להיתר אלא ביתרון החכמה בפעולות שונות א"כ אין ברירה ודוק.
<b>סימן</b> <b>כז</b> שנית להנ"ל
<b>קבלתי</b> מכתבו פעם שני אשר ביקש לגלות דעתי במה שהערותי שלבי נבוך אם מהני שטרות באנקנאטען לקדש בהם אשה או לפדות בכור וכתבתי וז"ל דלמא ביקש הקב"ה שיהי' עכ"פ כסף בכל העולם אבל שטר ממלכות זה אינו עובר לסוחר במלכות אחרת עכ"ל ומעלתו נ"י מתמיה מאוד וכתב וז"ל אדרבא הקפידא היא שיהי' שוה במקום הקדושין ואם אין שוה במקום הקדושין יש ספק קידושין מחמת שמא שוה פרוטה במדי עכ"ל והי' לו להפליא עלי ביותר מדברי הרא"ש בשם ר"י והובא בב"ש סי' ל"א ס"ק ו' שאין לקידושין אלא מקומו ושעתו ואם אין הקידושין במקומו שוה פרוטה אפי' ידעינן ששוה פרוטה במקום אחר מדאורייתא אינה מקודשת יעו"ש וא"כ הי' לו השגה גדולה עלי ביתר שאת.
<b>אמנם</b> ראיתי שלא נתן לבו להבין בדברי כלל ואבאר לו בקצירת האומר בעזה"י יש לפנינו להסתכל אם התורה אמרה אשה נקנית בכסף או בכור נפדה בכסף וכדומה על שני פנים (א) איכות הדבר (ב) כמות מדבר איכות הדבר היא אם התורה בקשה דוקא כסף ממש מטבע שיש עלי' צורה והיא עובר לסוחר בכל העולם אבל לא שוה כסף ולא אסימון שאין עליו צורה, כמות הדבר היא סכום כמה יהי' הכסף או השוה כסף אשר בו יקדש האיש את האשה שתהי' לו לאשה.
<b>והנה</b> קבלו חכמז"ל שאשה נקנית בכסף בג"ש קיחה קיחה משדה עפרון ולאו דוקא בכסף ממש אלא אפי' שוה כסף ובאמת נתקשה תוס' בקדושין דף ב' בד"ה בפרוטה מנ"ל דמהני בקדושין שוה כסף דלמא צריך כסף ממש כמו בשדה עפרון ותי' דילפינן מעבד עברי יעו"ש.
<b>אך</b> אם נחקור כמה יהי' כמות הדבר אשר בו תתקדש האשה אם בפרוטה או בדינר או בתרקבא דדהבא קבלו חכמז"ל דבפחות מפרוטה לא מקנה נפשה ועיין תוס' בקידושין דף ג' בד"ה ואשה בפחות מפרוטה שאפי' היא מרוצית ופשטה ידה לקבל פחות מפרוטה לא מהני יען דפחות לא מקרי כסף יעו"ש וככתבו וז"ל אלא ה"ט משום דגמר קיחה קיחה משדה עפרון וכתיב בי' כסף ופחות משוה פרוטה לא מקרי כסף עכ"ל הרי לענין הכמות גמרי' דעכ"פ צריך להיות הכמות בשם כסף וכן אם חקרי' באיכות אם בגוף החפץ צריך להיות כסף או שיש בכוונתו שוה כסף אם אפשר לקדש אשה באיסור הנאה שהרי יש באפר שוה פרוטה ועיין בתוס' בע"ז דף ס"ב בד"ה בדמיהן שהקשה קו' זו ותי' וז"ל כיון שכל זמן שהוא בעין אסור למוכרו מן התורה כמו כן אסור לקדש בו אשה דהוה כמו מכירה חשובה ויש בו הנאה כשמקדש את האשה דגמרי' קיחה קיחה משדה עפרון וזה לא דמי לקיחה דשדה עפרון שראוי לקנות בו חפץ או שאר הנאה עכ"ל הרי שבארו בעלי תוס' דנשאר הלימוד לילף משדה עפרון כמו התם הוה הכסף ראוי להנות ממנו מיני' ובי' ולא שיצטרך לעשות מעשה השריפה ולהנות מהאפר ה"ה בכסף קידושין צריך לקדש אותה הן בכסף או בשוה כסף אשר ראוי להנות ממנו בעין ולא שיצטרך להמתין עד שישרף ויתחדש אפר בעולם להנות מן האפר דאיכות הכסף צריך להיות בקדושין כמו בקיחת שדה עפרון הגם דילפי' מעבד עברי דגם שוה כסף ככסף אבל לשאר ענינים צריך להיות דומה לכסף דשדה עפרון ודו"ק.
<b>וכן</b> אני אומר הגם דלענין כמות הכסף היינו שוה פרוטה אזלינן בתר מקום קידושין מקומו ושעתו הוה דשווי' שוה פרוטה תקרא כסף קידושין אבל אם אינו שוה פרוטה במקומו אעפ"י ששוה במקום אחר פרוטה לא הות מקודשת דאיש כי יקח אשה כתוב שצריך לעשות קיחה בשוה פרוטה הנקרא כאן כסף כשם שאברהם עשה קיחה בשדה בדבר הנקרא כסף במקומו כך צריך המקדש לעשות קיחה באשה בדבר הנקרא כסף במקומו לשיטת ר"ת ומכ"ש אי גרסינן לא מקנה נפשה בודאי לא מקנה נפשה אא"כ שוה במקומה פרוטה ודוק וכן לענין איכות הכסף צריך להיות כסף עכשיו ולא בנולד ע"י מעשה שריפה להנות מאפר פרוטה וכן גם זה אמת דצריך לקדש אותה במטבע שהיא כסף או בשוה כסף דהוה עכ"פ נקרא כסף בכל מקום דכסף ממש או חפצים שהוין שוה כסף בכל העולם דיהי' הכסף באיכות דומה לשדה עפרון דקנה אברהם השדה בדבר אשר אם נשלם הכמות סך עצום הוה עכ"פ כסף בכל העולם אבל בשטר נייר של גזירת המלך שגזר על חתיכת נייר שהוא זהב או חמשה זהובים הגם שבמדינת המלך נחשב ע"י גזירת המלך כסף אבל בשאר מדינות של עולם ניירות כאלה לא יחשבו לכסף אפי' ככר מהם לא הוה כסף שהמה נייר בעלמא ובכל מקום שחפץ הקב"ה כסף צריך להיות כסף בעצמו (דומי' דעפרון שנתן כסף אשר נחשב בעולם כסף) או שוה כסף בכל העולם ודוק ואעתיק לו מה שנכתב אצלי בגליון חתם סופר שלי ג' הערות (א) חתם סופר יו"ד סי' קל"א ד"ה אבל שכ' אדמ"ו ז"ל והיינו מטבע שגופו ממון ואין חילוק אם יהי' זהב או כסף או נייר עכ"ל כתבתי וז"ל נ"ל היינו דוקא אם נדפס על הנאטין שזה זהב או חמשה זהובים בלי הזכרת מקום שיהי' הפרעון רק יצא חוק המלך שזה הנאטע הוא זהב או חמשה זהובים ולא נזכר אי' המקום לקבל פרעון וק"ו שלא נזכר שיפרע בכסף זילבערמינצען אז הי' הנייר מטבע מכח גזירת המלך כדעת אדמ"ו ז"ל אבל אותן הנאטען של עשרה זהובים שנדפס עליו "ווירד בעצאהלט אין זילבערמינץ בעיר וויען" אז לא הוה מטבע של מלך אלא הוה שע"ח או שטר ראי' וגרע משאר שטרות כאשר בארנו במקו"א והגם שיתחייב ראשו אם ימאן מלקבל זה הוא מטעם שמורד במלך אשר מבטיחו לקבל בעד זה עשרה זילבער מינץ והוא לא מאמין שכספו מונח בבאנק ואטו אם המלך יגזור שצריך לקבל שטרי איש פרטי היהי' לשטרי של האיש דין כסף בודאי לא ודוק עכ"ל (ב) ע"ש בד"ה והנה מביא אדמ"ו ראי' שנאטען נקרא כסף דמקיים בי' וצרת הכסף לרבות כל דבר שיש עליו צורה ע"ש ומלשון לרבות כל דבר לומר אפי' אינו כסף רק יש עליו צורה פודין בו וכתבתי על הגליון ולדעתי כסף שיש עליו צורה היינו צורה שוקעת או צורה בולטת אבל באנקנאטין הנ"ל אין עליהם צורה לא אותיות שוקעת ולא בולטת רק מצייר בצבע לא נקרא כסף שיש עליו צורה עיין דוגמא לזה ביו"ד סי' קמ"א בט"ז ס"ק י"ג שכ' וז"ל ואין בציור שום ממשות עכ"ל ואפי' להנקודת הכסף שם היינו להחמיר שלא יצייר אדם גם זה אבל במעשר אמרו כל דבר שיש עליו צורה משמע שיהי' הצורה עליו לכן אין פודין בבאנקנאטען ול"ק קו' אדמ"ו מקדושין דף ה' בגמ' לימא שטרי דמלכותא יוכיח עכ"ל (ג) ובחת"ס ח"מ סי' קפ"ז בד"ה ונידן הבאנקע שכ' אדמ"ו וז"ל וא"כ מטבע כסף וזהב ומטבע נייר שוה ואין בין זה לזה כלום עכ"ל כתבתי וז"ל ולי התלמיד נראה דמטבע כסף או נחושת שאני שגזר המלך שהשווי' של המטבעות כסף או נחושת הנ"ל יהיו ביוקר מפני דמותו אשר עליו וכן אם עשה מטבע של נייר מזהב או אפי' ממאה זהובים וגזר שזה הנייר יהי' שוה כך אז נחשב למטבע כדברי אדמ"ו אבל הנך באנקנאטין שנדפס בו שהבאנק חייב לשלם כל הסכום להאיש אשר יביא לפניהם הנייר א"כ הוה רק שטר הלואה אטו נדפס על הבאנקנאטען שם המלך וצורתו וממשלתו על רבות המדינות כאשר חקוק על המטבעות על הבאנקנאטען נזכר רק שם הממונה על הבאנק שהוא ישלם מהבאנק ולא נדפס שהמלך צוה שהנאטע הזה הוא בעצמו הוא מאה זהובים עכ"ל (ויעיין גיטין דף כ' ובא"ח סי' כ"ז).
<b>הארכתי</b> מעט להראות שהדבר קשה לפני אבל בוודאי לדינא אדם גדול בענקים צריך לבוא אחרי אדמ"ו הגאון ז"ל לחלוק עליו ולא אני ח"ו רק לא כחדתי תחת לשוני אשר עלה בלבו כהרהורי מחשבותי לחומרא ולא לקולא ועל שאר פלפולו יראה בתשובת אדמ"ו יו"ד והי' בדעתי להעיר במדרשים דיצאו להם מוניטין בעולם ובחכמז"ל עתידה אומה זו (של רומי) להשתמש במטבע של חרס ובדברי התנא שלא הסתכל בצורת מטבע כל ימיו ובמאמר חכז"ל דאין צור כאלקינו אין צייר כאלקינו אך אני מוטרד מאוד ומה בצע אם אין הזמן לירד לתוך עומקה של הלכה הד"ש.
<b>ואגב</b> גררא אודיעהו מה שאמרתי בהבנת חכמז"ל רבי מכבד עשירים אשר העולם מתמי' שהי' מעלה יתירה אם הי' מכבד עניים ואמרתי שדבר גדול עשה בזה דיעיין בקדושין דף מ"ט במי שקידש אשה ע"מ שאני עשיר אין אומרים כר"א בן חרסום וכראב"ע אלא כל שבני עירו מכבדים אותו מהני עשרו ולכן החכים רבינו הקדוש לכבד עשירים למען אם יקדש אחד מהם אשה נדע שהוה קדושין והי' תכליתו קדוש וילמדו ממנו לכבד עשירים שלא יצמיח מזה קולא בקדושין וק"ל.
<b>סימן</b> <b>כח</b>
<b>שאלה</b> אשה אחת אשר בעלה הכין לפניה בחצרו חדר מיוחד עם בית חורף שתבשל ותאפה לעצמה ע"י משרת שהכין לה כי מרוב טרדתו מעסקיו ועוד כמה טעמים לא מבקש שהיא תהי' בחדריו ולראות עסקיו ושבת ויו"ט או פורים תהי' בחדריו לאכול עמו והיא לא חפצה בזה כי יראה ורק כאשר ראתה כי גמר מחשבתו ואין לשנות היא ישבה בחדרה ואינה הולכת לטבילה כלל זה י"ב חדשים וכאשר קבל עליה בב"ד והתרו בה ע"י שליח ב"ד פעמים רבות שלא תעשה כזאת למרוד בבעלה ולצער אותו השיבה אמריה שלא תשנה דעתה עד כי היא תהי' בביתו תמיד כאות נפשה ותחת כי הימר לה להיות כאחת השפחות מרה יהי' לו מאוד למען יוסר על רעתו ושאל האיש אם מותר לגרשה בע"כ או אם רשאי ליקח אשה אחרת על אשתו או לא.
<b>תשובה</b> לכאורה הדבר פשוט שיוכל לגרש אותה בע"כ דהא כבר עבר י"ב חדשים אשר מרדה בו ומצערו בתשמיש ואפי' כתובה אין לה דהא התרו לה הב"ד והיא נשארת במרדותה כמבואר בש"ע סי' ע"ז סעיף ב' שכ' המחבר וז"ל ואם מרדה מתחת בעלה כדי לצערו ואמרה הרני מצער אותו בכך מפני שעשה לי כך וכך או מפני שקללני או מפני שעשה עמי מריבה שולחים לה מב"ד וכו' אם עמדה במרדה ולא חזרה נמלכין ותאבד כתובתה ולא יהי' לה כתובה כלל עכ"ל וכ' הרמ"א וז"ל וי"א דבזמן הזה שאין נושאין ב' נשים לא משהי' לה י"ב חודש אם רוצה לגרשה ואם אינו רוצה מתירין לו לישא אחרת וי"ח שאין להתיר לו לישא אחרת עכ"ל וכ' הח"מ בס"ק ט"ז וז"ל אבל לאחר י"ב חודש שכבר אבדה כתובתה צריכה לקבל גט עכ"ל ועיין בב"ש ס"ק י"ט וא"כ בנידן דידן מותר לגרש אותה בע"כ ודוק.
<b>אמנם</b> כד דייקת מבואר דהיא אינה כמורדת דבשלומא אם אמרה שמונעת אותו מתשמיש רק כדי לצערו על העבר אשר אי אפשר לתקנו והיא מבקשת רק לנקום נקם על אשר חטא כנגדה מפני שקילל אותה או עשה מריבה או שעשה לה כך וכך וכן דבר ידוע אשר לא יעשה א"כ אין תכליתה רק כדי לצערו על העבר אז היא מורדת אבל בוודאי אם האשה מונעת תשמיש ממנו כדי שימנע מלהכות אותה או לקלל אותה ולא יענה עוד על להבא מאז אשר יבטח להיות כאיש עם אשה נוהג בטוב היא חפצה לשמש לפניו א"כ אין תכליתה לנקום נקם ממנו ולצערו ולהכאיבו אלא שמבקשת שיסיר ממנה צערה ומכאובה אז אין זה מורדת כלל שאין תכליתה למנוע תשמישה אלא ע"י שירגיש בצערו ישים ללבו שלא יצער אותה ולא יכאוב לה עוד א"כ אם דבר זה שמבקשת הוא דבר כדין וכדת אין עליה דין מורדת וא"כ האשה הזאת אשר מבקשת להיות בביתו כאשה עם בעלה לראות בעסקיו ולישב בשולחנו אפי' בימי חול ואם יקבל זה תשמש עמו אז אין עליה דין מורדת ודוק.
<b>וראי'</b> לזה מדברי רמב"ן הובא בש"מ בכתובות דף ס"ג ולענין פסק שמביא בשם רמב"ן וז"ל תמיהני היכא קיי"ל דממלאכה לא הויא מורדת מ"ש מיני' דידי' דבאומר אינו זן ואינו מפרנס יוציא ויתן כתובה ובכמה מרדים פחותים מזה אמרו כן ונ"ל מפני שמרדו של איש קשה משל אשה לפי שיש סיפק בידו לעשות כדאמרי' עד שכופין אותו להוציא נכפהו לזון אותה ומהדרי' אין אדם דר עם נחש בכפיפה כלומר א"א לה להתענות עד שתבוא לב"ד ויהי' חיי' תלויין לה מנגד אבל כאן אפשר לכופה בשוטין לעשות מלאכה ואם נתבטלה עד שיכפוה לא הפסיד כל כך וגם אפשר לו למנוע מתשמישה ומזונותי' עד שתחזור בה עכ"ל הרי מפורש יוצא דבעל יכול למנוע תשמישה ומזונותיה עד שתעשה מלאכה ולא נחשב למורד על שמונע תשמיש ומזונות דהוא הבעל דין וגם הדיין עד שתעשה חיובה ה"ה כן רשאי היא לעשות דין לעצמה למנוע ממנו תשמישה עד שיעשה חיובו להחזירה לביתו ולהיות לו כבת מלך ולא כפלגש לישב בימי חול גלמודה דכן הלכה בש"ע סי' ע' סעיף ב' שכתב הרמ"א וז"ל וי"ח וסבירו להו שלא יכול לומר שהי' תאכל לבדה אלא א"כ קבלה מרצונה וכן נראה לי עכ"ל והוא שיטת רוב הפוסקים יעו"ש א"כ האשה עבדה דין לנפשה כדת וכהלכה ואין עליה דין מורדת ודוק.
<b>ועוד</b> נ"ל ראי' מש"ע סי' ע"ז סעיף א' אם הבעל רוצה לגרשה וליתן לה כתובה והיא אינה רוצית לקבל הגט יוכל למנוע ממנה שאר כסות ועונה ועיין שם בח"מ וב"ש פלפול אפי' עכשיו דיש חדר"ג שלא לגרש בע"כ אעפ"כ יוכל למנוע ממנה עונתה כיון דמן התורה יוכל לגרש אותה שוב אינו נחשב כמורד ואפי' החולקים וסוברים דהוה מורד היינו משום עכשיו דיש חדר"ג א"כ נשתעבד לה בשעת נישואין עד שתקבל ברצון הגט א"כ הוה מורד אבל אי ליכא חדר"ג בודאי הוא אינו מורד אם מבקש לגרש אותה והיא מונעת אותו שלא יוכל לזרוק לה הגט דעביד אינש דינא לנפשיה ומכ"ש אם האשה מונעת אותו מתשמישה יען שהוא אינו עושה לה כדין וכדת לאכול עמו על שולחנו שאינה מורדת כנגדו יען שהוא התחיל למרוד כנגדה בשארה זו מזונות היא מרדה כנגדו בעונתה ודו"ק.
<b>הן</b> אמת שהב"ש שם בס"ק ו' הביא ראי' דאינו מורד אעפ"י שיש חדר"ג דהא גם בזמן הגמ' הי' איסור לגרש אשתו ראשונה ומ"מ אם רצה לגרשה והיא אינה רוצית לקבל הגט לא הוה כמורד ה"ה אם יש עכשיו איסור חדר"ג לא הוה כמורד יעו"ש ודבריו נפלאים בעיני דבשלומא איסור שעושה הבעל אם מגרש אשתו ראשונה הוה עבירה כאלו אוכל חזיר אבל עכ"פ כנגדו אינו מורד דהא התורה נתן לו רשות שיוכל לגרש אפי' אשתו ראשונה בע"כ הגם שהיא אינה מרוצית ואטו יען שהוא חפץ לחטוא לאלקים יהי' נחשב למורד כנגדה אם כן אם היא עושה תחבולה שלא יוכל לזרוק לה גט א"כ היא מורדת כנגד זכותו והוא אנוס ואונס רחמנא פטרי' דהיא גרמה לאניסו אבל אחר שבא רבינו גרשון וזיכה לכל בת ישראל זכות שלא תגרש אלא מרצונה א"כ זכתה כל בת ישראל באותו זכות שמי שישא אותה לאשה לא יוכל הבעל לשלוח אותה רק אם היא מרוצת לגט א"כ מהכ"ת שלא יהי' הבעל נחשב כמורד אם מונע ממנה עונתה דהלא הוא אמריה תאמר אני מוכן לפניך גירשני בע"כ ואהי' מגורשת אטו תוכל אתה לכוף אותי לשקר ולאמור בפי שאני מרוצה לגט אם אני אוהב אותך אבל הנני שלחני כאות נפשך ולא כאות נפשי ומה פשעי ומה חטאתי כי דלקת אחרי למנוע ממני עונתי אטו יען שידיך אסורים מחדר"ג אפסיד אני זכותי והוה מורד ודו"ק.
<b>ואפשר</b> דסובר הבית שמואל דאפי' בזמן הגמ' אם הבעל רוצה ליתן גט לאשתו והיא אומרת לו כופני ליטול אותו אבל ברצון לא אקח אותו אעפ"כ מיד פטור משאר כסות ועונה ולא נחשב למורד ואינו עובר על לא תגרע יען שהיא קנינו כספו של אדם יכול לצוות על קנין כספו שיש בו דעה לשמוע בקולו ולעשות רצונו והבעל מבקש מאשתו שהיא קנינו שתקבל גט ברצונה וזה חפצו שתעשה רצונה כרצונו ואם היא מסרבת מלשמוע בקולו ולמלאות רצונו היא מורדת בו וממילא אין הוא מורד כנגדה שהוא מבקש כדין כי הוא אדונה שהוא קנין כספו והיא עשתה כנגדו שלא כדין ולא כדת שהיא חייבת לעשות רצונו ודוק.
<b>ואמתיק</b> הדבר בעזה"י כאשר אעתיק דברי רשב"א בגיטין דף ע"ה בד"ה מכלל כתב וז"ל תמי' לי אשמעתין אמאי לא דייקו מקרא דנתינה בע"כ הוה נתינה דהא גבי אשה כתיב ונתן בידה וקיי"ל בעכ"ח ומסתברא דלא אמר נתינה בעכ"ח לא שמה נתונה אלא בנתינה שמפסיד בכך המקבל מה שהוא שלו כי הא דאמר לה לאשה הר"ז גיטך ע"מ שתתני לי מאתים זוז דאשה זו קנוי' הוא אצל הבעל וקנינו קרי' רחמנא כדכתיב כי יקח איש אשה וקנין כספו הוא וכדאמרי' לקמן בפ' המגרש דף פ"ה א' חוץ מתרומותיך מהו קנין כספו אמר רחמנא וביבמות פ' אלמנה והלכך כשאתה בא לסלקו משלו בעכ"ח אל תסלקנו ודכוותי' בית בבתי ערי חומה וכו' וכו' הלכך נתונה בעכ"ח בכי הא לא הוי' נתינה אבל גט אשה שאין בעלה קנוי לה שאינו מקיח את עצמו וגט שחרור נמי שאין הרב קנוי לעבדא אלא שיש לאשה שיעבוד על בעלה בעודו תחתיו כשהוא בא לסלק שיעבודו מעליו אם אתה בא לומר שאינו יכול לסלקו אלא מדעת האשה נמצא שאתה מחייב את שלו בעל כרחו ואל תחייבהו עכ"ל מפורש יוצא מדברי רשב"א יען שהוא אינה קנינה אבל היא הוה קנינו א"כ אם אינו יוכל לסלק שיעבודו בע"כ של האשה והעבד נמצא אתה מחייב את שלו בעל כרחו ואל תחייבהו וה"ה אם הוא מבקש מקנינו היא אשתו שתשמע אליו לקבל הגט בלי כפיה והיא נותנת כתף סוררת הוא פטור מכל שיעבודי' כי היא מורדת בו בלי לשמוע בקולו ופטור מכולם כי היא עשתה שלא כדת והוא מבקש כדת שאדון יצוה על קנינו ודוק.
<b>ולכאורה</b> הי' נראה שריטב"א חולק בזה דבש"מ בכתובות דף ס"ד בד"ה אמר רב טובי בר קיסנא אמר שמואל כותבין אגרת מרד על ארוסה מביא בשם ריטב"א וז"ל היינו כשתובע לכנוס ואינה רוצה היא דאי כשתובע לגרש והיא אינה רוצית להתגרש מאי מורדת איכא הרי האשה יוצאה שלא לרצונה אלא ע"כ כשתובע לכנוס איירי עכ"ל וקשה הא הוא מבקש שתקבל ברצון הגט ולא מבקש לכופה ע"י סרדיוטים כי היא החביאה עצמה שלא יוכל ליתן לה הגט ובכל אופן לא יוכל לגרש אותה על כן כותבין אגרת מרד אלא פשיטא ליה לריטב"א הגם דתורה גילה ונתן בידה דבעל יוכל לגרש אותה אפי' בע"כ ועיין רשב"א גיטין דף ע"ה) היינו שיוכל לאסור אותה וליתן הגט בידה אבל הוא אינה מחויבת לשמוע בקולו לקבל הגט כאות נפשו יען שעל ידי זה יהי' נפסק שיעבודה וצע"ג.
<b>שוב</b> ראיתי דלק"מ בודאי אי אפשר לכתוב אגרת מרד עליה להפסיד כתובתה דהא לא מתכוונה להכאיבו ולצערו נהפוך הוא שניתן להצילה בנפשה שכל מחשבתה להציל עצמה שהיא אוהבת אותו ואיך יכתוב עליה אגרת מרד הלא באישות לא חטאה כנגדו הלא אפי' אם מרדה במלאכה אין כותבין אגרת מרד ואפי' מאן דסובר דכותבין אם מרדה במלאכה שאני התם דגם זה חלק מאישות אבל אם היא חפיצה להיות אשה לשמור כל עניני חיובה אינה מורדת אבל עכ"פ גם הוא לא נחשב כמורד אם מבקש שתקבל הגט ברצונה דהיא קנינו ומחויבת לשמוע בקולו ואם לא תשמע אליו א"כ הוא כופה בזה שלא יתן שיעבודו שאר כסות ועונה דעביד אינש דינא לנפשיה עד שתשמע לקולו וצדקו דברי ב"ש בעזה"י (אחר ימים מצאתי ראי' בדברי ח"מ סי' ע"ז סעיף ו' אם מדירה בדבר שהוא לטובתה דהוא אינו מורד וגם היא אינה מורדת ויש לחקור בו).
<b>היוצא</b> מזה בנידן דידן דאפי' לדברי ב"ש לא נחשב הבעל מורד אם מקפיד שתיקת גט ממנה בלי כפיה ע"י סרדיוטים אלא כופה במה שמונע ממנה שאר כסות ועונה עד שתשמע לו ולא נחשב מורד ה"ה במה שמונעת האשה ממנו תשמישה עד שתכפיהו לפרנס אותה על שולחנו עשתה כדין ואין בזה מרד כלל ודוק.
<b>וראה</b> זה מצאתי להפלאה בקו"א סי' ע"ז ס"ק ג' על הג"ה שכתב שם אם רוצה לגרש אינו מורד וז"ל לכאורה קשה טובא דדבר זה פשוט מדינא דש"ס כמ"ש הח"מ ס"ק ג' ונראה דקמ"ל דאם הוא רוצה לגרש אותה והיא אינה רוצית להתגרש אע"ג שיוכל לכופה ולזרוק לה גט מ"מ אין הבעל מחויב לכופה וכיון שאמר שרוצה לגרשה והעיכוב מחמת שאינה רוצית תו לא ה"ל מורד וכן משמעות דברי רמב"ם אם שנאה ישלחנה משמע דאם רוצה לשלחה תו לא הוי ליה מורד עכ"ל וכן כתב אח"כ וז"ל ובזה נכון אפי' לאחר חדר"ג שאינה יכול לכופה אפ"ה ס"ל לרמ"א ז"ל דלא הוה מורד דהא אף קודם חדר"ג לא הי' צריך לכופה אלא כיון שרוצה לגרשה תו לא ה"ל מורד ה"ה לאחר חדר"ג ומה יוסף שאינה יכול לכופה הא אין צריך לכופה כנלענ"ד פי' הג"ה זו עכ"ל הרי שהגאון חידש הדין רק לא הסביר שום טעם מדוע יהי' הדין כן ובחסדי ד' זכיתי ליתן טעם לשבח בעזה"י.
<b>אך</b> מה שהעיר הגאון שם דמחויב בשאר וכסות דהיא אינה מחויבת לרצות עצמה ליטול גט ברצון והביא ראיה דהא אשת אונס אם מרוצית לקבל גט מותר לו לבעלה לגרש וא"כ ימנע ממנה שאר וכסות עד שתתרצה לקבל הגט יעו"ש ולדעתי עפר אני תחת כפות רגלי תורתו נ"ל דשאר נשים אשר הם קנינו והוא יכול לומר דלא יחפץ עוד בממונו א"כ יכול אפי' לבקש שתקבל גיטה בלי כפיה ואם לא תשמע אליו תפסיד הכל אבל אונס אשר הקב"ה נתן לה זכות שלא יוכל הבעל לשלחה כל ימיו א"כ הדין הוא שלא יוכל לסלק שיעבודו מעליו א"כ אין יכול למנוע כלל ודוק.
<b>ואין</b> להשיב כנגד מה שחדשתי דאין אשה מורדת אם מבקשת תפקידה שהוא עפ"י דין א"כ הב"י בסי' זה מביא תשו' רשב"א על אשה שנחלה ולותה ונתרפאת ולא מבקשת לשוב אל ביתו עד שישלם נחשבת למורדת שכתב הרשב"א וז"ל אבל אם הוא מעכבת אף מחמת פרעון מה שלותה בזה יראה שאינו חייב לזונה דקרוב הוא בעיני לומר זה אחד מדרכי מורדת באומרת בעינא לי' ומצערנא לי' דכל האמרת כך טענה יש לה על צער שהיא רוצה לצערו וגם זו עילה מצאה לצערו ותולה בפרעון מה שלותה עכ"ל ולכאורה למה לא אמרי' בהיפוך דמבקשת לעשות דין לעצמה כיון דהדין כך שהוא מחויב לשלם ויכולה למנוע תשמישה עד שישלם וצע"ג.
<b>נלע"ד</b> דלק"מ דכל מה שמבקשת ממנו שלא יענה אותה עוד בעניני שאר כסות ועונה כאשר עינה אותה אז היא דיין לעצמה למנוע עניני אישות עד שיבטיח לה כדת הבנות בעניני אישות אבל לעוות עליו בתשמיש שהוא ענין אישות בעבור שאינו פורע לה מה שלותה ואוכלת אז הוה מורדת דהוא חייב לה ממון ואטו אם בעל יהי' חייב לאשתו ממון מה שיש לה ואין לבעלה רשות בה תהי' רשאי למנוע ממנה אישות הלא תוכל לשמש עמו ולתבוע בבית דין ממון שחייב לה על כן כתב הרשב"א דעילה מצאה ורוצית לצער אותו אבל אם היא מבקשת כופין על העתיד בענין חיובו בתורת אישות שאר כסות ועונה אין זה מורדת ודוק.
<b>וחפשתי</b> בפוסקים אחרונים ומצאתי להגאון בית מאיר בסי' ע"ז על דברי ב"ש בסי' קנ"ד שחקר אם אינו זן אותה לא הוה מורדת אם מונעת ממנו תשמיש דתוכל לומר קים לי כטור דכופין אותו להוציא וכתב הבית מאיר וז"ל אבל לענ"ד בלא ק"ל אינה מורדת דבכה"ג שאינה מורדת כדי לצערו כ"א לכופו לזונה כראוי דהא קיי"ל בח"מ סי' ד' עביד אינש דינא לנפשיה וא"כ מי יכריחנה לילך לב"ד לכופו אם היא תוכל לכופו במורדה וכן מורה הלשון בסעיף ב' ואם מרדה כדי לצערו מפני שעשה לו וכו' וכיוצא בדברים אלו משמע דעיקר כיוצא באלו שהן אך נקמה על העבר אבל לכופו על העתיד מה שהדין עמה אינה מורדת עכ"ל הרי לפניך כי הגאון חידש דבר זה כל מה שעושה לו כדי לכופו לעשות כדין עמה אינו בכלל מרד ובחסדי ד' הרחבתי לעמוק בדין זה מתורת ראשונים וראיתי שהוא העיר ג"כ מתשובת רשב"א שהביא בב"י דשאני התם דתביעות מלוה על הבעל ולא עליה ולכן אמרי' עילה מצאה והוה מורדת ולפמ"ש לא צריך לזה כי לו יהי' שחייב לה ממון אין זה אישות בשלומא אם תובעת מזונות בהעתיד בביתו אז הוא נוגע לאישות אבל אם הוא חייב לה ממון אינה רשאי לענותו בתשמיש ודוק וזה ברור בעזה"י.
<b>שוב</b> ראיתי לח"מ בסי' פ' ס"ק ל"ג שכתב על רשב"א הנ"ל וז"ל עילה מצאה לצערו ותולה בפרעון מה שלותה כלומר ולמה תהי' ידה על עליונה תבא אליו בתחילה ואח"כ יפרע מה שלותה עכ"ל הזהב משמע אבל אם יחלוט שאין רצונו לשלם מה שלותה גם רשב"א מודה דלא הוה מורדת וא"כ בנידן שאלתינו דהבעל עומד בדעתו שלא תהי' יושבת על שולחנו ובביתו חוץ משבת ויו"ט שפיר עשתה כנגדו ואין היא בכלל מורדת כנלע"ד.
<b>ולולא</b> דמסתפינא אמרתי עוד דלא לחנם נקטו הפוסקים דהיא אמרה מפני שעשה לי כך וכך או שקללני או עשה מריבה עמי היינו דהוה מורדת דהא הוא לא ציער אותה בעניני אישות אשר הי' בשב ואל תעשה היינו שלא בעל אותה או לא נתן לה מזונות ומלבושים א"כ איך היא מורדת בו לצערו בעניני אישות עור בעד עור כל אשר לאדם יתן בעבור מחמד נפשו זו אשתו אבל אם הוא מצער אותה בשב ואל תעשה היינו שלא נתן לה החיובים באישות למה לא תהי' רשאי להשיב לו גמולו בראשו בשב ואל תעשה הוא הי' פוטר מים ראשית מדון א"כ אין לה דין מורדת אפי' אם עשתה בתורת נקמה כנלענ"ד להלכה למעשה בעזה"י בנידן השאלה הזאת.
<b>סימן</b> <b>כט</b>
<b>שאלה</b> בא לפניו בכהן א' עם אשתו וספרה האשה ממקרה לא טהור אשר פגע בה כי בשבוע העבר אשר באו אנשי צבא מלחמה ועברו דרך מקומם ולנו שם לילה אחת ובא שופט הכפר והביא איש אחד מן הצבא להיות בביתם בלילה וכן נתן בבית כל א' איש אחד ולהזוג שני חדרים חדר לפנים מחדר ובחדר הב' הי' ב' מיטות באחת שכבה היא ובמיטה הב' שכב בעלה ויהי בחצי הלילה והיא ישנה ולא הרגישה שאיש בא עליה במיטה רק כאשר הגיע באברו באותו מקום והגיע פיו אל פיה נערה והרגישה שאין לו זקן וצעקה על הבעל ובתוך כך נער קשתו בה וברח מן המטה ועד שהבעל עשר נר וקרב אל מעתה ושאלה מה צעקתה ואמרה לו הנה איש בא אלי בתשמיש ומיד הגביה את כתונתה והי' מלא זרע איש ויצא אל החדר לראות אם האיש מלחמה שוכב במטתו ומצאו שהוא לובש בגדיו והכה אותו על לחיו כי טמא את אשתו והי' מריבה ובאו לשר הצבא וכיחש שלא עשה מעשה בה כי האמין שהאשה תהי' מרוצה וכאשר קרב אליה וצעקה ברח ממנה ולא טימא אותה אבל האשה אומרת שבעל אותה אבל מרוב פחדה לא ידעה עד היכן הגיע באברו ובתוך הצעקה הרגישה זריקת זרעו בה ובכו גם שניהם האיש עם האשה כי אהבת עולם ביניהם וגם יש להם ילדים קטנים ואמרה שטרם לקבל גט היא מבקשת תענית ושאר עינויים שלא לאכול בשר ויין וכדומה.
<b>תשובה</b> לפום רהיטא אשה זו אסורה דהא מבואר בסי' קט"ו סעי' ו' דאם אשה אומרת שזינתה ויש רגלים לדבר נאמנת ועיין בב"ש ס"ק כ"ג שם שהביא שמבואר כן בתו' יבמות והבית מאיר הביא דברי הירושלמי בפ' המדיר וכולן אם הביאו ראי' לדברי' נאמנת עכ"ל ובית מאיר הי' לו הגירסא אם נתנה אמתלא לדבריה נאמנת היינו אם היא הביאה רגלים לדבר מכ"ש אם לפנינו רגלים לדבר שנאמנת ע"ש ומסתברא דק"ו אם נתנה רגלים לדבר שנטמאה באונס דנאמנת וכן נ"ל דזה כוונת המשנה האומרת טמאה אני לך תביא ראי' לדבריה היינו רגלים לדבר דאילו הפי' עדים א"כ מאי קמ"ל דאם תביא עדים שתצא ועוד א"כ מאי ראי' לדבריה לו יהי' שלא דברה כלום אעפ"כ עדים נאמנים אלא פשיטא תביא ראיה היינו רגלים לדברי' שאמרה אז נאמנת ונהפוך הוא אי אפי' לא מועיל רגלים לדבר באשת ישראל ברצון אבל באשת כהן חקר התה"ד בפסקיו סי' רכ"ב דמשום מ"ע וקדשתו מחמירין וא"כ בנידן שאלתינו דיש רגלים לדבר שראה הבעל הכתונת כנגד מקום תורפה מלא זרע וגם מצא האיש מלחמה בחדר השני שלובש בגדים וגם לא כיחש להשר הצבא שקרב אליה וחפץ לבעול אותה רק שלא בעלה כיון שצעקה והיא אומרת שנבעלת ממנו כי האמינה שהוא בעלה א"כ היא נאמנת ואסורה עליו ומהכ"ת נימא דעיניה נתנה באחר ונחשוד אותה שנטלה לובן ביצה וזרקה על הכתונת שיהי' נראה כזרע איש עיין גיטין דף נ"ה וגם הלא בכתה ומבקשת להיות נשארת עמו כי אהבת עולם בינם וא"כ ברור דנאמנת ואסורה עליו וזה פשוט.
<b>אך</b> קשה הגירושין שמתי ללבי לדרוש ולחקור אולי יש תקנה לעלובה האנוסה שלא תגרש מבית תענוגיה ואשר יתן ד' בלבי אותו אשמור לדבר בעזה"י.
<b>ירושלמי</b> סוף נדרים וז"ל איסטרטיות נכנסו לעיר ובאתה אשה ואמרה אסטרטיות חבקני והטיל שכבת זרע בין ברכיי והתירה לאכול בתרומה אתא עובדא קומי ריב"ט באשה אחת שאמרה הביאם שלי פתני אמר לה אין הביאם אסור ואסרה הכא את אמר ואסרה הכא את אמר והתירה תמן באת ליסר עצמה והתירה ברם הכא באת להתיר עצמה ואסרה עכ"ל ודברי ירושלמי נפלאים כאשר האריך הנב"י מה"ת סי' י"ב שהשיג על הפני משה ע"ש וצע"ג.
<b>ונלע"ד</b> לפרש בעה"י דיש לדקדק במעשה הראשון שהתירה מספר הירושלמי שאמרה והטיל ש"ז בין ברכי הוא דבר שפתים הי"ל לומר אסטרטיות בעל אותי וגם במעשה השני פלא מה ספרה האשה שהביאם פתני הי"ל לומר נבעלתי להביאם ברצון וצע"ג.
<b>ופתרון</b> הדברים נ"ל כך דדבר גדול דבר הנב"י בסי' כ"ג דהשפיות של אותו מקום אינם מן המקום ביאה אלא הם פרוזדור החיצון לפני מקום הביאה והם רק חלק הירכים ואעתיק לשון הנב"י בד"ה ואמנם ידוע שבפגעו בין רגלי האשה אינו פוגע תוכף בפתח המקור רק קודם הפתח המקור יש שתי שפיות וביניהם קמט וסדק עמוק וארוך מלפניה ואחריה ואלו השפיות המה קצה הירכים ועומק הסדק זה הוא פרוזדור החיצון עכ"ל וכל הבועל בשפיות לבד לא התחיל לעשות העראה אפי' אם העראה הוי נשיקה היינו במקור אבל לא בשפיות וזה פי' הגמ' משם ואילך אינו אלא נשיקה ופטור וכ"ז באדם אבל בבהמה ליכא פרוזדור ופוגע מיד בהעראה וסיים שם שכיון בזה בתורת משה שבאשה כתוב את מקורה הערה ופסוק שקאי על בהמה כתיב שארו הערה ע"ש שהוא פלא.
<b>והנה</b> כלל גדול הוא בתורת בעילות אסורות שאין נתינת הזרע גורע או מוסף כח האיסור בעילה במקום שהוי ביאה חייב אפי' לא נתן זרע ובמקום שלא הוי ביאה שלא הכניס רק מקצת עטרה אפי' נתן זרע לא הוי ביאה אפי' ירה זרע כחץ ודבר זה אברר מדברי רמב"ם בפי' משניות פ"י מסנהדרין וז"ל ואין להוצאות זרע בענין חיוב העונשים סרך בשום פנים אלא כיון שהכניס האבר יתחייב העונש עליה ואפי' פירש מיד עכ"ל וכן מצאתי בתו' יבמות דף נ"ה ע"ב בד"ה אינו חייב וז"ל נראה דמחויב בשפחה חרופה אפי' בלא הוצאת זרע אך שתהי' ביאה הראוי' להזריע כמו ביאת איש ולא בעינן הוצאת זרע אע"ג דכתיב בה שכבת זרע ולא אתי למעוטי בשפחה חרופה אלא העראה ושלא כדרכה בסוף פ' דכריתות עכ"ל וכ"כ הרמב"ם בפ"א מה' א"ב ה' י' וז"ל וכל הביאות האסורות אחד המערה ואחד הגומר אעפ"י שלא הוציא ש"ז ואעפ"י שפירש ולא גמר כיון שהכניס ראש העטרה נתחייבו שניהם מיתת ב"ד או כרת או מלקות או מכות מרדות עכ"ל ועיין ירושלמי.
<b>היוצא</b> מזה דעפ"י ד"ת אין הוצאת זרע מוסיף וגורע בחיוב עונשים בביאת האסורות והגם שעיקר הנאת הביאה הוא בנתינת זרע בכ"ז אינו מוסיף יען דמיד שהכניס העטרה חייב הוא והיא מיתה או כרת או מלקות ומה לי אם הוסיף הנאה באיסור או לא ועיין שבועות דף ח"י אבל בוודאי השכל אנושי סובר דבעילה אסורה תלי' בנתינת הזרע כפשטות הקרא דכתיב "ושכב איש אותה שכבת זרע" רק קבלנו שהך שכבת זרע בא להורות למעוטי דרך אברים אבל לא בעינן ש"ז ממש וגם בשכל האנושי דאותו מקום השפיות הוא מקום ערוה ומי שהכניס האבר שם עשה ביאת איסור כי קפיד גברא על אותו מקום כי הוא אש בנעורת אבל הנותן התורה שם חק ומשפט כנגד שכל האנושי אפי' אם נתן זרע בין השפיות לא הוי ביאה ואם הכניס עטרה אפי' לא נתן הזרע הוי ביאה ודוק.
<b>ואקדים</b> עוד חקירה אחת אשר למדנו מתורת יחזקאל הנביא כי האשה אשר מנאפת בעבור אתנן היא נבלה בעצם וזונה במקרה אבל אם אינה מקבלת אתנן וק"ו שהיא תתן אתנן לזנות היא זונה בעצם (יחזקאל ק' ט"ז) האשה המנאפת תחת אישה תקח את זרים לכל זונות יתנו נדה ואת נתת את נדניך לכל מאהביך ותשחדי אותה לבוא אליך מסביב בתזנותיך ויהי בך הפך מן הנשים בתזנותיך ואחריך לא זונה ובתתך אתנן ואתנן לא נתן לך ותהי להפך לכן זונה שמעי דבר ד'" וכ' הבעל עקידה בשער מ"ב פי' הדברים וז"ל יאמר שהנשים אשר תזנינה לקחת אתנן הנה הן נבלות בעצם וזונות במקרה ואין ראוי' להחליט עליהם שם זונה כי אם מהנבלות ולזה קראם נשים לא זונות וכו' אמנם כשלא תקח כלום וכ"ש אם היא חוזרת אתנן לזונים הנה היא באמת זונה בעצם וראוי להחליט לה שם מהזונות שהיא תכליתה כמו שאמר לכן זונה שמעי דבר ד' עכ"ל וכן פי' במצודות דוד וז"ל לכן הואיל וכן עשית מאהבת הזנות לכן את קריאה זונה אמיתית עכ"ל אבל קבלה בידינו עיין ביבמות דף ס"א כל שנבעלה בלא פירצה היא בעילת זנות דכתיב אכלו ולא ישבעו הזנו ולא יפרוצו כל ביאה שאין בה פרצה אינה אלא ביאת זנות ר"א אומר זונה כשמה ועיין רש"י אשת איש שמזנה תחת בעלה ר"ט אומר זונה זו מופקרת אפי' אם זנה אשה בעבור אתנן או בעבור להציל נפשות או בפתויי הכל בכלל זונה.
<b>תמצית</b> הדברים אפי' אם קבלה שם זונה במקרה לא בעבור למלאות תאותה רק נתפסה בעבור דבר אחר הכל בכלל אחרי הוטמאה לבעלה כחז"ל באסתר כאשר אבדתי אבדתי דתורה אמרה ואת כי שטית הכל בכלל זונה אפי' באונס עיין יבמות דף נ"ו רק בישראל התירה התורה מן והיא לא נתפסה הא נתפסה מותרת אבל ברצון אפי' אם הי' לתכלית להציל לקוחים למות היא זונה ואסורה הגם ששכל אנושי לא יגיד כי היא זונה כי נתפתה ע"י ממון או שאר תחבולה של הסתר אעפ"כ גזרה התורה שהיא זונה והיא נטמאה ודוק.
<b>ועיין</b> רמב"ן בפ' משפטים על פסוק כי יפתה איש בתולה וז"ל ולכן אמר אונקלוס כי יפתה ארי ישדל יסובב את הבתולה בענינים רבים עד שישכב עמה ובעבור כי פתויי הבתולה בענינים רבים פעם בדברים פעם בממון פעם בשקר שיטעה אותה פעם באמת שרצונו לישא לו לאשה לא יחד לו לשון ועשאו השתדלות עכ"ל ועיין רמב"ם בפי' המשנה סוף נדרי' שכ' שכל פיתוי חלק מן האונס ע"ש ואין כאן מקומו כי דבריו צריכים ביאור.
<b>ועתה</b> אבאר בעזה"י הירושלמי במעשה הראשונה שאמרה האשה אסטרטיות חבקני והטיל ש"ז בין ברכי דייקא היא ואמרה שהטיל גם ש"ז בשפיות כי האמינה שזה הוא גורם הטומאה והאיסור אם הטיל ש"ז באותו מקום אפי' בשפיות כאשר השכל אנושי גוזר א"כ באה לאוסרה עצמה והתירה אבל במעשה השני אמרה הביאם שלי פתני מאיזה פתויים אשר איש יפתה אשה הי' משדל אחריה עד שנתפתה לבה אבל מעולם לא עלה על דעתה לשטות מאחרי בעלה למלאות תאותה אז הבין שלא אמרה זניתי לרצון אלא פתני שהיא השכילה להתיר עצמה ואמר אין הביאם אסור לפי דבריך גם הביאם מותר בך כיון שאין את אסורה לבעל אין את אסורה לבועל עיין תו' יבמות דף נ"ה ובח"מ ובמ"ל ואסרה כיון שהיא באה להתיר עצמה ואסרה כנלענ"ד.
<b>נחזור</b> ליסוד הדברים שדבר אלקים אמת בפי הנב"י שאם לא הכניס הבועל כל העטרה בתוך המקור היינו פי הרחם אשר הוא לפנים משפיות לא נאסרה לבעלה א"כ לפי דיבורה יש מקום ספק אם הגיע כ"כ ונימא נוקמה אחזקת היתר לבעלה ומה שנראה זרע איש אין ראי' יותר שהכניס כל העטרה דלמא רק מקצת ואין מוציאין אשה מבעלה מספק ואולי בכ"ז ערומי קא מערמא דבאמת עיניה נתנה באחר ויען כי אנה לידה מקרה לא טהור אמרה שלא ידעה עד היכן הגיע שאם תקבל גט לא תהי' מאוסה בעיני האיש אשר חפצה בו ומהכ"ת תהי' נאמנת על בעלה ואינו רשאי להאמינה מחמת חדר"ג וכיון שהוא אינו עושה איסור גם עליה אין איסור כשיטת ר"א ממיץ.
<b>ואעתיק</b> דבר מחידושי נדרים דף צ' בתו' ישנים וז"ל וא"ת טמאה אני לך אמאי לא מהימנא הא שויתה אנפשה חד"א כדאמר בקידושין פ' האומר קדשתני והוא אומר לא קדשתיך הוא מותר בקרובותיה והיא אסורה בקרוביו ותי' הרב ר' אליעזר דלא מצינו זונה שהיא אסורה לינשא לכהן דוודאי הוא מוזהר עליה אבל היא אינה מוזהרת עליו הלכך גם לדבריה אינה אסורה בו וק' דאמר פ' יש מותרות דף פ"ד כל היכא דאיהו מוזהר היא נמי מוזהרת וע"ק דבגמ' אמר דאוכלת בתרומה שלא להוציא לעז על בניה ואמאי יהא גבי תרומה שויא נפשה חד"א עכ"ל.
<b>הכונה</b> נ"ל הך איסור דשויא אנפשה חד"א היא דוקא אם אשה פנוי' אומרת א"א אני או אשה טהורה אמרה נדה אני או אדם אומר בשר זה נבילה וכדומה דעכ"פ שייך אותו איסור לגבי גוף אשר עשה הך היתר לחתיכה דאיסורא דהא פנוי' תוכל להיות א"א ואשה טהורה תוכל להיות נדה והבשר יוכל להיות נבילה כמו כשרה דהך אדם אסור בנבילה אז אפי' אם אדם אומר על חפץ היתר שהוא איסור בשם איסור שהוא מצוה עליו ושייך בו אז שייך לומר שוי' אנפשי' חד"א אבל איסור זונה הוא איסור דשייך רק לגבי כהן דהא ישראל מותר בשם זונה דאפי' א"א שזנתה ברצון אינה נאסרה לבעלה משום זונה רק משום טומאה דהא אם נתגרשה מבעלה יכולה להנשא לישראל אחר אף שיש עדים שזנתה ברצון יען דשם זונה לא נאסר בישראל וא"כ דלא שייך שם זונה להיות אסור בישראל אז אם אשת ישראל שזנתה ברצון או אשת כהן שאמרה נאנסה ואנו חוקרים שתהי' נאסרת מכח שאחד"א מכח שם זונה אז אמרי' כיון דליכא עליה שם איסור זונה כלל איך נימא שוי' אנפשה חד"א באיסור דלא שייך גבה לעולם רק אם באמת זנתה ונעשית זונה לגבי כהן שהוא לא יבעול זונה אבל אי אפשר שהיא תשוה נפשה חתיכה דאיסורא מכח שם זונה דהא לעצמה לא הוי שם זונה שם איסור ולא שייך לאסרה עצמה בדבר דלא שייך בה וזה שסיים וז"ל הלכך גם לדברי' אינה אסורה בו עכ"ל דהא היא לא נעשית חתיכה דאיסורא והבן והקשה תו' עליו הא אם באמת זנתה אז גם היא מוזהרת עליו א"כ יש משכחת שם איסור גם עליה וא"כ הגם דלא זנתה והוא לא נאסר נימא שווי' אנפשה חד"א דהא יש משכחת גם עליה איסור אם באמת זנתה ור' אליעזר כיון דלפני עצמה לא משכחת איסור זונה רק משום דכהן עכ"פ לא שייך שאחד"א והבן והקשה תו' בתוקף עכ"פ אם באמת נאנסה אסורה בתרומה מכח עצמה א"כ נימא עכשיו שוי' נפשה חד"א והבן ור' אליעזר סובר דאיסור שוי' נפשה חד"א הוא רק במה שאמרה טמאה אני לך לאסור לבעלה אבל איסור תרומה בא אם יש עליה שם זונה וע"י איסור שלה לא קבלה שם זונה והבן ובזה מיושב חקירת שב שמעתתא ש"י פ' י"ט שחקר אם בכל שוי' נפשה חד"א יש איסור על איש אחר למשל אם פנוי' אומרת א"א אני אם יש גם איסור על הבועל והביא ראי' מר"א ממיץ הנ"ל דליכא איסור ולפמ"ש שאני איסור כהונה דאין עליה הך איסור בעולם אבל בא"א אני הוא איסור ישראל א"כ לגבי האיש יש איסור ודוק.
<b>סימן</b> <b>ל</b> ברכת שמים מעל ראש גבר אחי האברך הרהמ"ג החו"ב כבוד הרב ר' זוסמאן נ"י אבדק"ק האלאש.
<b>אהובי</b> אחי נ"י מכתבך בהשאלה וגם חידושי רעיונך הגיעני ומן השמים עכבוני שלא להשיב לך כאות נפשי ואמרתי להראותך שהתחלתי ללמוד ואכתב לך איזה השגות על הגאון נב"י אשר הפליא לעשות בסי' ע"ב ותשובת השייכים לזה ותשיבני דבר להצדיק דברי הנב"י ואולי עד אז יהי' בידי להשיב לך דבר ברור בעזה"י.
<b>(</b><b>א</b><b>)</b> ראיתי בנב"י ח"ר סי' ע"ב שחידש דעדי זנות ל"צ עדות שאתה יכול להזימה דהרי אם הוזמו לא נאסרו על נשותיהם והוה עשאי"ל כקו' התוס' על בן גרושה ועכ"ח כתי' התוס' דדרשי' לו ולא לאשתו ולא קאי עלי' כאשר זמם וא"כ הוה בזנות כמו בבן גרושה דל"צ כלל עדות שאתה יכול להזימה דלא קאי עלי' כאשר זמם יע"ש.
<b>ולדעתי</b> מופלא להבין חידושו דפי' הפסוק ועשיתם לו כאשר זמם לעשות לאחיו היינו כאלו הוא יהי' חייב בדבר אשר העיד על חבירו למשל אם העיד שחבירו חייב על חילול שבת נחשב כאלו הוא הי' המחלל שבת ונסקל ולכן בנידון אם הי' העדים כהנים ומעידים על כהן חבירם שהוא בן גרושה הקשה תוס' שפיר למה יהי' מועיל עדותם הלא המה ראוים לקבל הזמה ולומר דיהי' נחשב פסולים לכהונה ואעפ"כ הוה הדין אם הוזמו דלא נפסלו לכהונה אז נגלה דהוה עשאי"ל אבל בודאי מעולם לא הקשה תוס' א"כ איך יהי' עדי ישראל נאמנים לומר על כהן שהוא בן גרושה הלא המה לא יכולים להעשות בני גרושה להיות פסולים מכהונה וא"כ איך יהי' עדים ישראל נאמנים לפסול כהן מכהונתו זה לק"מ דמה שאינו יכול להיות בעדים הזמה כאשר זממו לעשות אינו עושה דבר דתורה לא חידש ועשיתם כאשר זמם רק אם הגוף עכ"פ ראוי' לכך ובישראל לא שייך פסול כהונה לכן הקשה על המתני' הלא בעדי כהן דיכולים להיות פסולים משם בן גרושה ואעפ"כ לא נעשו בן גרושה תחתיו והבן וא"כ כאן בעידי זנות לו יהי' שנחשב לנו כאלו העדים זנו באשת איש ועברו עבירה מעשה זנות כמו האשה שמעידין עלי' מ"מ אם האיש זנה עם א"א לעיני כל רואי שמש אעפ"כ לא נאסר על אשתו ומהכ"ת אם העיד על א"א שזינתה והוזם יהי' הוא אסור באשתו הלא אין איש נאסר על אשתו אפי' אם זנה עם עריות וא"כ ל"ש בו לעשות כאשר זמם אבל עכ"פ צ"ל עדות שאתה יכול להזימה והבן.
<b>(</b><b>ב</b><b>)</b> עוד ראיתי שם שהוכיח דבממון ל"צ עדות שאתה יכול להזימה דהא מצרפים עדות מיוחדת והלא עד הראשון יכול לומר לחייב שבועה באתי כמו בסנהדרין דף מ"א ובב"ק דף כ"ד.
<b>ונלע"ד</b> לחלק בשלומא שם בנערה מאורסה לו יהי' שב"ד מקבל עדות להרוג אותה עכ"פ גם זה מקובל מעדות הנ"ל שהיא נאסרת על בעלה משעה שהעידו עד שנהרג אותה אסור לבעל לבעול אותה וא"כ בעכ"ח הב"ד מקבל עדותם לאסור אותה על בעלה וא"כ יוכלו העדים לומר רק זאת חשבנו שתהא אסורה ולא חשבנו להעיד גם להרוג אותה וה"ה בב"ק דעדים יאמרו אנן לא הווין יודעים שכולם הבאים לב"ד באים בעבור שור הנ"ל וחשבנו רק להעיד על השור להיו' תם ולשלם חצי נזק והגם שב"ד מקבל עדותם להיו' שור מועד ולשלם גם נזק שלם אבל בתוך נזק שלם נכלל גם חצי נזק כמו שמשלם התם וקיבל הב"ד חיוב חצי נזק בודאי וא"כ יאמרו העדים שרק על חיוב חצי נזק העדנו ולא חשבנו להעיד שישלם עוד יותר להיות נזק שלם והבן אבל בעדות מיוחדת שבא היום ע"א ואם יבוא עוד ע"א אז אין אנו פוסקים שבועה דמאי תכלית יהי' בשבועה אם חייב לשלם על פי ב' עדים ולא משכחת שבועה עם תשלומים ביחד וא"כ כל הע"א המעיד צריך להעיד על שתי מחשבות אם לא יהי' עוד ע"א אז יפעל שבועה ואם יש עוד ע"א לא אפשרות בשבועה דהא יש ב' עדים בעולם אשר יודעים דלא יוכל לשבוע כנגדם וע"כ אז פועל עדותו בצירוף השני לשלם וא"כ איך יאמר אני איני חייב בהזמה דלא באתי אלא לחיוב שבועה אטו זה ברור דיפעל שבועה הלא אם יבוא עוד ע"א לא משכחת שבועה וא"כ אם לא יחשב לפעול על תשלומי ממון א"כ עדותו בטל לגמרי כאלו לא העיד כלל ואין עד יכול לומר לב"ד שכוונתו להעיד רק על אופן א' והבן זה היטב כי נכון בעה"י.
<b>ומיושב</b> בזה קו' תוס' בב"ב דף נ"ו בג' כיתות על חזקת שדה שהקשה תוס' שעדים יכולין לומר לחייבו פירות באנו שישלם מה שאכל ותי' יען שהוא הביא עדים מסתמא לא באו לרעתו יעו"ש ולפמ"ש מיושב דעדים צריכין לחשוב מיד אם יבואו ג' כיתות עדים על ג' שנים אז לא נשאר כלל שיהי' המוחזק צריך לשלם נהפוך הוא נעשה חזקה בידו ואם לא יכוונו על חזקה הוה כאלו לא העידו כלל ואין עד יכול להגיד באופן מתוך אופן אלא בכל אופן יפעל הגדתו עדות מעלי' ודוק.
<b>ואין</b> להשיב מסנהדרין דף פ"ו דעדי גניבה אומרים אנו להלקותו באנו והגם דבאמת אם יבואו אח"כ עדי מכיר' לא יפעלו מלקות כמבואר ברש"י שם ואעפ"כ פוטרין עצמן שלא באו אלא להלקותו לק"מ דשאני התם דעל מעשה גניבה ליכא מיתה רק מלקות והם העידו רק על גניבה ורק אם באו אח"כ עדי מכירה שמחייבים אותו מיתה פטור ממלקות דמיתה חמור ממלקות ונכלל בו עונש מלקות שבא על הגניבה אבל בע"א שאומר שראה הלואה שהוא גוף החיוב תשלומין דהלא עד הב' ג"כ אינו מעיד רק זאת שראה את הלואה רק ע"א לא קם לממון וחייבו התורה שבועה אבל אם יבוא עוד ע"א נשאר עדותו לממון ולא בא כלל חיוב שבועה והבן.
<b>(</b><b>ג</b><b>)</b> גם הביא הנב"י ראי' דל"צ עדות שאתה יכול להזימה בממון דהא ע"א מהני לשבועה ושם אין בו להזים שאם יוזם אין בו אפי' מלקות דהא העד לא חייב לא ממון ולא מלקות ולא נעשה הרשעה כמבואר ברמב"ן סנהדרין דף פ"ו וא"כ לא קאי קרא דמשפט אחד בממון על עדות שיכול להזים דהא ע"א מהני לשבועה דלא שייך בו שיכול להזים כמו שחידש מהר"י דאורלייניש כמ"ש תוס' דף ו' יעו"ש ועפר אני תחת כפות רגליו דנ"ל דתורה לא כתבה ועשיתם כאשר זמם לעשות לאחיו רק אם כבר גמרו הב"ד לעשות מה שבקשו העדים לעשות כגון שאומרים שהוא חיוב מיתה או מלקות או ממון יען שעשה עבירה פלונית או הלוה מעות וכדומה שנעשה בגמר דין אשר זממו לעשות אבל ע"א בא שראובן חייב לחבירו מאה זהובים ופוסקים הב"ד שבועה שישבע להכחיש את העד ולא ישלם א"כ לא גמרו את הדין לעשות כאשר זמם העד א"כ שלא נגמר לעשות כאשר זמם לא שייך שנעשה לו דין הזמה כאשר חישב לעשות לאחיו דהלא העד לא ביקש שישבע כנגדו רק אמר שחייב לחבירו לשלם והבן ומה שחיזק הנב"י דמשכחת אפי' חיוב ממון כגון במתוך שאינו יוכל לישבע לק"מ דזה לא בא ע"י אמירת עדות של העד רק מתוך שאינו יוכל לישבע משלם דממנ"פ אם נחשב כאלו חייב ממון ע"י הע"א א"כ בודאי אם הוזם צריך העד לשלם מתוך כאשר זמם או שחייב מלקות דהא הב"ד הרשיעו ממון ועכ"ח יען דלא נעשה הרשיעות ע"י העד רק ע"י הב"ד וע"י הבע"ד צריך לשלם יען שלא יוכל לישבע ודוק.
<b>ומה</b> שדימה לדברי מהר"י במכ"ת של הגאון הנב"י לא דמי דכוונת תוס' כך דבממון א"א לומר שלא מקבלים עדות מיוחדת דבשלומא בנפשות דכתיב וע"א לא יענה בנפש למות וא"כ לא יקבל עדות ע"א כאשר בא לפני עצמו ממילא אם יבוא עוד ע"א לפני עצמו ג"כ אין מקבלים חוץ אם באו שנים ביחד דתורה אמרה לא יקום ע"א דכל אחד אינו עדות אבל בממון כיון דעדות ע"א חשוב שנקבל עדותו לשבועה א"כ כיון שעדותו חשוב גם אם ישאר ע"א ממילא חשוב עדותו שנצרף יחד עדות שנים מיוחדת לחייב ממון ולא שייך משפט אחד יהי' לכם שלא נקבל עדות מיוחדת ודוק.
<b>(</b><b>ד</b><b>)</b> והלום ראיתי בנב"י שם סתירה שפי' דברי הר"ן שכ' וז"ל אע"ג דגבי ממון קיי"ל דמצטרפין לגבי אישות דשייך בד"נ בבת אחת בעינן להו עכ"ל ופי' הנב"י דבשלומא בעדי קדושין שתהא נעשה א"א ושוב הבא עני' במיתה זה שייך לד"נ אבל בגט שעדים באו להעיד שהבא עלי' עוד לא יתחייב מיתה זה ל"ש לד"נ ומהני עדות מיוחדת יעו"ש בד"ה ולא שהאריך בזה.
<b>ופלא</b> גדול על הגאון הנ"ל הלא מבואר סוף יבמות דר"ע סובר דעדי נשים צריכה דרו"ח כיון דשרינן א"א לעלמא כד"נ נמי יעו"ש ברש"י שפי' וז"ל דהבא על א"א בחנק עכ"ל א"כ מבואר להתיר א"א לעלמא הוא כד"נ ועוד מה לי להוציא מד"נ או להכניס לד"נ.
<b>ועוד</b> נפלא הלא ע"י שאמרו שנתגרשה אז גם אם מת בעלה וכהן בעל אותה חייב מלקות והוה כד"נ מה לי קטלא כולה מה לי קטלא פלגא עיין כתובות דף ל"ח מלקות ומיתה הוה רק מיתה אריכתא.
<b>(</b><b>ה</b><b>)</b> ומה שהביא שם הנב"י ראי' דעדות מיוחדת מהני לאסור אשה על בעלה דתוס' במכות דף ו' כתבו בשם מהר"י שהקשה כמו שקרובים פסולים בד"מ מדכתיב משפט אחד ה"ה נימא דעדות מיוחדת פסול בד"מ ותי' וז"ל ונראה דע"כ האי קרא לאו בד"מ קאי דע"א מועיל לממון דלשבועה מיהא איתא עכ"ל והקשה הנ"ל הא עדות מיוחדת כשר בד"מ ואפי' בדברים שאינן נשבעים עליהם כמו שטרות וקרקעות ועכ"ח יען דמשכחת ד"מ דשבועה א"כ עכ"ח האי קרא לא קאי בשום ד"מ וא"כ אחר קינוי וסתירה דנאמן ג"כ ע"א לאסור אשה על בעלה ועכ"ח דקראי לא קאי לאסור אשה על בעלה אפי' אם לא הי' קינוי וסתירה יעו"ש.
<b>ונ"ל</b> בעז"ה דיש לדקדק למה האריכו בעלי תוס' וז"ל האי קרא לא בד"מ קאי דע"א מועיל לממון דלשבועה מיהא איתא עכ"ל רק הי' לכתוב האי קרא לא בד"מ קאי דע"א קם לשבועה למה הוסיפו דמועיל לממון הלא תוס' חידש זאת כמו דקם לשבועה כך קם לממון.
<b>אך</b> הכוונה הוא דע"א קם לשבועה ואם אינו יכול לישבע צריך לשלם א"כ נגלה דמועיל ג"כ לממון עיין רא"ש והגהת אשר"י בב"מ דף ב' דהא ע"י עדותו בא תשלומין ובפסוק לא יומת עפ"י ע"א מגלה הקרא דלא יהי' משכחת מיתה עפ"י ע"א א"כ נגלה דקרא לא קאי על ממון אבל בסוטה דלא משכחת לאסור אשה על בעלה רק בב' עדות של קינוי וסתירה א"כ לא משכחת דנאסרת אשה על בעלה ע"י ע"א ודוק.
<b>ועוד</b> נ"ל דשאני ע"א לשבועה דצריך להיות דווקא עד כשר ולא אשה וקרוב כמבואר ברמב"ם ה' עדות ועכ"ח דצ"ל עליו שם עדות דלא יקום ע"א באיש לכל עון ולכל חטאת אבל ע"א כשר קם לשבועה א"כ נגלה דיש כח עדות ע"י ע"א בממון אבל בזנות אחר קינוי וסתירה דנאמן אפי' אשה אפי' קרוב באמת אין עליהם שם עדות רק דלא צריך עוד שם עדות יען דהי' עדות בקינוי וסתירה ויש רגלים לדבר אח"כ להאמין אפי' אשה אבל לא בתורת עדות א"כ אין שייך שאפי' בלא קינוי וסתירה יהי' עדות מיוחדת כשירה ויהי' עליו שם עדות יען שמצינו שע"א אחר קנוי מהני דשא"ה דלא צריך להיות עוד שם עדות אבל במקום דצריך להיות שם עדות אז עדות מיוחדת לאו שם עדות שיכול לאסור אשה על בעלה דאל"כ נימא שגם נשים וקרובים נאמנים וז"ב בעזה"י.
<b>(</b><b>ו</b><b>)</b> ירושלמי פ' מי שאחזו הובא ברי"ף שם וז"ל נתיחדו בע"א שחרית וע"א בין הערבים זה הי' מעשה ואמרו אין מצטרפין עכ"ל ופי' הר"ן שם הגם דבממון עדות מיוחדת כשירה אבל לגבי אישות דשייך בד"נ בבת אחת בעינן להו עכ"ל והב"י בח"מ סי' ל"ו ביאר טעם ירושלמי יען דבעל ואשה לא ראו עדים ולא נתכוונו לשם קדושין ובב"ש נתקשה באמת למה לי' להר"ן הטעם דאישות הוה כד"נ ולא אמר בפשטות כטעם הב"י דאין כאן חשש קדושין וצע"ג עוד הקשה הנב"י שם דאי כהר"ן דעדות מיוחדת פסול לגבי אישות א"כ למה לא השמיע הירושלמי חידש יותר אם ראה אחד מחלון זה ואחד מחלון זה לא הוה יחוד דגם זה נכלל בעדות מיוחדת הגם דראו השני עדים בזמן אחד אלא עכ"ח הטעם כמ"ש הב"י יען דבעל ואשה לא ראו השני עדים אשר צריכין לפעול על קדושין וצע"ג.
<b>ונלע"ד</b> בעזה"י ליישב דיש לי לדקדק למה נקט הירושלמי ע"א שחרית וע"א בין הערבים ולא נקט א' ערבית כמו שנקט א' שחרית מאי הוא וא' בין הערבים וצ"ע לכאורה.
<b>אמנם</b> נ"ל דמדוקדק היטב בעזה"י דבודאי מה דאמרי הן הן עדי יחוד הן הן עדי ביאה הוה הכוונה כן אם ראו שנתיחדו והי' למשל האיש ואשה ביחד בחדר סגור שעה או שתים ואח"כ יצאו והעדים לא זזו מן התחלת היחוד עד שנפרדו
<b>**(</b>הג"ה ואפשר עוד שיוכלו העדים לילך משם דדי שיש עדים שנתיחדו א"כ אנן סהדי שבעל אותה ואם ראו שיש עדים על היחוד א"כ יוכלו לפעול לשם קדושין דמה שידעו שיש עדים על היחוד הוה כאלו ראו עדים בשעת ביאה וממילא אם ראו עדי יחוד עד ששניהם נתיחדו א"כ יש עדי קדושין ועיין רש"י גיטין דף פ"ו ד"ה הן הן ודוק שם.)** אז המה עדים דבודאי בעל אותה באותה זמן שהי' ביחד הגם שא"א לדעת הרגע שנעשה הביאה אולי רוב הזמן נשתגעו בחיבוק ונישוק ומיעוך בין הדדים כחכז"ל כתובות אבל עכ"פ כיון שלבו גס בה מתחילה וגם הסתיר עצמו עמה לפני העדים אז בודאי לא פרש ממנה עד שבעל אותה והלא העדים לא פרשו כל זמן היחוד והאיש והאשה ראו אותם שהמה עומדים שם א"כ יהי' איזה רגע שיהי' שנעשה הבעולה בודאי בעל אותה לשם קדושין והלא העדים לא זזו משם כל זמן שהי' היחוד.
<b>והנה</b> במכות דף ו' מבואר דיש זמן בבעילה אחת שע"א יראה מחלון ואח"כ יפרוש ויראה חבירו דעדיין הוא דש ועוסק באותה בעילה וא"כ אם ע"א רואה בסתירתם ובא עוד ע"א ורואה בסתירתם א"כ ידעו הבעל והאשה שראו שני עדים זה אחר זה הסתירה וכאלו ראו זה אחר זה הבעילה דכל אחד הוא עד שבעל אותה וכאלו ראו מעשה בעילה אחת זה אחר זה והי' עדות מעלי' אבל אם ע"א ראה הסתירה רגע אחת קודם חצות היום אז נקרא הזמן שראה הסתירה בשחרית והע"א הב' ראה הסתירה אחר חצות היום דאז נקרא בין הערבים כמבואר בשחיטת פסח אז צריך להעיד שראה הביאה אחר חצות שנקרא בין הערבים א"כ יש סתירה בזמן ודיני אישות דומה כדיני נפשות ופסול העדות יען כי סותרים העדים בחקירות אבל לעולם שניהם מעידים על בעילה אחת דהלא משכחת שחד בעילה יהי' נמשך בהוספות הכוחות בהעראה ובגמר ביאה עד שראו שניהם זה אחר זה כל בעילת הקידושין והוה יכולין לכווין לשם קדושין דהלא יש כאן ב' עדים על הסתירה על פעולת ביאה אחת ואפ"ה לא הצריכו גט אז יש רבותא יותר אם ראו זה אחר זה מאשר ראו בבת אחת והעדים לא ראו זה את זה כמבואר בגמ' מכות דף ו' ומיושב קו' הנב"י ומיושב קו' הב"ש ודוק כך עלה בדעתי לפום רהיטא ואי"ה אחקור עליו בל"נ.
<b>(</b><b>ז</b><b>)</b> עיין נב"י סי' ע"ד שנתקשה בלשון התוס' בכתובות דף ל"ג בד"ה אלא שהקשה אמאי לקי אעדות דבן גרושה הא הוה עשאי"ל והוא פלא שלא הקשה איך נעשה הוא בן גרושה מתחילה הא הוה עדות שאין אתה יכול להזימה וכן הקשה באמת בתוס' מכות דף ב' יעו"ש שנדחק מאוד.
<b>ונ"ל</b> דדברי תוס' במכות נפלאו בלשונם שכ' וז"ל ותימא כיון דאם הוזמו אינן נעשין ב"ג א"כ גם בשלא יוזמו איך יעשו על פיהם ב"ג דהכי הוא האמת ואמאי הא הוה עשאי"ל עכ"ל והוא מוקשה כך הי' להם לכתוב תימא כיון דאם הוזמו אינן נעשין ב"ג א"כ איך נעשה הוא ב"ג הא עשאי"ל ואין זה עדות ולמה האריכו גם בשלא יוזמו איך יעשו על פיהם ב"ג ומה שהוסיפו עוד דהכי הוא האמת הוא מחוסר הבנה מאוד.
<b>אך</b> הכוונה בכתובות הוא איך ילקו העדים שהוזמו הא לא הוי בזוממי זוממין דאם יוזמו המוזממין מאי יחייבו הא הם לא רצו להרשיע אותם בגוף עדותם לעשות אותם לב"ג דהא המזימין לא נעשו ב"ג תחתיו א"כ לא רצו המוזממין לעשות דבר לעדים הראשונים וא"כ הוה עשאאי"ל ע"ז תי' תוס' דבשלומא בזוממי טריפה יכולין לומר גברא קטילא קטלנא ולא בא על הריגת טריפה לא מיתה ולא מלקות אבל הכא כיון שהמזימין רצו לגרום מלקות לעדים הראשונים א"כ יש לעשות להם הזמה במלקות וזה שסיימו התוס' אבל הכא נתקיימה הזמה במלקות ולא כתבו שיכול לקיים במלקות יען דכבר נתקיים במלקות ולא חקרו כאן איך מקבלין מתחילה עדות דב"ג הא הוה עדות שאאי"ל דהא לר"י דממון ומלקות אמרי' ממון ולא מלקות א"כ עכ"ח קאי קרא בב"ג דאיכא מלקות כמובן אבל במכות שהקשה על המשנה שהיא אליבא דכ"ע אפי' לעולא עיין כתובות דאמרי' מלקות ולא ממון א"כ הקשה בתוקף איך נעשה מתחילה הוא בן גרושה כנ"ל לפום רהיטא.
<b>(</b><b>ח</b><b>)</b> עיין בנב"י סי' ע"ד שהוכיח דלפסול לשבועה לא בא לעד מלקות דאל"כ איך כתבו תוס' כאן בכתובות דגבי טריפה ליכא לא מיתה ולא מלקות וקשה הא בא מלקות דהא פסלו אותו לשבועה יעו"ש.
<b>ולע"ד</b> לק"מ דשאני שם בטריפה דעדים יאמרו אנו לא היינו באים לפוסלו לשבועה רק לחייבו מיתה וע"ז לא בא לנו חיוב דגברא קטילא קטלנא והבן אחיך הדש"ת.
<b>סימן</b> <b>לא</b> המחי' חיים יתן חיים בריאים ומוצלחים לראש אחי הרהמה"ג החו"ב דורש נאה ומקיים כבוד הרב ר' זוסמן נ"י אב"ד ק"ק האלאש יע"א.
<b>אהובי</b> אחי יישר כחך השגתך קבלתי ואודיעך כאשר עם לבבי לחזק דברי או להודות לך כי כבר משפט בחרנו לנו את הטוב נקבל זה מזה.
<b>(</b><b>א</b><b>)</b> כתבת וז"ל כתיב כאשר זמם כמו שהוא עשה עבירה זו כך יעשה לו לא הבנתי הלשון ועיין ריש מכות קו' הסוקל עם דברי התוס' שם כי לא נעשה לזוממין המיתה שרצו לחייבו עכ"ל דבריך נפלאים בעיני הכי אין זה מפורש כל הזוממין מקדימין לאותו מיתה ורמב"ם בפי"ח מה' עדות ה' א' כ' וז"ל ומ"ע לעשות לו כמה שרצה לעשות בעדותו לחבירו אם בעבירה שחייבין עלי' סקילה העידו והוזמו נסקלין כולם ואם בשריפה נשרפים וכן שאר המיתות עכ"ל תמצית הדברים אם ראובן ושמעון העידו על לוי שעשה עבירה אשר נתחייב עלי' בב"ד סקילה או שריפה ואחר שנגמר דינו הוזמו העדים אז הם חייבים סקילה או שריפה ונחשב כאלו הם עשו אותה העבירה ויתחייבו על העבירה אותה מיתה כמו שרצו לעשות לאחיהם אותה מיתה על עבירה פלונית ובר פדא שרצה לעשות ק"ו מה המחלל אינו מתחלל וכו' השיב רבינא א"כ נתבטל עדים זוממים דנאמר מה הסוקל לחבירו באבנים והמית אותו בהם אינו חייב רק סייף העדים אשר רק רצו לסקול לחבירם והוזמו ק"ו שלא יסקלו וא"כ בטל עדות זוממים כי באמת מי שסוקל לחבירו אינו חייב רק סייף ואם עדים מעידים שסקל ראובן לשמעון לא רצו לחייבו רק סייף ואם הוזמו גם הם בסייף אבל אם העידו עדות על חבירם אשר הב"ד מחייב להעובר סקילה אז גם הם נסקלין כאלו העידו עדים עליהם שעשו עבירה פלונית אשר הב"ד מחייב עלי' סקילה ודוק.
<b>ודע</b> דנב"י [סי' ע"ב] בד"ה הנה צריך הקשה על פי' ר"ת הלא למה צריך קרא בזוממי בת כהן דלא נדונין בשריפ' הלא בכל הזוממין הדין כן וע"כ דשאר זוממין חייבין אפי' שריפה וא"כ נשאר גם לר"ת הקושי' ע"כ מיעטא הקרא ולדעתי דש"ה דאשת איש שזנתה בחנק ובת כהן שמחללת אבי' עיין סנהדרין דף ע"ו נידונית בשריפה וא"כ ס"ד דעדים שרצו ג"כ לחלל אבי' ולהרוג אותה יהי' גם הם בשריפה קמ"ל ודוק ועיין תמורה דף ג' ע"ב מקלל דקעביד תרתי דקמפיק ש"ש לבטלה וקמצער לי' לחברי' לא תיסגי לי' במלקות יעו"ש ה"ה כאן רצו להרוג אותה ולחלל אבי' ודוק.
<b>(</b><b>ב</b><b>)</b> כתבת וז"ל כתבת שקו' התוס' רק על זוממי כהנים ולא ישראל דלא שייך כאשר זמם בהם שיהי' בני גרושה וכו' פלא שלא דייקת ברש"י במתני' שפי' באמת בכהנים משמע כמוך אבל למה לא שייך לפסול גם ישראלים שיהי' כחלל לפסול אשתו ובניו לנשוא לכהנים וגם שם הקשה תוס' בד"ה בעינן ממצרי האיך שייך זאת בישראל עכ"ל.
<b>אחי</b> אהובי נ"י יכולתי להשיב לך א"כ יהי' ועשיתם לאשתו ולבניו ולא לו והגמ' חידש דתורה אמרה לו ולא לזרעו או לו ולא לאשתו דס"ד דדי אם עשינו לו כאשר זמם קמ"ל דצריך להיות כולו כאשר זמם ולא די אם נפסלה לו לבדו אבל לפסול לזרעו או לאשתו ולא לו אין זה כלל ועשיתם לו טובי' חטא וזינגד מינגד ודל"ב.
<b>אך</b> שמע נא בקצירת אומר מה שלא שייך איסור ב"ג או באשתו ובניו ואיסור חלל הוא אינו מכח מעלה אלא מכח גריעותא דכהן הבועל גרושה או זונה הוא מחלל מכח קדושת כהונתו וישראל שאין בגופו קדושה זו לא יוכל לעשות בבעילתו איסור חלל כי אין לו קדושה ככהן (דוגמא שקברי ישראל מטמאין וקברי עכו"ם אינם מטמאין או דוגמא עיין פי' משניות גיטין דף י"ב מה שאוכל עבד כהן תרומה לא הוה מעליותא דנימא שחוב הוא לו להיות משוחרר דאכילת תרומתו הוה יען שהוא בהמת כהן יעו"ש) ואיך נימא יהי' אשתו ובנותיו פסולים לכהונה הלא אין בבעל שלה ובאביהם אותו מעלה ויתרון שיהי' יוכל לחלל אותם אבל איסור מצרי או איסור ממזר ועיין תוס' בד"ה מעידין שהקשו שינקוט מעידים אנו שפלוני ממזר) אשר קדושת ישראל שיהי' איסור מצרי או ממזר פסול בישראל א"כ שייך לחקור ועשיתם לו כאשר זמם לעשות לאחיו אם העיד על בן ישראל שהוא ממזר או מצרי שני והוזם שיהי' הוא כמו מצרי שני או ממזר דהא שם זה פוסל בישראל והוצרך לתי' הגמ' או לו ולא לזרעו או כתי' התוס' לו ולא לאשתו ודוק ולכן התחכם תוס' להקשות הלא אם העדים כהנים ופוסל בקדושת כהונה פסול גרושה ואעפ"כ לא נעשה ב"ג אבל אין להקשות שלא נפסל אם העיד שאשה זנה יען דהוא לא נאסר על אשתו זה ל"ק דלא משכחת באיש שיהי' אסור בבעילת אשתו אפי' אם יבעול כל עריות שבעולם וא"כ הגם שנחשב לנו כאלו הוא זנה עכ"פ דווקא אשה נאסרת על בעלה ע"י זנות אבל אין איש נאסר על אשתו אם בעל כל עריות הגם ששם זנות אסור בישראל והבן זה
<b>(</b>ג
) השגת על דברי וז"ל הארכת לחלק אם יאמר לשבועה באתי וכו' והלא סברת נב"י מבואר בגמ' סנהדרין דף ל' טעמא דרבנן עדות צריך בב"א מטעם לשבועה בא לבדו יעו"ש ועל זה בנה נב"י גם ר"נ מודה לרבנן שאין יוכל לעשות כאשר זמם וכו' עכ"ל
<b>נפלאת</b> דבריך הנב"י לדר"נ מודה דאינו מתחייב בהזמה דיכול למיפטר נפשו כמו בסנהדרין דף מ"א בעידי נערה המאורסה וכן הקדים מגמ' בב"ק דף כ"ד אטו אנן ידעינן כל הני דקאי בי דינא לסהודי קאתי יעו"ש ועל זה אני משיג עליו בסברא דשאני במקומות בש"ם הנ"ל דיש לפני העד להעיד על שני דברים יוכל העד לומר אנו באתי רק על חצי נזק או אני באתי רק לאסרה על בעלה ולא כוונתו בעדות לפעול נזק שלם או מיתה לנערה אבל בע"א הבא להעד בממון יודע דאם יבוא עוד עד שני אז לא משכחת חיוב שבועה דאיך ישבע אם שני עדים מעידין דשבועה היא שקר ומתחילה ידע דעדותו מתלי תלי וקאי אם לא יבוא עוד עד והוא לבדו אינו נאמן לחייב לחבירו ממון אז יגרום לו שבועה להכחיש עדותו אבל אם יבוא עוד עד שני אז יהי' עדותו עדות ואיך יאמר אני לא באתי אלא לחייבו שבועה הכי זה ברור שיהי' שבועה בעולם וגם הלא השבועה יהי' להכחיש עדותו אטו יש ביד העד להעיד לפעול ההיפך של עדותו הלא עדותו הוא עדות כפי אשר הב"ד ישפוט שפוט לעשות דבר אחד עפ"י עדותו ודוק.
<b>ולולא</b> דמסתפינא אמרתי בהא פליגי דרבנן סוברין דא"א לו הזמה ממילא אין מקבלין דהוה עדות שאין אתה יכול להזימה כדברי נב"י ור"נ פליג וסובר דהוה עשאי"ל דהא ידע אם יבוא עוד עד וכמש"ל ודוק.
<b>(</b><b>ד</b><b>)</b> עוד השגת במכתבך וז"ל אתה משיג על נב"י בסברא ישרה רק אח"כ כתבת גם באין יכול לשבוע משלם אין זה מכח עדותו אבל באות ה' אתה משיג להיפך בד"ה ונ"ל אך הכוונה דע"א קם לשבועה ואם אינו יכול לשבוע משלם א"כ נגלה דקם גם לממון אבל פשט בר"י דאורלייניש ישר ונכון עכ"ל.
<b>ראיתי</b> כי קצרתי במכתבי ההבדל הוא כך דתורה אמרה לא יקום ע"א באיש לכל עון ולכל חטאת ודרשי' אבל לשבועה הוא קם הגם דידע העד דלא יפעל לממון אבל יחייב שבועה א"כ הקמתו הי' לשבועה ואם האיש לא יוכל לישבע צריך לשלם א"כ מועיל עכ"פ עדותו לממון אבל במיתה כתוב לא יומת עפ"י ע"א גילתה התורה דלא יהי' משכחת שיצמיח מיתה ע"י הגדת ע"א א"כ מבואר דקראי לא קאי על ממון וזה שרמזו תוס' דע"א מועיל לממון דלשבועה מיהא איתא יעו"ש אבל שיהא נחשב דע"א חייב אותו ממון שפיר הקשתי על נב"י הכלל ע"א קם לשבועה ולא יקום לממון אבל מועיל עכ"פ שיצמיח ע"י עדותו ממון אבל מיתה לא יצמיח ע"י ע"א ודברי הרמב"ם בע"א יוחזק אינו ענין לכאן דשם יוכל להיות בן מות ע"י עדות עצמו וקצרתי כי דל"ב ודוק.
<b>(</b><b>ה</b><b>)</b> כתבת וז"ל צעקת מגמ' יבמות הלא שכתבת זאת ואיזה מציאה מצאת כל התשובה בנה הנב"י על הגמ' זאת אבל יען דאין לך תשובת מהר"א ששון לעיין בו אבל יש לי ועיינתי היטב ומובן הנב"י עכ"ל והארכת להעתיק דברי מהרא"ש כדי להבין דברי הנב"י אהובי אחי נ"י חלילה לי לחשוב שנעלם דברי הגמ' מהגאון הנב"י רק השגתי לפי דבריו הקדושים שייך בדנ"פ יען דאסרה אבל בגט דמתירה לעלמא לא הוה כדנ"פ ואני אומר בהיפך להתיר הוה דנ"פ דגדול המחטיא יותר מן ההרגו אמרו חכז"ל ומיד שאמרו שאשה היא מגורשת הך דיבור הוה כמעשה להתירה לעלמא בין בזנות בין בנשואין ובדבורם עבדי מעשה עיין תוס' גיטין דף ס"ו בדבורם עבדי מעשה יעו"ש כי מתוק אבל בקידושין אמרי' דנהפוך הוא דכ"ע אסור עלי' ובודאי לא תבעל לאיש אחר והוה כמו חלב חתיכה זו דנאמן ע"א יען דע"א לא בא על מלקות ומיתה דהוא אמר להזהיר שלא יעשה איסור אבל בגט עיקר ההיתר הוא להתירה לעלמא וא"כ זה הוה דנ"פ ובעבור זה אמרו בגמ' כיון דשרי' א"א לעלמא כדנ"פ דמי' ופי' רש"י שא"א בחנק הגם אם לאסור אשה לעלמא לא הוה כדנ"פ להתיר א"א הוה כדנ"פ ודלא כנב"י שמפרש דלאסור אשה הוה כדנ"פ ולהתיר לא הוה כדנ"פ ובריטב"א אשר הביא הנב"י בדף פ"ב מסיים וז"ל ולית לן למיחש למה דאית בה דנ"פ ומוקמי' עדות נשואין בדין תורה ועדות כתובה בתקנה דרבנן עי"כ עכ"ל הרי דקורא הכל ד"נ ולא ידעתי למה חרה אפך.
<b>(</b><b>ו</b><b>)</b> עוד השגת על מה שכתבתי דנ"מ אם ימות בעלה וכהן יבעל אותה למלקות דמ"ל קטלא כולי' או פלגא וז"ל אין השגה כי כעת הוא א"א ורק לאחר שמת בעלה וא"כ יש חילוק בקדושין תיכף יש בו ד"נ ודוק עכ"ל.
<b>אחי</b> נ"י יכולתי להשיב דנ"מ דעדי גרושין יהי' רק לד"נ כגון שקבלה קידושין וזנתה תחת בעל שני ולולא הגרושין היתה בחזקת א"א בשעת קידושין ועכשיו כבר מת בעל הראשון וע"י עדי גרושין היא א"א מהשני וחייבת מיתה עיין תוס' חולין דף צ"ו וא"כ עידי הגרושין באים רק כדי לחייב אותה מיתה שמגידים שתפסו בה קדושין מהשני והיא א"א שזנתה שמחויבת מיתה ודוק.
<b>(</b><b>ז</b><b>)</b> ועל מה שכתבתי פי' הירושלמי כתבת וז"ל יראתי לכתוב לך כי לא הבנתי שכתבת כי יש סתירה בדרישה א' אומר שחרית וא' אומר בין הערבים פלא כעת אנו הולכין מצד עדות מיוחדת אפי' א' יאמר שראה הבעילה בבוקר וא' יאמר שראה בעילה למחר ג"כ עדות אם מיוחדת כשר איך שייך הכחשה עכ"ל לא ידעתי לדון אותך לכף זכות הלא אני מפרש דברי הירושלמי לפי סברת הר"ן דהוה כדנ"פ ועדות מיוחדת פסול רק הנב"י משיג עליו דאשמועי' רבותא אם ראה א' מחלון זה וא' מחלון זה והב"ש נתקשה תיפק לי' דלא כיוונו לקדושין ופרשתי דירושלמי קאי אחד שחרית ואחד ברגע אח"כ בין הערבים דוק ותשכח.
<b>(</b><b>ח</b><b>)</b> כתבת בשולי מכתב וז"ל חקירה גדולה עלי מה חילוק בין שאמרו עדים אשתך נדה או חתיכה זו חלב בודאי ל"צ דרישה וחקירה ועדות שיוכל להזימה ובין שאמרו אשתך זנתה ואסורה עליו זה איסור כזה מה מתקו דברי ריטב"א שמובא בנב"י שכתב באמת לא צריך באישות דרו"ח רק בעבור שנוגע לממון עכ"ל.
<b>אחי</b> אהובי נ"י אם יאמרו באשתך נדה הוה איסור עובר דיש היתר לאיסורו לאחר זמן אבל אם יאמרו לאיש אשתך זנתה הוה איסור עולם וגבי אם אומרים חתיכה זו חלב א"כ הם מגלים רק שמעולם היתה חתיכה אסורה אבל לאסור אשה לעולם הגם בעבר היתה מותרת וא"כ אינו דומה לנדה וחלב וק"ל.
<b>אך</b> אקוה בעזה"י לעשות לך מטעמים להסביר כי הן קידושין או גרושין יהי' בסברה שצריך עשאי"ל וגם צריך דו"ח ואבאר בעזה"י הנה כבר בארתי בספרי מ"ח סי' ס"ה דמה שאשת כהן אוכלת בתרומה מפני שהיא קנינו היינו שהאשה הוא שדה הבעל הוא לקח אותה לפירות שיכול לכופה ולשמש עמה הן כדרכה והן שלא כדרכה הן באונס אפי' שתשמיש קשה לה ולא ישלם לה פרוטה אחת בעבור הנאת בעילה וגם יכול למכור את בתה לאמה ויוכל ליקח קידושין בעדה ויעכב הכסף לעצמו שקנין אשה הוה כמו קנין שפחות רק קנין שפחות הוה כקנין שורו עיין גיטין דף י"ב ולקנין אישות נתנה התורה גבול וקץ ועיין רשב"א גיטין דף ע"ה שזה הטעם שיוכל לגרש אשתו בע"כ דאדם יכול לסלק קנינו מעצמו כפי אות נפשו יעו"ש מתוק מדבש וזה הוא פעולת קידושין כי יקח איש אשה שקונה גופה ממש ואם מת בלא בנים אז נשאר עוד קנינו לאחיו עיין כתובות דף נ"ז ובשעה שנותן גט כורת קנין ממונו וגם מתיר ההקדש שאסר אותה על כל העולם ויבוא לה רשות גופה עיין ר"ן נדרים דף ל' בתי' על קו' רשב"א באמר לה שתתקדש לאחר שיגרש אותה בפרוטה השני שנותן לה עכשיו ובספרי הנ"ל סי' פ"ד הארכתי לבאר בזה מה הוא ריח הגט אם אמר הרי את מגורשת ממני ואי את מותרת לכל אדם שהבעל רוצה לכרות קנין ממון כמו במפקיר עבד וקנין איסור להתירה לעולם לא חפץ לכרות יעו"ש באריכות ויש לי ביאור בחדושי בעזה"י.
<b>ולפ"ז</b> עדי קידושין מעידין להוציא ממון הוא גוף של האשה מרשותה ולהכניס ברשות הבעל ועדי גרושין מעידין להוציא ממון מרשות הבעל להכניס את הגוף ברשות עצמו עכ"פ מעידין על ממון וצריך דו"ח ועשאי"ל ודוק.
<b>וא"כ</b> נחזי אנן אם באו עדים ואמרו לבעל שאשתו זנתה ותהי' אסורה לבעל לבעול אותה לעולם דומה אם באו עדים ויאמרו לאחד נתנסך יינך ונאסר בהנאה דנאמן אפי' ע"א אם אין הבעל דבר מכחיש (ועיין ש"ך יו"ד סי' קכ"ז ס"ק ג' שנתקשה הא א"כ ע"א קם לממון להפסידו ממונו ובחדושי יש לי תי' על כמה פנים תל"י) וא"כ יהי' נאמן אפי' ע"א דמעיד לאיש שאשתו נאסרה בזנות רק התורה גילתה דילפי' דבר ערוה מממון דבעי שני עדים אבל לעולם ל"צ לא דו"ח וגם עדות שאי"ל ותלי' בפלוגתא דהרא"ה ועיין בנב"י סי' ע"ד דף פ"ט ומה שהעיר על זה.
<b>אמנם</b> תלי' אי אשה זנתה ברצון אם הבעל מחויב לגרשה אשר נסתפק בו הנב"י מהד"ת א"ע סי' י"א ואם אמרי' שמחויב לגרשה א"כ הם באים להפסידו ממונו קנין שלו והוה דין ממון ממש אבל אם אינו מוכרח לגרש אז דומה כאלו הגידו שיינו נתנסך ודוק.
<b>ולא</b> אוכל לעצור ברוחי להעלים ממך אשר הערותי במקו"א דגם בזנות העדים פועלים האיסור ומיש"ש ביבמות פ"ב דין ח"י נגלה רז זה שכ' וז"ל בשלומא שהאשה אינה נאמנת לאסור עצמה על בעלה שהתורה לא אסרה היכי שלא ידע שנטמאה אם לא בקינוי וסתירה וא"כ אפי' את"ל האמת שזינתה התורה התירה לו והיא משועבדת לו וקרקע עולם לפניו עכ"ל (אמנם בסוטה דף כ"ז אל ישא בת דומה ואל ישא דומה שפי' רש"י שתזנה ולא ידע ובא עלי' באיסור משמע דלא כיש"ש ודוק) מבואר מדבריו כל זמן שהבעל אינו יודע שאשתו זנתה אינו אסורה עליו כלל ולא הוה כאלו אכל חלב בשוגג אלא כאלו לא אכל חלב אבל בודאי אם הבעל ראה באשתו שזנתה אז לא תהי' שמיעה גדולה מראי' ונאסרת עליו (ועיין תוס' כתובות דף ט') ומה דלא מהני בגט וקידושין ידיעת הבעל והאשה יען דגט וקידושין הוא דבר אשר עיקרם ושרשם או לאסור או להתיר על כל העולם ולא מהני בלא עדים אשר נאמנים על העולם עיין ברמב"ם בה' אישות וגרושין דאתמול היתה אשת איש והיום תנשא לאחר או תמול היתה בחזקת פנוי' והיום תהרג והזנות אשר מגיע בין האיש ובין האשה אז ראית הבעל כמאה עדים וה"ה אם נאמן עליו כבי תרי עיין תוס' קדושין דף ע"ו וזה יסוד גדול בעזה"י.
<b>ולפ"ז</b> על כל אסורים אשר מעיד העד אין ראי' שלו מחדש דבר דהלא אם האשה נדה כבר היא אסורה ואם החתיכה חלב כבר היא חלב או אם נתנסך היין כבר הוא אסור אז נאמן ע"א ול"צ דו"ח דל"צ הגדה בב"ד יען דידיעת העדים לא פועל על הדבר והאמיתת הדבר נאמן ע"א וק"ו תרי אבל בעדות אישות אשר העדים פועלים על הוויות האיסור בהיתר לא מבעי בקידושין וגרושין אלא אפי' בזנות פועל עדותם דלולא שהם ראו לא הי' איסור על הבעל וכל דבר אשר נתהוה בעדות הוה המקום עדות בב"ד וכל דבר המתהוה בעדות בב"ד צריך דו"ח אם אמת נכון הדבר ועיין בספרו פלס חיים בסוגי' דלשמה פלפול ע"ד החו"ד כנלע"ד לחדש בעז"ה.
<b>ואגב</b> גררא אעתיק לך מה שמצאתי כתוב אצלי על הגליון הנב"י הערות קטנות (א) (בדפוס פראג דף פ"ב בד"ה ודע) סי' ע"ב בסתירת היתר א' ד"ה ואחר שביררנו] כתב וז"ל אבל גיטין וקידושין ודבר ערוה מנ"ל כלל בהו דרו"ח עכ"ל כ' וז"ל פלא בעיני דבגמ' כתובות דף ל"ג אמרו עדות בן גרושה לא בעי התראה דכתיב משפט אחד משפט השוה לכולכם וא"כ מבואר דמשפט אחד לא קאי על דיני נפשות ודיני ממונות לבד אלא גם על בן גרושה וה"ה על סוטה וערוה דעדות בן גרושה הוה רק עדות ערוה עיין קידושין דף ס"ו בתוס' רי"ד שם בן גרושה פסולו בשנים רק כבר האיר עינים הש"ש ש"ו פט"ו דיש הבדל פסול בתולדה כגון פסול בן גרושה או פסול ממזרת צריך שני עדים אבל פסול הנתהוה ע"י מעשה כגון זונה או גרושה או אשה ע"ז נאמן ע"א ומביא ראי' מרמב"ם יעו"ש אבל התו' רי"ד סובר דאפי' לפסול משום שם זונה הוה דבר שבערוה וא"כ מצינו דמשפט אחד קאי על בן גרושה שהוא דבר ערוה וה"ה על סוטה וצע"ג.
<b>(</b><b>ב</b><b>)</b> בנב"י (בדף פ"ה) [שם בסתירת היתר ג' בד"ה] מדברי הר"ן וז"ל א"כ עדי זנות בלי התראה דג"כ אין שום חיוב מיתה בעדותן מועיל עדות מיוחדת כמו בדיני גיטין עכ"ל וכתבתי על הגליון וז"ל עיין בתשו' מיימנית ה' אישות סי' כ"ה שכ' וז"ל ואע"ג דכיעור דחזא האי לא חזא האי הא קיי"ל הלואה אחר הלואה מצטרפין ואע"ג דאמנה דקמסהיד האי לא קמסהיד האי מיהו תרווייהו אמנה קמסהידי ה"נ תרווייהו אדבר מכוער קמסהידי ותצא וכן משמע מדגרסי' בירושלמי פ"ק דסוטה נתיחדה עמו בפני שנים צריכה גט שני באחד אין צריכה ממנו גט שני א' בשחרית וא' בין הערבים וזה הי' מעשה ושאל ר"א בן תדאי לחכמים ואמרו אין זה יחוד וכו' עד אמר יובא כהדא דאין מקבלין מן העדים אא"כ ראו שניהם כאחד ריב"ק אומר אפי' ראו שניהם זא"ז אלמא דריב"ק כה"ג נמי הוה עדות ומצטרפין וקיי"ל כוותייהו עכ"ל ולדברי נב"י הלא אפי' אם בקידושין אין מצטרפין לאיסור זנות מצטרפין ודוק.
<b>(</b><b>ג</b><b>) (</b><b>בדף</b> פ"ט) [שם בסימן ע"ד] בד"ה ומה שדחה שהשיב הגאון ר"י בכ"ר דוד דלא יכול לומר לחייב שבועה דא"כ מאי אהני הלא ישבע ויפטר והשיב הנב"י וז"ל לא אדוני עדיין יכול לומר לחייבו שבועה באתי ולפוסלו אח"כ לשבועה אם יהי' עוד ע"א שנשבע לשקר עכ"ל וכתבתי על הגליון שנעלם באותו רגע דברי תוס' סנהדרין דף פ"ו ע"ב ד"ה גניבה אתחלתא דמכירה הוא וז"ל א"נ הש"ס לא חש בטעמא דלפוסלו לעדות באנו מדאצטריך לעיל למימר להלקותו ושמא איצטרך היכא דמיפסל מעיקרא וקאי עכ"ל הרי דתוס' מסופקים אי יכולים לומר לפוסלו לעדות באנו והתם בתרי דעכ"פ ברור פסול לעדות וק"ו בע"א אשר צריך צירף עוד ע"א ודוק דברי אחיך הדש"ת.
<b>סימן</b> <b>לב</b>
<b>שאלה</b> איש מהימן בא לשאול שהוא ראה באשת איש שזנתה והיא אשת איש נכבד ממשפחה יקרה וחשובה בישראל אם מחויב להודיע את אשר ראו עיניו לבעלה או אם בעבור כבוד הבריות כבוד משפחה הנכבדת יוכל לשתוק כי עד עכשיו לבי' לפומי' לא גליא.
<b>תשובה</b> לכאורה ישראל גדול שהוא שוגג בעבירה מחויב חבירו להפרישו דלא גרע ישראל גדול מקטן שב"ד מצווין להפרישו דכל קטן שוגג הוא וה"ה גדול שהוא שוגג בעבירה שכל איש מחויב להפרישו אבל ישראל גדול שעובר עבירה במזיד אין חיוב על אדם להפרישו וכן מבואר בדגול מרבבה ביו"ד סי' קנ"א על ביאור דברי הש"ך ס"ק ה' וכבר הבאתי ראי' לדבריו מדברי הרמב"ם פ"י מכלאים ה' כ"ט דכתב וז"ל הרואה כלאים של תורה על חבירו אפי' הי' מהלך בשוק קופץ אליו וקורעו עליו מיד ואפי' הי' רבו שלמדו חכמה שאין כבוד הבריות דוחה איסור ל"ת המפורש בתורה עכ"ל ואח"כ סיים הרמב"ם אותו הלכה וז"ל לפיכך אם הי' עליו שעטנז של דבריהם אינו קורעו עליו בשוק ואינו פושטו בשוק עד שמגיע לביתו ואם הי' של תורה פושטו מיד עכ"ל ולא הזכיר כאן או קורעו מעליו כמו שמזכיר מתחילה בשל דבריהם אינו קורעו מעליו ואינו פושטו כך הי' לו לסיים פושטו או קורעו מעליו.
<b>אמנם</b> הוא הדבר אשר דיבר הנב"י דמתחילת הלכה איירי שחבירו רואה בו שהוא לבוש כלאים דאורייתא בשוגג א"כ הוא מצווה עליו להפרישו ומוכרח לקרוע מעליו אבל בסוף הלכה איירי הרמב"ם שהוא בעצמו יודע שלבוש כלאים ומפני כבוד הבריות מותר לבוא לביתו בלבוש כלאים דרבנן ומסיים אם הי' של תורה פושטו בשוק אבל חבירו אין מחויב לקרוע מעליו דישראל העובר עבירה במזיד אין מצווה להפרישו ודוק.
<b>אך</b> כל זה שיחיד אינו מחויב להפריש גדול מעבירה אבל הב"ד מחויבים לגדור גדר ולעמוד בפרץ לייסר אנשים רעים וחטאים לד' העוברים בשאט נפש וביד רמה עבירות מפורשות בתורה אבל לעצור לפי שעה לקרוע מעילו שזה נקרא להפרישו לפי שעה הגם שיוכל לעבור אח"כ זה דוקא בישראל גדול בשוגג ולא אם עושה במזיד ומיושב קו' הגאון ר' ברוך פרענקל ז"ל מגיטין דף נ"ג דשם גדרו גדר בעד איש העושה העבירה אבל כאן כיון שיוכל לעשות האיסור מאי הועילו ודוק.
<b>תמצית</b> הדברים אם להיות מחויב להודיע לבעלה כדי להפריש את האשה מן העבירה אינו מחויב דהא היא מזידה וחפיצה בביאת איסור של בעלה דאל"כ למה לא הגידה היא לו שזנתה שאז ממנ"פ אם יאמין לה בעלה הרי יפריש עצמו ולא תבוא לביאת איסור ואם לא יאמין לה א"כ עקרו רבנן לקידושין למפרע כמבואר בר"ן נדרים דף צ' וא"כ תהי' בהיתר עם בעלה וממנ"פ אין האיש הרואה מחויב להפרישה מן העבירה דאם היא הגידה לבעלה ולא האמין לה דחושש שעיני' נתנה באחר א"כ היא בהיתר עמו ואם לא הגידה ולא חוששת על ביאת איסור א"כ אין מצווה להפרישה ודוק.
<b>והנה</b> לכאורה הדבר פשוט דצריך להגיד לבעלה שיפריש מאשתו לא מבעי' לדעת הרמב"ם הובא בטוש"ע יו"ד סי' ש"ג דהרואה בחבירו שמלובש בכלאים דאורייתא דצריך לקרוע מעליו אפי' בשוק להפרישו מאיסורא דאורייתא אפי' בשוגג וא"כ מכ"ש כאן דצריך להודיע לו שיפריש מאשתו אחרי אשר הוטמאה אלא אפי' לשיטת הרא"ש דסובר דיוכל הרואה לשתוק בעבור כבוד הבריות יהי' הרואה שב ואל תעשה אעפ"כ נראה דמשכחת לה שמודה הרא"ש דצריך להגיד לבעל ואבאר רעיוני בעזה"י.
<b>הרא"ש</b> בהל' כלאים כתב וז"ל אי נמי בכלאים דאורייתא ודאי המוצא כלאים בבגדו אין חכמה ואין תבונה נגד ד' וצריך לפושטו אפי' בשוק אבל אם אדם רואה כלאים בבגד חבירו והלובש כלאים אינו יודע אם לומר לו בשוק עד שיגיע לביתו דמשום כבוד הבריות ישתוק ולא יפרישנו משוגג עכ"ל ולכאורה תיבות ולא יפרישנו בשוגג המה כדבר שפתים דהבדל מובן אם הלובש בעצמו מוציא הכלאים א"כ עובר בקום ועשה אבל הרואה השותק עובר בשב ואל תעשה ששותק וגדול כבוד הבריות שדוחה ל"ת בשב ואל תעשה וא"כ למה מוסיף הרא"ש ואל יפרישנו משוגג וצע"ג.
<b>והנראה</b> לי בדעת הרא"ש הבנה אחרת בעזה"י והוא דכלל גדול בתורה שכל עבירת שוגג אפי' בעבירת כרת או עבירה מד' מיתות ב"ד אם משך השוגג כל היום או כל השנה לעבירה אחת יחשב אם נודע לו אח"כ שחטא בשוגג זמן זמנים טובא אין צריך להביא אלא חטאת אחת עיין ברמב"ם הל' שבת והל' שגגות.
<b>ונחזי</b> אנן מי שלבש כבר כלאים דאורייתא בשוגג ועבר העבירה כבר ואם ילך בבגד הנ"ל כל היום ויהי' נודע לו בסוף שחטא בשוגג באיסור כלאים לא חטא אלא חטא אחד ואם יודיע לו חבירו מיד שלבש כלאים ג"כ כבר חטא אותה עבירת כלאים בשוגג וא"כ אם מודיע לו הוא מכח שאפי' קטן שאוכל נבילות ב"ד מצווין להפרישו כך יש חיוב על כל ישראל אם רואה שחבירו חוטא בשוגג שצריך להודיע לו כדי להפרישו ועל זה חידש הרא"ש בשלומא אם הלובש בעצמו מוציא כלאים בבגדו צריך לפשוט דעד עתה הי' שוגג ועכשיו משעה שנודע לו נעשה מזיד והוה התחלת העבירה בקום ועשה דכלאים הוא קום ועשה יען שבא ע"י מעשה בתחילתו וצריך לפשוט אפי' בשוק אבל הרואה בחבירו שכבר לבוש בכלאים בשוגג אין חבירו צריך להפרישו דהא כבר חטא בשוגג בקום ועשה והמשך עבירת שוגג לא יוסיף עון ולכן משום כבוד לא יפרישנו משוגג אשר כבר עבר גוף השגגה ומה יהי' אם יומשך בשגגתו אשר חטא ודוק.
<b>וכל</b> זה אם כבר חבירו רואה אחרי שכבר עבר בשוגג אבל אם רואה שחבירו יחפץ ללבוש בשוק בגד כלאים בשוגג כדי שלא ילך ערום אז יתחיל העבירת שוגג מודה הרא"ש דצריך להודיע שהבגד כלאים כדי שלא יתחיל בעבירה דאורייתא אפילו בשוגג ודוק.
<b>וראי'</b> לדברי מסוגי' דשבועות דף ל' ע"ב דצריך הת"ח לילך לב"ד דזוטרא מיני' באיסורא אם יודע שהב"ד הזוטר רוצה להתיר אשה אשר הת"ח יודע שבעלה חי יעו"ש ברש"י ותוס' וקשה הא טעות הוראה הוא נחשב רק כשוגג עיין במג"א סי' שי"ח וא"כ קשה לדברי הרא"ש למה יבזה עצמו הת"ח ישתוק ויהי' שב ואל תעשה ויהי' הב"ד המתירין שוגגים וצע"ג.
<b>ולפמ"ש</b> נכון דכאן בכלאים כבר נעשה עבירת שוגג וע"י שתיקה נעשה רק המשכת השוגג אבל שם שהב"ד דזוטרא מיני' רוצים להתיר ויתחיל העבירה בשוגג אז אי אפשר לו לשתוק שיחטא אדם אפי' שוגג ודוק.
<b>ובזה</b> מיושב לי קושי' השאגת ארי' בסי' נ"ח על דין המוזכר בש"ע או"ח שמי שנפסק לו אחת מציצית שלו ברה"ר שאין חבירו צריך להגיד לו והקשה הגאון מגמ' מנחות דף ל"ז אי אמרת לי מהתם שדינהו וכן קשה מתוס' שבועות יעו"ש ולפמ"ש אם יוכל לאמור לו ברגע שנפסק טרם שיתחיל עבירת שוגג אז צריך להודיע לו שלא יתחיל העבירה אבל אם כבר נפסק לו ועבר בשוגג אז אין צריך להפרישו מן השוגג אשר שגג בה והבן.
<b>נחזור</b> לעניננו דבודאי אם עד עכשיו לא בעל הבעל אותה משעה שזנתה אז בודאי גם הרא"ש מודה דצריך להגיד לבעל אבל אם כבר בעל אותה ועבר עבירת הלאו בשוגג ואנו דנין להמשיך עבירת הלאו בשוגג אז לשיטת הרא"ש אין צריך להגיד לו הגם דיומשך אותו חטא בשוגג זמן זמנים טובא דבעל יבעל את אשתו אעפ"כ תמיד הי' ההיתר גדול כבוד הבריות שדוחה ל"ת בשב ואל תעשה שישתוק ולא יהי' מודיע משום כבוד המשפחה ודוק.
<b>שוב</b> התבוננתי דאפי' אם הבעל לא בעל אותה אחרי אשר הוטמאה ואפי' לרמב"ם דסובר אם רואה בחבירו כלאים דאורייתא צריך לקרוע מעליו אפי' בשוק אעפ"כ נראה בנידן דידן דלא צריך להודיע לבעל ואבאר דבר חדש בעזה"י.
<b>דהנה</b> הא דצריך להפריש חבירו הוא רק אם חבירו עובר עבירה אשר יקרה לו עון בדבר כגון דחבירו שגג בעבירה דכל עבירת שוגג עבירה הוא דהא בשוגג כרת ומיתות ב"ד צריך חטאת לכפר ובשוגג שאר לאוין הגם דליכא חטאת יחיד קרבן צבור מכפר (עיין שבועות וברמב"ם הל' תשובה) ואז צריך להפריש חבירו שלא יחטא בשוגג כמו שמצווין הב"ד להפריש הקטן אשר זדונו עולה שוגג אבל אם חבירו אנוס בדבר אשר רחמנא פטרי' לגמרי ואין לו עון כלל אז אין חבירו מצווה להודיע לו להודע מן האיסור אם יש כבוד הבריות דבמקום אונס הוה פעולת העבירה בקום ועשה כמו שב ואל תעשה דאונס פטור לגמרי.
<b>ומתוך</b> כך אני מחדש בשלומא בבגד שיש בו כלאים או נפסקו לו ציצית אלו הי' בודק יפה יפה בבגדו או בציצית הי' נודע לו שיש כלאים בבגדו או שנפסקו לו ציציותיו וכדומה אז הלובש הוה עכ"פ שוגג א"כ אם חוטא בקום ועשה צריך חבירו להודיע לו שלא יחטא ואשם נפשו לד' אבל אשה אשר יושבת תחת בעלה זה כמה שנים והי' לה חזקת היתר וחזקת צדקת וחזקת כשרות ורוב בנות ישראל המה צנועות ולא פרוצות בעריות הכי יש מקום לומר שהבעל ידרוש ויבדוק אם אשתו תזנה תחתיו מי שמע כזאת ומי ראה כאלה לחרוש רעה על יושבת חקו אז בוודאי אם הבעל בועל אותה בחזקת מותרת לו הגם שכלפי שמיא גלי' שזנתה תחתיו הוא אונס בדבר ואין לו עון כלל על בעילותו (ובמקו"א הבאתי דברי יש"ש יבמות פ"ב סי' ח"י דאפי' אמת שזנתה כל זמן שליכא עדים התורה התירה אותה לבעלה דוק ותשכח) וא"כ אין חבירו צריך להודיע לו לעשות לו אשתו לחתיכא דאיסורא במקום שיש כבוד הבריות ודוק.
<b>והבדל</b> הנ"ל מתורת רבינו משה המיימונית למדתי שכתב בפ"ה מהל' שגגות ה' ו' וז"ל הבא על אשתו שלא בשעת וסתה וראתה דם בשעת תשמיש הרי אלו פטורין מקרבן חטאת מפני שזה כאונס הוא ולא שוגג שהשוגג צריך לבדוק ולדקדק ואילו בדק יפה ודיקדק בשאלות לא הי' בא לידי שגגה ולפי שלא טרח בדרישה וחקירה ואח"כ יעשה צריך כפרה אבל זה מה הי' לו לעשות הרי טהורה היתה ושלא בשעת וסתה בעל אין זה אלא אונס עכ"ל וכן רמז המ"ל שם בהלכה על דברי תוס' פרק החולץ אם כנס יבמתו אחרי ג' חדשים ונמצא מעוברת פטור מקרבן דאונס הוא דרוב נשים ניכר עוברה לשלוש חדשים יעו"ש וא"כ ק"ו שבעל הבועל אשתו אשר מוחזקת לאשה כשירה ממשפחה כשירה שאין לו חטא ועון דהלא אין בידו לבדוק או לדרוש ולחקור על אשתו היושבת תחתיו והבן זה.
<b>ולדעתי</b> נידן של תרה"ד הובא ברמ"א יו"ד סי' שע"ב אם צריך להקיץ לכהן אשר ישן באוהל המת אם עכ"פ נכנס באוהל אשר שם חולה מסוכן שהי' צריך ליתן אל לבו אולי ימות פתאום והוה עכ"פ שוגג ולא אונס אבל אם הי' שוכב ולא הי' אז חולה מסוכן כלל ופתע פתאום מת אחד באוהל בוודאי אין צריך להקיצו דהוא אנוס ולא שוגג ואין אדם צריך להקיצו כי לא יקרה לכהן כל עון בדבר ודוק.
<b>תמצית</b> הדברים במקום שהעובר העבירה הוא נחשב אונס ולא שוגג כגון הבעל אשר אין צריך לדרוש אולי זנתה אשתו תחתיו ואין לו עון בבעילותו אז גדול כבוד הבריות שלא צריך העד להגיד.
<b>ואוסף</b> נופך דוקא הרואה כלאים בבגד חבירו או רואה ציצית חבירו נפסקים ברה"ר או שיודע שהאשה עומדת לפני ת"ח להתירה שמה שמתיר הת"ח אותה שהיא אינה אשת איש עוד הוא נחשב קום ועשה עיין תוס' גיטין דף ס"ו דעדות בעגונה חשוב מעשה ולא דיבור יעו"ש אז אמרינן במקום שיש חילול השם אין חכמה שרואה בעיניו המכשול אבל כאן אטו הוא רואה הבעילה של בעל עם אשתו והגם שיש חזקת מנהג שבועל אותה עכ"פ אין הוא רואה ואין יודע העת שנעשה החילול השם הוא המעשה העבירה וגם אולי כבר גילתה האשה לבעלה את אשר עיותה עליו ולא האמין לה ועקרו רבנן לקדושי' כדברי הר"ן בנדרים דף צ' וא"כ אין כאן עבירה כלל וגם אולי אם יגיד הוא לבעל ג"כ לא ישמע לו ולא יאמין לו א"כ הוה ס"ס להתיר אולי כבר הגידה האשה את עונה ואולי אפי' אם יגיד לבעל לא יאמין לו והגם דאיכא לברורי השני ספיקות דאשה לא הגידה לבעלה והבעל יאמין להעד אז אמרי' במקום כבוד הבריות אין צריך לברר וישתוק ודוק.
<b>ומצאתי</b> בנב"י ח"ר א"ח סי' ל"ה שחקר בנידן דידן והאריך דצריך להגיד לבעל יען דבירושלמי אמרי' וז"ל הרי שהלך בשוק ונמצא שלבוש כלאים תרין אמוראין חד אמר אסור וחד אמר מותר מאן דאסר דבר תורה ומאן דמתיר כר"ז גדול כבוד הבריות שדוחה את המצוה בל"ת שעה אחת עכ"ל ירושלמי הובא ברא"ש בהל' כלאים והובא בב"י סי' ש"ג מזה יצא הגאון לחדש דכבוד הבריות דוחה רק איסור שעה אחת אבל לא איסור עולם שהבעל יהי' עם אשתו כל ימיו והאריך מאוד יעו"ש.
<b>ולפע"ד</b> עפר אני תחת כפי רגלי שכלו ובכלל זאת תורה היא ואין רשאי לשתוק שבלבי לא כן ידומה ואסדר ואבאר דברי בעזה"י.
<b>(</b><b>א</b><b>)</b> כיון דכבוד המשפחה הוא כבוד הבריות א"כ תמיד בכל עת ובכל שעה שנעשה מעשה בעילה מן הבעל עם אשתו אשר מעשה העבירה הוא חילול השם יש כאן ג"כ מחדש גדול כבוד הבריו' שדוחה ל"ת בשב ואל תעשה שישתוק ולא יגלה הדבר לבעל ומה שאמרו בירושלמי שדוחה את המצות בל"ת שעה אחת היינו אם כבוד הבריות הוא בעידנא בשעה אחת עם עבירת ל"ת אבל אם העבירת הל"ת קודמת לכבוד הבריות כגון שדרכו הי' ביער או בשדה ויכול לילך בלא לבוש רק לבסוף יבוא בעיר ויש שם כבוד הבריות אז אין כבוד הבריות שיבוא לבסוף דוחה הל"ת מעיקרא ועיין בב"מ [ל' ע"ב] דרכו להחזיר בשדה ואין דרכו להחזיר בעיר ועיין רמב"ם פי"א מהל' גזילה ואבידה ה' י"ג ודוק ולהבנת הנב"י פלא שעה אחת כמה זמנה כחכז"ל על פסוק ואל יבוא בכל עת אל הקודש אמר משה יש עת ליום ויש עת לחודש ויש עת לשנה ויש עת לעולם יעו"ש במדרשים ואיזה גבול נאמר להבנת הנב"י שעה אחת הנאמר בירושלמי והארכתי בזה בחידושי.
<b>(</b><b>ב</b><b>)</b> הנב"י בעצמו הרגיש דהירושלמי מיירי שהוא עצמו מצאו וא"כ נעשה מזיד בקום ועשה אבל כאן מה שאינו מודיע לבעל הוה שב ואל תעשה והשיב דזה אי אפשר דהירושלמי יהי' מתיר מפני כבוד הבריות בקום ועשה ויהי' חולק על תלמוד דילן יעו"ש בד"ה ועוד שהאריך והוא פלא בעיני דבירושלמי ברכות מבואר דכבוד הבריות דוחה ל"ת שבתורה אפי' בקו"ע דבפ"ג דברכות כתב וז"ל מהו שיטמא בהן לכבוד הרבים תני הי' שם שתי דרכים מתאימות אחת רחוקה וטהורה ואחת קרובה וטמאה אם הי' הרבים הולכים ברחוקה הולך ברחוקה ואם לאו הולך בקרובה מפני כבוד הרבים עד כדון בטומאה שהיא דבריהם מדברי תורה מן מה דמר ר"ז גדול הוא כבוד הרבים שדוחה ל"ת שבתורה שעה אחת הדא אמרה אפי' בטומאה שהוא מד"ת עכ"ל.
<b>הרי</b> מבואר דירושלמי מתיר מפני כבוד הבריות לעבור בקו"ע הל"ת וא"כ מאי מתמיה הנב"י אם הירושלמי יהי' מתיר אפי' בקו"ע לעבור על כלאים מפני כבוד הבריות אך לק"מ דירושלמי מתיר לעבור בקו"ע של תורה בעבור כבוד הרבים וכן מסיים ר"ז אמר גדול הוא כבוד הרבים שדוחה ל"ת שבתורה (ועיין מג"א סי' תמ"ו וסי' תרצ"ו וק"ל) ואינו דומה כבוד של יחיד לכבוד הרבים וא"כ שפיר מתמיה הנב"י במוציא כלאים בבגדו איך יהי' מתיר הירושלמי לעבור בקו"ע הל"ת אם הדבר נוגע רק בכבוד יחיד ועכ"פ בנידן דידן האשה ממשפחה יקרה אשר נוגע לכבוד הרבים אז בוודאי מותר לשתוק אפי' אם ידומה שתיקת העד שיעבור הבעל הלאו בקו"ע ודוק (ופלא שבירושלמי דברכות לא נאמר שדוחה את המצוה בל"ת רק גדול כבוד הרבים שדוחה ל"ת כמו שמדקדק הנב"י על ירושלמי דכלאים דכתב שדוחה את המצוה בל"ת שהי' להם לכתוב שדוחה ל"ת).
<b>(</b><b>ג</b><b>)</b> מה שחקר עוד הנב"י בד"ה א"כ דשאני כלאים דיכול להראות לו ולכן מחויב להודיעו אבל כאן דאין אשה נאסרת אלא בקינוי וסתירה מנ"ל שצריך להודיע ותירץ כיון שאם הי' ברור לו שיאמין לו הבעל הי' צריך להודיע לו לאפרושי' מאיסורא גם עתה מחויב לעשות את שלו להודיע לבעל ולא גרע ממצות הוכח תוכיח דאמרי' אם לפניך גלוי לפניהם מי גלוי יעו"ש.
<b>נ"ל</b> דשאני התם דהם עברו התורה בשאט נפש ביד רמה ויוכלו להגיד להם פשעם ועונם רק שהקב"ה אמר שלא הי' שומעים לתוכחתם אז אמר מה"ד לפניהם לא הי' גלוי וידוע שלא ישמעו להם אבל כאן שהבעל אונס בדבר ולא ימצא לו עון כי אונס רחמנא פטרי' ואם הוא יגלה לו שאשתו זנתה ויהי' פגם כבוד הבריות ואולי לא יאמין לו הבעל כי הדין כן שלא צריך להאמינו וא"כ מהכ"ת לא יחוס על כבוד הבריות בעבור ספק אם יפעל מאומה הלא אין בידו לברר לו שאשתו זנתה ומותר לאחר ללמוד לבעל שלא יאמין לעד ועיין ברמ"א יו"ד סי' קכ"ז ודוק.
<b>סוף</b> דבר הכל נשמע שלדעתי שראוי' לעד לשתוק רק להגיד להאשה שזנתה שהיא תגיד לבעלה עונה וחטאה אשר מעלתה בו מעל ואם יאמין לה מוטב ואם לא יאמין לה א"כ הרי עקרו חכמים לקידושי' וטוב גם לה ולא באתי להורות בדבר רק להגדיל תורה אולי מי שכחו יפה להכריע יקח אמרי.
<b>ואיידי</b> רמזתי על חידושי אעתיק דבר אחד משם בעזה"י ז"ל ירו' כלאי' פ"ט הרי שהי' מהלך בשוק ונמצא לבוש כלאים תרין אמוראי ח"א אסור וחרנא אמר מותר מן דאמר אסור דבר תורה מ"ד מותר כההוא דאמר ר' זעירא גדול כבוד הבריות שהוא דוחה את המצוה בל"ת שעה אחת תני אין מדקדקין במת ולא בכלאים בבית המדרש ר"ז הוה יתיב מתני והוה תמן מתה מאן דנפק לא אמר לי' ולא כלום ומאן דיתיב לא אמר לי' ולא כלום ר' אימי הוה יתיב מתני אמר חד לחברי' את לבוש כלאים א"ל רב אימי שלח מאינך ויהיב לי' עכ"ל ובנב"י ח"ר א"ח סי' ל"ה נתקשה בכפל הלשון דוחה את המצוה בל"ת דהי' די לומר שדוחה את הל"ת ולחדש יצא דהך הל"ת הוא תנאי וכוונת הירושלמי גדול כבוד הבריות שדוחה את המצוה אבל דווקא בל"ת היינו שב ואל תעשה אבל לא בקום ועשה ונתקשה הא אם מצא בעצמו הכלאים הוה קום ועשה ותירץ שמחולקין אי משהה בכלאים או בטומא' הוה כמעשה או שב ואל תעשה כמבואר במכות דף כ"א יעו"ש והוא פלא בעיני שלפי הבנתו הי' לירושלמי לומר שדוחה את המצוה שעה אחת בל"ת שמה שדוחה המצוה על שעה אחת הוא בתנאי בל"ת אבל איך שייך אחר שביאר התנאי חוזר לראשונות שדוחה את המצוה וביאר התנאי שדווקא בשב ואל תעשה עכשיו מבאר ודווקא שעה אחת וצע"ג.
<b>והנלע"ד</b> בעזה"י בכוונת ירושלמי דהנה איסור טומאה אם הכהן מטמא עצמו הוה איסור בכפלים שעובר מצות עשה של קדושים תהי' וגם ל"ת לנפש לא יטמא עיין בב"מ דף ל' דפריך הגמרא האי עשה ול"ת הוא וכן מבואר בירושלמי פ"ג דברכות דנשיאת כפים אינה דוחה טומאה דנשיאת כפים עשה וטומאת כהן לא תעשה ועשה א"כ מבואר שאם הכהן מטמא עצמו הוא עובר בעשה של קדושים וגם לאו לנפש לא יטמא ובכל מקום אין עשה דוחה עשה ול"ת ואעפ"כ חידש ר' זעירא שמותר לילך הכהן עם הרבים בדרך טומאה דאורייתא כמבואר בירושלמי פ"ג דברכו' דגדול כבוד הבריות שדוחה את המצוה של קדושים והוה בל"ת לנפש לא יטמא שעה אחת הוא התנאי מה שגדול כבוד הבריות שיש לו כח לדחות מצוה וגם ל"ת הגם שיש כלל שאין עשה דוחה עשה דמאי אולמא הך עשה מהך עשה עיין חולין דף ק"ו וכאן גדול כבוד הרבים שדוחה את המצוה הוא עשה ול"ת שיש גם עבירת לאו ואעפ"כ כבוד הבריות דוחה וה"ה בכלאים שדוחה כבוד הבריות אפי' בקום ועשה הל"ת של כלאים ובתנאי שעה אחת לבד ודוק.
<b>ולהבנת</b> נב"י שם בתשובה דשעה אחת דווקא לאפוקי אם הבעל יהי' עם אשתו אשר הוטמאה שהוא איסור עולם קשה לי לכאורה א"כ מאי הקשה תוס' שם בשבועות הא כבוד הבריות דוחה לל"ת בשב ואל תעשה ולכאורה מאי קושי' הא משכחת אם לא יגיד עכשיו ותהא האשה נשאת ע"פ ע"א אז אין ע"א נאמן אח"כ לאסור אותה אם נשאת בהיתר ולכן אם לא יגיד מיד העדות גם אם ילך לב"ד חשוב יהי' מעוות שאינו יכול לתקן ויהי' איסור עולם ואין כבוד הבריות דוחה לאיסור עולם וצע"ג אך התוס' לא מוכרח לפי' רש"י אלא יפרש שלכל איסור צריך להעיד וכן הרא"ש בפסקא שם לא הזכיר פי' רש"י כלל ולתי' השני שהזכיר תוס' פי' רש"י ואעפ"כ חדשו דווקא דהוה כקום ועשה אפי' אם יודע עדות עם עוד ע"א אשר יוכל למחר לילך לב"ד חשוב ולהפריש מעבירה ודוק.
<b>סימן</b> <b>לג</b> ירבה ד' כבוד התורה ולומדי' בכלל ובפרט להרבני העוסק בחקי חורב ובפלפול ראשונים ואחרונים ובפוסקים כמהו' ר' חיים שאול אייזענשטאדטער נ"י בקירכדרויף יע"א. מכתבו קבלתי בעת שאני מוטרד בדבר הלכה לדינא רק באשר מודיע שלמד לפני מסכת קדושין על כן זריזין מקדימין לתלמיד ואשיב לו על מה שהקשה על אדמ"ו חת"ס ז"ל ואשר מביא ראי' למ"ש במ"ח ח"ר וישר כחו. מה שכ' וז"ל אחת שאלתי ואותו אבקש יורינו נא אדמ"ו בדברי חת"ס ז"ל יו"ד סי' ש"י ד"ה ומ"מ וז"ל וצ"ל דלא דמי לגטו וידו וגיטה וחצירה באים כאחד דהתם לא בעי להקנות לו ידו או חצירו אלא סגי בסילוק ידו של הבעל מחצירה וממילא הוא לה וכן ידו של עבד בסילוק בעלמא סגי וממילא זיכה העבד בעצמו וכו' ולענ"ד יובן היטב דברי רש"י ר"פ הזורק גיטה וחצירה באים כאחד ע"י הגט בא ידה לה עם נתינתו ואולי היטב יותר מאשר יפרש הקצה"ח דברי רש"י סי' ר"ה ס"ק ה' שמפרש דטעמא הוא משום דגט בא בעכ"ח וכו' אולם מה יענה החת"ס לקושית אבני מלואים סי' ל"ה סוף ס"ק י"ג דלשמואל דסובר המפקיר עבדו יצא לחירות למה צריך לשמה לדברי קצה"ח יתורץ ולדברי חת"ס פליאה דעת מני אם שגגה יצאה מלפני השליט חלילה או אתי תלין משוגתי עכ"ל. הנה במה דסיים אפתח שאתו תלין השגיאה דדברי אדמ"ו חת"ס ז"ל עם דברי קצה"ח לא קרב זה כנגד זה ולא ילחמו במלחמות ד' ואבאר הדבר בעז"ה. על שני דברים יש לחקור בגט (א) איך מהני אם הבעל נותן הגט לתוך חצירה שתהי' האשה מגורשת שהחצר זוכה לה בגט וקשה למה אם ראובן נותן שטר מתנה באותו חצר אשר כתוב בשטר שיהי' לשמעון לא מהני יען דהשטר מתנה נשאר ברשות הנותן דהמקבל לא זכה לא בשטר ולא בחצר וא"כ איך מהני נתינת הגט לתוך חצירה הא גם חצירה הוה לבעל ואיך מהני הנתינה של גט בתוך חצרה ע"ז מחדש הקצו"ח יען דגט הוה בעכ"ח ואפי' נותן בידה ממש אינה מכוונת לקנות את הגט ואעפ"כ מהני דתורה מקפיד רק על זה שהבעל יתן בתוך ידה וה"ה בחצרה הגם שאין כאן מעשה קנין של האשה דגיטה וחצרה באים כאחד אבל במתנה דבעי שהמקבל יזכה במתנתו ולא מהני אם נותן שטר מתנה בתוך החצר שמקנה לחבירו כי הגם שראובן נותן השטר בתוך החצר אבל במאי זכה המקבל הלא מצדו לא נעשה זכי' בקנין לא בשטר ולא בשדה ודוק (ב) איך מהני אם נותן גט בחצרה וזכתה האשה בגט דגיטה וחצירה באים כאחד א"כ החצר זוכה לה הגט הלא אפי' אם יעשה אדם קנין וזכי' בחצר א"א לקנות באותו קנין הכלים אשר מונחים בחצר דכלל גדול דווקא אם כבר הי' המקום חצירו אז יוכל חצירו לזכות לו אם יבא בתוכו הפקר או מתנה שלא מדעתו דבשעה שבא החפץ למקום מיד צריך להיות נגמר הקנין אבל לא שהחפץ מונח בו ואח"כ זוכה האדם בחצר ולכן דייקו חכז"ל חצירו של אדם קונה לו שלא מדעתו ולא אמרו חצר של אדם אלא חצירו שמתחילה יהי' חצירו ואח"כ יבא החפץ בתוכו א"כ קשה איך מהני נתינת הגט בחצירה וגיטה וידה באים כאחד לו יהי' שתעשה קנין בחצר עכ"פ איך קנתה הגט המונח בתוך חצר הנ"ל הא שניהם באים כאחד דלא מהני במתנה אפי' אם יעשה קנין בחצר אין קונה הכלים שבו ע"ז חידש אדמ"ו חת"ס ז"ל דבודאי במתנה כה"ג דבעי קנין בכלים רק שהחצר של אדם קונה לו אז אמרי' דווקא אם הי' החצר שלו מקודם אבל שיהי' קנין הכלים ע"י קנין החצר בבת אחת לא מהני אבל באשה קנתה גטה וידה או גטה וחצרה בב"א יען דלא צריך רק סילוק הבעל וממילא שב היד והחצר לרשות האשה ואין האשה צריכה לקנות החצר ובפ' הזורק דבעל הקנה לה המקום משלו עכ"ח הי' בתורת אגב דאלים לקנות בקנינים כאחד ודוק. המורם מזה דגם אדמ"ו חת"ס ז"ל מודה דאם הגט אינו נכתב לשמה או השחרור דלא מהני בכח הגט ובתורת קנין א"א דהוה כאילו מניח השטר מתנה בתוך החצר שמקנה לחבירו דיד עבד כיד רבו ואין השטר יוצא מרשות הרב ודוק כי הקצו"ח יוכל להודות לסברת אדמ"ו ז"ל דאיך אפשר שני קנינים בב"א ועכ"ח יען דלא צריך קנין רק סילוק הבעל ודוק. וזה. לי לאות דהקצו"ח בסי' קצ"ח סעיף ה' השיג על הש"ך דסובר דצריך להיות תחילה חצירו ואח"כ יבא בו החפץ מגמ' פ' הזורק דגיטה וחצירה באים כאחד מזה יראה דדברי קצו"ח בסי' ר' המה כך לו יהי' שמהני שני קנינים ע"י החצר הלא האשה אינה עשתה קנין לא בגט ולא בחצרה ודברי אדמ"ו ז"ל בסי' ש"י מתרצין רק קו' קצו"ח בסי' קצ"ח ודוק. והארכתי במקו"א לבאר דברי הקצו"ח אשר חידש יען דגט ושחרור המה בעכ"ח מזה ידעי' דלא צריכין העבד והאשה מחשבה לזכות בגט ושחרור דלא מצינן זכי' בעכ"ח אלא עכ"ח דתורה הקפידה רק שהבעל והאדון יתנו בידם הגם שהם לא יזכו והפלאתי ביום ההוא דלמא לעולם צריכין לזכיה ומאי דמהני אפי' בעכ"ח הוה הטעם יען דהאשה והעבד המה קנינו של בעל ואדון ובודאי השכל גוזר אם האדון יכוף לעבדו שיקנה דבר דמהני דהא העבד מחויב לעשות רצון רבו וה"ה באשה שמשעובדת לבעלה ועיין ריש פ' הזורק בגמ' ותוס' שם ד"ה ידה גופי' ואם הבעל יכוף לאשה לקנות מהני דהיא מחויבת לעשות רצון בעלה ועיין רמב"ם שהסביר הך דכופין אותו עד שיאמר רוצה אני יען דחיוב עליו לעשות וה"ה באלו שכופין להוציא עיין רמב"ם שם בחבורו. ולפ"ז אני אומר לפי סברת הרשב"א בגיטין דף ע"ה דחקר הגמ' אי נתינה בע"כ הוי נתינה או לא והקשה הרשב"א הא בגט כתוב ונתן בידה ואעפ"כ מהני אם נתן הגט בעכ"ח של האשה א"כ מבואר דנתינה בע"כ שמיה נתינה ותי' וז"ל ומסתברא דלא אמר נתינה בע"כ לא שמה נתינה אלא בנתינה שמפסיד בכך המקבל מה שהוא שלו כי הא דאמר לה לאשה ה"ז גיטך ע"מ שתתני לי מאתים זוז דאשה זו קנוי' היא אצל הבעל וקנינו קרי' רחמנא כדכתיב כי יקח איש אשה וקנין כספו היא כדאמרי' בפ' המגרש דף פ"ה חוץ מתרומותיך מהו קנין כספו אמר רחמנא וביבמות פ' אלמנה והלכך כשאתה בא לסלקו משלו בע"כ אל תסלקנו הלכך נתינה בע"כ בכי הא לא הוה נתינה אבל גט אשה שאין בעלה קנוי' לה שאינו מקיח את עצמו וגט שחרור נמי שאין הרב קנוי' לעבד אלא שיש לאשה שיעבוד על בעלה בעודה תחתיו כשהוא בא לסלק שיעבודו מעליו אם אתה בא לומר שאינו יכול לסלקו אלא מדעת האשה נמצא שאתה מחייב את שלו בעל כרחו ואל תחייבהו עכ"ל וא"כ לעולם דשחרור וגט אשה בעינן קנין וזכי' ומאי דמהני בע"כ יען דהבעל והאדון יכולין לכוף להאשה והעבד לקבל גט ושחרור כדי לסלק שעיבודם מעליו כמו שיכול לכוף אותם לעשות קנין במציאה והפקר דזכות הוא להבעל והאדון ה"ה קנין זה בגט ושחרור הוא להם ומהני כפי' בע"כ שיזכו בגט ושחרור שהגט והשחרור יבא להם כאחד וצע"ג.
<b>אמנם</b> אחר העיון כהן שדעתו יפה הוא הקצו"ח עמוקים מחשבותיו דבודאי אי צריך קנין וזכיה א"א בע"כ ומאי דמהני אי יכוף לעבדו או לאשתו לקנות דבר יען דמהני מחשבות הבעל או האדון לפעולת ומעשה קנין אשר עושה האשה והעבד כמבואר סברה הנ"ל בנמ"י בפ' חזקת הבתים במודר בנכסי הגר דמהני מחשבת המקנה לפעולת העושה הקנין מכ"ש דמהני מחשבות הבעל והאדון לפעולת הקונה העבד והאשה ועיין בקצו"ח סי' קמ"ב אבל בגט ושחרור דצריך להיות כריתות שאין הבעל והאדון מסייע להם לכריתות ושחרור ולא מהני מחשבות הבעל והאדון אם גט ושחרור צריך זכיה וקנין וע"כ די אם נתן בידם אעפ"י שלא מכוונים לקנין וזכי' כלל וצדקו דברי קצו"ח ודוק.
<b>ואגב</b> גררא אזכיר בקצירת אומר מה שאמרתי בימי נעורי ליישב דברי הש"ך סי' קצ"ח ור"ב דחצר צריך להיות מקודם שלו טרם שיקנה לו החצר את הכלים וקצו"ח השיג עליו בג' קושי' (א) מגיטה וחצירה באים כאחד (ב) מר"ג וזקנים בב"מ דף י"א (ג) מגמ' ב"מ דף י' דמהני בבהמה וכלים שעלי'.
<b>וחשבתי</b> דרכי לתרץ בעז"ה ואקדים איזה הקדמות (א) הגם דחצר מטעם שליחות אתרבאי אעפ"כ הגם שידענו שליחות אדם לחבירו בכל זאת הוא דווקא אדם בר דעת דיש לו מחשבה לקנות או לפעול באחר חבירו אבל חצר לא ולהכי צריך קרא דחצר ג"כ הוה שליח ועי' ש"מ בב"מ דף מ' בשם ראשונים (ב) הגם דחצר ג"כ שליח ומהני מחשבת בעלים לקנין החצר הי' הסברה דווקא אם הבעלים עומדים ויודעים שיש אז דבר לקנות ע"י חצר שלהם אז הוה חצר שליח כמו דשליח פועל אם חישב לפעול לחבירו ה"ה מהני מחשבת הבעלים עם חצר שלוחם אבל דיהי' חצר קונה שלא מדעת בעלים יען דמסתמא נייח לבעלים שחצרם יקנה הוא חידש יותר שהחצר יקנה ועיין במהר"ם לובלין ובש"מ שם.
<b>ולפ"ז</b> הך דמהני חצר בתורת שליחות ילפי' מגט ומגניבה ועיין ריש פ' הזורק ובב"מ דף נ"ו דלולא דיש רבוי בשניהם לא הוה ילפי' חצר דיהי' רשות כמו שליח או כמו יש ממש וא"כ אני אומר דבר חדש בעז"ה בתורה כתוב "אם המצא תמצא בידו הגניבה" וידו מרבה רשות א"כ מוזכר בתורה מתחילה הרשות ואח"כ הגניבה ומשמע מתחילה צריך להיות רשות שלו ואח"כ קונה חצירו דאל"כ יכתב התורה אם המצא תמצא הגניבה בידו משמע שהגניבה בא עם היד יחדיו אלא עכ"ח דתורה הקפידה שיהי' הרשות מתחילה ואח"כ ימצא באותו רשות גניבה (ובגט דכתיב וכתב לה ספר כריתות ונתן בידה ושלחה מביתו ויעי' רש"י ותוס' ר"פ הזורק מדלא כתיב ובידה יתנו משמע דהגט מביא היד דגיטה וידה באים כאחד) ועיין בש"מ שפסוק המצא תמצא בידו הגניבה קאי על שעת גזילה ועכ"פ יש רמז בקרא דצריך להיות חצר מקודם שלו טרם שיקנה בו דכל קנין חצר חידש רק גמרי' מהמצא ושם כתיב בידו הגניבה דרשות הי' מקודם שלו כמו ידו ממש שהי' לו כח קנין טרם שיגנוב ודוק.
<b>והנה</b> הקצו"ח בסי' קצ"ח מביא דברי ריטב"א אי יוכל אדם לעשות קנין לעצמו והכריע הקצו"ח בקנין דיש בעולם מהני להתנות עליו שיקנה גם בו אבל לעשות מדבר שאינו קנין לקנין לא מהני יעו"ש ולפ"ז דמצינו קנין חצר וכלים באגב שקונה יחד יוכל להתנות בפי' שיקנה חצר וכלים ביחד אבל שלא מדעתו לא מהני חצר וכלים בפ"א ושם בבהמה וכלים בב"מ דף י' שאמר קנו בהמה וקנו כלים שעליו או מר"ג וזקנים שאומרים בפירש שיקנה יחדיו או בעבד ואשה דלא משכחת אלא אם גטה וגטו וידם באים כאחד הוה סתמא כפרושו מהני חצר וכלים ביחד אבל שלא מדעת הבעלים אין החצר קונה שלא מדעת בעלים וכן משמע דברי ש"מ והגהת אשר"י שהביא קצו"ח בסי' קצ"ח והיה לי בזה פלפול עם הגאון החריף ר' אהרן זינגער זצ"ל ממט"ד אבל כעת לא מצאתי קונטרס הנ"ל ולא באתי אלא לשם שמים להחזיק התורה ולכבוד לומדים על כן יאמר שלום בזה.
<b>סימן</b> <b>לד</b> שלומים אלף למחו' הרבני המאור בתורת ראשוני' ואחרונים וידיו רב לו ה"ה כ' הקצין ר' אלי' שענקעל נ"י בק"ק קוטב במדינת גאליצען.
<b>אחד"ש</b> אודיעהו כי כבר בקשתי שלא יעמוס עלי כזה מה הוא הנוגע לגדולי פולין להשגיח עליו ולא שמע בקולי אבל אני מודיע לו איזה דבר אשר הוא יקר בעיני לשורש גדול אשר נוגע לענינים חמורים אבל על גוף המעשה לא אשוב עד אשר אדע דבר ברור כי חלילה לי להתערב חוץ אם אדע מגביות עדות כראוי לדבר גדול כזה.
<b>שאלה</b> איש א' שהוא משוגע זה לערך שמונה שנה וגם אני מכיר אותו לאיש משוגע בעוד שהייתי בטארנא ונקרא בשם עבער (משוגענער) דהיינו שמקרע כסותו והולך ערום ויצא יחידי בלילה והכל דרך שטות וזה יותר מחצי שנה שלקחו אותו לבית החולים ושכרו איש לעמוד עליו במקל ובשוטים לרדות אותו בכל עת שידבר דברים ישרים ולהשיב על מה ששואלים ואח"כ לאחר ג' חדשים נסעו לאיזה ב"ד וגם זה האיש העומד אצלו במקל נסע ג"כ עמו כדי שישיב בדברים ישרים ושאל המורה המסדר הגט מי הוא האיש הזה והשיב אותו במרמה שהוא א' מקרוביו וגירש את אשתו שמה ושב לביתו והניח אותו בלא שומר והוא נהג בשגעון כאשר בתחלה וגם קודם נסיעתו לגרש הי' אצלו ת"ח וראה שהוא שוטה ממש רק מה שהתירו ב"ד הוא מטעם כיון שזה האיש עומד ובדקו אותו והשיב כהוגן ונשאת המתגרשת לאיש עכ"ל.
<b>תשובה</b> הענין חמור מאוד וכמעט לא אוכל להאמין הנהי' כדבר הזה במדינת פולין להתיר א"א ע"י מקל רודף אשר למד לאיש שוטה לאמור תשובה הגונה ובפרט הלא הצריכה האשה להמתין ג' חדשים טרם שנשאת לאיש הכי שתקו גאוני פולין אם לא שנתברר שהי' חלים האיש בשעת הגט וחוששני לדבר שלא להיות בכלל מוציא לעז על הגט ח"ו ע"כ לא אשיב דבר על הנידן הנ"ל רק אחלק לו איזה הערות אשר לדעתי ראוי' להתבונן עליהם לדינא ואשר יתן ד' בפי אותו אשמור לדבר בעזה"י.
<b>הנה</b> בכמה מקומות בש"ס השוו חז"ל חרש שוטה וקטן שהמה פטורין ממצות ואינם נענשין על עבירות ואינם משלמים אם הזיקו וכדומה מן הדברים.
<b>ונסתפקתי</b> אם הם באמת בסוג ישראלים עכ"פ שגם הם בני ישראל אשר עליהם דבר ד' לקדשם בתרי"ג מצות כי הם זרע האבות אשר נתקדשו בהר סיני לעם סגולה ועבדי ד' רק ע"י שאין שכלם שלם כי חרש שוטה וקטן אין להם דעת שלמה המה כאנוסים שלא יכלו לעשות מצוה כדת וגם לא יענשו אם עוברים עבירה ואין משלמים אם הזיקו כי אונס רחמנא פטרי' ואין לך אונס גדול מזה מי שאין דעתו שלם הוא אונס בכל אשר הוא עושה או נימא בהיפוך דהקב"ה אשר נתן התורה לא דבר רק עם בני דעת שלמה עליהם צוה מ"ע ועליהם הזהיר ממצות ל"ת אבל לחסרי דעת לא הטיל כלל מתרי"ג מצות כי המה חיות בצורת אדם אבל אינם באמת בני אדם כי מה יתרון לאדם מן הבהמה רק שלימות השכל והדעת וחרש ושוטה וקטן אין שכלם שלם ולא נצטוו מפי הקב"ה מאומה ונ"מ אם שוטית אשת ישראל זנתה ומת בעלה אם מותרת לכהן אם נאמר דגם שוטית בכלל תרי"ג מצות רק מזיד שלה נחשב לאונס אבל עכ"פ נעבדה בה עבירה באונס ואשת ישראל שנאנסה אם מת בעלה נאסרה לכהונה אבל אם נאמר דתרי"ג מצות לא נאמרו אלא למי שהשכל שלם א"כ שוטית שזנתה לא נעשה בה עבירה כלל א"כ אם מת בעלה מותרת לכהן או אשת כהן שוטית שזנתה ונשתפה אז מותרת לבעלה דלא נקרא אחרי אשר הוטמאה וצע"ג.
<b>ונלע"ד</b> לחקור דלענין הל"ת היינו לענין פעולת עבירות נכנסו גם חרש שוטה וקטן כמו ישראל גדול בן דעת רק אם יעברו לא יענשו דמזיד שלהם נחשב כשוגג או כאונס ואונס רחמנא פטרי' אבל לענין מ"ע לא הוי עליהם חיוב כלל כי ד' לא הטיל המצות שיעשה אותם חרש שוטה וקטן ואבאר הדבר בעזה"י.
<b>הלא</b> מלבד שהשכל גוזר כי זרע יעבדנו שגם הקטן הוא בכלל נפש מישראל שלא יתגאל בכל תועבת ד' מפורש יוצא בגמ' סנהדרין דף נ"ה ע"ב דאם בת ישראל מג' שנים ולמעלה שקבל אביה קידושין בעדה זנתה עם בהמה הגם שהיא פטורה הבהמה נסקלת ופריך הגמ' אי בעינן קלון וגם תקלה מאי תקלה איכא כאן ומשני הגמ' כיון דמזידה היא תקלה נמי איכא ורחמנא הוא דחס עלה עלה דידה חס אבהמה לא חס וכ' רש"י בד"ה תקלה ליכא וז"ל דלאו בת עונשין היא והרי היא בכלל שוגג עכ"ל הרי שפתיו ברור מללו דמזיד שלה הוי רק בכלל שוגג והגמ' משני דנחשבת כמזיד רק הקב"ה חס עלה וויתר נגדה העונש אבל עכ"פ נראה ונגלה דגם קטנה בכלל אזהרת הלאו שלא תעבור עבירת זנות וכן משני הגמ' שם דבהמה נסקלת אם בעל אותה בן ט' שנים כיון דמזיד הוא תקלה הוא רק התורה חם עליו וא"כ מהא דקטן וקטנה נכנסו בכלל איסור הלאוין נדע דגם שוטה וחרש נכנסו בכלל אזהרת הל"ת דאל"כ בגמ' שבת בריש פ' מי שהחשיך חקרו מי שהחשיך עליו ובידו כיס מעות ואצלו חרש שוטה וקטן למי יתן כיסו ואמרו שוטה וקטן יתן לשוטה דקטן אתי לכלל דעת ולא אמרו יען דקטן הוא עכ"פ בכלל האזהרה ושוטה אינו בכלל אזהרה אלא פשיטא דגם שוטה בכלל אזהרת שמירה רק אם עבר אין עליו עונש כמו הקטן שהוא כלל אזהרת שבת ואם עבר לא יענש ובחרו ליתן לשוטה דקטן בוודאי יבוא לכלל דעת וכן שוטה וחרש יתן לשוטה דיש לחרש עכ"פ מקצת דעת וחרש וקטן שוה עיין ברמב"ם בפ"כ דשבת א"כ ברור דגם על חרש שוטה וקטן ניתן הל"ת אזהרת איסור רק אם עברו לא יענשו דהמה שוגגים ובעבור כן אין נותנין לקטן או לחרש ושוטה נבילות בידים עיין בהרה"מ פ"כ שאסור ליתן להם הכיס בשבת דהוי כנותן להם בידים נבילות ועיין מג"א סי' רס"ו יען דמכשילם לעשות דבר האסור להם כמו שאין רשאין ליתן לישראל מכשול שיעשה איסור בשוגג וכן מבואר בדגול מרבבה יו"ד סי' קנ"א שמזיד קטן שוגג הוא ודומה לישראל גדול שוגג לענין מצווין להפרישו אבל לישראל גדול אין מצווין להפרישו ודוק.
<b>ובזה</b> יומתק להבין דברי טור או"ח סי' רס"ו דכ' אם יש עמו חמור יתן לחמור ולא יתן לחרש שוטה וקטן וסיים וז"ל כיון שהם אדם כמותו עכ"ל והרמב"ם כ' בפ"כ דשבת וז"ל ואינו נותנו לא' מאלו מפני שהן אדם מישראל עכ"ל ולמה שינה הטור וכ' כיון שהם אדם כמותו וצע"ג אך גילה בזה שלא נימא שכל מעלתם הוא מפני שהם עכ"פ זרע ישראל וטובים מהחמור אבל גם הם אינם נזהרים בעבירות קמ"ל מפני שהם אדם כמותו עכ"ל מה הוא נזהר בעבירות שבת אף חש"ו נזהרין מחילול שבת רק עונש אין להם כי מזיד שלהם שוגג הוא ודוק.
<b>וגם</b> ראי' דחש"ו בכלל אזהרת כל ל"ת שבתורה דאם הם לא נזהרו בכל הל"ת א"כ תהי' שחיטתם כשחיטת נכרי שהוא נבילה דכתיב וזבחת ואכלת מי שהוא בר זביחה אכול משחיטתו עיין ברא"ש פ"ק דחולין וה"ה אי חש"ו אינם מוזהרין מלאכול נבילות א"כ שחיטתם יהי' נבילה ומדמצינו דשחיטתם כשרה אם אחרים רואים שלא קלקלו בשחיטתן מוכח דנזהרו בלאו דנבילות והויין בני זביחה ודוק.
<b>וכן</b> נ"ל ראי' מדברי הרמב"ם בפ"ד מה' מלכים ה' ב' וז"ל ולעולם אין עונשין מהם לא קטן ולא חרש ולא שוטה לפי שאינן בני מצות עכ"ל ולא כתב לפי שלא נצטוו אלא אפי' בבני נח אמרי' שנצטוו בכל ז' מצות שלהן שלא לעבוד ע"ז וכדומה שהם עבירות ב"נ ואזהרתן זו היא מיתתן עיין סנהדרין בגמ' [נ"ח ע"ב] וברמב"ם שם רק לגדול ופקח עונשין אבל חש"ו אין עונשין אותן אם עברו אבל הם בכלל הציווי שאסור להם לעשות אותן עבירות רק לא יענשו אם עברו ודוק.
<b>אמנם</b> בענין רמ"ח מצות שהם בקום ועשה אשר הדין אם אומר אדם מישראל לולב שאינו נוטל תפילין שאינו מניח סוכה שאינו עושה שכופין אותו לעשות המצות ומכין אותו עד שתצא נפשו עיין כתובות דף פ"ו ועיין תו' נזיר דף כ"א והיינו כפיי' לעשות המצוה אבל אם עבר זמן היום המצוה אין לוקין אותו דאין עונשין על ביטול מ"ע והוא ההיפוך מן העבירות היינו ל"ת דשם אין לוקין קודם העבירה רק אחר העבירה לוקין אותו מלקות ל"ט ועיין סנהדרין דף ע"ג הרוצה לחלל שבת אין מצילין אותו בנפשו ועיין בספרי מ"ח ח"ב על או"ח סי' כ"א.
<b>וא"כ</b> י"ל כשם שאין עונשין לחש"ו אם עבר עבירה לא עונש מלקות ולא עונש מיתה ה"ה אין כופין לחש"ו שיקיימו המצות בקום ועשה דג"ז בכלל עונש ללקות אותו על שלא חפץ לקיים מצות הבורא ואין חש"ו בר עונשין ודוק.
<b>ואסברא</b> טעמא דמלתא דזה כלל גדול בתורה דפקודת ד' שלא לעשות עבירה וגם מצות ד' לעשות מצות הם סגולת הנפש ומאור הנשמה להגיע לתכלית אשר הכין ד' וע"כ ראינו שקב"ה נתן לב"נ ז' מצות ולבני ישראל מצות הרבה ולכהנים ריבוי במצות כחז"ל שאני כהנים שריבוי בהן הכתוב מצות יתירות א"כ הכל רק סגולת הנפש כפי מה שראו עיניו של הקב"ה כפי ערכם ליתן להם מצות אשר יעשה אותם האדם וחי בהם.
<b>וראה</b> ראינו בתוה"ק יש מצות אשר הם רק אם חפץ אדם בהם יעשה אותם ואם לא יחפוץ יניח אותם מלעשותם למשל מצות ציצית אם לא יחפוץ לא ילבש בגד של ד' כנפות ולא יקיים מצות ציצית כל ימיו או לא יקנה לו קרקע ולא יעלה לרגל כל ימיו עיין פסחים דף ג' או יכניס תבואתו דרך גגות וקרפי' ולא יתחייב במעשרות עיין ברכות פ"א רק הוא דרך חסידים הראשונים שעשו פעולות להכניס עצמם בחיוב כדי לזכות למצות הרבה ועיין פלתי סי' ס"א לזבוח זבח ליתן מתנות כהונה כי רוב מצות אשר יעשה האדם הוא סם חיים לנשמות טהורות.
<b>וכן</b> הי' באפשרות שהקב"ה הי' נותן התורה כל תרי"ג מצות רמ"ח מ"ע ושס"ה ל"ת להגלות ולהודע במה יזכה האדם נפשו ואם יחפוץ להיות מהקרובים אל ד' ויקדש בם ואם יניח אותם ולא יחפוץ בברכה לא יענש עליהם לא על עבירה ולא על עזיבת המצות רק הקב"ה לא עשה כן רק הטיל על ישראל עול גדול כחז"ל מצות לאו להנות נתנו ופי' רש"י ר"ה דף כ"ט וז"ל אלא לעול על צוארנו עכ"ל שיהי' מוכרח לקיים מ"ע ואם לא יחפוץ לעשותם ויאמר לולב שאינו נוטל סוכה שאינו עושה תפילין שאינו מניח כופין אותו עד שתצא נפשו ואם כבר עבר זמן קיום עשה ענש יענש בידי שמים וכן בעבירות הל"ת אם עבר העבירה יענש או בקרבן על שוגג או מלקות או מיתה אם עבר במזיד זה הוא העול על בנ"י שנעשה מחוייב בדבר שמוכרח לעשות המצות ומוכרח למנוע עצמו מן העבירות ואפי' המצות דרשות כגון ציצית ענש יענש בעידן ריתחא כחז"ל כנודע.
<b>אך</b> כ"ז בישראל גדול ופקח עליהם הטיל הקב"ה העול הגדול להיות מוכרח לעשות מצות ויהי' מוכרח למנוע עצמו מעבירות ואם לא ענוש יענש או בידי אדם או בי"ש כמבואר אבל לחש"ו אשר זרע קודש מחצבתם איש מהם לא נעדר מבית ישראל וניתן להם תרי"ג מצות בכלל ובפרט כי המצות הם סגולת נפש מישראל ועבירות הם תועבות לנפש מישראל ויש לחש"ו ג"כ תכלית התרי"ג מצות רק יען כי חש"ו אינם בשלימות השכל והדעת לא נתן הקב"ה עליהם העול להיות מחוייבים לעשות אותם בע"כ רק הם לפניהם רשות אם ימנעו עצמן מעבירות ויקיימו המצות יש להם שכר טוב בעמלם אבל לא יענשו לא מב"ד ולא בי"ש אם לא ימנעו עצמם מעבירות וגם אם לא יקיימו המצות כי התרי"ג המצות רשות הוא אצלם ודוק.
<b>תמצית</b> הדברים שחש"ו כל זרע בית ישראל הם זכו בזכות תרי"ג מצות ויש להם שכר בקיום המ"ע וגם שכר אם נזהרין מהל"ת שלא לעשות תועבות אשר מטמא נפשותם מפעולת אשר מזיק לנשמת ישראל בקדושתו ולנפש כהן בקדושתו אבל אין התרי"ג מצות עול על צוארם לכפות אותם במלקות עם עברו הל"ת או להכות אותם כדי לקיים העשה כי אצלם הוי התרי"ג מצות רשות וכמו שהנשים אינן מחוייבים במ"ע שהז"ג אבל בכ"ז אם מקיימים מ"ע הנ"ל מקבלים שכר על התקרבות במצות ד' ודוק.
<b>וכ"ז</b> אם אנו חוקרים אם חש"ו שוו לבהמות וחיות הארץ אשר אין עליהם שום סגולת הנפש לא ממ"ע או אזהרת הל"ת מן דברים המתועבים אז אמרי' כי חש"ו הם ממקור ישראל גם עליהם נאמר אלה המצות אשר יעשה אותם האדם וחי בהם והמצות קו"ע הם סם חיים לנפשם בעוה"ב להיות צרורה בצרור החיים וכל העבירות הל"ת הם סם מות לנפשות חש"ו וא"כ החש"ו הם בר מצות ובר ל"ת ודוק.
<b>אמנם</b> אם אנו חוקרים אם יוכל להיות שליח במצות להוציא אחרים י"ח כגון אם יתפלל לפני העמוד והצבור שומעים אם יוצאים בתפלתו אם לא או אם תוקע בשופר ומתכוון להשמיע שיצאו אחרים אז אמרי' דאחרים אינם יוצאי' ע"י יען דהוא אינו מחוייב בדבר דאצל החש"ו הוי קיום מ"ע רשות ואצל גדולים הפקחים הוי הקיום מ"ע חיוב ואין האיש אשר אינו מחוייב בדבר שאצלו הויין המ"ע רשות יכול להוציא אנשים אשר אצלם הוי קיום מ"ע חיוב שמוטל על צוארם לקיים מ"ע הנ"ל.
<b>ובזה</b> יובן דברי רבינו הקדוש במתני' בר"ה חש"ו אין מוציאין רבים י"ח זה הכלל כל שאינו מחוייב בדבר אינו מוציא רבים י"ח רמז בזה הגם דחש"ו המה בני מצות דגם להם ניתן המצות ויש להם שכר טוב בעמלם בכ"ז עכ"פ אינם מחוייבים דלא הוטל עליהם לעול שמוכרחים לקיים המצות ומי שאינו מחוייב בדבר רק הוא רשות אינו יכול להוציא רבים י"ח כי הם מחוייבים והחש"ו אינם מחוייבים והבן זה.
<b>וראה</b> בלשון הרמב"ם פ"א דברכות ה' י"א וז"ל הי' המברך חייב מד"ס והעונה חייב מד"ת לא יצא י"ח עד שיענה או עד שישמע ממי שהוא חייב מה"ת כמוהו עכ"ל ועיין בכ"מ שם ותיבת כמוהו הוא כשפת יתר דהרי די אם אמר שהוא מחוייב מה"ת מהו כמוהו והוא פלא אלא רמז שצריך לשמוע מפי שהוא מחוייב מה"ת כמוהו כמו שעליו המצות בעול שמוכרח לעשות אותם.
<b>וגם</b> בה' שופר פ"ב ה"ב כ' וז"ל כל מי שאינו חייב בדבר אינו מוציא את החייב י"ח לפיכך אשה או קטן שתקעו בשופר השומע מהן לא יצא עכ"ל הרי שהשוה קטן וה"ה חרש או שוטה שאינו מוציא רבים דומי' דאשה שמצות רשות אצלם ולא חיוב.
<b>ונכון</b> בעיני מה שדקדקתי במקו"א למה נקט רבינו הקדוש כל מי שאינו מחוייב בדבר אינו מוציא רבים י"ח ולא נקט מי שאינו מצווה על הדבר ולפמ"ש רמז דחש"ו הם ג"כ מצווים בדבר מפי הגבורה לעשות המצות ולמנוע מעבירות רק לא הוטל הדבר לעול על צוארם ועל גדולים פקחים יש חיוב מן תרי"ג מצות ורמז רבינו מי שאינו מחוייב בדבר אף שמצוה בדבר אין מוציא רבים המחוייבים בדבר בתורת עול ודוק.
<b>ולדעתי</b> יובן לי בזה דברי רש"י בחגיגה דף ג' ע"ב בד"ה איזה שוטה שכ' וז"ל איזה שוטה דאמר בכ"מ שפטור מן המצות ומן העונש עכ"ל ונפלאת בעיני שכ' רש"י שפטור מן המצות דהוי המשמעות שאין עליו חיוב לעשות מצות ה"ה הו"ל לפרש שפטור מן העבירות שאין עליו אזהרה שלא לעשות עבירות והי' לרש"י לפרש שפטור מן המצות ומן עבירות אבל מה שפי' ופטור מן העונש משמע אם עבר עבירה אין עונשין אותו אבל עכ"פ מונעין אותו מעבירה א"כ אינו דומה לפטור מן המצות דמשמע דלא מבקשים אותו לעשות המצות וצע"ג.
<b>ולפמ"ש</b> נכון מאוד דחש"ו הם מזרע ישראל זרע קדש המה עכ"פ בר עבירות ובר מצות כי היא סגולת נפשם למנוע מעבירות אשר מטמאים את הנפש וגם מתקרב אל ד' בהמצות אשר יעשה אותן האדם וחי בהם וע"כ ראוי למנוע אותם מכל פעולת עבירות דהא אותם הפעולות הם מתועבות בעיני ה' אם יעשה אותם בר ישראל רק אם עברו אותן העבירות לא יענשו אבל במצות שאינם בני מצות אף אם יעשו אותם לשם ד' יקבלו שכר אבל עכ"פ אין כופין אותם לעשות דהא אינם מחוייבים לעשות אותם בעול על צוארם לכן כ' רש"י פטורין מן המצות ומן העונש כי בעבירות נתהוה עכ"פ מעשה העבירה וראוי למנוע מהם רק אם עברו פטורין מעונש אבל אצל המצות פטורין לגמרי כיון שמצות אצלם כרשות ובוודאי צריך כוונה אצלם שאפי' אם בישראל גדול ופקח מצות א"צ כוונה היינו דסתמא לשמה כיון שהוא מחוייב בדבר אבל חש"ו שאינם מחוייבים לא הוי סתמא לשמה אלא צריך לכוון בדבר וחש"ו אינם בני דיעה עיין רש"י במתני' ריש חגיגה דף ב' בד"ה חש"ו שכ' וז"ל דלאו בני דיעה נינהו ופטורין מן המצות עכ"ל הרי שפתיו ברור מללו יען שהם אינם בני דיעה לכן פטורין מן המצות דמה אחפוץ להכריחם על פעולת המצות אם לבם בל עמם והבן זה
<b>ואין</b> לפרש ולומר דמ"ש פטורין ממצות היינו מכל תרי"ג מצות ופטורין מן העונש היינו הן על שעברו עבירות והן על שלא קיימו המצות זה שיבוש דא"כ אם פטורין מכל תרי"ג מצות למה לנו להשמיע עוד שפטורין מעונש אם מתחלה הותר הרצוע' שלא נצטוו כלל שלא לעבור עביר' או לקיי' המצוה
<b>ועיין</b> ברמב"ם פ"א מנזירות הי"ב שכ' וז"ל ואם הגיע לשכרותו של לוט אין דבריו כלום ואינו חייב על כל עבירות שעשה שמשהגיע לשכרותו של לוט אינו בר חיוב עכ"ל הכוונה השכור הוא בוודאי בר עבירות דהא ישראל גדול הוא רק אינו בן חיוב דשכרותו של לוט עשה אותו כשוטה דהוי בר עביר' ובר מצו' אבל לא הוי בר חיוב ודוק.
<b>המורם</b> מזה דיש חילוקי דינים (א) דחש"ו המה נכנסים בכלל ישראל להיות מקודשים בתורת ד' אם יעשו מרצון נפשם קיום מ"ע יקבלו שכר על הדרישה ואם יבדלו עצמם מן העבירות אשר שנואים בעיני ד' יקבלו שכר על הפרישה כי גם הם מעם סגולה לד' (ב) אם יזידו ברצון נפשם שלא לקיים פעולת מ"ע וגם אם ימרודו לעבור כל עבירות החמורות כקלות לא יענשו לא בידי אדם ולא בידי שמים כי אצלם ניתן רשות מהקב"ה להתקרב אצלו בקיום מ"ע והתרחקות מעבירת הל"ת אבל אם לא יתקרבו אל ד' לא יענשו כלל וכה"ת כולה אצלם כדבר הרשות כפי חפץ לבם כי המה בר מצות אבל לא בר חיובים (ג) אם חש"ו יחפצו לעשות עבירות בשאט נפש ויש בידינו למנוע מהם עבירות שלא יוכלו לעבור אותם וכ"ש אם יעברו העבירות על ידינו שאנחנו נהי' מסייעים ועוזרים ליתן להם לעבור עבירות היינו אם חש"ו אוכל נבילות מצווים להפרישו ומכ"ש שלא ניתן בידו נבילות כדי שיהי' להם לאכול היינו הפלוגתא בגמ' אי קטן אוכל נבילות הב"ד מצווים להפרישו וספי להו בידים לכ"ע אסור דהא המה בר עבירות כי מזרע ישראל המה רק לא ניתן לעול ואינם מקבלים עונש והוי רשות בידם לעשות כאות נפשם אבל עכ"פ בעשיית עבירות יתרחקו נפשם מד' כי יתגאלו בתועבות אשר לא יעשה מזרע קודש וע"כ נחשב לתקלה בסנהדרין דף נ"ה שתסקל הבהמה אם נבעלת מקטן וכן אסור ליתן לחש"ו הכיס בשבת דחילול שבת תקלה הוא להם אף שלא יענשו כלל דעכ"פ המה בר עבירות טוב ליתן לחמור ונכרי דהמה לאו בר עבירות (ד) בקיום המ"ע פטורין ואין לנו לכופם אפי' בדברים לקיים המצות כי אצלם לא שייך לומר מצות א"צ כוונה ומה בצע אם לבו ומחשבתו בל עמו בעשיית המצוה וגם כשם שאין כופין לנשים לעשות מ"ע שהז"ג כך אין כופין לחש"ו לקיים מ"ע כי על דבר הרשות אין כופין אפי' בדיבור קל אבל על עבירות ראוי למנוע אותם שלא יפול מב"י נדח שיהי' על ידו נעשה אשר שנא ד' ודוק.
<b>ואבוא</b> היום אל העיון לבאר הקו' הגדולה אשר הרגיש הגאון הנב"י במדה"ת או"ח סי' א' על שי' הר"י והרא"ש דפי' דהא דשחיטת נכרי נבילה מטעם דכתוב וזבחת ואכלת מי שהוא בר זביחה אתה אוכל מזבחו לאפוקי מי שהוא נכרי אסור לאכול משחיטתו דאינו בר זביחה ע"ש וא"כ מדמכשיר במתני' שחיטת חש"ו ע"כ דקטן הוי בר זביחה הגם דאינו מצוה על הזביחה דמותר לו לאכול נבילות וא"כ למה פסלי' תפילין שכתבן קטן שהגיע לחינוך אפי' יען דכתיב וקשרתם וכתבתם מי שהוא בר קשירה יכתוב וקטן אינו מחוייב בקשירה לכן פסולה כתיבתו מ"ש מזבחת ואכלת דדרשי' מי שהוא בר זביחה מותר לאכול ואעפי"כ מהני זביחת קטן ונהפוך הוא בתפילין שהוא עשה יש עכ"פ מצות חינוך ולא בל"ת ע"ש שהאריך ונדחק מאוד יען דבנבילה אסור ליתן לו בידים והוא פלא בעיני שזה מצות אביו אבל עכ"פ הקטן אינו בר זביחה וצע"ג.
<b>ונלע"ד</b> ליישב בעה"י ואקדים דרמב"ם במנין המצות מצוה קמ"ו כ' וז"ל לשחוט בהמה חי' ועוף ואחר יאכל בשרם שנאמר וזבחת מבקרך ומצאנך עכ"ל כ' עליו הראב"ד וז"ל א"א זו אין לו טעם ואולי לאו הבא מכלל עשה עכ"ל וכ' עליו מהר"י קארו שם וז"ל נראה שטעמו מפני שאין זו מצוה מחוייבת שאם ירצה שלא לאכול בשר או אם ירצה שלא לשחוט הוא בעצמו רשאי אבל היא לאו הבא מכלל עשה לא תאכל אבר מן החי ולא נבילה אכן שחיטה אכול וי"ל לדעת רבינו שהוא עשה למי שירצה לאכול בשר שישחוט או שישחוט לו אחר עכ"ל ובחיבורו פ"א מה' שחיטה ה"א כ' הרמב"ם מ"ע שישחוט מי שירצה לאכול עכ"ל וכ' הכ"מ וז"ל כ' מי שירצה לומר שאינו מצוה שחייב אדם לעשותה עכ"פ כמו תפילין ציצית שופר לולב וסוכה עכ"ל והדבר ופלא שנקט ציצית הלא ציצית מצוה דרשות ולא דמי לתפילין סוכה ולולב שהם מ"ע מחוייבת שמי שלא מניח תפילין מעולם הוי פושעי ישראל בגופו אבל מי שלא לבש טלית מעולם הוא צדיק גמור רק בעידן ריתחא נענש וצע"ג.
<b>אבל</b> דבר גדול דבר הגם דיכול אדם לעשות כל בגדיו מג' כנפות ולא יבוא לחיוב ציצית אבל יוכל להביא עצמו לידי חיוב אם ילבש בגד ד' כנפות ולא משכחת שיקיים מצות ציצית אלא אם מחוייב בו היינו אם לובש בגד של ד' כנפות ואז הוי ציצית חיוב כמו סוכה ושופר ותפילין אבל מצות שחיטה הוי מצות רשות אפי' אם עוסק בשחיטה לא הוי עליו חיוב לגמור השחיטה אם ירצה יפסיק באמצע השחיטה ולא ימצא לו עון בזה לאמור שלא קיים מצות שחיטה דתורה אמרה רק וזבחת ואכלת מי שיחפוץ לאכול בשר יעשה נטילת נפש של הבהמה או בעוף בשחיטה וזה שרמז הכ"מ שרמב"ם מרמז שהם מ"ע של שחיטה נשאר תמיד למי שירצה אבל לא משכחת שתהי' מ"ע אשר מחוייב אדם לעשות עכ"פ כמו תפילין וציצית דמשכחת בם חיוב דאם ילבש בגד של ד' כנפות אז ע"כ מוכרח בקיום מ"ע של ציצית ולא משכחת קיום מ"ע של ציצית רק כשהוא חובה עליו אבל שחיטה הוי רק מצוה כשירצה והבן זה מאוד בעזה"י.
<b>ולפ"ז</b> אני אומר דשחיטה מהני ע"י חש"ו דהא גם הוא מזרע ישראל אשר ד' חפץ ממנו לקיים שחיטה אם אוכל בשר יעשה נטילת נפש הבהמה ועוף ע"י שחיטה ואטו יש מצוה יותר על גדול ופקח מזה שיקח החיות מבהמה והעוף בדרך שחיטה ע"כ הוי החש"ו בר זביחה כמוהו.
<b>וכ"ת</b> דחש"ו המה במצות שחיטה רק רשות ולא בא עליהם המצות בתורת חינוך ז"א דגם הגדול ופקח אין המצות שחיטה עליו מצוה מחוייבת רק רשות למי שיחפוץ לא ישחוט לעולם א"כ קטן וגדול שם הוא במצות שחיטה ומה שקטן מותר לאכול נבילות וגדול אסור לאכול נבילות הוא סוג איסור אחר כמו אכילת חזיר וחלב אבל לענין הנוגע בכח מצות שחיטה שוה לו הקטן להיות בר זביחה כמו הגדול ולכן אפי' לכתחילה כשר מדאורייתא שחיטת חש"ו אם אחרים רואים.
<b>אמנם</b> במצות תפילין הוא מצוה מחוייבת לא די שמי שמניח תפילין עושה מצוה אלא מי שאינו מניח הוא פושע ישראל בגופו כי כל איש מישראל הוא מחוייב להניח תפילין בזרועו ובראשו דתורה אמרה וקשרתם שהוא ציווי שהקב"ה מצוה שמחויב כל איש מישראל לעשות קשירה הנ"ל אבל לחש"ו לא צוה ד' שהוא מחוייב להניח תפילין ואם אומר תפילין שאינו מניח אין כופין אותו אף אם ברצון נפשו הניח תפילין עשה מצוה דהוא ג"כ מזרע ישראל אשר הוא בר מצות תפילין ויקבל שכר מעם ד' אלקי ישראל על שקירב עצמו להדבק בו ובמצותיו אבל עכ"פ אינו בר חיוב בקשירה כמו חבירו ותורה אמרה מי שהוא מחוייב לקיים וקשרתם הוא בר כתיבה לאפוקי חש"ו עליהם לא ניתן החיוב וקשרתם על דרך שאמרו במתני' כל שאינו מחוייב בדבר אינו מוציא רבים י"ח ואקוה שמקום הניחו לי מן השמים להתגדר בו והבן זה.
<b>וראיתי</b> בתב"ש סי' א' ס"ק מ"ט דהשיג על הלבוש דכ' הטעם דכשר שחיטת חש"ו אף דאינם בר זביחה הוא מטעם שעושים ע"ד גדול והוא פלא דמבואר בתו' חולין דף י"ב דאחרים רואין לא הוי כגדול עומד ע"ג והגאון תבו"ש משיג עוד דא"כ יהי' שחיטת קוף כשר באחרים עומדים ע"ג ועוד א"כ יהי' חש"ו כשרים לכתיבת תפילין אלא ביאור הטעם דאסור ליתן להם נבילה בידים וכן בסנהדרין נקרא מזידין בדף נ"ה ע"ש שהאריך.
<b>ואני</b> אומר עפר אני תחת רגלי קדושת תורתו דמשום שגדול אסור לו ליתן לחש"ו נבילות לא נקרא בר זביחה דאין זה מצות שלהם רק מצות אב כמו שיש מצות אדון שישבות בהמתו ועבדו בשבת דאין זה מצות עבד או הבהמה רק קיום מצות האדון ועיין ברה"מ פ"כ דשבת אך העיקר דבשחיטה המה בני זביחה כמו גדול הפקח דבשחיטת חולין לא נקרא שום אדם בר חיוב על השחיטה רק בר מצות שחיטה וגם החש"ו הם בני מצות שחיטה אבל בתפילין הוי הגדול מחוייב בדבר וחש"ו הוי רק בני מצות תפילין ולא בני חיוב תפילין ע"כ הם פסולים ודוק.
<b>ואחרי</b> כתבי זאת ראיתי לפמ"ג או"ח בהקדמה כוללת ח"ב אות א' שהבין דחש"ו הם בני מצות ומה שאין להם עונש הוי יען דאין להם דיעה והוי אנוסים ואונס אין לו עונש ולפמ"ש אין הטעם דהוי אנוסים דא"כ יהי' מוכרח להצילם מעבירות ובאות ב' חקר אם חרשת נבעלת נפסלה לכהונה יען דבני מצות נינהו רק אי"ל עונש דאונס היא אבל עכ"פ אסורה ולדעתו אין כאן שום אונס רק אצלה כל תרי"ג מצות רשות בלי הכרח אבל עכ"פ עבירה היא שנעשית דהיא בת ישראל אשר נאסר עליה זנות אבל לבעלה ישראל תהי' מותרת ושוטה שזנתה לא מעלה מעל אפי' בבעלה כי היתה דעתה מוטעת אבל לענין חייבי לאוין נעבד בה עבירה ובאות ג' כ' וז"ל ועדיין יש לעיין באו"ח סי' ל"ט סעיף א' קטן פסול לכתיבת תפילין דאין בכלל וקשרתם ואפ"ה כשר לזביחה באחרים רואים וצ"ל דמ"ע קו"ע רחמנא פטרה לקטן לגמרי משא"כ ל"ת קטן חייב אלא דלא בני דיעה הוו ואת"ל פטור מ"מ אחרים אסורים ליתן לו דהוי בר זביחה עיין ש"ך יו"ד א' כ"ז ע"ש לפ"ז תפילין שכ' חש"ו וגדול עומד על גביו דהוי לשמה אי פסולים המה דדמי לנקטעה ידו כמ"ש המ"א ל"ט ה' דכשר לכתיבת תפילין דגברא בר חיובא הוא ופומא הוא דכאיב לי' ול"ד נקטעה ה"ה נולד כך ה"ה כאן ומה שאין מוציאים אחרים דלא בני שליחות הוו וגם ערבות ל"ש בהו ולאו בני דעה נינהו מקרי אינן מחוייבים בדבר מ"מ בני מצות הוו כאמור עכ"ל מאוד נפלאת בעיני אי הטעם משום לאו בני דיעה או לאו בני שליחות למה אחז"ל כלל כל שאינו מחוייב בדבר והטו"א נתקשה שם בפי' תיפוק לי' דלאו בני דיעה נינהו ותי' דנ"מ בגדול עע"ג ומזהירו ואעפ"כ לא מהני ע"ש והגם שבחי' הפלאתי עליו דכאן לא שייך גדול עע"ג מהני דלא מוכח מחשבתו להוציא רבים כמו בגט שכותב השמות של בעל והאשה ומקום עירו ועירה אבל מעולם לא עלה על הדעת דנאמר דחש"ו המה בני מצות כגדול רק דלא הוויין בני שליחות ובני דיעה ובני ערבות וביותר שחקר להכשיר תפילין של חרש בגדול עע"ג ולדעתי ברור כשמש בעזה"י דבר מצוה הוויין בשחיטה אבל לא בר חיובין נינהו ובזה הכל נכון דתפילין שכתבן חרש פסולים מדאורייתא כנלע"ד באמת תל"י.
<b>ואבוא</b> על הספק אם אשת ישראל שנשתטית וזנתה ומת בעלה אם היא מותרת לנשא לכהן ולפמ"ש חש"ו לא הוויין כבהמה אשר אין להם עבירה ומצוה נהפוך המה מקודשים בסוג קיום המצות גם בסוג מניעת התועבות המה העבירות רק מנע ד' מהם העול להיות נענשים על המ"ע אם לא יחפצו לקיימם וגם אין נענשים על העבירות שעשו אבל מעשה תועבה גם אצלם הוי פעולת עבירות א"כ אסורה לנשא לכהן כך נלע"ד להלכה בעזה"י.
<b>אחרי</b> הדברים שכתבתי ראיתי בתשו' שיבת ציון שנתקשה על דברי אביו הנב"י שמכשיר שחיטת קטן יען שקטן אוכל נבילות הב"ד מצווין להפרישו או ספי' בידים אסור נתקשה א"כ חרש וחרשת דמותר אפי' לספות בידים כדמוכח ביבמות דף קי"ד וא"כ למה כשר שחיטת חרש ע"ש שהאריך ולפמ"ש דשחיטה הוי מ"ע דרשות גמור הוי חרש בר זביחה כמו גדול פקח דעכ"פ החרש הוי מזרע ישראל ובפרט לפי דברי טו"ז יו"ד סי' א' ס"ק טו"ב וק"ל.
<b>ואגב</b> גררא אזכיר מה שראיתי שם בשיבת ציון סי' ד' הג"ה שהפליא הפלא ופלא על הרמב"ן במלחמות סוכה פ"א שכ' וז"ל וכן בתפילין ראוי לחוש שמא לקח קלפים מכל אדם וכ' או שמא כתבן מין ומשומד וחש"ו למכרן וזה לקח מהן ועוד שמא מן הספרים שנכתבו להתלמד לקח פרשה זו ומכרה לשם מזוזה ועוד הם עצמם וכי אין הסופרים עשויין להתלמד בהן בכתיבה ותיקוני הלכות שבתפילין ומזוזות ועוד שמא פרשיות הללו למזוזה כתבן ועשה מזוזה תפילין ואין לשמה של מזוזה כשר לתפילין לפי שהוא מקדושה קלה לחמורה אלא ש"מ לפי שאינם צריכין עיבוד וכתיבה לשמה הן נקחין מכל אדם עכ"ל והתפלא הגאון כיון שיש לחוש שכתבן מין ומשומד וחש"ו א"כ מאי מהני דלא צריכין עיבוד וכתיבה לשמה עכ"פ הא לא כתבן בר קשירה והוא קו' קשה כברזל וצע"ג.
<b>ונלע"ד</b> ליישב דלכאורה י"ל מאי קו' שמא לקחן האי תגר ממין ומשומד או חש"ו נימא כאן נמצא וכאן הי' וע"כ הוא כתבן והוא בר קשירה ובר כתיבה ומהכ"ת ניחוש לכתבן איש אחר אשר אינו בר קשירה ובר כתיבה וכ"ת דהאי תגר אומר שלקחן נימא פה שאסור הוא פה שהתיר שאומר שלקחן מסופר ישראל כשר במגו דאומר דהוא כתבן ונאמן.
<b>אמנם</b> אי תפילין צריכין עיבוד וכתיבה לשמן ולא מהני אפי' אם הוא כתבן דדלמא לקח קלפים שאינם מעובדים לשמן וגם כ' שלא לשמן דהא התגר אינו מוחזק לנו לסופר נאמן וא"כ אי אפי' אמרי' כאן נמצא וכאן הי' ג"כ יש ספק אי התפילין כשרין וצריכין עכ"פ לברר לשאול את פיו אם בקי בדיני עיבוד וכתיבה לשמה דהא הי' לעור חזקת חולין ולא שתהי' מקודשת בעיבוד לשם תפילין להיות כלי קדושה ואם הוא יאמר לנו שאינו בקי רק לקחן מאיש אחר א"כ ק' דלמא לקחן ממין ומשומד או מחש"ו דהא ע"כ אף שכאן נמצא ביד התגר כאן לא הי' מתחלתם דהוא אינו יודע מעיבוד וכתיבה לשמן אבל אי לא צריך עיבוד וכתיבה לשמן א"כ כיון דחזי' דתפילין נכתבי' כהוגן א"כ ליכא דבר להתעורר לבדוק אותו מאי תאמר הא העור היתה פ"א בחזקת שלא מעובדת הא חזי' דהיא מעובדת ואי שהי"ל חזקה שאינה מקודשת לתפילין הא לא צריכין עיבוד לשמה וא"כ נוכן לומר כאן נמצ' וכאן הי' ולא חיישי' כלל שמא כתבן חש"ו שאינם בני קשירה דהא נמצאו ביד בר קשירה וכ"נ וכאן הי' והם כשרים בלי בירור ואפי' מגלה לנו שלא יוכל לכתוב תפילין בעצמו רק לקחן מאיש יודע לכתוב נאמן במגו דפה שאסר הוא הפה שהתיר ודוק דברי הדש"ת.
<b>ואיידי</b> דאיירי אעתיק דברי מחידושי ירושלמי פ"ק דתרומו' וז"ל ריב"א ר"ח בשם ר"י חלוקי' על השונה הזה מהו כדין אתאי דר"י דתרומות כר' ישמעאל בנו של ריב"ב דקדושין ודר"י דגיטין כרבנן דקדושין דתני' חשו"ק שקידשו אין קדושיהן קדושין ר"י בנו שריב"ב אומר בינן לבין עצמן אין קדושיהן קדושין בינן לבין אחרים קדושיהן קדושין עכ"ל ולכאורה יפלא בינן לבין עצמן אפי' בגדולים ופקחים לא מצינו דקדושין צריך עדות ולמה נקט חשו"ק.
<b>ונלע"ד</b> לבאר בעז"ה בגדולים ופקחים אם רואים קדושי כסף או קדושי שטר וביאה אפי' המקדש ומקדשת לא קראו אותם להיות עדים על קנין קידושין רק המה ראו מעשה קידושין מהני ולא עוד אפי' התרו העדים בהם שלא וקדשו זא"ז כי הם אינם חפצים להיות עדים בדבר אעפ"כ כיון שראו המעשה קידושין אשר עשו עם האשה ראיות העדים פעלו הקידושין אבל חשו"ק אשר אין להם דעת שלימה רק עם גדולים עומדים ע"ג ומכוונים להשלים עמהם להסתכל עליהם לעשות המעשה על אופן הנאות והטוב כדין וכד אז מהני מחשבת העדים על מעשה חשו"ק אבל אם החשו"ק אינם מסתכלין על העומדים שם שיהי' עושין מעשה על דעת הגדולים והפקחים רק עושים לעצמם מה שלבם חפץ אז אין דעת חשו"ק שלם להיות מהני מעשיהם דהא אין לעצמם דעת שלם וזה אמרו בירושלמי שריב"ב מחלק אם החשו"ק עסקו להם בקידושין כאות נפשם אעפ"י שאחרים רואים מעשיהם אין הקידושין קידושין אבל בינם לבין אחרים שלקחו עדים גדולים ופקחים להשלים על ידן תכליתם אז קדושיהם קידושין ודוק וראיתי לבית מאיר בסי' קכ"א שמביא דברי ירושלמי ופלא שלא עמד בזה כי הוא נ"מ גדול לדינא לענין דין שדן הנב"י בספר אור ישר שהביא שם ודוק היטב.
<b>סימן</b> <b>לה</b> רב שלומים ורב ברכות יעטה מורה להרבני המופלג העוסק בתהלוכות ההורי' ומורים בשבילי הפוסקים ה"ה כמה"ו ר' אלכסנדר קנאפלער נ"י בק"ק קאלאב.
<b>ימים</b> רבים עברו אשר צפיתי לקבל דבר מפורש על עשרה דברים אשר דרשתי שיחקור לדעת גופא דעובדא היכי הוה במעשה הלז אשר בעל הביא קמיע לאשתו שתלד בנים ואח"כ כאשר הראתה הקמיע הוגד לה שזה הוא ספר כריתות לה וברח ולא נודע עקבותיו והיא ישבה גלמודה וכעת קבלתי מכתבו שמבקש לדעת דעתי בלי דרישות הנ"ל אגלה כי כפי ראות עיני היא אשת איש גמורה ומה שחקרתי אז אשלח לו.
<b>שאלה</b> מעשה באשה אחת שבעלה דר עמה שני שנים ולא נפקדה בבנים ואמר בעלה שהיא אינה ראוי' להזדקק לו והולכה האשה עם בעלה ביחד לעיר פעסט לשמוע דעת הרופאים המומחים והיא נבדקה שם עפ"י ציוות הרופאים ואמרו היא בת בנים כדרך כל הנשים בעולם ואין שום השתנות בגופה ובחזרתם לביתם אמר לה הבעל שרוצה לגרשה והשיבה לו שאינה מרוצית לגרושין בשום אופן והלך הבעל שלא מדעתה לסופר וכתב לה גט והזמין לו עדים והלך עם העדים אל אשתו והעדים אשר הזמין לגט זה הכתיבה והחתימה הי' בפניהם אבל להאשה אמר לה בעלה שהביא לה קמיע מרב פועל ישועות אחד ואתמחי קמיע זו מרב פועל לאשה אשר היא חשוכי בנים עפ"י קמיע זו יהי' לה בנים וקבלה האשה בידה את הגט בפני העדים בסגולת הקמיע ולא בתורת גט ואחר איזה רגעים הראה האשה לשאר אנשים את הקמיע אשר בעלה הביא לה לסגולת בנים ואמרו לה האנשים שהוא גט ולא קמיע וזרקה האשה הגט מידה ויהי כראות בעלה שזרקה הגט מידה תיכף הלך הבעל ממנה נעלם מעין כל והאשה נשארת גלמודה מבעלה מה דינה של אשה זאת אם מותרת להנשא לאיש אחר ע"י גט זה שקיבלה עכ"ה.
<b>תשובה</b> הדבר קשה מאוד כי לא ידעתי תרופה לעגונא העלובה הזאת מכמה פנים היא בחזקת א"א רק לא מספיק הזמן לבאר כל חמירא דאיכא בזה רק אדבר בשורש אחד מלבד דלא הי' ישיבת ב"ד בנתינת גט זה עיין בנב"י ובחת"ס ז"ל ומלבד שגירש בעכ"ח של האשה ועבר על חדר"ג עיין באחרונים לא אדבר מכל זה מאומה כי יסוד גדול שהיא אינה מגורשת מן התורה כאשר אבאר בעזה"י.
<b>הנה</b> הגט בטל משני טעמים יען שאמר שנותן לה קמיע להוליד בנים ועוד דלא גילה דעתו מקודם לאמור ראו גט שאני נותן לאשתי ואבאר בקיצור דעתי בעזה"י.
<b>הרמב"ם</b> פ"א מה' גרושין ה"י כ' וז"ל אמר לעדים ראו גט שאני נותן לה וחזר ואמר לה כנסי שטר חוב זה הר"ז כשר שהרי הודיע לעדים שנתנו בתורת גרושין וזה שאמר לה שט"ח מפני שנכלם ממנה עכ"ל ולכאורה יפלא בה' ט' כ' וז"ל אבל אם נתנו לה בתורת שהוא שט"ח או מזוזה וכו' אינו גט עכ"ל וא"כ למה שבק בה' י' תיבת מזוזה והי' לו לכתוב אמר לעדים ראו גט זה שאני נותן לה וחזר ואמר כנסי שט"ח או מזוזה הר"ז כשר הלא דבר הוא שהניח מלכתוב בה' י' או מזוזה וצע"ג.
<b>ונלע"ד</b> דבודאי דגט כריתות הוא חוב לאשה כנודע מחכז"ל גרושין דחוב הוא לה א"כ כשאמר הבעל לה כנסי שט"ח יש לפרש שטר שהוא חוב לה רק שלא פי' לה באר היטב שהוא גט א"כ כיון שאמר להעדים ראו גט שאני נותן לה ואמר לה כנסי שט"ח אשר ג"כ אפשר לפרש כאשר אמר להעדים אז אמרינן מה שלא אמר לה הר"ז גיטך הוא דנכלם ממנה ובחר לשון ערומים לאמור כנסי שט"ח והעדים מבינים שאומר לה כנסי שט"ח שלך כי הגט הוא שט"ח לה א"כ בוודאי יהי' הם עדים על הגרושין וסמכי' אלו הי' חוזר ממחשבתו ולא חפץ ליתן גט פטורין הי' מגלה להעדים שחוזר בו ולא יבינו מלשונם שט"ח היינו גרושין שהוא חוב לה ומדלא גילה להעדים אמרי' בודאי לא חזר ממחשבתו והאי דבחר לשון ערומים היינו שנכלם ממנה אבל אם אמר לה כנסי מזוזה אשר אין רמז בו שהוא נותן לה בתורת גרושין אז חיישי' שמא חזר מליתן לה גט פטורין ומה דלא גילה להעדים שחוזר מליתן גט להיות כריתות הוא יען דסמך הלא העדים ישמעו שנותן לה בתורת מזוזה ואיך לא יבינו שחזר מגרושין דאל"כ רק מפני הבושה לא רוצה לפרש לה הר"ז גיטך הי' לו לומר כנסי שט"ח וא"כ מדאמר מזוזה ירגישו העדים שלא שמעו לשון גרושין כלל ולא ידעו אם נתן בתורת כריתות ודוק.
<b>ובזה</b> יש ליישב דברי ספרי אשר נתקשה עליו במ"ל פ"א ה' ט' שהספרי כ' וז"ל ונתן בידה ושלחה מכאן אמרו כתב גט לאשתו ואמר כנסי שט"ח זה אינו גט עכ"ל ונתקשה המ"ל מאי ארי' דאמר לה כנסי שט"ח אפי' אם נתן סתם ולא אמר כנסי שט"ח ג"כ אינו גט בשלומא במתני' דידן שייך תי' הרשב"א דלרבותא דרבי נקט אפי' באומר כנסי שט"ח די באומר לה אח"כ הא גיטך ולא צריך ליטלה ממנה וליתן לה מחדש אבל בספרי דלא נזכר כלל מזה נשאר הקו' והוכיח מכאן לאשמעי' שאפי' בעסוקין מענין גרושין דהי' מהני נתינה בסתם אבל יען שאמר כנסו שט"ח לא הוה גט יעו"ש.
<b>ולפמ"ש</b> רבותא אשמועי' אלו נתן סתם א"כ חסר שלא שמעו עדים שנותן לה בתורת גרושין אלא אפי' אמר כנסי שע"ח ועדים רואים שהוא גט א"כ יש לפרש שטר שהוא חוב לה אעפ"כ אינו גט כלל דבשלומא אם אמר מתחילה להם ראו גט שאני נותן לאשתי אז בודאי יבינו שהוא נותן שטר שהוא חוב לה ויש הוכחה אם חזר מגרושין הי' מגלה להם ומדלא גילה לא חזר ומה שלא גילה לה שהוא גט הוא שנכלם ממנה אבל אם גילה מקודם לעדים ואמר כנסי שט"ח אינו גט כיון דלא גילה דעתו מקודם לעדים שנותן בתורת גט ודוק.
<b>הנשמע</b> מזה אפי' אם אמר לעדים ראו גט זה שאני נותן ואח"כ אמר לה שנותן לה מזוזה אינו גט דבשלומא אם נתן לה בתורת שט"ח יבינו העדים שנותן שטר שהוא חוב לה אבל בתורת מזוזה לא ידעו העדים שנותן לה בתורת גרושין כלל ולא הוה נתינה לידה בתורת כריתות וכן אפי' אם אמר כנסי שט"ח ולא גילה לעדים מקודם לא מהני דאין כאן הוכחה דאם חוזר הי' מגלה לעדים דהא מעיקרא לא אמר לעדים שנותן לה גט והגם שראו שצוה לכתוב לה גט אין כאן עדות דנתן לה לגרושין ודוק וא"כ בנידן דידן שאמר לה שנותן לה קמיע לסגולת בנים היינו שנותן לה בתורת מזוזה לשמירה ולא הוה גט כלל והבן.
<b>(</b><b>ב</b><b>)</b> בגיטין דף ע"ח בתוס' ד"ה אינו גט עד שיאמר לה הא גיטך כ' וז"ל ר"י הי' מצריך לנותן גט לאשתו לומר הי גיטיך וגם הרי את מותרת לכל אדם כדמשמע בהמגרש שהיו רגילים לומר גם כן והדין עכ"ל ולכאורה יפלא מה חידש הר"י כיון דאמרו במתני' אינו גט עד שיאמר לה הי גיטך וכי תימא דאשמועי' דאפי' אם נותן בסתם אעפ"כ הצריך לומר לה הא גיטך וכפי' המהרש"א שבעבור זה לא הקשה תוס' על המתני' מניזקין דף נ"ה מר"י בן גודגדא דשאני הכא דלא הודיע לעדים מתחילה אבל שם בניזקין מודיע לעדים מתחילה לכן אחר שהקדימו שר"י מצריך לנותן גט לאשתו לאמור הא גיטך אעפ"י שנותן בסתם הקשה תוס' הקו' יעו"ש א"כ שפיר חידשו התוס' בשם הר"י דאפי' בסתם צריך לומר הא גיטך זה אינו מספיק דלמה ציין התוס' על המתני' באמר לה כנסי שט"ח הי' לר"י לומר דבריו שם בגיטין דף נ"ה דר"י אמר דעכ"פ צריכין העדים או הבעל לומר לה אח"כ ולא להביא דברי ר"י על מתני' דהכא דאמר לה כנסי שט"ח אז צריך שיאמר הא גיטך וצע"ג.
<b>ונלע"ד</b> דדבר גדול רמזו בעלי תוס' בזה והוא דיש הבדל בין אם נותן לה הגט בסתם ולא אמר מתחילה ראו גט זה שאני נותן לאשתי ובין אם אמר מתחילה להעדים ראו גט שאני נותן לאשתי ואבאר בעזה"י דבאומר מתחילה להעדים ראו גט שאני נותן לאשתי אז הוה הדין שהעדים צריכין להודיע לה שהוא מגורשת שלא תהי' משלחת וחוזרת אבל אין צריכין להודיע שהשט"ח שקבלה מיד בעלה הוא הי' גט שלה אלא די שיאמרו לה אנו ב' סהדי שאת מגורשת מבעלך (ועל פי שנים עדים יקום דבר) וממילא אם האשה תתן ללבה אימתי גרשני בעלי ע"כ שט"ח זה שנתן לי בעלי הי' גט פטורין שלי אבל אם לא אמר מתחילה להעדים ראו גט זה שאני נותן לאשתי ונותן לה הגט בסתם לפני עדים בלי דיבור כלל אז הדין הגם שיש כח לבעל לגרש אשתו בעכ"ח אבל עכ"פ צריך לומר לה הא גיטך והרי את מותרת לכל אדם למען תדע ששט"ח שנתן בעלה בידה הוא גט ובו מותרת לכל אדם שהוא ספר כריתות שכורת בו בינה לבינה אבל לא מהני מה שיאמר הבעל דעי שאת גרושה הרי את מגורשת לא מהני דמאין ידעה שהיא מגורשת שלא תהי' חוזרת אליו הלא הבעל לא דיבר בפיו שהוא כורת אותה ממנו בשלומא אם אמר מתחילה לעדים ראו גט זה שאני נותן לאשתי א"כ דיבר עכ"פ לפני העדים שכורת האישות בגט זה שהוא נותן לה והעדים יגידו לה עדות שהיא גרושה אבל אם לא דיבר להעדים מתחילה שהוא נותן גט זה לאשתו רק הזמינם לשמוע מה הוא אומר לאשתו ושמעו שאמר כנסי שט"ח הגם שראו שהוא נותן גט עכ"פ לא דיבר הבעל כריתות בפיו ולא מהני אלא א"כ שיאמר לה אח"כ הא גיטך והרי את מותרת לכל אדם אז שמעה האשה מפי הבעל כריתות שהיא מגורשת ממנו ומותרת לכל אדם שלא תהי' חוזרת אליו עוד אבל אם אמר לה הבעל דעי שאת מגורשת כאלו הוא מעיד עלי' שהיא מגורשת מכבר לא מהני אלא צריך לומר לה לשון אשר מורה על פעולת הגרושין ודוק.
<b>וזה</b> שרמזו התוס' הר"י הי' מצריך לנותן גט לאשתו לומר הי גיטך וגם הרי את מותרת לכל אדם אבל לא שיתן הגט בידה ולומר לה הרי את מגורשת אלא צריך שיאמר לה לשון כריתות הנכתב בגט למען תדע שהיא מגורשת ולא תהי' חוזרת דבעינן למשלחה ואינה חוזרת ע"י הגט ואם לא שמעה מפי הבעל הכריתות א"כ לא פעל הבעל שלא תהי' חוזרת אליו וע"ז הקשה תוס' מפ' הניזקין דמהני אם אמר להעדים מתחילה ראו גט זה וכו' הגם שאמר לה כנסי שט"ח א"כ לא תדע מהגט שלא תחזור אליו ותי' בתוס' דהתם נמי יגידו לה העדים שהוא מגורשת דהם עדים בדבר שהיא מגורשת דהא הם שמעו מפי הבעל שהוא כורת אותה בגט זה שהוא נותן לה א"כ דבר הכריתות בפיו ודי שיאמרו לה שהיא מגורשת אבל בלא דיבר מתחילה להעדים ראו גט זה שאני נותן לאשתי אלא נתן הגט בסתם לפני עדים הגם דהמה קוראין הנייר ורואין שהוא ספר כריתות אבל עכ"פ לא דיבר הבעל דברים של כריתות ולא פעל הבעל שהיא משלחה ואינה חוזרת על כן צריך דווקא לומר אלה הדברים הי גיטך והרי את מותרת לכל אדם שתדע מפי הבעל שהיא מגורשת ולא תהי' חוזרת אליו עוד אבל לא די שאומר לה אח"כ דעי שאת מגורשת כי היא לא תדע מזה שהוא גורשה רק מתוך קריאת השט"ח שנותן בידה (ואפי' בסתם) תדע שהיא משלחת ואינה חוזרת והתורה אמרה שהבעל יפעל השילוח מביתו שלא תהי' חוזרת אליו עוד והבן בזה.
<b>ומה</b> מתוק מדבש להבין סוף דברי תוס' שכ' וז"ל אעפ"י דהאשה מתגרשת בעכ"ח מ"מ צריך לומר לה הי גיטך והרי את מותרת לכל אדם שתדע שהיא מגורשת ולא תהי' חוזרת דבעינן שיהא משלחה ואינה חוזרת עכ"ל ולכאורה אריכות דברים יש כאן דהי' להם לכתוב אעפ"י שהאשה מתגרשת בעכ"ח מ"מ צריכה שתדע שהוא מגורשת וכו' מאי הוא זה שכפלו עוד הפעם שצריך לומר לה הי גיטך והרי את מותרת והוא פלא גדול.
<b>ולפמ"ש</b> נכון דתוס' תירצו דשם אח"כ יאמרו לה העדים שהיא מגורשת אבל הבעל לא צריך לומר לה אח"כ הי גיטך והרי את מותרת דיאמרו לה העדים שהיא גרושה מבעלה דהא הם שמעו מבעל שדיבר דברים של כריתות ראו גט זה שאני נותן לאשתי אבל אם מגרש בסתם שלא דיבר מתחילה לעדים ראו גט זה שאני נותן לאשתי הוה הדין שצריך שיאמר לה הי גיטך והרי את מותרת לכל אדם שתדע שהיא מגורשת ואינה חוזרת מכח דבריו שדיבר לה הבעל דבעינן שתהי' משלחת ואינה חוזרת מכח הבעל שהוא יפעל זאת ע"י דברי כריתות שאומר אבל במה שיאמר לה את גרושה לא מהני אעפ"י שהוא קראה הגט ורואית שהוא גט לא מהני עד שיאמר לה הבעל הי גיטיך והרי את מותרת ודוק.
<b>ומצאתי</b> בב"ש סי' קל"ו ס"ק ג' שכ' בשם הש"ג וז"ל ואם אמר לה באותו מעמד אחר שאמר שהוא שט"ח אמר שהוא גיטה מהני ש"ג פ' הזורק עכ"ל והב"מ התפלא עליו מה חידוש יש בדברי הש"ג יותר מדברי ש"ע והביא שבש"ג כ' כלשון הזה אמר כנסי שט"ח זה וקראתו והרי הוא גיטה אינה מגורשת עד שיחזור ויאמר הז"ג ואפי' אחר שנתנה לה והוא שיאמר לה באותו מעמד מיד וסיים הבית מאיר וז"ל אבל צ"ע ראייתו כי סתימות הפוסקים לא משמע הכי עכ"ל ולפמ"ש אם הנוסח בש"ג כאשר הובא בב"ש הוא חידוש גדול שיהי' די אם אמר שהוא גיטה ולא יהי' צ"ל לה הר"ז גיטיך והרי את מותרת שהוא לשון כריתות אלא יאמר שם לפני אנשים העומדים שם ושמעו שאמר לה כנסי שט"ח שהוא גיטה ויהי' די בזה אעפ"י שלא מדבר עמה לאמור לה הר"ז גיטיך לדבר לנוכח כאשר מגרש מדבר עם אשתו ודוק ולפי הנוסח של הבית מאיר נכון דהש"ג מחדש דצריך לאמור לה הר"ז גיטיך ולא מהני מה שקראתה ויודעת שזה הוא גיטה יען דמכח הבעל לא נפעל שתהי' משלחת ואינה חוזרת ולכן צריך לאמור לה הר"ז גיטיך מיד באותו מעמד וזה באמת כוונת רמ"א אם אמר לה כנסי שט"ח צריך שיאמר לה אח"כ הר"ז גיטיך הוא לשון כריתות ואם הודיע לעדים תחילה לא צריך שיאמר הר"ז גיטיך אבל עכ"פ צריכה שתדע שהיא מגורשת או שהבעל אומר לה בעת שהיא קראתה או העדים יאמרו לה שהיא מגורשת ואין הבעל צ"ל לה הר"ז גיטיך אבל בלי שהודיע לעדים מתחילה צריך דווקא לאמור לה הר"ז גיטיך ודוק.
<b>וראיתי</b> בט"ז ס"ק ב' לפרש דברי הטור ותמצית דבריו דאם נתן סתם או אפי' אמר כנסי שט"ח והיא קראה בעת נתינה מהני אפי' בלא אמירה של בעל ורק בלא ידעה בשעת נתינה צריך שיאמר לה הבעל אח"כ הר"ז גיטיך או שאמר לעדים מתחילה יע"ש ולענ"ד אפי' קראה בשעת קבלת הגט לא מהני דצריך שתהי' משלחת ואינה חוזרת מכח דיבורו של בעל שהוא אומר לה שמשלחה ולא תהי' חוזרת אבל מה שקראה מעצמה לא מהני דא"כ הוא פועלת מעצמה בקריאתה שלא תהי' חוזרת ולא מהני כלל דכתיב ושלחה מזה ילפי' שיעשה שילוח שלא תהי' חוזרת וזה דווקא אם אם הבעל אמר הר"ז גיטיך או לעדים או לה ודוק.
<b>היוצא</b> מזה דלא מיבעי אם לא קראתה בשעת נתינה וגם הבעל לא אמר לה אח"כ הר"ז גיטיך וגם לא אמר לעדים מתחילה ראו גט זה שאני נותן לאשתו דלא מהני אלא אפי' קראתה בשעת נתינה לא הוה גרושין עד שיאמר לה הר"ז גיטך חוץ אם אמר לעדים מתחילה ראו גט זה שאני נותן לאשתי ובנידן שאלתינו דלא אמר מתחילה להעדים ראו גט זה אני נותן לאשתי רק הזמין העדים לראות מה יעשה ונתן לה הגט בתורת סגולת קמיע להוליד בנים ולא קראתה ולא אמר לה הר"ז גיטיך וגם העדים לא דברו מאומה א"כ אין כאן גרושין כלל והיא בחזקת א"א ומן השמים ירחמו עליה במהרה דברי הד"ש.
<b>ואגב</b> גררא אעתיק דבר מחידושי גיטין דף ע"ח כ' הרשב"א וז"ל וטעמא דמתני' דקתני אמר לה כנסי שט"ח זה אינו גט יש לפרש משום דבטולי בטלי' כלומר בטל נתינה זו שלא תהי' כנתינת גט אלא רצה לשחק בה שתהא לה כנתינת שט"ח דאינו מגרש עכ"ל ולכאורה יפלא למה לי הטעם דבטולי בטלי' דשייך דווקא אם אמר כנסי שט"ח הלא אפי' נתן בסתם ולא דיבר מאומה ג"כ אינו גט כאשר ביאר שם הרשב"א מתחילה שכ' וז"ל וה"ה בדלא אמר לה כנסי שט"ח זה אלא דיהב לה סתם אינה מגורש' אלא א"כ עסוקים באותו ענין עכ"ל והלא בסתם ל"ש בטולי בטלי' ואעפ"כ אינה מגורשת וצע"ג.
<b>ונ"ל</b> בשלומא אם אמר כנסי שט"ח א"כ הרי גילה שאין נתינת הגט לידה בתורת גט אלא כקבלת שט"ח א"כ אינו גט כלל דבטולי בטלי' ולא הוה אפי' ספק גט או ריח גט לפסול לכלן וזה שאמרו במשנה אינו גט כאלו לא גירש כלל אבל אם כתב גט ונתן לה בסתם הגם דאינה מגורשת להיות מותרת לעולם אבל עכ"פ עשה מעשה אשר מורה שנתן בתורת גרושין הגט ומסתבר שכשר מדאורייתא רק מדרבנן פסול כמבואר ברמב"ם פ"ה מה' גרושין ה' ט' בכנסי שט"ח כ' הרמב"ם אינו גט ובה' י"א בנתן סתם כ' הר"ז גט פסול וביאר הלח"מ אם אמר כנסי שמ"ח הגט פסול מדאורייתא ובנתן סתם הוה פסול מדרבנן יעו"ש ואפי' אם נאמר בסתם הוה ג"כ ספק פסול מדאורייתא יען דלא אמר בפה שמגרש אותה לשלחה לנפשה והתירה לעלמא אבל עכ"פ הוה כאלו אמר הרי את מגורשת ממני ואי את מותרת לעלמא והוה ריח הגט ולפסול לכהן עכ"פ וזה שכ' הרשב"א יש לפרש למה בכנסי שט"ח אינו גט כלל הוא הטעם דבטולי בטלי' הנתינה שלא יהי' קבלת גט אלא כקבלת שט"ח דאינו מגרש כלל אבל אם נתן סתם דחפץ בגרושין רק שחסר שלא דיבר שתדע להיות אינה חוזרת לו אלא תהי' לאיש אחר בעולם אז לא שייך לומר אינו גט אלא אינה מתגרשת להיות מותרת בעולם ודוק.
<b>אך</b> זה א"א לפרש בהבנת רשב"א דהלא כ' מקודם וז"ל ותמי' לי אמאי נקט לה באומר לה כנסי שט"ח לשמועי' בנותן לה סתם דאינו גט וכ"ש באומר לה כנסי שט"ח עכ"ל הרי שסובר דאפי' בנתן לה סתם אינו גט כלל וא"כ הדרה הקו' לדוכתי' וצע"ג.
<b>וחדאי</b> נפשי שקבלתי בשורה טובה תדשן עצם שד' פקד את העלובה שנמצא בעלה באמעריקא ושלח לה גט כריתות ויצאה מחבלי עיגון.
<b>סימן</b> <b>לו</b> רב שלומים ורב ברכות לראש היושב על מדין המאה"ג העוסק בתורה ועבודה הרב ר' שמואל דוד סג"ל נ"י אבד"ק פ' יארמאטה יע"א.
<b>מכתבו</b> עם שאלתו קבלתי ואני מוטרד כעת לא אוכל לצאת בכותבת הגסה ולא באתי אלא להסיר מוראו בנוצתי כי לדעתי האשה היא מגורשת ופטורה מחליצה וקצרתי בפרטים כאשר אודיע לו.
<b>שאלה</b> בירח אב העבר נדרשתי מאת שכ"מ פה לסדר לו גט יען כי לא רצה שתפול אשתו לפני אחיו אחר מותו ובקושי גדול נזדקקתי לזה וסדרתי גט בישוב הסמוך לפה כדת של תורה וכאשר שאלתי את החולה על שמו ושם אביו אמר לי יצחק יעקב בן שמואל והנה מלבד כי דינא הכי שנאמן גם יען שכן עלה לתורה לא חקרתי יותר וכשבוע אחר זה שבק חיים לכג"ת ולכ"י והיתה האשה בחזקת גרושה ועתה בא למראה עיני הכתובה של יצחק יעקב הנ"ל וכ' בה יצחק יעקב בן שמואל נח וצויתי לחקור אחר מקום לידת ודירת אבי המגרש הנ"ל כי אולי יש טעות בהכתובה והנה מקום לידתו לא נודע כלל כי הי' מארץ פולין ובא בבחרותו לכאן ומקום דירתו הי' בכפר אחד סמוך לבערעגסאס אשר דר ונקבר שם ואיש אחד אשר משם אמר לי כי הוא נתגדל שם ג"כ בכפר ההוא ומעולם לא שמע שהוא נקרא ג"כ נח ואפי' בעולה לתורה עכ"ז חושש אני מאוד מאוד יען כי קטן הי' באותה שעה אף אם נער מקרי מלתא דלאו רמי' עלי' דאינש נדרשתי מאלמנת הר' שמואל הנ"ל באמרה כי מעולם לא נקרא בשם נח בפי הבריות וכמדומה לה בעלותו לתורה הי' קוראין אותו ג"כ שם נח והיבם לא דר בכאן לחקור איך הי' נקרא אביו אבל כי מצאתי כתוב גם על היא"צ טאפעל כ' בשם נח ע"כ שאלה.
<b>תשובה</b> הדבר קשה ואשר יתן ד' בפי אותו אשמור לדבר בכח דברי הפוסקים וד' יאיר עיני בהלכה שלא אכשל ח"ו.
<b>ואעתיק</b> דברי מע"כ נ"י שכ' וז"ל ועתה בא למראה עיני הכתובה של יצחק יעקב הנ"ל וכ' בה יצחק יעקב בן שמואל נח ועמדתי מרעיד כי הלא מבואר בא"ע סי' קכ"ט סעיף י' כי שינוי שם אביו פסול ואפי' היש מי שאומר לא התירו אלא] בהוחזק דס"ל דמועיל זה כמו בשמו של עצמו עכ"ז דחה המחבר מהלכה עפ"י כלל שהביא בסתם דעת הרא"ש והרמ"א מסכים וא"כ הגט פסול עכ"ל.
<b>ונלע"ד</b> להסיר הרעדה אשר הרעיד בעזה"י שמחבר כ' וז"ל יוסף בן שמעון ששינה וכ' יוסף בן שמואל פסול עכ"ל והוא מתשו' הרא"ש כמבואר בטור וב"י והרא"ש בתשו' כ' וז"ל ומה שכתבת באדם א' שהמיר אביו והי' שמו יוסף בן שמעון ואחר שהמיר אביו הניח שם אביו וקרא שמו יוסף בן שמואל לימים גירש את אשתו באותו השם החדש והכשירו הגט ותמה אצלי על המכשירין אף אם יוכל אדם לשנות שמו ולקרות לו שם אחר כדאמרי' שלשה דברים מבטלים את הגזירה וי"א אף שינוי השם כמו שמצינו באברהם ושרה אבל שם אביו היאך יוכל לשנות והרואה הגט וכתב בו יוסף בן שמואל יאמרו אינה מגורשת כי שם בעלה יוסף בן שמעון עכ"ל.
<b>ומסתברא</b> לי דדוקא אם המיר והחליף שם אביו לגמרי שבאמת הי' שם אביו שמעון ובנו החזיק לשם אביו שמואל אשר הוא שם חדש כי מעולם לא נקרא בו אביו זה נקרא ששינה שם אביו לקרותו בשם אחר ע"ז חקר הרא"ש הגם שאדם יוכל לשנות שם עצמו אבל שם אביו היאך יוכל לשנות ולכן הרואה שכ' בגט יוסף בן שמואל יחליט ויאמר שאינה מגורשת זו האשה אשר היא אשת יוסף בן שמעון ולא יעלה על דעתו דלמא הבן שינה שם אביו ותחת שהי' שם האב של בעל האשה זאת שמעון שינה בנו את שמו לשמואל כי מי שמע כזאת שבן ישנה שם אביו וע"כ דאשה זו אינה מגורשת כי אבי בעלה נקרא בשמו שמעון לא שמואל והוי הגט פסול ודוק.
<b>אמנם</b> אי הי' לאב שני שמות והבן החזיק בעיר אחרת שם אביו באחת משמותיו כגון אם נקרא אביו במקומו שמואל דן ובנו החזיק שם אביו רק בשם שמואל זה לא נקרא שינה שם אביו דהא באמת הי' שם אביו שמואל הגם שהי' לו עוד שם דן אשר הכחיד הבן תחת לשונו אבל עכ"פ הרואה את הגט לא יחליט שאין האשה מגורשת דהא נמצא בגט שם בעלה וגם שם אביו שמואל א"כ נקל הוא שזאת האשה מגורשת מבעלה אשר הוא באמת יוסף בן שמואל רק יאמר שנשכח בגט לכתוב גם שם שני שהוא דן אבל עכ"פ לא עשה שום שינוי בהשם אשר כותב על אביו אבל אם כותב שמואל תחת שמעון א"כ עקר שם אביו וקרא לו שם חדש ע"כ יחליט הרואה שאין המגרש זה בעלה דאיזה איש בעולם יעקור שם אביו ויתן לו שם חדש דהשומע יחשב שח"ו נודע להאיש שהוא ממזר ואביו ממש שמו שמואל והגם בעובדא דהרא"ש עשה הבן כן יען שהמיר אביו ובושה לו להיות נקרא על שם אביו אבל עכ"פ הרואה הגט יחליט שאין אשה זו מגורשת דלאו כ"ע יזכרו ע"ז שהחליף שם אביו מטעם כמוס והבן זה מאוד.
<b>וידע</b> שיש עוד שינה השם שהוא קל מן הראשון ואעפ"כ הוא בכלל שינה השם והוא כגון שהי' לאבי המגרש שם אחד במקום שהי' דר שם ושם אחר במקום שדר הבן והי' המגרש כותב בגט שם אביו כאשר נקרא במקום דירת האב דיש כאן מעלה דעכ"פ הזכיר שם אביו ולא שקרא שם חדש לאביו ואעפ"כ הוה בכלל שינוי השם דבר זה נלמד מתוס' גיטין דף ל"ד ובתוס' דף פ' ובכה"ג הבעל עיטור והרשב"א מקילין דהא אפי' לא נכתב שם אביו כלל כשר דבמתני' קתני רק שמו ושמה שם עירו ועירה אבל שם אביו ואבי' לא קתני וה"ה תקנת ר"ג לכתוב וכל שום שיש לו ולה אבל לא תיקן וכל שום שיש לאביו ולאבי' וכיון שכתב עכ"פ אחד משמות של אביו טוב יותר מאלו לא הזכיר כלל שם האבות ועיין בגט פשוט סי' קכ"ט ס"ק מ"ג שהאריך בנעימות מאוד לקבץ רוב שיטות לבאר כיון דלא כתוב כלל כשר וכיון שכשר אם לא כתב כלל וה"ה בשינה השם רק הגאון מליסא בס"ק י"ג הנ"ל דעתו דגם הבעל עיטור והרשב"א לא הכשירו רק בשינה כגון שם שיש לו בגליל כתב ביהודה שאז הוה שינה השם יותר טוב מאלו לא נכתב שם אביו כלל ומכ"ש אם הי' בגט עידי מסירה יעו"ש כי ערבים לאוזן שומעת ודוק.
<b>וכל</b> זה דעכ"פ עשה שינוי שכתב שם שביהודה בגליל אבל בנידן שאלתינו דכתב שם אביו שמואל אשר הוחזק במקום כתיבת ונתינת הגט וגם במקום שהי' דר האב רק שלא הוזכר שם השני של אביו כי הוחזק במקום הגט רק בשם אחד מי יאמר שיהי' בכלל שינה שם אביו הלא לא שינה כלל באותו שם שכתב הלא אביו הי' באמת נקרא שמואל אפי' במקום דירתו ומה שלא הזכיר שם נח יען שנשתקע שמו כי הלא המגרש עלה לס"ת רק בשם בן שמואל מאי הוה דכתיב בכתובה שמואל נח הלא נשתקע שם נח לגמרי עכ"פ במקום הכתיבה ונתינת הגט וגם איש אחד ממקום דירתו אמר שלא שמע מעולם שנקרא נח אפי' במקום דירתו א"כ הוה נשתקע ממש ומה שכתוב ביא"צ טאפל היינו שבנו המנוח המגרש ראה שכתוב בכתובה שאביו הי' שמו שמואל נח וכתב כן ואטו היא"צ טאפל הוה פרסום הנגלה לכל ודוק (ועיין בב"י בשם א"ח ומקור השאלה בסי' קכ"ו וקכ"ח ועיין בגט פשוט).
<b>ומה</b> שיש לחקור יען דמעלתו נ"י כותב שאשת המנוח שמואל הנ"ל אמרה שמעולם לא נקרא אבי המגרש בשם נח רק כמדומה לה שבעלה עלה לס"ת בשני שמות שמואל נח עכ"ד אני אומר ממנ"פ אם נאמר שגם זה נכלל בכלל שינה השם יען דלא נכתב רק שם שמואל ולא נזכר שם נח א"כ אפי' ע"א כשר אין נאמן להעיד על שינה השם אחר שכבר נעשה הגרושין דהוה דבר שבערוה אין פחות משנים כאשר העיר הגאון מליסא בתורת גיטין סי' קכ"ט בחידושים אות ח"י יעו"ש מכ"ש שאשה אינה נאמנת ובפרט אשה והיא חמותה אשר הם מחמשה נשים שאפי' מת בעלך אינה נאמנת ק"ו להעיד שבעלה עלה לתורה בב' שמות ודוק.
<b>ועוד</b> אפי' אם ע"א כשר יאמר כמדומה לי אינו בכלל עד ומכ"ש אם כבר האשה בחזקת מגורשת והוה יצא בהיתר עיין ט"ז יו"ד סי' ח"י בנאבד הסכין ועיין בתב"ש שדברי ט"ז המה מגמ' בקדושין דפח"ח אמת לאמיתה של תורה וה"ה כאן כבר נתחזקה למגורשת וזכתה בעצמה אין ע"א נאמן אם כבר היא מגורשת וביותר אם יאמר כמדומה לי שאין זה עדות וק"ו אם אשה שהיא חמותה אומרת כמדומה לי ודוק.
<b>וראיתי</b> שחשש מעלתו נ"י יען דהבנים התחזקו בשם שמואל ואיך הרשו לעצמן לשנות שם אביהם אלא פשיטא דעיקר שמו הי' נח ונשתנה מחמת חולי לשם שמואל והחזיקו הבנים בשם החדש מחמת חליו והאב החזיק בעצמו גם בשם הישן וקרא עצמו שמואל נח והאריך קצת בזה אני לא אדבר מזה הרבה כי מנ"ל לחוש שהי' חולה ונשתנה שמו הלא כל דבר אוקמי' אחזקה רוב עולם בחזקת בריאים ולא ישתנה שם בחלים וגם רוב העולם מחזקים הבנים בשם אביהם הישן וגם מנ"ל דנשתנה שמו שנאמר לא יקרא עוד נח אלא שמואל דלמא רק הוסיפו שם על שמו כדרך העולם והלואי שהי' נודע כן א"כ נזכר עיקר השם מחמת החולה והגם בהמגרש עצמו הי' צריך ב' גיטין אבל בשם אביו אם עקרו שם נח והזכירו אח"כ עיקר השם מחמת החולי הי' די כי שם אביו קל משם המגרש עיין בזה בפוסקים אחרונים אבל אין להאריך בחששות כאלה לבדות מלבו שנשתנה שמו מחמת חליו ודוק.
<b>סוף</b> דבר יש כאן עוד קולא בשעה שנודע החשש כבר מת המגרש ואין כאן חשש א"א רק חשש שמא נפלה לפני יבם וכבר הוחזקה למגורשת ול"ש לומר מחזיקים מאיסור לאיסור דהא מדאורייתא בודאי היא מגורשת ועיין ר"ש פ"ב דמקוואות ותמצא זה יעו"ש היטב) דאין כאן שינה לומר אם נשאת תצא והבנים ממזרים אפי' אם הי' בעלה חי וא"כ בנ"ד לדעתי אין להחמיר כלל שתצריך חליצה כנלע"ד בעזה"י קצרתי מאוד כי עלי בלבד לא יסמוך רק אם יסכימו בעלי הוראה אז גם אני מצרף עצמי להקל והי' לי להאריך בכל פרט ופרט רק הזמן אין מסכים עמדי דברי הד"ש.
<b>סימן</b> <b>לז</b>
<b>שאלה</b> בגט שנכתב על קלף וניתן ע"י שליח הבא מארץ רחוקה ואחר הנתינה הורגש שהקלף הוא עב באמצע כל האורך הגט וחקרו על הדבר עד שנתגלה שזה הי' שני חלקי קלף שוים בארכם וע"כ הודבקו יחד עד שכמעט לא הי' ניכר לעינים והשליח מעיד שאין לחוש כלל שהי' חלוק בשעת כתיבה כי ראה בעיניו הכתיבה מהסופר ומי יודע אם לא בשעת העיבוד נעשה הדבק וכן נראה מתוך הכתב שעבר עליו כמו על שאר הקלף וקשה הדבר מאוד להשיג גט שני וכאשר הודיע זאת למקום הבעל נשבע הסופר שלא ידע כלל מהדיבוק הקלף ואין ספק שאם הי' דבק הי' זה מימים רבים לפני הכתיבה איך תהי' נידונת אשה עלובה הזאת.
<b>תשובה</b> לכאורה הדבר פשוט הגם שרמ"א בסי' ק"ל הביא דברי א"ז שאם דבק ג' עורות ביחד וכ' עליהם את הגט פסול מספק עכ"ל כבר השיג עליו הב"ש והביא ראי' דדוקא חיבור אחר הכתיבה לא מהני אבל חיבור קודם הכתיבה מהני עיי"ש והטעם לזה כבר העיר במהר"ם מינץ סי' א' דאם תופר אחר הכתובה יש לפסול מטעם שמחוסר תפירה בין כתיבה לנתינה והתורה אמרה וכתב ונתן שלא יהי' מחוסר מעשה עיי"ש ואני הסברתי טעם הדבר דחבורי אדם אינו חיבור כאשר העיר בבית מאיר רק בשלמא אם דבק או תפר קודם הכתובה אז פעל הדביקות שלא יחודש שם פסול דשני ספרים אבל אם כבר נכתבו וקבלו החלקים כ"א לעצמו שם ספר אז חיבורי אדם אינו חיבור לבעל שם אשר כבר עליו והארכתי בזה עכ"פ כיון דנתגלה מפי סופר ועד וגם אנן סהדי דחיבור ודיבוק ע"כ נעשה קודם הכתיבה אז בוודאי סמכי' במקום עיגון לתקנת בנות ישראל לסמוך על הב"ש שדיבק קודם הכתיבה כשר ובפרט כאן שכבר הי' נתינת הגט ועיין בפר"ח סי' קכ"ה ביאור התוספות דבמקום עיגון סמכי' אדיבוק ודוק.
<b>אמנם</b> כי דייקת הדבר צריך עיון גדול אדברה וירויח לי בעזה"י ואקדים הלא נודע דרש"י בסוטה דף ח"י ובמנחות דף ל"ג כתבה על שני דפין היינו שהכל בעור אחד רק שעשה מן פ' מזוזה או מן האלות של סוטה שני עמודים ואעפ"כ פסול מטעם ספר אחד אמר רחמנא ותו' בד"ה כתבה התפלא מאוד הא בגט ג"כ פסול שנים ושלשה ספרים דספר אחד אמר רחמנא כמבואר בגיטין דף כ' ואפ"ה מבואר בדף פ"ז אם שייר מקצת הגט וכ' בדף שני כשר ולכן פי' בתו' שני דפין היינו שני עורות חלוקין ולא ראיתי מי שמאסף שיטת רש"י הביתה והוא פלא גדול איך יהי' נעלם מעיני רש"י גמ' מפורשת וצע"ג.
<b>ונלע"ד</b> ליישב בעזה"י דנפלא בעיני על לשונו הזך בפ' הקומץ בד"ה על שני דפין כ' וז"ל חציה בדף זה וחציה בדף זה עכ"ל והוא פלא מי הגיד לרש"י שהי' משוער חצי' בדף אחד דלמא כ' הרוב בדף אחד רק הנשאר כ' בדף השני וצע"ג גם בסוטה דף ח"י כ' בד"ה על שני דפין וז"ל כדפין של ס"ת העשויין עמודים עכ"ל ג"כ פלא הכי לא נודע לנו מהו דף או עמוד מה יתרון יש לעמודי ס"ת משאר עמודים בכל ספר וצע"ג.
<b>ואחר</b> העיון היטב בעזה"י הכל בכתב יושר ודברי אמת הנה מה דפסלי' בגט ומגילת סוטה וה"ה במזוזה דילפי' או מגט או מסוטה או מס"ת עיין ברש"י ותו' במנחות דף ל"ד בד"ה נאמר והוי כאילו נכתב גם במזוזה ספר ואמרי' ספר אחד ולא שנים ושלושה ספרים יש לחקור בטעם הדבר משני פנים (א) דספר נקרא אם הדברים אשר נכתבים לתכלית ענין אחד המה חקוקים ביחד מראש ועד סוף אז מקבל הקלף ההוא שם ספר כגון בגט אם מוזכר בעמוד אחד לרש"י ובעור אחד לתו' כל הענין שראובן מגרש את אשתו או בסוטה דמוזכר ביחד האלות אשר באו אם הבעל מקנא לאשתו שזנתה או במזוזה שמוזכר ביחד חיוב קבלת עול מלכות שמים והשכר הבא אז אם הענין כתוב ביחד נקרא ספר כריתות או ספר סוטה או מזוזה אבל אם אינו מוזכר ביחד כל הענין הנצרך לתכלית א' רק ע"י צירוף שני עמודים לרש"י או שני עורות לתו' יגיע לתכלית פעולה אחת לא חל על א' שם ספר כל שם ספר מורה שמספר התחלה וגם הגמר בדבר העוסק בו וחצי סיפור לאו שמו ספר ודוק (ב) דנאמר ספר מקרי שמוזכר בעמוד או בעור איזה רעיון ומחשבה אשר יודע בו איזה השגה לתכלית ידוע נקרא ספר כגון בגט שגם בחצי גט ידעי' שראובן מבקש לגרש אשתו הגם שלא נשלם בזה תכלית המבוקש שעדיין צריך עמוד הב' או העור השני להשלים הפעולה שתהי' אשתו מותרת לכל אדם וכן בחצי מגילת סוטה נדע שראובן מקנא לאשתו הגם שצריך לחצי הב' שמוזכר בו חנקי אם זנתה ונקי אם לא זנתה ובמזוזה נדע מפ' אחת חיוב קבלת עול מ"ש הגם שהתכלית לא נגמר רק ע"י החצי הב' של והי' אם שמוע עכ"פ נודע בו רעיון ומחשבה בענין ידוע והוי ספר שנזכר בו ספירת דברים של גט וסוטה ומזוזה רק גם חלק הב' מקבל ג"כ שם ספר שגם בו נזכר רעיון ומחשבה לתכלית ידוע שאשה מותרת לכל אדם ובסוטה חנקי או הנקי ובמזוזה קבלת שכר בשלוחי ד' עושה שמים וארץ וא"כ יש כאן ב' ספרים על תכלית מצוה א' או על תכלית פעולה א' והתורה מבקשת שיהי' נעשה ע"י ספר א' ודוק.
<b>וההבדל</b> לדינא גדול מאוד אם נאמר דעמוד אחד או עור אחד בחצי דברים לא מקבל שם ספר יען דשם ספר מורה על סיפור ענין שלם מראש ועד סוף אז אפי' אם הרוב נכתב בעמוד א' לרש"י או בעור א' לתו' ג"כ פסול דעכ"פ לא נגמר ביחד בכתב כל סיפור הדברים ולא נתקבל על הכתוב שם ספר כמובן אבל אם נאמר דגם על חצי הענין המסופר חל שם ספר רק שיהי' הפיסול שגם חצי הב' ג"כ מקבל שם ספר זה דוקא אם הוא החצי כמו התחלה אז אמרי' מאי אולמא דחצי' הראשון יהי' נקרא ספר וחצי' הב' לא יהי' נקרא ספר אבל אם רובו ככולו נכתב בעור או בעמוד אחד רק תשלום גמר הדבר כתוב על עמוד או עור השנית וכל הרואה יבין שהוא רק לתשלום לגמור העיקר הדבר הכתוב בעמוד או בעור הקודם אז אין השיור מקבל לעצמו שם ספר דמיעוט נגרר בתר הרוב הטפל נגרר אחר העיקר ולא נעשה ספר לעצמו רק אם דומה בכמות ואיכות לעמוד או העור הראשון ודוק בזה.
<b>ולשון</b> חכמים מרפא דלא אמרו כ' על שני דפין פסול דספר אמר רחמנא והאי לאו ספר הוא דאז הי' במשמע דחצי ענין הכתוב אינו מקבל עליו שם ספר המה אמרו כ' על שני דפין פסול דספר אחד אמר רחמנא ולא שנים וג' ספרים הודיעו בזה דהטעם הוא דכל עמוד לרש"י או עור לתו' מקבל עליו שם ספר לעצמו דעכ"פ יש בו רעיון ומחשבה והגיון וא"כ יש כאן ב' או ג' ספרים אשר פועלים לתכלית אחד ותורה מבקשת שפעולה אחת יהי' נעשה ע"י ספר אחד ודוק.
<b>ומעתה</b> מה נעימים דברי רש"י שבא בחכמת לשונו לרמז דשני דפין היינו שני עמודים פסולים דכל עמוד הוי ספר לעצמו וזה דוקא אם כ' חצי' בעמוד זה וחצי' בעמוד הב' אז אמרי' מאי עדיף הך עמוד מעמוד הב' ויש על כ"א שם ספר וכן כתב בסוטה וז"ל שני דפין כדפין של ס"ת העשוי עמודים עכ"ל רמז בזה כמו שדפי ס"ת המה שוין עמוד אחד כחבירו במנין השיטות ומתחיל בתחילת היריעה ומסיים בסוף היריעה אז הוי ב' ספרים ופסול אבל אם כ' רוב הענין של גט או של מגילת סוטה או של מזוזה בעמוד אחד שהתחיל בראש הקלף וסיים בסוף הקלף והנשאר כ' על עמוד שני אבל סיים בחצי דף למשל בעמוד א' כתב כ' שיטין מן המזוזה ובעמוד הב' כ' חמשה שיטין הנשארים אז אין עמוד הב' נחשב לספר דכל הרואה יעיד שהוא רק תשלום לעמוד הראשון ולא מקבל על עצמו שם ספר ודוק.
<b>ולפ"ז</b> מיושב קו' על רש"י דדוקא בכתב חצי' על עמוד זה וחצי' על עמוד השני ואין דיוקו חצי' תיבות או חצי' אותיות רק שעשו שני עמודים גמורים כדפי ס"ת שמתחילים בראש היריעה ומסיימים בסוף היריעה זה הוא פסול אבל בגיטין דף פ"ז שייר מקצת הגט וכ' בדף השני אבל לא גמר בסוף העמוד רק בחצי העמוד אז נגלה שהוא טפל לעמוד הא' וכשר ודוק וה"ה אם אמר בין השיטות יהי' שלי אז הוי שני ספרים דכל שיטה שוה לחברתה וגם בכלל מאתים מנה דעכ"פ הוי כאילו הגט נחתך לשנים ודוק.
<b>ובזה</b> מיושב לי קו' אחת שהי' נפלאת בעיני על תו' במנחות דף ל"ב ד"ה להשלים שהביא שיטת רש"י שלקח שיטה אחת מס"ת שבלה להשלים למזוזה והקשו מירושלמי דמזוזה אין נכתבת אלא בעור אחד עיי"ש ולכאורה ק' למה לא הקשו מגמ' דלקמן דף ל"ג מזוזה שנכתבה על שני דפין פסולה והוי לרש"י הפי' בשני עמודים וא"כ איך מותר כאן אפי' בשני עורות והי' להם לתרץ דאיירי כאן בתפרם ולמה הביאו מירושלמי וצע"ג.
<b>ובמ"ש</b> נכון דשם הוי שני עמודים גמורים ונחשב לב' ספרים אבל שיטה אחת בוודאי לא נחשב לספר בפני עצמו ויוכל להיות כשר אפי' בלא תפירה לולא שבירושלמי מבואר שמזוזה פסול אא"כ היא על עור אחת ותירצו שע"י התפירה הוי כעור אחד ודוק מאוד וממילא מיושב קו' ביאור מרדכי איך באמת מתיר רש"י להשלים שורה אחת אפי' דהוי שני עורות ולקמן פוסל רש"י אפי' שני עמודים בעור אחד ולפמ"ש ל"ק דשאני עמודים גמורים נחשבים שני ספרים אבל שיטה אחת בעמוד השני בוודאי כשר ודוק.
<b>ואוסיף</b> נופך דבתלמוד שלנו נקט כ' על ב' דפין פסולה וממילא נשמע שיהי' על דף א' ובירושלמי אמרו אין נכתבת אלא בעור אחד וממילא נשמע בב' עורות פסול וה"ה כ' בירושלמי מזוזה אין נכתבים אלא בדף א' וממילא נשמע כתבה בב' דפין פסולה והלא דבר הוא למה אין השני תלמודים מדברים בסגנון אחד וצע"ג ולפמ"ש נכון דהגמ' דידן פוסל דווקא שני עמודים גמורים כדפי הס"ת שמתחילין בראש ומסיימים בסוף העמודים אבל עמוד וחצי עמוד אין בו פסול נמצא אין קפידא שיהי' בו דוקא עמוד אחד רק שלא יהי' שני דפין אבל בירושלמי נקטו שצריך להיות בדף אחד ובעור אחד משמע שתהי' נכתבת דוקא על עמוד אחד ואפי' עוד חצי עמוד ג"כ פסול ודוק.
<b>ובמ"ש</b> מיושב לי מה שק' לי למה הקשה תו' מירושלמי ולא הקשו גם לשיטתם מבואר בגמ' דף ל"ג כתב על ב' דפין פסולה היינו שני עמודים עכ"פ מבואר דב' עורות פסול ואיך מכשרי' כאן ליקח שיטה אחת שכבר נכתבה ולהשלים דזה פסול אפי' לגמ' דידן ולתרצו ג"כ דכאן איירי בתפר ושם בלי תפירה ולמה הקשו מן ירושלמי וצע"ג ולפמ"ש נכון דמגמ' אין כאן קו' דלמא דוקא שני עורות הנעשים כשני עמודים שבכל עור יש עמוד שלם הוא פסול מטעם שני ספרים דלא לחנם נקט הגמ' על ב' עורות ב' דפין אלא להורות דדוקא ב' עורות כעין ב' דפין פסול אבל מירושלמי דמבואר מזוזה אין נכתבת אלא בעור אחד אז בוודאי שני עורות פסול אפי' בעמוד וחצי עמוד ותי' בתפירה כשר הדבר ודוק.
<b>ובזה</b> נראה שמיושב קו' אחרונים שהקשו על תו' אי בתפירה כשר גם במזוזה א"כ מאי הבדל יש בין מזוזה לס"ת הא גם בס"ת פסול בלא תפירה וצע"ג ולפמ"ש נכון דבס"ת כשר בתפירה ב' עורות אשר כל עור הוא עמוד שלם בפני עצמו אבל במזוזה ב' עורות אשר הם שני עמודים פסולים אפי' אם יתפרם אחר הכתיבה כמבואר בסוטה דף ח"י בתו' שם ורק שיטה אחת כשר ע"י תפירה כי שיטה אחת לא הוי עמוד ודוק.
<b>ועלה</b> בדעתי ליישב בזה סתירת תו' שבמנחות דף ל"ב מתירין ע"י תפירה לחבר ב' עורות אפי' אחר הכתובה ובסוטה דף ח"י פשיטא להו דאחר הכתובה לא מהני עוד תפירה ועיון בב"ש סי' ק"ל ובב"מ וצע"ג וחשבתי לתרץ דשם בסוטה איירי שני עורות ושני עמודים גמורים דתו' כ' שם וז"ל ולאו דוקא כשכ' חצי מגילת סוטה על דף זה וחצי על דף אחר אמרי' דחשיב שנים ספרים עכ"ל נגלה דאיירי בשני עורות ועל כל עור נכתב חציה של מגילה אז פסול בתפירה אחר הכתיבה דחיבורי אדם לא מבטל שם שני ספרים אבל בשיטה אחת דליכא עליו שם ספר רק דספר הראשון שחסר שיטה אחת אינו שלם אז בוודאי מהני חיבורי אדם לעשות שלם ודוק.
<b>אך</b> א"כ ופלא בעיני על שדחו פי' רש"י דשני עמודים פסול מגיטין דף פ"ז דלמא גם שם איירי דלא כ' על דף השני רק חצי עמוד כמו שביארתי למעלה שיטת רש"י ואולי מצד הסברא דחאו לרש"י דמוכח מגיטין דף כ' דאם אמר והנייר שלי דאז הוי שני ספרים ואעפ"כ מהני מעורה מתחלת ברייתו ומהאי טעמא לא מחלק הגמ' בדף פ"ז אי עשה מהמקצת ששייר עמוד שלם ע"י אותיות גדולות עיין דוגמא במנחות דף ל' בסוף הספר עיי"ש ובש"ע יו"ד וא"כ שני עמודים בעור אחד יהי' כשר אפי' בשני עמודים גמורים יען דמעורה ויש לי לפלפל בזה למה התו' במנחות דף ל"ג הקדימו בקושייתם על רש"י להקשות מגיטין דף כ' ואח"כ חזקו הדברים מגיטין דף פ"ז ובסוטה הקדימו הקו' על רש"י מדף פ"ז והביאו מגיטין דף כ' ראי' דמעורה מהני כאשר העירותי בחידושי ואין כאן מקומו.
<b>אמנם</b> דברי רש"י שפי' להשלים ליקח שיטה אחת מופלאים מאוד כאשר נתקשה בקרבן עדה שמבואר בירושלמי שאפי' בס"ת פסול אם השלים איזה שיטות וצע"ג עוד הקשה הנ"ל א"כ מכשרי' אפי' שני מטלית בס"ת הא מבו' בירושלמי שפסול בס"ת שני עורות בדף אחד עיי"ש וצע"ג.
<b>ונלע"ד</b> בעזה"י לבאר פי' חדש דלא כאשר הבינו האחרונים דברי הירושלמי הנ"ל ואעתיק דברי הירושלמי פ"ק דמגילה וז"ל ריב"ל ולמה לית אנן אמרי' יש בספרים שאין בתו"מ שהספרים נכתבין בשני דפין ותו"מ אין נכתבין אלא בדף אחד השיב ריב"ח כתובה דרבה ספרים נכתבין בשני עורות תו"מ אין נכתבין אלא בעור אחד אמרי חבריי' קמי דר"י נאמר דף אחד בשני עורות לית היא דרבה א"ל שכן אפי' ספרים אין נכתבין כן עכ"ל מזה הבינו כל אחרונים שירושלמי פוסל אם דבק קלף על קלף לעשות עמוד אחד בס"ת והרעישו על תו' ורש"י מירושלמי הנ"ל כמובן.
<b>ובלבבי</b> לא כן ידמה הנה במרדכי ה' קטנות גילה שירושלמי הנ"ל מפורש כדעת רש"י דשני עמודים בעור אחד ג"כ פסול במזוזה מדנקט מתחילה מזוזה בדף א' ובבבא השני' כ' מזוזה דוקא בעור אחד א"כ מבואר דרישא דמזוזה בדף אחד היינו עמוד אחד עיי"ש ולכאורה יפלא א"כ הוא ק"ו אם שני עמודים פסול במזוזה כ"ש ב' עורות וצ"ל דעכ"פ הוי גדולה מרישא דכשר בס"ת אפי' ב' עורות הגם שלענין מזוזה הוי ק"ו דפסול עכ"פ לענין ס"ת הוי רבותא דכשר בשני עורות אפי' ודוחק הוא.
<b>ולדעתי</b> נ"ל לפרש בעזה"י במש"ל ריב"ל שאל למה לא תני הבדל שס"ת כשר בשני דפין דעושה מכל פרשה שני עמודים גמורים ובתו"מ דוקא בעמוד אחד ולא שיחלק לעשות שני עמודים גמורים משני פרשיות שמע והי' אם שמוע ואפי' עמוד וחצי עמוד לא נכתבין אלא דוקא בעמוד אחד והשיב ריב"ח תני' גדולה מזו דס"ת כשר בשני עורות היינו שכותב עמוד או עמודים הרבה בשני עורות הדבוקים זה בזה ברוחב למשל שיש לו קלף כל חתיכה מן רביעית אמה אז מדבק שני חתיכות יחד שיהי' אורך היריעה חצי אמה ובתו"מ לא נכתבין אלא בעור אחד ולא שידבק קלף עם קלף שיוכל אח"כ לכתוב המזוזה בעמוד אחד כל שתי פרשיות דהי' ס"ד דוקא על עמוד אחר יש קפידא במזוזה אבל אותו עמוד יוכל להיות מדובק ע"י שני עורות קמ"ל דלא.
<b>אך</b> נשאר עוד אופן אחד כגון שמדבק שני עורות באורך היריעה שלקח ב' יריעות קלף שכל אחת אורך חצי אמה ורוחב חצי רביעית אמה ודבק ב' קלפים הנ"ל בארכם וכ' עליהם שיטה קרוב לרביעית אמה ברוחב שילך הכתב על ב' יריעות קטנות המדובקים יחד ושאלו חבריי' דליתני רבותא הנ"ל שגם זה כשר בס"ת הגם שהוא ב' עורות והכתב הולך ברוחב על הדביקות היריעות והשיבו שכן אפי' ספרים אין נכתבין כן מה שמותר בס"ת ב' עורות היינו דוקא דיבוק ברוחב הקלף ששם אין הכתב עובר על הדבק וגם אינו עומד לקרוע אם דבוק ברוחב אבל דבוק באורך והכתב ילך עליו פסול אפי' בס"ת שעומד לקרוע כאשר יתפשט הספר וגם אינו פועל הדיבוק ליחד האותיות אשר חציו בא על קלף זה וחצי' על קלף הב' והוי כאילו האותיות אינם מוקפות גויל וזה שדייקו בלשונם הזך שנקט בירושלמי וז"ל נאמר דף אחד בב' עורות לית היא דרבה עכ"ל ולא כ' בדף אחד שני עורות אלא הוא הדבר אשר דברתי בדף אחד שני עורות הוי במשמע שבעמוד א' נמצא ב' עורות היינו שדבק עור בעור ברוחב אבל דף א' בשני עורות משמע שהויות העמוד נתהוה ע"י ב' עורות היינו שדבק קלף עם קלף באורך וע"ז השיבו שפסול גם בס"ת והבן זה כי לדעתי מקום הניחו מן השמים בזה.
<b>ותוספות</b> הבינו בירושלמי מתחילה אשמעי' דס"ת נכתב בב' דפין היינו אפי' פרשה אחת בב' עמודים גמורים בב' עורות ומזוזה אינה נכתבת אלא בדף אחד שני עמודים בעור אחד כשר אבל בב' עורות ובב' עמודים אסור ואח"כ הקשה לאשמעי' רבותא יותר דס"ת נכתב בב' עורות היינו שכל עמוד הוא מב' עורות ברוחב הקלף זע"ז חצי הפרשה על חצי עמוד וחצי השני על חצי עמוד האחרון אשר ישלים האורך היריעה ותו"מ אין נכתבין אלא בעור אחד אבל חצי מזוזה על חצי עמוד הראשון וחצי הב' על חצי עמוד התחתון ביריעה אסור הגם שיחברם לעמוד א' דדיבוק אינו מבטל שם שני ספרים הגם שדבקם יחד חוץ בשיטה אחת ותפרה או דבקה שלא הוי פסולו מטעם ב' ספרים רק משום שאינו שלם אז מהני אם תפרם או דבקם יחד ואח"כ הקשה נאמר רבותא אחד בב' עורות היינו דיבוק ב' קלפים באורך ותי' שגם בס"ת אסור כמש"ל וק"ל.
<b>היוצא</b> מזה דמעולם לא נשמע מירושלמי שיהי' אסור בס"ת לדבק קלף עם קלף ברוחב שעכ"פ אין הכתב עובר על הדיבוק רק אם דבק הקלפים באורך וכתב השיטות עובר על הדיבוק זה שאסור גם בס"ת ול"ק קו' קרבן עדה שתו' התירו לחבר שיטה ברוחב וירושלמי אסרו באורך וכן מותר ליתן מטלית של איזה שיטות דזה הוא דיבוק ברוחב ולענין אם ילך הכתב מן המטלית על הקלף או איפכא עיין בשו"ע וסי' ר"פ] בטו"ז ובש"ך ודוק.
<b>ואגב</b> גררא אזכיר ראיתי במהר"ם מינץ שנתקשה בהבנת דברי תו' שתי' דאיירי שתפר השיטה להשלים שא"כ פלא מאי הבדל יש בין ספרים לתו"מ הא גם בס"ת פסול בלא תפירה ואם תפר כשר אפי' במזוזה וא"כ מה חילוק יש ביניהם וצע"ג.
<b>ובעיני</b> יפלא מאוד דמצות כתיבת ס"ת ילפי' מן וכתבו לכם את השירה הזאת ואין כותבים התורה מגילה וע"כ צריך לכתוב כל התורה עיין רמב"ם פ"א מה' ס"ת אבל מי שכותב כל ס"ת עד לעיני כל ישראל ולא תפר היריעות ג"כ קיים מ"ע הנ"ל ועיין במג"א סי' ל"ט ובתשו' מהר"ם לובלין סי' ס"ח אם תפרו נשים את היריעות רק לענין אם יהיו ליריעות הנ"ל קדושת ס"ת יותר מקדושת חומשים יש עשרים פסולים אשר פוסל בו וא' מהם שצריך להיות מחובר בגידים טהורים ולענין אם לקרוא בו בצבור עיי"ש ובמשנה דמגילה דתנן אין בין ספרים לתו"מ דקאי ספרים על תורה נביאים וכתובים כמבואר בגמ' א"כ מנ"ל דצריך להיות תפורי' כלל לקיום המצות כתובת ס"ת או לקדושת חומשים להיות ככתובים ונביאים אבל לגבי תו"מ לא נחשבו כלל בשם תפילין לקיים בהם מצות תפילין או לקדושת תפילין אם לא נתפרו דחצי פרשה לאו תפילין נקרא וא"כ חידש הירושלמי שהספרים אפילו בלא תפורים הויין ספרים ובתו"מ לאו תפילין הם ולכן לא נכתבין אלא בעור א' וע"ז תי' התו' דבתפורין מהני אפי' לשם תפילין ודוק.
<b>נחזור</b> לפירושינו בירושלמי דדיבוק ב' קלפים באורך שהכתב יעבור על הדיבוק זה פסול אפי' בס"ת דאין חיבור פועל לעשות האותיות כאחד מטעם דאין לדיבוק כח לעשות האותיות כמוקפת גויל ומיושב בזה פליאה גדולה אשר נתקשה הגאון מהר"ם מינץ בתשו' הנפלאה שדברי א"ז סותרין זא"ז דבא"ח כ' אם כתב תפילין ב' דפין בעור א' אפי' בב' עורות ודבקן יחד כשר עכ"ל וע"כ הך ב' עורות היינו פרשה אחת בב' עורות דומי' דרישא בב' דפין דאיירי בפרשה אחת דאל"כ הא אפי' של יד שבכל פרשה בעמוד לעצמו ומכ"ש בשל ראש דנכתב אפי' בד' עורות מופרדים וע"כ הך ב' דפי' בעור א' היינו פרשה א' וא"כ ה"ה הסיפא אפי' בב' עורות היינו פרשה אחת בב' עורות אפ"ה כשר ובא"ע הביא הד"מ בשם א"ז וז"ל דבק ב' עורות ביחד וכ' עליהם את הגט פסול מספק עכ"ל ואיך הוא מסופק בגט אי כשר אפי' אם כ' אחר הדיבוק ובתפילין פשיטא לי' דכשר אם כתב אחר הדיבוק והניח בצריך עיון והוא קו' נפלאה מאוד
<b>ולפמ"ש</b> נכון דבריו דבא"ח כ' אם דיבק ב' עורות ברוחב הקלף אז בוודאי כשר בין שדבק עמוד עם עמוד והוי ב' עמודים דבוקים יחד אבל הכתב אינו עובר על הדיבוק אבל בא"ע כ' שדבק ב' עורות היינו באורך הקלפים עשה הדיבוק ואח"כ כ' עליהם ברוחב את השיטות דזה פסול אפי' בס"ת אבל בגט יוכל להיות שכשר דאפי' אם לא הוקף גויל ג"כ כשר עיין בב"ש סי' קכ"ד אם נקרע בתוך הכתב היינו בתוך האותיות ועיין בפר"ח בהבנת אי נימא דגם בגט הוא כמו בס"ת ומזוזה ודוק ובכן מיושבים כל קו' הב"ש בסי' ק"ל איך מסופק הא"ז הא מבואר במנחות דף ל"ב דדיבוק מהני וכן בתו' סוטה מודים דדיבוק קודם הכתיבה מהני ולפמ"ש לק"מ דתו' ורמב"ם איירי בדיבוק רוחב הקלף וא"ז חקר אם מהני דיבוק לאורך הקלף אולי בגט יש להקל יותר מבס"ת אבל באו"ח איירי בדבק ב' עורות זע"ז ברוחב הקלף ואין הדיבוק נוגע לאותיות המכתב אז פוסק שהוא כשר ודוק.
<b>ובנידון</b> שאלתינו שכ' המכתב של גט על ב' קלפים הנדבקים באורך הגט אז לכ"ע הוא ספק דאורייתא אם מהני הדיבוק ואין להקל בעלובה הזאת להתירה לעלמא ועיין בפר"ח סי' ק"ל ודוק כנלענ"ד. סימן לח שלום וכ"ט למהולל ברוב מעלות ה"ה הרב הגאון היושב על מדין בראש בי דינא כבוד הרב פלוני בק"ק אלמוני יע"א.
<b>ברם</b> זכור אותו איש לטוב ה"ה כהדר"ג נ"י מאוד שמחתי בראותי אותיותיו המאירים טרחתי מאוד לדרוש ולחקור בעבור איש הידוע אשר הדר"ג נ"י מבקש ולא מצאתי ואת קו' הדר"ג נ"י ראיתי ואחלק לו אשר נמצא בכחי לחקור וגם אודיע להדר"ג נ"י דבר מחידושי בעזה"י.
<b>מה</b> שהתפלא הדר"ג נ"י בקו' אחת על הב"ש סי' ק"ל ס"ק ח' שפוסק שיש הבדל אם תפר שני קלפים קודם שכ' הגט עליו שכשר אבל אם תפר אחר הכתיבה הוא פסול ותמך עצמו על דברי תו' סוטה דף ח"י ונתקשה מאוד וז"ל הא שם בתו' למדו שופר מגט והרי בשופר נעשה הדיבוק מקודם שנעשה השופר ואפ"ה פסול ובגט הוא כשר עכ"ל.
<b>ראיתי</b> בבית מאיר סי' ק"ל שחלק על הב"ש דתפירה קודם הכתיבה ג"כ לא מהני וכ' וז"ל ותדע דהא דיבוק שברי שופרות ונעשים גוף אחד למה יופסלו הא בשעת תקיעה הוי כמו דיבוק והדר כ' כמו דכתוב וכתב ספר ה"נ כתיב בשופר יתקע ואפ"ה אף שנדבק עד שאינו ניכר פסול וה"ה די"ל גבי גט דלא חשיב ספר אחד עכ"ל ובער אנכי מאיש להבין דבריו הקדושים התקיעה הוי עשיית הפעולה הגורם קיום מצוה כמו שפועל נתינת הגט מהבעל לאשה הכריתות ושופר הוא הכלי שע"י נגמר התכלית כמו שהגט הוא הכלי שע"ו נגמר התכלית וכמו שבקש הקב"ה שהכלי אשר ע"י יהי' נעשה הכריתות אם הבעל יתן לאשה יהי' ספר אחד כך ביקש הקב"ה שהשופר שהוא הכלי שע"י יהי' נעשה מכל איש ישראל מעשה התקיעה יהי' שופר אחד וא"כ כמו שהכנת הכלי לגירושין צריך להיות בשעת היכנו ספר אחד כך צריך להיות כל שופר מעת שיקבל שם זה שופר אחד והוי שופר כמו לר"מ שמצאו באשפה כשר דכל גט ראוי לגרש אבל בוודאי ספר אחד בעינן מתחילת הויתו שקבל שם ספר כריתו' שמוזכר בו כריתות וה"ה שופר משעה שקיבל שם שופר צ"ל שופר א' וא"כ איך מדמה מדבק והדר כתב שהוא דיבוק קודם שיתהוה הכלי להכנתו שראוי אח"כ לגרש בו אפי' אחר ימים רבים לדיבוק קודם התקיעה שהוא גמר מעשה קיום המצוה הוא דומה ממש לאם יתפר אחר הכתובה קודם הנתינה שהוא פסול ולכן לא אדע מה הי' לו עם שמואל הרמתי.
<b>והנה</b> עלה בדעתי ליישב ואקדים לחלק תפירת הגט קודם הכתיבה מדיבוק השופר דבוודאי קלף חלק אין עליו שם ספר דמי יכחיש שבלי אומר ודברים אשר נכתבים לא יוזכר שם זה דמורה על ספירת הדברים המוזכרים בתוך הקלף וע"י הענין הנזכר מקבל שם עצם ושם תואר כמו ספר תורה שנכתבים שם מצות ד' ספר כריתות שמוזכר שם הכריתות בין איש לאשתו או ע"כ יאמר בספר מלחמות ד' שמוזכר שם המלחמות וכן כתוב כתוב זאת זכרון בספר פי' הא"ע בתוך ספר מלחמות ד' ורמב"ן פי' בתוך ספר תורה כמו לקוח את ספר התורה הזה וכן במגילה ונכתב בספר פי' א"ע כמו בספר מלחמות ד' או בספר הישר ועיין ברש"י שם אמר עם הספר ובסוטה וכתב את האלות האלה בספר פי' הא"ע שהי' להם ספר האלות אבל חז"ל דרשו מזה דוקא בקלף ושירטוט ועיין ירושלמי הובא בתו' סוטה דף י"ז ע"ב ותו' מנחות דף ל"ז שיהי' ספר מיוחד אבל בוודאי השכל גוזר שאין על קלף בלי כתב שם ספר ובפרט בגט שאחז"ל ספר לספירת דברים רק שדרשו ג"כ ספר אחד ולא שנים וכדומה בדף כ"א וא"כ בשלמא בגט אם דבק קודם הכתיבה אז בטרם שמקבל שם ספר כבר הוא אחד אבל בשופר ברגע של הדיבוק נפעל שם שופר ודוק.
<b>אמנם</b> עדיין הוא חסרון תבלין הדעת מאי איכפת לן אם הי' כבר נייר אחד קודם שיקבל שם ספר או שבא ביחד כמו בשופר עכ"פ בשעת דיבוקו נעשה שופר נתאחד ולא מקבל עניו שם שני שופרות שנאמר שאם יתקע בו לא יצא ידי חובתו דשופר אחד אמר רחמנא ולא ב' וג' כקו' הדר"ג נ"י.
<b>ואמרתי</b> להסביר הדברים דהנה בבית מאיר סי' ק"ל הפליא מאוד על הב"ש שפוסק דדיבוק או תפירה מהני מנ"ל זאת דוקא במנחות מהני דיבוק דעכ"פ אין ממשמש ביד אלא זכרון אחד אבל בכ"מ דצריך ספר אחד אז לא מהני דיבוק או תפירה דחיבור אדם לא הוי חיבור כמבואר פ"ג דאהלות ובתוספתא הובא בתו' זבחים דף ק"ה רק חיבור טבעי צריך להיות וצע"ג.
<b>ונלע"ד</b> לתרץ בעזה"י דהנה הפר"ח סי' ק"ל התעורר הלא ס"ת הוי מכמה עורות ואפ"ה נקרא ס"ת וצע"ג אך אחרי העיון נכון נחזי אנן דלא אמרו בגמ' על ב' דפין היינו עמודים לפי' רש"י או ב' עורות לפי' תו' דפסול מטעם דספר אחד אמר רחמנא והאי לאו ספר הוא דאז הי' במשמע דב' עורות לא נקרא ספר ויהי' ק' מס"ת איך נקרא ספר בשני יריעות הם בחרו לומר דפסול דספר אחד אמר רחמנא ולא ב' וג' ספרים דתורה הקפידה שהמעשה יהי' נעשה ע"י ספר אחד ולא ע"י ב' ספרים ואם נכתב הגט או מגילת סוטה או מזוזה בשני עמודים לרש"י ובשני עורות לתו' אז מכל עמוד ועור נעשה ספר ותורה חפצה שלא יופעל ע"י שני ספרים (ותוס' חדשו יותר שאפי' ע"י ב' ספרים שלמים כגון ב' גיטין או ב' מגילות ג"כ פסול מטעם שני ספרים כמו וכפר בעדו ובעד ביתו ולא שני בתים והארכתי בחידושי לבאר דבריהם בעזה"י) ודוקא במקום שיצמיח הפעולה ע"י הכלי אז קפיד קרא שכלי אחד לתכלית הפעולה יוקח ולא ב' כלים כגון בגט שהוא כלי לגרש או במגילת סוטה שהוא הכלי למים המאררים וכן כתובת המזוזה הוא כלי לקבוע אח"כ בפתח לתכלית השמירה וילפי' או מגט או מסוטה עיין תו' מנחות דף ל"ד וכן בשופר הוי כלי להכנה לתקוע בו אח"כ ובקש הקב"ה שע"י כלי אחד יעשה המצוה אבל בס"ת שבקש הקב"ה מצוה שכל אדם יכתוב ס"ת אחת והמלך שני ס"ת והכתיבה מעצמה היא המצוה ומתחילת הכתיבה עד גמר הכל משך קיום מצוה אחת שכותב ס"ת אשר נכלל בו כל תורת ד' מסיני ומה איכפת לן אם כל יריעה נחשב ספר בפני עצמו עכ"פ לא נפטר עדיין מחיובו עד שכ' עוד כל הספרים הנצרכים לתרי"ג מצות ואטו בא אח"כ עוד מעשה שנאמר דתורה לא התיר לעשות פעולה בכלי הנ"ל חוץ אם הוא ספר אחד ולא שני ספרים הלא הכתובה עצמה הוא כל החיוב ולא הכנת כלי לדבר אשר צריך להיות ע"י ספר אחד במלך כתוב וכתב לו את משנה התורה הזאת על ספר ואטו אם כותב יריעות לא נקרא שכ' על ספר רק דהוי כאילו כ' ספרים הרבה ומאי איכפת לן בזה הלא מותר לכתוב ספרים הרבה ולכן מותר לכתוב ס"ת ביריעות ודוק כי נכון בעזה"י.
<b>היוצא</b> מזה דאין פסול שני עורות מטעם דכל אחד לא נקרא ספר נהפוך הוא דכ"א נקרא ספר ופסול משום ב' וג' ספרים כמבואר ואם התפירה או הדבק יפעל להתיר ב' עורות ג"כ יפעל החיבור לעשות משני ספרים ספר אחד ויבוטל השם אבל אם יתפור ב' עורות קודם הכתובה אז יפעל התפירה או הדיבוק שאז אם יכתוב עליו לא יחודש רק שם ספר אחד כי טרם שיוכתב עליהם כתב לא קנה הנייר שם ספר כמו שביארתי למעלה ודוק.
<b>ולפ"ז</b> אחדש דבר הגם דבחיבורי אדם לא הוי חיבור היינו הן לחדש שם או לבטל שם למשל אם צריך שיעור לטומאה או פרי שלם או פת שלם אז חבורי אדם לא יפעל לעשות מב' חצאים דבר שלם לקבל שם חדש ע"י החיבור וה"ה אם כ' בשני עורות וכבר חל על כ"א שם ספר בפ"ע אז ע"י דיבוק שהוא חיבורי אדם לא יבוטל מכ"א שם ספר ונשארו בשמם ופסול מטעם ב' ספרים אבל אם תופר עורות בלי כתב דלא קבלו עד עכשיו שם ספר יפעל הדיבוק שלא יחודש בו שם שני ספרים רק שהוא ספר אחד אז אין החיבור מחדש שום דבר דהלא שם ספר חל אפי' על עור אחד ופעל החיבור להיות כאחד שלא יתחדש על הכל רק השם אשר הי' חל גם על אחד וזה בוודאי מהני חיבור אדם עיין ר"ן בנ"ט בר נ"ט דהתירא והבן זה.
<b>אך</b> כ"ז בגט ובמגילה או במזוזה אבל בשופר ממנ"פ אם הי' שברי שופרות היינו חתיכות שלא הי' לכ"א תמונת שופר ושיעור שופר בפ"ע א"כ ע"י חיבורי אדם יחודש עליהם שם שופר הלא חיבורי אדם אינו פועל לחדש שם חדש דבגט אפי' לא הי' מחוברין העורות והי' כותב עליהן הי' כ"א מקבל שם ספר אבל כאן לא הי' בכל שבר שופר שיעור שופר ודוק ואם הי' לכ"א תמונת שופר ושיעור שופר רק שחפץ בשופר גדול עיין בב"י סי' תקפ"ו בשם הכל בו אז בוודאי חיבורי אדם לא יפעלו לבטל שם הקודם דהלא כל שבר שופר הי' לו שם שופר בפ"ע ודומה לדבק שני עורות בגט אחר הכתיבה לכן תו' מדמה חיבורי אדם שלא מהני בשופר כמו דלא מהני בגט אחר הכתיבה חיבורי אדם ודוק. ויש להעמיק בזה למה הקשה הב"ש על חלוקו מסי' תקפ"ו ולא הקשה ממשנה דיבק שברי שופרות פסול שמשם הדין יוצא רק שאפשר לפרש באין שיעור שופר ואז אין הטעם משום שני שופרות כמבואר בתו' ר"ה דף כ"ז אבל ביש בכ"א שיעור שופר ויהי' פסול מבואר שם ודוק.
<b>ולהשלים</b> אמרתי להעתיק מה שאמרתי במקו"א פי' חדש בדברי הר"י בתו' סוטה דף ח"י כי ראיתי שביאור מרדכי וחת"ס ומהר"ם מינץ שלשה עמודי עולם מתדנזים בדבר ואמרתי אענה חלקי מה שזממו מחשבותי בביאור הדברים בעזה"י.
<b>ואמרתי</b> כי יש בדברי הר"י קו' ודקדוקים ואסדרם אחד לאחד הב"ש בסי' ק"ל הבין שתו' מחלקין בין אם תפר קודם הכתיבה ובין אם תפר אחר הכתיבה אז הוא פסול (א) הבית מאיר נתקשה מאוד בדבריו הלא הזכירו תו' בתחילה דצריך דוקא חיבור מתחילת ברייתו ומוסיף גלד בכל שנה לא הוי חיבור מתחלת ברייתו ולפי הבנת הב"ש דחדשו אח"כ דתפירה אחר הכתיבה דוקא פסול א"כ דברי תו' סותרין זא"ז ומנ"ל כסוף דבריהם דמהני תפירה קודם הכתיבה דלמא כתחילת דבריהם דצריך חיבור מתחילת ברייתו (ב) עוד הק' דתו' במנחות דף ל"ב ד"ה דילמא מתירין ליקח שיטה מס"ת שבלה למזוזה א"כ מוכח דמהני תפירה אפי' אחר הכתיבה א"כ דברי תו' סותרין זא"ז וצע"ג (ג) ג"ז פלא בעיני כיון דתו' נתנו טעם דלא הוי אחד מתחילת ברייתו א"כ למה הוסיפו עוד טעם אחר פסול דקרן פרה הוי מטעם דניכר התוספת של כל שנה הא די בטעם הראשון (ד) עוד הקשה הבית מאיר בהבנת דבריהם אטו אם תפר ב' עורות לא ניכר שהם אינם אחד ואפ"ה כשר ה"ה בגלדי שופר יהי' כשר הגם שניכר התוספת וצע"ג (ה) עוד פלא בעיני דכ' בתו' כאילו גט שכ' על ב' דפין שפסול עכ"ל והיא נפלאת בעיני דדרך הלימוד הוא לדמות דבר שלא נודע לדבר שנודע מפורש לאיסור אבל לדמות דבר שלא נודע לדבר שלא נודע אז מה יתרון להשני על הראשון הלא גם על הדמיון יש להקשות הא גופי' מנ"ל וא"כ איה מבואר דין גט שנכתב על עורות שנתפרו אחר הכתיבה שיהי' פסול הלא לפ"ד התו' מנחות דף ל"ב באמת יהי' בגט כשר להשלים אפי' ליקח אחר הכתיבה כמו שהעיר הב"ש שיהי' כשר בגט כמו שכשר במזוזה לפ"ד תו' מנחות וצע"ג (ו) עוד פלא בעיני להבין לשונם הזך שכ' שדומה לגט שכתבו על ב' דפין ותפרן יחד שפסול עכ"ל כך הי"ל לכתוב אעפ"י שתפרו יחד פסול כלשון הרמב"ם בה' מזוזה פ"ה ה"א כ' בשני עורות אעפ"י שתפרן פסולה עכ"ל כך הי' לכתוב בגט לאשמעי' שתפרו לא פועל כלל ונחשב כאילו לא נתפרו אבל עכשיו משמע שיען שתפרו יחד לכך הוא פסול כמובן וצע"ג (ז) עוד יש לדקדק בלשונם שכתבו וז"ל כאילו גט שכתבו בשני דפין, הי"ל לכתוב כאילו גט שכותב בשני דפין דמשמע שאחד כ' בשני דפין אבל תיבת שכתבו משמע שהי' ב' סופרים והוא משולל הבנה ועיין בח"מ סי' ק"כ ס"ק ט"ז ובב"ש שם ס"ק ט' שגט שנכתב ע"י ב' אנשים הוא פסול ע"ש והי' טוב להם לכתוב כאילו גט שכותב בשני דפין וצע"ג (ח) עוד צריך התבוננות הלא סוף דבריהם שחדשו מי שמוחק ב' מגילות או נותן שני גיטין פסול הוא ענין בפני עצמו ואין לו שייכות כלל לתחילת דבריהם וא"כ הי"ל לציין בד"ה בפני עצמו ולא לחבר הדברים כאלו הם מוקשים לדבר אחד וצע"ג.
<b>ונלע"ד</b> לבאר בעזה"י פי' חדש דמסברה נ"ל הגם אם נאמר דחיבורי אדם הוי חיבור היינו דוקא להשלים שתי חצאין לדבר אחד למשל אם כותב גט או מזוזה או מגילת סוטה בב' עורות אשר כל הרואה הענין הנכתב בהם יכיר שהמה אחד שמסוף דבריו ניכר הראש דכ"א בפני עצמו אינו שלם בתכלית אז פועל הדיבוק או התפירה להיות אחד וה"ה בתפילין של יד שדיבוק הפרשיות זה ע"ז או בראש שדיבק הבתים זב"ז הגם שכל פרשה ענין שלם בפ"ע וכל בית הוא כלי בפ"ע עיין במשנה דכלים פי"ח מ"ח] תפלה ד' כלים אבל עכ"פ מי יכחיש שצריכין זל"ז לקיום המצוה שהקפיד הקב"ה להיות זכרון אחד ופועל הדיבוק לתכלית להיות חפץ שלם לקבל שם תפילין להיות כלי של קדושה לקיים בו מצות ד' אבל אם אחד כותב ב' מזוזות או ב' מגילות סוטה או ב' גיטין גמורין ויחברם אח"כ בתפר או בדבק אז לא מהני דיבוק ותפירה לעשות משני כלים גמורים אשר כ"א שלם בפ"ע הן במחשבת הענין והן בתכלית הענין דכל מזוזה או מגילת סוטה או גט בפ"ע ראוי לפעול התכלית הנרצה אז מהכ"ת יפעל הדיבוק לבטל מכלי שלם שמו אשר קנה לעצמו ולהיות משני כלים שלמים כלי אחד והבן.
<b>ומעתה</b> דעת לנבון נקל אם הדין יהי' שממעטין מספר אחד ולא שנים ושלש ספרים שמי שנתן לאשתו שני גיטין הכתובין לשמה או שמוחק שני מגילות הנכתבין לסוטה אחת דפסולין אז אפי' אם יתפור או ידבק הגיטין טרם שיתן לידה או ידבקם או יתפרם טרם שימחקו לה מגילות האלות עדיין פסולין הם יען דכל גט בפ"ע יוכל לפעול גירושין וכל מגילה תוכל לפעול מים מאררים והם כלים שלמים גמורים לעצמן ורק היתרון פועל הפסול א"כ אין הדיבוק או התפירה יפעל לעשות מב' כלים כלי א' וז"ב בעזה"י.
<b>אמנם</b> לענין שופר יש אומר ודברים בנידן דידן הנה קבלו חז"ל דיש שיעור לשופר כדי שיצא מכף יד ואם ארוך כשיעור זה אז חל שם שופר עליו וכשר לתקוע בו ובכ"ז אם השופר יהי' ארוך חצי אמה או אפי' אמה הגם שבכלל אמה יוכל להיות ב' שופרות אעפ"כ כשר לתקוע בו אפי' לכתחילה דיש שיעור למטה ואין לו שיעור למעלה דהוי כמו ציצית ארוכים ולולב גדול דיש בו אפי' הידור מצוה והגם אם הי' קטן הי' הקול נשמע ברגע אחת וע"י שהוא ארוך אמה ממשיך שתי רגעים טרם שנשמע הקול יוצא זה אינו מעכב כלל דעכ"פ הקול יוצא משופר אחד היינו ע"י כלי אחד כמובן אבל אם יקח שני שופרות הגם ששנים יחד אינם רק כחצי אמה כאורך שופר אחד ארוך אעפ"כ לא יצא ידי חובתו דתורה מבקש שישמע רק קול שופר אחד וכאן שמע קול ב' שופרות דעכ"פ יצא הקול משופר הראשון ונכנס לשופר הב' טרם שישמע לחוץ הקול שופר משופר הראשון הי' הקול נשמע מיד ולא יצא ידי חובתו וק"ל.
<b>אך</b> אם דבק חתיכות שופרות אשר כל חתיכה לבד לא הי' בו שיעור שופר או שדבק שברי שופרות שנסדק שופר לארכו עד סופו אז אין זה פסול משום ב' וג' שופרות דהא אין על אחד מן החתיכות שם שופר שנאמר ע"י דיבוק הוי ב' וג' שופרות אלא פסול הדיבוק אינו פועל לחדש שם שופר שהוא שם חדש להיות נחשב כאילו הי' אחד בטבעו דדיבוק פועל רק לעשות שם שלם כמו ברצועה דצריך להיות שלמה וכן בס"ת דכל יריעה או דף נקרא ג"כ ספר רק שתורה אינה תמימה ואינה שלמה אז מהני תפירה או דיבוק לעשות חלקים לשלם אבל לעשות מחתיכות קרן ע"י דיבוק שם שופר זה ל"א דחיבורי אדם לא הוי חיבור ודוק.
<b>ואם</b> כנים הדברים יש ליישב בזה סתירת התו' דבסוטה דף ח"י אמרו הטעם פסול על שברי שופרות משום ב' וג' שופרות ובר"ה דף כ"ז אמרו הטעם דאין עליו שם שופר וכבר דחקו בזה הגאון חת"ס ז"ל ולפמ"ש נכון דשם בר"ה חקרו על שברי שופר ממש דנסדק לגמרי או אין באחד שיעור שופר ואז הטעם דאין זה שופר כלל דחיבורי אדם לא הוי חיבור אבל בסוטה חקרו אם דבק שברי שופרות שהי' בכל אחד שיעור שופר דומי' דקרן פרה דמשכחת שהי' בקרן שנתגדל בשנה ראשונה שיעור שופר כאשר הוכיח הטו"א בר"ה שם דאל"כ למה לן שני טעמים דהוי ב' וג' שופרות וגם מפני שהוא קרן עיי"ש כי טוב פתר וכן מבואר בב"י סי' תקפ"ו שמביא בפי' הגם שיש בכל שבר שיעור שופר פסול משום ב' וג' שופרות עיי"ש היטיב והארכתי בזה לפרש דברי תו' בר"ה שסיימו ואפי' נפסלו מטעם ג' שופרות אין כאן קו' דמתחילה חדשו דלא תימא קנה חלול נקרא שופר קמ"ל דאם לא הי' בכל שבר שיעור שופר לא נקרא שופר ואח"כ חידשו אולי אם יש בכל אחד שיעור ואז ע"כ לא נשאר רק הטעם דב' וג' שופרות ודוק כי קצרתי.
<b>ועתה</b> בא ברוך ד' ואעשה לך מטעמים בעזה"י בהבנת דברי התו' דהקדימו הך דאמרי' כתבה בשני דפין היינו שדפין מחולקים והם ב' עורות דאם שני דפים ממש בעור אחד נקרא ספר אחד דהא מעורה מתחילת הויתו ומפרש הר"י א"כ הא דקרן פרה פסול משום שופר אחד ולא ב' שופרות הא הוי מחובר ותי' דכמו שדיבק שברי שופרות פסול הגם אם יהי' בכל שבר שיעור שופר והטעם דלא הי' מתחילת ברייתו דשופר ארוך מתחילת ברייתו כשר אבל ב' שופרות כשרין שנדבקו יחד פסול יען דניכר התוספת שלולא שחבר עליו עוד שופר הי' הקול נשמע איזה רגעים קודם מעתה שיש לו לקול לעבור גם דרך שופר השני והגם שדבקם יחד אין הדיבוק פועל לעשות מב' כלים שלמים כלי אחד יען דהראשון לא הי' צריך להשני וה"ה דקרן הפרה הגם שהי' בגוף הקרן של שנה ראשונה שיעור שופר פסול דבכל שנה הגלד שניתוסף בו הוי כמביאו מעלמא ומוסיף על הראשון אשר הי' די לעצמו ול"צ לתוספת הנ"ל וע"י התוספת מתארך הקול ומתאחר לצאת וניכר ג"כ התוספת ודיבוק אינו פועל לעשות מב' דברים אשר א"צ זה לזה לאחד והוי כאילו אם כותבין גט בב' דפין היינו שהי' כותבין שני גיטין שלמים אשר כ"א הי' כשר לפני עצמו והוא תפרם ונתנם שוודאי פסול משום ב' וג' גיטין דספר אחד אמר רחמנא ולא ב' וג' ודיבוק ותפירה לא יפעלו לעשות מב' אחד אם אחד דבר שלם בפ"ע וסיימו דלאו דוקא חצי' בדף זה וחצי' בדף זה פסול משום ב' וג' ספרים דאם כתב ב' מגילות או ב' גיטין ונתנם יחד בוודאי פסול משום ב' וג' ספרים דומי' דכופר אחד ולא ב' כופרים או פרי ולא ב' פירות ואז בוודאי תפירה לא מהני לעשות משני כלים כלי אחד ושברי שופרות וקרן פרה להא דמי' ודוק ומיושבים כל הקו' בעזה"י.
<b>וא"כ</b> יש לדייק דוקא אם כ' מתחילה ב' גיטין שלמים לא מהני תפירה אח"כ לבטל שם ב' גיטין אשר קבל מתחילה שכ"א כשר לגרש בו אבל אם תפר מתחילה ב' עורות וכ' אח"כ ב' גיטין כשר דמעולם לא קבלו שם ב' גיטין שלמים אבל מן כתב גט אחד על ב' עורות ודבקם אח"כ לא הוזכר כלל בתו' ואפשר דכשר יען דאחד צריך לחבירו כמו שסברו תו' במנחות ודוק.
<b>ודע</b> דכמו דלא מהני לדיבוק שני דברים שלמים לאחד ה"ה חצי' על דבר שלם בפ"ע דעכ"פ הראשון ל"צ להשני כמו אם דבק חצי שופר על שופר שלם ודוק ועיין דתו' מדייק וז"ל דכ"א שלם הוא וספר אחד בפני עצמו פסולין עכ"ל רמזו ששלם הוא ענין בפ"ע הוא וספר אחד הוא ג"כ ענין בפני עצמו כן עלה בדעתי לולא שדברי ב"ש מראין שתו' חולקין זה עם זה ודוק כי קצרתי ויש לי תל"י דברים יקרים בענין הנ"ל אך כעת תהי' פה שביתת קולמסי הדש"ת באהבה.
<b>סימן</b> <b>לט</b> רב שלומים ורב חסד ורב טוב להרב הגאון היושב על כסא מדין הרב ר' יוסף שמואל גילרערנטער נ"י אב"ד דק"ק קוטב יע"א במדינת גאליצען.
<b>אחד"ש</b> מאת ה' היתה זאת שיתאחר נסיעתי למצוה על כן פניתי מרוב טרדותי ולעיין בהשאלה אחר שלח לפני הדר"ג נ"י ותהי' מחולקת על שלושה ראשים (א) מה שנוגע בגט ע"י מסירת מודעא (ב) מה שנוגע בממון אשר קם מערער לבעל הפשר ולבטל הגט שהי' אונס מכמה פנים ע"י ממון שמגיע למגרש (ג) מה שנוגע בטענת ריבית המערער שהיא היתה מורדת ותפסיד נדוני' שלה ומבקש שבועות חמורות הן מאבי והאם המתגרשת וגם מבקש שבועה מהמגורשת עצמה וד' יאר עיני בתורתו לדין דין אמת לאמיתו שלא אבוש בעוה"ז ולא אכלם בעוה"ב ח"ו.
<b>שאלה</b> באיש אחד שגירש ואח"כ נסע למקום שיש שם ב"ד והביא עדים שמסר מודעא הזאת וזה העתיק הגב"ע מפוסטין במותב תלתא כחדא הוינא ואתא ישראל בן מרדכי וחיים מרדכי בן משה מוויזניעצא ואסהידו קדמנא בזה הלשון מיר זענין געשטאנין בייא דער ברוק איז געקומן מ' הירש נ"י אין האט צו אונס געזאגט איר זאלט וויסן איך מוס מיך געטין מיט מיין ווייב איך מוס מיך געטין ווייל עס איז קיין וואנינג צווישין אונץ מיין געלד וויל מאן מיר ניכט ארויס געבען אובער דען קומט מיט מיר קיין קוטב איך דארף אייך האבען בשעת הגט זענין מיר געגאנגען קיין קוטב האט ער אונץ געהייסען ווארטין אין דרויסען וויר זאלין קיקין דורך דען פענצטער ביס ער וועט אונץ רופען וויא דער גט איס שאן געוועזען אפגעשריעבען איידער ער האט איהם געגעבן ליד השליח איז ער צו אונץ ארוס געקומען אונד האט צו אונז געזאגע בזה הלשון איר זאלט וויסען אז דער גט איז פארטיק נאר איך גט זיא באופן אז זיא זאל הערשט זיין גיגעט פון מיר הערשט נאך דרייסיג יאהר פין זמן הגט אח"כ הלך לבית ונתן הגט להשליח אזא זאג מיר בתורת עדות באליו"ע אין מיר קענען שווערין אויף דעם כ"ז העידו אחר שאיימנו עליהם בכל מיני אימה כחק חכז"ל ואנחנו מקיימים ובעה"ח כ"ג מנחם תרל"ב פה פיסטין הק' מרדכי יאליס אבדק"ק פיסטין ונאום יעקב בן אורי ונאום משה בן מרדכי עכ"ל הגב"ע ממסירת מודעא ושאל אם צריכה גט שני ופרטי השאלה יבוארים אי"ה בתוך התשובה.
<b>תשובה</b> הדבר בסבך הספיקות וד' יאיר עיני לראות נפלאות מתורתו הקדושה להוציא לאור דין אמת לאמיתו בעזה"י.
<b>הנה</b> לכאורה יפלא בסדר הגט אות כ' וז"ל יאמר הבעל בפני העדים הנני מבטל בפניכם כל מודעא ומודעא דמודעא ומודעא דנפקי מגוי מודעא דמודעא וכל דברי שמסרתי שהם כשיתקיימו גורמים לבטל הגט הרי הם בטלים וכן אני מעיד על עצמי שלא מסרתי שום דבר על הגט שיופסל מחמתו והנני פוסל כל עד או עדים שיעידו שמסרתי או שאמרתי שום דבר על הגט שיורע כחו מחמתו עכ"ל וכן באות כ"ג כ' הרמ"א וז"ל גם שלא ידבר מעניני הגט עד אחר הנתינה כדי שלא ידברו דברים המביאים לידי ביטל הגט עכ"ל ובאות ע"ו כ' וז"ל ואם יצא הבעל מלפניו בין כתיבה ולנתינה ישביענו החכם המסדר בשבועה שלא ביטל הגט בשום ענין ושלא מסר שום מודעה ולא אמר שום דבר שיגרום ביטול הגט עכ"ל ועיין אות כ"ו הרי מבואר שחששו רק על ביטול או פיסול הגט ע"י מודעה או דיבור של בעל ולמה לא חששו על שמא עשה מודעה או דיבר דבר שלא יחול הגט מיד רק אחר מועד מועד וחצי אחר עשר שנים או עשרים שנים או שלושים שנים והוא פלא גדול.
<b>ונלע"ד</b> לבאר הדבר בעז"הי כי הכל יפה עשו בעטם עט סופרים כי נמוקם עמם שעל זה ליכא חשש כלל אפי' מסר מודעה או דיבר לא יזיק לגט כלל ולא צריך הבעל לבטל אשר מסר מודעא או דיבר.
<b>הנה</b> טרם כל נ"ל לעמוד בעזה"י על דברי הרמב"ם הנפלאים מאוד בפ"ו מגירושין בהל' י"ט והל' כ' שכתב וז"ל וכן אם אמר בפני שנים כל גט שאכתוב לפלונית אשתי בטל הוא וכל דבר שאבטל בו מודעא זאת הרי הוא בטל וכתב אח"כ ונתנו לה אעפ"י שביטל המודעא קודם שיכתב הגט הרי גט בטל א"כ מהו תקנת דבר זה שיאמרו לו העדים קודם כתיבת הגט אמור בפנינו שכל הדברים שמסרת שגורמין כשיתקיימו אותן הדברים לבטל הגט הרי הן בטלים והוא אומר הן עכ"ל דבריו נפלאים מאוד ואסדר הקו' באותיות (א) כפי הבנת הרא"ש שהובא בכ"מ שכוונת הרמב"ם שביטול מודעה סתם לא מהני דנשאר אז מודעה דמודעה על כן צריך לעשות ביטל כל מודעא דמודעא יעו"ש א"כ מאי הוקשה לכתוב וז"ל א"כ מהו תקנת דבר זה עכ"ל דנראה כאלו כמעט לא ידע עצות בנפשו לחדש עצה עמוקה הלא דברים פשוטים כשם שהוא עשה מודעא דמודעא לבטל כן יעשה ביטל על כל מודעא דמודעא (ב) למה צריך הרמב"ם לכתוב וז"ל שיאמרו לו העדים וכו' עד הרי הן בטלים עכ"ל הי' לו לכתוב מהו תקנת דבר שיאמר הבעל קודם כתיבת הגט שכל הדברים שמסרתי שגורמים כשיתקיימו אותן דברים לבטל הגט הרי הן בטלים וממילא ידענו אם לא יודע מעצמו לדבר כן יהי' אומרים לפניו לאמור כן ולמה כתב הרמב"ם שיאמרו לו העדים וכו' והוא אומר הן וצע"ג (ג) דברי הרמב"ם אינם מסודרים ח"ו כך הי' לו לכתוב אמור לפנינו כל הדברים שמסרת כשיתקיימו אותן גורמים לבטל הגט למה כתב באמצע תיבת גורמים כל הדברים שמסרת שגורמים כשיתקיימו וכו' וצע"ג (ד) מאי זה הבנה שגורמים כשיתקיימו אותן דברים לבטל הגט עכ"ל הלא הרה"מ הביא בהל' י"ט דרמב"ם סובר כרמב"ן אפי' באמת לא הוי' אונס כלל אעפ"כ הגט בטל דעכ"פ לא חפץ ליתן גט וא"כ אין כאן דברים לבטל הגט והי' לו לכתוב שיאמרו העדים אם מסרת דברים שגורמים לבטל הגט הרי הן בטלים והוא פלא מאוד (ה) מאי זה דכתב דיאמרו העדים וז"ל שכל הדברים שמסרת עכ"ל הי' להם לאמור כל הדברים שדברת כי מסירה נקרא אם מסר להם דבר אבל כאן לא הי' רק שדיבר לפניהם שלא חפץ ליתן גט וצע"ג (ו) שכתב שעדים אומרים אמור בפנינו וכו' הרי בטלים עכ"ל הי' להם לאמור לו כל הדברים שמסרת וכו' יהי' הן בטילים שעכשיו הוא מבטל אותם אבל הרי הן בטלים משמע שהם בטלים מעצמם וצע"ג (ז) שכתב הרמב"ם וז"ל והוא אומר הן עכ"ל משמע שהבעל אינו אומר רק תיבת הן והוא פלא הלא העדים ציוו עליו אמור בפנינו וכו' והי' לו לרמב"ם לכתוב והוא אומר כן כדברים האלה אשר בקשו העדים שיאמר לפניהם וצע"ג (ח) דמשמע דהוא אומר הן שהדברים הן בטלים והי' לו לומר לכל הפחות יהי כן וצע"ג (ט) למה כתב הרמב"ם שיבקשו עדים שיאמר כל הדברים שמסרת שגורמין וכו' הי' להם לאמור כל הדברים שמסרת שפועלים וכו' או שהי' לאמור שפועלים או אפי' גורמים וצע"ג (י) למה כתב הרמב"ם בפ"י מהל' מכירה שאם מסר מודעה המכר בעל ולא כתב גם שם שיאמר כל דבר שמסר שיגרום ביטול המכר הרי בטלים רק יאמרו לו העדים והוא יאמר הן וצע"ג.
<b>ונלע"ד</b> לבאר דבריו הקדושים ואקדים קושי' הקצו"ח ראיתי בקצו"ח סי' ר"ה שהקשה קו' על הרשב"ם בב"ב דף מ' בד"ה גילוי מילתא בעלמא וז"ל אבל הכא אם ברצון נפשו הוא נותן גט ומתנה בלא אונס למה כותב מודעה בחנם לא יתן גט ולא יצטרך לכתוב מודעה אלא וודאי אנוס הוא ומשו"ה תקנו בגיטין דלא למיכתב גיטין עד שיבטל הבעל כל מודעות שמסר עכ"ל והקשה קצו"ח מאי מהני ביטול המודעות שיבוטל המודעה הראשונה אבל מכח המודעה הלז ידעי' שהוא אונס והוא כמו בתלוי ויהב הגם שביטל המודעה המתנה בטילה דעכ"פ ידענו שהי' מתנה באונס כמו שמבואר ברא"ש בב"ב סברה הנ"ל במתנה ותי' בדוחק דרשב"ם קאי על הנך דכופין להוציא בגט וכל הרואה יראה דלשון הרשב"ם לא סבול דא דכתב ומשו"ה תקנו בגיטין דלא למכתב וכו' והקו' גדולה.
<b>ונלע"ד</b> לתרץ בעזה"י דלכאורה קשה מאי מהני מודעה אם לא מפורש האונס מה הוא דנוכל לברר אם זה האונס הי' בשעת נתינת הגט דיש הוכחה שהי' אצלו אונס דאל"כ לא יתן גט ולא יצטרך לכתיבת מודעה דלמא באמת בשעת כתיבת מודעה הי' אונס לפניו שיצטרך ליתן גט אבל בשעת כתיבת הגט לא הי' עוד אונס ההוא לפניו וגירש ברצון ואפי' אי הי' העדים כותבים ידענו בהאי אונס דפלניא אעפ"כ יוכל להיות שנתבטל האונס וגירש אח"כ ברצון ותהי' עכ"פ ספק מגורשת חוץ אם נזכר האונס בשמו ונברר שהי' האונס בשעת הגע אז הגט בטל אפי' ריח הגט אין בו אבל אם אינו מפורש האונס יהי' ספק גט ומכל הפוסקים מבואר דבטל לגמרי והיא אשתו וצע"ג.
<b>אמנם</b> לק"מ דחזקה דאורייתא כל דבר אוקמי אחזקה וכיון מכח כתיבת מסירת מודעה אנן סהדי שהי' אז אונס לפניו שמוכרח לגרש שלא ברצון נפשו ואוקמי האונס על חזקתו דבשעת הגט הי' האונס עדיין במקומו והיא היתה בחזקת אשתו ואמרי' האונס נשאר בחזקתו והיא נשארת בחזקת אשת איש הגם שאפשר שנתבטל האונס ונתבטל חזקת אשת איש אוקמי' הכל על חזקת קמא ודוק.
<b>אך</b> כל זה אם לא ביטל המודעה קודם הגט רק אח"כ נודע שהבעל מסר מודעה מקודם אוקמי' האונס על חזקתו אבל אי מבטל המודעה קודם נתינת הגט ואומר שברצון מגרש אז אמרי' הן אמת בשעת מסירת מודעה הי' לפניו איזה אונס רק בשעה שבא ליתן הגט נסתלק האונס ומגרש ברצונו והגם שאח"כ בא לפנינו מסירת המודעה שעשה מקודם ולא מצינו בהמודעה שידעון ביה באונסו כדי לברר מפיהם איזה אונס הי' לדעת אם הי' האונס עדיין בעולם בשעת נתינת הגט והגם שידעינן שהי' בודאי איזה אונס בעולם אשר בעבורו צוה לכתוב מודעה זה לא יזיק דהא ביטל המודעה אח"כ ועשה הודאת בעל דין שנסתלק האונס ההוא טרם שנותן הגט והודאת בעל דין קודם המעשה כתיבת הגט התחלת מעשה הגירושין כמאה עדים והיה גט מעלי' אבל שם בתלוי ויהב הגם שביטל המודעה פעל כאלו לא הוה מודעה עכ"פ ידעינן מאונסו דתלוי ויהב וממילא בטיל המודע' דאלו לא ידעי' מאונסו אז באמת מתנותו הוה מתנה אם בטיל המודעה כמבואר ברא"ש ודוק.
<b>תמצית</b> הדברים במתנה אנו ידעי' מאונס הגם שנתבטל המודעה האונס נשאר במקומו אבל בגט דלא ידעי' מאונסו רק מכח הוכחה שעשה מודעה ע"כ הי' אז לפניו איזה אונס וכיון שביטל קודם נתינת הגט המודעה הוא הודה על עצמו שנסתלק האונס ולא נשאר לפנינו שום מודעה ודוק.
<b>רק</b> אי הי' מברר אז לפני עדים אונסו ויש לברר שבשעת הגט הי' עדיין אותו אונס בעולם אז בוודאי לא מהני ביטל המודעה שעשה כקו' הקצו"ח דעכ"פ נשאר האונס והוה תלוי ויהב ויתבטל הגט וכנגד זה לא תקנו חכמים ביטול המודעה קודם נתינת הגט דלא יהי' בטל הם תקנו רק אם אי אפשר לברר כגון שמסר מודעה רק שהוא אונס ולא גילה אונס לעדים דאז יהי' נקל לעורר בשקר אחר נתינת הגט דאולי נתבטל האונס ונתן גט ברצון ואח"כ עושה עלילות בשקר לקלקל אותה או לעגן אותה אבל אם הוזכר האונס ויש לברר שהי' בעולם האונס יתבטל הגט באמת ודוק.
<b>שוב</b> התבוננתי לחקור שאפי' אם יגולה שידעו עדים באונס אעפ"כ הגט כשר כדת וכדין דאמרי' בגמ' בב"ב דף מ' מודעה דמאי אילימא דגיטא גילוי מילתא בעלמא היא ויש לנו ב' פירושים בזה (א) מדחזינן דטרח למסור מודעה ואי לא חפץ לגרש מי הכריח אותו לכתוב גט ולמסור מודעה אלא ע"כ שהוא אונס בדבר ואנן סהדי שיש אונס לפניו שיהי' מוכרח ליתן גט ומגלה דעתו במודעה שיהי' רבים יודעים באונסו שלא יחפץ לגרש ואעפ"כ הוא מוכרח במעשיו כאשר ביאר הרשב"ם בד"ה גילוי מילתא היא וז"ל כלומר הרבה בני אדם יוכלו לידע אונסו דכיון דאינו מקבל ממון במתנה וגט זה שנותן אם איתא דניחא ליה ליתנה מדעתו למה לו למסור מודעה ואי לא ניחא לו ליתן למה לו ליתן גט ומתנה אלא וודאי נאנס בגט ובמתנה זו עכ"ל הרי שפתיו ברור מללו דרבים יודעים באונסו מדטרח בכפלים למסור מודעה וליתן גט ולכן כתב הנמ"י וז"ל גילוי מילתא בעלמא כלומר בגילוי דעתו לחוד סגי ואין צריך לפרש עונשו דסברא הוא שאם אין לו אונס אלא מרצונו יהב אמאי מוסר מודעה לבטל הדבר ולא דמי לזבינא כדפרשנו לעיל עכ"ל (ב) מדמסר מודעה ואמר שהוא אונס על מעשה הגט אשר יעשה הגם דלא מגלה לעדים אונסו ואולי אין כאן אונס כלל שמחשב איזה דבר לאונס אשר אם גילה דעתו לפני עדים הי' שוחקים עליו לחשוב זה לאונס כלל או אפי' יגלה לן הוא בעצמו אח"כ שלא הי' לפניו אונס אעפ"כ שאמר שהו' אנוס הגם שאינו אנוס גילה לבו בדבריו שאין בלבו לגרש אותה וכל מעשיו אשר יעשו המה שלא לשם גירושין וא"כ אין זה ספר כריתות כלל ועיין בש"מ שהביא בשם ר' יונה גילוי מילתא בעלמא היא וז"ל והרב רבינו יונה ז"ל כתב אילימא בגט ומתנה גלוי מילתא בעלמא הוא כלומר הרי הוא מגלה דעתו במסירת המודעה שאינו נותן מתנה זו בנפש חפיצה ולא ניחא לי' דליקני' והרי המתנה בטילה בכך ולא דמי לזבינא דכיון דמקבל זוזי גמר ומקני ומה שהוא מוסר מודעה כדי שיוכל לבטל הדבר כשיהי' לו מעות ואפי' במתנה טמירתה אמרי' שהיא בטילה וכ"ש זו ואעפ"י שנודע הדבר שאותו מודעה שמסר בפני עדים דברי שקר הם הוי' מודעא לבטל המתנה וכן דעת הרמב"ם ז"ל ע"כ מתוס' לשון רא"ש עכ"ל הרי שביאר באר היטב הגם שידענו שהכל שקר שלא הי' אונם לפניו כלל אעפ"כ בטל המתנה שהרי גילה דעתו שאינו נותן המתנה בנפש חפיצה ולא ניחא ליה דליקנו וה"ה בגט כן הדברים כמו שכתב הרה"מ בפ"י מהל' גירושין הל' י"ט וז"ל וביאר רבינו בכאן שמסירת המודעה הוא שאומר שהגט שיכתב בטל הוא וכתב הרמב"ן וז"ל זה אמת ואין בו בית מיחש וכן מתבאר בגמ' פ' חזקת הבתים שמודעת הגט אפי' אין לו אונס כלל היא וכן כתבו מקצת מפרשים שאפי' תלה מודעתו בדבר ונמצא שאותו דבר אינו הרי המודעא קיימת עכ"ל הרי לפנינו שני טעמים דמהני מודעה חלושה בגט כמובן.
<b>ונחזה</b> אנן אי לא ביטל המודעה ונתן גט אין בו אפי' ריח הגט לפסול לכהונה לטעם ר"י ורמב"ן בטל הגט לגמרי דלא הי' ספר כריתות כלל דהא גילה דעתו מתחילה על זה ולטעם רשב"ם דאנן סהדי דהי' אנוס אעפ"י דאפשר בשעת גירושין נסתלק אותו אונס אשר הי' לו לפחוד בעת שמסר המודעה אעפ"כ אוקמי' כל דבר אחזקה כיון שהי' כאן אונס פ"א כן הי' מסתמא בשעת נתינת הגט וא"כ בטל הגט דאנן סהדי דגירש ע"י אונס ואין איש מגרש אלא ברצון.
<b>אמנם</b> אם ביטל הגט אותו מודעה שעשה מכבר אז באנו בסבך החקירה דיש הבדל בין פי' רשב"ם ובין פי' רבינו יונה.
<b>השכל</b> גוזר אם לא מחליטין דאנן סהדי מדטרח לכתוב גט ולמסור מודעה ש"מ דהוא אונס ליתן גט הגם שאין לבו עמו אלא דאנו אומרים הגם דליכא אונס בדבר הוא רוצה לצער את אשתו או רוצה לשחוק בה או רוצה לנסות אהבתה בו לראות אם תבכה או תצחק וכדומה אבל עכ"פ גילה לפנינו שאין כותב ומגרש כלל שהכל יהי' שלא לשם גירושין וכריתות א"כ אם בטל המודעה אח"כ אמרי' אתי דיבור ומבטל דיבור ועכשיו מגרש ברצונו כי נתן ללבו שלא ישטה בה או שלא לצערה על חנם וגם כבר בא לנסיון כי היא לא תאהבו ומגרש ברצון הטוב ואפי' את"ל שגם עכשיו אין ברור שמגרש ברצון עכ"פ הדיבור ביטל הדיבור ודברים שבלב לא הוה דברים ודוק.
<b>אך</b> אי אמרי' מדטרח ומסר מודעה אנן סהדי דיש כאן אונס אשר הוא מוכרח ליתן גט הגם שלבו אין עמו לגרש אותה באמת כמבואר בב"י ח"מ סי' ר"ה אות י"ב שכתב על דברי רשב"ם וז"ל משמע מדבריו דה"ט דלא בעינן למידע אונסיה במתנה וגט דכיון משהוא מוסר מודעה אנן סהדי דקושטא קאמר שהוא אנוס עכ"ל הרי שביאר דמדחזינן דטרח אנן סהדי דאמת הוא שהוא אנוס א"כ לו יהי' שדיבור מבעל דיבור עכ"פ אינו עוקר הדיבור הראשון למפרע רק מבטלו מכאן ולהבא א"כ נשאר עכ"פ הגילוי דעת מכח הדיבור הראשון שהי' כאן אונס ואוקמי' האונס על החזקה (כמו שמוקמי' הנגע על החזקה) ומחליטין דבשעת גירושין הי' כאן אונס והאיש אין מגרש אלא ברצונו ומאי מהני ביטל המודעה אפי' יבטל כל המודעות עכ"פ אנן סהדי על אונס והגט בטל וצע"ג.
<b>ואוסיף</b> סברה אחת הגם דהרבה סוברים פי' הגמ' גילוי מילתא בעלמא היינו לו יהי' שאין אנן סהדי שיש לו אונס אבל עכ"פ גילה לבו שאינו מגרש את אשתו ברצון אבל לא מוכח שיש אונס לפניו דמה שטורח ומוסר מודעה הוא מחמת שרוצה לצערה או לנסות אותה אם תאהבו וכדומה מן תחבולות אדם ומחשבותיו היינו דווקא אם עשה מודעה על הגע אשר יתן אבל אם עשה מודעה על ביטל המודעה היינו אפי' אם יבטל המודעה לפני כתיבת ונתינת הגט לא יועיל אותו ביטל אז לכ"ע אנן סהדי דיש לפניו אונס שהוא מוכרח ליתן גט דאל"כ איך יעלה על דעתו שיבטל אז המודעה הלא כל מגרש ברצון לא חיישי' עליו שמא עשה מודעה לבטל את הגט דסמכי' דבודאי לא עשה מודעה דמי יכריח ליתן גט וכדי לקלקלה בידי שמים לא חשוד הבעל כמבואר ברשב"א שבעבור כן מהני אם פוסל כל העדים כמבואר בב"י סי' קל"ד בא"ע שמבואר בירושלמי בסוגי' דלשמה יעו"ש וכן כתב הרמב"ם בפ"ו מהל' גירושין הל' כ"ז וז"ל וכן הכותב גט ונתנו לאשתו אין אומרים שמא מסר מודעה על גט זה אלא הרי הוא בחזקת כשרות ותנשא בו עכ"ל וכן כתב הטור בשם אביו הרא"ש בסי' קל"ד וז"ל והמגרש אשתו מרצונו אין כאן חשש אם לא יבטל מודעה דכיון דמדעתו מגרש אינו חשוד לקלקלה בידי שמים עכ"ל הרי משמע אפי' אם ימאן לבטל אין כאן בית מיחש דלא כתב הרא"ש אם לא ביטל אין כאן בית מיחש אלא אפי' אם לא יחפץ לבטל אין חשש ואעפ"י שהזכיר הטור ורה"מ דנוהגין בדורות הללו לבעל אבל בודאי בזמן הגמ' וגם אח"כ לא הי' דבר זה אפי' רגיל ושכיח וא"כ איך עלה בדעת האיש שלא די שמוסר מודעה לבעל הגט כי חפץ לצער אשתו או לצרף אותה באהבתה אבל למה לו לומר אם יבטל מודעה הזאת יהי' אותו ביטול בטול מהכ"ת שיבוא לזה לבטל מודעה הזאת אלא פשיטא לב יודע מרת נפשו שהוא אנוס לגרש שכופאהו ליתן גט ויפחדו אותו נוגשיו ויחשבו עליו שמסר מודעה ויכריחו אותו לבטל המודעה על כן זכר הבעל רישו ליתן עצות בנפשו למסור מודעה על ביטול המודעה א"כ לכ"ע אמרי' מדמסר מודעה על ביטול המודעה אנן סהדי דהוא אנוס לגרש וזה ברור בסברה בעז"ה וא"כ קשה לו יהי' שמבטל כל מודעא דמודעא עכ"פ נשאר אנן סהדי שיש כאן אונס הגם שמבטל בדיבור הדיבור אבל האונס נשאר במקומו ויהי' הגט בטל וצע"ג.
<b>ואחר</b> העיון יש למצוא מזור לתרופה ואקדים דברי הגהת מיימנית בפ"י הל' מכירה שכתב בשם רבינו אפרים וז"ל אשר כתב רבינו אפרים בתשובתו אמר רבא לא כתבינן מודעא אזבינא משום טעמא דאין אדם יכול לבטל מה שעתיד לעשות ואח"כ נותן ואפי' הוא אנוס דכיון דעדים הראשונים ראו אונסו ועשה בפניהם מודעא ואח"כ מכר בפני אחרים בשתיקה וכתבו וחתמו הרי אלו מעידים שהיתה מכירה זו גמורה שנים הראשונים מעידים שהי' קודם לכן אונס הואיל ונוכל לקיים דברי כולן דאמת בסוף נתרצה הלכך מאי כתבי' מודעה אזבינא אלא הוא מעשה דפרדיסו שאותם העדים עצמם שיודעים אונסו אותם הם החתומים על המכירה עכ"ל והגם שהב"י בח"מ סי' ר"ה הביא חבל נביאים ראשונים והרמב"ם מכללם דסוברים דמהני מסירת מודעה מעדים לצרף אותם לעדים אחרים המעידים על הקנין והרמב"ם מכללם דסובר כן דלא צריכין להיות המודעה והקנין מפי כת אחת היינו טעמא דלא חששו על סברת רבינו אפרים דנימא אז בשעת מודעא הי' אונס ובשעת המעשה נסתלק האונס וכל שני כיתות קיימים יען כיון דהי' עידי מודעה על האונס אוקמי האונס על החזקה כאן הי' אונס וכאן נמצא גם בשעת הקנין וממילא לא פעלו עדי הקנין אבל בודאי אם הוא הודה בהודאת בעל דין שהי' לפניו אונס ומסר מודעה בעבור זה שיתבטל הפעולה אשר יעשה בעתיד רק מאז ועד עתה נשתנה הדבר שהאונס נסתלק וברצון נפשו חפץ לעשות הפעולה הזאת נאמן על עצמו שלא יהי' השני כיתות סותרין עצמן כאשר יתגלו אח"כ לפני הב"ד ולו יהי' שעדיין האונס בעולם והוא אומר בפה מלא שאינו בעולם הוא נאמן על עצמו שמוחל על אונסו ומבקש שיהי' הפעולה קיימת והגם דאפשר דלבו בל עמו הוה דברים שבלב ואינם דברים ודוק.
<b>וטרם</b> אבוא לברך על המוגמר בעזה"י אעתיק שני דברי ב"י בח"מ אשר מבאר באות ז' דברי רבינו אפרים שכתב שם וז"ל מ"מ יש לתמוה על סברתו דאם הטעם שאין המודעא כלום כשהעדי המודעא אינם עידי מכר הוא מפני שאנו יכולים לקיים דברי כולם מהאי טעמא נמי כשהעדי מודעא הם עצמם עדי המכר הול"ל שהמודעא בטילה כיון שאנו יכולים לקיים דברי שתי העדיות וי"ל כשהעדי מודעא הם עצמם עדי המכר הרי הוא כאלו צווח בשעת המכר ואומר אינו רוצה כיון שהעדים עצמן שהמעידים על המכר יודעים כוונתו אלא שאין רשאי לומר כן בפיו מפני יראת האונס אבל כשהעדי המודעא אינם עדי המכר הרי עידי המכר מעידים שמכר מכירה גמורה כדרך שאר המכירות שהרי לא אמר להם שאינו מוכר ברצונו אלא אדרבה רוצה אני וכיון דאפשר לקיים דבריהם ולומר אגב אנסו גמר ומקנה ואין כאן סתירה לדברי עדי המודעא הכי עבדינן עכ"ל והאריך בביאור דברי רבינו אפרים וכ' עוד וז"ל לפי טעם זה ה"ה לגט דכשאין עדי המודעא הם עדי הגט אין המודעא כלום דכיון דעידי הגט מעידים על הגט ויש לקיים דברי עדי המודעא שלא יסתרו הכי עבדינן דכי אמרי' במתנה וגט דבגילוי בעלמא סגי לבטלם היינו כשעדי הגט והמתנה הם עידי הגילוי בלא"ה לא עכ"ל הרי שפתיו ברור מללו דלרבינו אפרים אפי' בגט ג"כ אמרי' דלא סתרו העדים כי לבסוף נתרצה כמובן ויש לי במקו"א אריכות דברים להסביר דבריו מכח דברי חכז"ל דדרשי' עפ"י שנים עדים יקום דבר ולא חצי דבר ודוק.
<b>ולפ"ז</b> אני אומר הגם דרמב"ם סובר דלא צריכין להיות עידי מודעה בעצמם עידי אונסין זה דווקא אם לא עשה הודאת בעל דין שאותו אונס אינו עוד לפניו אז מצרפין עידי מודעה עם כת עידי אונסין אבל אם עשה הודאת בעל דין שאין עוד אונס לפניו אז נאמן לנו ומקיימים שני הכיתות בשעת מודעה הי' אונס ובשעת נתינה הי' ברצון אבל בודאי אם עידי המודעה הם עצמן עידי מכירה א"כ המה ידעו הגם שאומר אז רוצה אני דהוא אונס לומר כן אבל הוא אינו מקנה ואינו מגרש אז לא מהני אמירתו הגם שאמר שנסתלק האונס הא הם ידעו מה בלבו והוה כאלו שמעו לא נסתלק האונס ודוק.
<b>ועתה</b> בא ברוך ד' כי זה עומק ד' רבינו הרמב"ם ז"ל מתחילה אמר כנגד מסירת מודעה מהני ביטול כי אתי דיבור ומבטל דיבור מתחילה גילה בדיבור דעתו שאינו רוצה לגרש ועכשיו בא הדיבור ומבטל דיבורו אבל אם מסר מודעה גם על הביטול המודעה א"כ נגלה ע"כ שהוא אונס לגרש דאל"כ שהוא ברצון ואעפ"כ משטה בה כאלו יחפץ לגרש אותה מי הכריח אותו לעשות מסירת מודעה על ביטול המודעה מי יוכל לבקש זאת מידו אם מגרש ברצונו הטוב אלא דאנן סהדי שיש לפניו אונס שיצרך לגרש א"כ שיער בנפשו שיבוקש ממנו ביטול מודעה על כן הקדים לרשע ומסר מודעה על ביטול מודעה שיעשה א"כ קשה איך אפשר למצוא דרך סלולה להגיע לתכלית הנרצה שיהי' גט והתחכם הרמב"ם שעידי הגט יאמרו לו כי הם לא ידעו ממודעה על כן יאמרו לו אמור לפנינו אשר אנו אין יודעים כלל משום מודעה על כן תאמר לפנינו שכל הדברים שמסרת שחוששין אנו שיש על לבך דברים שמסרת היינו סיפר לן אונס שיגרמו הדברים כשיתקיימו אותן לבטל הגט אם יבורר שהוא באמת אונס דבודאי כיון דבטלת לדיבור ראשון א"כ אין כאן חשש רק אם יש אונס ממש בדבריו דלאו כל אונס מבטל הגט שהרי אונסו דנפשיה לא מבטל גט אבל דלמא יש אונס דגופיה שאם יתקיימו אותן דברים יבטל הגט מכח האונס הגם דמודעה נתבטל ע"י הדיבור שדברת עכשיו אבל האונס גופיה יגרום לבטל הגט על כן תעשה הודאת בעל דין שהרי הן בטילין שאותם אונסין נתבטלו והוא משיב כן הדבר שנתבטלו אותן אונסין ואינם עוד בעולם שנסתלקו אז לא נשאר עוד חשש ביטול ומיושבים כל הקו' עד אות י' ודוק בעזה"י ותשכח כן.
<b>אך</b> כל זה משכחת לה בגט דדומה למתנה דמהני מסירת מודעה הגם דבשעת נתינת הגט לא ראו עדים אונס כלל אבל במכירה דלא מהני מסירת מודעה חוץ אם יש ג"כ עידי אונס על המכירה כמבואר ברמב"ם פ"י שם בהל' ב' יעיין בסמ"ע ס"ק ז' בסי' ר"ה א"כ לא משכחת הך תקנה שיאמרו לו העדים כל דברים שמסרת וכו' והוא יאמר הן דהא הם ידעו שהאונס הוא בשעת מכירה בעולם וזה שדייק הרמב"ם בפ"י הל' ח' וז"ל ואם אמר לעידי מודעה היו יודעין שכל קנין שאני לוקח לבטל המודעה ומודעי דמודעי שהכל בטל ואינו אומר כך אלא מפני האונס שאתם יודעין ואין בדעתי להקנות לזה האנס לעולם הרי המכר בטל עכ"ל הרי שדייק שהמוכר מזכיר שעידי מודעא יודעין אונסו גם בשעת מכירה וא"כ לא נמצא תקנה שיהי' המכר קיים ודוק.
<b>ובזה</b> מיושב למה נקט הרמב"ם דינו דווקא במכר ולא הזכיר גם דינו אם מסר ביטול מודעה על מתנה דמהני ואם מסר מודעה על ביטול המודעה המתנה בטילה ועיין בטור ח"מ סי' ר"ה בש"ע שם סעיף י"א וברמ"א ולפמ"ש במתנה משכחת גם לרמב"ם תקנה כמו בגט שם די במסירת מודעה הגם דלא ידעי' מאונסו בשעת מתנה יש תקנה אם יאמרו לו העדים שלא ידעו מאונסו ורק במכר פסק הרמב"ם כן ואקוה שמקום הניחו לי מן השמים להתגדר בו בעזה"י.
<b>וחפשתי</b> באוצר האחרונים ומצאתי להגאון בית מאיר סי' קל"ד האריך לחקור מה מהני ביטל המודעה הלא עכ"פ מדמסר מודעה יודעין שהוא אונס על הגט ונימא שאותו אונס מכריחו על ביטול המודעה בשלמא באותו שכופין להוציא ניחא מכח סברת הרמב"ם שכופין רק ליצה"ר וכן אם נימא דפי' גלוי מילתא היינו שמבטל הגט ניחא דמהני ביטל המודעה אבל מכל הפוסקים הב"י וריב"ש ורמב"ן והרשב"א משמע אפי' אי ידעי' שעשה מחמת אונס ואפי' אי לא הי' מאותן שכופין להוציא מהני ביטול המודעה בגט ולא במכירה והוא פלא גדול והניח בצע"ג יעו"ש.
<b>ולפי</b> מה שבארתי הכל שריר וקיים דתקנת הרמב"ם הוא שיעשה הודאת בעל דין שהי' אונס בעולם אבל עכשיו כל האונסין בטילים וזה אפשר דמכח מסיר' מודעה אנן סהדי שהי' אז פחד אונס לפניו אבל אין אנו אנן סהדי שאותו אונס עדיין לפניו בשעת הגט אולי כבר אזיל והלך לו או הוא התנחם שאותו רעה הוא טובה לפניו ועושה הודאת בעל דין דהוה כמאה עדים אבל במכר דחזינן דהוא נאנס בשעת מכירה על כן אין מהני ביטול מודעה דגם הביטול הוא באונס ואנן סהדי דהוא אנוס ואין גומר בלבו למכור ודוק:
**(הג"ה ונפלאת בעיני דבסדר הגט אות כ' כתב וז"ל ואמר הבעל בפני עדים הנני מבטל לפניכם כל מודעי ומודעי דמודעי ומודעי דנפקי מגו מודעי דמודעי שמסרתי על גט זה וכל דברים שמסרתי שהם כשיתקיימו גורמים לבטל)**
<b>וראה</b> זה מצאתי לנתיבות בח"מ סי' ר"ה ס"ק ז' שתירץ הקו' הקצו"ח הגם דאנן סהדי שיש אונס לפניו אבל יוכל להיות אונס בנפשיה רק אונסי' דנפשי' עם מודעה מהני ג"כ לבטל גט וכיון דביטל המודעה נשאר אונסיה דנפשיה בלא מודעה ולא מבטל גט יעו"ש הוא דבר נחמד אבל פלא בסברה כיון דאנן סהדי שיש כאן אונס הגם שאפשר הוא אונס דנפשיה אבל הא יכול להיות גם אונס גדול ואז לא מהני הביטול המודעה ונוקמא אותה בחזקת אשת איש וגם נימא אוקמי ממוניה על חזקתו הלא האשה היא קנין כספו של בעל ומספק לא תוכל להוציא עצמה מלהיות ממון הבעל ועיין ר"ן פ"ק דקדושין ועיין ר"ן נדרים דף כ"ט.
<b>ונלע"ד</b> בעזה"י לעשות מטעמים לדבריו כי ישרים הם ונכונים מאוד ואעתיק דברי רשב"א בקדושין דף נ' שמסביר טעמא דתלוי' וזבין דמהני משום דאגב אונס וזוזי גמר ומקנה בכל לבו ולא נשאר אפי' דברים שבלב והקשה וז"ל ואע"ג דכי מסר מודעה חשבי' להו דברים התם לאו דברים שבלב נינהו אלא דברים מגולין הם לעדים אלא שהוא ירא לגלותם בשעת מעשה מחמת אונסו והיינו טעמא דאמרי' כל מודעה דלא כתוב ביה ידעי' באונסי' דפלניא לאו מודעה היא דאע"ג דמסר מודעה דברים שבלב נינהו עד דידעי' באונסי' דירא מגלגות בשעת מעשה עכ"ל הרי שביאר אם לא ידעי' באונסיה הגם דמסר מודעה הוה דברים שבלב וא"כ הא דמהני בגט איזה אונס ואפי' הוא אונסיה דנפשיה מהני עם מודעה וכיון דנתבטל המודעה ותלינן באונסי' דנפשיה אז אפי' יש אונס מחמת יסורים עכ"פ כיון דלא ידעי' באונסיה (בשטר) בשעת] מודעתו הוה דברים שבלב ודוק.
<b>והריטב"א</b> ז"ל בקדושין דף נ' הקשה אי דברים שבלב לא הוה דברים יהי' גט מעושה בישראל שלא כדין נמי כשר ותי' וז"ל ומסתברא לי דבשלמא כדין הוה דברים שבלבו דהא אפשר דכיון דאונס כדין דגמר ומגרש ואי לא גמר בלבו דברים שבלבו הם ואינם דברים אבל כשהוא מעושה בישראל שלא כדין אנן סהדי דהוא אנוס מתחילה עד סוף והוה להו דברים שבלבו בלב כל אדם דהוה דברים עכ"ל הרי מפורש יוצא כיון דאפשר לתלות דגומר ומגרש אז אפי' לא גמר בלבו לגרש הווין דברים שבלב דהא סותרין מה שאומר בפיו שהוא מגרש ברצון ועיין בראשונים שם כלל גדול כיון שמחשב בלבו מה שאומר בפיו רק לבי' כואב לו לעשות כזאת לא הוה דברים ודוק ועיין עוד בריטב"א שם בד"ה ודלמא שאני התם שכתב וז"ל ושמעי' מהכא דדברים שבלבו ובלב כל אדם דהוה דברים אם הוא עוקר מה שהתנה **(הגט הרי הם בטלים עכ"ל הרי שלא כתב שהוא מבשל אותם שאז הי' צריך לומר הם יהי' בטלים אלא אומר שאותן דברים הם בטלים דעושה הודאת בעל דין אבל בסדר הגט מהגאון ר' מיכלי ר' יוזפס ז"ל באות מ"ח כתב וז"ל און אלי ריד וואס איך האב מוסר גיוועזען אדער גירעט אז ווען די זעלביגע ריד מעכטין איין קיום האבען זא מעכטין זיא גורם זיין איין ביטל אדער איין פסול דעם גט דיא זעלביגע רעד בין איך מבטל עכ"ל ולדעתי יפלא שהי' לומר בלע"ז אללע רעד אונד יעדע אורזאכע וואס איך האב אנגעגעבען ווען דיא זעלביגע מעכטין איין קיום האבען זא מעכטין זיא גורם זיין איין ביטל אדער איין פסול דעם גט דיזע זינד בטל שעושה בזה הודאת בעל דין דאותו דברים אינם עוד דמהני אפי' אם מסר מודעה ויודעים העדים באונסו וגם מסר מודעה על ביטל המודעי אעפ"כ מהני הודאת בעל דין שנסתלקו האונסים ההם אעפ"כ בטל הכל מכח הודאת בעל דין ובכל אופן פלא למה שינה לשון סדר הגט שכתב הרי הם בטלים והי' לו לפרש בלע"ז דיא זעלביגע רעד זינד בטל אדער זיין בטל ולא כמו שפי' בין איך מבטל.
<b>אך</b> ראיתי כי המחבר בסי' קל"ד כתב וז"ל ויאמר כן הרני מבטל כל מודעא שמסרתי על גט זה וכן אני מבטל כל דבר שגורם כשיתקיימו אותן הדברים ביטול לגט זה עכ"ל הרי שכתב שיאמר אני מבטל כל דבר שגורם כשיתקיימו אותן הדברים ביטול לגט זה והוא לשון דרשב"א שהובא בב"י סי' קל"ד יעו"ש אבל לשון הרמב"ם אינו כן ועיין בטור שהביא לרמב"ם שעדים יבקשו אמור לפנינו כל הדברים וכו' הרי הם בטילים והוא אומר כן עכ"ל משמע שהבעל אומר הרי הם בטילים כאשר אמרו העדים לפנינו הלשון שהוא יאמר כן אחריהם ודוק.
<b>גם</b> ראיתי לט"ז בסי' קל"ד שכתב בס"ק ג' שביאר כוונת הרמב"ם וז"ל והשיב שבשעת ביטל המודעא צריך שיאמרו שהדיבור הראשון שהוסיף כח להמודעא היא בטל ועוקר מעיקרו וכאלו לא אמר כלום אותו פעם דוגמא לדבר גבי התרת נדר צריך שיעקרו מעיקרו ה"נ כן הוא אבל לא יועיל ביטול מודעי דמודעי כדעת הרא"ש דבזה לא עוקר דבריו הראשונים מעיקרו עכ"ל הרי לט"ז צריך ג"כ לומר הוא בטל מעיקרו ולא לומר איך בין מבטל דמשמע מכאן ולהבא כמו אתי דיבור ומבטל דיבור ועיין בנוסחת כל נדרי בפי' מה שפירשו שם סוף דבר שפלא בעיני למה בחר הגאון ר' מיכל לכתוב בלע"ז כלשון המחבר סי' קל"ד שהוא לשון רשב"א ולא כתב בלע"ז כלשון סדר הגט מהר"י מרגליות באות כ' שהם אפי' לשיטת הרמב"ם ולא באתי להרהר אלא לגלות צערי שאין הבן לי בזה.
<b>אחר</b> זה בא לידי ברכת המים שנדפס לפני איזה שנים הוא חיבור הגדול של הגאון ר' מיכל יוזפס באות מ"ח בביאור הארוך כתב וז"ל ומש"כ וכן הדברים שמסרתי וכו' כתבתי ע"פ מש"כ בס"ג דש"ע ס"ב וקרוב לזה כתב רמ"י שם ובסי' קל"ד ס"ב וגם בסדר הגט מהר"י מרגליות ומו' מוהריל"ס עכ"ל ועפר אני תחת כפות רגלי תורתו הלא בש"ע סעיף כ' הנזכר הרי הם בטילין ולא שיאמר "דא בין איך מבטל" והוא פלא כעת בעיני וכן מצאתי בגט פשוט בסדר הגט הבא משאלנוקי סי' רי"ח ח"ל צריך שיבטל הבעל המגרש כל מודעות שעשה להגט הזה ומודעי דנפקי מגו מודעי רמב"ם ז"ל תיקן פ"ז מה' גירושין שיאמרו העדים אמור בפנינו שכל הדברים שמסרת שגורמים כשיתקיימו אותן הדברים ביטול הגט הרי הם בטילים והוא אומר להם הן כי בזה לא ישאר שום ספק ובטל כל מה שיגרום פסול הגט עד סוף כל המודעות עכ"ל הרי מדייק היטיב שהעדים יאמרו לו הרי הם בטלים והוא אומר הן ולא שיאמרו אני מבטל ודוק שוב התבוננתי יען שבסדר הגט בלע"ז אות רי"ז מצינו שאומר הבעל וז"ל אויך זאג איך עדות אויף מיר אם איך האב ניט מוסר געוועזען קיין דיבור אין האב ניט גערעט אויף דען גט דאם ער זעלט דעסוועגען בטול זיין אדער פסול זיין אונד איך פסול אויך איטליכען עד וכו' יעו"ש בזה עושה הודאת בע"ד שעוקר מעיקרו כאלו לא הי' אונס מעולם)** עליו בפירוש לא מהני ליה דברים שבלבו ותנאי קיים עכ"ל א"כ נלמד דבר חדש כאשר יבואר אי"ה בדברינו.
<b>ובזה</b> יובן מה שלא חששו המסדרי גיטין לחוש פן מסר הבעל מודעה שהגט לא יחול רק אחר זמן זמנים טובא כי אז אין לחוש כלל כי בזה ליכא ביטול הגט כפי' רמב"ן בגילוי מילתא בעלמא וגם אין לחוש לפי' הרשב"ם בגילוי מילתא דבשלומא שלא לגרש כלל כי יאמר אהבתי את אשתי ע"ז נוכל להיות אנן סהדי אבל אם יחפץ לגרש רק שיהי' אחר זמנים טובא ע"ז ליכא אנן סהדי ודברים שבפיו סותרין מה שיש בלבו ולא הוה דברים ואין בו חשש כלל ומהני ביטול מודעה כל דהוא וזה ברור בעזה"י.
<b>ומעתה</b> אני אומר בנידן שאלתינו בשלומא אם מסר מודעה סתם אמרי' אז שביטל הגט כסברת הרמב"ן או שאנן סהדי שהוא אונס מדמסר מודעה ולא טרח בחינם למסור מודעה אבל בעובדא דידן שלא מסר מודעה סתם אלא אמר וז"ל איהר זאלט וויסען אס דער גט איסט פערטיק נאר איך גט זיא באופן אז זיא זאלל הערש זיין גיגט פון מיר נאך דרייסיק יאהר ארום פון זמן הגט ואח"כ הלך להבית ונתן הגט לשליח עכ"ל גביות עדות א"כ מודה שלא ביטל הגט וגם אין אנוס על גוף הגירושין שלא יחפץ לגרש דהא אמר שיהי' גט רק גילה שיחפוץ שתהי' מגורשת אחר ל' שנים ובשעת הגט אמר הרי את מגורשת ממני שתהי' מגורשת מיד א"כ הוה דברים שבלב ואינם דברים דאין איש יודע אונסו דמי יהי' עד בדבר לדעת מדוע תהי' אח"כ מגורשת ולא קודם ולא נשאר רק שגילה דעתו קודם הנתינה שחפץ כך ואין עדים שירא לגלות אונסו בשעת הגט והווין דברים שבלב ודוק.
<b>ואין</b> להשיב הלא נזכר בגביות עדות שאמר מקודם להעדים וז"ל איהר זאלט וויססען אז איך געה מיך געטין מיט מיין ווייב איך מוס מיך געטין מיט איהר ווייל עס איס שאן קיין ואהנוג צווישען אונס און מיין געלד וויל מאן מיר ניכט אראויס געבען איבער דען קומט מיט מיר קיין קוטב איך דארף אייך האבען בשעת הגט עכ"ל גביות עדות א"כ הרי גילה להעדים מקודם אונסו וקרא להם לקוטב שצריך אותם בשעת גט.
<b>אחר</b> העיון לק"מ מה שאמר איהר זאלט וויססען איך מוס מיך געטען מיט מיין ווייב הי' במשמע שהוא אונס ליתן גט אבל כיון שאמר פעם שנית וז"ל איך מוס מיך געטין מיט איהר עס איז שאהן קיין וואהנונג צווישען אונס חזר ופירש מה שאמר איך מוס מיך געטין הוא מטעם עס איז שאהן קיין וואהנונג צווישען אונם שרואה שלא ישבו יחדיו לדור באהבה כדרך איש עם אשתו על כן בחר בנפשו לגרש אותה ומה שהוסיף און מיין געלד ווילל מאן מיר ניט אריוס געבען עכ"ל היינו גם זה פעל בו לגרש אותה מהרה כדי שאשיג ממוני כיון שלא אוכל לדור עמה עוד למה יהי' מעותיו בעלין טוב מזה לגרש אותה ופעל רק חיזוק למה הוא הולך ליתן גט באמת דהא לא אמר להם איך מוס איין גט געבען אן מיין ווייב דהא במשמע דעושה רק נתינת הגט אבל באמת הוא אינו מגרש אותה הלא אמר איך מוס מיך געטין מיט מיין ווייב משמע שבאמת הוא נותן לה גט פיטורין ומגלה דעתו למה משלחה אותה בגט חוזר ואומר איך מוס מיך געטין מיט איהר עס איסט קיין וואהנונג צווישען אונס משמע הן מצידה והן מצידו אין תקנה שידורו יחדיו בשלום ובאהבה וגם אמר וז"ל איך בעדארף אייך האבען בשעת הגט עכ"ל ולא אמר בשעה שאתן גט אלא אמר בשעת הגט משמע בשעה שיפטירנה בגט ומה שקרא לאותם עדים אולי הי' רוצה למסור מודעה גמורה אם לא יתן לו המעות נדן ויעשו ערמה כאשר באמת התעורר קודם נתינת הגט ואמר לו הרב המסדר אתן לך כתב אל השליש שיחזור לך ונתרצה הבעל ומצאתי ראי' לזה במהרי"ט ח"א סי' ל"א בד"ה יעו"ש א"כ אין כאן מסירת מודעה שלא יחפץ ליתן גט גמור שיחול מיד ועיין תשובת הריב"ש הובא בב"י א"ע קל"ז ולא נשאר רק מה שאמר אחר כתיבת הגט אשר אין עדים יודעין באונסו וגם אין אנן סהדי דיש אונס אשר הכריח אותו שתהי' מגורשת אחר שלושים שנה כיון שלא גילה כן בשעת נתינת הגט ליד השליח ואמר בפירוש כנוסח סה"ג שתהי מגורשת מיד הווין אותן דברים מה שאמר בחוץ לעדים בשעת הגט דברים שבלב כמו שביאר הרשב"א בקדושין דף מ"ט בד"ה בעידנא דזבין יעו"ש דאמרי' דלמא בשעת משעה חזר בו יעו"ש ומכ"ש כאן שדבריו שבפיו הם בהיפוך ממה שיש בלבו עיין ריטב"א קידושין דף מ"ט בד"ה ודלמא ודוק.
<b>ואוסיף</b> נופך הלא לא הי' כאן מסירת מודעה על ביטול מודעה ואז בוודאי לכ"ע מהני ביטול מודעה כל מה שדיבר להזיק את הגט או שיגרע כחו מחמתו עיין בש"ע א"כ הרי ביטל כל מה שיגרע כחו ויזיק לגט ודוק.
<b>עוד</b> נ"ל לחדש היתר חדש בעזה"י ואעתיק דברי הב"י באות י"ד סי' ר"ה שהביא לשון רבינו האיי בספר מקח וממכר שכתב וז"ל ורבינו האיי כ' במקח וממכר ותדע איך תבטל המודעא כגון שחידש כתב המכר פעם שנית ונסתלק בכל ודוקא בזביני אבל בגיטי אפי' מודעה דנפשי' מודעה היא ואי בטיל למודעה בפי' ואי נמי אנסוהו לבעל המודעה ה"ל כדין גט מעושה בישראל וכשר במתנה אי אונסי' דנפשי' בטל אבל אונסי' אחרינא דידיעא לא מהני ביטול עד דכתב ידעי' אונסא וידעי' סילוקא דידה והילכך הא דכתיב בשטר דזביני' ביטול מודעה שופרא דשטרא הוא דאי לא ידיע אונסו לאו מודעא ואי ידיע לא מהני ביטול סתמא עד דמתפרש מודעה וסילוק דידה אבל במתנה מהני לאונסא דלא ידיע ובגט אפי' באונס דידי' והכי הלכתא עכ"ל.
<b>ונקודה</b> נפלאה דבריו דיהי' גט קל מממון הלא אונסי' דנפשיה דלא הוה אונס גבי ממון ונחשוב לאונס לגבי גט ולענין ביטול מודעה מהני ביטול מודעה דווקא באונסי דלא ידיע ובגט מהני ביטול המודעה אפי' באונסי דידוע וצע"ג.
<b>ונלע"ד</b> ליישב בעזה"י ואקדים דברי רשב"א בגיטין דף ב' בד"ה הא שפי' רש"י איכא ביניהו דאתויה בי תרי שאלו יקיימוהו והקשה הרשב"א א"כ צריכין הב"ד לדעת שאלו מכירין חתם ידן של העדים דאל"כ מספיקא לא שרינן לינשא דדלמא אין מכירין וא"כ אפילו אתי בי תרי צ"ל בפני נכתב וליכא ביניהו אתיוה בי תרי ותי' הרשב"א וז"ל ונראה כמו שפי' ריב"א דאתיוה ביה תרי ואומר שהבעל שלחם ותו לא מהימן בעל לומר מזויף הוא ולא שלחתים משא"כ בחד וכטעמא דאמרי' דף ה' ומה אלו יאמרו בפנינו גרשה מי לא מהימני וכיון דודאי שלחם תו לא חיישי' שמא נתכווין לקלקלה והחתים את הגט בפסולי עדות כדאיתא בירושלמי וחש לומר שמא חתמו בעדים פסולים אמר רבי אבין אינו חשוד לקלקלה בידי שמים אבל בב"ד הוא חשוד לקלקל שמתוך שהוא יודע שאם בא וערער ערעורו בטל אף הוא מחתימו בעדים כשרים עכ"ל וכן מביא הרה"מ בשם רשב"א דלבעל מודעה יאמר שיפסול כל עד שיעיד שמסר מודעה בפניו ומסיים וז"ל וא"ת מה הועיל לגבי איסורא אם יעידו וגם כבר העידו אני אומר כל שהוא פוסל לעדיו אף הוא מבטל מודעה לגמרי עכ"ל תמצית הדברים שכל איש ישראל אינו חשוד לקלקל אשה בידי שמים דהא עובר על לפני עור לא תתן מכשול וגם יגרום להרבות ממזרים בישראל על כן דעת כל מגרש שאם לא יאומנו דבריו בב"ד אף הוא גומר לגרש בכל לב כדי שלא יצא תקלה על ידו ודוק.
<b>וגם</b> אעתיק סברה אחת מר"ן כתובות פ' הכותב דאמרי' בע"ח וכתובת אשה מגבינן לבע"ח דעל האשה אמרי' יותר מה שהאיש רוצה לישא אשה רוצית להנשא ומגבי' לבע"ח כדי שלא תנעל דלת בפני לווין וכתב הר"ן וז"ל וא"ת כיון שהדין נותן דיחלוקו האיך גוזלין את האשה ונותן לבע"ח י"ל דלוה ולוה אם קדם האחד וגבה מה שגבה גבה דבע"ח מאוחר דווקא אמרו שלא גבה אבל בשווי' מה שגבה גבה וכן כ' הרב רבינו משה בר מיימון ז"ל בפ' כ"ב מה' מלוה ולוה הילכך כיון שאלו קדם ובא בע"ח לב"ד והגביהו ראשון מה שגבה גבה מן הדין אנו מגבין לבע"ח תחילה משום טעמא דיותר ממה שהאיש רוצה לישא ולאחר גבייתו זכה בהן מן הדין עכ"ל הרי אם יש טעם בדבר לעשות תיקן עולם כדי שלא תנעל דלת יוכלו חכמים לעשות לכתחילה שלא כהדין יען אם הי' כבר נעשה הוא כדין ומגבינן לבע"ח יען דאחר הגביה יהי' כדין ודוק.
<b>ועוד</b> זאת אדרוש דבגניבה ובגזילה מהני מחילה אפי' אם רב שנים יהי' הגניבה או גזילה ביד הגנב והגזלן יוכלו הבעלים למחול לו ועיין ברמב"ם סוף פ"ב מהל' גזילה ועיין בגמ' קידושין ובש"ע ח"מ הל' גניבה ועיין בב"ק דף ס"ג ובא"ע סי' כ"ח והארכתי לברר דבר זה במקו"א דמעידן דגנב וגזל חל עליו חיוב השבה ואם מוחל לו בסוף אפי' אחר רוב שנים מהני מכח הפוכי מטרתא למה לי הן על גוף הגזילה והן על הפירות שאכל ודוק.
<b>ומעתה</b> מיושב דברי רבינו האי דראו חכמים בעבור תקנת בנות ישראל שלא ירבו מכשולים שיבוא הבעל ויערער שעשה מודעה ועיין בב"י א"ע סי' קל"ז בסוף שרבו הקלי הדעת יעו"ש וא"כ גדר גדול גדרו בדבר יען שגט מעושה בישראל כשר שיתקנו בגט מי שמבטל המודעא יהי' אתי דיבור ומבטל דיבור והגם אם יתברר שהי' אונס בדבר לגרש אשתו אעפ"כ יהי' הגט מועיל כדין גט מעושה בישראל כשר אפי' מעושה שלא כדין דיש מצוה לשמוע דברי חכמים עיין בלח"מ בפ"ו מהל' גירושין שמברר דבר זה מלשון הרמב"ם שם הגם שהיה מעושה שלא כדין כשר בישראל מכח מצוה לשמוע דברי חכמים וכיון שהבעל יודע שלא יוכל לקלקל בב"ד אחרי ביטול המודעה אף הוא מכוין לגרש בלב גמור שאינו חשוד לקלקלה בידי שמים וממילא אין כאן אפי' פסול דרבנן דאמרי דגט מעושה שלא כדין יהי' פסול דהא גמר ומגרש א"כ ראו חכמים ותיקנו לעשות מתחילה שלא כדין יען שלבסוף יהי' כדין ותקנו כן בעבור תקנות בנות ישראל וכל זה בגט ע"כ הוא מגרש מיד ברצון דאל"כ הוא מקלקלה בידי שמים אבל במכירה או מתנה לו יהי' שחכמים יתקנו שמהני ביטול מודעה אעפ"כ אינו מוכר ונותן ברצון דמה יפסיד אם אינו מקנה בלב שלם ויהי' בתורת גזילה בידו דלמא יתנחם המאנס ויחזור לו את שלו ואם לא יתנחם כל ימיו הלא יש בידו למחול לו רגע אחת קודם מיתתו למה יהי' מקנה לו עכשיו א"כ אפי' אם יתקנו חכמים שיהי' מהני ביטול מודעה אעפ"כ אנן סהדי דלא מקנה לו א"כ גם החכמים לא תקנו כלל ודוק וגם לא ראו חכמים במכירה ובמתנה תיקן עולם כמו בגט שחששו על תקנות בנות ישראל שלא ירבו ממזרים בישראל ויכשיל גם בעל שני שלוקח אותה אבל בממון הלעטהו לרשע וימות על כן הניחו על דין תורה ובעל המכר ודוק.
<b>וראה</b> שמיושב דברי רמב"ם שכתב תקנה לבטל כל אופני מודעה בפ"ו מהל' גירושין ובפ"י מהל' מכירה פסק דהמכר בטל וכבר השתוממו על זה כל חקרי לב ועיין בבית מאיר סי' קל"ז ולפמ"ש נכון בגט החכימו לעשות תקנה הגם דמודעה מבטל מודעה ונשאר הידיעה שהוא אנוס אעפ"כ אמרו שמועיל ביטול המודעה דאז מן התורה גט מעושה בישראל כשר אפי' אם העשוי הוה שלא כדין וממילא יגרש בלב שלם ולא יהי' גט מעושה כלל אפי' פסול דרבנן אין בו אבל במכר לו יהי' שביטל מודעה מבטל המודעה הקודמת נשאר האונס אשר אנן סהדי דאינו מוחל בלב ואינו מקנה כלל דידע בנפשו שלא יצא מכשול מידו וכי יראה ברוב ימים שלא ישוב להחזיר לו את שלו ימחול לו אז אבל בגט אם לא יגרש עכשיו מיד ברצון הוה מעוות שאינו יכול לתקנו אחר כך ודוק.
<b>ומעתה</b> כיון דיש בנתינת גט ב"ד של שלושה א"כ לו יהי' שאנן הדיוטות הוינן בכל זאת שלושה הוה ב"ד ועיין בנועם דברי הלח"מ בפ"ב מהל' גירושין דשלושה הוה ב"ד אעפ"י שהם הדיוטות ומכ"ש ב"ד קבוע כיון שעשו שלהם ושאלו אם מגרש ברצון וביטל כל מודעות אז כח ב"ד יפה כנגד מי שעושה שלא כהוגן שהולך בערמה עם הב"ד ומהתל בם במילי דכזיבא ומשקר בם וחפץ להוציא פסול בגט ואמרו שיהי' הגט בכל אופן וכיון שכן גם הוא סתמא דעתו לגרש בכל לב שלא יקלקלה בידי שמים בישראל ובפרט כל ב"ד צדק המה שלוחים של ב"ד סמוכים ועיין קצו"ח סי' ל"ד ס"ק א' לכפות לגט וכיון שהבעל אמר רוצה אני ומבטל מודעות גומר ומגרש בכל לבו והגט כשר ממילא כנלענ"ד והארכתי בהערה הנ"ל על רעש אחרונים אם גט צריך ב"ד וגם שלא יהי' קרובים ודוק.
<b>ועוד</b> נלע"ד לחדש דבר בנידן שאלתינו בודאי גירש אח"כ שתהי' מגורשת מיד וחזר ממה שמסר לעדים כאשר אבאר בעזה"י.
<b>הנה</b> עידי מסירת מודעה מעידים ג"כ דעכ"פ חפץ לגרש אשתו בגט זה שנכתב והוא הולך לב"ד ליתן אותו רק גילה שלא יפעל גירושין רק אחר ל' שנים מיום הזה ובוודאי אנן סהדי דאשה לא תקבל ברצון גט מבעלה היום ולא תהי' מגורשת בו רק אחר ל' שנים דא"כ מה יהי' לה בגט זה הלא תהי' כאלמנה חיה א"כ פשיטא אם נשאלה את פיה אם מרוצית לגט היא אמריה תאמר שבשום אופן לא תקבל גט כזה א"כ אם נאמר שאמת כן שלא גירשה אלא על שלושים שנים עשה ערמה להחכים עליה לגרש אותה בע"כ שלא ברצונה וע"כ דעבר הוא חדר"ג שלא לגרש אשה בע"כ דאטו עשה ר' גרשון ז"ל חרם שלא לכפות ידיה ורגליה דווקא ויתן הגט בשעה שהיא צועקת דעת לנבן נקל דחרם דר"ג הוא שלא לגרש אלא אם היא נתרצית לקבל הגט ולהיות גרושה מאישה כמבואר בסדר הגט אות פ"א ברמ"א שישאל הרב את האשה אם מקבלת הגט ברצונה וגם מתירין לה אם נדרה או נשבעת שלא תקבל ברצון ועיין בסה"ג בלע"ז ובסה"ג הגדול מהגאון ר' מיכל ז"ל באות קע"ח מזה נדע כי חדר"ג הי' שתהא האשה מרוצית וחששו הגאונים אפי' אם נשבעת שלא תקבל אבל בודאי אם עושה ערמה שתקבל הגט אנן סהדי שאם ידעת מהערמה לא תקבל הגט האיש הזה עבר על חדר"ג והוא ברור כשמש בעזה"י.
<b>ומעתה</b> הלא יש להבעל חזקת כשרות שלא יעבור על חדר"ג שהוא איסור דאורייתא כמבואר בכל ראשונים ופוסקים א"כ הגם שאמר לעדים שידעו שהוא ילך בערמה ויגרש אותה באופן שלא תהי מגורשת רק אחר ל' שנים הוה כאלו אמר דעו שאלך ואגרש אשתי בע"כ ואעבור על חדר"ג וכיון שגירש אח"כ ואמר סתם הרי את מגורשת ממני שהוא לשון אשר משמע לאלתר והיא מרוצית לקבל הגט אמרי' אוקמי לגברא על חזקת כשרות והתחרט בלבו על שאמר שיעבור על חדר"ג וגזים איניש ואמר שיעשה עבירה ואינו עושה וכן האיש הזה אמר שילך לעבור עבירה ולא עשה אלא הסכים בלבו לגרש בזו הרגע גירושין גמורין כאשר אמר בפה מלא הרי את מגורשת ממנו ואת מותרת לכל אדם דמשמע מזו הרגע א"כ אנן סהדי דגמר בלבו לגרש אותה מיד טרם שיעבור על חדר"ג ודוק.
<b>ואין</b> להשיב דממנ"פ אם גמר בלבו לגרש אותה מיד א"כ איך הוציא לעז על הגט שהוא ג"כ חרם דר"ת ותלמידיו וכיון שאיתרע חזקתו חיישי' דעבר על חדר"ג וגירש בע"כ נ"ל דלק"מ דכלל גדול דאוקמי גברא על חזקתו והשתא איתרע ולא מקודם עיין ש"ך יו"ד סי' א' ס"ק ח' בשחט ואח"כ המיר דכל מה ששחט מקודם כשר ה"ה כאן אמרי' השתא איתרע ועבר על החרם ולא בשעת גירושין ודוק.
<b>ועוד</b> דר"ת גזר שלא להוציא לעז שהגט פסול או בטל והבעל הזה לא מוציא לעז כלל על הגט נהפוך הוא שאומר כשר והיא מגורשת בו לאחר ל' שנים אבל אם אמת שלא גירש אלא לאחר ל' שנים עבר באמת על חדר"ג שגירש אשתו בע"כ ואמרי' אוקמי' אותו על חזקתו וגרש אותה מיד כפי רצונה ודוק
<b>אך</b> אני נבוך אם אמת שגירש אותה על אחר ל' שנים ועד אז היא אשתו א"כ עבר עדיין חדר"ג דבשלומא אם כבר נפעל הפעולה שהיא מתגרשת אז עבר הוא על החרם שלא לגרש בע"כ אבל כל זמן שלא חל הגירושין עדיין לא עבר החדר"ג בכל זאת המעיין בצדק יראה שגזר הר"ג על מעשה נתינת הגט בע"כ כיון שנתן גט ליד אשה שלא מרצונה וק"ל.
<b>וגם</b> זאת לא אכחד דאין לומר דנאמן לשווי' נפשו רשע להציל אותה וגם האיש אשר יחפוץ לקחתה או שלא תאמינה שהיא פנוי' לזנות וכדומה דוגמת סברת תוס' בב"מ לא אכלתי שוגג אלא מזיד כבר הארכתי דזה דווקא אם עכ"פ יש עדים שעשה המעשה העבירה רק לא ידעי' אם שוגג או מזיד אז לא נשאר רק לחקור איך נאמין לו שהי' מזיד ולא שוגג אמרי' דלא יחפוץ לחטוא עוד על כן מאמינים לו שהמעשה הי' במזיד כיון דראינו שאכל שנעשה ריעותא אבל אם לא ראינו ריעותא כלל ואחד יאמר אני עשיתי יינך נסך אינו נאמן לעשות עצמו רשע הגם שאומר שלא יחפץ לחטוא להציל חבירו משתיית נסך או אם אשה אומרת שזנתה אמרי' אין אדם משים עצמו רשע הגם שאמרה שלא תחפץ לחטוא בבעילתה לבעלה יען דהא לא ראינו בעינינו ריעותא שמביא לידי ספק ועיין פי' משניות סוף נדרים ורש"י בכתובות דף כ' שאין אדם משים עצמו רשע הוא מכח חזקת כשרות אבל אם ראינו שאשה נבעלת ולא ידענו אם תחילתה באונס או ברצון אז נאמנת שהוא היתה מזידה דהא ראינו ריעותא והארכתי בזה בתשובה כי לדעתי הוא יסוד גדול וק"ו בנידן דידן שמבקש ממון אז בודאי אין נאמן שהי' רשע וחפץ להציל אחרים מאיסור כי דמו בראשו ודוק (ועיין ברשב"א במשמרת הבית בשער התערובות ובמשנ' למלך הל' מלו' ולוה שנסתפק).
<b>ולא</b> אוכל לעצור בקולמסי שלא אזכיר עוד הלא כבר בארתי דהא מודה בפיו דהלך לגרש כי לא יוכלו לדור יחדיו רק גילה לפני עדים שחפץ שהגירושין יחולו אח"כ ברוב שנים וכיון שזה היה גירושין בע"כ לא מהני שליחות דהוה תופס לבע"ח במקום שחב לאחרים כאשר העיר הנב"י בא"ע סי' ב' א"כ גט זה שהי' ע"י השליח על נתינה בע"כ יהי' הגט בטל מן התורה והלא חפץ שיהי' ע"י גירושין ואמרי' סתמא כיון אם לא יוכל להיות עכ"פ גט מעלי' ניחא לי' שתהי' מגורשת לגמרי כאשר אמר שלא דיבר דבר אשר יבטל או יזיק לגט ומהכ"ת שגזם וכיזב בב"ד (ועיין ברא"ש אם השאיל טבעת קידושין) ואין פנאי להאריך והי' בדעתי להעור בדיני תנאי ותנאי כפול אך אני חלוש וטרוד ויען שראיתי שהכל בטל בביטל מודעה ונשאר הגט כשר מנעתי מלהאריך.
<b>סוף</b> דבר הכל נשמע שהוספתי הערות להעדפה כי במה שבארתי שאין מודעה כזאת מבטל גט כלל דהא סותרת ועוקרת מה שדבר בפיו והוה דברים שבלב אינם דברים ואין כאן אנן סהדי כלל דהא לא ביטל הגט לגמרי נהפוך הוא דחפץ לגרש ומה שמבקש שתהי' עוד אשתו על זמן לא שייך דאנן סהדי וגם זאת שאין במודעה הזאת מודעה על ביטל מודעה ואין כאן חשש כלל ובפרט לצרף שיטת רבינו האי גאון וגם שיטת הגהת מיימונית דצריך להיות כת אחת וגם אינו נאמן לעשות עצמו רשע שעבר על החרם דר"ג והתול בב"ד ולגרום להם להיות נטפלים לעבירה לכן אחרי אשר כתב פר"מ שכמה גדולים התירוה להאשה גם אני מצרף עצמי להיות נטפל לעושי מצוה אבל אם לא הורו הגאונים עלי לבדי אל יסמוך כי איננו כדאי דברי הדש"ת.
<b>אחרי</b> ימים רבים זכיתי שבא לידי ספר דברי אמת ומצאתי בעניני גיטין סימן ד' שדעת רבינו ישעי' שגלה דעת בגטין מהני קודם נתינתו הוה כמו תנאי יעו"ש שהאריך והביא גם חולקים על זה אבל אפי' לרבינו ישעי' ודעמיה נ"ל היינו אם גילה דעתו בב"ד בשעת נתינה אבל גילה דעת חוץ לב"ד לא הוה תנאי כי עם מי התנה וק"ל.
<b>סימן</b> <b>מ</b> עץ החיים יתן פריו עלי ראש גבר הרב הגאון היושב על כסא מדין הרב ר' יוסף שמואל געלערנטנער ב"י אב"ד דק"ק קוטב יע"א במדינת גאליצען.
<b>אחד"ש</b> אשמור מוצא שפתי בעזר ד' להשיב על פרטי דברים על טענת הבעל לבעל הגט מתוך טענותיו שהיא היתה אנוסה בגט וגם על כמה טענות של הבעל המגיע לממון אשר מבקש לבטל הפשרה אבל על טענות המערער שחושב לדין בה דיני מורדת לא אשיב כעת אולי בין הזמן חזר בו המערער לראות בביטולם ואם לאו יודיענו ואשיב כאשר יתן ד' בפי.
<b>טרם</b> אשיב על פרטי דברים אשר ראיתי להציע ולברר דרך כלל מה נקרא פשרה בטעות ומחילה בטעות שחוזר בו המוחל כי לדעתי הדבר צריך בירור ואני תפילה שיהי' ד' עם פי ויורני אשר אדבר.
<b>הנה</b> בש"ע ח"מ סי' י"ב סעיף י"ג וי"ד כתב המחבר וז"ל הכופר בפקדון ונתפשר עמו ומחל לו ואח"כ מצא עדים יכול לחזור בו והוא הדין למי שנתפשר מפני שלא הי' לו ראיה או שט"ח ואח"כ מצא עכ"ל ומקורו בב"י בשם רשב"א וז"ל ועוד תדע שהנדון שלפנינו פשרה היא זו ופשרה בטעות אינו פשרה סבור הוא שלא ימצא ראי' והרי מצא ולגבי מחילת שמים הנה בשמים עדו וסהדו שלא מחל אלא באונס ואפי' לא נאנס כלל וסובר שאין בידו יותר ונמצא שיש לו מחילתו בטלה דכל שלא ידע לא מצי מחול עכ"ל.
<b>ונלע"ד</b> דדווקא באחד משני פנים לא מהני הפשרה (א) אם ידע בלבו שיש עליו תביעה ברורה כעובדא דרשב"א שתובעו מנה וכפר בכל אבל אמר לו הנתבע עשה לי מחילת שמים ומחילת בריות אתן לך חמישים והתובע הסכים כדי שלא יאבד הכל עשה לו מחילת שמים ומחילת בריות יעו"ש ע"ז השיב הרשב"א אם ימצא אח"כ עדים או ראי' נתבטל הפשרה דהוה פשרה בטעות דסובר שלא ימצא ראי' והרי מצא ונתבטל מחילת הבריות וגם מחילת שמים נתבטל דהא עדו וסהדו שם הוא שלא מחל אלא באונס דהא הוא בעצמו ידע בבירור שחיוב לו מנה ולכך הביא הרשב"א בהשאלה וז"ל ובשום פנים לא רצה להודות לו בשום דבר עכ"ל הרי שביקש להודות לו עכ"פ במקצת כי הי' תביעתו ברור ואעפ"כ כפר בו ולא רצה להודות לו כלל וכתב עוד וז"ל וראובן כדי שלא יאבד הכל נתרצה ועשה לו מחילת שמים ובריות עכ"ל הרי שהי' לו ברור הכל והי' צער לו שיאבד מנה והתפשר עכ"פ על חמישים ודוק (ב) מי שיש לו תביעה על חבירו והוא במשל על חמישים זהובים ולא ידע שיש לו עוד תביעה ועל התביעה שידע התפשר עם הנתבע ואח"כ נודע להתובע שיש לו עוד תביעה של חמישים על אותו הנתבע אז לא מהני הפשרה אשר בו מחל לו את שלו דהא לא ידע התובע שיש לו עוד בידו אשר ימחל לו וכל דלא ידע דיש לו דבר לתבוע עוד אין כאן כח מחילה דלא ידע דימחול לו וזה שכתב הרשב"א שם וז"ל ואפי' לא נאנס כלל וסבר שאין לו בידו יותר ונמצא שיש לו מחילתו בטלה דכל דלא ידע לא מצי מחול עכ"ל דהא לפי דעתו אין לו דבר אשר ימחול לו דאיך ימחול דבר שאינו שלו ואינו ברשותו ונגזל יוכל למחול לגזלן דהא הדבר הוא שלו רק שאינו ברשותו ויוכל למחול את שלו לגזלן אבל למחול מה שאינו שלו דייק הרשב"א וז"ל דכל דלא ידע לא מצי מחול עכ"ל אפי' אם יגמור למחול דאין לו כח למחול במה שאינו יודע שיש לו תביעה ואפי' אומר בפיו אני מוחל לך אם יגולה לי שיש לי עוד תביעה עליך לא מהני חוץ אם יעשה הודאת בעל דין שידעתי שיש לי בידך יותר ואני מוחל לך וזה שסיים הרשב"א וז"ל אין בדבריו כלום עד שיאמר מרצונו בלי אונס יודע אני שיש לי בידך יותר עכ"ל הרי שביאר שצריך לעשות הודאות בע"ד שיודע שיש לו לתבוע יותר ודוק.
<b>אך</b> אם אחד מתפשר עם חבירו על כמה דברים על תביעות ממון ובגדים ושאר חפצים מכסף וזהב אשר יעלו חשבונות רבות אשר ביניהם ואח"כ נודע לאחד שעפ"י דין תורה הי' איזה חפצים של בגדים או של כסף שהי' יכול להוציא בדין תורה בלי שיוכל חבירו לחשוב עליו בתוך תביעותיו בזה בוודאי אין הפשרה בטילה דהא ידע עכ"פ מהחפצים שהם יעלו בחשבון של הפשרה הגם שלא ידע הדין שיוכל לזכות בהם בלי ניכוי משאר דברים עכ"פ ידע מהם ומחל עליהם בפשרה מהני מחילתו דלא נעלם ממנו מה שנמחל ודוק.
<b>ואוסיף</b> נופך בסברה דרמב"ן במלחמות בב"ב הביא על סוגי' דרבה ור"י אמרו תרווייהו לא כתבי' מודעא אלא על מאן דלא ציית דינא וז"ל ואחרים פירשו בין בגיטין ומתנה בין בזבוני וס"ל לרבה ור"י דכיון דציית דינא הרי זה מכלל לסלק מעליו אונסו וכיון דאינו מסלקו לאו אונס הוא כדאמרי' אין אנפרות בבבל כיון דאיכא בי דואר ולא אזיל אחילו אחיל ואביי ורבא סוברים כיון שאין ב"ד יכול להצילו אלא מחמת שהוא ציית דינא ואי בעי לא ציית אונס הוא עכ"ל ועיין בגמ' ובשמ"ק שם היטיב ובב"י סי' ר"ה בח"מ.
<b>ומעתה</b> אני אומר מי יכחיש שהי' המגרש יוכל לילך לת"ח לרב או לדיין לדרוש מפיו על איזה תביעות אשר יוכל לזכות בדין עפ"י התורה וחק הש"ע הוא הלכה קבוע לדעת אם יעמוד להתפשר על איזה תביעה שלא צריך לפשר ומדלא אזיל אחולי אחיל דכאן לא שייך לומר דלא ציית דינא דאין אנו דנין לקרוא לבעל דינו רק הוא לעצמו יהי' יודע הדין יתפשר על תביעות אשר הזכות ברור לפניו עליהם וגם לא שייך טעם הרשב"ם ודעימי' דדלמא לא מצא לפניו לתבוע אותו דאין אנו דנין לקרוא לבעל דינו לפני ב"ד רק שהי' לו לדרוש מפי ת"ח גדול הן בעירו והן באיזה עיר שבעולם ואפי' בעיר אשר אשתו שמה ומדהלך לפשר בלי דרישה וחקירה מפי איש יודע ספר ש"מ אחולי אחיל בלבו לפשר בכל אשר לבו יגיד לו וזה ברור בסברה בעזה"י.
<b>והגם</b> שהוא מילתא דסברה אביא לי ראי' בעזה"י מדברי ר"ן פ"ק דכתובות [דף י'] אסבוהו כופרי וכו' ר"נ דאמר מהימן מהימן ומסבינן ליה כופרי וז"ל נראה לי דמן הדין פרכי' משום דס"ל דמאי דא"ר נחמן אסבוה כופרי היינו על שהעיז פניו ודקאמר מברכתא חביטא ליה הכא קאמר כיון שהעיז פניו לומר כך בפני ב"ד רגיל הוא בזנות ובשלומא אי אמרי' לא מהימן שפיר דמסתמא מאן דאתו קמי בי דינא שיולי משיילי ברישא מאי דיני' וכיון דידע דלא מהימן ואפ"ה מחזי' פריצות' קמייהו מחייב לאסובי' כופרי אלא אי אמרת דמהימן אין זה מעיז פנים כלל משום דקים ליה בנפשי' דקושטא קאמר וידע דמהימן אתי לבי דינא ומשני מהימן ומסבי' לי' כופרי כלומר לא כדקא ס"ד דעל שהעיז פניו עכשיו אלא על מעשיו הראשונים דמדקים לי' דפתח פתוח מצא וודאי דמקמי הכא מברכתא חביטא לי' עכ"ל וקשה איך הי' ס"ד ללקות אותו מטעם מאן דאתי בי דינא שיולי משיילי ברישא מאי דינא א"כ ידע דלא מהימן ובא רק להראות פריצות וקשה דילמא לא מצא בי' ת"ח אחר לשאול הדין מקמא דבא לב"ד למשפט עמה והי' בסברה לדין אותו לזכות דלא בא להראות פריצות אלא פשיטא כיון דצריך רק ת"ח יחידי לדרוש מפיו הדין עפ"י חק התורה זה שכיח ומצוי מאוד ומחליטין שבודאי דרש מפיו טרם שהלך לב"ד וה"ה שהי' מצא איש אשר ידרוש מפיו על מה שיזכה בדין ולא יצרך לכנוס עליו בפשרה ומדלא דרש פשיטא דגמר בלבו למחול ולפשר כאשר לבו יאמר לו ודוק.
<b>ועלה</b> בדעתי ראי' מדברי המחבר בא"ח סי' ע"ו סעיף ח' שכתב וז"ל קרא במקום שראוי' להסתפק בצואה אם מצא אח"כ צריך לחזור ולקרות אבל אם אין המקום ראוי' להסתפק בו אין צריך לחזור ולקרות עכ"ל וכתב המג"א ס"ק י"ב וז"ל צריך לחזור דזבח רשעים תועבה דהו"ל לבדוק המקום עכ"ל הרי יען כי הי' לו לעלות על דעתו לבדוק ולא בדק נחשב כמזיד ומזה הוליד הפר"ח בסי' ק"ח דין דאם התפלל במקום שהי' לו לבדוק משום צואה ולא בדק והתפלל ונמצא אח"כ צואה ואין לו שעה להתפלל עוד אין לו תשלומין מדהי' לו לבדוק ולא בדק הוה פושע יעו"ש וא"כ ה"ה בנידן דידן דהי' לו לעלות על דעתו ולדרוש מפי חכם יודע דינים ולא דרש מפיו תורה א"כ פשע ולא הוה מחילה בטעות דיהי' נחשב כאונס ודוק.
<b>אמנם</b> יש לדחות דשאני התם דלא חשש על ברכה לבטלה ועל תפילה אשר יקרא תועבה כי לא קיים והי' מחניך קדוש על כן נחשב לפושע אבל במקום דליכא איסור מנ"ל מדלא דרש מקודם דמחל על זכיותיו הלא יש עוד זמן לכל תכלית שיוכל לחקור וק"ל.
<b>עוד</b> נ"ל להביא ראי' מש"ע ח"מ סי' מ"ה סעיף ג' שכתב וז"ל הודאה בחתם ידו והשטר בגופן של עכו"ם והדבר ברור שאינו יודע לקרות ויש עדים שחתם ולא קראו מכל מקום מתחייב הוא בכל מה שכתוב בו עכ"ל וכתב הש"ך שם בס"ק ה' וז"ל כיון שלא חשש לקרותו וסמך על הסופר שכל הסומך על נאמנת של אחרים הוא גומר בדעתו להתחייב בכל מה שיאמר עכ"ל הרי כיון שלא חשש לקרותו נתרצה.
<b>אך</b> מכאן אין ראי' דעיקר הטעם כיון דלא חשש לקרותו א"כ נגלה שסמך על הסופר וסומך על נאמנותו כאשר הוא יעשה כן יהי' והוה כשליש וכן מבואר שם בסמ"ע בשם רמב"ן אבל כאן הגם שסומך על אחיו אבל הלא גם אח לא ידע ואין ראי' משלא הלך לדרוש מפי ת"ח דמחל דשאני התם דסופר ידע מה שכותב והוא סומך עליו ונתרצה לכל מה שיעשה הסופר ודוק.
<b>וחשבתי</b> עוד להביא ראי' מש"ע ח"מ סי' ס"א סעיף ע"ו שכתב המחבר וז"ל ומדקדקין לשון השטר ודנין עפ"י אותו הדקדוק ולא אמרי' האי גברא לא גמר כולו האי והי' סובר שדין הי' בענין כך ומפני כך כתב אותו לשון עכ"ל וכתב הש"ך בס"ק ח"י וז"ל אין שומעין לו אפי' ידוע שאינו מבין לשון השטר מתחייב הוא בכך כיון שקבל על עצמו ושתק ועיין בסי' מ"ה ס"ג עוד מזה עכ"ל רק שיש להשיב דשם הדבר מפורש בכתב רק הוא לא הבין ומדלא שאל מפי מבין א"כ סמך עליו להתחייב בכל מה דמפורש יוצא מפי הכתב ודוק.
<b>עוד</b> עלה בדעתי ראי' מדברי תוס' בבכורות דף י"ג ע"ב בגמ' דמשני אביי סיפא לאו מקח טעות כיון דיהב זוזי איבעי ליה לעיונא והדר ממשיך וז"ל ואע"ג דבשאר מקח טעות לא אמרי' הכי שאני לוקח גרוטאות מיד עכו"ם דאיבעי ליה לאסוקי אדעתא טפי שמא יש בהן עכו"ם עכ"ל הרי כיון שהי' לו לאסוקי אדעתי' שבתוך גרוטאות ביד עכו"ם יוכל להיות בהן ע"ז והוא לא עיין בהם א"כ לא הוה מקח טעות וק"ו אם איש הולך לפשר עם חותנו שהי' לו לעיין על מה צריך לפשר ומה שיוכל לזכות בבירור בב"ד ומדלא עיין אלא פשיטא דסבר וקבל לפשר רק לעשות קנין (לחושך) וחושב] לגרש אשתו זאת וליקח אחרת ודוק.
<b>שוב</b> התבוננתי דיש לחלק בשלומא בהנך גרוטאות דהי' דבר שבידו להסתכל לראות אם אין בתוך הגרוטאות ע"ז ולא הסתכל שהי' עצל בעיניו אז אמרי' מדהי' לעלות על דעתו שצריך להסתכל אם אין בהם ע"ז ולא הסתכל אין זה מקח טעות והקשה תוס' א"כ נימא במקח ג"כ אם הי' בידו להכיר אם הי' בודק ובוחן וכיון שלא בדק לא הוה מקח טעות ותי' על זה דשאני התם דיכול לומר לא עלה על דעתי שימכור לי דבר אשר בו מום אשר מכחו יתבטל המקח אבל הלוקח מעכו"ם הי' לו להסתכל דהא בשווי' אינו טעות רק יען דע"ז אסור לישראל אבל בלי האיסור אשר מצווה בו ישראל לא נמצא בו רמאות ודוק.
<b>ולפ"ז</b> הי' מקום לדון דכאן כיון שהוא בעצמו אינו יודע הדינים הגם שיכול לדרוש מפי יושבים על מדין כיון שעכ"פ לא הי' בידו אלא תלה בדעת אחרים שיבררו לו הדין א"כ לא נחליט דסבר וקבל למחול מה שזכותו הוא ברור בו וק"ל.
<b>אך</b> אחר העיון יראה כל בר לבב דמי שהולך לפשר עם איש אשר שונא לו שאין לסמוך עליו שהוא לא יבקש אלא] רעתו הפסידו ונזקו ומהכ"ת שלא ילך מתחילה לדרוש מפי ת"ח על מה שיפשר ומה שזכותו לו ברור אלא פשיטא דגמר בדעתו לגרש ולא יחפץ לילך בדינא ודיינא ונתרצה לפשר עמו בכל אשר ימצא חן בעיניו ובעיני אחיו אשר לקח עמו דלא דמי ללוקח ומצא במקחו מום דיכול לומר אני סמכתי על נאמנות המוכר אבל כאן על מי יסמוך על נאמנות חמיו אשר מבקש שיגרש את בתו והגם הבעל בעצמו בור ולא ידע הדינים הי' יכול לילך ליודע ספר כמו שהבאתי סמוכים מר"ן כתובות ומדלא הלך לדרוש פשיטא דסבר וקיבל ומחל על כל התביעות אשר יוכל לזכות בדין תורה ודוק.
<b>והי'</b> נ"ל להביא ראי' מדברי המחבר בח"מ סי' רכ"ז סעיף ז' וז"ל עד מתי יכול לחזור ולתבוע אונאתו בשתות ולבטל המקח ביותר משתות עד כדי שיראה לתגר או לקרובו ואם שהה יותר אינו יכול לחזור אלא לתבוע אונאתו עכ"ל הרי יען שיכול לדרוש ולחקור מפי בקיאים ולא דרש אמרי' דמחל ועיין בסמ"ע שם היטב א"כ ק"ו אם הי' יכול לדרוש מתחילה מפי בקי בדינים ולא דרש דמחול רק אפשר לחלק דשאני התם דנתן מעות וגם לא דרש אח"כ אז אמרי' דמחל אבל כאן דלא נתן מעות רק התפשר לקבל את שלו אז אינו מוחל בזה שלא דרש מפי בקיאים דגם שם אם לא נתן מעות נאמן דלא מחל כמבואר בש"ך שם וק"ל.
<b>שוב</b> התבוננתי דשפיר הבאתי ראי' דבשלמא שם אם לא נתן מעות נאמן דלא מחל דזה הוא הנותן כל זמן שהוא מוחזק במעות לא ידרוש דהא לכל יש זמן אם חפץ ליתן המעות ידרוש מפי הבקיאים כמה יתן דהא הוא המוחזק במעות אבל בנידן שמפשר עצמו על מה שביד חבירו והוא צריך להוציא אז בוודאי הי' לו לדרוש מפי למודי ד' עד היכן מגיע זכותו ודוק.
<b>ובזה</b> יובנו לי דברי הרא"ש בב"מ פ"ה סי' ל"ב דהקשה על הא דאמרן בגמ' התם זבינא הכא הלואה בזבינא דליכא איסורא הוי מחילתו מחילה ותימא דהא ר"נ גופיה לית ליה הכי בפ' חזקת הבתים ברב ענן דשקיל בידקא וכו' וכן בפ' המפקיד גבי כיפי קאמר ר"נ שומא בטעות וכן בנזיר ב"ה אומר הקדש בטעות אין הקדש ובגיטין דף י"ב כל קנין בטעות חוזר ותי' הרא"ש וז"ל וי"ל שאני כל הני דלא ידע דמחול אבל בפירות דקל ידע ומחל וכן מפליג בשמעתא גבי אונאה עכ"ל ומצאתי במהרי"ט ח"א סי' ק"ב שנתקשה בדברי רא"ש וז"ל ודבריו בלתי מובנים דמאי משני התם נמי גבי פירות דקל בההיא דשמט ואכל אלו הי' הבעלים בעצמם יודעים שלא קנו מן הדין לא הי' מניחים אותו שיאכלם והא הוה לי' מחילה בטעות עכ"ל ויעו"ש שנדחק בהבנת אשר"י הנ"ל.
<b>ונ"ל</b> דהבנת דבריו ישרים מאד בעזה"י בכל הנך מקומות שהזכיר הרא"ש דלא ידע בעל הממון שיש לו מקרקעו או ממונו או מחפצו ביד חבירו ולא הי' לו מקום לחקור ולדרוש מפי יודע ספר תורת ד' אם אמת הוא דחבירו זכה משלו עפ"י דין תורה או אפשר שלא זכה בו ויקח את שלו מידו וכיון דלא ידע אם נמצא מהדבר אשר הי' שלו ביד רעהו לכן לא שייך לומר מחילה בטעות הוה מחילה דהא לא ידע אם יש לו דבר אשר אפשר שמחילתו יפעל עליו אבל בפירות דקל דידע עכ"פ דחבירו אוכל פירות דקלו מכח קנינו אשר מכר לו בינו לבין עצמו בלי שאלת ב"ד כמו בכפי' שנעשה עפ"י ב"ד וא"כ למה לא חקר ושאל מפי יודע דין ודת אם מהני מכירת פירות דקלו וכיון דלא דרש וחקר מפי ת"ח א"כ ש"מ דמחל הגם דטעה בדעתו והאמין דמכירתו מהני והוה מחילה בטעות מהני מחילתו ודוק.
<b>ולפ"ז</b> יובן דברי הרא"ש שם בסי' ל"ד שכתב הרא"ש וז"ל וצריך לומר אע"ג דהוי בעי למימר דהוה ריבית קצוצה לאו מטעם זה אפיק אלא משום דהוה מחילה בטעות דבתורת מכר ירד לתוך השדה והמכר אינו מכר דכל את ונוולא אחי סמכא דעתי' והדרא ארעא ופירי נמי הדרא דהויא מחילה בטעות והוי כמניח את חבירו ליטול חפץ מרשותו או נותנו לו וקסבר שהוא שלו ונמצא שאין שלו עכ"ל עין רואה ותעידה דלא מצא הרא"ש דמיון רק מי שנותן חפץ לחבירו כי האמין שהוא חפץ חבירו משלו נתנו לו ואח"כ נגלה שלקח או שנתן לו חפץ שאינו שלו דמחילה בטעות כזה בודאי לא הוי מחילה וה"ה אם ירד בתורת מכר והמכר אינו כלום א"כ הדרה גם הפירות דהא גם המוכר לא ירד אלא בתורת מכירה והוא כמניח לחבירו ליטול חפץ מרשותו או נותנו לו וקסבר שהוא שלו ונמצא שאין שלו ודוק.
<b>וראיתי</b> למהרי"ט שם בסי' ק"ב שהאריך למעניתו וכתב וז"ל ולפי דרכינו למדנו שכל שהיתה מוטעה במחילה ויש לומר שעל דעת כן לא היתה כוונתו למחול את שלו מחילה בטעות כזו אינו מחילה כלל עכ"ל והביא ראי' הרבה (א) מדברי הרמב"ם פ"ו מסנהדרין אם התפשר יען התחייב אותו שבועה ואח"כ נודע לו ששלא כדין חייבו הדיין שבועה שבטל הפשרה (ב) מדברי תשובת רשב"א שמובא בב"י סי' י"ב שכתב אפי' לא נאנס כלל וקסבור שאין לו בידו יותר ונמצא שיש לו דהוה מחילה בטעות דכל דלא ידע לא מצי מחיל (ג) מדברי מהרי"ק דאח שנתפשר על חלק ירושתו דאמרו לו שנשאר רק מעט נכסים ואח"כ נתגלה שהי' נכסים מרובים דפשרה בטילה עיין מהרי"ק שורש קי"א ועל כן בנידן דידן ביתומה שהודית שקבלה כל חלק ירושתה ואח"כ נודע שהיו נכסים שהעלימו מעינה דבטל הודאתה וחיזק בריח פסקו שאפי' אם תעשה הודאה שהי' במחשבה אז למחול אפי' אם ימצא אח"כ נכסים שהעלימו וכתב מהרי"ט דכל דלא יודע לא מצי מחול אפי' הי' בלבו למחול דלא מהני המחילה והביא ראי' מדברי רשב"א דכתב דלא מצי מחול וגם באונאה יוכל לחשוב דלמא יש בו אונאה ואעפ"כ אמרו בגמ' דלא ידע דמחיל וכן מדברי תוס' פרק הכותב דכתבו דלא ידע שתמות אשתו בחייו יעו"ש באותיותיו הטהורים.
<b>ואומר</b> דברי בקיצור כפי מה שהערותי למעלה דכלל הוא כך כל שנעלמו ממנו החפצים אשר המה בכוחו ולא ידע שיש כאן חפץ אשר עליו יפעל מחילתו כגון דלא ידע שיש עוד הלום נכסים בעולם אשר יצרך למחול עליהם יען שיש לו בהם אחוזה בזכות או שסמך על הדיין ועל השופט שהוא חייב שבועה ועל כן התפשר ונודע לו אח"כ כי הי' פטור משבועה אשר הי' נעלם ממנו שהדיין טעה בפסק לו שבועה או שנעלם ממנו שיש בעולם שטר על חבירו והוצרך לפשר וכן נעלם ממנו שלא יכול לברר עכשיו אם חבירו מתאנה לו במקחו או אם תמות אשתו בחייו וכדומה בכל אלו לא מהני מחילתו דאנן סהדי דלא מחל בלב שלם כי לא שער בנפשו שימחול בלב שלם אבל אם ידוע להחפיצים אשר התפשר עצמו שהזכירו בתוך הפשרה זה יזכה בפרטי דברים אשר נזכרו וזה יזכה בפרטי דברים אשר נזכרו והי' בידו לשאול ולברר כמה יתפשט זכותו להוציא בדיינים בדין והוא לא דרש מפי יודע ספר והתפשר מעצמו ומרצונו אז מחילה כזה הוה מחילה גמורה שלא דמי לנידן דמהרי"ט דכאן ידע מהדברים והתפשר ולא רצה לברר זכותו מקודם דהוה מחילה ודוק והי' לי להאריך בזה להצדיק בפשטות דברי תשובת הרא"ש ותשובת הריב"ש במי שנותן משכון על מעות שנתחייב בששחק שנתקשה בו מהרי"ע אבל אכ"מ.
<b>אחרי</b> שכתבתי זאת מצאתי בש"מ בב"מ דף ס"ז שכתב בד"ה התם זבינא וז"ל וא"ת הכא משמע דסבירא לי' לר"נ דמחילה בטעות הוה מחילה ואלו בפ' חזקת הבתים אמרי' דלא הוה מחילה בהאי עובדא דרבנן דשקיל בידקא וי"ל דל"ד דכי אמר רב נחמן דהוה מחילה כשיודע מה שחבירו נוטל מממונו אלא שהוא סבור שזכה בו מן הדין כגון הא במוכר פירות דקל לחבירו וכגון המוכר באסמכתא אבל היכא שזה אינו יודע שחבירו נוטל כלום מממונו כהאי דהתם ודאי לא הוה מחילה וכדאמרי' הכא דאונאה לא הוי מחילה משום דלא ידע ומחל כי קסבר הוא שאין אונאה כלל עכ"ל ומסיים שם כל זה מיסודו של רבינו רמב"ן והוא הנכון והוא שיטתו של רש"י הריטב"א עכ"ל הרי שביאר ההבדל בין אם אינו יודע שחבירו נוטל מממונו ובין אם יודע שנוטל מממונו רק קסבר שבדין נועל מממונו אז הוה מחילה בטעות מחילה ודוק.
<b>ועיינתי</b> בדברי רמ"א סי' י"ז סעיף י"ב שהביא דעת ריב"ש שאם הדיין רואה שמגיע לתובע יותר ממה שתבעו אסור לדיין לפסוק יותר ממה שתבע ואם פסק יותר הוה טעות בדין וחוזר והש"ך ס"ק ט"ו צעק על זה למה לא יפסוק הדיין יותר וכי תימא דמחלו הא לא ידע דמחל דומי' דאונאה דלא ידע דמחל יעו"ש והקצו"ח תירץ דריב"ש לשיטתו דפסק בסי' שמ"ה דמחילה בטעות הוה מחילה שהבין הריב"ש כן בדברי ר"ת כפי הנוסחה שלו הגם שטעה בדין מהני מחילתו יעו"ש ולכאורה יפלא דלא ידע דמחל דהא לא ידע שיש לו מה בידו וביותר תימה דברי הסמ"ע שם שאפי' אם הב"ד יודעין שטעה בדין אינו רשאין לפסוק לו יותר וקשה הא דומה לאונאה שוב מצאתי שהנתיבות שם בסק"א התפלא עליהם.
<b>ולפי</b> מה שהבאתי בשם הר"ן כתובות דאדם הולך אצל ת"ח טרם שבא לב"ד לטעון א"כ זה שלא דרש לדעת מה יטעון לפני ב"ד ע"כ סבר וקבל ומחל ולא דמי לאונאה וגם מיושב מה שהקשה בב"מ דף ס"ג דלא תלינן במחילה אם טעה בכדי לדעת אדם טועה ואיך שייך יותר מצוי לטעות בעם הארץ דלא ידע דיני תורה ולפמ"ש נכון דאי לא רצה למחול הי' הולך אצל ת"ח אשר ישים דברו בפיו ודוק.
<b>ועוד</b> נ"ל אפי' אם פשרה בטעות תהי' בטול היינו אם הפשרה היתה על דבר ידוע כגון על פטור שבועה ואח"כ נודע שלא הי' חייב שבועה וכדומה עיין בב"י ובש"ע ח"מ סי' כ"ה יעו"ש אבל אם הי' הפשרה על הרבה תביעות ביחד ואח"כ נמצא שהי' בו תביעה אחת אשר יכול לזכות בדין אז אין הפשרה בטל דבזה כח הפשרה טוב מכח דין תורה וכדומה שהעיר בזה במבי"ט וא"כ בנידן דידן מי יודע כמה תביעות שהי' לטעון איש על רעהו והתפשרו אח"כ שכל אחד יקח אשר הביא א"כ פשרה קיימת כנלע"ד להעיר.
<b>ואין</b> להשיב דהלא בנידן שאלתינו לא הי' קנין רק עשו פשרה בינם לבין עצמם כמבואר בשאלת הדר"ג נ"י אומר אני דכאן לא צריך קנין כלל מלבד שהוא סברה דמהני מחילה בעל פה אם תובע ממון מחבירו הלא הדבר מבואר בראשונים ומהרי"ק בשורש י' כתב וז"ל וגם מה שכתב דהך מחילה גרוע הוא למ"ד מחילה צריכה קנין אני לא ידעתי מאן הוא דאמר מחילה צריכה קנין רק במחילה שע"י דיינים וכמו שפי' ר"ל ומביא המרדכי בפ' זה בורר משום דדמי קצת למחילה בטעות כיון שע"י הפשרה ועצתם של הדיינים מוחל אבל מי שמוחל בעצמו בהא מודה כ"ע דאין צריך קנין כמ"ש ר"י וכן רבינו יוסף ט"ע וכן הראב"ן רבינו יואל ובנו הראבי"ה וכן דן רבינו מאיר והביא תוס' ומרדכי ראיות גדולות ועצומות על זה עכ"ל וכן רמז הש"ך בסי' י"ב ס"ק י"ב דבר זה בשם תשובת מהר"ם לובלין יעו"ש ועיין בנתיבות שם מחילה מתובע למוחל יעו"ש.
<b>ועדיין</b> יש לחקור דמהר"ם לובלין לא איירי רק במחילה ולא שיהי' מהני על חפצים שהם שלו שיהי' לחבירו דאז צריך קנין וא"כ בשטריימעל וטלית וקיטעל לא יהי' מהני מה שהתפשרו בלא קנין כפי אשר הכריע אדמ"ו ז"ל בחתם סופר א"ע סי' קמ"א שכתב בד"ה ונראה וז"ל ולכן דעתי מה שנוהגין ליתן להחתן חלוק לבן שלובש בימים נוראים שקורין קיטל וגם טלית של יו"ט שאינו צריך להחזיר כשמגרש אשתו עכ"ל.
<b>אך</b> אני כתבתי על הגליון שם וז"ל ולי מהקטנים שבתלמידיו לא נ"ל להלכה דדווקא מתנה שנתנו כפי רצון כל אחד ליתן לחתנו אז חקרו הגאונים ק"ו מהאשה על הבעל אבל קיעטעל וטלית או שטריימעל במדינת פולין אשר הוא מנהג שלא ילך החתן לחופה אם לא יתן לו זאת אז בודאי כל אב ואם נותנים זאת לחתן רק כל זמן שבתם עמו כי הלא צריכין ליתן האבות בעכ"ח ולא דמי למתנות אשר יותנו כפי אשר ימצא חן ואינו נוהג בכל זוג וזוג אבל קיטל וטלית ושטריימעל בפולין לא יתנו בתורת מתנה ברצון רק נתונים המה לו כפי מנהגן של ישראל קדושים המה להיות נוהג כבעה"ב ולא כבחור ובודאי אינם נתונים לו כאשר יגרש את בתם שיהי' שלו אם ישא אשה אחרת והי' לי להאריך אבל אין הגליון מספיק עכ"ל שם על הגליון והארכתי אז לחקור בבגדים שהמה נתונים גם באיש רק להתקשט בבה"כ וברבים ודומים לבגדי אשה להתקשט ודל"ב ועוד חקרתי הכי זה דרכי נועם שהוא יקח אשה אחרת ויהי' עליו בגדים של אשה שגירש ובודאי אין לו אפי' לדברי אדמ"ו אלא המעות ולא החפצים ובפרט בנידן דידן שהאשה מוחזקת בהם מזה לא דבר אדמ"ו ז"ל הוא דן שלא צריך להחזיר אם הם בידו ואין פנאי כעת להאריך והחזקתי אז בדברי בית מאיר שהעיר שם כדת ודוק.
<b>סוף</b> דבר הכל נשמע בנידן שאלתינו אשר כתב פר"מ נ"י וז"ל קודם נשואין עשו כתב ביניהם בדלא יהא מתדר להן בפני הח"מ ובפני הרב מיאבלנאב ואח"כ בעת הפירוד בא הבעל לפני ובידו מכתב מאבי האשה אלי שאסע לשם לישב על המשפט עם הרב הנ"ל והשבתי שאסע כאשר ישלחו עגלה ולא בא עוד הבעל אצלי ולא הי' מניעת האשה כלל בזה ואח"כ התפשרו בעצמם היינו אבי האשה עם אחי הבעל הגדול ממנו ע"י כתבים שכתבו זה לזה ומסתמא עשה האח בהסכמת אביו ואמו ואחיו הגדול ובסוף בשעת פשרה שלהם הי' גם הבעל עמהם ובאו לפני בפשרה מוכנת שעשו ביניהם עכ"ל במכתבו אלי א"כ הרי הדבר ברור שהי' להם לדרוש מפי רבנים אשר כתבו קודם נשואין שהם ישפטו בצדק אם יהי' מחלוקת בין הזוג והאח עם המגרש אשר באו בסוף פשרה עשו כתבים והתפשרו בעצמם ולא חפצו שרבנים ישפטו או יתפשרו אותם רק התפשרו כאות נפשם אין לך מחילה גדולה מזו שמחלו זה לזה רק שלא לעמוד בדין ודיינא כמבואר בש"ע ח"מ סי' קמ"ו סעיף ח"י אשר מקורו בגמ' פרק חזקת הבתים והפשרה קיימת ודוק.
<b>ובזה</b> מסולק הטענות דלא ידע המגרש והאח שהטלית והשטריימל שייך לו לחלוטין ועוד כמה טענות אשר סילקו רק בטענות המערער לדון על העיסקים ונדוני' שלה מטעם מורדת אבאר אי"ה לפני עצמו רק מה שטענה אמו של המגרש שנעלמו חפצים קטנים אשר לא ידעו המגרש ואחיו להתפשר עליהם א"כ לא מהני מחילה כיון שלא ידעו שיש משלהם בידה רק יפה העיר פר"מ נ"י וז"ל ומה שאמרה אמו שהם לא ידעו כמה מתנות ששלחו לה ודאי אין זה ראוי' להוציא ממון ומסתמא לא הי' הפשרה בלי ידיעת אמם וכל החשבון כתב אחיו הגדול בעצמו ובודאי עשה בידיעות אביו ואמו ומחלו דברים קטנים כאלה והראי' שגם אצלו נשאר דברים קטנים שנשלח לו במתנה וכל חפצים שתבע האם הי' שווים באפשר עשרה ר"נ עכ"ל אך לדעתי הי' זו מתנות קטנות מאם המגרש בלי ידיעת אבי המגרש על כן לא הגידה האם שלא יודע אשר עשתה בלי ידיעת בעלה א"כ הם כגזילה תחת ידיה וצריכה להשיבם אל אביו של המגרש כי לא קנתה כלל וצריכה לשלוח אותם אל אביו של המגרש ולא נוגע כלל לחקור על והשיב את הגזילה אבל אם נתנה בידיעת בעלה מסתבר דברי פר"מ נ"י שמחלו זה לזה דברים קטנים כי מהכ"ת לתלות שהלכו להתפשר ונעלם מהם לתבוע אותן דברים אלא וודאי שמחלו זה לזה בדברים קטנים מטעם עביד אינש דזבין דינאי ועיין סי' קמ"ב בח"מ ודוק.
<b>ואמרתי</b> להודיע אשר שכחתי מלבאר במכתבי הראשון כי שם במקומו ראיתי שכתב פר"מ נ"י וז"ל טוען המגרש שהמגורשת לא הי' רצונה בגירושין רק עשתה מחמת אונס אביה ואמה שלא הניחוה לדור עמו עד קרוב שנה והמגורשת אומרת כעת הן אמת מתחילה הי' המניעה מאביה אך אח"כ חקרתי ודרשתי ונמאס בעיני ונתרצתי בעצמי לגרושין כמו שהגדתי לב"ד קודם הגיטין עכ"ל ובסוף מכתבו כתב וז"ל ואח"כ נסעתי למקום אבי האשה ושמעתי כי מתחילה לא רצתה האשה להתגרש רק אביה אמר לה אם תדיר עמו לא תהא נחשבת בין זרעי והשיבה לו אחרי שאני רואה שאם תדיר עמו יזיק לאביה מחמת כעסו וחי' ולא יחי' אביה מגודל הצער לכן מוטב שתתגרש עמו וישאר אביה בחיים ואז לקח אביה כל חפצים והמלבושים שלו ונסע לכאן להתפשר עמו והחזירם ליד חתנו רק הטראטין השליש עד אחר הגט ומצד שאני לא האמנתי להאב שלחתי מכתב להרב משם להשיב לי גב"ע ואמרה בפני עדים דשם שברצונה הטוב מקבלת גט מבעלה וביטלה שם בפני עדים קודם כתיבת הגט את המודעות והדיבורים שדברה כנגד הגט כמבואר בסה"ג לשון הביטול וכשבא הגב"ע לכאן וגם שכתב שהקניתה לו כל המעות שלו בהודאה גמורה מעכשיו אז שלחתי הגט וקבלתה שם ברצונה כדת עכ"ל פר"מ נ"י.
<b>הנה</b> אפי' כפי דבריו אחרונים אשר דרש במקום אצל המתגרש נראה אין כאן חשש אונס שהאשה השווה דעתה לאביה הגם שהוא רצה לכוף אותה שלא לדור עמו דאל"כ לא תהי' נחשבת לזרעו ויש ברמז אולי לא יניח לה ירושה ולא יעזור לה בכל זה פיה פתחה בחכמה שבעבור זה לא נתן לבה לשמוע לו שלא תדור עם בעלה אבל אחרי ראתה עיניה שאביה חיה לא יחי' ח"ו מרוב כעס וגודל צערו לכן בחרה בנפשה טוב להתגרש מבעלה כדי שישאר אביה בחיים א"כ מחמת כפיה של אביה לא נתרצית רק אונסה את נפשה איך תראה ברעה באבדן מולדתה הוא אביה אשר יכעיס וימות בלא עתו על כן אנסה את עצמה לקבל גט ברצון לעשות נחת רוח לאביה וא"כ אם כלל גדול הוא בכל הפוסקים שאונס דנפשי' לא הוה אונס אפי' באיש שאין מגרש אלא מרצונו עפ"י דין תורה אעפ"כ אונס דנפשיה לא שמיה אונס והוא מגמ' בב"ב דף מ' ובקידושין דף נ' ועיין בב"י א"ע סי' קל"ד ובח"מ סי' ר"ה והוא סברה ולא צריך גמ' דאונס דנפשיה לא הוה אונס דמה לנו על סיבות המביאים לידי רצון סוף סוף הוה רצון גמור ק"ו בן בנו של ק"ו שמה שאשה אנסה את נפשה לעשות נחת רוח לאביה וגמרה בלבה לקבל גט ברצון כדי שאביה לא יכעוס דהוה רצון ולא אונס כל מי שיחלוק על זה חולק על האמת אם מהני אונס דנפשיה באיש שצריך לגרש ברצונו מן התורה מכ"ש שנחשוב לרצון באשה.
<b>ולא</b> עוד אפי' אם היתה משיבה לאביה אני מקבלת הגט כדי שלא תמחי את שמי מלהיות בין זרעך ג"כ הוה נחשב לאונסה את עצמה דהא אביה לא כפה אותה על קבלת הגט רק שלא תדור עמו ואם היתה חפיצה היתה הולכת לדור עמו ואביה לא יחשב אותה בין זרעו ומה שהוא אנסה את נפשה לבחור להיות נחשבת לזרעו מלדור עם בעלה א"כ הוה אונס דנפשי' ואין זה אונס אפי' באיש אם אביו הי' אומר לו כן שלא יהי' נחשב בין בניו אם ידור עם אשתו והוא בחר בעבור זה לגרש את אשתו הוה בודאי רצון גמור ודוק.
<b>וגם</b> מה יפלא שעשתה זאת התורה אמרה על כן יעזוב איש את אביו ואת אמו ודבק באשתו כי כן דרך איש שדבק באשתו ויעזוב אביו ואמו אבל באשה אינה טבע לעזוב אביה ואמה ויתדבק בבעלה ועיין רמב"ן בתורה פ' ויצא על פסוק אנכי אלך בבית אל וז"ל וספר יעקב לנשיו כל מה שאמר לו מלאך אלקים בחלום כי הכל פיוס להם שתלכנה עמו עכ"ל הרי שהוצרך יעקב לפייס נשיו שיעזוב את אביהם וילכו עמו כי אשה אל בית אביה ואמה וא"כ אהבתה אל אביה דחקת את הבשר להיות מקבלת גט ברצונה בלי אונס כלל ודוק.
<b>ולפ"ז</b> נחשב שנתגרשת ברצונה הטוב שאין כאן כפיה כלל רק אונסה את עצמה יען שאוהבת את אביה גמרה בלבה וכן דברה בפיה וכן עשתה לקבל הגט ברצון גמור ודוק.
<b>ומה</b> שטען המגרש כפי אשר כתב פר"מ נ"י וז"ל וטען ג"כ שהי' הגט באונס מחמת שלא רצו להחזיר לו את הטראטען שלו עד אחר הגט ע"כ טענת המגרש ופר"מ נ"י מעיד וז"ל ואמרתי אז למגרש אלו אתה אונס בשביל הטראטין אתן לך בכתב להשליש שיחזירו לך הטראטען שלך והשיב אז בשעת הגט ח"ו לא מפני זה אני מגרשה רק ברצוני הטוב וע"ז טוען עכשיו המגרש לא הי' ציית לדברי עכ"ל אין אני רואה בזה טענה לבטל הגרושין (א) הלא עשה הודאת בעל דין ואמר בפה מלא לא מפני זה אני מגרש רק מרצוני הטוב ועוד שהוסיף תיבת ח"ו שהוא הבנה שלא יעלה על הדעת מי הכריח לו להוסיף ח"ו הלא יכול לומר לא מפני זה אני מגרשה ומדהוסיף בכח גדול לאמור ח"ו הוא אות ומופת שלא מפני אונס מגרשה דומי' אם מכר שדה וקבל עוד אחריות אשר לא תבע הלוקח ומדהוסיף כח גמר וגירש ודוק (ב) כיון שהרב המסדר הגט שאל אולי אתה אונס בעבור הטראטען אני אכתב להשליש והוא אמר לו מפני זה אין אני מגרש רק ברצוני הטוב ועכשיו אומר שירא שלא יהי' ציית להרב הוא דברים שבלב אשר אין אדם מכיר באונסו רק הוא עשה אונס לנפשיה פן לא ישמע להרב והלא הי' בידו לברר להרב לכתוב להשליש ואם לא יתן לו בודאי לא הי' הרב נותן הגט לידו כדי ליתנו לה ומדלא הלך לברר הוא אנס את נפשו בפחד ולא שמיה אונס (ג) אולי הי' המדובר בשעת הפשרה ליתן כל הטראטין ממעות שלו וממעות שלה ביד השליש א"כ אין כאן סרך אונס כלל והכי נהוגין בכל בתי דינים שאחר הפשרה מרצון יושלש משני צדדים ביד שליש רק לא מצאתי לזה גילוי במכתבו לדעת בירור המעשה על כן לא אאריך לברר הטעם משום דניחא ליה להיות הן שלו הן שלה הגם אין צריך לזה בנידן דידן בעזה"י.
<b>וידע</b> שיש להעיר בדיני קים לי אך אין צריך לזה בעזה"י אם יסכימו גדולי פולין אני נטפל עמהם ואקוה שדברי יש להם פנים בהלכה בחסדי ד' (ועיין מרשד"ם סי' שכ"א אם יכול אפיטרופיס לטעון קים לי' מחילה בטעות הוה מחילה יעו"ש) דברי הדש"ת.
<b>סימן</b> <b>מא</b> אלקים יענה את שלום הרב הגאון כבוד הרב ר' יוסף שמואל גילערנטער נ"י אב"ד ק"ק קוטב במדינת נאליציען.
<b>אחד"ש</b> אודיעהו כי קבלתי מכתבו שמבקש גם דעתי כנגד טענת המערער בדיני ממונות אחלק לו מה שחנני אלקים ואקוה שכל מבקש צדק יראה אשר עם לבבי שלא אחפץ לילך בגדולות רק לברר הלכה ברורה בעזר ד'.
<b>טרם</b> אענה על נידון שאלת פר"מ נ"י אשר קם איש טוען בעבור המגרש כמה טענות (א) שהמגורשת תקבל בח"ח שמאסה בו ברצונה בלא כפיה מאביה ואמה ואם לא שתתן למגרש כל קרן נדוני' ח"י מאות כסף (ב) טוען המערער שהגט הי' באונס כפיה ע"י אביה שלא רצה להחזיר הטראטין (ג) עוד טוען שהיא לא נתרצית כל מה שעשתה הי' מחמת אונס אביה ואמה עד שמרדה בו קרוב לשנה (ד) רצה המערער להטיל ח"ח על אביה ואמה אם לא העלים כלום מן חפצים ומתנות המגרש אדברה וירויח לי בשורש אחד במורדת בעזה"י.
<b>ונראה</b> לבאר בעזה"י דנפלאת בעיני דאמרי' פרק נערה דף מ"ח אמר ר"פ האומר אי אפשר אלא אני בבגדי והיא בבגדה יוצא ויתן כתובה כתב השמ"ק בשם הריטב"א וז"ל פי' ואעפ"י שעושה כן לצניעות ה"ה כשהיא אומרת כן מורדת מתשמיש חשובה שאין דרך חיבה וכ"ש בשאינו נזקק לה כלל שיוצא ויתן כתובה כדכתיבנא בשלהי נדרים הריטב"א ז"ל עכ"ל הרי מבואר אפי' אם מכווין הוא על צניעות או היא מתכוונת על צניעות אעפ"כ נחשב כמורד יען שדרך חיבה איש עם אשתו הוא בקירוב בשר ועיין רמב"ן פ' משפטים על פסוק שארה כסותה ועונתה לא יגרע וז"ל וענין הכתוב שאמר שאם יקח אחרת קירוב בשרה של זו וכסות מיטתה לא יגרע ממנה עכ"ל יעו"ש בביאר נעימות הבנת תיבות שאר בשר וכתב וז"ל וכך אמרו חכמים שארה זו קירוב בשר שלא ינהג בה כמנהג פרסיים שמשמשין בלבושיהן וזה פי' נכון עכ"ל א"כ הרי מבואר אפי' לא עושה זה לצערה אלא לצניעות אעפ"כ בין הוא נחשב למורד או היא נחשבת למורדת.
<b>ולכאורה</b> פלא דרמב"ם פי"ד מהל' אישות כתב בהל' ז' וז"ל אסור לאדם למנוע אשתו מעונתה ואם עבר ומנע כדי לצערה עבר בל"ת עכ"ל ובה' ט' כתב וז"ל ואם מרדה מתחת בעלה כדי לצערו ואמרה הרני מצערת אותו בכך מפני שעשה לי כך וכך עכ"ל ובה' י"א כתב וז"ל כסדר הזה עושין לה אם מרדה כדי לצערו עכ"ל וכן בה' י"ב כתב וז"ל וכן ארוסה שהגיע זמנה להנשא מורדה כדי לצערו ולא נשאה הרי זו מורדת מתשמיש עכ"ל וכן כתב בספר המצות סי' רס"ב וז"ל הזהיר מענות אמה עבריה כשנקנה אותה אם נשאה ר"ל שנחסר ממנה מזונה כסותה ועונתה על דרך הענוי וההכאבה והוא אמרו שארה כסותה ועונתה לא יגרע וזאת האזהרה תכלול כל מי שישא בת ישראל שלא יענה אותה בדבר מאלו הדברים על צד ההכאבה והצער עכ"ל הרי שכפל ארבעה וחמשה פעמים שדווקא אם הוא או היא מורדין בתשמיש כדי להכאיב ולצער ולענות אז הוא עובר על לאו דלא תגרע ונחשב למורד בכל דיניו והיא גם היא נחשבת למורדת בכל דיניה ומשמע אם לא עשו כן כדי להכאיב ולצער לא נחשבו למורדין וא"כ למה אם חפץ הוא בבגדו והיא בבגדה לצניעות יהי' נחשבין למורדין הלא אין מכוונים לצער זה את זה וצע"ג.
<b>ונלע"ד</b> לחדש דבר בעזה"י דיש שני מיני מורד ושני מיני מורדת (א) אם האיש מורד באשתו או האשה מורדת בבעלה על מרד תמידי שלא ישמשו זה עם זה בבעילה כלל כגון הבעל טוען היא אינה בת בנים ולמה יזרע זרעו לריק או היא שנואה בעיניו כי הוכחש יפיה עד שכעורה בעיניו ולבו אין עמה או היא טוענת עליו כי מאסה בו עד שאי אפשר לרצות בו שתבעל לו כי הוא כלי אין חפצה בו או טוענת כי רר בשרו ולא יוכל להתחזק להיות לאיש אשר יבוא אליה כדרך כל הארץ על כן יאמר הוא או היא למרוד לעולם (ב) אם איש מורד באשתו שמונע עונתה איזה שבועות או חדשים כי אהב כעת את השניה יותר מראשונה כי היא ילדה בנים או בהיפוך כי השניה לא ילדה ונשארה ביפיה או אפי' אין לו אשה אחרת הוא מונע תשמישיו ממנה כי היא בעלת כעסנית ובעלת מריבה והיא מושלת עליו ושולטת בו על כן יעץ בלבו שלא יבעול אותה זמן רב אז תכנע תחתיו או בהיפוך יען כי הוא ירב אתה או כועס עליה או אינו ממלא לה רצונה במה שבקשה ממנו על כן מונעת ממנו תשמישה כדי שיהי' מוכנע תחתיה אבל לא יאמר הוא לה או היא לו שלא ישמשו זה עם זה לעולם רק רבות מחשבות בלב איש ורבות הדיעות בלב אשה כאשר ישערו שיש בו די נקם זה כנגד זה אז ישמשו זה עם זה כדרך כל הארץ ועיין מדרש ויענה שרה מניעה מתשמיש.
<b>והבדל</b> גדול ביניהם אם הוא יאמר שלעולם לא יבעול אותה כי היא שנואה בעיניו כי כעורה היא ותגעל נפשו בה או היא תאמר כן כי הוא בעיניה ככלי מאוס אשר אין נפשה אליו או הוא אמר מכח צניעות לא יבעל אותה רק הוא בבגדו והיא בבגדה או היא תאמר כן מכח צניעות לא תתרצה לו אלא היא בבגדה והוא בבגדו או הוא אומר שלא יבעל אותה לעולם כי אינה בת בנים ולא יתן זרעו לריק או היא תאמר כן שיש חולי בכלי זרע אשר לא יכול לבעול אותה מרוב חולשתו כי הוא חולה ודל ההרכבה וכדומה אז בוודאי כיון שהמה מורדים זה בזה מרד תמידיות הגם שלא נעשה מחמת כדי לצער זה את זה או להכאיב זה את זה עכ"פ נתבטל אצלם סדרי אישות וצריכין להתפרד זה מזה הגם דהוא או היא אנוסין מכח מיאוס או מכח צניעות או מכח יראת ד' ואונס רחמנא פטרי' ואין ראוי' לקנס אבל עכ"פ אונס רחמנא לא חייבי' וצריך הוא לגרש וגם היא לקבל הגט ולהפסיד מתנותיו כי על דעתא דהכא לא נתן לה כמובן בשכל אבל אם הוא יאמר אהבתי את אשתי ואשוב לה עוד ליתן לה עונתה אחר ימים או חדשים או שנים כאשר יהי' עם לבבי כשך חמתי עליה או כאשר תמשך לבבי אליה או היא מורדת מתשמיש ואומרת כאשר יושלם עונו וחטאו אשר אשם נגדי אתרצה לו אז יש להם דין מורד ומורדת בהוסיף לה על כתובתה או לגרעו כתובתה ולא נותנים להם לצער זה את זה בתשמיש ודוק.
<b>ובזה</b> יובן מה שכתב הרמב"ם מי שנחלה לא צריכה להמתין אלא ו' חדשים ואח"כ יוציא ויתן כתובה הגם שלא מכווין לצערה כי הוא אנוס שלא יכול לבעול אותה אעפ"כ אונס רחמנא לא חייבי' כיון דנתבטל האישות וכן אם אמר איזון ואפרנס אותה אבל לא אבעל אותה כי שנאתי אותה הוא מורד כיון שלא יחפץ לבעול אותה עוד לעולם ועובר גם על לאו דלא תגרע כי הוא לצערה וכן בה' ט"ו שפי' מגדול עוז שאברהם לא רצה לבעול לשרה כי לא יהי' שפיכת זרעו כשפיכות דמים אבל קירב עצמו לה ונגעו זה בזה בשאר הנאת הגוף ועל כן אמרה השמים ביני לבינו כמו השמים נגעו בארץ אבל מורחקים זה מזה שאינם דבוקים כך אברהם הגם שנגע בשרה כיון דלא רצה לבעול אותה לעולם ודוק.
<b>וזה</b> רמזו בגמ' היכי דמי מורדת דאמרה בעינא ליה ומצערנא ליה פי' בעינא ליה כי אהבתיו הוא יהי' לי לאישי אבל כעת מצערנא ליה כל זמן שאנקום בו בעבור (שעשה לי כך וכך) היינו שגם הוא ציער אותי בתשמיש שמנע תשמישו ממני או שעשה מריבה או קללני אבל אתרצה עמו כשאחפץ זה הוא מורדת וכן הוא מורד אבל בודאי מי שאומר שלעולם לא יבעול אותה אלא הוא בבגדו והיא בבגדה או היא אומרת כן הוה מורדין כיון שחפץ לבטל האישות עולמית ודוק.
<b>ובזה</b> יופתח לי שערי דעת ליישב קו' הרה"מ בה' ט"ו שכתב הרמב"ם הרי הוא עובר בלא תעשה שנאמר ולא יגרע שאם שנאה שלח אבל לענות אסור עכ"ל וכתב הרה"מ וז"ל וכתב רבינו שהוא עובר בל"ת ודבר פשוט הוא וכבר הזכיר רבינו לאו זה למעלה עכ"ל והוא קו' עצומה.
<b>ולפמ"ש</b> מיושב בעזה"י דבהלכה ז' דן הרמב"ם אם איש מונע תשמיש מאשתו שלא מקיים עונתו ת"ח כפי עונה שלו ועם הארץ כפי העונה שלו וחמרים וגמלים כפי עונתן הגם שלא יאמר שלא יבעול נהפוך הוא שאומר שהוא יהי' עמה עוד רק עכשיו מבקש הוא לצער אותה למעט עונתה אז עובר על לא יגרע עונתה שלא יפחת ולא ימעט מעונתה אבל כאן דן הרמב"ם בהיפוך שלא מכווין לצערה נהפוך הוא יפרנס אותה ויתן לה כל חמדת עולם אבל היא שנואה בעיניו ולא יבעול אותה לעולם כדי שלא לצער עצמו בבעילה שלה אז ס"ד כיון שלא עושה לצערה אינו מורד ולא עבר הלאו קמ"ל דהוה מורד וגם עובר על לא תגרע דאם שנאה שלח אותה לחפשי אבל לא לענות אותה עולמית כי מניעת תשמיש על לעולם הוה עינוי אפי' לא עושה כדי לצערה ודוק כי אקוה שמקום הניחו לי משמים בזה כי עמוקים וישרים דברי רבינו בעזה"י.
<b>ויומתק</b> לי בזה דכאן בה' ט"ו הקשה הרמב"ם וז"ל ולמה לא ילקה על לאו זה מפני שאין בו מעשה ובה' ב' שכותב וז"ל אסור לאדם למנוע אשתו מעונתה ואם עבר ומנע כדי לצערה עבר בל"ת שבתורה שנאמר שארה כסותה ועונתה לא יגרע עכ"ל וכאן הי' לו להקשות ולמה אין לוקין על לאו זה למה המתין בקו' הנ"ל עד ה' ט"ו וצע"ג.
<b>אך</b> הכל נכון בה' ז' כתב אם עושה כדי לצערה שהוא דבר מסור ללב עובר על ל"ת אפי' בפעם אחת אבל בודאי מי שעבר עונה אפי' איזה פעמים לא כדי לצערה רק שהי' לו טרחות או מחמת עצלות או מחמת שאוהב יין וישן או שחק עם חביריו אינו עובר על הל"ת הגם שגזל עונת אשתו אפשר בתשלומין שיבעול אותה כפי אשר חייב לה מה לי שגזל ממון או תענוג ואיך ילקה הא אפשר בהשב תשיב אבל בהלכה ט"ו שהוא אומר שהיא שנואה בעיניו ולא יבעל אותה לעולם כי היא שנואה ואין רשאי לבעול אותה א"כ בטל עונתה והי' ראוי למלקות דאי אפשר בתשלומי ממון רק בתשלומי ביאה והיא שנואה ודוק.
<b>ובזה</b> יהל לי אור בירושלמי פ"ב דסנהדרין וז"ל אין נושאין לא אלמנתו ולא גרושתו של מלך על שם ותהיינה צרורות עד יום מותן אלמנות חיות ריב"ק בשם ר"י מלמד שהי' דוד מקלעתן ומקשטתן ומכניסן לפניו בכל יום ואומר ליצרו תאבת דבר האסור לך חייך שאני מתאוה לך דבר המותר לך עכ"ל ולכאורה קשה איך רשאי לענותן לעולם הגם שעושה בעבור תשובה הא הוה עינת עולם וצע"ג אמנם לק"מ כיון שאינו נושאין גרושת המלך א"כ מאי איכפת בגט וזה רמזו אין נושאין גרושת המלך דאל"כ איך עשה דוד למנוע עונתם ואולי דוד לא קבל עליו שלא לבעול אותם לעולם נהפוך הוא בכל יום מקשטתן ומקלעתן כאלו היום תהי' נבעלות לו והתגר היצה"ר בנפשו וכאשר בא לבעול דיבר עם היצה"ר תאבת לדבר האסור וא"כ הי' לו פת בסלו והם מחלו עונתו ודוק.
<b>ומצאתי</b> און לי בהפלאה בחדושיו ובקו"א סי' ס"ט דמביא דיעות אי עונה חשוב דבר שבממון והוא דעת המרדכי והוכיח מדברי רמב"ם שהקשה למה לא ילקה על לאו זה ותי' דהוה שוא"ת תיפוק ליה אי הוה דבר שבממון משלמין ואינו לוקין יעו"ש ולפמ"ש נכון ניהו בהל' ט"ו דלא נשאר אלא תשלומי ממון אז שפיר הקשה הרמב"ם דאמר שלמה "אם יתן איש את כל הון ביתו באהבה בוז יבוזו לו" כחכז"ל שאשה בוחרת בבחור עני מזקן עשיר ומבקשת קב אחת תפלות מתשעה קבין ופרישות ואין ממון תשלומי בעילות עד שתפייס עמו ודוק (וכן משמע בהפלאה שיש תשלומין בביאה).
<b>שוב</b> ראיתי בח"מ סי' ע"ו סעיף י"ג אות כ' שמביא דברי הב"ח שהאומר הוא בבגדו והיא בבגדה או אם היא אומרת כן לא הווין מורדין ממש לכל דבר והח"מ חולק כיון שנוהג מנהג פרסיים או היא נוהגת כן הווין מורדין ממש מה לי כולה שלא בועל כלל או פלגא שבועל בבגדיו יעו"ש ועיינתי בב"ח שמביא הטעם דמרדכי סובר דווקא אם מתכוונים לצער הווין מורדין וכאן עושין לצניעות יעו"ש והדבר ופלא למה לו להביא מהמרדכי הא מפורש יוצא מגמ' ומרמב"ם היכי דמי מורדת בעינא ליה ומצערנא ליה וכפל הרמב"ם בכל הלכות ובספר המצות אם עושה כן או היא עשתה לצער וגם זאת נ"ל דזה דווקא אם אמרו שעוד יתנהגו כדרך איש עם אשתו אבל אם אומר בפירוש שינהגו כן לעולם אז אפי' אם לא מכוונים לצער הם מורדין וה"ה אם אומרים אי אפשי רק הוא בבגדו והיא בבגדה אז הגם שלא מכוונים לצער הוויין מורדין כדברי ח"מ ודוק.
<b>היוצא</b> מזה דג' חלוקים יש (א) מי שמבטל עונת אשתו כדי לצערה או היא מבטלת אותו מתשמישה כדי לצערו הגם שלא יאמרו שיהי' כן לעולם אלא יהי' זמן מוגבל לנקום נקם לשלם גמול ידיו או גמול ידיה הר"ז עובר הוא לאו דלא תגרע ונעשה מורד וה"ה ברגיל להוציא אשתו מביתו ואינו משמש עמה עי"כ בעונתה עיין סי' קנ"ד סעיף ג' בשם תשובת רשב"א אם עושה מתוך כעס ומריבה א"כ ביטל עונתה מתוך כעס יעו"ש וגם היא נעשית מורדת בהוספת כתובה וגירעון כתובה ובהכרזה לכל דיני מורדת (ב) אם הוא או היא אומרים לבטל האישות לעולם הן מטעם שהוא מאוס בעיניה או היא שנואה בעיניו או שלא רצה הוא או היא לשמש בקירוב בשר אלא מכוסים בבגדים כיון שהוא ביטל האישות לעולמית אז אפי' לא מכוונים לצער זה את זה אעפ"כ הוי מורדין אם יש בידם לבעול כדרך כל הארץ ואינם עושים כן ודוק (ג) אבל באונס מחמת חולה שלא יכול לבעול או היא אנוסה שאינה יכולה שתבעל לו הגם שהצד אנוס ואינו ראוי' לקנוס אבל עכ"פ אונס רחמנא לא חייבי' (עיין ש"ך ח"מ סי' כ"א) וצריך הוא לגרש והיא צריכה לקבל הגט כנלע"ד.
<b>אך</b> בנידן שאלתינו שהאשה אנוסה ע"י אביה שלא הניח בעלה אצלה כי הוא מאס בו ולא יוכל לסבול אותו ופעל עד שברח ועזב את אשתו אבל היא אוהבת אותו בכל לבה ובעבור לעשות נחת רוח לאביה נתרצית לגט לא נתפרש מה יעשה בה אם נידון אותה כמורדת או לא.
<b>ומסברא</b> נראה דכאן לא תקנו כלל דיני מורדת דאפי' במורדת מתשמיש קשה נימא כיון דעושה זאת לצערו א"כ נימא כופין אותה לשמש עמו רק לק"מ אין אדם דר עם נחש בכפיפה אחת לכוף אותה לתשמיש וגם הוא אין רשאי לשמש עמה בע"כ דלא יהי' לו בני מרד ועיין בגמ' ובש"ע א"ח סי' ר"מ ובש"ע א"ע סי' כ"ה ובב"ש סי' ע"ז ס"ק ג' דאי אפשר לשמש עמה יעו"ש ולכן חדשו דין מורדת אבל אם היא אוהבת אותו ואם הוא ילך לב"ד ויצוה עליה לשמש בע"כ אז יתקיים משכני אחריך ארוצה כאשר יהי' עמה במעה לא ימצא נחש בכפיפה וגם מותר לשמש עמה דהא היא אוהבת אותו א"כ למה יתקנו בה דיני מורדת הלא הב"ד יכפה לשמש וכיון שהבעל לא הלך לב"ד לכפותה נדע מזה כי לא חפץ בה ושמח בזה שאביה גרש יגרשנו מביתו ולא יצריך להיות עמה ביחד כי אם חפץ בה למה לא קראה בשם לב"ד הלא הבעל טוען שלא חפצה בגט ודוק.
<b>וראה</b> שהב"י הביא בסי' ע"ז בשם רשב"א וז"ל ולפי שלא נתבאר לי מלשון השאלה מה שהיא טוענת שתשוב לבית בעלה אם נביאה אל ביתו ויפרע מה שלותה ונסתפקתי אם היא מתעכבת בלבד מחמת שהוא אינו קורא לה או שאינה רוצה לשוב אליו עד שיפרע מה שלותה ואח"כ יביאנה ואז תשוב אליו ע"כ אני אומר שאם מחמת שהוא אינו רוצה להביאה ולקרוא לה מסתברא שאינה מפסדת על זה כלום לפי שהוא אינו רוצה בשימושה כי שמא בושה ממנו אחר שלא הראה לה פנים בעוד שהיתה חולה ואחר שנתרפא מפני שיצאה שלא ברשות ואין כאן מרד כלל לא מתשמיש ולא ממלאכה עכ"ל מדבריו נתבונן איך שהחליט שהוא אינו רוצה בשימושה יען שאינו קורא לה כי יש לדון אותה לכף זכות שמא היא בושה ממנו אחר שלא הראה לה פנים וא"כ היא לא מרדה לא מתשמיש ולא ממלאכה כמובן א"כ ק"ו בן בנו של ק"ו שהבת בושה מאביה ואמה ולא תוכל להיות כבת קמה כנגד אביה ואמה לעזוב אותם ולרדוף אחרי בעלה או לעמוד במשפט לילך לב"ד לשפוט עם אבותיה למה לא קרא הוא אותה לב"ד להזהיר אותה שתהי' עם בעלה ולא לחוש על דברי אבותיה והיתה שומעת לב"ד ולבעלה א"כ אין זה כי אם רע לב בעלה שלא חפץ בשימושה ואין כאן מרד מהאשה כלל כי לא נקראת בשם ונדע שלא ביקש אותה באמת ובלב שלם ודוק.
<b>וגם</b> כפי מה שבארתי למעלה דאין מורדת רק באחת משתים (א) אם אומרת בפה מלא שלא תבעל לו לעולם אעפ"י שאינה מונעת תשמיש מחמת נקמה (ב) שמונעת תשמישה אפי' על זמן אם עושתה מחמת לנקום בו יען שעשה לה כך וכך או קילל אותה וא"כ בנידון דידן שלא אומרת שלא תבעל לו לעולם וגם אינה מונעת מחמת שנאה וכעס לנקום ובכל יום אשר יבנה בית תהי' לו לשוכנת באהבת עולם אין כאן מרד וקצרתי ודוק.
<b>ולא</b> אכחד תחת לשוני שלבי אומר לי שאפי' אם הי' קורא לה לב"ד והי' אומרים לה שידוע תדע כי היא חייבת להיות עם בעלה כדרך כל הארץ כי גדול השלום בין איש לאשתו עד שתשמע לבעלה ולא לאבותיה והיא לא הטתה אזן לדבריהם אעפ"כ לא הוה מורדת כי איך תשא פניה להיות יושבת בבית אבותיה ולא לשמוע אליהם בשלומא אם הוא הי' הכין לה בית ומזוניה ותבע אותה לך עמי כל מחסורך עלי ולא שמעה אליו אז היתה נחשבת למורדת כי היא צריכה לקיים שמעי בת וראי והטי אזנך ושכחי עמך ובית אביך אם לוקח אותה מבית אבותיה כחכז"ל רבה פ' לך לך על פסוק ויאמר ד' אל אברם לך לך מארצך וממולדתך ומבית אביך אמרו וז"ל ר' יצחק פתח שמעי בת וראי וגו' עכ"ל הבת תעזוב בית אביה אם תלך משם אבל שתשאר בביתם ותהי' למורת רוח בעיני אביה ואמה מי יוכל לבקש כזאת מבת ישראל הכשירה בנשים וכיון שלא הכין לה בעלה בית ונכסים שלא תסמוך עוד על שולחן אביה לא היתה יכולה למרוד באבותיה טבע אנושי אונסה והגם שאפשר שהבעל לא פשע כי לא הי' בידו מעותיו עכ"פ אונס רחמנא לא חייבי' ומה פשעה ומה חטאה כי ידלקו אחריה ליתן עליה דין מורדת הלא אין מורד אלא מזיד ופושע מלשון מורדים ופושעים כמבואר במרדכי הובא בהגהת אשר"י בכתובות דף ס"ג ודוק.
<b>וראי'</b> לזה מדברי רבינו מאיר בר ברוך הובא בהגהת מיימנות פי"ד מה' אישות על ראובן שקיבל עליו וכו' ושוב נתפייסה עמו מרצונה ושהתה עמו שנה בחיבה עד שאמה גורמת שברחה ממנו ועתה הוא תובע אשתו וממונו וכו' כתב וז"ל ואעפ"י שכתב רב אלפס דינא דמורדת כדינא דמתיבתא להחזיר לה כל מה דעיילה ליה ה"מ דמרדה מחמת טעמא ואמתלא מעצמה אבל בנידן זה שהאם גרמה לבתה למרוד לא דיינין דינא דמורדת ועוד שהקהילות תקנו בהיותם ביחד בבירנבורק דכל כה"ג שמורדת מחמת קרוביה שמפתין ומסיתין אותה למרוד שהבעל נוטל הכל וזוכה בכל הנכסים ויזרוק לה גט בע"כ אם לא תחזור בה לאחר ההתראה שיתרו בה וראוי' לכל ישראל לשמוע תקנה זו דמיגדר מילתא עכ"ל הרי שדייק שהיא היתה עמו שנה בחיבה ואמה גורמת שתברח ממנו דאז היא מורדת גמורה אז דיינין לה יותר ממורדת משני טעמים (א) דסתם מורדת יש לה איזה אמתלא למה תבגוד בו שקילל אותה או עושה מריבה עמה וכדומה אבל זו מורדת בלי טעם למה נתקן לה כדינא דמתיבתא דעשאו רק פן ואולי תצא קלקול לבנות ישראל עיין רא"ש ור"ן אבל בלא אמתלא אין מתקנין לה תקנות (ב) הלא התקבצו הקהילו' וגדרו גדר שמורדת מחמת קרוביה שמפתין ומסיתין אותה להיות מורדת יטול הבעל כל נכסיה ויזרוק לה גט בע"כ כי ראוי' לעשות מיגדר מילתא למורדת כזו אבל דווקא אחר התראה שיתרו בה ולא חזרה ממרד יעו"ש וכל זה אם היא מורדת וברחה מבעלה וע"י מפתים ומסיתים נעשית מורדת כנגד בעלה.
<b>אמנם</b> אם האשה אוהבת את בעלה ותחסה ותתלונן בבית אביה ואמה והם הטילו שנאה על חתנם וגרמו עד שהיא נשארת גלמודה בביתם והיא מר לה על בעל נעוריה ואין מושיע לה אך אם תצעוק אוי לה מיצרה ואוי לה לראות באבדן מולדתה כי אביה אמר שימות בקוצר זמן על ידי בעלה והביאה את קרבנה כדי שיחי' אבי' לקבל גט אם בעלה ישלח לה גט ברצונו אבל מעולם לא מרדה בבעלה ולא עזבה אותו לברוח ממנו אז אין כאן אפי' סרך מורדת וכל דברי הגהת מיימונית דווקא אם היא עשתה עכ"פ פעולת מורדת ודוק
<b>ועדיין</b> צריך ביאור שיש לומר כיון שהיא אוהבת אותו ומה שקנה אשה קנה בעלה א"כ למה נפקיע הנכסי' ממנו חינם לק"מ שכבר העיר בזה הגהת מיימונית שם וז"ל וכ"ד דנראה בעין שדין גמור הוא ולא תקנה ולמה יפקיע כח בעל מנכסיה שמה שקנתה אשה קנה בעלה אחרי שהיא אוהבת בעלה ואין לחוש שמא תצא לתרבות רעה אלא שהמסיתים גורמין ומן הדין הי' לנדות המסיתין לכל הפחות ולא נעשה לה תקנה שיחזירו לה הנכסים דנמצא תקנתא קלקלתא וקלקלת כל בנות ישראל שיהיו כמו בזנות אצל בעליהן דכל כהאי גוונא מוקמי' אדינא דאורייתא וכו' כי אז יכנע לבבה הערל ואף אם הקנה לה בב"ד חשוב להחזיר חצי מטלטלין ובגדים וחצי הקרקע שלא הקנה לה לא יחזיר לה אחר שאין מורדת אך מחמת גירוי ופתוי ולא מעצמה בהא לא איתקון דינא דמתיבתא לאהודרה לה מה דעיילה שלום מאיר בר ברוך ז"ל עכ"ל מפורש יוצא דווקא אם היא מורדת שברחה מבעלה ולא מעצמה נעשית מורדת רק מחמת גירוי ופיתוי שם לא איתקן דינא מתיבתא דלמה נעשה לה תקנה הלא תקנתא קלקלתא אבל בנידן שהיא לא נעשית מורדת כלל ולא שייך שיכנע לבבה הערל כי היא אנוסה בדבר בוודאי שעושין לה אפי' תקנה ודוק.
<b>וכן</b> מורה באצבע דברי מרדכי שהובא בח"מ בהשגה בשם מר"ם וז"ל אבל כל היכא דאמרה מאוס עלי והדברים מוכיחים שאינו כן אלא מחמת כעס שהי' לה עם בעלה או מחמת שאביה ואמה תקימה לקטטה ויאלפיה שתקרא לומר מאוס עלי ואינו כן יהבינן ליה כוליה לדידי' עכ"ל הרי שביאר שהיא מורדת בטענת מאוס עלי לפני ב"ד ונתברר דנהפוך הוא שמחמת כעס או מחמת שאביה ואמה ירגילה לקטטה וגם יאלפוה שתקרא מאוס עלי אז יהבינן הכל לדידיה אבל אם לא טוענת מאוס עלי הגם שאביה ואמה גורמין קטטות עד שאין תקנה רק להתגרש לא תפסיד כלל וק"ו אם לא קטטה עמו ולא קראה כלל מאוס עלי מהכ"ת להפסיד לה ודוק.
<b>וגם</b> לשון רמ"א בסעיף ג' וז"ל וי"א עוד דמטילין חרם אם בני אדם למדוה למרוד או שעושה כך משום כעס וקטטה או להוציא ממונו ממנו אז אפי' מה שתפסה מנכסי' ניטלין מידה ומחזירה לבעל עכ"ל זה שדייק דדוקא אם מרדה היא בו או אם נתברר שבני אדם גורמים תפסיד הכל ודוק.
<b>ואוסף</b> עוד נופך שאפי' אם יביא הבעל עדים שדיבר על לבה שתלך עמו לבית אביו כי יהי' לה כל טוב אצל אבותיו ולא שמעה לו לעזוב את אביה ואת אמה לא הוה מורדת יען וביען כי לא חפצה לאכול נהמא דכסופא בבית חמיה וגם לא תוכל לעשות חרפה לאביה ואמה לעזוב אותם ולשלם רע תחת כל הטוב אשר גמלו עליה מנעוריה ולהכניסה לחופה כבת מלך וגם כי יראה פן תפסיד חלקה וירושתה מאבותיה אם תבגוד בהם ודבר זה למדנו מתורה הקדושה אשר יעקב אבינו קרא לרחל וללאה השדה לדבר על לבן שיעזבו את אביהן וישבו עמו לבית אביו עיין רמב"ן ויצא פ' ל"א פסוק י"ג וז"ל יספר יעקב לנשיו על מה שאמר לו מלאך בחלום כי הכל פיוס להם שתלכנה עמו עכ"ל וספרה התורה שם "ותען רחל ולאה ותאמרנה לו העוד לנו חלק ונחלה בבית אבינו הלא נכריות נחשבנו לו כי מכרנו ויאכל גם אכל את כספינו" הרי יען שאין להם תקוה על נחלה בבית אביהם וגם לא עשה עמהם כמשפט הבנות רק מכרם כשפחות (ועיין תרגום ירושלמי וז"ל ארי זבן יתן והא לא בעי למיהב לחוד כתובתן עכ"ל) ועיין בא"ע שם על כן שמעו לקול יעקב אבל אם הטיב אביהם להם נדן גדול גם הי' תקוה לנחלה לא הי' שומעין לו לילך לבית אביו שלא ברצון אביהם הגם שהי' ליעקב עושר בידו מכ"ש אם דל הוא ואין בידו לפרנס אותם רק תשב על שולחן חמיה שלא תעזוב בית אביה ולהטיל עצמה על חמיה א"כ לא פשטה ולא מרדה כלל גם בזה ודוק.
<b>ומעתה</b> בנידן שאלתינו שהבעל מודה שהיא היתה אוהבת אותו וכן האמת שלא מאסה בו כלל ולא היתה מורדת עליו רק אביה ואמה גרמו לו לצאת מביתם ולעזוב את אשתו והיא נשארת גלמודה ולא נשאר מנוח לנפשה רק אמרה בעבור שלא תראה באבדן מולדתה היא מרוצית לגט שעשתה למלאות רצון אביה א"כ לא די שמורדת אין כאן אפי' סרך מורדת אין כאן ואין מקום לגזור בח"ח או לפחות משלה אפי' פרוטה כמובן בעזה"י.
<b>וגם</b> זאת שלא קרא לה לב"ד שידברו על לבה זה מראה שלא חפץ בה כלל וגם זה שלא התרו בה מהב"ד כלל שתדע שידונו בה דין מורדת ועוד זאת שלא היתה מורדת י"ג חודש גם זאת כל זמן שלא שמעה מפורש יוצא מפי ב"ד שהיא מחוייבת גם לרדוף אחריו בבית אביו שכך הוא דין תורה (אשר באמת לא ימצא ב"ד צדק אשר יצוה לה כן עפ"י התורה הקדושה) והכין לה בית לדור עמה ולפרנסה וגם אביה לא הי' נותן הנדן רק שטר הי' עכ"פ אונס בדבר על כן אין אני רואה להאריך עוד כי די בעזה"י.
<b>רק</b> פן יחזק הבעל לאמור א"כ איפו שאמת שהיתה אוהבת אותו א"כ הי' הגט באונס שלה אומר אני מלבד שכבר גליתי דעתי במכתב שני שלא יוכל לבטל הגט בזה אגלה בעזה"י מה שחנני ד' עוד דבר לגלות שאין ערער הבעל כלום.
<b>ולכאורה</b> יש לומר בשלומא אם האשה כופה לבעל בכפיות פחד או היזק שיתן לה גט זה הוה גט מעושה שלא כדין אבל אם אחרים גזלוהו ממונו ואמרו אין אנו נותנין לך ממוניך או שאמרו נזיק לך כך וכך כפי אשר בידינו להרע לך עד שתגרש אשתך א"כ הוא אנס נפשו ולא הוה אונס ומה לי אחרים או חותנו שהרע לו עד שיגרש את אשתו וצע"ג.
<b>אמנם</b> משבשתא הוא שאפי' אם אחרים עשו כן והם אוהבים ורעים לחותנו ולמשפחתו הוה מעושה דמסתמא המה שלוחים של אשתו שמכוונים לעשות רצונה ולגרום לה נחת רוח ולזכות לה חפץ לבה והמה כולם שלוחיה וכן זכיתי לראות בספר המבי"ט אשר לא זכיתי לראות עד זה איזה חדשים שעמד בחקירה הזאת בח"ר סי' קל"ח ואעתיק לשונו הזהב וז"ל וזו היתה בשגגה היוצאת מלפני השליט והחזיק כי כל אונס שאונסין אחרים בבעל עד שיגרש וכ"ש אביה חשוב כאילו היא עצמה היתה אונסה אותו כי היא היא האונסת מדעתה ומכירה כי לא נקבה תסובב גבר ותכריחהו לגרש כי אם ע"י אחרים אביה וקרוביה ורעיה אשר לא יבגדו בה עכ"ל היקר מאוד כי הכל שלוחיה א"כ האשה אנסה את בעלה לגרש אותה ודוק.
<b>אך</b> בנידן שאלתינו אשר נודע כי אוהבת את בעלה רק הביאה את חלב לבה על מזבח כיבוד אב למלאות רצון אביה אשר אנס אותה בדברים היורדים חדרי בטן שימות בלא עתו על דבר זה אז אנסוה את נפשה ואמרה בנועם שפתיה שלא אחפץ בזה רק חי יחיה אביה א"כ שאביה לא הי' שלוחה והוה אביה כאלו בא איש אחר שונא ועשה לו זאת שכפאו לגרש היינו שיאנס הוא את עצמו ודוק כנלענ"ד נכון בעזה"י אמת לאמיתה של תורה בחסדי ד' ומזה יצמיח היתר חדש בנידן שאלתינו שהיא אנוסה ולא מורדת וקצרתי ודוק.
<b>אודות</b> שרוצה להטיל ח"ר אם אביה ואמה לא לקח מן החפצים או ממתנותיו גמרתי שלא להשיב כי מי יודע עצומים בבטן מלאה אם יש לו טענת בריא או שמא וכדומה מה לנו בזה מי בעל דברים יגש לב"ד לתבוע טענותיו הלא אין נוגע בגוף השאלה מי שרוצה לחשוד על גניבה ומצינו בתורה שלבן חשד את יעקב שגנב משלו אבל יעקב לא חשד ללבן על גניבה ודל"ב.
<b>ונחזור</b> בסוף השיטה (א) האשה הזאת מגורשת גמורה ומותרת לכל איש חוץ מכהן וגם הוא יכול לישא כלתו אשר נתקשר עמה כי כבר גירש כדת הראשונה (ב) הפשרה קיימת ואין למגרש תביעה על שטראמעל ועל בגדיו וכדומה חוץ מדברים קטנים אשר נתן אם של המגרש להכלה אם לא ידע המגרש והאח או אם אמו נתנה שלא מדעת בעלה והי' כגניבה ביד הבן ואשתו (ג) האשה אינה מורדת ואין עליה אשם כלל ואין סרך להטיל עליה שום ח"ח או להוציא מנכסיה פרוטה אחת נהפוך הוא הפסידה במה שהי' חייב לה רק מסתמא מחלה כרצון אביה אשר הודיע לה בוודאי איך התפשר (ד) אם יש תביעה שאבי המגרש גנב משל חתנו וכיחש מחפצים אשר אינם תחת המגרש הוא דבר שחוץ ממני ורשות בידו לקבול עליו בב"ד שלו, ואם יסכימו עמו מגדולי פולין אני מצרף עצמי להיות נטפל לעושי מצוה אבל עלי לא יסמוך כי אינני כדי וגם אין לי רק מעט אחרונים ואני מוטרד שאין לי פנאי לחפש אחריהם על כן גדולי פולין המה יורו וידונו ולא אני ח"ו אך זאת לא אעלים מלהודיע כי היטב חרה לי על אביה של המתגרשת אשר גרם להפריד אלוף אשה מבעל נעוריה שאוהבת אותו הרי שקדו חכז"ל על בנות ישראל כי אשה בכל דהו ניחא לה ועיין בפוסקים בסוגי' דמורדת וחכז"ל אמרו שנענש יעקב על שלא נתן דינה לעשיו מכ"ש שלא להפריד אפי' אם ח"ו הי' בעל בתם איש רע מעללים הלא ברוב שנים נקבה תסובב גבר להיות איש כשר וירא אלקים וראוי' לגדולים שיענשו אותו באיזה מאות כסף לחלק לעניים להכנסת כלה.
<b>ואיידי</b> אזכיר לו הערה חדשה בירושלמי כתובות פרק אעפ"י שפי' הטעם שהבעל נותן לה שלושה דינרין הוא כנגד שחייב לה שלוש שאר כסות עונה והקשה בירושלמי וז"ל הגע עצמך שהתנה עמה לא שאר ולא כסות ולא עונה הרי אינו חייב לה כלום מאי כדין כי דמר ר"י צערו של איש מרובה יותר מן האשה הה"ד ויהי כי הציקה לו בדבריה כל הימים ותאלצהו מהו ותאלצהו אריב"ל שהיתה שומטת עצמה מתחתיו ותקצר נפשו למות הוא קצרה נפשו למות היא לא קצרה נפשה למות עכ"ל וכתב בש"מ כתובות דף ס"ג בד"ה מתני' על דברי ירושלמי הזה וז"ל הגע עצמך שאמר לה על מנת שאין לך עלי שאר כסות ועונה הרי אינו חייב לה כלום כלו' שאין לך עלי שאר או כסות או עונה דליכא למימר כפשטה דאל"כ מאי הוה תו מורד אלא או קאמר עכ"ל והוא דוחק לומר או או קתני כמובן.
<b>ונלע"ד</b> בהבנת דברי ירושלמי והוא דמה דנשתעבד איש לאשה או אשה לאיש במצות עונה הוא בשני דברים (א) ירדה תורה ללבו של בני אדם שדרך התקרבות לחיבת ביאה הוא השכיבה בקירב בשר בחבוקים יחדיו בנשיקות פיו וכדומה שגיונות היצר אשר נתנו מפי הטבע להנות בהם בני אדם אשר יגדל הנאת ההתקרבות כמעט כגוף הנאת ביאה או יותר כחכז"ל בילקוט קהלת סי' תקע"ב וז"ל אמר ר' שמעון בן לוי טוב מראה עינים באשה יותר מגופו של מעשה עכ"ל ועיין תרגום על פסוק וירא הנה נתתי אלף כסף לאחיך הנה הוא לך כסות עינים וכו' אשר אתן וגו' ועיין רש"י שם שפירש על שהביט ביפיה שילם ועל כן אם אמר שרוצה לבעול הוא בבגדו והיא בבגדה יוציא ויתן כתובה שגם הנאות כאלה הם בכלל עונה ודוק (ב) גוף הביאה אשר קבלו חכז"ל שיש חיוב על כל איש שיבעל אשתו בעילה ממש אפי' אם היא מעוברת או אפי' אם כבר קיים פ"ו כי הוא תענוג בשרו ויש חיוב גמר ביאה ולכל איש כפי עסקו הבדל בין ת"ח לע"ה והבדל בין סוחרים בעיר או עובדים בשדה ובין חמרים וספנים ואפי' אם ירצה הבעל להיות ירא וחרד על דבר ד' אם יודע שאשתו לא תקבל הריון ולמה יהי' סוחט ילדים במקום אשר לא יזריע ולא יהי' לולד בן אדם לעולם אעפ"כ צריך לבעול אותה ועל כן אמרה שרה אמנו ישפוט ד' ביני ובינך הגם שאברהם שימח אותה בקירב גופו בחבוקים ובשמושים ולא רצה לבעול אותה שלא יזרע זרעו לבטלה מסרה דין עליו עיין כל זה במגדל עוז פי"ד מה' אישות הל' ט"ו יעו"ש פי' זה על ירושלמי שהביא הראב"ד שם.
<b>וכל</b> זה מי שמורד באחד מאלו שני חיובים יש דין מורד הן אם חפץ בביאה אבל לא יחפץ בקרבת בשר אלא הוא והיא בבגדיהם או שיחפץ לעשות קירוב בשר בחבוקים ובמשמושים ולא חפץ בביאה ממש הוה כמורדים זה כנגד זה הוא השמים ביני לבינך ודוק.
<b>ולפ"ז</b> חקרו בירושלמי אם התנה שלא תהי' לה עליו חיוב עונה שהוא מאן ימאן לבעול אותה רק יהי' יחד בקרבת בשר להנות גוף מגוף כאשר עשה דוד עם אבישג השונמית והוא מורד גם מזה א"כ לא יהי' עליו דין מורד וע"ז משני צערו של איש מרובה משל אשה במה ששימטה עצמה מתחתיו א"כ הוה גם זה בכלל מורד כנלע"ד בעזה"י בביאר ירושלמי ודוק ועיין ברמב"ם שכתב אשה שמרדה מתחת בעלה ודוק דברי הדש"ת.
<b>סימן</b> <b>מב</b> שלום וכל טוב להרב הגאון החריף הרב ר' שמואל נ"י אב"ד דק"ק קוטב יע"א.
<b>אחד"ש</b> אודיעהו כי קבלתי מכתבו אשר בו מודיע לי שקבל התשובות אשר שלחתי לו וגם מודיע שכמה גדולים מפולין מסכימים כן וגם כמה דברים אשר זכיתי עמהם להלכה שמחתי בו ואודה ד' בכל לבבי ובכל נפשי ופר"מ נ"י התפלא עלי על איזה דברים וגם עשוני יועץ להודיע דעתי בעתיד מה לעשות ואשיב בעזה"י כאשר עם לבבי
<b>(</b>א
) כתב פר"מ נ"י וז"ל לא הבנתי שלא דיבר כבוד גאונו מענין שווי' נפשי' חתיכה דאיסורא ולאסור אותו לישא אשה מהאי טעמא ובאמת כמה גדולים שהתירו אותה ואסרו אותו קצתם התירו סתם ולא פרשו דינו כלל ואף די"ל דהוא מותר משום שהיא מותרת נמצא דלא אגידא בי' וליכא חדר"ג בכה"ג וכמ"ש הגאון מבראדי בספרו אנשי שם וגם הגאון מיאס בספר ברכת יוסף ועכ"ז כיון שהגאון בתשובת בית אפרים ובטיב גיטין אוסרו לישא קודם שתנשא א"כ הי' לכבוד גאונו לבאר שלא ישא הוא אשה עד שתנשא האשה עכ"ל אין אלו ספרים בידי ולא ראיתיו חוץ מספר טיב גיטין הוא בידי ולא זכיתי עליו אז וכעת עיינתי בלקוטי שמות אות כ' והדבר אינו נוגע לנידן דידן כאשר אבאר בעזה"י.
<b>נלע"ד</b> שלא שייך כאן לחקור דהוא אסור לישא אשה משום שווי' נפשיה חתיכה דאיסורא דהא שורש שווי' נפשיה חתוכה דאיסורא הוא משני טעמים (א) דאמרי' אדם נאמן על עצמו יותר ממאה עדים וכמו בממון דאמרי' הודאת בעל דין כמאה עדים דמי וכל האומר לא לויתי כאומר לא פרעתי הגם דיש עדים שפרע נאמן על עצמו יותר ממאה עדים עיין שבועות דף מ"א ובב"מ דף כ' ובקדושין דף ס"ה ברש"י אשר יאמר עליו כי הוא זה כך הוא באיסור אם אדם יאמר על דבר שהוא איסור לגבי עצמו נאמן אפי' אם עדים מכחישים והטעם בזה דעדים נאמנים רק מחק התורה מכח חזקת כשרות עיין רמב"ם הל' יסה"ת וברבינו בחיי פ' שופטים דגזרה התורה להאמין לעדים אפי' שאין אנו מכירין אותם דאוקמי אותם על חזקת כשרות הגם דיש מיעוט שמסהדי בשקרי והמה פסולים אעפ"כ נאמנים כ"ש הוא לכן אדם שאומר בברי שנאמן על עצמו יותר מעדים ודוק (ב) דאמרי' דאדם על עצמו יוכל לאסור איסור על נפשו באמירת פיו בכח נדר ושבועה הגם שלא התפיס ההיתר באיסור רק דיבר שהוא בעצמו אסור בכל זה יוכל לאסור לעצמו בדרך הודאה והוא כעין קנין אודייתא בממון עיין בב"ב דף קמ"ט ובש"ך ח"מ סי' מ' ועיין קצו"ח שם ובסי' קצ"ד שנעשה קנין בכח הודאה ה"ה נעשה איסור כח נדר ושבועה בהודאת פיו ועדיף מהתפסה ששם צריך לתפוס בדבר הנדר אבל לאסור בדרך הודאה מהני אפי' אם אומר דבר האסור פתי פת כותי וכדו' והדברים ארוכים בגדולי אחרונים במהרי"ט ובשעה"מ פ"ט מאישות ואחרון הכביד אדמ"ו ז"ל שר התורה בשערי תורה ח"א כלל ה' העמיק הרחיב ואם יעיין יראה פר"מ נ"י שרמזתי בקיצר אמרים השרשים בענין זה בעזה"י ואין כאן מקומו להאריך.
<b>אמנם</b> דבר ברור דהך שווי' נפשיה חתיכה דאיסורא הן אם שרשו פתוח עלי כח נאמנות שהוא אמת או שרשו פתוח עלי כח נדר ושבועה הוא דווקא אם פתח פיו ודיבר דבר ברור כגון אשה שאמרה אשת איש אני נדה אני זונה אני או גרושה אני או קדשתני או השוחט אומר בהמה זו נבילה או טריפה וכדומה אשר הזכיר שם אשר בו החלטה לאיסור כי שם אשת איש ושם זונה ושם גרושה ושם קידושין או שם נדה הוא שם איסור ברור אז שייך לומר שווי' נפשיה חתיכה דאיסורא יהי' שווי' נפשיה חד"א מאיזה טעם שיהי' אבל אם אשה אומרת לבעלה אל תגע בי כי מצאתי כתם או אחד נגע באברו באותו מקום או אשה אומרת אחד נתן לי טבעת קידושין או שוחט אמר מצאתי בו טריפות ויש עדים על זה ועל דעתי אני נדה או זונה או אשת איש מכח זה או השוחט אמר לדעתו יהי' טריפה ואח"כ הגידו העדים מה שראו ומה ששמעו ומה שידעו ואנו ב"ד אומרים שמכח נגיעה בשפיות אין האשה נאסרת לא לבעלה ולא לכהן אפי' במזיד והכתם זה טהור או הקידושין אינם קידושין או הריעותא הזאת אינו מטריף וכדומה מי הוא זה ואיזה הוא אשר יאמר עליו כי הוא זה אסור מכח שווי' נפשיה חתיכה דאיסורא הלא לא החליט איסור רק אמר שבא לפניו כזה או עשה כזה או פגע בו כזה וכאשר יורו המורים כן יהי' וכיון שהמורים הורו להיתר א"כ מה אסור עליו וגדולה מזה החליט התשב"ץ הובא בשעה"מ פ"ט מאישות אם אשה אמרה נתקדשתי בפני פלוני ופלוני עדים והם אמרו לא נתקדשה דלא שייך שווי' נפשיה ח"ד כיון דהיא אמרה בפני עדים הלזו נתקדשה אבל אם אמרה סתם נתקדשה אז ועדים מכחישים אז אמרי' היא נאמנת ביותר וה"ה בשוחט אם עדים מכחישים אותו והוא לא תלה איסורי' בעדים אז השוחט נאמן יעו"ש לתרץ קו' מ"ל דבריו נעימים ומתוקים ק"ו בנידן אם האוסר לא החליט רק אמר כך מצאתי או פגע בי או עשיתי ויש לי על זה עדים והב"ד מתירין אין בזה סרך שווי' נפשיה חתיכה דאיסורא כמובן וא"כ בנידן שאלתינו דיש לו עדים שאמר להם כך והאמין שבזה תהי' עוד אשתו רבות בשנים ואם נמצא בדין תורה שאעפ"כ שהאשה מותרת דלא הועילו דבריו מכח חוקי תורה אמרות טהורות איך ובמה נאמר שאסור לישא אשה אפי' אם לקיחות שתי נשים יהי' איסור כרת או מיתות ב"ד אין שייך כאן שווי' נפשיה חתיכא דאיסורא מכ"ש בחדר"ג לאחר אלף חמישי מי יחוש לאמור יען שחפץ לאסור אותה בדבריו עפ"י עדים שדיבר לפניהם ולא מהני דבריו יהי' הוא נאסר ליקח אשה ח"ו לומר כן לאמת אם יש מגדולים שכתבו זה אולי המה אותן שרצו שיתן האיש גט שנית אבל לפי פסק שלי חס ליה לזרעא בר אבא לומר כן ונהפוך הוא שמותר לו לישא אשה אחרת דאטו אמר הבעל שהיא אשתו עד אז יען שהתנה בשעת נתינת גט לידה ע"מ שתהי' מגורשת אחר רבות בשנים והב"ד מכחישים אותו שלא אמר שאז הי' לדין על שווי' נפשיה חתיכא דאיסורא אבל באמת אמר הבעל אשר דיבר לפני עדים ומה שהי' חפץ לעשות לה וכיון שגדולי תורה פסקו שלא מהני מעשיו א"כ מעולם לא אסר על נפשו דבר ודוק (ועיין תשו' נפלאה בנב"י מהד"ת א"ע סי' כ"ג).
<b>אך</b> אמרתי מן השמים הוא להודיע לו אשר כתבתי זה איזה שנים הנה אדמ"ו הגאון ז"ל בשערי תורה כלל ה' פרט י"ג העיר על חקירה גדולה דמדברי הרמב"ם ור"י ורה"מ ובש"ע סי' קט"ו מבואר דעל שווי' נפשיה חתיכא אין ב"ד כופין להפריש אותו מן האיסור והתפלא תרי פליאות (א) מסברה מאי שנא ממון מי שעשה הודאת בע"ד הב"ד כופין אותו לשלם ולמה לא כופין אותו שיתן גט לאשתו (ב) הא מבואר בש"מ כתובות דף מ"ג בשם הריטב"א מדנקט נאמן לאסרה עליו אם אמר פתח פתוח מצאתי ולא אמרו נאמן לאסרו על עצמו ש"מ שהב"ד כופין אותו להוציא והתפלא על הבית מאיר סי' קט"ו שמביא בשם הגאון אחיו של הט"ז שגם בפ"פ אין הב"ד כופין אותו להוציא עכ"פ הקו' נפלאה.
<b>ואמרתי</b> לתרץ בעזה"י והוא אם איש בא וטען פתח פתוח מצאתי הוא אינו יודע אם היא אסורה עליו דהא לא ראה שמץ זנות בעיניו וגם לא שמע שמץ זנות עליה רק הריעותא שמצא פתח פתוח הוא מוליד ספק בגופה דלמא זנתה ברצון ונאסרה עליו אבל יוכל להיות שנעשית מוכת עץ או דלמא אחד אנס אותה רק אנו הב"ד שופטים על הריעותא ואמרי' מוכת עץ לא שכיח ואנוסה יש לה קול ומחליטים עפ"י כללי תורה דהיא זנתה במזיד ואסרינן אותה אז ממילא אנו כופין אותה להוציא כמו אם אחד בא לשאול שאלה בב"ד על ריעותא טריפות שמצא ואנו הב"ד מטריפין עפ"י כללי תורה אז פשיטא דכופין אותו שלא יאכל אותו טריפות וה"ה אם אנו אוסרים אשה עפ"י כללי תורה שהיא אסורה לו כי נטמאה שכופין אותו להוציאה אבל אם אחד בא ואמר ראיתי אשתי זנתה והיא נטמאה או שבא ואומר אני מאמין לאיש הזה כבי תרי שאשתי זנתה וכדומה א"כ הוא בא לספר לפני ב"ד שאשתו אסורה עליו אבל לא בא לשאול לנו איזה ריעותא שמצא ומבקש מב"ד לשפוט שפוט את המעשה זה הוא איסור או טומאה כי הוא אמר שראה או שמאמין שאשתו היא זונה אז אמרי' לו אם ראית או תאמין תפרוש עצמך ממנה אבל אי אפשר לכופו להפרישו דהא אנן לא נעשין ב"ד לשפוט שפוט לדעת אם היא אסורה בשלמא אם מספר הריעותא ואנו אוסרים אז נגמר דהיא אסורה עליו אבל כאן אם הוא מחליט שהיא אסורה עליו אז אין אנו יודעים לאסור כלל ועל זה נאמר ויראת מאלקיך דבר המסור ללב אבל פתח פתוח (הוה כמו זה אחוה דמיתנא) הוא מביא שאלה ואנו פוסקים ודוק.
<b>ואוסיף</b> נופך אפי' אם אינו אומר בפירוש שראה אשתו זנתה כמכחול בשפופרת רק ראה צורת מנאפים עיין מכות דף ו' ורמב"ם פ"א מ"ה א"ב ורא"ש ביבמות דף כ"ה בכל זאת הוה רק החלטה שהוא אומר שראה שזנתה שחזקת צורה זו היא ניאוף מכח טבע אנושי אש בנעורת ואינו מכבה ואין הב"ד לשפוט שפוט שהיא זנתה דגם הוא מחליט כן אבל אם יש רק ריעותא וצריכין אנו לשפוט עפ"י כללי תורה שהיא זונה אז כופין אותו להוציאה (ועיין רשב"א ופנ"י ותב"ש אם אדם על עצמו נאמן אם יודע ברי אבל זה אין כח ב"ד) אבל בממון אם הודה לפני ב"ד אז ע"י שהודה לפני ב"ד נעשה מחויב ולכן כופין לו לשלם אבל אמר אשתו זנתה אין הודאה לפני ב"ד פועל יותר מאלו לא הגיד א"כ אין לבית דין יד בדבר והדברים ארוכים ואין כאן מקום להאריך.
<b>תבנא</b> לדינא דבנידן דידן נמי כיון דב"ד אין יודעים לאסור האשה מכח הדברים שדיבר הבעל לו יהי' שיש שמץ שווי' נפשיה חתיכה דאיסור מה איכפת לן הלא בגביות עדות שבא לפנינו שם לא מצינו ריעותא לדון ולגמור שהיא אשתו ומה שדיבר בשווקים שהיא אשתו אין אנו אחראין ולנו מה איכפת וק"ל.
<b>נחזור</b> לדברים הראשונים שם בטיב גיטין שאומר הבעל שיש לו שם אחר אברהם אז לפי דבריו היא אשתו והוא אסור באחרת על כן החמיר הגאון שימתין עד שתנשא היא אבל בנידן דידן מאותו טעם שהיא מותרת לאיש אחר הוא מותר באשה אחרת ודוק.
<b>(</b><b>ב</b><b>)</b> ראיתי שכתב פר"מ נ"י שגדולי פולין כתבו שראוי' לנדות האיש הזה על שהוציא לעז על הגט ועבר על חרם דר"ת חלילה לי להרהר אבל הדבר נפלאת מה פשעו ומה חטאו של האיש הזה הרי לא הוציא לעז על הגט כלל רק סיפר אשר עשה באמת והביא עדים על דבריו והגידו בתורת עדות שגילה לפניהם שהוא לא תהי' מגורשת רק אחר כ"ח שנים ואטו יען כי הדין התורה אומר שאח"כ נתבטלו דבריו ואין בזה איחור זמן הגירושין יקראו להבעל וגם להעדים שמוציאין לעז על הגט ח"ו שיאמר כזה א"כ אתה מכשיל לעדים בעתיד לבוא אם ידעו מודעה לא יגידו עדותן ועיין מה שחששו חכז"ל בעדים בקידש החודש מכ"ש שיצאו מכשול ח"ו להרבות ממזרים בישראל דאטו הבעל והעדים נביאים לדעת אם יפעלו לפסול הגט בעדותם או יצא מגדולי ישראל פסק שהוא כשר ואותן גדולים שכתבו לנדותו לא אחזו שער הדין ובודאי לא כתבו כן אלא לפנים לפחדו לבעל כדי שיחפץ עי"כ ליתן גט שנית ואני אומר חלילה לנדות הן אותו או העדים ולא יזכר כלל שעבר על חרם דר"ת דנהפוך הוא מעולם לא הוציא לעז על הגט רק האמין שיוכל להתנות על הזמן ודוק.
<b>ויתר</b> מזה נפלאת בעיני הלא פר"מ נ"י כותב שכמה גדולים כתבו שיהי' טוב אם יגרש פעם שנית א"כ על כרחך יש במודעה שעשה שמץ פסול ואיך ינדה אותו על שהוציא לעז הוא תרתי דסתרי אהדדי ולולא שאני חלוש וגם טרוד הייתי כותב פסק כנגד דעת זה אבל לא אוכל כעת עיין בש"ע א"ע סי' קל"ד ובב"ש ובט"ז שם וק"ל.
<b>(</b><b>ג</b><b>)</b> עוד יצא פר"מ נ"י לחקור יען כי כמה גדולים כתבו אם אפשר להשיג שהבעל יגרש פעם שנית מה טוב על כן הוא נבוך אם צריך לבטל מקודם ההתקשרות עם הכלה אשר נתקשר ואעתיק שכתב וז"ל ואני מסתפק אם צריך להתיר ההתקשרות השידוך לפני הגט כי אפשר הוה כמו גט באונס אחרי שהתקשר בתנאי בחרם לישא את כלתו ועי"ז מוכרח לגרש והוא אונס מפני החרם שקיבל עליו בתנאים ועוד שנתן הרבה מתנות להכלה והשליש הנדן וא"כ אם לא יגרש לא תחזור לו המתנות והנדן וא"כ הוה כמו אונס ממון וא"כ לפענ"ד הי' נכון להתיר ההתקשרות ולהקנות זל"ז כמ"ש בסדר הגט אך כי זה בקושי' ולכן שואל אם אפשר אין זה מעכב כלום דהדין נותן לכופה לגרש והוה גט מעושה ע"י ישראל כדין סי' קל"ד ס"ה וממנ"פ אם הגט פ"א כשר הרי טוב ובאם לאו כיון שהוא גרם וביטל גט הראשון בידינו לכופו ליתן גט שני כמ"ש רמ"א סי' קנ"ד סי' כ"א אך נ"ד ל"ד להתם דאולי גם הגט הראשון הי' כמו באונס ואין לכופו שנית ולכן אני שואל אם להקפיד על זה אי לא זה ת"ד.
<b>לא</b> ידעתי במה נסתפק אטו יש מי שמאנס אותו לגרש את אשתו ראשונה רק הוא מאנס את עצמו בעבור כלתו השנית שאין לו רשות לישא אותה כי אז גם היא תעבור עבירה אם תנשא לו ובידו שלא לגרש כלל אשתו ראשונה רק הוא מאנס את עצמו הן בעבור שלא יפסיד ממונו אשר נתן לה מתנות וסבלונות והוא רוצה להציל ממונו אבל אין זה מוכרח לגרש את הראשונה ולא יפסיד על ידי זה שלא יגרש אותה רק יפסיד ביד הכלה השנית אשר נתקשר ולא דמי למה שנזכר בסדר הגט שם יקנס יען שאינו מגרש אותה והוה הגירושין בע"כ אבל אם איש מעולם יאמר לו אצילך מהפסד אם תגרש את אשתך אשר אני שנאתה בוודאי לא הוה אונס וה"ה כאן הכלה השנית שונאה את אשתו הראשונה ובקשה שיגרש אותה והוא חפץ באהבה השנית ומגרש לראשונה מה אונס יש כאן והדברים פשוטים וברורים בעזה"י ואטו מי שעבר חדר"ג ונשא אשה שנית לא יכול לגרש יען שהוא מוכרח לגרש אחת ולא יוכל לגרש הראשונה עיין בא"ע סי' א' אם הראשונה חפצה בגט יגרש אותה וע"כ יען דהוא בוחר יותר בהשנית מגרש לראשונה והוא מאנס עצמו ואין זה אונס כלל ודוק ויעיין בתשובה שלישית שלי על דברי המבי"ט.
<b>אבל</b> חלילה לכופו כי אז יהי' שני פעמים באונס כאשר העיר פר"מ נ"י ואוסיף נופך עוד זאת הוא לא ביטל ולא גרם רק חפץ לעשות עיכוב בזמן ואם מהני מה שדיבר לפני עדים א"כ לא מעולם לא נתרצה לגרש רק בתנאי זה ומי יכוף איש לגרש אשתו שלא ברצונו שתהי' לאלתר מגורשת ודוק.
<b>(</b><b>ד</b><b>)</b> גם ראיתי לפר"מ נ"י נבוך כדת מה לעשות וכתב וז"ל אני שואל כשיבא לגרשה עוד הפעם אם ניחש עוד לחשש ברירה שכתב הנב"י קמא חלק א"ע סי' צ"ו שצריך הדיין להטעות ולומר לו שהגט הא' פסול הוא וכן נהוגין תמיד כשנותן שני גיטין שמטעין אותו בגט הב' ואומרים לו שנפסל הראשון וא"כ אני שואל אם כאן נמי נעשה כן לומר לו שפסולים גיטין הראשונים או א"צ להטעותו ובאמת שבקושי כאן להטעותו כי יודע שהגאונים התירו את הגט (ואפשר יודע בנפשו כי לא מסר מודעא כלל) וכתבו שהאשה מותרת להנשא וקצתם כתבו שהוא אסור משום דשחד"א ודמי למ"ש הנב"י תנינא סי' ק"ך דכשיזמין צורבא מרבנן שא"א להטעותו לית לן בה ע"ש, ועוד שנית נ"ל שאין לומר לו באופן זה שנפסל הגט דכי משום שהוא הוציא לעז על הגט אחר שיצא בהיתר וגזר ר"ת] בח"ח על כל מוציא לעז איך נאמר אנחנו ג"כ שהגט פסול ופן ח"ו נפגע בחרם ובשלמא כשנותן ב' גיטין זה אחר זה ולא יצא הגט בהיתר עדיין לא חל החרם דר"ת כיון שמסדרי הגט מסופקים ולבם נוקפם והוא גירש על דעת המסדרים אבל כשכבר יצא בהיתר ואירע אח"כ שאלה בפרט מחמתו שהוא הוציא לעז ובא"א בגט אחר הוא כשר דאיך נוציא לעז לומר שהוא פסול ושגם האשה אסורה להנשא אפי' רגע חדא הר"ז בכלל מוציא לעז ובפרט דיש חשש אולי ע"ז יחזור בו מליתן גט אחר ונמצא שהוצאנו לעז על הגט ולכן דעתי א"צ לומר לו כלום רק לומר לו שלא יהרהר על הראשונים ויכוין בגט זה עכ"ל.
<b>ונלע"ד</b> ליתן עצה אם יהי' אלקים עמדי לעזרני למען כבוד שמו וכבוד תורתו כי יש לחוש שלפי סדר הגט האשה מזכרת כמה פעמים שם בעלי ונעשה הודאת בע"ד שהוא בעלה ואולי יעשה עכשיו הבעל מסירת מודעה בכל אופנים ויהי' מכשול ח"ו.
<b>ונ"ל</b> לעשות כן שהמגרש צריך לבוא לב"ד ויאמר כך רבותי אני נתקשרתי עם פלונית בת פלוני אבל יש לי אשה אשר קדשתי לי בעדים כדת משה וישראל היא פלונית בת פלוני ולא אחפץ לעבור על חדר"ג לישא אשה שנית כיון שיש לי אשה על כן אני חפץ לגרשה וישלחו הב"ד אחר האשה ויאמרו לה הנה האיש הזה העומד פה אומר את אשתו והוא חפץ לגרשך התחפצי לקבל ממנו גט פטורין אז היא תשיב אני מבקשת מהב"ד שישלחו את האיש הזה לחוץ אבל לא תאמר לשלוח בעלי לחוץ רק הב"ד ישלחו האיש כי יש לי לדבר לפני הב"ד מבלעדו אז תעשה מסירת מודעה לפני עדים אתם עדי אני רוצה לשמוע לדברי הב"ד אם יאמרו שאני אקבל גט מהאיש הזה יהי' מאיזה טעם שיהי' בלבם אבל אני מוסרת מודעא אם אמור שהוא בעלי ואני אשתו ואחפץ לקבל גט וכדומה מהדבר אשר יהי' נשמע שאני אשתו שאין בה הודאת בעל דין כי הקב"ה עד בדבר שלא קבלתי קידושין רק פ"א לפני כך וכך שנים על כן כל הדיבורים שיהי' נשמעים שאני אשתו והוא בעלי ואקבל גט הכל רק שאני גומרת בלבי לקבל גט כאשר ציווני יען שפלוני בן פלוני אומר שהוא בעלי ואני אשתו ואשמע לקול ב"ד לדבר כל הדברים ולקבל הגט ברצון טוב כמו כל אשה המתגרשת מבעלה והעדים יכתבו ויחתמו מודעה הזאת והב"ד יקיים ואח"כ יהי' נכתב הגט ובזה הרווחנו שהוא עושה הודאת בע"ד שהיא אשתו ונאמן לגבי עצמו ואם יעשה עוד מסירת מודעה על הגט יהי' עליו חרד"ג לישא אשה והיא עשתה מסירת מודעה שאינה עושית הודאת בעל דין על עצמה שהיא אשתו ולא יוכל לקלקלה ואין כאן חשש שהב"ד עוברין על חדר"ג יען הוא עשה הודאת בעל דין שהיא אשתו אולי קדשה אותו מחדש על כן נותנים ומסדרים גט וגם לבעל יאמרו יען שאמרת שהיא אשתך וחפצת לפטור בגט אין אנו חוקרים איך ובמה היא אשתך רק תתגרשה בגט לגרש האישות ותתן גט כפי אשר כתבו גדולי ישראל ואח"כ יוציא הרב אגרת שכמה גאונים כתבו ליתן גט בשם האחר כנלע"ד.
<b>סוף</b> דבר ראיתי במכתבו שהתפלא עלי למה בררתי פסק לברר שהאשה אינו מורדת תיפוק ליה שבפסק שני שלי כבר בררתי שמחל על הכל כאשר התפשרו עצמם עכ"ד ישמע פר"מ נ"י אם היתה מורדת לא מועיל פסק שני כי הגם בודאי חקר מקודם היינו שסופר שאשתו לא דר עמו וחפץ לגרשה אבל מאין יהי' יודע לספר מדין מורדת אשר לא שמע מעולם כלל וגם המחילה לא הי' מועיל כי הזכות בא למגרש בשעת גירושין לזכות בנדן שלה ולא מהני מחילה על דבר שלא בא לעולם כזה ודל"ב ואין כאן מקומו להאריך דברי הדש"ת עשיתי את שלי בעזה"י ויקבץ שני רבנים מפורסמים לצרף עמו ויגמור לטובה ויסתכל שלא יצא מכשול ח"ו בנתינת גט להחמיר כרצון דעת המחמירים דברי הדש"ת.
<b>סימן</b> <b>מג</b>
<b>שאלה</b> אם יש שורת הדין למסדר הגט לשאול למגרש אולי עשה שבועה פ"א שלא לגרש את אשתו ופן ואולי נשבעת שבועה כזאת אנו מתירים לך כאשר נהגו מלפנים שהמסדר הגט שואל אם נשבעת פ"א לגרש אשתך אנו מתירין לך וחיישי' שלא יהי' הגירושין ע"י כפיה של שבועה ה"ה יש לנו לשאול שהוא נשבע שלא לגרש אשר מעכב הגירושין דיאמר הבעל אדעתא דהכי לא נתתי גט לעבור על שבועה
<b>תשובה</b> הגם שלפום ריהטא הדבר פשוט שהוא ק"ו אם חיישי' על חשש רחוק שיהי' נחשב ע"י השבועה כאונס על הגירושין מכ"ש שיש לנו לחוש פן נשבע שלא לגרש דאין בו לחקור כל מילתא דאמר רחמנא לא תעביד אי עביד לא מהני ועיין בתשובת נב"י מהד"ת סי' קכ"ט כמה טרח האי גברא רבה לסתור דין זה דמהני אפי' עבר על שבועתו ומכ"ש שאם עבר בשוגג דיש לחוש שיטעון אדעתא דהכי לא גרשתי על כן ראוי' לעשות כן שהמסדר יפרט לפני המגרש להתיר לו השבועה הן אם נשבע שלא לגרש והן אם נשבע לגרש וק"ל.
<b>אך</b> הדבר יפלא א"כ איך נשכח זה מן המסדר סדר הגט בש"ע להזכיר זה הלא עיני כל ישראל עליו איך לא הרגישו אבות עולם שעיקר הזה חסר מן הספר וחס מלהזכיר שהי' בנעלם מדור דור דבר גדול כזה.
<b>ונלע"ד</b> דבאמת הדין דלא צריך להתיר לו בפן ואולי נשבע שלא לגרש ואבאר טעם הדבר להבין טעם זקנים ודעת קדושים בעזה"י דלכאורה טעמא בעי מהכ"ת לחוש דלא נשבע לגרש ומגרש מחמת אונס ולא אזלינן בתר חזקה הא דגברא אוסר איסר על נפשו בשבועה ואם יש ספק אם אסר איסור על נפשו אזלינן בתר חזקה קמייתא שלא הי' גופו אסור בשבועה ואוקמי אחזקה דעדיין לא נאסר נפשו בשבועה וכי תימא היכא דאיכא לברורי מבררי' ולא סמכי' על חזקה עיין מג"א סי' תל"ז והי' די לשאול את פיו אם נשבע ויאמר לו אבל ליחוש עוד דלמא נשבע ושכח ולבקש ממנו שיתיר לו השבועה אם בפן ואולי שנשבע למה לי וצע"ג.
<b>ועוד</b> קשה לי מהכ"ת לחוש שנשבע לגרש את אשתו עיין ברמב"ם בספר המצות מצוה ד' שיש מצוה לשבוע בשם ד' באמת ורמב"ן חילק דדווקא אם יש צורך לשבועה אז בתנאים ידועים שמשיא בתו לת"ח ומהנה מנכסיו אז הוא רשאי לשבוע בשם ד' והרב מגילת אסתר שמצדיק דברי רמב"ם בכל זאת ביאר באות ה' דמי שנשבע שיעשה דבר זה כגון לאכול או לילך שאין הכרח לפניו לשבוע אפי' מקיים השבועה הוא עון גדול ועל זה ספרו חכז"ל ברבה במדבר שנחרבו כל עירות לינאי המלך על שנשבעו שבועות אמת יעו"ש וא"כ מהכ"ת לחוש שהאיש הזה נשבע שיגרש את אשתו מה לי שנשבע שיאכל לחם או שנשבע שיגרש אשתו א"כ נוקי הגברא על חזקת כשרות שלא נשבע שבועת חנם וצע"ג.
<b>ויותר</b> מזה נפלאת בעיני כיון שבזמן הזה יש חדר"ג שלא לגרש אשה בעל כרחה א"כ אין ביד האיש לקיים שבועתו דדלמא לא תתרצה לקבל גט ותשב גלמודה אם לא יחפץ להיות עמה וא"כ מהכ"ת לחוש שנשבע לגרש ואם לחוש שנשבע אם היא תתרצה לקבל גט יתן לה גט הוא בלי הבין מהכ"ת שנשבע על זה למלאות רצונה הלא מי יעכב על ידו גם אם לא ישבע וצע"ג.
<b>אמנם</b> תקנה גדולה יש בדבר דחששו יען דראינו שהבעל נגש לגרש את אשתו הגם שקשה גירושין לישראל אולי האיש הזה ראה בה ערות דבר אשר מצוה לגרש אותה וחרד האיש פן יחוס לגרש אותה הן מטעם כי לבו גס בה באהבתו אותה או יחוס על ממונו וליתן לה כתובתה ויפת בסתר לבו להשאר עמה ועיין בכתובות דף ב' שחששו שישב הב"ד ביום ה' פן יתפייס יעו"ש על כן זרז נפשו בשבועה לאמור חי ד' שאגרש את האשה הזאת אשר נתתי עמדי ולא אתן עיני ביופי ולא אחוס על ממוני כי נשבעים לקיים את המצות כחכז"ל בנדרים דף ח' מנין שנשבעים לקיים את המצות דכתיב נשבעתי ואקיימה יעו"ש ועיין בתמורה דף ג' דילפי' גם מן התורה ובשמו תשבע יעו"ש וחיישי' יען שקרב זה האיש לגרש וליתן כתובה דלמא נשבע לגרש לזרז ולקיים דבר מצוה ולחזק ביראת ד' וזה הוא אונסו שמגרש עכשיו הגם שכבר מתחרט בלבו לעזוב מחמד נפשו או שרבות מחשבות בלב איש אולי מכח קנאת גבר חשד אותה הגם שלא פעלה און כלל או אם חטאה בצניעות עכ"פ אין בה חטא לגרש אותה מביתו כי התורה לא אסרה רק בקינוי וסתירה והוא קפץ ונשבע בחמתו וכדומה א"כ הוא אנוס לגרש והתורה אמרה שאיש אינו מגרש אלא ברצון על כן חיישי' שמא נשבע ומודיעין לו להתיר שבועתו שלא יהא הגט בכפיה על ידי שבועה וביותר חיישי' בזמן הזה דיש חדר"ג ואנו רואים ששניהם מרוצים לגט וחיישי' שמא ע"י דברים שבסתר אשר לא נודע רק להאיש והאשה הזדרז נפשו בשבועה לעשות כל הצטדקאות שיבוא לידי גירושין שתתרצה גם היא לקבל הגט על כן תיקנו להתיר לו השבועה אם פן ואולי נשבע לגרש כי גוף הגט מעורר פן הי' דבר מקרה לא טהור אשר הי' האיש ירא וחרד לדבר ד' לשבוע בד' לגרש את אשתו ודוק.
<b>ואין</b> להשיב מהכ"ת לחוש לזה שראה באשתו ערות דבר אשר מצוה לגרשו הלא יש לה חזקת כשרות וחזקת צדקת וחזקת היתר לבעלה ואוקמי' אותה על חזקותיה ולא ניחוש שראה בה דבר אשר הביאו לידי שבועה שיגרש אותה ואכתי קשה למה חיישי' שקפץ הבעל ונשבע וצע"ג.
<b>אחרי</b> העיון לק"מ דאין אנו מחליטין שבאמת חטאה אשתו אשר תהי' אסורה לו או שיהי' נאבד חזקת כשרות וחזקת צניעות שלה ע"י פעולותיה רק אנו חוששין שמא הוא מן אנשים אשר מקפידים לקנאות קנאת גבר על לא דבר כפי הדין והי' נבהל וקפץ ונשבע ועכשיו הוא באמת מתחרט רק הוא אנוס בשבועתו וגוף הגט מעורר אותנו מדחזינן שהוא מקרב עצמו ליתן גט והיא גם היא נתרצית לקבל גט חיישי' שהוא חושד אותה ונשבע לגרש והיא יודעת תומתה וצדקתה וחרה אפה בו על כי נגע בכבודה ובחרה לקבל גט מלחיות עם איש אשר אלה לו להקפיד להטיל חנם אימה יתירה בתוך ביתו ועיין גיטין דף ז' ודוק (ועיין רמב"ן הובא בר"ן גיטין דף ס"ד ודוק היטב).
<b>אך</b> כל זה לחוש דלמא נשבע לגרש אבל אם יש לחוש שמא נשבע שלא לגרש אז אמרי' מהכ"ת נחוש לזה אי ראה באשתו ערות דבר אשר עבר בו רוח קנאה לגרש את אשתו וקפץ ונשבע שלא לגרש קשה הא יש לו חזקת כשרות וחזקת צדקת שאם חשודה בעיניו הי' לו לזרז את עצמו לשבוע לגרשה ולא שיהי' נשבע למלאות רצון יצרו הרע להיות נשבע שלא לגרש אותה ואי לא ראה ערות דבר ממנה א"כ הוה השבועה שלא לגרש אותה כמו שבועה שלא אלך היום והוה שבועת חנם להזכיר שם שמים בשבועה על לא דבר והוא עון גדול מאוד להזכיר שם שמים בשבועה על לא דבר והוא עון פלילי והלא יש לו חזקת כשרות שאיש ישראל לא ישבע חנם ודוק.
<b>ולא</b> עוד הלא יש לו חזקת קמייתא שידיו לא אסורות שלא יוכל לגרש את אשתו ואוקמי' אותו על חזקתו שעדיין ידיו לא אסורות ואטו מי שבא היום לגרש מעורר אותנו שהי' נשבע שלא לגרש בשלומא לחוש דלמא נשבע לגרש ע"ז מעורר אותנו מעשיו דהא בא לגרש וחיישי' שמא זירז עצמו ע"י קנאת גבר שיעשה מה שאינו רוצה וקפץ לעשות אבל מהיכי יעלה על דעתינו מאיש שבא לגרש שהוא נשבע מקודם שלא לגרש ואוקמי' אחזקתיה ודוק.
<b>ואוסיף</b> נופך עיין דבר נחמד בתב"ש סי' ח"י דהוכיח מגמ' כתובות וקידושין שכל זכות שהי' לאדם הגם שלא יכול לברר אם בדין זכה בו אעפ"כ אין מוציאין מידו שעל כן אכלו בבית המקדש שני בקדשי גבול הגם שלא נמצא ספר יחוס בהם יען דכבר אכלו תרומה בגולה והי' בידם זכות זה מאן מפיק מהם יעו"ש וה"ה כאן מרגע שנשא איש אשה נמצא בידו זכות וכח שיוכל לגרש את אשתו בעבור טעמים כמוסים בלבו עיין גיטין דף ץ' ומהכ"ת ניחוש שהלך זכותו אשר יוכל לגרש אשתו להיות נפטר משאר כסות ועונה (ועיין רשב"א גיטין דף ע"ח בנידן נתינה בע"כ ועיין בתוס' בב"ב דף מ' ודף מ"ז) דע"י שנשבע שבועה בטל זכותו וכח שלו אבל בנשבע לגרש אז נהפוך הוא שחיישי' שזה חיזק זכותו וכחו בשבועה ודוק.
<b>ואמרתי</b> יש לעיין הא תינח דלא חיישי' על שמא נשבע שלא לגרש במי שבא מעצמו ומגרש לרצונו אבל באותן שכופין לגרש דמגרש בלי רצונו ניחוש שמא קפץ ונשבע שלא לגרש אשתו כי זה זכותו שלא יפסיד מחמד עיניו והי' לנו לחוש עליו שיתיר שבועתו פן נשבע שלא לגרש וצע"ג.
<b>ונ"ל</b> דגם על זה לא חיישי' דמהכ"ת יהי' נשבע על זה ממנ"פ אם אין שורת הדין שמוכרח לגרש אשתו לא יכופו הב"ד אותו ואם הוא שורת הדין שיצרך לגרש א"כ יש לו חזקת כשרות וצדקות שחפץ בכל לבו לשמוע לדברי חכמים לגרש אותה כדת של תורה והגם שאנו רואים שהב"ד יצוה לו לגרש ולא אבו שמוע עד שיכופו אותו במקלות ורצועות אמרי' עכשיו הוא שאיתרע שנותן כתף סוררת נגד הב"ד אולי יניחו לו שיצרו אונסו וכאשר כופין אותו אז גם לבו מרוצה לגרש כמבואר בטוב טעם וסברה ברמב"ם פ"ב מהל' גירושין שהאיש יש לו חזקת כשרות על כל ל"ת ועשה רק יצרו מפתהו וכופין ליצרו בשוטין ונשאר רצונו הטוב יעו"ש וכיון שכופין אותו ונעשה רצון הי' מגיד לנו אם נשבע עכשיו שלא לגרש ואם לחוש שמא מימי קדם נשבע אם יהי' מן הכופין להוציא הוא נשבע שלא לגרש וכבר נשכח השבועה ממנו על זה לא חיישי' דעכשיו איתרע משנתן כתף סוררת ולא חשדי' ליה למפרע ועיין בש"ך יו"ד סי' א' ס"ק ח' וז"ל כתב א"ח בשם התוספתא אפי' מי שהמיר אינו חשוד למפרע שאם שחט או ניקר חלב ואח"כ המיר באותו יום הכל כשר עכ"ל מכ"ש שלא נחוש שאיתרע חזקתו מימי קדם שלא ישמע לדברי חכמים ולכן לא חיישי' שמא נשבע שלא לגרש אפי' באותן שכופין ודוק.
<b>ועדיין</b> יש לחקור הגם שאמת שאין אנו צריכין לחוש שמא נשבע שלא לגרש אבל עכ"פ מהיות טוב לא נפסיד כיון שמתירין לו שמא נשבע לגרש ומתירין לו השבועה נאמר לו ג"כ ואם נשבעת שלא לגרש ג"כ אנו מתירין לך השבועה ולמה לא נעשה הכל על צד היותר טוב.
<b>לא</b> קשה מידי דעי"כ שישמע המגרש שהב"ד שואלים אם לא נשבע שלא לגרש יאמין שזה מותר לעשות לשבוע שבועת חנם על לא דבר ויצא מכשול ח"ו מזה שילמדו לשבוע לעשות כל דבר רשות ועל כן קיימו חכמים הזהרו בדבריכם כחכז"ל באבות ותיקנו חס מלהזכיר שחיישי' שנשבע איש מישראל על דבר רשות בשם ד' ודוק.
<b>סוף</b> דבר הכל נשמע מנהגן של ישראל תורה היא סתירת זקנים בנין מה שלא חששו רבותינו ז"ל להתיר שמא נשבע שלא לגרש אין זה סתירת היראה אלא בנין היראה והכל יפה עשו בעם עט סופר מהיר בסדר הגט כנלענ"ד להלכה פסוקה בעזה"י.
<b>וחפשתי</b> באוצר התשובות מר"ן חת"ס ז"ל ומצאתי בא"ע חלק שני סי' ס"ג שכתב וז"ל ע"ד שנוהגין להתיר שבועות המגרש שנשבע לגרש ולא חשו לשבועה שלא לגרש יפה נתעורר וסהדי במרומים כי מעולם נהגתי כן להתיר גם שבועה שלא לגרש דחמירי טפי דאם אולי נשבע שלא לגרש ושכח המגרש איכא למיחש לגט בטל דאפי' לפי שטחיות לשון תוס' בתמורה ה' ע"א ד"ה מיתיבי שם דמשמע בגט דא"ע מהני מ"מ היינו אי ידע ועבר אבל בשגג ואלו הי' נזכר לא הי' עביד ל"מ לכ"ע כמ"ש תוס' שם ו' ע"א ד"ה שאני התם עכ"ל וכו' עוד שם בד"ה ועכ"פ וז"ל בנידן שלפנינו יפה כיון מעלתו להתיר לו גם אם נשבע שלא לגרש ובכלל זה שלא לצוות לסופר ולעדים וכל דילדי' אמי' כוותי' תילד ומה שלא חשו ראשונים לזה אפשר לא נחשד בעיניהם לעבור על שבועתו ואפי' אי שכח מ"מ אונס ופטור כרב כהנא ורב אסי שבועות כ"ו ע"א ואין כאן אמר רחמנא ל"ת ואמנם כבר כתבתי לעיל ניהו דא"ר ל"ת ליכא מ"מ ל"מ לתוס' דאלו הוה ידע לא הוה עבר על שבועתו על כן מהיות טוב להתיר לו גם את זה נכון הוא עכ"ל.
<b>ואני</b> אומר אחר נשיקת עפר כפות רגלי תורתו לאלף לא כן אבי רכב ישראל ופרשיו לא מיבעי אם הוה הדין דבנשבע שלא לגרש הוה הגט בטל מכח כל מילתא דאמר רחמנא לא תעביד אי עביד לא מהני פשיטא דלא חיישי' להוציא אותו מחזקת כשרות שהי' לו פעם אחד זכות שיכול לגרש וגם יש לו חזקת כשרות שלא נשבע שלא יגרש דממנ"פ אי ראה בה ערות דבר לא ישבע כזה ואם לא ראה א"כ היה שבועת חנם וגם אוקמי' אותו על חזקתו שלא נשבע ורק על שבועה לגרש חששו דיש בגירושין מקום לחשוד אולי הי' נשבע לקיים המצוה לפי דעתו אלא אפי' אם הדין דאם נשבע שלא לגרש מהני הגירושין אעפ"כ ידיו אסורות שלא לגרש ומהכ"ת לחוש על לא דבר כנגד חזקות גדולות כחזקת כשרות וחזקת צדקות לחוש שנשבע על חנם בלא דבר ונהפוך הוא אי אפשר להחמיר ולהתיר שמזה יצא מכשול שיאמין העם שמותר לישבע על דבר רשות כי מה לי שלא לגרש או שלא אשתה היום מים ודוק.
<b>והאמת</b> אגיד לא ידעתי כל החרדה הזאת בשלומא אם נשבע לגרש והוא אנוס בגירושין כי אין בלבו לגרש רק השבועה אונסו א"כ אפי' אם ילך מחר אצל חכם ועוקר השבועה עפ"י חכם עכ"פ הגט הי' בשעת נתינה שלא ברצונו ובטל הגט דאין איש מוציא אלא לרצונו אבל אם נשבע שלא לגרש ועבר וגירש הלא השבועה לא אונסו לגרש וא"כ גירש ברצון רק עבר על השבועה וילך אצל חכם ויתיר לו השבועה ואם כן לא נעשה עבירה כלל ונמצא שלא יהי' מכשול כלל ע"כ לא חששו שמא נשבע שלא יגרש דאם יודע שנשבע כופין אותו שיתחרט על שבועתו ויבקש התרה על שבועתו ומכח מצוה לשמוע דברי חכמים מהני חרטתו ע"י כפיה כסברת הרמב"ם בפ"ב מגירושין ואם שכח והוה אנוס בעבירה לא יחשוב ד' לו עון ומהכ"ת שלא יגמר לגרש הא באופן זה יקלקל אותה בידי שמים ואין הבעל חשוד לקלקלה בידי שמים עיין תוס' גיטין דף ב' בשם ירושלמי ועיין ברה"מ פ"ו מהל' גירושין בשם רשב"א הובא בב"י א"ע סי' קל"ד וח"מ סי' ר"ה ולא דמי לדברי תוס' תמורה ד"ה שאני התם דשם לא יצא מכשול אבל כאן אם לא יגמור לגרש א"כ הוה מכשול לה ולבעלה וירבו ממזרים ואפי' ניחא ליה לעשות איסור זוטא ואל יעשה חבירו על ידו איסור רבה עיין שבת [ד' ע"א] ופסחים [נ"ט ע"א] ודוק כנלענ"ד שמנהגן של ישראל תורה הוא.
<b>ואגב</b> גררא אזכיר ראיתי לאדמ"ו הגאון שר התורה ז"ל בשערי תורה ח"ב שהביא דברי המבי"ט אשר רמז הש"ך ביו"ד סי' ר"ח ס"ק א' שאם ספק אם נשבע או לא נשבע לאסור דבר אסור מספק והביא אדמ"ו שם דמבי"ט מדמה לספק חתיכה ספק חלב ספק שומן שאסור לכתחלה והשיג עליו אדמ"ו ז"ל בשלומא בחתיכת ספק לא הי' לה חזקת היתר משא"כ בספק נשבע יש לומר אוקי על חזקת קמייתא שלא נשבע ולא נדר והניח בצע"ג יעו"ש.
<b>ואמרתי</b> בגליון שם להצדיק דברי הש"ך בשם המבי"ט דהנב"י ביו"ד ח"ר דקדק על משנה פ"ב דמקואות דנקט ירד לטבול ספק טבל ספק לא טבל למה לי הך ירד לטבול בקיצור הי' למשנה לומר ספק טבל ספק לא טבל וכתב וז"ל אלא וודאי שבהא גם ר"מ מודה דלא איתרע חזקה כלל אבל כיון שירד לטבול ראוי' לומר שמסתמא טבל שהרי ירד לכך וא"כ בירידתו איתרע החזקה עכ"ל הזהב והבאתי כעין ראי' מדברי ירושלמי הובא במג"א סי' תקפ"ט ס"ק ה' אם שכח אם כיון או לא כיון בעומד חזקה כיון יעו"ש היטב והמעיין במבי"ט יראה דשאלתו הי' באיש שקבל עליו שלא לעשות דבר ושכח אי חיזק הקבלה בלב בשבועה או לא אז עכ"פ הוא גמר לקבל שלא לעשות ומסופק אי לא נשבע אז איתרע חזקת קמייתא ואזלינן לחומרא כיון שיש ספק דלמא חיזק קבלתו בשבועה ודוק הבאתי דברי אדמ"ו ז"ל לראי' שגם הוא הבין שאם יש ספק אי נשבע או לא אוקמי על חזקת קמייתא דהא פעם אחד הי' בלי איסור שבועה ואוקמי אחזקה ולדעתי גם המבי"ט מודה לזה ודוק.
<b>ומצאתי</b> אחר רוב ימים בספר דג"מ שנדפס בפ"ע בדף ל"ט בהגהת על סדר גיטין שמביא שם אחר נוסחת ב"ש ס"ק א' וז"ל וכתב על הגליון יאמר לו הרב טאמער האשט דוא איין נדר אדר איין שבועה אדר ת"כ אדר דעשט גלייכען גטאהן אז דיא ווילשט קיין גט געבן אונד האשט פר געסן דרום זאגע אז וועלין וויר דיר מתיר זיין ויאמר הבעל אויב איך העט גיטאהן וכו' עכ"ל הזהב וכן מצאתי בגט פשוט אות י' וז"ל ואם יש איזה שבועה בין לגרשה ובין שלא לגרשה להתיר יעו"ש הדבר פלא ועד מקום שידי מגעת ערכתי לפני יודעי דת ודין.
<b>סימן</b> <b>מד</b> שפעת חמדות ורב הצלחות לתלמידי חכמים הדורשים בתורת ראשונים ואחרונים חריפים ובקיאים בהשכל ודעת כבוד מהו' ר' יוסף משה האלברשטאם וכבוד מהו' ר' אברהם יעקב שמיד נרם יאיר בק"ק שינאווע בגאליצען.
<b>אחד"ש</b> אודיעכם כי נחלתי ושכבתי על ערש דוי אשר ראשי ולבי לא הי' עמי וכעת אשר רחם ד' עלי לא אשיב רק על אשר הפליא חכם אחד לפניכם על דברי הרדב"ז הספר הנ"ל אין בידי לעיין ואעתיק לשונכם אשר כתבתם וז"ל נשאלנו זה מקרוב מאת חכם א' ונפלאת הראה בדברי הרדב"ז ז"ל בתשובה סי' ס"ח במה דנשאל שם במי שאנס אשה ואסר הנאתה עליו אם יוכל להפקיע בזה המצוה דלו תהי' לאשה המוטלת עליו והשיב הרב ז"ל שם בפשיטות דלא יוכל להפקיע בזה המצוה מעליו והוכיח ע"ז בכמה ראיות וסיים דאם יוכל כל א' לבטל מעליו מצוה זו לבטלה נכתב ע"כ יעו"ש דבריו אלו מפרסין איגרי דאיך יפרנס דברי ש"ס מכות ט"ז דאמרי' שם אלא אונס בטלו ול"ב היכי משכחת לה ומתרץ דמדירה ע"ד רבים וכ' בתוס' שם דגם בלא שום עון יכול להדירה וכגון דאמר קונם תשמישך עלי יעו"ש ולפלא הוא על הרב ז"ל האיך אשתמיט מיני' דברי הש"ס אלו ומצוה ליישב עכ"ל.
<b>ואודיע</b> דברי אשר עלה במחשבותי ליישב שדברי רדב"ז נכונים בעיני רק יען שאין האותיות מחכימות לפני לדעת אם לשונו הולמתו על כן אבוא רק בקצירת אומר ואם תודיעו לי שהלשון מכווין אז אבאר הדבר בעזה"י.
<b>נראה</b> לי דתורה אמרה ולו תהי' לאשה לא יוכל לשלחה כל ימיו הקב"ה צוה עליו בעשה לקחת את הגוף אשר אנס בבעילתו להיות לו לאשה אם היא מרוצית להיות לו לאשה אז חל עליו על המאנס קיום העשה עיין רמב"ן בתורה בפרשת משפטים בטעם הדבר דהחמיר התורה בזה באונס שכן דרך בני גדולים לאנס בנות הפחותים ויהי' בנות ישראל הפקר ואמרה התורה ולו תהי' לאשה על כרחו אבל היא ואביה יכולין למחות כי לפעמים הוא אינו הגון למשפחתה על כן הבחירה בידם ועיין בכתובות דף מ' אי אמרה לא בעינא ליה ליכא לעשה כלל ועיין בתוס' ובפנ"י שם אבל במפותה ליכא חיוב עשה עליו כי היא היתה יכולה לכוף עצמה שלא להתפתות יעו"ש דבריו כי נעמו מאוד.
<b>תמצית</b> הדברים האשה נעשית חפץ אשר הוא יקיים בה מצות עשה כמו שיש עשה ליטול לולב או לישב בסוכה או לאכול מצה רק שם אין מוטל על איש ישראל ליטול לולב ידוע או לישב בסוכה ידוע או לאכול מצה ידוע וגם לא ניתן המצוה בעבור טובת הלולב והסוכה והמצה נהפוך הוא הם האמצעים ולא הסיבה הגורם אבל כאן באונס החיוב קיום העשה דווקא בגוף האשה הזאת הנאנס ממנו בעבורה ולטובתה בא עליו חיוב מ"ע הנ"ל לישא אותה ולקיים המ"ע דווקא בגוף שלה ומסתברא שלא יחול איסור אפי' קונם לבטל גוף המצוה שיהי' הוא פטור מליקח אותה לאשה דהא התורה הטילה עליו שהיא תהי' לו לאשה ולא שייך אין מאכילין לאדם דבר האסור לו עיין ר"ן בנדרים דף ט"ז בד"ה הא וברא"ש בפי' שם ד"ה אמר אביי ועיין תוס' ר"ה דף כ"ח דהא כל המצוה בא עליו מכח החפץ היא האשה הזאת ואיך יעשה אותה לאיסור אם התורה גזרה מ"ע שהוא תהי' מותרת לו לאשה ואם הוא יכול לאסרה עליו א"כ בנות ישראל הפקר לכל בן פריץ ודוק.
<b>אמנם</b> כל זה אנו חוקרים לפטור אותו שלא יוצרך ליקח אותה לאשה מלקיים המצות עשה ולו תהי' לאשה אמרי' כל כמיניה לעקור מצות עשה אבל אם כבר נשאה וקיים המצות עשה רק גירש אותה ועבר על לא יוכל לשלחה כל ימיו והוא ישלח אותה ויתן לה גט פטורין ועבר על ל"ת כמו שאדם עובר על שאר ל"ת אשר יוכל לתקן ע"י מעשה כמו נותר שמתקן הלאו ע"י שריפה או שמתקן לאו של גזל ע"י השבת הגזילה כך הוא עבר על לא יוכל לשלחה כל ימיו ואם עבר צריך להחזירה א"כ אז היא רק חפץ אשר על ידה יכול לתקן הלאו ואם אי אפשר לתקן הלאו אי אמרי' קיימו ולא קיימו הוא חיוב מלקות הגם שהוא מתה דעכ"פ הוא לא קיים וה"ה אי אמרי' בטלו ולא בטלו והוא נדר בקונם על דעת רבים לוקין אותו דהא גוף העשה כבר קיים רק עבר אח"כ על לאו דלא יכול לשלחה וחייב מלקות אם לא יתקן בנשואין שנית ואין הנשואין שנית בעבורה ולטובתה נהפוך הוא שהנשואין הם תיקונו וטובתו והיא חפץ בעלמא שעל ידה יכול לתקן הלאו א"כ חל הנדר בקונם וממילא לא יכול לתקן ונלקה כנלענ"ד בעזה"י.
<b>ועתה</b> הרדב"ז קאי מי שאנס נערה ונשבע שלא ליקח אותה לאשה אז נכונים דברי הרדב"ז כל כמיניה לעקור מ"ע של תורה אשר נותן עליו בעבורה ולטובתה אבל אם כבר לקח אותה לאשה וקיים המ"ע כדין רק אח"כ עבר לאו אשר התורה הטיל עליו שלא יכול לשלחה כל ימיו הוא לאו כמו לא תגזול או לא תותירו עד בוקר אז מהני קונם שלא יכול לתקן והלאו כבר עבר ולוקין אותו כנלענ"ד הבנת דברי הרדב"ז ואם תשלחו לי העתקת תשובת הנ"ל אז ארחיב אי"ה דעתו בהבנת הדברים ויש לו בזה הערה על תשובה הנפלאה בב"י א"ע מהד"ת קכ"ט ואודות השגות אשר הודעתם לי על ספרי לא אוכל להשיב כעת מפני טרדות רבות וגם חולשת גופי בעוה"ר ד' יחזקני ללמוד וללמד אז בל"נ אשיב לכבודכם הדש"ת.
<b>והנה</b> אעתיק בכאן אשר כתבתי במקו"א על הנב"י מהד"ת א"ע סי' קכ"ט נ"ל מה דאמרי' בכתובות דף מ' אי אמרה לא בעינא ליה ליכא עשה כלל היינו מתחילה אחר שאנס בת ישראל וגזרה התורה שיקח אותה לאשה אז יש רשות ביד הנערה הנאנסה לומר אי אפשי בו כדי שלא יהי' חוטא נשכר אם יאנס בת ישראל חשובה ולא חל עליו העשה כלל ואם אמרה פעם אחת לא בעינא ליה וביום מחר תאמר אפשי בו כבר הוא נפטר מליקח אותה דכיון שתבע אותה לאשה והיא אמרה לא בעינא ליה כבר נפטר מהעשה ואפי' נושא אותה אח"כ אינו מקיים שום עשה כלל וגם יוכל לשלחה בגט כאות נפשו אבל אם אמרה בעינא ליה ולקח אותה לאשה לקיים העשה כבר חל עליו הלאו דלא יוכל לשלחה כל ימיו ואפי' אם היא מרוצית לקבל גט יש עליו הלאו דלא יכול לשלחה כל ימיו דכיון דחל עליו העשה חל עליו הל"ת דלא יכול לשלחה.
<b>וגם</b> מסברה כן הוא הקב"ה נתן כח שאיש וגרש אשתו כאות נפשו מדעתו מרצונו ולא שיהי' תלוי ברצונה דכתיב "ונתן בידה ושלחה מביתו" שיהי' הכריתות תלוי רק מרצונו ולא שיצרך רצונה כי היא קנין כספו ויכול לפעול שלא תהי' קנין כספו עיין רשב"א גיטין דף ע"ה דזה הטעם דלא נוכל לילף מגירושין הגם דכתיב ונתן בידה דנתינה בע"כ הוה נתינה יען דהיא כספו ויוכל לפעול שלא תהי' כספו עוד מי יכוף לבעל הממון שישאר ממונו אצלו לעולם יעו"ש כי מתוק וא"כ באונס אשר הקב"ה הטיל עליו לקנות האשה ולהיות היא קנין כספו לעולם א"כ כיון שהוא מוכרח לקנות ולא יוכל לפטור אותה בע"כ של האשה שלא תהי' קנין כספו וע"כ דיהי' הגירושין יען שהיא מרוצית להגט ותלי' הגירושין ברצונה והקב"ה לא נתן הכח גט רק אם תלי' בבעל בלבד ולא שתלי' גם בהאשה ודוק.
<b>ומעתה</b> נ"ל לחדש סברה אחת בעזה"י בשלומא אם הוה הדין דאונס שגירש בעל כרחה אעפ"כ מהני הגט דכל מילתא דאמר רחמנא לא תעביד אי עביד מהני א"כ חזינן דגם באונס מהני הגט בע"כ רק שלוקין אותו יען שעבר הלאו וגם מחויב להחזירה לתקן הלאו אם אפשר להחזירה אז ממילא מהני אם היא מרוצית להגט שלא יהי' עובר הלאו דהא היא פוטרת אותו ואמרה לא בעינא ליה וכל הלאו שלו הוא כדי להטיב עמה ותוכל לומר אי אפשי בו (כמו שמצינו שיכול אדם לומר אי אפשי בתקנת חכמים אם נתקן לטובתו ה"ה אם התורה תיקן לטובתה תוכל לומר אי אפשה בתקנה דהא נעשה רק לטובתה) אבל אי הדין דאונס שגירש בעל כרחה לא מהני א"כ לא משכחת באונס גירושין רק יען שהיא מרוצית ואין זה כריתות אשר הודיע התורה דמה שגילה התורה כריתות הוא דווקא שהוא הבעל ישלח ברצונו בלבד ולא שרצון האשה תפעל לכריתות ודוק.
<b>ואוסיף</b> עוד דאם נאמר דאפי' כנסה יכול לגרש אותה אם היא מרוצית א"כ יש לחוש פן יענה אותה עד שתבקש בפה מלא גט והלא התורה רוצה לקנסו שלא יוכל לשלחה כל ימיו אלא פשיטא משעה שכנסה אשר היא אמרה בעינא ליה וחל עליו העשה ולו תהי' לאשה שוב אינו יכול לגרשה דעובר על הלאו ולא יוכל לשלחה כל ימיו ואם גרשה בעמוד והחזיר קאי ואם נשאת לאיש אחר הוא נלקה אפי' אם קבלה גט ברצון והרי לך לשון הרמב"ן בפ' משפטים על פסוק וכי יפתה שחקר שנזכר במפותה ואם מאן ימאן אביה לתתה לו ולא נזכר דבר זה באונס וכתב וז"ל ועל דעת רבותינו גם שם בין היא ובין האשה יכולין לעכב כי איננו הגון שיקחנה על כרחה ויעשה עמה שתים רעות ופעמים שתהיה נכבדת ממנו ולא יתכן שתתבזה בחטאו ומשפט הישר שיהי' הנשואין בידה ולא בידו שהוא ישאנה על כרחו שלא יהי' בנות ישראל הפקר לבעלי הזרוע עכ"ל הרי שנתן טעם למה יכולה לומר לא בעינא ליה שאם יהי' הדין שיכול ליקח אותה בעל כרחה יהי' שתים רעות וגם משכחת שתהי' היא נכבדת ממנו ולא יתכן שתתבזה בחטאו וכל זה ניחא שיכולה לומר מתחילה לא אחפוץ בו אבל אם אמרה בעינא ליה ונשאת לו א"כ לא הי' הנשואין רע לה ולא הוה לה פגם משפחה א"כ מסתברא דרוב היא נשארת לו אשתו בעל כרחה דהא הי' ס"ד שגם מתחילה יוכל ליקח אותה בע"כ והבן זה.
<b>וראי'</b> ברורה לזה מצאתי בעזה"י מלשון הרמב"ם פ"א מהל' נערה הל' ג' שכתב וז"ל ואינו מוציא לרצונו לעולם שנאמר לא יוכל לשלחה כל ימיו עכ"ל הרי שכתב ואינו מוציא לרצונו למה לא כתב ואינו מוציא בעל כרחה לעולם דיהי' משמע אבל לרצונה יוכל להוציא אלא בוודאי טרם שנשאת לו נתן הקב"ה רשות בידה לאמור לא אחפץ בו ולא חל עליו העשה כלל כאשר דייקו חכז"ל אי אמרה לא בעינא ליה ליכא עשה כלל אבל משנשאת לו דחל עליו על המאנס העשה שוב יש עליו הלאו דלא יוכל לשלחה כל ימיו אפי' ברצונה חוץ אם זנתה דנאסרת עליו ודוק.
<b>וגם</b> ראי' מדברי רמב"ם פ"ג מהל' נערה הל' ה' שחקר אם היא מחייבי לאוין איך הדין וסיים וז"ל ולמה לא יבוא עשה וידחה את הל"ת בין במוציא שם רע בין באונס וישא זו האסורה לו שהרי אפשר שלא תרצה היא לישב ונמצא העשה והל"ת קיימין עכ"ל הרי שדייק בלשונו הקו' על הנשואין מדכתב וישא זו האסורה לו שמכח עשה דוחה ל"ת יהי' מותר למאנס לישא לחייבי לאוין ועל זה תירץ שיש בידה שלא תשב עמו היינו שלא תנשא לו אבל בודאי משנשאת לו אין בידה שתצא מעמו שלא יהי' עליו העשה של לו תהי' לאשה וגם הל"ת שלא יוכל לשלחה כל ימיו לכן החכים הרמב"ם להקשות למה אמרי' אפי' אם נשאת לו ונמצא אח"כ שהיא אסורה עליו בלאו דצריך לגרשה נימא באונס עשה דוחה לל"ת ואפי' לכתחילה יהי' מותר לו לישא אותה ועל זה תי' דמתחילה הי' בידה לומר לא בעינא לה והעשה והל"ת קיימין וממילא אם נשאה באיסור צריך לגרשה אבל בוודאי אם נשאת בהיתר אסור לו לגרש אפי' אם היא מרוצית אסור לו לגרשה כנלענ"ד.
<b>ומצאתי</b> בנב"י מהד"ת בא"ע סי' קכ"ט שחקר בד"ה ולכן דלכן מהני באונס שגירש אפי' אי אמרי' כל מילתא דאמר רחמנא לא תעביד אי עביד לא מהני יען דאם היא מרוצית לקבל גט ליכא איסור וכיון שמשכחת אצלה גירושין ברצונה ה"ה חל הגירושין שלא ברצונה אבל אם נשבע שלא לגרש כלל אז יהי' הדין דלא מהני הגט על כן החכימו תוס' דהוה איסור שבדה מלבו יעו"ש.
<b>ואני</b> אומר במכ"ת הקדושה והנוראה של הגאון ז"ל נהפוך הוא אי הדין דלא מהני אם גרש בעל כרחה ממילא אפי' אם גירש ברצונה לא מהני וצריך לומר דגירושין איתקש למיתה כאשר תי' התוס' למעלה בסוגי' וראיתי שהנב"י רוצה להביא ראי' מלשון הרמב"ם פ"ג מהל' נטרה ובמכ"ת נהפוך הוא שמשם ראי' דכל הקו' הי' שתהי' מותרת לו לינשא מכח עשה דל"ת ודוק.
<b>אך</b> ראה דהטור א"ע בסי' קע"ז כתב וז"ל המאנס שצריך לישא אותה אפי' היא חיגרת או סומא ואינו רשאי להוציאה לעולם אלא מרצונה עכ"ל והביא הב"י שהוא מגמ' כתובות דף ל"ט תני' אעפ"י שאמרו אונס כשיוציא הוא אין לה עליו כלום כשיוציא מי מצי מפיק לה אימא כשתוציא הוא אין לה עליו כלום הרי מבואר שברצונה יכול לגרש אותה וא"כ פלא דברי רמב"ם שכתב אינו מוציא לרצונו לעולם הי' לו לכתוב ואינו מוציאה אלא לרצונה או אינו מוציאה בעל כרחה לעולם וצע"ג וגם פלא שהנב"י חקר אי יוכל לגרשה ברצונה והביא ראי' מגמ' כתובות דף מ' אי אמרה לא בעינא ליה והרגיש דלמא משנשאת לא מהני מה שהיא מרוצית והוכיח מדברי רמב"ם והוא פלא איך הי' בנעלם ממנו ח"ו גמ' וטור וש"ע מפורש דליכא איסור לגרש אותה ברצונה וגם דלמא כיון שפסקי' דמהני הגירושין אפי' אם גירש בע"כ של האשה אז ברצונה מותר אפי' לכתחילה אבל אם נימא אי גירש בע"כ לא מהני ממילא הי' הדין דאפי' ברצונה לא יוכל לגרשה רק יען דפסקי' דמהני אפי' גרשה בע"כ כמבואר בטוש"ע שם ממילא פסקי' דברצונה יוכל לגרשה ולא ידעתי הפתרון למה מהפך הדברים ודוק.
<b>והא</b> לך לשון הרמב"ם בספר המצות מל"ת שנ"ח וז"ל הזהיר האונס שלא לגרש אנוסתו והוא אמרו לא יוכל לשלחה כל ימיו וזה הלאו כבר קדמו עשה והוא אמרו ולו תהי' לאשה וכן בארו בגמ' ממכות דף ט"ו שזה לאו שקדמו עשה ושם אמרו האונס שגרש אנוסתו אם מתה קודם שהחזירה או נשאת לזולתו לוקה שהוא לא קיים עשה שבה כמו שהוא שורש אצלינו ולא קיימו והתבארו משפטי מצוה זו בג' וברביעי ממכות עכ"ל כתב סתם שלא לגרש אנוסתו ולא כתב שלא לגרש אנוסתו בע"כ ודוק (ועיין בחינוך סי' תקנ"ז וסי' תקנ"ח ובספר יראים סי' קצ"ו וסי' קצ"ז) ויש לי להעיר עוד רק הזמן בוגד כעת.
<b>סימן</b> <b>מה</b> רב שלומים ורב ברכות לראש תלמידי הרב המה"ג החרוץ זרע קדושים כבוד הרב ר' נתן נטע קעלל נ"י אב"ד דק"ק שארבאגאד.
<b>אחד"ש</b> אתמול קבלתי מכתבך עם שאלתך בענין עלובה אשר בגד בה בעלה וכאשר יתן ד' בפי אותו אשמור לדבר להתיר חרצובות רשע וד' יהי' עמדי שלא אכשל בדבר הלכה ח"ו אבל אם לא יסכימו שני בעלי הוראות מפורסמים לא יסמוך על דברי.
<b>שאלה</b> לפני ד' שנים נשא איש אחד מגליל שלי אשה אחת מפ"ק וזה כמו חצי שנה נתודע לה שכמה שנים קודם חתונתו הי' לו נכרית אחת והרה היא לזנונים ממנו וגם לאחר חתונתו לא מש מאותה נכרית ויש לו שני ילדים ממנה ולא יכול לעזוב אותה נכרית על כן הלכה אשתו לבית אבי' לכאן ורוצית גט ממנו אבל אם גם היא לא תבא אליו עוד אמר בעלה שלא יתן לה גט ונפשה בשאלתה אם כופין אותו להוציא הגם שלפענ"ד הדין מפורש בא"ע סי' קנ"ד סעיף א' בהג"ה מי שהוא רועה זונות וכו' שכופין את הבעל להוציא את אשתו נפשי בשאלתו אם הדין כן בנידן שאלתינו עכ"ה.
<b>תשובה</b> הדבר צריך התבוננות רב לדעת לפסוק בזה גט בכפיה ואעתיק דברי אגודה שהביא הב"י בסי' קנ"ד שכתב וז"ל מ"כ בשם ספר אגודה פרק הבא ע"י פ"א בא מעשה לידי לאה טוענת על ראובן שהוא רועה זונות והוא כופר ופסקתי שאם תביא עדים שהוא כן יוציא ויתן כתובה אי בעית אימא קרא ואבע"א סברא ואבע"א גמ' קרא דכתוב אם תיקח נשים על בנותי גמרא דאמרי' הא דאפשר בסיפוקייהו ובנדון זה יאבד הון דגרע מכל הנהו דפרק המדיר עכ"ל ולכאורה נפלאת שפתח בתלת קרא סברא גמרא וסיים בתרתי קרא וגמרא ולא הזכיר סברא וצע"ג.
<b>אמנם</b> כנים דבריו כאשר אבאר בעזה"י דנפלאת לפום רהיטא דלמא מה שהשביע לבן ליעקב אם תקח נשים על בנותי היינו אם יקח עוד נשים ויביאם לביתו להיות לו לנשים כמו שנעשה בנותיו נשים ליעקב ולכן רמז אם תקח נשים על בנותי כי יקח איש אשה היינו להיות גברת הבית ועיין רמב"ן בפ' ויצא על פסוק ולבנותי מה אעשה לאלה שכתב וז"ל ואמר זה על דברי יעקב כי באתי אחריך לראות בנותי ומה אוכל לעשות להם טובה או לבניהם ועתה אטיב להן שתכרות ברית שלא תענה אותן ולא תקח עליהן נשים עכ"ל שלא יבואו נשים אחרות בבית אשר יהי' עינוי הן להבנים והן לבנותיו אבל לעולם אם יהי' חפץ יעקב לילך ולבעול אשה בביתה בתורת פילגש ולא תבוא לביתו ולא יהי' לבניה כמשפט הבנות והבנים בירושת יעקב על זה לא הקפיד לבן שיהי' נחשב לעינוי לבנותיו כיון שיעקב לא ימנע עונתו גם מהם וא"כ בנידן אגודה שבעלה לא יפחות לאשתו עונתה איזה תביעה יש לה עליו להיות נחשב לעינוי לפניה עד שנימא כופין אותו להוציאה וצע"ג.
<b>ועלה</b> בדעתי שאגודה קיצר בלשונו ועל רישא דקרא סמך דאם הקפיד לבן דווקא על אישות שלא יקח נשים אחרות הי' די אם אמר ליעקב אם תקח נשים על בנותי למה שאמר ג"כ אם תענה את בנותי אלא מתחילה הקפיד שלא יבעול אחרות בביתם אשר שם יאבד הונו כמו דכתיב רועה זונות יאבד הון ואח"כ השביע אותו שלא יקח גם נשים על בנותיו הגם שהמה יהי' ג"כ עובדות בברכת הבית אעפ"כ השביע אותו א"כ עיקר דברו אגודה סמוכין על לא תענה את בנותי ודוק.
<b>אך</b> מלבד שרחוק בשכל שלבן לא הכיר ביעקב מובחר שבאבות שהוא איש תם וישר ואין לו לפחוד שיעקב יהי' מריקים ופוחזים רועה זונות יאבד הון ומבלעדי זאת מפורש יוצא במדרש רבה פ' ע"א על פסוק הנ"ל וז"ל אמר ר' ראובן כולהון בנותיו הי' הבנות בנותי אם תענה את בנותי שלא תקח נשים בחייהון ואם תקח נשים על בנותי לאחר מיתתן עכ"ל הרי שלבן לא דבר עם יעקב רק שלא יקח נשים עוד הן בחיי בנותיו או אחר מיתתן ודוק.
<b>ולפ"ז</b> הדרה קו' לדוכתא דלמא לבן הקפיד שלא ימנע מבנותיו תשמיש הראוי להן כמבואר ביומא דף ע"ז דילפי' מכאן דמניעת התשמיש נקרא עינוי יעו"ש וגם השביע ליעקב שלא יקח נשים על בנותיו להיות גבירות הבית כמו בנותיו אבל מנ"ל ללמוד מכאן יען שבעלה מזנה עם זונה בביתה שכופין אותו להוציאה וצע"ג.
<b>ונ"ל</b> דאגודה דן מתחילה דלו יהי' שהאשה טוענת כנגד בעלה שנשא נשים אחרות אפי' בקדושין וחופה עכ"פ הוה עינוי בעיני אשה ראשונה דכתיב אם תקח נשים על בנותי וכיון שהיא נשאת על מנהג המקום שלא יהי' לבעל אלא אשה אחת עיין בטוש"ע בסי' א' או אחר חרם דר"ג א"כ זכתה האשה בזכות הנ"ל שלא תצרך לסבול עינוי זאת מבעלה שיהי' לו עוד אשה אחרת דהוה עינוי ועיין בסי' ע"ו סעיף ח' אבל מכל מקום יהי' רק הדין יוציא ויתן כתובה ואם לא ישמע להב"ד מותר לקרא לו עבריין וכן הא דאמר רבא ביבמות דף ס"ה דדווקא אפשר בסיפקייהו ואם לא יוכל לפרנס שניהם אסור לישא שני נשים אבל בודאי אם עבר ונשא שתי נשים אין כופין להוציא אותה רק אמרי' לו שמחייב להוציא אותה ואם לא נקרא עבריין עיין תוס' יבמות דף ס"ד ד"ה יוציא ובש"ע א"ע סוף סי' קנ"ד דאין כופין בשוטין דיש לחוש שיהי' בכלל גט מעושה ולכן הוסיף אגודה וכתב וז"ל ובנדון זה יאבד הון דגרע מכל הני דפרק המדיר עכ"ל ושם בפרק המדיר מבואר דכופין להוציא וכיון דזה גרע מהנך דפרק המדיר א"כ הוה הדין כאן דכופין להוציאה בשוטין וזה הוא הסברה אשר מזכיר אגודה וא"כ הוה הדין בנידן דידן כופין אותו בשוטין להוציאה ודוק.
<b>וראה</b> זה מצאתי בפי' הגאון מווילנא בא"ע סי' קנ"ד דכתב הרמ"א וז"ל אבל אם יש לו אשה בעבירה לכ"ע כופין בשוטין וכתב הגאון בס"ק ס"ה וז"ל דמפורש בהדיא בכתובות שם וכנ"ל דכל שמפורש בהדיא ודאי דכופין בשוטין וכן הנך דס"א ודס"ג ודס"י עכ"ל ובכלל סעיף א' נכלל דברי רמ"א בשם אגודה שכתב הרמ"א וז"ל אם יש עדות שראה אותו עם מנאפים או שהודה שכופין אותו להוציא עכ"ל א"כ אם בנידן דידן יש עדים כופין אותו בשוטין להוציא אבל אם לא הודה בדבר לפני עדים או שאין עדים כשירים המעידים שראו אותו עם מנאפים הגם שהיא אמרה שהודה לה אין כופין אותו להוציאה ודוק.
<b>ודע</b> שעדות זה צריך גביות ב"ד לדרוש מפי עדים כשירים זה שלא בפני זה דהוה כדיני נפשות כאשר העתיק הב"י דברי אגודה שכתב וז"ל גם אמרתי שיעידו העדים זה בלא לפני זה ויחקרו אותם בדרישה וחקירה כמו בכל דיני נפשות עכ"ל הרי הדבר מפורש והרמ"א קיצר בלשונו בסי' קנ"ד סעיף א' סמך על הכלל שצריך עדות גמור ודוק.
<b>וראיתי</b> במכתבו בסוף שכתב ששאל על נידן הנ"ל שגדול אחד השיב לו ואעתיק לשון מעלתך נ"י וז"ל נפשי בשאלתי אליו אם האמת כן יען שגדול אחד כתב לי שחילוק יש בין רועה זונות לכאן שאולי בכאן אית ליה שאין כופין עכ"ל פלא בעיני אם הגדול ההוא לא ביאר דבריו או מעלתך שכח להעתיק דבריו בביאור איזה חילוק יש לנידן דאגודה לכאן אם מחשבתו שיש חילוק אם יש לו עסק בזונות רבות וכאן יש לו זונה מיוחדת אחת היא אשר קשורה בו ככלב ולא נקרא רועה זונות זה אינו דעיין בסוטה דף ל"ז שדמות יעקב אמר ליוסף רצונך שתמחה מאפוד ותקרא רועה זונות יאבד הון הרי מי שעושה ביאת איסור אחת עם אשה זרה נקרא רועה זונות ועיין רש"י שם וכן בתנחומא שם ותהי' רועה זונות עכ"ל ועיין רש"י ורלב"ג במשלי כ"ט רעה זונות יאבד הון שמפרנס זונות או שנעשה חבר עמם יעו"ש ועיין עירובין שמועה זו נאה וזו אינה נאה יעו"ש ואולי מחשבות הגדול שהזכרת דבאגודה כתב וז"ל ודוקא שיש עדים שראו אותו עם מנאפים עכ"ל ולכאורה יפלא דהי' צריך לומר שראו אותו עם מנאפות המה הזונות וצע"ג על כן אפשר לומר דווקא אם הולך עם אנשים פוחזים הניכרים למנאפים כמו במכות דף ז' עד שיראו כדרך המנאפים ובתהלים ק' נ' אם ראית גנב ותרץ עמו ועם מנאפים חלקך היינו שמתחבר עם אנשים רעים הרודפים בזנות לעיני כל רואה.
<b>אמנם</b> לדעתי נהפוך הוא אפי' אם יש רק עדים שמתחבר עם מנאפים כופין אבל אם הוא באמת רועה זונות ומוליד זרים אשר בד' בגדו לית דין דנימא שאין כופין בשוטין ודוק.
<b>סוף</b> דבר הכל נשמע אם נמצאו עדים כשירים אשר יודעים להעיד לפני ב"ד אשר יחקרו אותם בדרישה וחקירה ונמצא שהוא נוהג אישות עם הזונה הנכרית (יתרו הב"ד בו לעזוב דרכיו הרעים ולא ישוב לאולתו עוד ועיין במג"א סי' קכ"ח ס"ק ס' ויקבל זה בת"כ ובשבועת הב"ד) ואם לא ישמע אליהם אז מותר לעשות כל טצדקאות לכפותו לגרש אותה אבל אם ליכא עדים אלא שהודה אמרי' אין אדם משים עצמו רשע ועיין בב"י ח"מ בשם המרדכי והגם שרמב"ם ורמ"א פוסקים אפי' אם הודה כופין להוציא וע"כ סברו אם הדבר מפורסם יוכל לעשות עצמו רשע לברר הספק או סברו דאשה הוה רק קנינו ועל ממון אדם נאמן לעשות עצמו רשע עיין ר"ן כתובות פרק המדיר אבל עכ"פ הדבר בסבך לדינא אי נאמן לעשות עצמו רשע ודוק ואם יסכימו עוד שני רבנים מפורסמים גם אני מצרף עמהם שכופין אותו גם בערכאות לגרשה כנלענ"ד בעזה"י.
<b>סימן</b> <b>מו</b> שנית להרב הנ"ל.
<b>אחד"ש</b> מכתבך קבלתי ואני מוטרד גדול ותל"י בתורה ועבודה אבל גם דאגות רבות שאינם יסורים של אהבה בעוה"ר ולכן אקצר ורק לאהבה שאתה תלמידי אשיב וגם העתקה מתשובה אשר נאבד אשלח לך ותשלח לי בחזרה אחר זמן.
<b>כתבת</b> להשיב על מה שהערותי על אגודה דלמא הקפיד לבן על יעקב שלא יקח עוד נשים להיות גבירות הבית כמו בנותיו להיות לצרור עליהם אבל אם יחפץ יעקב לבעול נשים בביתם ע"ז לא הקפיד וכתבת וז"ל ונלפע"ד שדברי אגודה נכונים שרק לשון אשה מורה על עיקר אישות כמאמר הכתוב לזאת וקרא אשה כי מאיש לקחה זאת ולא לשון נשים משורש אנש שהוא כאב וחולשה ואם יש לאיש נשים רבות רק על אחת שהיא עיקרו של בית שייך היטב לשון אשה וזה כוונת הפסוק בסוף פ' תולדות "וילך עשיו אל ישמעאל ויקח את מחלת בת ישמעאל בן אברהם אחות נבית על נשיו לו לאשה" שעשיו יען שראה כי רעות בנות כנען בעיני יצחק אביו על כן עשה קצת רצון אביו בזה שלקח את בת ישמעאל לו לאשה להיות גברת הבית על נשיו ואם לבן הי' מקפיד רק על אישות הי' אומר ואם תקח אשה על בנותי ועל שאמר ואם תקח נשים על בנותי מסתמא לא הקפיד על אישות שידע שחתנו לא יעשה זאת בשביל בניו והקפיד רק על עינוי עונה שלא יגרע לבנותיו על ידי נשים אחרות שיקח ושפיר הוכיח מכאן האגודה שרועה זונות מענה את אשתו עכ"ל.
<b>לולא</b> שאתה תלמידי לא השבתיך צא ולמד מכל תנ"ך תדע שתיבת אשה הוא על אחת ותיבת נשים הוא על רבות שלא תמצא מן שם אשה רבות ולא מן נשים יחידה והתורה אמרה על כן יעזוב איש את אביו ואמו ודבק באשתו בפי' רמב"ן לא שימלא רק תאותו כבהמה וחיה אשר הזכר יבוא על כל נקבה שימצא אבל במין אדם הזכר דבוק בנשותיהן עוזבים את אביהם ואת אמם ורואין את נשותיהן כאלו הן לבשר אחד עכ"ל ועיין עוד ברמב"ן על פסוק האשה אשר נתת עמדי לעזר ולהועיל יעו"ש ועיין בפסוק אם לא תאבה האשה ללכת אחרי וז"ל וטעם אם לא תאבה האשה אשר אדבר בה לכל הנשים אשר שם עכ"ל ועיין עוד ברמב"ן שם על פסוק ולבני פלגשים שהעיר רמב"ן מדכתיב ויקח אשה ושמה קטורה שאברהם לקחה לאשה ולא לפלגש יעו"ש וכלל כאשר תראה בכל התנ"ך תמצא הן תיבת אשה והן תיבת נשים בשני אופנים נשים אפי' לזנות בעלמא זונות גמורות אפי' בלשון רבים וגם תמצא אשה אשת חיל גברת הבית אפי' ולמה אאריך בחנם לברר ואשר אמרת בפי' הפסוק וילך עשיו עיין הרמב"ן כתב שם וז"ל אך לא עשה כראוי שיקח מבנות לבן אעפ"י שהוא אחי אמו ועוד הזכיר שלקח אותן על נשיו ולא גרש את הרעות כי הלך על תאות נפשו יותר מרצון אביו עכ"ל והתורה ספרה כי לקח בת ישמעאל על נשיו לאשה שתהי' גם היא אשה לא לפלגש אשר יוכל לגרשה אלא לקחה לו לאשה להיות כשאר נשיו אשר כל אחת היתה לו לאשה ובילקוט שם וז"ל על נשיו כאב על כאב תוספת על בית מלייא עכ"ל היא היתה תוספת על בית מלא כאב על כאב שגם היא לו לאשה וברבה גרס עוד וז"ל כוב על כוב תוספת על בית מלא עכ"ל פי' קוץ על קוץ שלקח עוד רשעה אחת לביתו אבל כולם שווים ועיין רמב"ן פ' וישלח על פסוק בשמת בת ישמעאל שקרה בשם אשתו ראשונה וז"ל כי היתה חביבה עליו בעבור שהיתה ממשפחתו ואינה רעה בעיני יצחק אביו עכ"ל ובכל זה הזכיר הכתוב אח"כ ויקח עשו את נשיו הכל בכלל נשיו לבד כי הי' כולם שווים במעלה אחת ועיין רש"י פ' ויגש על פסוק ובני רחל אשת יעקב וז"ל ובכולן לא נאמר כן אלא שהיתה עקרו של בית עכ"ל ורמב"ן לא ניחא ליה בזה כי גם לאה לקח לאשה ופי' משום שנזכרות בין השפחות כבדה הפסוק להזכירה שהיא אשת יעקב ולא שפחה וכן ביאר ביותר בפסוק אתם ידעתם כי שנים ילדה לי אשתי יעקב חושב רחל לעיקר יען שאותה רצה ליקח לאשה אבל לאה באתה לו בערמה והביא שמטעם זה נאמר אח"כ רחל אשת יעקב אבל הוא אומר יען שנזכרת בין השפחות ע"ש אבל מעולם לא נאמר יען שנזכרת באשה היתה גברת הבית אלא עיקרו של בית כי בעבורה התרצה להיות חתן לבן ועל ידה נתגלגל שלקח גם לאה ושתי שפחות ועיין ברמב"ן בפ' ויצא ויבא באהל רחל שחולק על רש"י שסובר דאהל רחל הוא אהל יעקב דכתוב בני רחל אשת יעקב ורמב"ן אומר שם הטעם יען דנזכרת בין השפחות דלאה עם רחל שניהם נשים יעו"ש ועיין רמב"ן פ' לך לך פסוק ויקרא פרעה לאברהם שכתב וז"ל וטעם ואקח אותה לי לאשה שהי' רצונו שתהי' זאת אשתו המולכת לא תהי' פלגש לו עכ"ל ראה דכתיב רק לקוחין לאשה ואעפ"כ הוה הפי' אשה המולכת ולא פלגש ובודאי אי אפשר שתהי' נשים רבות מולכות ואעפ"כ נאמר רק ואקח אותה לי לאשה ולא אמר ואקח אותה לי על נשי לאשה כי בתיבת אשה נכלל הכל כי רחוק לומר שהי' לו לפרעה נשים רק אשה מולכת לא הי' לו שלא נתן כתר מלכות על ראשה כמו באסתר שמלכה תחת ושתי שנותן הכתר מלכות על ראשה.
<b>ומאד</b> נפלאתי על עיקר דבריך שהבאת ראי' שלבן לא אמר אם תקח אשה על בנותי רק אמר אם תקח נשים היינו שידע שיעקב לא יקח אשה רק שמא יבעול נשים ויגרע עונות בנותיו עכ"ד ונפלאים המה הלא אם אמר לבן אם תקח אשה על בנותי הי' ההקפדה שלא תהי' האשה גברת הבית להשתורר על שאר נשיו כפירושך בעשו שלקח בת ישמעאל על נשיו לאשה להיות גברת הבית על נשיו אבל ליקח עוד נשים להיות שוות עם בנותיו מותר לו ליעקב ולבן לא רצה בזה לכן אמר אם תקח נשים על בנותי אפי' יהי' שוות להם לא אחפץ שיהי' עוד נשים בביתך אבל לעולם על זנות בבית אחר לא הקפיד לבן כמו שהערותי במכתבי הראשון שיש להעיר מנ"ל לאגודה דינו ודוק.
<b>ונהפוך</b> הוא עיין באונקלוס שמתרגם וז"ל אם תענית בנתי ואם תסב נשין על בנתי עכ"ל ותסב הוא נשואין וכן תרגום יונתן בן עוזיאל וז"ל אין תסגוף ית ברתי למעבד להן עלבנא ואם תסב על ברתי עכ"ל כתב ג"כ אם תסב היינו לקוחין לאשה ועיין תרגום על פסוק ויקח אשה ושמה קטורה אבל בעילת אשה לא הקפיד וגם ידע שלא צריך להזהיר ליעקב על זה כי הוא קדוש עליון ודוק.
<b>סוף</b> דבר כי תיבת נשים מורה רק על רבוי כאשר יאמר על רבים הזכרים אנשים כן יאמר על נקיבות רבות נשים ותיבת אשה מורה על נקיבה אחת ועל זכר יחיד איש ועיין רבה וילקוט על פסוק לזאת יקרא אשה ועל פסוק ויקח לו למך שתי נשים אחת שתהי' יושבת כאלמנה ואחת לתשמיש מקושטת כזונה.
<b>ושמחתי</b> מאד כי הבאת לי דברי חכם צבי בסי' קל"ג שכתב ע"כ דווקא שצריך התראה ואם יעמוד במורדו אז יש מקום שחידש אגודה דבריו ברוך שכוונתי לדעתו ומה שהערת על חקירתו שקשה בעיניו לדין אותה על שם סופו וכתבת וז"ל נ"ל שאין רק ממון נכלל בכלל הון אלא ג"כ כבוד ובריאות הגוף ויראת שמים כמאמר חכז"ל כבד ד' מהונך אל תקרא מהונך אלא מגרונך שבכלל הון ג"כ קול נעים ולפ"ז רועה זונות אינו נידון על שם סופו כי גם עתה אבד כבוד וכדומה עכ"ל לא ידעתי איך שגית א"כ הי' לו לשלמה לומר בלשון הווה רועה זונת מאבד הון למה אמר רועה זונות יאבד הון היינו בעתיד כי יתמסכן ע"י הזונות מהון הון עיקרו ממון דכתיב הון ועושר בביתו וכן דרשו חכז"ל בירושלמי פאה אם יש לך ממון אתה מחויב בטלית ותפילין אבל אי אתה מחויב להחזיר על הפתחים דכתיב מהונך ממון שלך מה שחננך אבל כיבוד אב כתוב כבד את אביך אפי' מחזיר על הפתחים ועיין בראשונים ומזה ילפי' על מצות לא יבזבז יותר מחומש דכתיב מהונך מקצת הון ולא הכל ולכן הצריכו חכמים לומר מגרונך הלא אפי' אם קוראים מהונך אעפ"כ צריך לכבד בכל מעלה אלא פשיטא דהון הוא ממון כמו בית והון נחלת אבות והוצרכו לומר מגרונך מכל מה שחונך ד' אחה"ע מתחלף אבל אי פי' הון אהי' בעצמו כל מעלה למה אמרו אל תקרא מהונך ועיין במדרש ודוק.
<b>ומה</b> שהערות איך יליף אגודה מן קודם מתן תורה ותרצת יען שהוא רק ילפותא על מילתא דסברא ילפי' יפה אמרת ועיין ברמב"ן בתורה על פסוק מלא שבוע הזאת דילפו בירושלמי אין מערבין שמחה בשמחה וכתב וז"ל סמך בעלמא ממנהגי הקדמונים קודם התורה אבל בגמ' שלנו לא למדוה מכאן ודרשוהו מויעש שלמה את החג עכ"ל משמע אפי' מילי דסברא לא ילפי' מן קודם מתן תורה אבל בנידן זה הוא רק גילוי הטבע כמו שאמרו על וימאן להתנחם שאין מקבל תנחומין על החי או מן ויחד יתרו גיורא עד עשרה דרי אל תבזה ארמאי באפיה יעו"ש היינו ללמוד מטבע אנושי זה בודאי ילפי' כחכז"ל לבא דאנשי' אנשי וכן ברבה פ' ויצא ויקרא יעקב לרחל וללאה וז"ל במקום רווח מתלא אמר בחקל דאית ביה איזגדין לאו תומר מילי דמסתירין עכ"ל ועיין ברבה וז"ל ומנין לאבל שבעה ר"א מייתי ליה מהכא ויעש לאביו אבל ז' ימים ולמדו דבר מן קודם מתן תורה יעו"ש ואין פנאי כעת להאריך.
<b>וגם</b> ראיתי מה שהבאת מן מכירי מנעורי הרב ר' וואלף נ"י שהשיג על מה שנתקשתי במ"ח חיו"ד סי' א' על מומר לערלות היכי משכחת לה ג' פעמים שכבר העיר על זה התב"ש בסי' ב' אתן תודה לו וכבר העיר בני הבח' החריף יעקב שלום נ"י בזה אבל העיקר הוא שפלא בעיני ע"י ההבדל שעשיתי שם הלא אם ימול עצמו אפי' בסוף ימיו לא עבר עבירה רק שהשהה עצמו מלעשות מצוה בשב ואל תעשה ולא דמי לחמץ כי שם עובר באמת בכל רגע ומה שחשבתי לתרץ ע"י שלא מל בנו וכן כתב ג"כ בתב"ש הוא רק דוחק בעיני דאין זה רק כאלו לא מקיים שאר מ"ע ועיין שבת דף קל"ג ובכל זה ימחול ליתן תודה להרב בעבורי.
<b>אחרי</b> שהודעתיך כי עגמה נפשי בקו' הנ"ל אמרתי להודיעך הערה לתרץ קו' הנ"ל דחכז"ל אמרו מומר לערלות ואמרתי דבאמת יש שני ערלות עור העליון והעור דפריעה וחכז"ל אמרו ביבמות דף ע"ג לא נתנה פריעה לאברהם אבינו רק אח"כ ביהושע כתיב שוב מול בני ישראל שנית והגם שאמרו בשבת במשנה מל ולא פרע כאלו לא מל דחידש הקב"ה אח"כ לעשות הברית בשני עורות ולא מקיים המ"ע אלא אם מל שניהם אבל מי שלא יחפץ לעשות המ"ע בעצמו לא בחיתוך ולא בפריעה נעשה מומר לערלות דעובר על שלא מל ועובר על שלא פרע והגם שנעשה הכל במניעה אחת אעפ"כ הוה בכלל מומר לערלות והגם שעדיין צריך בירור לא מנעתי מלהודיעך זה וקצרתי כי אין לשער המון טרדותי תמיד ד' ירחם עלי ואזכה ללמוד בנחת ולא בצער וגם לך יתן ד' כל טוב ע"ע הד"ש.
<b>סימן</b> <b>מז</b>
<b>שאלה</b> במעשה בשני אחים שהי' שותפים במסחר ובאו מיריד ולמחר נתעולל עליהם עלילה ברשע עד שמת אחד בו ביום מרוב הפחד ולא הניח זרע ובא האח לחכם העיר וגילה לו כי הוא יצרך לברוח להמלט על נפשו ע"כ אם לא יהי' החליצה למחר תהי' אשת אחיו המת עגונה והושיב החכם העיר ב"ד ביום המחרת ונעשה החליצה ואחר החליצה גזר בח"ח שהוא לא תנשא עד שתקבל מהב"ד כתב היתר לנשואין ועל העומדים שם גזר שלא יזכר על האשה שם חלוצה ואחר שעברו צ"ג יום מיום שמת בעל האשה שנחלצה באתה האשה לאשת החכם וגילתה לה שהיא תאמין בעצמה שהוא מעוברת מבעלה שמת כי הי' ליל טבילה ובעל אותה פעמים בלילה לפני מותו וכאשר הגידה אשת החכם זאת לבעלה אמר להגיד לה הלא עכשיו היא מעוברת ואח"כ תהי' מיניקת ואסורה לינשא וכאשר יעברו זמן מינקת תבוא לב"ד ובתוך הזמן נסעה האשה למרחוק ומת הילד כאשר הי' רבע שנה והיא נשאת לכהן ונעשה רעש גדול כי היא קבלה חליצה ואסורה לכהן וצריך להוציאה בגט.
<b>תשובה</b> הדבר נאחז בסבך החקירה והדרישה אם הכהן צריך לגרש אותה מטעם איסור חליצה ואשר יתן ד' בפי אותו אשמור לדבר בעזה"י.
<b>מראשית</b> אחקור על מעשה החכם שנתן חליצה קודם שעברו ג' חדשים הלא הרמ"א בא"ע סי' קס"ד סעיף א' כ' וז"ל וי"א דכל שחלצה בתוך ג' חדשים בין נמצאת מעוברת והפילה או לא נמצאת מעוברת הו"ל חליצה פסולה וצריכה חליצה אחרת מכל האחין ואם אין אחין אחרים יחלוץ זה אחר ג"ח שם בהגמ' עכ"ל וא"כ בנ"ד הגם דליכא אחים אחרים צריך האח החולץ לחלוץ פעם שנית ומאי פעל החכם שצוה לחלוץ בתוך ג' חדשים וצע"ג.
<b>ואמרתי</b> דבר עמוק בלב איש ואקדים דברי הגמ' ביבמות דף ל"ה החולץ למעוברת ר"י אומר אין צריכה חליצה מן האחין ור"ל אומר צריכה חליצה מן האחין יעו"ש י"ל למה לא בחרו לומר ר"י אומר החולץ למעוברת והפילה מהני החליצה ראשונה ור"ל אומר לא מהני וממילא ידענו אם צריכה חליצה אחרת או לא וצ"ע להבין ועיין רש"י דהוסיף וז"ל דהך חליצה מעליותא הוה עכ"ל וזה הי' לר"י לומר ורש"י יוסיף אין צריכה חליצה מן האחין עוד ק"ל הלא בלשון זה שבחרו יש לטעות דאפשר לחשוב דדווקא מן האחין לא צריכה חליצה אבל מאותו חלוץ צריך לחלוץ פעם אחרת אבל אם ינקוט חליצה ראשונה מהני אז אין מקום לטעות עוד וראה שרשב"א כ' וז"ל אינה צריכה חליצה מן האחין לאו דווקא נקט מן האחין שבין ממנו ובין מן האחין אינה צריכה חליצה עכ"ל הרי שהרגיש הרשב"א שיש לטעות שצריכה חליצה אחרת מן החולץ הזה אפי' לר"י רק פליגא אי צריכה חליצה מן האחין וצ"ע ומה שתי' הרשב"א דנקט לאשמעי' רבותא לר"ל דהוה חליצה פסולה וצריכה חליצה מן האחין דווקא הוא פלא הלא טוב לאשמעי' כח דהתירא שגם ממנו של החולץ לא צריכה עוד חליצה ויותר מזה קשה לשיטת הרמב"ם דפוסק שגם החולץ יוכל לחלוץ א"כ למה נקטו לענין האחין וצע"ג.
<b>ונלע"ד</b> לחדש דבר חדש בעזה"י דיש לחקור אם יש בחליצת מעוברת דין חליצה פסולה שבעבור כן דווקא אחין חולצין ולא הוא ועיין ברא"ש איך יהי' הדין אם אין כאן עוד אחין מי נימא שלא צריכה עוד חליצה מהך החולץ פעם שנית דהא ממנו כבר נפקע זיקתו בהך חליצה פסולה והוה כאלו אין כאן יבם כלל או נימא אם יש כאן אחין צריכים המה לחלוץ אבל אם אין כאן צריך הוא לחלוץ פעם שנית דלא נפקע ממנו זיקתו לגמרי רק נגרע כחו כנגד כח אחין אבל אם אין כאן אחין עדיין היא זקוקתו וצ"ע.
<b>והנה</b> אם נחליט שחליצה של מעוברת הוה דין חליצה פסולה דנאמר דניהו דאמרי' שחליצה מעוברת לא פוטר אותה לגמרי אבל עכ"פ הוה התחלת חליצה והוה כחליצה פסולה לענין שאם אין כאן אחין לא צריכה חליצה כלל אפי' לר"ל וא"כ כל פלוגתא של ר"י ור"ל הוה רק לענין אם צריכה חליצה מן האחין אבל אם אין כאן עוד אחין אינה צריכה חליצה עוד מן החולץ לכן נקטו לה כשהיתה מעוברת פלוגתתם לענין אחין אבל מיני' דידי' של החולץ פשיטא דלא צריכה חליצה כלל אבל אם הי' נקטו פלוגתתם אי חליצה ראשונה מהני או לא מהני אז היינו סוברים דר"ל צריכה חליצה אפי' מהחולץ ודוק.
<b>אמנם</b> הדבר קשה לומר כן דכיון דסובר ר"ל דבן אין לו ממעט מעוברת אז מסתבר דאין לחליצה מעוברת דין חליצה פסולה ועיין ברמ"א סי' ס"ג סעיף ה' דאל"כ לשמואל דסובר דחליצה פסולה פטרה נפשה לא תהי' צריכה חליצה עוד אלא עכ"ח דלא נפקע זיקתו של החולץ ואם אין כאן אחין צריך הוא לחלוץ שנית, וראה מה מתקו מדבש דברי תוס' בד"ה צריכה חליצה וז"ל לאו דווקא מן האחין ה"ה דלא נפקע נפקע זיקת החולץ עכ"ל.
<b>ולפי</b> הבנה פשוטה דדברי תוס' הנה כדברי רמב"ם או הוא או אחין וכן הוא בש"ע סי' קס"ד ודלא כרא"ש הי' לתוס' לומר ה"ה מן החולץ דלא הורע כוחו או לא הורע זיקתו כי ההבדל מבואר דאם כתבו דלא הורע הוא שלא נאמר שטוב לעשות החליצה משאר אחין והשמיעו דהוא עם האחין שווים בכחם לחלוץ אבל אי ס"ד דנפקע זיקת החולץ אז כבר א"א לו לחלוץ כלל אפי' ליכא אח אחר וצע"ג ולפמ"ש נכון מאוד דתוס' גילה דלא תטעה שר"ל מודה דאם ליכא אחין שלא צריך הוא לחלוץ פעם שנית דהא כבר נפקע כחו קמ"ל דלא נפקע זיקת החולץ ודוק.
<b>אך</b> א"כ הדרה הקו' דקשה אם יש לטעות בלשון זה דלא צריכה חליצה מן החולץ פעם שנית למה בחרו בלשון אי צריכה חליצה מן האחין ינקטו פלוגתתם על גוף החליצה אי היא כשירה או לא ואין כאן מקום לטעות וצע"ג (ומה שתי' תוס' עוד שם א"נ אחיו של מת קאמר נפלאת בעיני א"כ קשה ינקטו סתם ר"י אומר אין צריכה חליצה אחרת ור"ל אומר צריכה חליצה אחרת ונכלל בו בין הוא ובין אחיו ולא יזכירו כלל ב' תיבות מן האחין והוא פלא ונ"ל דלתי' הראשון יש עכ"פ קדימה לאחין אבל אם אחין של מת קאמר אז יש הברירה או הוא או שאר אחין ולכן נקטו זה הלשון ודוק ועיין רא"ש שכ' ג' תרוצים וז"ל והאי מן אחין לאו דווקא דה"ה נמי מצי איהו חלץ לה דחליצה קמייתא לאו כלום הוא ולא פקע זיקתו א"נ אחין של מת קאמר א"נ אע"ג דחליצה קמייתא לאו כלום הוא מ"מ הורע זיקתו והויא כאלו נתן גט ולא מצי תו חלוץ לה חליצה כשירה עכ"ל והנה בתי' הראשון קשה למה כ' ולא פקע זיקתו הי' לו לומר לא הורע זיקתו דגם אם לא נפקע עכ"פ יוכל להיות שהורע זיקתו ובתי' הג' יחדש דבאמת הורע זיקתו וצ"ע ולפמ"ש נכון דבזה מודה הרא"ש שגם לתי' הראשון יש להאחין דין קדימה רק שלא לטעות שאם אין כאן אחין לא תצטרך ממנו חליצה כלל דכבר נפקע זיקתו קמ"ל דלא ובתי' השני מחדש שיש לו דין שוה עם שאר אחיו ויכול לחלוץ אפי' אם יש כאן אחין ותי' הג' הוסיף שאם הוא יתן חליצה יהי' רק חליצה פסולה והגם שרא"ש פוסק כשמואל שחליצה פסולה פוטרת נפשה עכ"פ אם יש אחין צריכין המה ליתן חליצה כשרה ואם אין כאן אחין צריך הוא ליתן חליצה פסולה ועיין ברמ"א סי' קס"ד סעיף א' ובב"ש שם ודוק.
<b>היוצא</b> מזה דעדיין אין כאן חליצה פסולה אבל אם יחזור ויתן החולץ הזה חליצה אז יתהוה חליצה פסולה אבל אם יחלוץ א' משאר אחין אז אין כאן חליצה פסולה ובזה פליאה נשגבה בעיני על הב"ש בסי' קס"ד סק"ז שכ' דלשון רמ"א שכ' וז"ל וי"א דלא יחלוץ לה הוא אלא אחד משאר אחין עכ"ל וכ' הב"ש הוא לאו דווקא דחליצה פסולה צריכה לחזור על כל האחין יעו"ש והוא פלא בעיני שאם אחד משאר אחין יחלוץ לה לא הי' מעולם כאן חליצה פסולה דהא חליצה ראשונה לא נחשב לחליצה כלל רק אם החולץ יחזור ויחלוץ לה אז יהי' כאן חליצה פסולה ואולי כוונתו לפי מה שהביא הרמ"א בסעיף א' דעת המרדכי שגם זה נקרא חליצה פסולה ה"ה הי' לו לכתוב כאן שצריכה חליצה מכל אחין ודוק).
<b>ונלע"ד</b> לתרץ הקו' והוא דרמ"א בסי' קס"ד מביא בשם המרדכי דחליצה מעוברת יש לו דין חליצת פסולה וצריכה חליצה מכל אחין ולכאורה נפלאת מאוד הלא לר"ל לא הוה חליצת מעוברת חליצה כלל וא"כ יחלוץ לה א' משאר אחין ומעולם לא הי' כאן חליצה פסולה אמנם סברתו כך דלר"ל ממועט חליצה מעוברת מפסוק ובן אין לו עיין עליו אם יש לו ומפסוק הזה ממועט רק שהחליצה לא יתיר אותה לחוד ותמיד יש עלי' עין ב"ד עד שתלד אבל עכ"פ הוה חליצה פסולה כמו חליצה בשמאל ולפ"ז פלוגתתם אי צריכה חליצה מן האחין הכוונה מכל האחין דלר"י הוה חליצה כשרה אפי' ולא צריכה חליצה אפי' מן האחין וכ"ש שמן החולץ לא צריכה חליצה עוד דממנ"פ אם חליצה ראשונה כשרה פשיטא דלא צריכה ממנו עוד חליצה ואם נטעה שהיא חלוצה פסולה א"כ היתה צריכה חליצה מן האחין ולר"ל באמת צריכה חליצה מן כל האחין דהוה חליצה פסולה ולכן נקטו עיקר פלוגתתם לענין אי צריכה חליצה מן האחין ודוק.
<b>ובזה</b> מיושב פליאה נשגבה איך פסק הגהת מרדכי סוף גיטין שאם נחלצה בתוך ג' חדשים אפי' לא היתה מעוברת צריכה עוד פעם שנית חליצה איך נעלם ממנו דברי גמ' אשר הביא תוס' לראי' שאפי' מדרבנן אין צריכה עוד חליצה מדף מ"א יבמה שחלצו לה אחין בתוך ג"ח צריכה להמתין אבל אינה צריכה עוד חליצה וצע"ג ויותר פליאה בעיני הלא כל ראי' שהביא המרדכי שם המה מן התוספתא פ"ו דיבמות יעו"ש והלא שם בתוספתא באותו פרק כ' יבמה שחלץ לה יבמתה בתוך ג"ח צריכה להמתין עד סוף ג"ח עכ"ל ואיך ראה המרדכי חד תוספתא ולא ראה האידך דמהני החליצה בתוך ג"ח והוא פלא.
<b>אמנם</b> נ"ל דמרדכי סובר דבאמת ממנו כבר פקע זיקתו אם חליצה ראשונה היא חליצה פסולה לא יוכל עוד לחלוץ חליצה כשרה וחליצה פסולה כבר היתה רק אם יש כאן אחין צריכה חליצה מן כל האחין אבל אם כל האחין חלצו לה אז כאשר היתה מעוברת או אם אין לה אלא יבם אחד אשר חלץ לה כשהיא מעוברת אז באמת אין צריכה חליצה עוד כי מה יוסיף פעם שנית חליצה פסולה וכיון שכבר חלץ לה לא יוכל ליתן עוד חליצה כשרה וזה שחקר המרדכי שם אי יחלוץ לה החולץ פעם שנית או יחלוץ לה האחין הכוונה אם נאמר דחליצת תוך ג' לא הוה חליצה כלל אז יוכל לחלוץ לה האי חולץ ולא צריכה חליצה מן האחין אבל אי חליצה ראשונה הוה חליצה פסולה ממילא נדע דהאי חולץ לא יוכל לחלוץ עוד כי מה יוסיף חליצה פסולה אבל צריכה חליצה מן כל האחין וע"ז השיב המרדכי דדרש זה הוה דרש דאורייתא כיון שאינה עולה ליבום אינה עולה לחליצה והוה כחליצה מעוברת דג"כ ממועט יען שאינה עולה לחליצה ה"ה שאינה עולה ליבום וצריכה חליצה מן כל האחין וממילא שלא צריכה חליצה מן החולץ הראשון אבל בגמ' דף מ"א נקטו יבמה שחלצו לה אחין היינו שכל האחין חלצו לה בתוך ג"ח ובתוספתא שחלצו לה יבמה שאין כאן אלא יבם אחד אז בודאי לא צריכה חליצה עוד כי מה יוסף אם תקבל חליצה פסולה ודוק.
<b>ולפ"ז</b> מ"ש הב"ש בסי' קס"ד על הרמ"א שאם אין כאן אחין צריך הוא לחלוץ פעם שנית וכ' שהוא מבואר במרדכי ולפמ"ש זה אינו דמרדכי כ' זה בהשאלה אם נימא דחליצה ראשונה לא היתה חליצה כלל ממילא יוכל הוא ליתן חליצה כשרה אבל באמת דפסק המרדכי דחליצה ראשונה הוה חליצה פסולה אז מודה המרדכי אם אין כאן אחין לא צריכה ממנו עוד חליצה ודוק.
<b>וא"כ</b> בודאי הציל חכם העיר את העלובה מן חבלי עגונה דאם לא תהי' מעוברת ואין כאן אלא הך אח שחלוץ לה לא תצרך לקבל ממנו עוד חליצה ובפרט במקום עיגון יש לסמוך על דעת המחבר ועיין בט"ז שחולק על המרדכי וגם אנו הארכתי בחידושי להקשות שא"כ דהוה חליצה פסולה א"כ מאי הקשה הגמ' לר"ל למה פסולה לכהונה ועיין גיטין דף כ"ד בכל אופן יפה עשה החכם דבר בעתו ודוק.
<b>אמנם</b> לנידן שאלתינו אם הכהן צריך להוציאה לפום רהיטא משמע דלא צריך דהי' חליצה למעוברת וילדה ולד של קיימא דהא הי' חי ג"ח ומבואר להלכה פסוקה בש"ע א"ע סי' קס"ד סעיף ב' וז"ל החולץ ליבמתו ונמצאת מעוברת וילדה אם הולד של קיימא אין החליצה כלום הוא מותר בקרובותי' ולא פסלה מן הכהונה עכ"ל והוא ממשנה מפורשת וא"כ פשיטא אם נישאת לכהן שלא צריך להוציאה דאפי' לכתחילה מותרת לינשא לכהן וא"כ מאי הוה שהיא קבלה חליצה הא לא הוה חליצה כלל ואין ברעש שעשו ממש כמובן.
<b>ואחר</b> שירדתי לעומק העיון נ"ל שהוא רעש גדול והכהן צריך לגרשה ואשר יתן ד' בפי אדבר לפני יודעי דת ודין והמה יפסקו הדבר במתני' יבמות דף ס"ז ע"א בת ישראל שניסת לכהן ומת והניחה מעוברת י"ל למה נקט מתני' והניחה מעוברת שמשמע שבשעה שמת עברו מ' יום משעת הטבילה שאז אשה נקראת מעוברת שכבר נגמר יצירת הולד וגם נקטו והניחה מעוברת שלא יאכלו עבדים מפני חלקו של עובר שמשמע שכבר ניכר העובר אז לא יאכלו העבדים ולא נקטו רבותא יותר בת ישראל שניסת לכהן ומת לא יאכלו עבדים בתרומה שמא היא מעוברת ויש לעובר חלק לכן לא יאכלו עד שיעברו ג' חדשים ומכ"ש שנדע אם כבר היא מעוברת וצ"ע להבין.
<b>ונלע"ד</b> לחקור והוא דלכאורה קשה כיון דרישא איירי שיש לאשת כהן עוד בנים רק שחיישי' שמא יהי' העובר זכר ויש לו חלק לפסול העבדים מתרומה והא כל דבר אוקמי' אחזקה והלא עד עתה היו לעבדים הנ"ל חזקת היתר לתרומה ואיך נוציא אותם מחזקה מכח ספק וצ"ע אמנם לק"מ הלא חזקת היתר דמעיקרא כבר נפסק כיון שמת אדונם הכהן ויש ספק אם יש להם אדון חדש שהוא כהן או אדון זר ואין להם חזקה כלל דירושת הבנים הוה כאלו קנו עבדים בשוק ואם העבדים לבנים שכבר נולדו וממילא קנה אותם אדונים כהנים ומותרים בתרומה ואם המה לעובר הזר הוה כאלו קנו אותם אדון ישראל ואסורים בתרומה אבל חזקת היתר ממה שאכלו כבר תרומה בודאי נפסק דהא הוא מת ואין לו עוד קנין בהם ולכן העבדים אסורים בתרומה והבן זה מאוד.
<b>אמנם</b> לפ"ז יש לחדש דבר בעזה"י אם בשעת מיתת הכהן עדיין לא עברו על אשתו מ' יום משעת בעילה לו הגם שנתעברה עכ"פ עדיין הוה רק מיא בעלמא עיין דף מ"ט ולא נקרא עובר ועיין בש"ך ח"מ סי' ר"י שאפי' ירושה שבא ממילא לא קנה עד מ' יום דלא נקרא עובר וממילא בשעה שמת הכהן נפלו העבדים לפני הבנים שכבר המה בעולם ומותרין בתרומה דבכל אופן אפי' אם אמם מעוברת בכל זאת אין לעובר חלק בעבדים עדיין וממילא העבדים המה רק של בנים הקיימים והוים קנין כספו של כהן ואז אם יגיע יום ארבעים ויורש העובר בבטן אמו כפי חלקו ונפסק חזקת היתר שלהם בודאי אמרינן אוקמי העבדים אחזקת היתר שעד עתה היו מותרין לאכול מפני הבנים שכבר נולדו ועתה נולד הספק אולי העובר הוא זכר ואולי היא נקיבה ואז אמרי' אוקמי אותם אחזקת היתר ומותרין לאכול בתרומה ודוק וכן אם אין כאן בנים מכבר הי' מותרין העבדים לאכול בעבור המשפחה לכה"פ עד מ' יום ויש ספק אולי האשת כהן אינה מעוברת כלל ואוקמי העבדים אחזקת היתר ומותרין לאכול בתרומה עד שיהי' ניכר העובר ואז בין אם יהי' זכר או נקיבה אין עוד העבדים למשפחה ודוק.
<b>ולפ"ז</b> נכון מאוד לשון המתני' דהנה בבת כהן שניסת לישראל דכתיב בתורה וזרע אין לה ושבה אל בית אבי' כנעורי' ודרשי' פרט למעוברת ואמרי' לקמן שמותרת בתרומה אפי' אם נידן אח"כ שהיא מעוברת היא מקולקלת ממ' יום ואילך אבל לא מקודם וכ' הרמב"ם בה' תרומות פ"ח שעד מ' יום לא נקרא עובר וממילא שלא נקראת האשה מעוברת דהא אנן דרשי' בנעורי' פרט למעוברת והבן ולפ"ז נקט רבינו הקדוש דווקא שהניחה מעוברת דכבר עברו מ' יום משעת טבילה בשעת מיתתו אז לא יאכלו עבדים בתרומה מפני חלקו של עובר דאולי מיד בשעת מיתת אדונם נפלו לפני העובר ואסורין בתרומה ודוק אבל אם בשעת מיתת הכהן עדיין לא היתה מעוברת שלא עברו מ' יום אז בודאי מותרין באכילת תרומה אם יש כאן בנים בעולם מותרין תמיד לאכול ואם אין כאן בנים מותרין עכ"פ עד שיהי' ניכר דאוקמי אחזקה ודוק:
**(
<b>הג"ה</b> ואולי יש לומר דכל חזקה הוה דווקא אם דבר זה הי' ראוי להיות נשאר כן עד עולם כגון בנגע שהנגע ראוי' להיות נשארת בדמותה ותבניתה אפשר עד עולם וכן חזקת פנוי' וחזקת אשת איש וכדומה ראוי' להיות נשארת כל ימי חיי' אבל כאן שבאו לרשות יורשין הקיימים רק עד מ' יום ואיך נדון אח"כ שיהי' עבדים מותרין לאכול גם מאז והלאה הלא כל כח חזקה הוא דאמרי' שלא נעשה שינוי ונשאר כמקדם וכאן גם מקדם היינו אומרים שיש להאשה זרע בבטן מבעלה רק הזרע אינו מזיק עד מ' יום וממילא אחר מ' יום הזרע מזיק ואותן מ' כבר עברו ממילא והבן זה.)**
<b>ואוסיף</b> עוד דאפי' לשיטת העיטור וב"י בסי' ר"י בח"מ דסברו דגם קודם מ' יום זוכה העובר ניחא דקתני הניחה מעוברת דבעל העיטור כ' בפי' דדווקא אם ניכר העובר נחשב לולד אבל לא ניכר לא נחשב לולד ובודאי ניחא דקתני מעוברת ודוק.
<b>אך</b> יש להעיר דכאן לא אזלי' בתר חזקת היתר יען דאיכא למיקם עלי' דמילתא אם נמתין ט' חדשים אז נדע אם העבדים מותרין לאכול בתרומה דוגמת סברת מהרש"א בדף ס"ט שגמ' פריך וליחוש שמא נתעברה והקשה הנ"ל נוקמי אחזקה ותי' יען דאיכא למיקם על דבר זה לא אזלי' בתר חזקה יעו"ש וה"ה הכא דאיכא למיקם עלי' לא אזלי' בתר חזקה.
<b>אמנם</b> יש לחלק נ"ד מדברי מהרש"א דבשלומא לקמן אם נמתין ג"ח אז מבורר אם היא מעוברת ואסורה לאכול או אינה מעוברת ומותרת לאכול ובכה"ג לא סמכי' אחזקה דוגמא דלא סמכי' על חזקה היכא דאיכא לברורי אבל כאן בנ"ד דאיכא מחצה נקבות ומיעוט מפילות ויש רוב מלבד חזקת היתר אז במקום יש רובה וחזקה ואפי' ר"מ מודה דלא חוששין למיעוט נגד רוב וחזקה ועיין נב"י מהד"ת סי' קל"ט וא"כ איך אוסר ר"י ועכ"ח דאיירי המתני' באחר מ' יום דליכא חזקת היתר ודוק וכך אם אין בנים מקודם ואוכלים בשביל המשפחה לק"מ דיהי' אוכלים עוד עד ג"ח מכח חזקת היתר זה אינו יען דאיכא לברורי ולמיקם עלי' לא אזלי' בתר חזקה כסברת מהרש"א ודוק וראי' מר' ישמעאל בר"י דמתיר לאכול בתרומה דסמוך מיעוט דמפילות למחצה דנקבות והוה רוב וקשה נמתין ט' חדשים אלא פשיטא דאם יש כאן רוב לא צריך לאמתוני ורק בחזקה בלבד אין אנו מתירין אם איכא למיקם עלה דמילתא ועיין בנב"י א"ע סי' קל"ט ומכ"ש ברוב וחזקה שאז אפי' ר"י מודה ודוק.
<b>ובכל</b> זה עדיין יש להשיב על מה שחדשתי דבאופן הזה מותרין העבדים לאכול הלא תרומה תלי' בקנין כסף של כהן וא"כ כיון דלאחר מ' יום הוה העובר יורש ואין לאחיו עוד חלק ונחלה בחלקו ולא אזלי' בתר הרוב לענין ממון וממילא דלא מהני חזקת היתר של עבדים כיון דלענין הכסף נחשב העובר ליורש וה"ה לענין תרומה נפסקה חזקתם דאיך נעשה תרתי דסתרי אהדדי ודוק.
<b>שוב</b> התבוננתי דנכון מאוד דבלא"ה ק"ל איך ר' ישמעאל בר"י אומר דסמכי' מיעוט דמפילות למחצה נקבות וכן פי' התוס' רבנן דר"י סוברין דיש לעובר זכי' רק דאזלי בתר רוב וכן פי' הכ"מ דברי רמב"ם בפ"ח מתרומות יעו"ש ולכאורה אנן פסקי' דאין הולכין בממון אחר הרוב כשמואל בב"ב דף צ"ב וצע"ג אמנם לק"מ לפמ"ש התוס' בשמעתא דניפול דווקא להוציא מחזקת התופס לא אזלי' בתר רוב אבל באבידה אזלי' בתר רוב דליכא חזקת ממון כנגד הרוב ולפ"ז נכון דכאן יש רוב אולי נקבה או נפל וליכא חזקה כנגדו אזלי' בתר רוב ודוק ולפ"ז מכ"ש בקודם מ' יום יש ליורשים הקיימים בעולם חזקת ממון עד מ' יום וגם רוב שלא להוציא הממון מידם אז פשיטא דאזלי' בתר הרוב גם לענין כסף ומותרין לאכול בתרומה ודוק.
<b>ובמ"ש</b> יש לי הערה חדשה לפי מה דפסקי' כר"ל דחליצת מעוברת ויבום מעוברת לא מהני ולכאורה י"ל זה דווקא אם הי' היבום או החליצה אחר מ' יום דאז כבר האשה נקראת מעוברת והזרע נקרא עובר אבל קודם מ' יום לא נקראת מעוברת והזרע לא נקרא עובר מהני החליצה או היבום דחולץ למעוברת נקטו ר"י ור"ל דמשמע בשעה שקבלה החליצה היתה מעוברת ולא מצאתי מי שהעיר על חקירה זו אך זה אינו דיבום תלי' במי ששמו מחוי כדכ' התוס' בהחולץ דף ל"ה גם זה שכבר נקלט הזרע אין שמו מחוי ודוק.
<b>אך</b> הלשון החולץ למעוברת הוא משולל הבנה ויותר נפלאת לשון המשנה החולץ ליבמתו ונמצאת מעוברת וילדה י"ל דהי' לתנא לומר החולץ ליבמתו ואח"כ ילדה ממילא ידענו דהיתה מעוברת דא"א להוליד בלי עיבור מקודם וגם נכלל בו בין שיודע היבם שהיא מעוברת או אפי' לא ידע עיין בתוס' ולמה האריך בלשון ונמצאת מעוברת וצ"ע.
<b>ונ"ל</b> דרמז רבינו קדוש בחכמת לשונו דין גדול דדוקא אם נגלה לבסוף שבשעה שחלץ היבם כבר היתה מעוברת דעכ"פ הי' נקלט הזרע אז הוה הדין אם הולד בר קיימא שלא נאסרו הקרובים זע"ז וכן בסיפא שכנס את יבמתו ונמצאת מעוברת שחייבין בקרבן ובספק בן ז' או בן ט' חיוב אשם תלוי יען דכבר היתה מעוברת ולא צריכה חליצה ויבום אבל אם קבלה חליצה או נתיבמה בתוך ב' ימים אחר מיתת בעלה ונתעברה ביום ג' מזרע בעל הראשון אשר הופקד בקרבה היא בת יבום וחליצה אעפ"י שיש לה במעי' זרע בעלה דבשעת יבום וחליצה לא היתה מעוברת והיתה מחויבת ביבום וחליצה דהא עדיין אין לבעלה שמת זרע שנקרא עובר ועיין בתוס' לקמן ורמז המשנה דווקא ונמצאת מעוברת שנתגלה שבשעת חליצה היתה מעוברת כמו ונמצאת איילונית שהוה הפי' שגם בשעת כניסה היתה איילונית אבל אם אח"כ נתעברה מזרע בעל הראשון לא הוה הדין כמ"ש במשנה הנ"ל אבל אם הי' נקט ואח"כ ילדה הוה במשמע אפי' נתעברה אחר החליצה מזרע של בעל הראשון ג"כ פטורה מיבום וחליצה וכן בחרו ר"י ור"ל לומר החולץ למעוברת דעכ"פ היתה מעוברת ולא אם זרע בעלה הופקד אצלה כנלע"ד.
<b>ואל</b> תתמה על החפץ שקרבתי לחדש כזאת דמצאתי שהגאון הנב"י במה"ק סי' ס"ט רצה לחדש שאפי' אם נתיבמה או נחלצה אחר ג"ח אשר בודאי כבר הי' נגמר צורת הולד קודם היבום וחליצה אעפ"כ כיון בשעה שמת הבעל לא הי' כבר נקלט הזרע א"כ בשעה שמת האיש לא הי' לו זרע ונקרא ובן אין לו אעפ"י שהולד הזה יורשו אעפ"כ האשה חייבת ביבום ולכן לא ממתין ביבום רק עד צ' יום ולא צ"ג ימים דאפי' אם נתעברה אחר מיתת בעלה היא חייבת ביבום יעו"ש ודבריו נפלאים בעיני דעכ"פ איך ייבם אותה אחר ג"ח הלא אז כבר היא מעוברת מזרע בעלה ואין שמו מחוי מישראל עיין תוס' יבמות דף ל"ט וגם כיון שהיא נתעברה איך הוא יקים זרע לאחיו הכי אפשר שתתעבר מן היבם אם היא כבר מעוברת ועכ"פ צריך להיות ראוי' להתעבר עיין תוס' יבמות דף כ' אבל בנ"ד שבשעת יבום לא נקלט זרע בעלה אז הוה ודאי עדיין שמו מחוי עיין מג"א ה' יהכ"פ וגם אפשר שתתעבר מן היבם ומהני היבום ונתחייבת ביבום ומהני חליצה ודוק.
<b>היוצא</b> מזה בנידן שאלתינו אשר נגלה שהי' החליצה ביום ב' של מיתת בעל האשה ולא הוכר עוברה עד יום צ"ג א"כ הי' החליצה טרם שנקלט הזרע בעלה והי' מהני החליצה ונפסלה לכהונה דדווקא אם נמצאת מעוברת בשעת חליצה וילדה ולד של קיימא אינה נפסלה לכהונה דעל מעוברת בולד של קיימא לא חל שם חליצה אבל אם לא היתה בשעת חליצה מעוברת חל שם חליצה ודוק.
<b>והגם</b> שנב"י שם כתב שלא לחדש חומרא על האשה להצריך חליצה הגם שהוא איסור דאורייתא וכאן אנו דנין על איסור חליצה לכהן שהוא מדרבנן אם תידק תראה ההבדל שבנ"ד לא הי' נקלט הזרע בשעת חליצה וכבר קבלה חליצה ועיין בב"ש סי' קס"ד ס"ק ו' היכא דכבר חלץ לה אפי' מת היבם והולד מת תוך ל' תצא מכהן הגם דפסקי' כרבנן דמדאורייתא ולד מעלי' הוה כ' וז"ל ואפשר אין לדמות ריעותא זו לשם (בסעיף ז') דאיכא כאן מראית עין דחלץ לה והשתא נשואה לכהן גרע טפי עכ"ל וק"ו בנ"ד כנלע"ד.
<b>ואגב</b> גררא אעתיק דבר מחידושי יבמות דף ל"ו גמ' אלא אמר רבא הכי קאמר הכונס יבמתו ונמצאת מעוברת הר"ז לא תנשא צרתה שמא יהא ולד בן קיימא וביאת מעוברת לא שמה ביאה וחליצת מעוברת לא שמה חליצה והולד אינו פוטר עד שיצא לאויר העולם נפלא בעיני להבין זה מלשון (א) למה לי הטעם דחליצת וביאת מעוברת לא שמה ביאה ונא שמה חליצה תיפוק לי' שמא יהי' הולד בן קיימא והולד אינו פוטר עד שיצא לאויר העולם וכי תימא שלא קשה דהגם אי הולד אינו פוטר יהי' הביאה פוטר אותה דהא כבר כנס היבם אותה לכן אמר שביאת מעוברת לא שמי' ביאה זה אינו דא"כ דהי' לרבא למימר כמו בברייתא שאין ביאה וחליצה פוטרה אלא ולד פוטרה אותה שתורה לא אמר פיטור יבום וחליצה רק אם לא יוכל להיות פיטור ולד אבל במקום שיכול להיות פיטור ולד אז אין יבום וחליצה פוטר וא"כ קשה למה נקט רבא שביאת מעוברת לא שמה ביאה תיפוק לי' שאין יבום פוטר אלא הולד פוטר וצע"ג (ב) עוד ק"ל איך שייך לומר והולד פוטר הלא בתורה כתיב "כי ישבו אחים יחדיו ומת אחד מהם ובן אין לו לא תהי' אשת המת החוצה" א"כ גילה התורה כי ימות איש ובן אין לו אז אשת המת אסורה לעולם רק אחת משתים יעשה לה או יבום או חליצה אבל אם יש לו בן לא התחיל מעולם שום איסור על אשת המת וא"כ איך שייך ולד פוטר הלא מעולם לא נאסרה אשה זו ולא צריכה פיטור בשלומא יבום וחליצה נקרא פוטר יען שמקודם היתה מחויבת ליבום או לחליצה אבל במקום שיש בן לא חל חיוב ול"צ לפטור וצע"ג להבין (ג) עוד פלא בעיני מנ"ל דין זה שולד אינו פוטר עד שיצא לאויר הלא כיון דהיא מעוברת ויש למת בן ממילא היא מותרת מיד ואין לומר דלא נקרא עובר בן רק משעה שיצא לאויר עולם נקרא בן (כמו שהערותי בתוס' ד"ה והא ליתא יעו"ש) דזה אינו דהנה בב"ב דף קמ"א אמרי' דעובר שהוא בכור אינו נוטל פי שנים יען דכתיב יכיר או מדכתיב וילדו לו ולמה לא אמרו יען דכתיב בן אהובה ובן השנואה ע"כ משמע דעובר נקרא בן וא"כ כאן דכתיב ובן אין לו והא עובר הוה בן ותהי' אמו מותרת מיד והוא קו' גדולה.
<b>ונלע"ד</b> ליישב והוא דבדף כ"ב דרשי' ממזר פוטר מיבום דדרשי' עיין עליו מדלא כתיב ובן אן לו רק כתיב ובן אין לו והתיו"ט נתקשה מאוד על דרש זה דמאי חסר בזה דכתיב אין לו ותי' דהוה אסמכתא יעו"ש ולדעתי יפלא עוד הלא אן הוא משורש מאן עיין קדושין דף ד' והוא מורה על דבר שיוכל אדם לעשות ולא רצה אבל בדבר שחסר לאדם שאין בידו דבר זה אז נקרא אין לו שדבר זה אינו בידו ועי' רש"י קדושין שם מאן בלעם שהוא ממאן שאין רוצה לילך וא"כ איך יוכל התורה לכתוב ובן אין לו הלא הוא אינו ממאן בבן רק שלא הוליד בן וחסר לו הדבר והוא פלא להבין.
<b>אמנם</b> נראה דדבר גדול רמזו חכז"ל דבאמת ממזר הוא זרעו כוחו ואונו רק הוא זרע פסול ולא יבא בקהל ואין איש ישראל יחפוץ להניח אחריו בן זה ואינו מייחס עצמו להקרא שמו עליו ואם התורה חפצה שדווקא בן אשר אביו מתייחס בו הוא יפטור מיבום א"כ הי' ראוי שתורה תכתוב ובן אן לו אשר מרומז הגם שיש לו בן אבל כיון שאביו ממאן בו יבמה יבא עלי' ומכ"ש כשאין לו בן כלל ומדכתיב ובן אין לו משמע שאין לדון אם האיש המת מחשב לזרע זה לבן ומייחס בו או לא שהתורה דברה לב"ד או לכל ישראל עיין עליו אם יש לו בן וכאשר נמצא שאין לו בן כלל אז לא תהי' אשת המת החוצה אבל אם יש לו בן אשר עכ"פ אצל העולם יחשב לבן אעפ"י שאביו ממאן בו אעפ"כ אשה פטורה וא"כ ממזר פוטר מיבום והבן וכן שם קדושין דף ד' הא ראינו שיש לאדון עוד על שפחה העברית כח כסף דהא בכסף מקנתה יכול לייעד אותה ולא צריך מחדש כסף קדושין אבל אם האדון לא מייעד אותה ממילא הוא ממאן באותו כסף ולא יחפוץ בו והי' ראוי' שתורה יכתוב ויצאה חינם אן כסף שאדון ממאן באותו כסף אשר ראוי' לקנות אותה על ידו אבל יען שהתורה חפצה להשמיע שאין כסף לאדון זה אבל יש כסף לאדון אחר ומנו אב ואם הי' כתיב אן כסף הלא יש גם בכח האב למאן שלא יחפץ בכסף הנ"ל ולא מייעד אותה לאיש אחר לכן כתוב אין כסף שאדון לא יוכל לבקש ממנה כסף ואדון אחר יוכל לבקש אם ירצה והבן וכן בבת כהן אם יש לה זרע פסול אם הי' כתיב וזרע אן לה ושבה אל בית אבי' הי' במשמע כיון שיש לה זרע אשר מאנה בו ולא רוצית להתייחס בו היא שבה אל בית אבי' כנעורי' לכן כתב התורה וזרע אין לה עיין עליו אם אנו רואין שיש לה זרע הגם שאצלה לא נחשב היא אסורה בתרומה והבן וכן בב"ב פ' יש נוחלין לענין נחלה דאי כתיב ובן אן לו הוה במשמע הגם שיש זרע כיון שממאן בו ולא נחשב אצלו לבן אז יש להבת הנחלה כתב התורה אין לה שדווקא שגם זרע זרע אין כאן אבל אם יש זרע זרע היא הבת אינה נוחלת כיון שאצל העולם נחשב הזרע זרע כזרע והבן זה כי אקוה שכוונתי אמת גמור בעה"י.
<b>ועתה</b> אשוב אשמור דרכי לפ"ז דתורה כתב ובן אין לו לרמז שלא נלך אחר מחשבות ורצון המת רק כפי ראות עיני הב"ד או עיני העדה א"כ דרשי' גם חומרא אם האשה מעוברת ולא ידענו עצומי' בבטן המלאה אם הוא נפל אשת בל חזו שמש שמעולם לא הי' ראוי להיות בר קיימא או פן אולי יקראו אסון טרם הושלך מרחם אמו זה לא נחשב אצלינו לבן ויש לעיין עלי' שלא תנשא ולא תתייבם עד שנדע אם הולד בר קיימא כי התורה דן על ראות עינינו ולא על רצון המת ולכן לא מהני חליצה ויבום לר"ל הגם שהפילה לבסוף יען שבשעת חליצה ויבום הי' אצלינו בספק לא מהני אותו חליצה ויבום והבן זה וראי' לזה דאל"כ למאן דס"ל בב"ב דף קמ"א דעובר אינו יורש ואפי' ירושה דבא ממילא יעו"ש וא"כ נימא שהבת תהי' יורשת הגם שנולד אח"כ בן דבשעה שמת לא הי' לו בן אלא פשיטא דדרשי' עיין עליו להמתין עד שנדע אם תלד נקבה או זכר דגם זה בכלל עיין עליו ודוק.
<b>ולולא</b> דמסתפינא הייתי אומר דמרומז בתורה דכתיב "ובן אין לו לא תהי' אשת המת החוצה יבמה יבא עלי'' ולכאורה הי' ראוי לכתוב בהיפך יבמה יבא וגו' ולא תהי' אשת המת החוצה דהלא ראינו אם ליכא כאן יבם באמת מותרת לשוק ועכ"ח עיקר הלאו דלא תהי' אשת המת החוצה הוא יען דאיכא כאן עיכוב המצוה של יבום וחליצה וא"כ ראוי' להקדים מצות יבום ואח"כ הלאו דלא תהי' אשת המת החוצה ואין לומר דאם נכתב בהיפך הי' מקום לטעות דגם אחר היבום ומת היבם או שנתגרשה היא אסורה לשוק זה אינו באפשרות דלא נקראת עוד אשת המת רק אשת היבם דהא כתיב ולקחה לו לאשה דמינה דרשי' בדף ל"ט כיון שלקחה הרי היא אשתו ודוק וא"כ פלא למה הקדים התורה מתחילה הלאו דלא תהי' טרם שהודיע המ"ע של יבום וצע"ג.
<b>ולפמ"ש</b> נכון דתורה מרמז במעוברת שאז נשאר לא תהי' אשת המת החוצה הגם שאינה ראוי' ליבום אעפ"כ נשארת יבמה שאסורה לשוק ואם לבסוף הפילה יתקיים יבמה ובא עלי' ודוק וגם אין מקום לטעות לאמור דחליצה אינה מותרת לשוק יען דלא היתה לשום איש ונקראת עוד לא תהי' אשת המת החוצה זה אינו דחליצה במקום יבום הוא וכמו שיבום מתיר ה"ה חליצה מתיר לשוק ולמה הקדים התורה לא תהי' אשת המת החוצה קודם מצות יבום וחליצה רק דתורה מרמז שלפעמים בא מתחילה לא תהי' אשת המת החוצה הגם שעדיין אינה מותרת ליבם כגון מעוברת שלא תנשא ולא תתייבם ודוק.
<b>ולפ"ז</b> ניחא ב' קו' אחרונים למה צריך פיטור כלל כשהיא מעוברת הלא לעולם לא נאסרת וגם למה הולד אינו פוטר עד שיוצא לאויר עולם הלא עובר נקרא בן ולפמ"ש גבי יבמה יש דין אחר דלפני הב"ד לא נחשב לבן עד שיצא לאויר עולם וממילא נכון דשייך אצלה לומר ולד פוטר שעד הלידה לא תנשא ולא תתייבם כי בשעת לידה הולד פוטר אותה אבל עד הלידה היא יבמה לשוק והבן זה.
<b>וד'</b> האיר עיני לברר הדבר בעזה"י דבר חדש מאוד דלפי מה שהערותי למעלה מוכח מסוגי' דב"ב דף קמ"א דעובר נקרא בן א"כ נשאר פלא להבין דברי תוס' בד"ה ובן אין לו והא לית לי' דכ' אבל בבן קיימא לא א"נ כשהוא בר קיימא נפקא לי' מלא ימחה פרט לזה שאין שמו מחוי עכ"ל וקשה להבין תי' ב' של תוס'.
<b>ונ"ל</b> דהנה הר"י מגאש בב"ב דף קמ"ב הקשה קו' נפלאה כיון דפסקו דעובר אינו יורש אפי' ירושה דממילא וא"כ למה איצטרך וילדו לו למעט שעובר לא קנה פי שנים תיפוק לי' אפי' חלק פשוט אינו יורש עוד הקשה למה צריך הגמ' טעם שבעבור כך נקט המתני' בן יום אחד נוחל ומנחיל אבל עובר לא יען דעובר מיית ברישא תיפוק לי' דעובר אינו יורש והמה ב' קושי' גדולות ותי' שם וז"ל ואתחזי לן בפרוקא דהאי קו' דהאי דאמרו רבנן עובר לא קנה עד שיולד ה"מ בעובר חי דאתי לכלל לידה ודייקא נמי מדאמרי' עד שיולד דאלמא בעובר שהוא חי ועומד ללידה הוא דאמרי' לא קנה עד שיולד ויצא לאויר עולם אבל לעולם עובר שמת במעי אמו מכיון דמית ונתברר שאינו עומד ליולד ולצאת לאויר עולם איגלאי מילתא למפרע דמשעה שנוצר ונכנס בו נשמה נעשה אדם וקנה חלקו בירושה שהרי אינו עומד ללידה שיתלה הדבר עד שיולד וכיון דבעובר שמת במעי אמו מודה רבנן דקנה הרי קאי יהב רב ששת טעמא משום דאיהו מיית ברישא הא אלו מתה היא ברישא קנה ומר ברי' דר"י נמי קאי יהיב טעמא דכתיב וילדו לו הא לשאר מילי דלא כתיב בהו וילדו לו כיון דמת במעי אמו אגלאי מילתא למפרע דקנה ואפי' לרבנן הדין הוא פירוקא ומסתבר דדייק עכ"ל.
<b>היוצא</b> לנו מדבריו דעובר במעי אמו הראוי' להתקיים ולצאת בסוף לאויר עולם לא נקרא אדם עד שיצא לאויר עולם וממילא שאינו קונה ירושה עד שנולד אבל בעובר שנעשה נפל במעי אמו הוא נקרא בבטן אמו מיד אדם וצריך קרא וילדה לו דלא קנה חלק בכורה ודוק וכן משמע שיטת התוס' בב"ב דף קמ"א בד"ה תינוק בן יום אחד דנפל יורש במעי אמו יעו"ש (ואולם רוב שיטות ראשונים חולקים דעובר אין לו קנין כלל וכן נפסק בח"מ סימן רע"ח ועיין בסמ"ע שם).
<b>ולפ"ז</b> יובנו דברי תוס' בד"ה ובן אין לו בתי' הראשון סובר התוס' יען דמצרכי' וילדו לו לענין בכורה עכ"ח לשאר דברים נקרא אפי' בר קיימא ג"כ אדם ולכן לא מהני ביאה וחליצה אם לבסוף ילדה בן קיימא אך אם נימא כשיטת הר"י מגאש דדווקא אם נולד לבר קיימא לא קנה העובר רק נפל נקרא יורש במעי אמו וא"כ בבן קיימא לא נקרא אדם קודם לידה ומכ"ש שלא נקרא בן וקשה למה לא פליג ר"י גם אם הולד בן קיימא יהי' מהני מקודם ביאה וחליצה לכן כתבו תוס' דעכ"פ לא הוה שמו מחוי ודוק.
<b>ולכאורה</b> להר"י מגאש קשה לי א"כ למה נפל אינו פוטר כיון שלא נולד הי' בטן אמו עולמו וא"כ כמו שנחשב לבן אצל ירושה ה"ה יהי' נחשב בן לענין יבום ולא יהי' נקרא ובן אין לו וצ"ע אמנם לק"מ דגבי יבום כתיב ולא ימחה שמו בישראל וכיון שהוא נפל עכ"פ שמו של המת מחוי ולכן תלי' ביבום בולד בן קיימא ודוק כנלענ"ד אבל קו' ראשונה עדיין קשה למה נקט רבא ביאת מעוברת לא שמי' ביאה וראה פלא בתוספתא ביבמות וז"ל העוש' מאמר ביבמתו ונמצאת מעוברת הר"ז לא תישא צרתה עד שיודע שהוא עובר בר קיימא שאין הולד פוטר עד שיצא לאויר עולם עכ"ל ולא נקטו כלל דביאה של מעוברת לא מהני ודוק ודברי רש"י שפי' אפי' לר"י הוא מחוסר הבנה אצלי וכעת צע"ג ועוד ק"ל למה נקט רש"י הטעם דל"ש כאן איגלאי מילתא תיפוק לי' דבבר קיימא גם ר"י מודה דדרשינן ובן אין לו עיין עליו מדכתיב ולא ימחה שמו בישראל וצע"ג כעת.
<b>סימן</b> <b>מח</b>
<b>שאלה</b> אירע ביבמה שקבלה חליצה בתוך ג' חדשים למיתת בעלה ואח"כ נתגלה שהוא מעוברת אבל לא ילדה בן קיימא ומת היבם החולץ ואח"כ נשאת לכהן ואם צריך להוציאה או לא.
<b>תשובה</b> הדבר צריך התבוננות רב כי לא פירש בדברים אם ילדה נפל שלא הי' בודאי בר קיימא או ילדה ומת בתוך ל' יום באופן שילדה נפל ברור הוא דצריך להוציאה אבל אם מת בתוך ל' יום קרוב הדבר שג"כ צריך להוציאה וד' יאר עיני בתורתו.
<b>ואקדים</b> במתני' ביבמות דף ל"ה החולץ ליבמתו ונמצאת מעוברת וילדה בזמן שולד של קיימא הוא מותר בקרובותי' וכו' אין הולד של קיימא וכו' לכאורה יש כאן כדבר שפתים וכך הו"ל לרבי לשנות בלשון קצרה החולץ ליבמתו ונמצאת ילדה ולד של קיימא מותר בקרובותי' וכו' הפילה אסורה לקרובותי' כמו דר"י ור"ל נקטו לשון הפילה וצע"ג.
<b>ונ"ל</b> דלשון חכמים מחכים ודבר גדול רמז רבינו בלשונו הטהור דהנה בודאי אם הולד הי' בן ה' או בן ח' חדשים הוה נפל ולא הוה ולד אפי' מדאורייתא אבל אם לא ידעי' אם כלו לו חדשיו ולא חי ל' יום אבל נגמרו סימניו הוה מדאורייתא ולד מעלי' ועיין בתויו"ט פ"ה מנדה ועיין בב"י א"ע סי' קנ"ו וקס"ד ולפ"ז אם הי' רבי שונה בסיפא הפילה אסורה לקרובי' ופסולה לכהונה יש לטעות דווקא אם הי' נפל שאפי' מדאורייתא לא הוה ולד שם אסרו חכמים לקרוביה ולכהונה אבל אם ילדה אפשר שכבר כלו לו חדשיו שאז מדאורייתא נחשב לבר קיימא לא אסרו לקרובי' ולכהונה יען מדאורייתא הי' ולד מעלי' לכך שנה רבי וילדה ומפרש אח"כ אם הולד בר קיימא אז אינו אוסר אבל אין הולד בר קיימא אם אין יודעין בודאי שהוא בר קיימא כגון שמת בתוך ל' יום אפ"ה אסורה לקרובי' ולכהונה הגם שכל איסור קרובים ופסול לכהונה הוא בחלוצה דרבנן ויש לטיבותא מדאורייתא נחשב לולד שלא פעל החליצה מאומה כיון שעכ"פ מדרבנן צריכה חליצה ויש כאן איסור קרובים ופסול כהונה ודוק ועיין ברמב"ם פ"א מה' יבום ה"כ וכן בנמ"י ובטש"ע סי' קס"ד סעיף ב' שמנאו ב' אופני אינו בר קיימא או שהפילה או שלא חי ל' יום אחר שילדה יעו"ש ולפמ"ש מרומז דינם בלשון המשנה שבעבור כן נקט רבי אריכות לשון להודיע שגם אם מת בתוך ל' יש דין הנ"ל ודוק.
<b>אך</b> דברי רש"י בד"ה אם אין הולד של קיימא פלאים שכ' וז"ל שהי' נפל עכ"ל ולפמ"ש אפי' לא חי ל' יום ג"כ היה הדין כן ולמה מדייק רש"י שהי' נפל הלא רש"י בעצמו פי' בדף ל"ז בד"ה ספיקא הוא דולד של קיימא הוה דווקא בידעי' דכלו לו חדשים ועיין תוי"ט פ"ה דנדה וצע"ג.
<b>ונ"ל</b> דרש"י הבין דרישא ע"כ דווקא בבן קיימא איירי דלולא כן שהי' ספק בן קיימא לא היינו מתירין אותה לכהן כיון שהי' כאן מעשה חליצה (וכן מצאתי אח"כ סברה הנ"ל בב"ש סי' קס"ד ס"ק ו' כיון דנעשה מעשה חליצה גרע טפי יעו"ש) אבל לקרובי' גם בספק בן קיימא לא נאסרו דהוה ספק דרבנן לקולא רק לכהונה אפי' ריח חליצה פוסל ובסיפא דאוסרין אותה אפי' לקרובי' איירי עכ"ח דווקא בנפל דאם הי' ספק בן קיימא היינו מתירין אותו לקרובי' ועכ"ח דמתני' לא איירי מספק נפל ועיין במרדכי שחידש דין זאת דאחות חליצה מספק יהי' מותר אבל לכהונה פסול יעו"ש (ומה שהניח המרדכי בקו' מיבמות דף כ"ד עיי"ש תוס' ד"ה וס').
<b>וראה</b> בעיניך הלא בסיפא דאיירי לענין הכונס יבמתו מעוברת וקתני אם הולד של קיימא חייב בקרבן ואם אין הולד של קיימא יקיים והך ולד של קיימא הוה בודאי הפי' ודאי בר קיימא דאל"כ איך יבוא חטאת וגם הך ולד שאינו של קיימא עכ"ח בודאי נפל איירי דאל"כ שמת תוך ל' יום איך יקיים אותה הא מדאורייתא עכ"פ ספק אשת אחיו הוא וכן מבואר בתוספתא פ"ו דיבמות וז"ל ספק בן קיימא ספק אינו של קיימא מטילין עליו שני חומרות עכ"ל וא"כ כמו דאיירי רבי לענין הכונס יבמתו מעוברת בבר קיימא הוה הפי' בודאי בר קיימא ואינו בר קיימא הוה הפי' בודאי אינו בר קיימא ה"ה לענין החולץ למעוברת איירי ג"כ או בודאי בן קיימא או בודאי אינו בר קיימא שהוא נפל אבל מספק נפל לא איירי כלל מתני' ולכן דייק רש"י אינו בר קיימא שהי' נפל ודוק בזה היטב וכן מצאתי בש"ע סי' קס"ד אם הפילה רשאי לקיים אותה אבל אם לא חי ל' צריך ליתן לה גט עיין שם סעיף ה' [ב"ש סק"ו] שנתקשה על ב"ה ולדעתי פלא שלא הביא שאפי' בספק בן קיימא כ' התוספתא נותנין עליו שני חומרות וכעת צע"ג אצלי.
<b>היוצא</b> מזה דלשון המתני' מורה שלא מבעי בודאי נפל דיש פסול כהונה אלא אפי' מת בתוך ל' יום יש פסול כהונה.
<b>אך</b> בדיעבד אם נשאה אותה כהן אם צריך לגרשה סובר הנמ"י דצריך לגרש אותה אפי' אם מת הולד בתוך ל' יום עיין בנמ"י במתני' יבמות הנ"ל וכן ביאר הב"ש בשמו בסי' קס"ד ס"ק ו' יעו"ש שהאריך.
<b>אבל</b> ראיתי לפני משה בירושלמי שחקר איך הדין לר"ל אם נשאה לכהן אם צריך להוציאה באופן שמת היבם ולא קבלה פעם שנית חליצה והביא הנמ"י הנ"ל דפסק שצריכה גט והשיב עליו הלא לר"ל לא הוה חליצת מעוברת שם חליצה ומ"ש תוס' כאן בתי' הראשון דמדרבנן צריכה חליצה אפי' בדיעבד אבל מדאורייתא הוה חליצה דתוס' אזיל לר"י דלולא כן מאי הביא תוס' ראי' מהך דחולץ תוך ג' הלא שם דלא היתה מעוברת לכך מהני בדיעבד אבל בחולץ למעוברת בודאי נוכל לומר דצריכה חליצה אלא עכ"ח התוס' אזיל לר"י דגם חליצה מעוברת הוה חליצה יעו"ש שהאריך.
<b>ולע"ד</b> נראה במכ"ת הקדושה עומק דברי התוס' נהפוך הוא דתוס' חקרו רק לר"ל ואעתיק דברי תוס' בד"ה ונמצאת וז"ל א"כ אין הולד של קיימא אמאי אסור בקרובותי' דתוך ג"ח לאו חליצה הוא דהא תנן לקמן היבמה לא תחלוץ ולא תתייבם עד שיהי' לה ג"ח ומפרש בגמ' טעמא כיון דאינו עולה ליבום אינו עולה לחליצה ואר"י דניהו דלא הוה חליצה מ"מ אסור בקרובותי' כיון דמדאורייתא הוה חליצה ועוד דדיעבד אם חלצה אפי' מדרבנן אינה צריכה חליצה אחרת דאמר לקמן יבמה שחלצו לה אחי' בתוך ג' צריכה להמתין ג"ח משמע דלא בעי חליצה עכ"ל דלכאורה השתוממתי לדעת הלא מדברי ר"י שתי' דמדאורייתא הוה חליצה ניכר שתוס' הקשה שגם מדאורייתא לא מהני החליצה בתוך ג' וכן משמע לשון קו' התוס' וז"ל דתוך ג"ח לאו חליצה הוא עכ"ל וקשה איך עלה על דעת תוס' דלא מהני מדאורייתא הא דאינו עולה לחליצה הוה רק הטעם דאינה עולה ליבום דשמא היא מעוברת ובועל אשת אחיו שלא במקום מצוה וכל שאינה עולה ליבום אינה עולה לחליצה וכן מבואר בדף מ"א רש"י ד"ה משום דר"י יעו"ש וא"כ הלא לר"י הוה הדין אפי' אם ידע שהיא מעוברת ובעל אותה הוה ביאה אם הפילה לבסוף דהא ר"י אמר ביאה מעוברת הוה ביאה וא"כ איך אפשר שבתוך ג"ח שהיא ספק מעוברת ולא יהי' מועיל בדיעבד אם בעל אותה זה א"א ועכ"ח כתי' רש"י דלקמן דדרש הגמ' הוה רק אסמכתא לאסור לכתחילה אבל בדיעבד מהני וא"כ איך הקשה תוס' שלא יהי' אפי' איסור קרובי' בחולץ תוך ג' אפי' בר בי רב דחד יומא לא יטעה בזה אמנם פתשגן הדברים המה כך בודאי לר"י דסובר ביאת מעוברת או חליצה מעוברת מהני ע"כ אמרי' פסוק זה דלא חפץ יחפוץ האיש לקחת הוא אסמכתא אבל לר"ל אפשר לומר דחולץ בתוך ג"ח אפילו בדיעבד לא מהני יען דעיין עליו אם יש לו בן ופסוק דלא יחפוץ ממעט דכמו שאינו יוכל לייבם אותה ה"ה שלא יוכל לחלוץ אותה וגם מה"ת לא מהני החליצה אפי' בדיעבד כמו שלא מהני היבום בדיעבד ואז פשיטא אם חלוץ לה לא נאסרו הקרובים דבשלומא בחולץ למעוברת אחר ג"ח אסרו רבנן ועשו חומרא יען דלא אתו למשרי חלוצה לכהן דהא לאחר ג' משכחת חליצה כשרה שאז היא פסולה לכהן וממילא אסרו אפי' חליצת מעוברת אבל תוך ג' דלא משכחת לר"ל חליצה כשרה ולא שייך חומרא הנ"ל ואז פשיטא דליכא איסור קרובים כלל וזה הוא כוונת התוס' א"כ בתוך ג' איירי למה אסרו הקרובים כלל הא לאו חליצה הוא דילפי' זאת מקרא דכל שאינו עולה ליבום אינו עולה לחליצה ולר"ל נשאר זה דרש דאורייתא והבן זה.
<b>וע"ז</b> תי' התוס' בשם ר"י דמדאורייתא מהני בתוך ג' החליצ' אם נגלה לבסוף דלא היתה מעוברת כלל דבשלומא אם היא עכ"פ מעוברת דורש ר"ל עיין עליו אם הולד יהי' בר קיימא אבל כל זמן שלא ידענו אם היא מעוברת ל"ש דרש עיין עליו וכן משמע מתוס' ד"ה ור"ל וז"ל הואיל ובאותו שעה ראוי' להתקיים עכ"ל והבן דצריך להיות דבר לפנינו אשר מעורר אותנו לעיין עליו ומדאורייתא אם נגלה לבסוף שלא היתה מעוברת מהני החליצה בדיעבד דפסוק לא יחפוץ האיש לקחת הוה רק אסמכתא ושוב תי' עוד שאפי' מדרבנן מהני חליצה בדיעבד אם לא היתה מעוברת נמצא דמשכחת חליצה כשרה אפי' בתוך ג"ח שאז היא אסורה לכהן ממילא אפי' אם היתה מעוברת וקבלה חליצה בתוך ג' ג"כ אסורה לכהן מדרבנן לחומרא שלא יבא מכשול ויתירו חליצה לכהן ומעוברת תוך ג' הוה כמו אחר ג' ודוק וממילא מבואר דתוס' בב' תרוצים לא חקרו כלל על חליצת מעוברת רק על חליצת תוך ג"ח ולא היתה מעוברת רק ממילא מסובב שגם בחליצת מעוברת תוך ג' אסורה לקרובים כמו חליצת מעוברת אחר ג' וזה הוא אמת בעזה"י.
<b>שוב</b> מצאתי לתוס' בדף מ"א ע"ב בד"ה קרא עליו וז"ל לר"ל ל"ל קרא דר"י וי"ל דר"ל נמי אינה חולצת תוך ג' משום דאינה עולה ליבום עכ"ל מבואר כמ"ש דלר"ל דרשי' דאינה חולצת תוך ג' מכח פסוק זה דלא יחפוץ ובו יש לפרש לר"ל דהוה דאורייתא או שהוה עיכוב מדרבנן או שהוה רק לכתחילה והוא ברור בעזה"י.
<b>אמנם</b> גם בסברה נ"ל דנמ"י לשיטתו אזיל דהנה מבואר בגמ' ר"י סובר דמהני חליצה מעוברת דאגלאי מלתא למפרע שהיתה בת יבום וחליצה שהרי הפילה ור"ל פליג דאמ"ל לא אמרי' ולכאורה אין הבין במאי פליגי ר"י ור"ל ביבמה הלא פלוגתא זו אי אמרי' אמ"ל או לא שייך בכל הש"ס אך פשתגן הדברים הוא כך בודאי במקום אשר לא חסר רק הזמן לדעת את הנעלם אז בודאי אפי' ר"ל מודה דאמרו אמ"ל דהוכיח סופו על תחילתו אבל כאן ביבמה שהפילה יש באפשרות בשעה שחלץ לה הי' העובר ראוי' להיות בר קיימא ואח"כ בא איזה מקרה לא טהור גברא ונעשה נפל ע"כ מזה שיצא נפל לעולם אין הוכחה שגם מעיקרא הי' נפל ואם אמת שהולד הי' בשעת חליצה ראוי' להקמה בודאי לא מהני החליצה הלז דתורה אמרה ובן אין לו והי' אז עיין עליו רק ר"י סובר מדהשתא נפל אמרי' גם מעיקרא בשעת החליצה הי' נפל אשת בל יחזה שמש ור"ל פליג ואומר שבשע' חליצה הי' ראוי' להיות בר קיימא ואח"כ נעש' נפל והבן.
<b>וראה</b> שנמ"י כ' וז"ל ופסק תלמודא דגמ' כר"ל דחליצה מעוברת לאו שמה חליצה ואע"ג דהפילה לבסוף לא אמרי' איגלאי מלתא למפרע שהעיבור לאו כלום הוא ואע"ג דקי"ל בהרבה מקומות אמ"ל שאני הכא שאם בשעה שחלץ לה הי' ודאי שלא היתה ראוי' לבוא לכלל לידה אה"נ דההוא עובר כמאן דליתא דמי' וחליצה שחלץ לה כשרה אלא שאינו כן דאיהו חייש דלמא באותו שעה ראוי' היתה לילד ולד גמור אלא שאח"כ גרם לה איזה דבר להפיל נמצא דחליצה דמעיקרא לאו כלום הוא עכ"ל הרי שפתיו ברור מללו דאם באמת הי' הולד זה נפל מעיקרא מודה ר"ל דחליצה כשירה ולא נקרא חליצת מעוברת רק ר"ל חושש שמא בשעת חליצה הי' באמת ראוי' להיות בר קיימא ואז לא מהני החליצה ולכן צריכה חליצה אחרת אבל זה דווקא לחומרא חייש ר"ל שמא הי' בר קיימא בשעת חליצה אבל להקל אם נשאת לכהן אמרי' בהיפוך דלמא מהריון ומבטן הי' נפל וחליצה קמייתא מהני וא"כ היא ספק חלוצה לכהן וצריך לגרשה בגט ודוק בזה כי נכון מאוד דנמ"י לשיטתו אזיל.
<b>ולכאורה</b> עדיין קשה למה ניחוש שלא להקל ספק חליצה לכהן דהוה רק איסור דרבנן כנודע וא"כ אי כל הטעם גם לר"ל משום ספק שמא לא הוה בר קיימא ויהי' מהני חליצה קמייתא הוה רק ספק איסור דרבנן וניזל להקל לאמור הולד הי' אז בשעת חליצה בר קיימא ולא הוה חליצה כלל וא"כ ספק דרבנן לקולא וצע"ג אמנם לק"מ כיון שבודאי הי' כאן מעשה חליצה ואם באמת לא הי' הולד בר קיימא היא נעשית חלוצה בזה אסרו רבנן הספק ודוק.
<b>וראי'</b> לזה מדברי הב"ש סי' קס"ד ס"ק ו' שחקר הגם שמקיל בש"ע באשה שצריכה חליצה מספק דרבנן אם נשאת לכהן ולא תחלוץ עוד כגון במת הולד תוך ל' יום אבל אם חלץ למעוברת ומת הולד תוך ל' יום ונשא אח"כ לכהן תצא יען דנעשה בה מעשה חליצה ודוק.
<b>ואגב</b> גררא אעתיק דבר מחדושי ליישב קו' תוס' יבמות דף כ"ד דשם אמרי' ספק חליצה לכהן מותר ובהחולץ אמרי' אם מת הולד תוך ל' ונשאת לכהן לא תחלוץ כדי שלא תאסור לבעלה ועיין במרדכי פ' החולץ וכן הוא קשה לשיטת נמ"י ביבמות שכתב אם נשאת לכהן תצא וכי חלילה נעלם ממנו גמ' ביבמות כאשר העיר הב"ש סי' קס"ד ס"ק ו' וכן מצאתי הערה נפלאה בח"מ בא"ע סי' ל' כ' הך דין דספק חלוצה מותרת לכהן ובסי' ז' כ' הטור שבן ספק חלוצה הוא ספק חלל יעו"ש.
<b>ואמרתי</b> בקיצר הערה אחת בשלומא ביבמות דהוה ספק למי שכנסה אם היא יבמה או היא חלוצה מאיש אחר אז ליכא אצלו חזקת איסור וספק חליצה מותרת אבל אם כהן נשא ספק חלוצה שמת הולד תוך ל' יום דהי' לאשה זו חזקת איסור כשמת בעלה דהא ולד פוטר עד שיצא לאויר העולם ונמצא דהיא היתה אסורה לכל העולם רק שיש לפנינו ב' היתרים (א) אם תלד ולד יפעל הלידה פטור שתהי' מותרת אפי' לכהן (ב) שתקבלה חליצה ופועל החליצה פיטור לישראל ולא לכהן וא"כ אשה זו היתה מתחילה בחזקת איסור לכהן עכ"פ מכח איסור יבמה לשוק ויש ספק אם בא לה היתר מכח ולד ונעשה היתר אפי' לכהן או בא הפטור מכח חליצה ונשארת לכהן באיסור חלוצה ומחזיקין מאיסור לאיסור ואפי' בדיעבד תצא מכהן מכח ספק חלוצה ודוק.
<b>סוף</b> דבר הכל נשמע דצריך הכהן לגרשה משום איסור חלוצה אשר חל עלי' ע"י מעשה חליצה הנעשה כנלע"ד בעז"ה.
<b>ואיידי</b> דאיירי לא אמנע מלהעתיק דבר מחדושי אשר הערותי על מתני' יבמות שם וז"ל לשון רשב"א במתני' דכאן פלא בעיני שהקשה קו' התוס' למה לא נקט החולץ למעוברת ותי' וז"ל א"נ י"ל משום סיפא נקטי' דקתני הכונס ליבמתו ונמצאת מעוברת דלא מתני' לי' הכונס ליבמתו מעוברת דלא ברשיעי עסקי' דמעייל נפשי' בספק כרת עכ"ל ולא ידעתי למה קורא רשב"א ספק כרת כיון דרוב ולדות בר קיימא (ועיין פ' שור שנגח) א"כ הוא מעייל נפשי' בודאי כרת דרוב דאורייתא הוא וצע"ג בעיני וראה פלא דנמ"י כ' במתני' וז"ל וכ"ש בסיפא דהכונס שהי' רשע אי מכניס לאשת אחיו מעוברת דרובן יולדות ולד של קיימא עכ"ל ונ"ל שרשב"א סובר דרוב לא נתחדש רק לענין מה שנוגע לעונש ב"ד הן בממון או מלקות או מיתה אבל באיסור כרת שלא נתחדש רק בין אדם למקום בלבד אז לא הוה לרוב דין אלא כמחצה על מחצה ספק יש כאן איסור או לא ועיין בש"מ בב"מ דף ו' ודוק ואכתי קשה לי בלשון רשב"א שם שכ' וז"ל ובגמ' נקט החולץ למעוברת משום ר"י ולהודיעך כוחו דאפי' חלץ למעוברת ידוע הוה שמשעה ראשונה הוה חליצה של ספק אפ"ה הוה חליצה עכ"ל וקשה למה קראה ספק הלא רוב יולדות ולד של קיימא ויש כאן רוב שלא תהי' חליצה ואעפ"כ הוה חליצה והי' לו לנקוט אעפ"י שע"פ רוב לא תהי' חליצה אעפ"כ מהני והוה רבותא יותר וצע"ג.
<b>ונ"ל</b> דרשב"א סובר הא דאזלי' בתר רוב ויש לרוב כח יותר מספק הוא דווקא בדבר שאין הכרח לברר הדבר שנדע אם הי' מן המיעוט או מן הרוב כמו בבהמה דאין אנו בודקין אם הבהמה היא טריפה הגם שאפשר להתברר שהיא טריפה כגון שנמצא בתוך אכילה איזה טריפות אז אמרי' בהיפוך שסמכי' על הרוב ולא ימצא טריפות אבל בדבר שבודאי יתברר אז אין לרוב כח יותר מן המיעוט ונקרא רק ספק אך דבר זה חדש הוא וכבר חקרתי בזה בגמ' ר"ה לענין דרוב אלול הוא חסר עיין שם בגמ' ובפלוגתת רש"י ותוס' ועיין בטו"א פ"ג שהאריך איך ע"א נאמן נגד רוב יעו"ש וצ"ע בכמה מקומות והזכרתי להערה בעלמא ובמקו"א אבאר אי"ה.
<b>סימן</b> <b>מט</b>
<b>שאלה</b> ביבם קטן ואביו מעיד עליו שהוא בן י"ג שנים ואיזה חדשים ויש לו שערות הרבה קצתן כדי לקרוץ בציפורן וקצתן כדי ליטול בפי הזוג וקצתן כדי לכוף ראשן לעיקרן אבל לא נמצא בו שערות כרוחב אצבע אם יש לסמוך על עדות האב שמעיד שהוא בן י"ג שני סאו נאמר שצריך שני עדים כשירים שהוא בן י"ג שנים להתיר היבמה ע"י חליצת הנ"ל אשר נראה כקטן.
<b>תשובה</b> לכאורה הדין פשוט שאין האב נאמן עליו דבטור וש"ע א"ע קס"ט סעיף י"א וז"ל אין סומכין במנין השנים לא עפ"י קרובים ולא עפ"י נשים אלא ע"פ עדים כשירים להעיד עכ"ל א"כ מבואר דאין האב נאמן.
<b>אמנם</b> הדבר יפלא למה לא יהי' אפי' קרוב נאמן הא כל עדותו רק באיסור שנאמן ע"א והגם שקרוב אינו נאמן במנין השנים כמבואר ברמב"ם בפ"ב מאישות הל' כ"ג היינו לעונשין ולמלקות אבל לחליצה שהוא רק איסור למה לא יהי' קרוב נאמן ומצאתי שהנב"י ח"ר א"ע סי' צ"ג העיר על זה דאפי' האב יהי' נאמן והאריך בזה לצרף להקל בנידן שאלתינו שהאב נאמן שבנו בן י"ג שנים יעו"ש.
<b>ואחר</b> העיון גדול בלבבי לא כן ידמה והדין הוא כמפורש בש"ע סי' קס"ט אזכיר אשר נתן לי' אלקים בזה בעזה"י הנה הנב"י העיר להקשות כיון דפסקי' בא"ע סי' קנ"ז דאפי' קרוב ואשה נאמנים לומר זה אחוה דמיתנא לחלוץ ולא הוזכר בש"ע כלל דנאמנים דווקא אם מוחזק לנו בלא"ה שהוא אחיו מן האב כאשר רמז שם הב"ש בסק"ב אלא אפי' אם לא הוחזק שהוא אחיו מן האב דלא כמרדכי הובא בב"י בסי' קס"ט דדווקא במוחזק נאמן קרוב וא"כ ה"ה יהי' אב נאמן שבנו בן י"ג לחליצה וצע"ג והוסיף עוד הגאון הנב"י להקשות אפי' לשיטת המרדכי הובא בב"י סי' קס"ט דנאמן קרוב לומר אחוה דמיתנא אם בלא"ה היינו מוחזקים בו שהוא אחיו מן האב אבל אם לא היינו מוחזקים בו שהוא אחיו מן האב אינו נאמן ומזה יליף המרדכי דאין קרוב נאמן להעיד שהוא בן י"ג שנים דלמא שאני התם דרוב אנשי ישראל אינם אחיו של המת א"כ מי שמעיד שזה אחוה דמיתנא בא להוציא פלוני מרוב דעלמא וצריך שני עדים כשירים אבל כאן הגם דהי' ליבם חזקת קטנות אכתי לאו ק"ו הוא דרובא וחזקה רובא עדיף דלמא להוציא מן הרוב צריך עדים כשירים אבל להוציא' מחזקה הוא נאמן ואיך יליף המרדכי בק"ו מן אחוה דמיתנא אם אינו מוחזק באחיו מן האב צריך עדים ק"ו ביבם קטן וצע"ג.
<b>ונלע"ד</b> לחקור בעזה"י דלכאורה נפלאת דברי ב"ש בסי' קנ"ז דכתב שאפי' אם לא הוחזק שהוא אחיו אעפ"כ קרוב נאמן ודבר זה מתנגד למשנה מפורשת בכתובות דף כ"ג במתני' וכן שני אנשים זה אומר כהן אני וזה אומר כהן אני אינם נאמנים ובזמן שהן מעידין זה את זה הרי אלו נאמנים ופסק הרמב"ם דווקא על תרומה דרבנן אבל לתרומה דאורייתא צריך ב' עדים עיין רמב"ם פ"כ מא"ב הל' א' וברה"מ שם והר"ן חולק דהא ע"א נאמן באיסורין וכתב הפנ"י בד"ה וכן וז"ל ונלע"ד דמש"ה לא ארי' דהא דע"א נאמן באיסורין היינו דווקא היכא דלא איתחזק איסורא משא"כ באיתחזק בעינן שנים וקיי"ל רובא וחזקה רובא עדיף והכא נמי רובא דעלמא לאו כהנים נינהו וכל דפריש מרובא פריש כנ"ל טעם רמב"ם ושיטות החולקים כמו שנראה ג"כ שיטות התוס' בשמעתי' דמתני' בתחומה דאורייתא איירי ואפ"ה סגי בע"א אפשר משום דהו"ל כמדע"ג ואפ"ה הוא בעצמו אינו נאמן כנ"ל וק"ל עכ"ל וכן כ' הפנ"י בדף כ"ה בתוס' ד"ה או דילמא וז"ל והא דבעינן ע"א לכהונה היינו שמא ישראל כשר דרובא דעלמא הבאים לפנינו בחזקת ישראלים נינהו טפי מכהונה כנ"ל נכון ע"כ וא"כ לא מיבעי לשיטת הרמב"ם יהי' צריך שני עדים כשירים דזה אחוה דמיתנא כמו שצריך שני עדים שהוא כהן ליתן לו תרומה דאורייתא ואפי' להר"ן ותוס' יהי' צריך עכ"פ ע"א כמו בתרומה ולמה מקילין אפי' באשה וקרוב הלא רובא דעלמא לאו אחוה דמיתנא וכל דפריש מרובא פריש ויצרך עכ"פ ע"א כשר וצע"ג.
<b>אך</b> נ"ל לחדש דבר בעזה"י בשלומא ברוב המתנהגים בדת משה אמרי' שהמה ישראלים ולא כהנים הגם שידענו שיש מיעוט כהנים עכ"פ אין לנו סכום ידוע לדעת כמה כהנים מחזיק האי מיעוט א"כ מי שרצה להחזיק עצמו שגם הוא מן המיעוט כהנים צריך לרמב"ם ב' עדים ולתוס' עכ"פ ע"א אבל אם היינו יודעים שיש בעולם אלף כהנים ולא נודע לפנינו רק תשע מאות וצ"ט כהנים וכהן אחד חסר לנו הידיעה מי הוא ובא אפי' קרוב או אשה ומעיד מי הוא הכהן אשר משלים סכום האלף נאמן הקרוב או האשה יען דהלא ידענו בבירור שיש עוד כהן בהאי מיעוט א"כ הקרוב או האשה מברר רק הגוף מי הוא האיש הכהן אשר חסר לנו ולא יתגדל המיעוט ע"י העדות הנ"ל ואטו אם יהי' בחנות ט' חתיכות בשר נבילה וחתיכה אחת בשר כשר ויהי' נפרש ממילא חתיכה אחת אשר בודאי נאמר כל דפריש מרובה קפריש ואמרה האשה הקוצבת הבשר שהיא מכירה שזה החתיכה הכשירה הכי לא תהי' נאמנת יען דאמרה כנגד הרוב כל דפריש מרובה קפריש זה שיבוש כיון דעכ"פ יש בודאי בחנות חתיכה אחת כשירה היא נאמנת לברר שהיא מכירה שחתיכה שפירש היא הכשירה כשם שנאמנת לברר מיעוט בשר כשר מרוב בשר טריפה אשר הוא בחנות כך נאמנת לברר אפי' נוסיף עוד רוב כל דפריש מרובא קפריש ודוק.
<b>ולפ"ז</b> בשלומא אם בא אחד ואמר כהן אני אטו יהי' חסר לנו דבר אם הוא יהי' ישראל אז צריך לרמב"ם שני עדים ולתוס' ור"ן עכ"פ ע"א כשר אבל ביבמה דע"כ איירי דידענו שיש להמת אח בעולם דאל"כ דלא הוחזק באחין בודאי אינו נאמן לאסור עיין בש"ע סי' קנ"ז ובב"מ וא"כ דידענו שיש אח בעולם א"כ אפי' אשה וקרוב נאמן כמו לברר חתיכה כשירה מרוב טריפות ודוק.
<b>ועיין</b> בפנ"י דף ס"ג ובקו"א שם שחקר למה נאמן ע"א לגרש ולר"א אפי' לכנוס וחקר ג"כ דנימא דהוה מרובא דעלמא וכן חקר איך נאמן קצב לברר חתיכה כשירה מרוב טריפות וביאר יען שיש ספק בלא דברי העד נאמן ע"א נגד חזקה או רוב ועיין בשב שמעתתא שמעתא ו' פ"ז שכתב יען דלהעד לא נתערב המיעוט בתוך הרוב דהוה כאלו מובדל יעו"ש ולפמ"ש יש הבדל אם המיעוט מוגבל דידענו שחסר לנו חפץ או איש מן המיעוט ההוא אז נאמן ע"א אפי' אשה וקרוב לאמור שזה הוא האיש או החפץ אשר אנו מבקשים מן המיעוט הגם שיש רוב בעולם אבל אם אין המיעוט נגבל כמה יהי' חפצים או אנשים במיעוט ההוא אז בודאי אמרי' על החפץ או על האיש שהוא מן הרוב ולא מן המיעוט ודוק.
<b>ומעתה</b> מיושב קו' הנב"י על המרדכי דכך דן ק"ו הלא כאן הי' היבם בחזקת קטן גם לפי דברי האב ומהכ"ת יהי' נאמן אם באחוה דמיתנא צריך להיות שנחזק לאחיו דאל"כ אינו נאמן קרוב והגם ששם נגבל המיעוט וידענו שחסר לנו אח ועפ"כ אינו נאמן קרוב והגם שלפי דברי הקרוב מעולם לא נכנס איש הזה בתוך הרוב נהפוך הוא הי' חסר מן המיעוט ואעפ"כ צריך שני עדים כשירים מכ"ש במקום חזקה אשר גם לפי דברי האב הי' היבם בחזקת קטנות חזקה כזה טוב מרוב אשר נודע גבול המיעוט ודוק.
<b>והוסיף</b> הגאון הנב"י לחקור מה שחידש המרדכי דאב אינו נאמן יען שמעיד כנגד חזקת קטנות וצוח הגאון שאין החזקה מגרע כאן וכתב בד"ה ובש"ע וז"ל ומה גם חזקה זו שנידן עלי' אח"כ אם זהו מקרי חזקה שהרי בתוס' ביבמות דף פ"ח ע"א ד"ה ברי לי דשומן י"מ דגמרי' מנדה דכתיב וספרה לה וא"ת א"כ אפי' איתחזק איסורא נמי ואומר ר"י דנדה ניהו שראתה עכשיו ומ"מ לא איתחזק שתראה לעולם וא"כ ק"ו חזקת קטן שודאי הולך וגדול ואינו בחזקת קטן לעולם שלא מקרי חזקת קטנות חזקה כ"כ עכ"ל.
<b>ולדעתי</b> דבריו נפלאים דבנדה מראיה אחת טמאה שבעה וזבה טמאה מג' ראיות בג' ימים ואח"כ תטבול ותהי' טהורה ודווקא אם נפסק הדם בנדה קודם ערב של יום ז' ובזבה צריכה ז' נקיים אבל לכ"ע רחוק ששופעת אשה דם תמיד ז' ימים עיין נדה דף י' רק רוב נשים רואות בהפסקה א"כ שפיר כתב הר"י שלא איתחזק שתראה לעולם דאין ראיה אחת נקשרת בראיה שניה אבל חזקת קטנות הוא קשור ואגוד י"ג שנים בלא הפסקה לילות וימים הוא זמן קטנות א"כ כיון שהיבם נכנס בודאי בתורת קטנות צריך בירור שיצא מקטנות הרי בנזירות אמרי' ספק נזירות להקל אעפ"כ אם נכנס בנזירות אריכות ולא ידענו אם אמר כקופה קשואין או כקופה שומשמין שנכנס בנזירות וספק אם יצא ממנו הוה נזירות לחומרא עיין נזיר דף ח' כ"ש כאן נכנס בתורת קטנות אשר מושך עצמו י"ג שנים בלי הפסקה שצריך עדות ברור שיצא מתורת קטנות הגם שהולך ומתגדל בכל יום הלא זה גופא הי' בכח תורת קטנות שיגדל יום יום עד מלאות לו י"ג שנים ואז יגדל ויהי' לאיש ודוק ונהפוך הוא טוב לומר דאמו נתעברה באיחור זמן עיין תוס' בב"ק דף ק' וא"כ היבם עדיין בחזקת קטנות ואין האב נאמן להוציאו מתורת קטנות ודוק ואוסיף עוד לבאר בעזה"י הלא היבם הי' קטן והי' פטור מכל המצות והי' מותר לו לאכול נבילות א"כ אוקמי את הגוף הזה על חזקת קמא דהי' מותר באכילת נבילות ועדיין מותר והיה פטור מכל המצות ועדיין הוא פטור וחזקה הוא דאורייתא לאוקמי כל דבר בחזקה עיין פי' משניות פ"א ממקואות ודוק.
<b>עוד</b> האריך הנב"י בהבנת הדברים גילוי מילתא בעלמא באחוה מיתנא דנאמן אשה וקרוב וכתב וז"ל אמנם הרא"ש השמיט סוף דברי הרי"ף א"כ משמע אפי' בשעת מעשה נאמן ולפ"ז גם באב שמעיד על בנו שהוא בן י"ג שנים אינו מעיד לא על איסור ולא על ממון רק מעיד על בנו שהוא גדול רשאי לעבור לפני התיבה ולהוציא רבים ידי חובתן וממילא סומכין עליו לענין חליצה עכ"ל.
<b>ולדעתי</b> נ"ל בשלומא אם אומר זה הוא אחוה דמיתנא הוא רק גילה מילתא לאיסורא דאולי יש בנים להאשה מן בעלה א"כ אסורה האשה לינשא לזה דהוא אחי בעלה רק עכשיו שלא נשאר למת בנים א"כ יוכל לייבמה או ליתן לה חליצה להתירה לעלמא ואין הכרח בעדות הקרוב שבא על תכלית זה אולי בהפוך שהיא לא צריכה חליצה ואעפ"כ אסורה לאיש הוא מכח שהוא אחי בעלה שמת ומה שהזכיר הרי"ף שלא בא לאיסורא היינו בגוף העדות לא הוזכר כלל אם לאסור או להתיר כי בעדות שזה אחיו של המת אין מוכרת אם פועל לאסור ואין מוכרח אם פועל להתיר כי העד מגלה רק הקירבות של האיש שהוא אח בעל האשה שמת אבל אב שאומר שבנו בן י"ג שנים א"כ מעיד שהוא גדול ובכלל עדות שבר ישראל הוא גדול נכלל בו שחל עליו חיוב כל תרי"ג מצות בכל ענפי' הן למכות והן לעונשין וכן לקדש אשה או לגרשה וכן לחלוץ או לייבם דהכל הוא נכלל בתוך העדות דקטן זה נעשה גדול ואיך אפשר לומר שהאב בא רק להעיד שיוכל להוציא רבים ידי חובתן וע"כ הוא נעשה גדול א"כ נכלל בו עדות לכל דבר הנוגע לאיש בר חיוב מבני ישראל ודוק.
<b>גם</b> זאת ראיתי בנב"י שם בד"ה אמנם שהתפלא על הש"ע דפסק בסי' קנ"ח דע"א נאמן שמת היבם שהי' ג"כ איתחזק איסורא ודבר שבערוה ואעפ"כ ע"א נאמן ובסי' קס"ט פסק הש"ע דלהעיד שהיבם הוא בן י"ג שנים צריך שני עדים והוא קו' גדולה.
<b>ואמרתי</b> לתרץ בדבר חדש בעזה"י דהנב"י שם בד"ה ובש"ע הקשה על הרמב"ם למה לא יהי' נאמן האב בתורת גילא מילתא בעלמא אפי' למלקות ותי' דשם איירי שהבן עבר עבירה ואם האב יהי' נאמן א"כ מתחייב העונש בעדות האב אבל להעיד שהבן הוא בן י"ג לא הותרה היבמה עדיין דהא חסר החליצה יעו"ש ולכאורה פלא דנהפוך הוא א"כ אם אנו מסופקים אי היבם בן י"ג שנים אפי' שני עדים לא יהיו נאמנים להעיד עליו שיוכל לחלוץ דהא בגיטין דף ס"ו אמרו בגמ' בשני עדים חיישי' שמא שכרתו דדיבורא אמרו מעשה לא עבדו והקשה בתוס' א"כ איך נאמנים להעיד שמת בעלה של אשה הא בדיבור חיישי' שמשקרו ותי' דבר סברה שם בדיבור נעשה מעשה דמיד שהעידו שמת בעלה היא מותרת אבל כאן חסר עדיין שהעדים אחרים יכתבו ויתנו גט על זה חיישי' דמשקרו יעו"ש ויותר מזה חדשו תוס' בקדושין דף נ"ט דבתרומה דמהני מחשבה הוה אותו מחשבה כמעשה דלא אתי דיבור ומבטל מעשה יעו"ש ולפ"ז קשה אפי' אם שני עדים יאמרו שזה אחוה דמיתנא או שזה היבם בן י"ג שנים לא יהיו נאמנים דעכ"פ חסר מעשה חליצה הנעשה מיבם אח"כ לפני הב"ד והוה רק דיבור דלא נגמר כלל בעדותם ונחשוד אפי' לשני עדים דמשקרי ולא יהיו נאמנים וצע"ג.
<b>אך</b> אחר העיון משבשתא היא דשם באומר אמרו לא נעשה בדיבורם מאומה אבל כאן הגם לענין היתר האשה חסר החליצה אבל עכ"פ המה העידו על היבם שהוא בן י"ג שנים ונעשה איש גדול בר חיוב במצות ובר עונש בעבירות ונעשה בר קנין א"כ בדיבורם נגמר הדבר שמקטן בר פטור נעשה גדול בר חיוב וממילא מהני ג"כ על החליצה ודוק וכן אם העידו שזה האיש אח מבעל האשה שמת א"כ נגמר בהעדות שהוא אח המת ואם הי' למת בנים הוא אסור באשתו ופסול לעדות לבניו ואם לא נשאר להמת בנים אסור לבעול אותה לשם נוי וקרוב להיות הולד ממזר וכדומה א"כ שני עדים נאמנים ודוק.
<b>וכל</b> זה בשני עדים אבל אם ע"א מעיד יש הבדל בשלומא במת יבמה א"כ נגמר בדבורו מעשה ונאמן אבל אם אומר שהוא בן י"ג שנים דלא נאמן לעשות מקטן גדול לכל דבר הנוגע לעונש וחיוב שהוא בא להעיד רק שיוכל לחלוץ והוה רק דיבור וכי תימא דפעל על היבם לעשות אותו בר חיוב ובר עונשין הלא אין ע"א נאמן כנגד חזקת קמייתא וע"כ דיהי' נאמן יען דלא נגמר בדבורו לא לעונש ולא לממון א"כ חיישי' דמשקר דהא נגמר בדבורו דבר ודוק.
<b>היוצא</b> מזה דיש לחוש להחמיר דצריך שני עדים להעיד על היבם שהוא בר י"ג שנים או סימני שערות כרוחב אצבע כדברי הש"ע כנלענ"ד בעזה"י.
<b>ואגב</b> גררא אעתיק דבר מחדושי וז"ל ראיתי בנב"י ח"ר א"ע סי' כ"ח שהקשה סתירה דבר"ה ובכורות ויבמות ע"ז מוכח דע"א נאמן במילתא דעבידא לאיגלוי וביבמות דף מ"ז אמרי' אפי' אמר נתגייר בב"ד פלוני אינו נאמן ותי' דמקום דאיתחזק איסור לא מהני עבידא לאגלוי ולכן בעגונה מסופק הגמ' אי טעמא דע"א משום עבידא לאגלוי יעו"ש.
<b>ולדעתי</b> במכ"ת לאלף לק"מ הא דסמכי' על עבידא לאגלוי זה דווקא אם העד בר ישראל כגון בבכורות או בר"ה או ביבמות ע"ז בעמשא ודוד בר ישראל הגם שרוצה לשקר אבל בדבר שיוכל להתגלות ולראות רשעתו לא ישקר כי טבע בר ישראל שלא יעשה עצמו רשע לפני עיני כל העדה אבל שם ביבמות מ"ז שהוא הי' נכרי ואומר שהתגייר עצמו ומה יהי' אם יתודע שענה שקר ימלא שחוק פיו שהטעה כל עיני ב"ד מה חזקת כשרות יש אצלו שלא יבקש לגלות שדבר שקר בפיו ולכן לא מהני אפי' אם אמר בב"ד פלוני כנלענ"ד שהוא נקודה נפלאה על הגאון נב"י שהבדל גדול יש בזה.
<b>ואולי</b> סובר הגאון יען דחכז"ל אמרו מילתא דעבידא לאגלוי לא משקרי אינשי משמע מי שהוא בכלל אינש אפי' גוי אינו משקר במילתא דיוכל לברר שקרו והדרה הקו' לדוכתא וצ"ע.
<b>ונ"ל</b> לתרץ הקו' דהנה בבכורות דף ל"ו דחקר הגמ' בכהן שאמר בכור נתן לי הישראל במומו דנאמן הגם שהוא נוגע שרוצה לאכול הבשר מ"מ יען דאם יגלה אחר שחיטה קודם אכילה יהי' הבשר אסור ועיין תמורה דף ד' אז יהי' לו הפסד גדול יותר מאשר ירויח עתה דאם הי' ממתין אולי הי' נופל בו מום מעצמו או ע"י נכרי וכן באשה שנוגעת שרוצית לינשא להיות לאיש צריך ג"כ הטעם דהפסד הוא גדול דתצא מזה ומזה ובניה ממזרים ולכן מכח ההפסד שלבסוף פועל שמתירא לשקר הגם שנוגע ומבקש הנאה הנ"ל יפחד מהפסד כנגדו אבל בע"א בעגונא או בע"א בקידש החודש שליכא הפסד לבסוף הגם שיתגלה השקר אבל שם ליכא נוגע והנאה בתחבולה שיהי' לחוש שישקר בעבורו לכן אמרי' במה שיוכל להיות נגלה לא משקר אדם על חנם מה לו לצרה הזאת וביבמות דף ע"ז שהי' יתרא נוגע עיין תוס' שם וגם ליכא הפסד אם יתודע וק' מה מהני מילתא דעבידא לגלוי אולי בעבור נגיעתו לא יחוש על ספק אולי יתגלה ששקר ענה וצע"ג אמנם שם הי' דואג שונא של דוד והוה כמו איש תובע על האמת ודומה לסברת הגמ' בבכורות דף ל"ו אם אמר מפלוני מומחה קנה לי דנאמן הגם דשאר מילתא דעבידא לגלוי לא מהני יען שיש תובע עיין רש"י אבל ביבמות מ"ז דשם הוה נוגע שרוצה להיות מוחזק כישראל לכל דבר וליכא לו הפסד אם יודע הדבר וגם תובע ליכא אז אינו נאמן אפי' אם אמר בב"ד פלוני נתגיירתי ודוק היטב ועיין בש"ך יו"ד סי' קי"ט [סקל"ז] שמחדש בחד תי' דמפלוני מומחה קניתי נאמן דווקא באיסור דרבנן אבל באיסור דאורייתא לא מהני מעל"ג והקשה משחיטה דהוא איסור דאורייתא ותי' דכאן יש הפסד ממון דצריך לשלם אם שינה יעו"ש אלמא במקום נוגע לא מהני אפי' פלוני מומחה ורק אם יש תובע מהני כמו בבכורות ודוק.
<b>סימן</b> <b>נ</b>
<b>שאלה</b> באשה אחת שראתה דם מחמת תשמיש עד שנשאת לבעל ג' וראתה דם ג' פעמים ונבדקה במכחול ונמצא דם בראש המכחול ומת בעלה ונפלה לפני היבם אי צריכה חליצה דהא היא אינה עולה ליבום דהא נתחזקה לכל אצבעות ולכל הכוחות א"כ אסורה ליבם ונפטרת ג"כ מחליצה או נימא הגם דאסורה ליבם צריכה חליצה.
<b>תשובה</b> הוא דבר צריך התבוננות כי לא פירש דבר ואשר נראה לי אבוא בקצירת אומר דצריכה חליצה כאשר אבאר בעזה"י.
<b>הנה</b> לכאורה יש לומר דפטורה מחליצה דהנה בש"ע א"ע סי' קע"ג סעיף א' כ' המחבר וז"ל היבמה שהיא ערוה ליבם באיסור כרת חוץ מהנדה אינה זקוקה ליבם ומותרת לזר בלא חליצה עכ"ל וכ' הב"ש בס"ק א' וז"ל הטעם מבואר בתוס' ורא"ש ריש יבמות דלא דמי לעריות שאסורה ליבם מחמת קורבה ומותרת לאחר משא"כ נדה שאסורה לכל וגם עומדת לטבילה עכ"ל ולפ"ז הא תינח בשאר נדה דיש לה היתר בטבילה אבל זו שאין לה היתר בטבילה א"כ הוה איסור נדה דומה לעריות ופטורה מחליצה ודוק.
<b>ולא</b> מיבעי אי רואית דם מחמת תשמיש אסורה לעולם לינשא לאיש אפי' לעת זקנותה אשר פסקה ממנה הוסת א"כ בודאי שייך לומר עליה כל שאינה עולה ליבום אינה עולה לחליצה אלא אפי' אם נאמר שאשה שהוחזקה לראות מחמת תשמיש מותרת לבעל בעת זקנותה עיין בפלתי בהל' נדה סי' קפ"ז ס"ק ט' שנסתפק בזה לדינא מכל מקום שייך לומר אין זה דרכי נועם שתהי' זקוקה לו בעת זקנתה אחרי שנפטרה ממנו בנערותה כמבואר בתוס' יבמות דף ב' בד"ה ואחות אשתו שכ' וז"ל אין להקשות דנדה תאסר ליבם אעפ"י שמטהרה אח"כ כמו אחות אשתו שאין מתיבמת אפי' מתה אשתו אח"כ דלא דמי דאחות אשתו ושאר עריות האיסור עומד על היבם טפי מבשאר בני אדם אבל נדה לכ"ע אסורה וכו' ועוד נראה לחלק דאחות אשתו אעפ"י שמתה אשתו אח"כ שוב לא תזקק ליבום דכיון שנפטרה שעה אחת שנאמר דרכי' דרכי נועם וכו' אבל נדה דרכי נועם דלבעלה נמי צריכה להמתין עד שתטהר עכ"ל וזה ניחא בכל יבמה נדה שיש גבול לטהר א"כ הוה דרכי נועם דהא לבעל ג"כ אסורה עד שתטהר אבל כאן אטו נאמר להמתין עד שתלבין ראשה ויחדל להיות לה אורח כנשים א"כ בודאי כיון שאינה ראוי' ליבום כל זמן שיש לה ווסת אין זה דרכי נועם שתהי' מחויבת אח"כ ביבום וכל שאינה עולה ליבום אינה עולה לחליצה ופטורה לגמרי מן האי ביתא ודוק (ואולי כיון דלבעלה ג"כ אסורה עד זקנתה גם ליבום הוה דרכי נועם).
<b>אמנם</b> אחר העיון נ"ל דחייבת בחליצה דהנה בש"ע א"ע סי' קס"ד סעיף ד' כ' וז"ל והיבמה לא תתייבם בעת נדתה אבל חולצת היא ואם עבר היבם ובא עליה בעת נדתה קנאה עכ"ל וכ' בט"ז בס"ק ז' וז"ל לא תתייבם בעת נדתה נראה דקמ"ל דלא תימא דאתי עשה דיבמה יבא עלי' וידחה ל"ת דנדה כי היכא דדחי איסור אשת אח קמ"ל דלא וטעמא לפי שאפשר לקיים שניהם שימתין עד שתטהר ובזה אין עשה דוחה ל"ת עכ"ל ואסביר דבריו שנפלאים מאוד שהאריך וז"ל כי היכא דדחי איסור אשת אח עכ"ל שהוא כשפת יתר שהי' לו לומר נראה דקמ"ל דלא תימא דאתי עשה דיבמה יבא עלי' וידחה ל"ת דנדה וצע"ג.
<b>אך</b> עמוקים דבריו דיבמה יבא עלי' הוה עשה גרידא ואל אשה בנדת טומאתה לא תקרב הוה ל"ת שיש בו כרת ואין עשה דוחה ל"ת שיש בו כרת לכן החכים בלשונו כי היכא דעשה דיבום דוחה ל"ת שיש בו כרת איסור אשת אח ידחה ג"כ באותו ביאה איסור נדה שיש בו כרת עיין יבמות דף ז' הואיל ואישתרי לצערתו ועי' תוס' שם ותוס' דף ח' דרבא קמ"ל דהוה אפשר לקיים שניהם שיכולה לטהר מטומאת נדתה ודוק.
<b>ולפ"ז</b> תינח אם יש טהרה לאיסור נדותה אבל אם הוחזקה לראות בשעת תשמיש א"כ אי אפשר לטהר אז איסור נדה נדחה לגבי ביאה דיבום כמו דנדחה איסור אשת אח וא"כ ראוי' ליבום וצריכה חליצה ודוק.
<b>הן</b> אמת דבודאי לא מתירין לו לייבם אותה דמכח עשה דוחה ל"ת אינו מותר רק לעשות העראה דבזה מקיים מצות יבום וא"כ גמר ביאה אסור לעשות אם היא נדה וממילא גזרי' לאסור אפי' העראה דלמא יגמור הביאה ויהי' עובר על איסור נדה עיין תוס' יבמות דף כ' בד"ה אטו ביאה ודוק אבל עכ"פ עפ"י דין מותר להעור בה א"כ עולה ליבום מן התורה בהעראה וממילא לא צריכה חליצה כנלענ"ד נכון וברור בעזה"י.
<b>ואוסיף</b> עוד רוב הרואה מחמת תשמיש בא הדם בגמר הביאה כאשר הבעל מגיע באצבעו קרוב למקור עיין רמב"ם בהל' א"ב א"כ בהעראה בלבד מקיים מצות יבום ועדיין לא עבר על נדה והגם דאסור לבעול בהעראה דלמא יגמור הביאה עכ"פ הות עולה ליבום וצריכה לחליצה ודוק.
<b>וגם</b> לו יהי' שמכח חימום ותשוקה היא רואית בהתחלת העראה בכל זאת נקראת עולה ליבום דכל הרואה מחמת תשמיש הוה רק קביעת ווסת למעשה תשמיש ואז לכ"ע הוה ווסת דרבנן עיין בש"ך סי' קפ"ז ובנב"י ח"ר סי' מ"א וא"כ מדאורייתא עלתה ליבום רק מדרבנן אסורה בתשמיש עכ"פ צריכה חליצה ודוק.
<b>ובזה</b> אמרתי פרפרת נאה ליישב קו' תוס' יבמות דף ב' דנימא אם היתה היבמה נדה בשעת מיתת בעלה תהי' נדחה לגמרי כמו אם מתה אחות אשתו יעו"ש ולפימ"ש ממנ"פ אם יהי' הדין שתהי' נדחה לגמרי א"כ אי אפשר לקיים המצוה אח"כ כשתטהר ומותרת אפי' בנדתה מכח עשה דוחה ל"ת וכיון שהדין שמותרת אפי' בנדתה נפלה מיד לפניו א"כ הוה אפשר לקיים שניהם וממתין עד שתטהר ודוק כי עמוק בעזה"י.
<b>היוצא</b> מדברי ט"ז דאם לא יהי' אפשר לקיים שניהם הי' עשה דיבום דוחה ל"ת דנדה יען דאישתרי איסור אשת אח אישתרי גם איסור נדה בזה יש ליישב קו' הבית מאיר בתשובה סי' ד' שנתקשה על סוף דברי ש"ע דאם בא היבם עליה בנדתה קנאה נימא כל מילתא דאמר רחמנא לא תעבוד אי עביד לא מהני יעו"ש שהאריך ולפמ"ש כיון דאלים כח יבום להתיר איסור נדה אם אי אפשר לטהרה מנדתה א"כ שוב לא שייך לומר אפי' באפשר לקיים שניהם דלא יהי' מהני ביאת יבם בנדתה משום כל מילתא דאמר רחמנא לא תעבוד דהא משכחת לה דאלים מצות יבום דאמר רחמנא תעבוד באיסורא לדחות איסור נדה בעבור המצוה של יבום ומה שעבר עבירה עכשיו היינו משום דהי' אפשר לקיים שניהם אבל עכ"פ לא יגרע כח מצוה וקנין של יבום ודוק והוא ענין גדול בכלל זה וקצרתי כעת.
<b>אמנם</b> גוף קו' הבית מאיר פלא בעיני הא הראשונים הוכיחו דמהני אם יבם בנדתה מגמ' פסחים דף ע"ב רק הבית מאיר הקשה דשם בעל בשוגג ולא שייך דין אם עביד לא מהני ואיך יליף הרא"ש דינו אם יבם במזיד יעו"ש ודבר זה אינו אם לא מהני לרבא אם עבר במזיד כ"ש אם עבר בשוגג דלא מהני דהא לא חפץ לעבור על מימרא דרחמנא וכן הוכיח הנב"י מה"ת יו"ד סי' ט' מגמ' תמורה דף ג' משני מקומות וכן הארכתי בזה להביא ראי' במקו"א בעזה"י.
<b>סימן</b> <b>נא</b> רב שלומים ורב ברכות לאיש אמונים בתורה ועבודה מורג חרוץ בעל פיפיות שונה הלכות הפוסקים ומורי' כבוד הרב ר' שבתי איש ליפשיטץ מכפר יולניצע.
<b>שאלתו</b> ע"י שלוחו קבלתי כעת שסמכוני באשישות כי חולה אני ובעוה"ר בביטול תורה ולהפצרת מעלתו נ"י אחזתי בקסת הסופר בידים רפות להשיב לו כאשר חנני אלקים בזה.
<b>שאלה</b> ראובן שנסע למדה"י ואשתו נשארת בכאן ויצא עליה קלא דלא פסיק שהיא נחשדת משמעון ויש עדים שראו פ"א שהנחשד הלך לביתה יחידי והאשה פרסה הוילון על החלון ושהה עמה זמן רב בבית בלתי שום שומר ויותר לא ראו וכעת נודע שהבעל של הנחשדת תיכף לאחר נסיעתו מביתו מת על הדרך ועתה רצה הנחשד הנ"ל ליקח הנחשדת בחופה וקדושין ונשאלתי אם שייך בזה דין המבואר בש"ע א"ע כשם שאסורה לבעל כך אסורה לבועל יען דאיכווין לאיסורא עיין קדושין דף פ' או לא כיון שבאותו זמן לא חי הבעל עוד עכ"ה.
<b>תשובה</b> הדבר ברור בעזה"י דאין כאן חשש איסור כלל דכיון דנתברר שבשעה שזנתה עם האיש כבר מת בעלה והיתה פנוי' א"כ לא נאסרה על הבעל לא נאסרה על הבועל הגם שהמה הי' מחשבים להרע וצריכים כפרה על מחשבותם להרע בכל זאת מותרין המה בנשואין דאין כאן איסור טומאה כלל.
<b>וטרם</b> אדבר אקדים דהי' ק"ל בגמ' קדושין [דף פ"א ע"ב] דדרש ר"ע מפסוק אשה הפרה וד' יסלח לה על מי שכיון על בשר חזיר ועלה בידו בשר טלה שצריך כפרה וכן מביא הגמ' שם מעש' מן רחב"א שהתענה כל ימיו על מחשבתו ומביא הגמ' דתני' וקשה דלמא שאני באשה דהיא אסרה על נפשה ואח"כ עברה במחשבה איסורה אשר אסרה על נפשה היא צריכה כפרה דהא הגרה יצה"ר על נפשה אבל מי שכיון על בשר חזיר אשר לא הי' לו אפשר בהיתר ולא חטא בנפש דלמא כיון שלא חטא בפועל שייך בו וירא און ולא יתבונן וצע"ג.
<b>ואמרתי</b> דזה עומק הברייתא דדרשו על פסוק וד' יסלח לה במה הכתוב מדבר באשה שנדרה בנזיר והיתה שותה יין ומטמא למתים וקשה מנ"ל דנדרה בנזיר דלמא אסרה על נפשה פירות או תענוגים אבל לא דנדרה בנזיר ועברה ושתה יין וטימא עצמה למתים וצע"ג.
<b>אך</b> בסוטה דף ב' אמרו חכז"ל למה נסמכה פ' נזיר אחרי פ' סוטה הרואה סוטה בקלקולה יזיר עצמו מן היין יעו"ש א"כ האשה הרגישה נטיה לזנות והוא בא מן היין כחכז"ל בסוטה דף ז' שכהן אומר לה בתי הרבה יין עושה וא"כ היתה האשה מוכרחת לנדור בנזיר ולא הגרה יצה"ר בנפשה ויליף ר"ע ה"ה בחשב לאכול בשר חזיר ועלה בידו בשר טלה ודוק.
<b>ועתה</b> אבוא לחדש דבר בעז"ה הגם אם נאמר במי שחישב לעשות עבירה ואח"כ נזדמן לו דבר היתר נחשב לו לעון גמור כמו שחושב לאכול מבשר חזיר ועלה בידו בשר טלה כאשר המשיל ר"ע בקדושין דף פ"א או אשה שנזרה מן היין ושתה יין יחשב לעון גמור או האי אמורא שחשב בדעתו שבועל אשה זרה יחשב לו לעון גמור כאלו עבר עבירה אשר זמם לעשות אותה וכדומה אעפ"כ אין אשה נאסרת על הבועל הגם שהיא חשבה שהיא אשת איש ואעפ"כ זנתה דתורה אמרה "איש כי תשעה אשתו ומעלה בו מעל" מזה יליף מהרי"ק מובא בש"ע סי' קע"ח הגם שהאשה האמינה שמותר לזנות ולא ידעה שהוא מאוס בעיני ד' אעפ"כ אסורה לבעלה הגם שאומר מותר אנוס הוא שא"ה דתורה אמרה ומעלה בו מעל ולא אמרה ומעלה מעל בד' שיהי' העון יען שמעלה בד' אלא ומעלה בו מעל דעכ"פ חטאה נגד הבעל דידעה שאין איש מרוצה שתזנה אשתו יעו"ש א"כ אני אומר ה"ה בהיפך לו יהי' שחטאה נגד ד' אבל כיון שבעלה הי' מת באותו שעה ונפקע האישות ביניהם שמיתה מתיר עיין קדושין דף ט' וא"כ לא היתה נקראת עוד אשתו ולא מעלה בו מעל ולו יהי' שחטאה נגד ד' עכ"פ ל"ש ומעלה בו מעל או ונסתרה והיא נטמאה וכשם שאסורה לבעל אסורה לבועל דאין כאן סרך מעילה ודוק.
<b>אך</b> באמת דהכל חד ומי שחושב לחטוא וניצל ולא בא לידי חטא הוא חטא בנפש עכ"פ בהרהורי עבירה קשה מעבירה אבל אין חילוק אם חשב להרע בלאו או בכרת אי במיתות ב"ד או באיסור עשה דעכ"פ חישב לחטוא נגד ד' אבל לא נחשב כאלו עשה אותו עבירה אשר זמם לעשות כי האשה שחשבה לזנות נחשב רק כאלו חפצה לאכול נבילות ודוק.
<b>וראיתי</b> למעלתו נ"י שמביא ראי' להתיר מדברי תוס' כתובו' איך נשא דוד את בת שבע הלא הוא ידע האמת רק יען דגט כריתות נותן לאשתו כל מי שיוצא למלחמה יעו"ש וקשה הלא בשעת בעילה עדיין אורי' הי' קיים רק אח"כ נגלה למפרע ואעפ"כ היתה מותרת לו וה"ה הכא הגם שחשבה לזנות באישות הלא אח"כ נגלה למפרע עכ"ד בקיצר.
<b>נלע"ד</b> לסלסל בהערות תורה בעזה"י הנה בתוס' גיטין דף ל"ג בד"ה ואפקינהו כ' בסוף דבריהם וז"ל ומאי שהקשה א"כ יחפה על בת אחותו ויכולין ממזרים ליטהר ותי' אי ידעי' שלכך נתכווין לא מפקעי' קדושין מיני' דלתקנה עשו חכמים ולא לתקלה שמתוך כך יהי' בנות ישראל פרוצים בעריות אבל אם ברור לנו שלא נתכווין לכך ולא חיישי' אם יכולין ליטהר עכ"ל ומאז נפלאת בעיני מהכ"ת לחשוד בנות ישראל שיהי' פרוצות בעריות הלא יש להם חזקת כשרות שאינם מזנות אפי' פנויות גמורות ועיין פנ"י בסוגי' דשמא יחפה בדף י"ז בד"ה ובמה שכ' וז"ל בזה נלע"ד שא"ה דודאי איתרע חזקת דידה כיון שבודאי זנתה ואף בזנות דפנוי' איתרע חזקת כשרות דאיסורא מיהא איכא עכ"ל וא"כ הי' לתוס' לומר דאם מתכווין לכך לא עקרי' הקידושין דהא היא איתכווין לאיסורא ואם הנואף ישראל פן היום או מחר תיקח אותו לאיש אלא פשיטא מאי הוה הגם דאיתכווין לאיסורא אעפ"כ מותרת לנואף וליכא למגזר אלא פן ילמדו בנות ישראל לזנות וחיישי' על מיעוט בנות ישראל שלא יחששו על איסור פנוי' ודוק.
<b>אך</b> יש לחלק בבת אחותו יסמכו מתחילה שבעליהן יתנו גט ויבטלו בשביל טובן להציל בת אחותו מאיסור חמור ולטהר ממזרים מן המשפחה ולא הוה כאלו מתכווין לחטוא ולא חיישי' שיהי' בנות ישראל פרוצות בעריות דימצאו בנות ישראל פרוצות יען דידעו שבעליהן יחפו עליה בגט אבל בנ"ד אטו הי' בידה שימות בעלה קודם הניאוף הלא בסתמא אוקי אותו על חזקת חי וכיון על דבר איסור אשר א"א לתקן דלמא בכה"ג נאסרו על מחשבתם הרע כמו באשה שלא שמעה שבעלה הפר לה וכיון שעבר יום שמעו אין בידו להפר או לעקור מעיקרא וחידשה התורה שצריכה כפרה דהא לפי דעתה עברה איסור אשר אין בידה לתקן וה"ה בא"א שזינתה והאמינה שבעלה חי אפשר עדיין שתהי' אסורה לינשא לנואף ודוק ולפמ"ש שאני הכא בנידן שאלתינו שאפי' תמית אותו אח"כ תהי' רק מותרת מאז והלאה ולא למפרע אבל בדוד שהי' גט כריתות ואם ימית אותו אח"כ תהי' פנוי' למפרע ודי בקיצר.
<b>וחקרתי</b> במקו"א באשה שאמרה נטמאתי לפי דברי הר"ן בנדרים דף צ' דעקרו רבנן לקדושין והיתה פנוי' א"כ אם אחרי מות בעלה הראשון תהי' מותרת לנואף ההוא דלא נאסרה לבעל דרבנן עקרו לקדושי' והיתה פנוי' ועיין רמב"ם פח"י מה' א"ב ובראב"ד ואכ"מ.
<b>שוב</b> התבוננתי בנידן שאלתינו שלא הי' קינוי מבעל ולא משום ב"ד דלא הי' נאסרה לבעל בודאי לא נאסרת לנחשד הלזה ועיין בב"ש סי' י"א ס"ק ג' (ואף לדברי ב"ש בסי' קנ"ט ס"ק ט' דאפי' באנס אשת ישראל אסורה לבועל משום קנס הכא בנידן שאלתינו מותרת דלא נעשה עבירה בפועל רק במחשבה וטוב יותר מגט כריתות בדוד יען שנגלה למפרע שהיתה מגורשת) ועיין ח"מ וב"ש סי' י"א ס"ק ד' חקירה אם יש לחוש שזנתה עמו מקודם יעו"ש וא"כ בנידן דידן אם ליכא עדים על זמן קודם כאשר הי' הבעל עוד חי אמרי' עכשיו איתרעי עיין בש"ך יו"ד סי' א' ורמ"א ח"מ סי' ל"ד ומד' הי' זאת שנגלה שגם עכשיו לא הי' מכשול שהיתה פנוי' א"כ מותרת היא לנחשד הנ"ל (והי' בדעתי להאריך בדברי תוס' חולין דף צ"ו דכ' דלא סמכי' למקטלי').
<b>ולא</b> אוכל לעצור בקסת הסופר שיש לי עוד דבר חדש בחידושי בעזה"י הב"ש בסי' י"א ס"ק ג' כ' וז"ל ואם נתיחדה עם אחד מותרת לו ולבעלה דקי"ל אין אוסרין על היחוד ומ"מ מזהירין אותו ואם באמת בא עליו אסורה לו אע"ג דליכא עדים כן נשמע מתשו' הרא"ש עכ"ל וכתבתי בחידושי הדבר אינו ברור בעיני דהרי כ' ביש"ש יבמות פ"ב סי' ח"י וז"ל בשלומא שהאשה אינה נאמנת לאסור את עצמה שהתורה לא אסרה אותה על בעלה היכי דלא ידע שנטמאה אם לא בקינוי וסתירה וא"כ אפי' את"ל האמת שזינתה התורה התירה לו והיא משעובדת לו וקרקע עולם לפניו עכ"ל הרי שחידש דתורה לא אסרה האשה שזנתה על בעלה חוץ אם ידע שנטמאה או בקינוי וסתירה אפי' לא ידע שנטמאה ועיין תוס' סוטה דף כ"ד וכ"ח דאז הוה ודאי איסור ולא ספק ודוק וא"כ מי שזינה עם א"א ולא נודע לבעל אין אשתו אסורה עליו ולא חטא אפי' בשגגה או באונס דנהפוך הוא כל זמן שלא ידע הבעל מטומאתה לא נעשית חתיכה דאסורה עליו דתורה התירו לו וא"כ דלא נאסרה על הבעל אינה נאסרת על הבועל וא"כ אפי' בעל אותה כיון שהב"ד התירו לבעל להיות עם אשתו דאין אוסרין על היחוד ואוקי אותה בחזקת היתר א"כ לא נודע לבעל שנטמאה ולא נאסרת לבעל לא נאסרת לבועל ודוק.
<b>ומה</b> שהביא הרא"ש ראי' מפ"ק דכתובות דפי' שם בתוס' דקו' הגמ' לדוד מפני מה לא אסרוהו הגם דלא הי' עדים בדבר מ"מ דוד ידע דבא עלי' ולמה לא אסרוהו עליו וכן הובא בב"ש ס"ק ג' שם.
<b>נלע"ד</b> ליישב דשאני התם דנודע הדבר עפ"י נביא שדוד חטא בבת שבע וגם שב"ד אין דנין עפ"י נבואה אלא עפ"י עדים אבל עכ"פ נודע הדבר כי פי נביא לא ישקר וגם אורי' ידע אשר נעשה באשתו כי אמר לו המלך רד לביתך ורחץ רגליך הוא כינוי לתשמיש וכן אמר לו אורי' ביום השני ואני אבוא אל ביתי לאכול ולשתות ולשכב עם אשתי חייך וחי נפשך אם אעשה את הדבר הזה הרי הרגיש בדבר שציוה אותו על תשמיש באומר לו ורחץ רגליך והשיב לו שנא ישכב עם אשתו וזריז עצמו בשבועה א"כ דנודע לאורי' וגם להעולם נודע האמת מכל המעשים הללו וא"כ הגם שב"ד לא ישפטו אלא עפ"י עדים הי' חיוב לאמור לדוד שהוא לא יקח בת שבע כי היכא דנאסרה לבעל נאסרה לבועל כי הרבה בני אדם ידעו שהביאה לביתו והגם שלא ראו כמכחול בשפופרת יעו"ש בתוס' עכ"פ הוה נודע הדבר לרבים וגם אורי' לא חפץ לבעול אשתו א"כ תהי' נאסרת גם לדוד כאשר רמז הגאון מווילנא בפי' דברי רמ"א שכ' בסי' י"א וז"ל וה"ה אם נאסרה בשבילה לבעלה אסורה לו עכ"ל ונתקשה הב"ש מאי חידש הרמ"א וכ' הג' ס"ק ה' וז"ל ר"ל אף בלא קינוי וסתירה כמ"ש למטה בעדי כיעור או בשאר גוונא דמהימנא לו וכיוצא עכ"ל הזהב (ובמקו"א אמרתי שרמ"א בסי' י"א מרמז על דין דנאסרה לבעל ע"י שמאמין לאחד כבי תרי וגם זה נרמז בדברי הגאון מווילנא) וא"כ הי' לדוד לפרוש מבת שבע ודוק.
<b>ואוסיף</b> נופך לו יהי' שיש ספק אם אורי' פריש מאשתו בעבור שהאמין שנאסרה אשתו עכ"פ תהי' לדוד אסורה דמחזיקין מאיסור לאיסור מאיסור אשת איש לאיסור סוטה וא"כ דוד דידע דבעל אותה ויש ספק שנודע לאורי' והאמין לה גם מספק תהי' אסורה לדוד אם לא מטעם שהיא היתה אנוסה או מטעם שאורי' נתן גט כריתות ולא שב בחיות והבן זה.
<b>ובדברי</b> יש"ש הנ"ל יש לי לחקור על עד שראה בא"א שזינתה שחקר הנב"י א"ח סי' ל"ה שמחויב העד להודיע לבעל מטעם הרואה כלאים בבגד חבירו צריך להודיע לו וכדו' ולדעתי שא"ה דנעשה האיסור עכ"פ בשוגג או בכהן שישן בבית שיש טומאה שעובר עכ"פ העבירה בשוגג אבל כאן כ"ז שלא נודע לבעל התורה התירה לו אשתו הגם שנטמאת א"כ בשלומא בב' עדים מחויבים להגיד ולגלות ולחדש האיסור על הבעל אבל ע"א דלא הוה עדות מהכ"ת להגיד ולגלות ולחדש איסור הלא אם ישתוק לא יהי' נודע לבעל ולא יעבור איסור אפי' בשוגג והבן.
<b>אך</b> בודאי אפי' לדברי יש"ש דתלי' האיסור באם נודע לבעל בכל זה אם נתברר בעדים שהאשה זינתה בחי' בעלה ואח"כ מת טרם שנודע לו הדבר ברור בודאי שהאשה אסורה על הבועל דכיון דיש עדים בדבר אשר הבעל צריך להאמין להם עפ"י חוקי תורה א"כ משעה שראו עדים הזנות הוה כאלו נודע לבעלה והיא נאסרת על הבעל דלא חסר אלא גילוי מילתא להודיע לו וממילא נאסרה על הבועל ודוק.
<b>אמנם</b> בע"א אשר רגיל להיות נאמן עליו כבי תרי וידענו אם הי' מודיע לו עד הנ"ל הי' מאמין לו אבל עכ"פ אין מחויב להאמינו עפ"י דין תורה א"כ קודם שנודע לו מפי העד אין האשה נאסרת לו א"כ אין חיוב על עד להודיע לו במקום כבוד הבריות כנידן הנב"י הנ"ל וגם אם מת קודם שנודע לו לא יהי' נחשבת כשם שאסורה לבעל אסורה לבועל דלא נולד האיסור לבעל וממילא לא נברא איסור לבועל ודוק כל זה חקרתי להגדיל תורה ולהרחיב גבולי' כי טבין פטפוטי דאורייתא אבל חלילה וחלילה לצרף לשום קולא בעולם.
<b>וכעת</b> נ"ל דצדקו דברי ב"ש אפי' לדברי יש"ש דבגמ' דרשו ונטמאה ונטמאה כשם שאסורה לבעל כך אסורה לבועל לא אמרו כשם שבעל אסור בה כך הבועל אסור בה אלא סבבו הדברים עלי' על האשה כשם שהוא אסורה על הבעל כך היא אסורה על הבועל א"כ אין לנו לדון על הבעל אם הוא אסור בה דהא משכחת דלא נודע לו מהזנות אלא יש לנו לדון על האשה כשם שהיא אסורה לבעל והלא היא יודעת שזנתה ונטמאה א"כ היא אסורה על הבעל כך היא אסורה על הבועל והיא בודאי אסורה על הבעל הגם שלא נודע לו וצריכה להתרחק שלא לתבוע תשמיש ממנו אפי' ליש"ש רק אם הבעל רוצה לבעול אותה היא קרקע עולם דמשעובדת לו אבל היא אסורה על הבעל וא"כ נכונים דברי הב"ש אפי' לשיטת יש"ש ודוק ובזה יש לי הרהורי דברים בתוס' ישנים ואכ"מ.
<b>סוף</b> דבר בנ"ד לדעתי לעשות כזאת לקרוא להאשה מקודם ולדבר על לבה ולהשביע אותה שאם זנתה עם האיש גם בחיי בעלה תדע כי בכל ביאה וביאה היא עוברת עבירה גדולה ותהי' באיסור כל ימי' עיין ברא"ש נדרים דף צ' בפסקיו וכן יקרא לאיש ההוא ולהודיע אם זנה עמה גם מקודם אז כל ימי' יעבור עבירה בכל ביאה וביאה ואם ידעו בנפשם לא ישאו זה את זה אבל אם לא חטאו מקודם הגם שחטאו אז אשר נגלה עכשיו שכבר הי' בעלה מת מותרים זה בזה כנלע"ד בעזה"י להלכה למעשה בכל זאת ישאל מפי רבו הגאון הגדול מלבוב נ"י דברי הדש"ת.
<b>סימן</b> <b>נב</b>
<b>שאלה</b> איש אחד התרה באשתו שתשמר עצמה שלא תתייחד עם בן אחותה שהוא איש רע נואף וחכם להרע פן תכשל ממנו הגם שלא יחשוד אותה שח"ו תזנה עמו אבל לבו חרד פן יאנס אותה וגם המשרת בבית גילה לו כי מרגיש בו שחקר כמה פעמים אצלו אם יש עוד מאנשי הבית אצלה ולכן לפני שני אוהבים הוא מזהיר אותה שלא תתייחד עמו בחדר לבדו אפי' שהחלון או הפתח אינו סגור והאשה שוחקת על בעלה על שחושד בכשירין כי יש לו פה דובר נבלות אבל את אלקים הוא ירא ולא יעשה כזאת ח"ו ולא תוכל לברוח מן החדר אם יבוא קרובה אצלה והבעל הזהיר אותה פעם שנות שלא תעשה כזאת לישב עמו ביחוד והבעל נסע לעיר אחרת ליקח סחורה ושני אנשים אשר שמעו התראת הבעל הסכימו לבוא אל האשה ולייעץ לה שתעשה כאשר ציוה הבעל ולעת ערב אחר תפלת מנחה הלכו ביחד אצלה וכאשר באו אל הדלת עמדו כרביעית שעה להתייעץ איך ידברו אלי' שלא לפגוע בכבודה ופתע פתאום שמעו צעקה שמע ישראל ונפתח הדלת וברח בן אחותה הנ"ל והמה נכנסו ומצאו אותה באימת מות וספרה כי זה חצי שעה בא בן אחותה הנ"ל והגידה לו אל תבוא עוד אצלי כי בעלי חושד אותי ממך וחרה אפו וכעס על בעלי והלך מחדר לחדר בלך ושוב בכעס וברגע פנה אלי ואחז רגלי והניח אותם על הסאפפע אשר ישבתי עלי' ואנס אותי וכאשר התחיל לבעול שב רוחי אצלי וצעקתי בצעקה ופרש עצמו וברח והיא מבטיחה לבעלה שלא הכניס כל עטרה וגם פירש באבר חי ולא נטמאה ממנו ושאל הכהן אם מותר להיות נשאר עם אשתו אהובה לו.
<b>תשובה</b> לפום ריהטא אסורה אשה זו על בעלה משום סוטה דהא מבואר בש"ע א"ע סי' קע"ח סעי' א' וז"ל המקנא לאשתו ונסתרה ואינו יודע אם נטמאה אסורה לו ובלבד שיהי' הקינוי והסתירה כראוי ואז הפסידה כתובתה אפי' מת קודם שגירשה כיצד הקינוי אומר לה בפני שנים אל תסתרי עם איש פלוני אפי' הוא אבי' או אחי' עכ"ל ובסעיף ז' וז"ל לא יאמר אדם לאשתו אפי' בינו לבינה ואל תסתרי עם פלוני דלמא קיי"ל כריב"י דאמר קינוי בינו לבינה הוה קינוי רמ"א וז"ל ועכשיו אין לנו מי סוטה ואם נסתרה אחר הקינוי אסורה לו לעולם עכ"ל ובסעי' ח' ברמ"א וז"ל ואין חילוק לענין סתירה לאחר הקינוי בין בעלה בעיר ופתח פתוח לרשות הרבים או לא עכ"ל וא"כ בנידן הנ"ל שהבעל הי' מקנא לה לפני עדים והעדים עמדו כשיעור טומאה לפני הדלת ואח"כ ברח בן אחותה אשר הבעל קינא לה ממנו א"כ היא אסורה על בעלה אפי' אם לא הי' שום אות והוכחה על בעילה דהא כתיב נסתרה והיא נטמאה עיין תוס' סוטה דף כ"ח כל זמן שלא תשתה מים מאררים אפי' טהורה היא נענש משמים אם הבעל בועל אותה ודוק.
<b>ואחר</b> העיון מצאתי סתירה לזה שאינה אסורה משום סוטה דהא הבעל לא הי' מקנא לה על זנות ברצון אלא פן תאנס מאיש רע בן אחותה וכבר מבואר בסוטה דף כ"ו ויבמות דף נ"ה שאם קנא בדרך אברים לא הוה קינוי יען דאין נאסרת בדרך אברים והקינוי צריך להיות בדבר שנאסרה בו וכתב המ"ל פ"ג מסוטה הל' כ"ד וז"ל נראה לי דה"ה אם אמר לה אל תסתרי עם פלוני שמא יאנס אותך לא חשוב קינוי ואם נסתרה אינה אסורה עכ"ל וא"כ גם כאן דלא קינא לה רק שמא תאנס א"כ לא הוה כאן איסור סוטה משום קינוי וסתירה ודוק.
<b>ועלה</b> בדעתי דתלי' דין של המ"ל בשני דיעות המרדכי הובאו בסי' קע"ח ברמ"א סעיף ג' אם עברה על היחוד והלכה בשדה עם שני אנשים ואמרה שנאנסה די"א דאפי' במגו אינה נאמנת והסביר הנב"י מהד"ת בסי' ח"י בד"ה והנה כתב וז"ל כיון דהיחוד הי' ברצון היחוד אהתחלתא דביאה היא ואדעתי' דהכי נתיחדו שאם יבעלנה יבעול והנה תחלתה ברצון וגם הפנ"י נתן טעם זה עכ"ל דכיון שנתיחדה זכרה שמא תאנס וע"כ שלא איכפת לה והוה רצון וא"כ אם הבעל מזהיר אותה שלא תתיחד פן תאנס א"כ הזהיר אותה בדבר שנאסרה שלו יהי' שנאנסה הוה כרצון אבל לשיטה הב' דנאמנת שנאנסה א"כ לא קינא לה בדבר שנאסרה ודוק.
<b>שוב</b> ראיתי דלק"מ דכבר הסביר הנב"י אם יש מגו דלא נבעלת או דליכא עדים דנתיחדה נאמנת לומר נאנסתי הגם שעברה על היחוד רק אם יש עדי יחוד או עדי בעילה אינה נפטרת בטענת נאנסה אבל עכ"פ בוודאי הגם דעברה על היחוד משכחת נאנסה אם ראו עדים שקורעת בגדיו והכתה אותו וכאן לא קינה לה על רצון רק ירא על שתאנס כי מובטח בצדקת אשתו שלא תתרצה וא"כ אין כאן קינוי ומכ"ש כאן שלא עברה על יחוד שלא כדין שפתח פתוח ורק אם הוה קינוי מעלי' אז נאסרה אפי' בפתח פתוח וכיון שלא חשדה על זנות ברצון א"כ לא עברה אפי' על איסור יחוד דבנידן דמרדכי עברה על יחוד שלא כדין עפ"י דין תורה ודוק.
<b>וראי'</b> מפ"ד דסוטה במתני' אשת כהן שותה ומותרת לביתה בגמ' דידן דף כ"ו ובירושלמי שם וז"ל אמר ר"י כן אנן קיימין כששתת ולא הי' המים בודקין אותה שלא תאמר הואיל ואין המים בודקין באנוסה אלא במפותה וזו אנוסה היא מה אנוסה שבכהונה כרצון שבישראל לפום כן צריך למימר מותרת לביתה עכ"ל עיין בפני משה שקו' הגמ' הי' פשיטא דאם אשת כהן שתתה שמותרת לבעלה ומשני דלא נאמר שזינתה באונס ולא בדקי' המים יעו"ש וקשה לרבינו שמחה כיון דקינא לה והתרה בה ועברת על היחוד א"כ נימא שהאי אונס רצון הוא והי' המים בודקין אותה אלא פשיטא הגם דאין אנו מאמינים לה שנאנסה אבל בוודאי משכחת אונס הגם שעברה על היחוד כגון שקורעת בגדיו והכתה אותו מזה נדע שלא זכרה שהאיש הזה יאנס אותה והוה משכחת דקינא לה מקרובי' אשר אין בהם איסור יחוד ודוק.
<b>ועוד</b> לפי דברי' בא הוא אצלה החדרה ודברה לו שלא יבוא עוד אצלה ומה שלא ברחה ויצאה מיד מן החדר כאשר בא יען שלא עלה בדעתה שיעיז פניו לעשות כזאת אבל עכ"פ לא התיחדה עמו ברצון ומה הוה לה למעבד אם האמינה שילך מעצמו ולא יבוא אצלה עוד החדרה.
<b>ונתתי</b> ללבי לחקור לו יהי' שגם באופן זה נחשב לרצון יען כי הזהיר אותה בעלה ואמר שיש לו הוכחות שהוא איש רע ונואף וגם שמע שחקר כמה פעמים אצל המשרת מי בבית שמכח זה לבו הגיד לו שחפץ לאנסה והיא שמעה אזהרתו ולא יצאה לחוץ נחשב לרצון שחשבה שאם יאנס אותה שהוא לרצון לה כאשר העיר הפנ"י בכל זה יש היתר כפי דברי' שכאשר קרב אלי' והכניס מקצת עטרה צעקה וברח כי לו יהי' שהיא זינתה כך ברצון אינה נאסרת על בעלה וטרם שאבוא לדין אקדים דברי ירושלמי אשר הם מופלאים בעיני זה רבות בשנים ולא ראיתי מי שהעיר עליהם ואבאר אותם בעזהי"ת.
<b>ירושלמי</b> פ"ד מסוטה וז"ל תני ר' יעקב בר אידי קמי ר' יונתן ואת כי שטית תחת אישך וכי נטמאת פרט לאונסין מה את שמע מינה אמר ליה מה תחת אישך לרצון אף כאן לרצון והיא לא נתפשה הא נתפסה מותרת ויש לך תפוסה בישראל והיא אסורה ואיזו זו זו שתחילתה ברצון וסופה באונס ויש לך שאינה תפוסה בישראל והיא מותרת ואי זו זו זו שתחילתה באונס וסופה ברצון כהדא איתתא אתת לגבי ר' יוחנן אמרה לי' נאנסתי אמר לה ולא ערב לך בסוף אמרה לי' ואם יטבול אדם אצבעו בדבש ויתננה לתוך פיו ביום הכיפורים שמא אינו רע לו ולבסוף אינו ערב לו וקיבלה עכ"ל.
<b>והנה</b> זה רבות בשנים הפלאתי להבין דברי ירושלמי שאמרו שיש תפוסה בישראל שאסורה ואיזו זו שתחילתה לרצון וסופה באונס שפי' בפני משה שחזרה בה אח"כ והוא פלא הא כיון שהיתה תחלה ברצון וכבר נאסרה מהכ"ת דנימא יען דסוף הוה באונס תחזיר להיתירה הראשון אטו אשה שזינתה ברצון ואח"כ תזנה באונס תהי' מותרת לבעלה חלילה שיעלה זה בדעת אדם וה"ה כאן כיון שנאסרה מהכ"ת שיהי' מועיל לה אם הסוף הוא באונס בודאי הסיפא איצטריך לאשמועינן אם תחלתה באונס וסופה ברצון דלא נאמר דנאסר' ע"י סוף ביאה כאבוה דשמואל בכתובות דף נ"א דסוף ביאה אוסרת אותה וקמ"ל דמותרת דיצרה תקפה ונחשב כאונס דכפאה היצה"ר של הבועל או יצרה של בשרה אבל לאשמועינן דתחלה ברצון וסופה באונס אסור היא פשיטא.
<b>ונלפע"ד</b> לבאר בעז"ה הנה בספרי מחנה חיים סי' צ"ט בארתי הסוגי' דכתובות דף נ"א תחילתה באונס וסופה ברצון הפי' בתחלת העראה היתה באונס ובסוף הערא' ברצון בתחלת הכנסת העטרה היתה אנוסה ובסוף הכנסת העטרה היתה מרוצה אעפ"כ מותרת לישראל דיצר של תחילת העראה כופה אותה לרצות על סוף הכנסת עטרה כפי' רש"י שם וז"ל תחילתה של בעילה וסופה של בעילה ובכל ביאות אסורות הנאמרי' בתורה דן התורה על העראה חוץ בשפחה חרופה וכפי' ר"ת קידושין דף י' תחלת ביאה קינה או סוף ביאה קינה היינו תחלת העראה קונה או סוף העראה קונה דעדים לא ידעו מצורה של מנאפים רק שהערו זה בזה עיין רמב"ם פ"א מה' א"ב ה' י"ט וא"כ לענין סוטה אם נאסרת לבעלה היינו אם הערה בה ודן אבוה דשמואל הגם דתחלת העראה הי' באונס הסוף כבר ברצון ורבא אמר האי רצון אונס הוא דיצרו או יצרה אנסה והבאתי שם לשון הרמב"ם בפ"א מה' א"ב ה"ט שכתב וז"ל ואשה שתחילת ביאתה באונס וסופה ברצון פטורה מכלום שמשהתחיל לבעול באונס אין בידה שלא תרצה שיצר האדם וטבעו כופין אותה לרצות עכ"ל הרי מבואר שיצה"ר אשר הוא כשלהבת אש בוער בקרבה להיות מרוצה לסוף העראה.
<b>וחקרתי</b> שם בד"ה אך אם הי' תחלת העראה ברצונה ואח"כ התחרטה טרם שנגמר ההעראה הגם שאמרינן שאסורה וגם נענש בב"ד דכיון דתחילתה ברצון עפ"י הרוב גם הסוף ברצון דאם אפי' תחילתה באונס הוה הרוב סופה ברצון מכ"ש אם תחילתה ברצון אמרי' בוודאי סופה ברצון אבל אם היא בעצמה יודעת שטרם שנגמר ההעראה התחרטה והי' באונס אינה נאסרת על בעלה ולא צריכה להודיע לו שזינתה כי היא ידעה שהי' סוף העראה באונס ולא נאסרה עליו יעו"ש.
<b>וכעת</b> נ"ל לחדש שירושלמי מרמז שהיא אסורה עליו אפי' אם אמת שהיתה אנוסה בסוף העראה והוא דנחזי אנן בכל בעילה ובעילה אשר הבעל בועל אותה אז תחילת העראה נעשה ברצון האשה אבל משהתחיל הבעל לבעול אז אין בידה עפ"י רוב שלא לרצות על סוף העראה שכבר התלבש הבועל אותה יצר על הסוף והתורה אמרה ואת כי שטית תחת אישך וכי נטמאת מזה דרשי' מה תחת אישך לרצון אף כאן לרצון הא נתפסה מותרת א"כ אם היה מרוצה לנואף באותו חלק ביאה אשר הוא חלק רצון תחת בעלה אסורה היינו תחילת העראה האשה נבעלת ברצון תחת בעלה כך אם נבעלת אותו חלק מן הנואף ברצון היא נאסרת דהא שטה תחת אשה אבל אם נתפסה בתחילת העראה מותרת אעפ"י שבסוף העראה היתה ברצון כי אותו רצון אונס הוא מכח יצר התאווה ואפי' תחת בעלה לא הוה רצון כי יצרו אלבשה שמבקשת הסוף ביאה והבן.
<b>ומבואר</b> הירושלמי ויש לך תפוסה בישראל והיא אסורה ואיזה היא כגון שתחלתה ברצון היינו תחלת הערא' ברצון אפי' סוף העראה באונס אם היא בעצמה יודעת שהיתה אנוסה שקרעה בגדיו ותלשה שערותיו והכתה אותו שלא יגמור ההעראה כי התחזקה וזכרה פחד ד' וגודל העונש אשר יגיע אלי' והוא לא שמע אלי' וגמר העראה אסורה הגם שתחילת העראה הוה רק כביאת אברים כמ"ש הרמב"ם בפי' המשניות בסנהדרין דף נ"ד וז"ל ומערה נקרא המכניס כל העטרה והמשמש הוא המכניס כל האבר כולו אבל הכנסת קצת העטרה הנה הוא כמו שבא דרך איברים עכ"ל הרי מבואר דהכנסת מקצת עטרה הוה רק כביאת אברים וא"כ לא תאסר דהגמר העראה הפועל איסור זנות ואיסור טומאה לבעלה היתה היא תפוסה אעפ"כ היא אסורה דחלק אשר תבעל לבעלה ברצון הי' גם תחת הבועל לרצון ונאסרה.
<b>וגילה</b> הירושלמי ויש לך שאינו תפוסה בישראל ומותרת היינו תחילתה באונס תחלת העראה באונס הגם שהוא רק כביאת אברים וסופה ברצון שהוא גמר העראה שהוא העיקר הביאה ואז לא הוה תפוסה אלא אפי' אחזה בו ובקשה הגמר העראה אעפ"כ מותרת ודוק.
<b>ומביא</b> הירושלמי ראי' מאיתתא דנאנסה אמר לה ולא ערב לך ואמרה לו כטובל אצבע בדבש ונותן לתוך פיו שמא אינו רע לו טרם שהגיע להחיך אבל משעה שמגיע לחיך וערב לו כך משעה שהגיע האבר לפי המקור מיד פוגע התאוה וערב לה כי האיסור זנות פועל שרע לה עד שמרגיש אותו מקום הנאת תשמיש ולכן אם תחלת העראה באונס סוף העראה ברצון ולכן אם תחלה באונס סופה ברצון דיצרו ויצרה כופאין אותה והוה כאונס ודוק.
<b>ולכאורה</b> קשה הגם שיודעת בנפשה שעד שלא נגמר העראה היינו הכנסת עטרה כבשה יצרה מפני פחד ד' וגם בקשה שיפרוש והכתה אותו ומרטה שערותיו וקורעת בגדיו אעפ"כ נאסרת דהא הכניסה עצמה בסכנה גדולה כי אין לך אש בנעורת יותר מזה ועל הרוב גם טבעה כופה אותה שתבקש הסוף העראה וגם אחד מאלף שהנואף יעצור ברוחו ויפרוש להיות אוד מוצל מאש הרי מעלה מעל באישה הגם אפי' אם נאמר לענין עונש שמים בכה"ג או בעונש ב"ד פטורה יען דבסוף העראה אשר הוא עיקר הביאה היתה אנוסה אין לה חטא משפט מות או מלקות עכ"פ מעלה מעל בבעלה ואסורה הרי חזינן דהצריכה התורה לכתוב ושכב איש אותה שכבת זרע למעט דרך אברים כמבואר בסוטה דף כ"ז דס"ד כיון דקפיד הבעל גם על זה נאסרה קמ"ל קרא דווקא שכב איש אותה שכבת זרע היינו מקום הזריעה אבל אם הכניס מקצת עטרה באותו מקום שהיא שכיבה של נואף ונאסרה ועיין ט"ז יו"ד סי' צ"ט בשם מהרי"ק אם לא ידעה האשה שזנות עבירה אסורה הגם דלא מעלה מעל בד' עכ"פ מעלה מעל בבעלה יעו"ש וה"ה כאן אסורה דאין מעילה בבעל גדול מזה שהיתה מרוצה בתחילת ביאה ודוק.
<b>ואחר</b> העיון ראיתי דלא דמי דא"כ אפי' אם באמת פרש הבועל טרם שגמר כל העראה היינו הכנסת עטרה כולה תהי' אסורה לבעלה דהא מעלה בו מעל וזה אינו אמת דכל זמן שלא הכניס עטרה כולה הוה רק ביאת אברים ומותר' בשלומא בעובדא דמהרי"ק דנעשה ביאה גמורה הגם דלא מעלה מעל בד' עכ"פ מעלה מעל בבעלה אבל הכנסת מקצת עטרה לא הוה ביאה רק פריצות וחציפות אבל ביאה לא הוה ואינה נאסרת ואבאר דבר זה בעזהי"ת.
<b>בסוטה</b> דף כ"ו ע"ב הקשה הגמ' למה כתיב ושכב איש אותה שכבת זרע ומסיק אלא אמר רבא פרט לשיקנא לה דרך איברים אמר לי' אביי פריצות בעלמא ופריצותא מי אסר רחמנא אלא אמר אביי בשקינא לה בנשיקה הניחא למ"ד העראה זו הכנסת עטרה אבל נשיקה ולא כלום הוא היינו דאתי קרא למעוטי נשיקה אלא למ"ד העראה זו נשיקה מאי איכא למימר לעולם לשקינא ליה דרך אברים ומהו דתימא בקפידא דבעל תלה רחמנא ובעל הא קפיד קמ"ל עד כאן סוגי' דגמ' ותוס' בד"ה אלא הניחו בקושי' דנהפוך דלמ"ד העראה זו הכנסת עטרה א"כ קרא למה לי למעט נשיקה הא אפי' בשאר עריות ג"כ נשיקה פטור אבל למ"ד העראה זו נשיקה בא הקרא למעט דבסוטה פטורה על נשיקה וצע"ג.
<b>ונראה</b> לתרץ ולבאר הסוגי' בעזה"י דהנה פי' ביאת דרך אברים יש לפרש משני פנים (א) ששוכב עמה בקירוב בשר והגופים נהנים זה מזה אברו בין ירכותי' אבל לא פגע בו באותו מקום פי הערוה וכן משמע מלשון רש"י שכתב בד"ה דרך אברים פריצות בעלמא וז"ל שוכב עמה בקירוב בשר עכ"ל אבל אם מושך אברו באותו מקום ונכנס בעגבותי' אז מתחיל הביאה ולא מקרי דרך אברים (ב) יען שיש שפת הרחם שנקרא שפיות ששם כלים שני ירכים אשר הם מכסים מקום הבושת מקום הערוה אותן העוגבי' הם חלקי' מן איברי הגוף ומי שנכנס שם באברו ובועל הוא בועל דרך אברים.
<b>ולברר</b> דבר זה אעתיק לשונות הרמב"ם בפי' המשניות פ"ז דסנהדרין דף נ"ד שכתב וז"ל אבל הכנסת קצת עטרה הנה הוא כמו שבא דרך אברים עכ"ל עוד שם וז"ל ומי שבא דרך אברים בערוה מן העריות או נשק אחד מן העריות או חבק או משמש באחד מאבריו לכוונת הנאה באיזה אבר פוגע באברי גופו כאותן המתענגים ביד וברגל זה מעשה מן הזנות קוראין אותו חכמים ע"ה מנאפים ביד וברגל וכן המשחק עם אחת מהעריות והקריצה בעין במתכוין להנאה כל זה אסור ומכין לעובר מלקות וכל אלו נכללין בשני לאוין נזכרין בתורה האחד זה שאמר הכתוב לא תקרבו לגלות ערוה כלומר הזהרו והתרחקו מן הדברים המקרבים ומביאין לגלות הערוה וכן פרשו ע"ה לא תקרבו לאו לגלות הערוה והשני מה שנאמר לבלתי עשות מחוקות התועבות עכ"ל עוד שם וז"ל והבא על הפנוי' שאין לה בעל הוא חייב מלקות אבל תשמיש הפנוי' דרך אברים ושאר מה שאמרנו שמחויב עליו מלקות בערוה אין בו חיוב מלקות בפנוי' לפי שהביאה בעצמה במלקות אבל כל זה אין לעשות בשום פנים ויתחייב מלקות על יחוד פנוי' מדרבנן עכ"ל עוד שם וז"ל ומותר לאיש שיבוא על אשתו שלא כדרכה ודרך אברים עכ"ל עוד בפי' המשניות ביבמות דף נ"ג וז"ל היבמה אינה צריכה קדושין מן התורה לפי שאשה הקנה לו מן השמים וקדושי יבמה מדרבנן לפיכך הבא על יבמתו באיזה צד שיהי' קנה קנין גמור והעראה הוא הכנסת עטרה ומפגיעת העטרה היא נקראת נשיקה עד הכנסת עטרה כולה אמנם הוא שימוש דרך אברים עכ"ל.
<b>היוצא</b> אחר העיון במאמרי הרמב"ם שאם הכניס אברו רק בשפיות הרחם הוה רק דרך אברים ואין בו רק לאו דלא תקרבו לגלות ערוה וה"ה אם הכניס מקצת עטרה בפי הרחם ממש אעפ"כ לא הוה אלא כביאת אברים כמובן דוק ותשכח.
<b>ובזה</b> יהל אור בדברי רמב"ם פ"ג מסוטה ה' כ"ד וז"ל אשה שזנתה באונס או בשגגה או שבא עלי' זה שקינא לה עמו דרך אברים אין המים בודקין אותה שנאמר והיא לא נתפסה פרט לאנוסה שהרי נתפסה בחזקה ותמעל מעל באשה פרט לשוגגת ושכב איש אותה בשכבת זרע פרט לבא עלי' דרך אברים עכ"ל ובמ"ל שם נתקשה דבגמ' הוכרח לתרץ מפסוק הנ"ל דרך אברים למ"ד העראה זו נשיקה אבל למ"ד העראה זו הכנסת העטרה א"כ בא הפסוק למעט נשיק' אפי' ולמה כתב הרמב"ם שפסוק בא למעט דרך אברים והניח בקו' וצע"ג ולפמ"ש משמע מכמה מקומות בפי' המשניות הדבר ברור שעד שהכניס כל העטרה נקרא אצלו דרך אברים והה"מ פי' דרך אברים בקירוב בשר ולפענ"ד הפי' הכנסת מקצת העטרה ודוק.
<b>אמנם</b> לפ"ז קשה דקרא ממעט דרך אברים א"כ אם קנא לה בעלה רק על דרך אברים לא הוה קנוי והוה כאלו הסתירה עצמה בלא קינוי כלל ולא נאסרה על בעלה הגם שאם אמר סתם אל תסתרי עם פלוני והיתה מסתרת עצמה עמו היתה נאסרת אבל אם אמר שאינו מקנא לה רק על ביאת דרך אברים שאינה חושדה בביאה ממש לא נאסרה כמבואר בתוס' ביבמות דף נ"ה ע"ב בד"ה לשקינא לה יעו"ש וכן הוא מבואר במ"ל פ"ג מה' סוטה ה' כ"ד יעו"ש ואי דרך אברים הוה הפי' אפי' אם מכניס האבר בשפיות או בהכנסת מקצת העטרה איך שייך שאינה חושדה אלא בכך הא יצרו של בועל וגם יצרה יכוף אותה לעשות ביאה גמורה הכנסת כל העטרה דהא מהאי טעמא תחילתה באונס וסופה ברצון אינה נאסרת שיצרה גבר עלי' והוה אנוסה וא"כ איך אפשר שאינה חושדה על גמר ביאה וצע"ג.
<b>אך</b> לק"מ דמשכחת דאמר איני מקנא לך רק דרך אברים היינו השפיות ועל הכנסת מקצת עטרה לא חשדה וכתבה התורה ושכב איש אותה שכבת זרע פרט אם אומר בפירוש דרך אברים ביאת השפיות הוא חושדה ואינו חושדה על הכנסת העטרה וא"כ ממנ"פ אין בו קינוי דבהכנסת אבר בשפיות הוה רק פריצות ועל הכנסת עטרה לא קינא לה והוה סתירה בלא קינוי ובא הקרא למעט דשם אינו מקום שכבת זרע וממילא ידעי' דאפי' אם הכניס מקצת עטרה ג"כ אינה אסורה דגם זה הוה רק דרך אברים ואין המים בודקין אותה דלא נאסרה בזה.
<b>ומיושב</b> בזה קו' המל"מ למה לא ביאר הרמב"ם בפ"א שאם מקנא דרך אברים ונתיחדה דלא נאסרה יעו"ש ולפמ"ש דממנ"פ אם אמר שחושד אותה על הכנסת מקצת העטרה א"כ חושד אותה כמו כל איש המקנא דע"כ תהי' מרוצה גם על סוף ביאה ואם אמר שחושדה על השפיות בלבד הוה כאלו אמר שחושדה על פריצות בעלמא אבל השמיע הרמב"ם שאין המים בודקין אותה שאין זה ביאה אם לא נעשה גמר ביאה דהא אין כאן קינוי ואין כאן ביאה דלא נאמר יען דבקפידה דבעל תלי' מילתא והבעל קא קפיד שלא יבעול בשפיות ודוק.
<b>אבל</b> הא דצריך קרא למעט דלא חיישי' על קפידת הבעל היינו אם נשיקה לא הוה העראה אפי' א"כ אם עבר הבועל באברו כל עומק השפיות ונוגע ממש באותו מקום אפ"ה אינו בעילה הי' בסברה דחושד אותה רק על זה וגם קרוב להיות מקצת הכנסת העטרה והי' ס"ד דיהי' קינוי איצטריך קרא למעט שקינא אפי' על נשיקה באותו פי הרחם דהוה רק ביאת אברים הגם דנקל הוא שאש בנעורת ואינו מכבה שיהי' הכנסת מקצת העטרה בכל זאת לא הוה קינוי בביאה האוסרה אבל למ"ד נשיקה הוה העראה וא"כ אי אפשר שחושדה על ביאת הגעת אבר בנשיקת מקום פי רחם דא"כ חושדה על ביאה גמורה וע"כ דלא חושדה רק דתעבור רק חלק עומק השפיות והוה רק פריצות בעלמא ומשני דס"ד דתלי' בקפידת הבעל ולפ"ז מיושב קו' התוס' למ"ד הכנסת העטרה הוה חיוב למה לי קרא למעט נשיקה לק"מ דאיצטרך קרא שאפי' שחושדה על נישק עד אותו פה המקום דיהי' נחשב כאלו חושדה בגמר ביאה ע"י שיצרה תוקפה קמ"ל דדוקא הכנסת מקצת עטרה פועל תקופת היצר אבל למ"ד העראה נשיקה א"כ ממנ"פ או שלא התחיל רק פריצות בעלמא או שהי' ביאה ממש ודוק.
<b>סוף</b> דבר הכל נשמע דלולא דגילתה התורה ואת כי שטית תחת אישך מה תחת אישך לרצון היינו הכנסת העטרה אף כאן לרצון אם הי' הכנסת מקצת עטרה לרצון הגם שסוף הכנסת עטרה באונס דנאסרה הי' מקום טעות דע"י הכנסת אברים לרצון וסופה של הכנסת עטרה באונס שהוה עיקר הביאה לא תהי' נאסרת קמ"ל קרא דנאסרה ודוק.
<b>ולא</b> אכחד דעלה בדעתי לפרש בירושלמי שחידש מן הפסוק שתחילתה ברצון וסופה באונס אסור אשר הפלאתי עליו קרא למה לי מהכ"ת אם כבר נאסרה ששוב תחזור להיתר ע"י סופה באונס וחשבתי לתרץ דדבר גדול דיבר הנב"י מהד"ת סי' כ"ג דהשפיות אינו מקום התשמיש דאל"כ משכחת הכנסת כל אבר ולא הגיע למקום הבתולים כי השפיות הם רק סוף יריכים ופלוגתא של העראה אי הוה נשיקה או הכנסת העטרה הוא בפה הרחם אשר סגור בבתולה ולכך כתבה התורה בהעראת אשה את מקורה הערה לגלות שצריך ליגע במקור אבל בפסוק שאחריו בהעראה דאחות אם ואחות אב כתיב את שארו הערה דזה דרשי' באינו ענין לאדם קאי על בהמה אם הערה בה ולבהמה ליכא פרוזדור וא"כ פוגע מיד במקום הערוה ולא צריך לכתוב מקור ע"ש שכתב שכיון אמת בתורת משה יעו"ש ודבר אלקים אמת בפיו ועיין רש"י סוטה כ"ו שמביא השני הפסוקים את מקורה הערה ואת שארו הערה) אך מי יכחיש שאם מתחכך איש באצבעו שהוא אש בנעורת ולכן אם הכנסת בשפיות הי' באונס הגם שגוף העראה ברצון הוה תחילתו באונס אבל אם הכנסה בשפיות ברצון הגם שאח"כ אפי' התחלת העראה באונס הוה רצון אבל הנכון בעיני הפי' שכתבתי למעלה שהכל קאי על התחלת העראה וסוף העראה כי לא אמרי' שהיצר השפיות יפעל שגוף הבעילה כולו יהי' נחשב לאונס ודוק.
<b>וזה</b> רבות בשנים כתבתי דדבר החדש של נב"י תלי' בפלוגתא גמ' נדה דף מ"ב אי אותו מקום באשה בלועה הוה או בית הסתרים אם גם העגבות הווין מן מקום הערוה הוה רק בית הסתרים אבל אם הם מן הירכים ואותו מקום מן פה המקור א"כ אותו מקום בלועה ואנן פסקי' בית הסתרים הוה עיין רמב"ם א"כ אין מוכרח דין חדש הנ"ל.
<b>סוף</b> דבר הכל נשמע הגם אי תחלת הכנסת עטרה היתה ברצון והסוף באונס נאסרה מכח ואת כי שטית תחת אשך היינו אם נעשה עכ"פ סוף ביאה אבל דרך שפיות והכנסת מקצת עטרה ברצון הוה רק דרך ביאה דרך אברים ולא נאסרת אפי' על בעלה כהן וכאן שלא ראו עדים ביאה והי' לה מגו דלא נבעלת כלל נאמנת שפירש טרם שגמר העראה וגם יש לחוש דעיני' נתנה באחר כיון שנודע לה שבעלה מתירא ממנו שיאנס אותה חשבה שיאמין לה אם תאמרת כן אבל אין אשה נאסרת על היחוד בלבד הגם שבעל חושד אותה ומה שלא אומרת שגמר הביאה הוא משום שחשבה פן לא יאמין לה הבעל לא תהי' מאוסה בעיניו, כלל הדברים אין אני רואה איסור בדבר בכל זאת בתנאי כפול שעלי בלבד לא יסמוך רק אם יסכים אחד מגאוני הדור גם אני מסכים שהאשה היא טהורה לבעלה.
<b>אמר</b> <b>המחבר</b>
<b>יען</b> כי בעת אשר גמרתי לעסוק בתשובות הנ"ל הגיעני קו' מהרבני מורג חרוץ בעל פיפיות המאור בתורה כמהו' ר' ישראל עוזר וו"ב נ"י מבידקאוויטץ אשר עמדנו יחד לשמוע תורה מפי מרן הגאון הקדוש בעהמ"ח ספר אמרי א"ש זצ"ל אמרתי היא האות לסיים בו ספרי וזה אשר השבתי להרבני הנ"ל.
<b>אודות</b> הקו' אשר הקשה מעלתו נ"י וז"ל ולא אמנע להציע לפני הדר"ג מה שקשה לי על ר' יוסי במס' דרך ארץ פ"א וז"ל זו שאלה שאל ר"י בן תודאי איש טברי' את ר"ג מה אשתו שאני מותר בה אני אסור בבתה אשת איש שאני אסור בה אינו דין שאהי' אסור בבתה אמר לו צא ופרנס לי כהן גדול שכתב בו כי אם בתולה מעמיו ואני אפרנס לך כל ישראל ד"א אין דנין לעקור דבר מן התורה ונדהו ר' גמליאל עכ"ל דלפי מה שנדוהו ר"ג ע"כ דהוא לא רצה ללמוד הק"ו על דרך משא ומתן דע"ז לא הי' מנדהו ועכ"ח דהוא סבר הקו' לאמת דבת א"א אסורה א"כ איך מצא ידיו ורגליו בבנות שילו בסוף ספר שופטים אשר כל א' חטף לו אשה אשר מצא ואין ספק שהיו בינותם בנות א"א למכביר ואיך נשא כל א' מבלתי שישאל פיה אם היא בת א"א או בת אלמנה או גרושה ופנחס הי' שם ואף לדברי הרמב"ם דספק מותר עכ"פ זה לא נכנס כלל בגדר ספק דאם עזבה אבי' בחיים ואמה אתנו דלא גרשה א"כ אין כאן ספק כלל דנותנים לאבי' חזקת חיים והיא עומדת בחזקת א"א והדבר צ"ע עכ"ל.
<b>נלע"ד</b> בעזה"י לפרש פי' חדש בעז"ה בדברי מס' ד"א וממילא לא יקשה הקו' דהלא יפלא מאי ק"ו דן ר' יוסי איש טברי' שבת א"א תהי' אסורה מכח אשתו ק"ו נפלאת הלא כל שם איסור א"א הוא יען שאשה נתקדשת לאיש הוה קנינו ואסרה על כל העולם כהקדש עיין בא"ה סי' כ"ז בפירוש נוסחת הרי את מקודשת לי ועיין ר"ן בנדרים ובכתובות ובבעל עקידה א"כ סוג איסור שלה יען שהיא א"א ואלו משכחת שתהי' חצי' מקודשת ויהי' משכחת שימוש בהחצי' שאינה מקודשת הי' מותר לאיש אחר לבעול חצי' השנית עיין קדושין דף ז' וגיטין דף מ"א ודף פ"ה ובקדושין פ' האומר וא"כ הבת דאינה קנין כסף של איש ואפשר לשמש עמה בלי שתהי' אמה נבעלת עמה מאי איסור בה הלא האיסור הוה רק שהיא א"א והבת אינה א"א והא ראי' אם גם מהאם יסולק שם אישות מאיש גם הוא תהי' מותרת בשימוש כגון במת הבעל או בגט כריתות או בביטול הגט ויהי' קדושין נעקרו מעיקרא עיין תוס' גיטין דף ל"ג וא"כ האם תהי' מותרת מיד אבל בבת אשתו הוה השם אשה ובתה לא תקח ויען כי הוא מותר באשתו לכן אסור בבתה לעולם דא"כ יקח אשה ובתה א"כ מאי ק"ו יש כאן והדבר יפלא מאוד.
<b>ועוד</b> נפלאת בעיני על הך ק"ו בשלומא אשה ובתה הוה איסור עולם אבל איסור א"א דהוה איסור קל דיש היתר לאיסורו בחיי בעל עיין יבמות דף צ"ה ודף ל"ב ועיין תוס' קדושין דף ל"ז לכן קל האיסור דמותר בבתה וצע"ג.
<b>לכן</b> לבי אומר לי דהפי' הוא כך דהוזכר במס' ד"א וז"ל הבא על א"א מותר בבתה זו שאלה שאל ר"י בן תודאי איש טברי' את ר"ג וכו' עכ"ל הכוונה כך ר"י איש טברי' דן ק"ו מי שבעל א"א יהי' אסור בבתה מק"ו דהא מותר באשתו ואסור בבתה יען דאיסור הנ"ל איסור עולם דלכה"פ כל זמן שהאם חי אסור בבתה ה"ה מי שבעל א"א דנאסרה עליו עולמית אפי' ימות בעלה או יגרש אותה היא אסורה על הבועל דכשם שאסורה על הבעל כך אסורה לבועל א"כ היא נאסרת עולמית עליו יהי' ג"כ הבועל אסור בבתה וזה שרמז מתחילה כתבו הבא על א"א מותר בבתה ואח"כ כתבו זו שאלה שאל ר"י שתהי' נאסרת בק"ו מבת אשתו שמותר באשתו ואסור בבתה ק"ו בא"א שזינה עמה תהי' הבת אסורה ודוק.
<b>על</b> זה השיב ר"ג א"כ היכי משכחת דיקח כה"ג בתולה מעמיו דהאם היא איסור עולם על הכה"ג ואעפ"כ מותר בבתה ה"ה אם האם אסורה עליו עולמית מכח שזינתה עמו בא"א אעפ"כ מותר בבתה כי כל הבא על איסור ערוה מותר בקרובותיהן וזה אפרנס לך כל ישראל וגם אין דנין ק"ו לעקור דבר מן התורה כי לפי דבריו יהי' כה"ג אסור בבתולה ויהי' אשתו נאסר על ידי חמותו עיין יבמות דף צ"ה ודוק.
<b>היוצא</b> מזה דמעולם לא דן ר"י ק"ו לאסור אשה אשר אמה היא א"א דשם לא שייך איסור כלל דהבת אינה קנין של איש ואיך תהי' הבת חמור מן האם הלא האם מותרת אם לא תשא עלי' השם שהיא א"א והבת תהי' אסורה אפי' אין עלי' שם א"א אלא ר"י דן אם הא"א אסורה עלי' עולמית למה תהי' בתה מותרת לו וא"כ אין קו' מחטיפת נשים בשבט בנימין דאטו יש חשש שזנו עם אמותיהם ח"ו הלא כל ישראל בחזקת כשרות ודוק.
<b>נסתפקתי</b> ת"ח ששמע מחבירו איזה סברה או איזה חקירה או איזה דין חדש אשר הוזכר באחד מן הראשונים או בפוסקים ואחר ימים ושנים חידש הוא דבר תורה בהקדמת אותו סברה או אותו חקירה או אותו דין אשר שמע מת"ח מלפנים אי צריך להזכיר שם אותו ת"ח אשר הודיע לו סברת וחקירת הראשון או הדין מהפוסקים או אינו צריך להזכירו כי אותו ת"ח לא חידש דבר מעצמו לאמור בשמו רק הוא ראה הסברה בראשונים או הדין בפוסקים והודיע לו המקום אשר כתובה הסברה והדין או החקירה א"כ יוכל הת"ח השומע להגיד מיד שם הספר אשר שם נמצא ההקדמה הזאת.
<b>ונלע"ד</b> לפשוט מדברי תנחומא פ' במדבר וז"ל אר"ת הלבלר מקובל אני מר' יאשא שקיבל מן הזקנים הל"מ כל מי שאינו אומר דבר משל תורה בשם אומרו שעליו הכתוב אומר אל תגזול דל כי דל הוא עכ"ל ונפלאת בעיני תיבות דבר משל תורה הי' להם לומר בקיצור מי שאינו אומר דבר תורה בשם אומרו אך רמזו בודאי אם אחד חידש דבר חדש בתורה סברה או חקירה או דין בודאי השכל גוזר מי שלא אומר בשם אומרו הוא גזלן וגם המחדש חידושי דאורייתא לא נקרא דל שהוא עשיר עיין מדרש קהלת על פסוק והשבע לעשיר אינו מניח לו לישן אבל אפי' אם אחד גילה לו דבר משל תורה הכתובה בספרן של ראשונים ואחרונים ופוסקים א"כ האיש הנ"ל הוא איש דל בעצמו שלא חידש מדעתו ומשכלו מאומה אעפ"כ קיבל ר"ת הלבלר מר' יאשא שקיבל מן הזקנים אם לא מזכיר שלמד הסברה או החקירה או הדין מפי האיש ההוא אשר הראה לו וגילה לו דבר משל תורה הוא עובר על לא תגזול דל הגם כי הוא דל בעצמו שאין לו חלק באותו תורה והבן ועל כן מצינו בגמ' ובמדרשים שהזכירו שם כמה תנאים ואמוראים שזה שמע מזה וזה מזה כי צריך להזכיר דבר בשם אומר הגם שהוא בעצמו ראה אח"כ בספר הסברה והדין והדבר צריך בירור כי הוא דין חדש אשר ידעתי בעצמי שלא הייתי נזהר בו ואבקש מכל בן תורה לברר לי הדבר. ברוך אתה ד' למדני חוקיך אתה החילות להראות את עבדך את אמתך ואת חסדך מעשה ידיך אל תרף ממני להראני עוד נפלאות מתורתך ואני תפילה שדבריך לא ימושו מפי ומפי זרעי ומפי זרע זרעי עד עולם חסדך וישעך תתן לי אמן. דברי הכורע בברוך אל אביו שבשמים וחותם באהבה רבה לאמרות ד' אמרות טהורות. הק' חיים בן לאבי אדמ"ו הצדיק מו"ה מרדכי אפרים סופר ז"ל
<b>ושלא</b> <b>להוציא</b> <b>הנייר</b> <b>חלק</b> <b>אציג</b> <b>פה</b> <b>דבר</b> <b>תורה</b> <b>אשר</b> <b>הציע</b> <b>בני</b> <b>נ"י</b> <b>לפני</b>
<b>נסתפקתי</b> באיש אחד אשר בקי בכתיבת סת"מ כתב גט לאיש אחד לגרש את אשתו וכעבור שנה אחר כתיבת ונתינת הגט באו שני עדים והעידו שבשנה העבר חילל האיש יוהכ"פ בפרהסיא במלאכה דאורייתא מהו אם צריכה האשה גט שני מי נימא המחלל יוהכ"פ בפרהסיא הוה כמחלל שבת בפרהסיא והגט בטל או נימא שאני שבת שחמור מאוד עד שאמרו מחלל שבת כעובד ע"ז וכופר בכל התורה כולה אבל מחלל יוהכ"פ הוה אפשר רק כאוכל חלב שהוא בכרת וכשר בדיעבד הגט ואבאר דעתי העני' בעזה"י.
<b>לכאורה</b> הדבר מבואר דיוהכ"פ הוה כשבת דבא"ע סי' קכ"ג סעיף ה' כתב המחבר וז"ל הכותב גט בשבת או ביוכ"פ בשוגג ונתן לה הר"ז מגורשת וכו' וכ' הרמ"א וז"ל אבל כתבו בזדון ביוכ"פ ושבת הר"ז בטל מדאורייתא כך דקדק הב"י עכ"ל הרי מפורש יוצא דשבת ויוכ"פ שווים ואם כותב במזיד הר"ז גט בטל כמובן.
<b>ואחר</b> העיון נ"ל דיש לחקור דהגט כשר דהי' פלא בעיני בא"ע שם סעיף ב' כ' וז"ל ישראל שהמיר או שהוא מחלל שבת בפרהסיא הרי הוא ככותי לכל דבר עכ"ל ונפלאת בעיני למה לא הזכיר המחבר ג"כ דין יוכ"פ וכך הו"ל לכתוב ישראל שהמיר או שהוא מחלל שבת או יוהכ"פ בפרהסיא הרי הוא כגוי ולא הי' צריך לרמ"א לכתוב בסעיף ה' הך דין הכותב גט בשבת או ביוהכ"פ במזיד שהגט בטל דממילא נשמע מסעיף ב' דהוא בטל יען דהוה כגוי לכל דבריו וצע"ג.
<b>אמנם</b> נכון הדבר דיש לחקור בשני אופנים (א) מי שחילל שבת או עבד ע"ז לפני זמן רב ואחר רוב ימים הוא כותב גט בימי חול אעפ"כ הגט בטל יען דמי שמודה בע"ז כופר בכל התורה וכן מי שמחלל שבת בפרהסיא כופר בכל התורה ופוקר ביסודי דת עיין רש"י חולין דף ה' ע"א ועיין רש"י פ' שלח בטעם דנסמך פ' מקושש לפ' ע"ז וכי תשגו ולא תעשו את כל המצות יעו"ש אבל בודאי מי שמחלל יוהכ"פ אין כופר באנכי ד' אלקיך ואין כופר בחידוש עולם רק הוה כמי שאוכל חלב ובועל נדה וכדומה ולא הוה כגוי ע"י שחילל יוהכ"פ ודוק (ב) מי שכותב גט בשבת או כותב גט ביוהכ"פ שבשעת כתיבה הוא נעשה רשע לעבור איסור סקילה או איסור כרת איך נאמין לו שכותב הגט לשמה בודאי אדעתי' דנפשי' קעביד וגם אפי' לא הי' שם פירסום עשרה מישראל אעפ"כ הגט בטל אם כותבו בשבת או ביוהכ"פ במזיד אפי' לא הי' שם אלא ב' עדים כשרים ודוק.
<b>ולכן</b> בסעיף ב' נקט ישראל שהמיר או מחלל שבת בפרהסיא הוה ככותי לכל דבר אפי' אם יכתוב אח"כ בחול את הגט הר"ז אינו גט ולכן לא הזכיר שם מחלל יוהכ"פ דמי שחילל יוהכ"פ וכתב אח"כ גט בחול הוה גט מעליא כאלו בועל נדה או אכל חלב בפרהסיא כתב גט דהוה גט מעליא אבל בסעיף ה' דאיירי דכותב בזדון ביוהכ"פ אז הוה הגט בטל כמו אם כותב בשבת דאדעתי' דנפשי' קעביד דהא נעשה רשע למות לחלל שבת ויוכ"פ באותו כתיבה ואיך יהי' נאמן שכותב לשמה ועל דעת מגרש ומגורשת הלא באותו שעה יצרו תקפו עליו לחלל שבת ויוהכ"פ בשאט נפש ואפי' לא חילל בפרהסיא לפני עשרה מישראל הגט בטל ולכן לא הזכיר בסעיף ה' אם הי' כותב בשבת ויוהכ"פ בפרהסיא דלו יהי' שחילל רק לפני שנים ג"כ אינו גט.
<b>והגם</b> שמבואר בבאה"ט יו"ד סי' ב' באות ט"ו וז"ל טבח שיצא טריפה מת"י כשר לכתוב גט אפי' אוכל נבילות להכעיס אפי' מחלל שבת בצנעה (רדב"ז רפ"ה) עכ"ל הרי מבואר דמחלל שבת בצנעה כשר לכתיבת הגט לק"מ הרדב"ז קאי אם המחלל שבת בצנעה כותב אח"כ גט בחול אבל אם כתב הגט בשבת בצנעה הוא בטל דאיך יהי' מהני כתיבת גט לכריתות אם מחלל בו שבת הא בודאי אדעתי' דנפשי' קעביד ובזה יש לי להציל דברי רדב"ז מהשגה שהשיג עליו הגט פשוט בס"ק כ' ודוק.
<b>אך</b> מה אעשה בח"מ ובב"ש לא משמע כן דח"מ כ' בס"ק ח' וז"ל לאו בחדא מחתא מחתינהו דבשבת ויו"ט אף שהעדים היו שוגגין וכותב בלבד הי' מזיד מחלל שבת ויוכ"פ הרי הוא ככותי אם כתב בפרהסיא וכמו שנתבאר סעיף ב' עכ"ל והב"ש בס"ק ח' כתב וז"ל וכלל הוא דבשבת ויוכ"פ אם כ' בפרהסיא במזיד נעשה הסופר מומר ואע"ג דקיי"ל דלא נעשה מומר אם עשה עבירה פ"א כאן הוה כל ב' אותיות כמעשה אחר עכ"ל הרי שברור מללו שאיירי דווקא שכ' בפרהסיא ולדעתי יפלא. אח"כ מצאתי בשמלה חדשה סי' ב' סעיף ט"ז שכ' וז"ל משמע בא"ע סי' קכ"ג דיוהכ"פ כשבת לענין זה עכ"ל והמעיין שם יראה שפוסק דמחלל יוהכ"פ הוה כמחלל שבת ולפמ"ש המחלל יוהכ"פ לא הוה כגוי וכן משמע קצת מקו' תוס' ורמב"ם בחולין דף י"ד שנתקשו שם על המתני' דשוחט בשבת ויוהכ"פ שחיטתו כשירה הלא מומר לחלל שבת שחיטתו אסורה יעו"ש ולא הקשו על יוהכ"פ וכעת צע"ג אצלי
<b>ואחרי</b> ימים מצאתי לפרמ"ג בפתיחה כוללת ח"ד אות ג' ובחת"ס ח"ו סי' פ"ג ובישועת יעקב ביו"ד סי' ב' ס"ק ב' שהאריכו בדין מחלל יוהכ"פ ופלא בעיני שלא העירו על הבדל הזה אשר בארתי בעזה"י דיש חילוק בין אם כ' הגט ביוהכ"פ דמחללו בכתובת הגט לאם שחילל יוהכ"פ ואח"כ כתב גט בחול. דברי בנך הנאמן.
<b>יעקב</b> <b>שלום</b> <b>סופר</b>
<b>הוספות</b> <b>**(</b><b>הוספות</b> אלו נמצאו בהעתק כת"י בן המחבר הגה"צ ר' יוסף צבי סופר האבדק"ק שמשאן זצ"ל.)**
<b>א</b>. בעזה"י, יום ג' כי טוב תרמ"ג לפ"ק יע"א. שלום וכל טוב להרב הגאון הצדיק המפורסם בעולם אהובי ידיד נפשי כבוד הרב ר' הילל ב"י אב"ד דק"ק קאלאמאי יע"א. אחד"ש ושלום ביתו ושלום כל החוסים בו אתן תודה שהודיע לי ששם עיניו לטובה על ספרי קול סופר וכעת אשיב על נקודה אחת הנפלאת בעיני הדר"ג נ"י. הדר"ג נ"י השיג על ספרי קול סופר יבמות (פי"א מ"ה) אות פ"א [הקו"ס כתב על המשנה בנתערב ולד כהנת בולד שפחתה אין נושאין נשים בין כשרות בין פסולות כ' הרע"ב דכל א' מהן ספק כהן ס' עבד כשרות אסורות לעבד ופסולות אסורות לכהן וספק איסורא לחומרא ע"כ ופלא למה נקט הרע"ב האיסור על הנשים ולא על האנשים כך הי"ל לכתוב עבד אסור בכשרות וכהן אסור בפסולות ונ' ליישב דאצל הנשים הוה ספק לחומרא אפי' אי אמרינן ספיקא דאורייתא לקולא דהלא כאן הוה איתחזק איסור דאחד כהן ואחד עבד הוה כמו ב' חתיכות אחד חלב וא' שומן ואיך יקח אשה לאחד מהם אם היא כשרה דלמא תישא לעבד ואם היא פסולה דלמא תישא לכהן כ"ז אם אנו דנין על הנשים אבל אם אנו דנין על האנשים אז הוה אצלו רק ספק אם עושה איסור בהאשה אשר לוקח אם נושא כשירה הוה ספק דלמא גם הוא כשר ואם נושא שפחה דלמא גם הוא עבד וספק מה"ת לרמב"ם לקולא לכך כ' הרע"ב האיסור על הנשים, ולכך לא כתב הרע"ב דספיקא לחומרא על אהא דאין מטמאין למתים, דשם הוה רק ספיקא דרבנן משא"כ כאן הוה ספיקא דאוריי' ולחומרא באיתחזק איסורא עכת"ד] וכתב וז"ל לא ירדתי לסוף דעתו מאי שנא הוא מהיא מאחר שנתערב בקטנותו ולד כהן עם ולד שפחה הוה לגבי דידיה נמי איתחזק וספק לחומרא כרמב"ם ריש פ"ח משגגות עכ"ל. אבאר בעזה"י דברי, הולדות שנתערבו אחד כהן ואחד עבד המה כשני חתיכות אחד חלב ואחד שומן שאסור לכל ישראל לשלוח ידו ליקח אחת מהחתיכות דהא יכול להיות שיבוא האיסור בידו כמו שיכול לבוא ההיתר בידו דהא אחת מהחתיכות בודאי איסור וספק כזה לא התירה התורה, דספק בחתיכה אחת ספק אם הוא חלב או הוא שומן דיש ספק אולי אי אפשר לבוא לידי איסור דשמא הוא שומן ספק כזה התירה התורה אבל אם בודאי היה כאן איסור כמו היתר אז לא התירה התורה להקל כמו בספק ממזר מותר ליקח אשה ישראלית דשמא אינו ממזר ולא יוכל לבוא לידי איסור באשה ישראלית וכן מותר לישא שפחה דשמא הוא ממזר ולא יוכל לבוא לידי איסור בשפחה וכן אם ישא היום ישראלית ולמחר שפחה עכ"פ בכל שעת בעילה אין לפניו רק חתיכה אחת ספק מותרת לו ספק אסורה לו. ונראה לי אפי' אם נתערב ממזר ודאי עם בן ישראל כשר כגון בד' נשים שילדו בבית אחד דהוה כאן איקבע איסורא (עיין במ"ל פט"ו מהל' איסורי ביאה הל' י"א בד"ה אך) היינו שבת ישראל אסורה בהם דהא המה כולם ספק ממזר דאיקבע איסורא דהא תשיג האשה הישראלית הממזר ודאי כמו שתוכל להשיג ישראל כשר אבל הזכרים הנתערבו מצדם ליכא איסור דממנ"פ כל אחד אם נושא שפחה דלמא הוא ממזר ודאי ואם נושא ישראלית דלמא הוא ישראל כשר, ובהנשים אין כאן ספק דהא ניכר לנו בנות ישראל ובנות השפחה, הספק הוא בגופו אם עושה בבעילתו איסור והוה כאוכל חתיכה ספק היתר ספק איסור שמותר לאכול החתיכה ספק שהוא חלב ספק שהוא שומן כך היא כאשר יבעל האשה ספק משכחת אצלו בבעילה זו איסור או לא, אבל האשה אסורה להבעל לו דהא הוא חתיכה אחת משני חתיכות שנתערב בהן העבד ואפשר שיגיע לידה העבד כמו הכהן והוה איתחזק איסורא ואסור להקל לתלות שיגיע לה הכהן אם היא ישראלית, הכלל האיקבע איסורא פועל להחמיר על שלא יבוא מחיוב בודאי להקל מכח ספק איסור דהא מונח לפניו בתוך התערובות ודאי איסור שיוכל לבוא לידו, אבל הבני תערובות דיש ספק בכח עצמותו אם יוכל לבוא בבעילתו לידי איסור כלל מה לי שהוא ספק ממזר בעצמותו כגון מספק גירושין או קידושין וכדומה או שגופו ספק אם הוא ממזר יען שנתערבו הולדות עכ"פ ספק בגופו ומהותו אם יכול לבוא לידי עבירה ואיקבע איסורא לא יפעול על הספקות ודו"ק. ועתה קמו דברי בעזה"י בשלומא הנשים אסורים ליקח מבני תערובות דהא הנשים נועדים לנו הישראלית אסורה בעבד והשפחה אסורה בכהן והזכרים המה נתערבו ואיקבע איסורא ואיך תבעל אשה לאחד מהם להקל דלמא הוא היתר לה שהישראלית תשיג הכהן ואשה פסולה משיגה העבד, מי יודע אם לא נהפוך הוא איך תקיל עצמה הלא בכה"ג שתוכל לבוא לאיסור כמו להיתר אסרה התורה אם האיסור מעורב בהיתר אבל אצל בני התערובות הנושא אשה הניכרת או ישראלית או שפחה איזה שיחפוץ ליקח יש ספק אם יוכל לבוא בה לאיסור אם נושא ישראלית דלמא הוא כהן ואם נושא שפחה דלמא הוא עבד (ומה איכפת לי' שחבירו ג"כ יקח אשה ישראלית או שפחה הלא הוא בעצמו יכול ליקח היום ישראלית ולמחר שפחה) עכ"פ בכל בעילה לא נוכל לומר שלוקח אחד מאיקבע איסורא דהא אין ספק בהנשים שניכרים וידועים לנו ויש ספק אם יוכל לבוא באשתו אשר נושא לידי שום איסור דדלמא גופו ומהותו כמותה האיקבע איסורא פועל שבר מחויב לא יטה להקל בספק שיש בו ודאי איסור בתערובות והוא בר חיוב בצד איסור אבל אין קביעות איסור פועל חומרא על גוף הספיקות בעצמם ולכן כתב הרע"ב האיסור על הנשים ולא על בני התערובות כי מה יפעל האיקבע איסורא בתערובות על כל אחד מהתערובות הכי משכחת שחבירו נבלל בו להיות בו בגופו איקבע איסורא ודו"ק. נא להתפלל עלי ועל ביתי הדש"ת ה"ק חיים סופר
<b>ב</b><b>.</b> בעזה"י, יום א' כי תשא תרמ"ו לפ"ק פעסט יע"א.
<b>עץ</b> החיים יתן פריו לאיש ענף עץ אבות בן להגאון הגדול ליהודים בעהמ"ח מנחת חינוך ובעצמו עושה פרי הילולים המאור הגדול לממשלת התורה כבוד הרב ר' יצחק באבד נ"י.
<b>אחד"ש</b> מכתבו עם דרישה וחקירה קבלתי היום, והיום אשיב בקצירות אומר כח ספר של אביו הגאון המפו' זצ"ל נודע לשבח לשם ולתפארת, הגם שאני לא זכיתי לספרו, ועל כן אמלא שאלתו להשיב מיד כאשר בעיניו יראה שאין לחוש להבת כלל והי' לי להאריך רק אני חלוש וטרוד מאד מאד הדורש שלומו ושלום כל למודי ד'.
<b>אודות</b> אשר שאל ממני להטריח עצמי שנית לשאול אם אמת הדבר בענין אשה אשר שלחתי גביות עדות מפה בשנה אשתקד אשר התיחדה פה במלון עם איש יהודי שהאמינו שהמה זיווג בעל עם אשתו ואח"כ נגלה כי היא אשת איש פלוני אלמוני ודפקו על דלתי החדר עד שבאו בלאמפען (מנורות) לחדר ומצאו הנואף יצא ממטתה הכל כמבואר בגב"ע והאשה הזאת כבר מתה תהי' מיתתה כפרתה וכעת שאיש חשוב רוצה ליקח בתה וחושש על בזיון וכו' וביקש ממני אחרי שהאשה הזאת שיצא עליה שם רע הזה היתה מוחזקת בכשרות וצניעות ככל בנות ישראל ואמרה שהיא יורדת בארץ מחמת השם הרע הזה ונשבעה שהמעשה שקר וגם מחריש בהיתר שהבת כשירה שרוב בעילות אחר הבעל ואולי העדים בשקר העידו עכ"ד.
<b>תשובה</b> תהי' מיתתה כפרתה אשרי לבעלה שהצילו ד' והגם שרמזתי שם בגב"ע שהכל שלא בפני האשה כי ברחה מפה ואיך אגבע עדות בפניה רק שלחתי הגב"ע שהב"ד במקום דירתה יחקרו ויפסקו הדין לאמיתו. בכל זאת עד האחד מהעדים שדר פה קראתיו והודעתי לו שמתה האשה הזאת ואם הדבר אינו כמו שהעיד יודיע לי (והגם שלא נעלם ממני תל"י הדין כיון שהגיד בב"ד אינו חוזר ומגיד בכל זאת חפצתי לשמוע מפיו אולי ישנה דיבורו ונהפך הוא אמר כמו שהעיד) ולא שינה את טעמו אשר ראה בעיניו בעוה"ר ויוכל לסמוך שתלי"ת ששלחתי גב"ע רק לשם שמים שכל נשים כשירות בישראל ולא יזידון עוד ח"ו ודי בזה. ואשר חקר שבת כשירה מחמת שרוב בעילות אחר הבעל תמה אני עליו שעזב דרך הפשוט דעיין בח"מ סי' ל"ד בעד זומם ועיין בש"ך יו"ד סי' א' סק"ח וכן בש"ך ביו"ד סי' קי"ט והכלל היוצא מכל הפוסקים דיש הבדל אם שכח הדינים אז, עיון בתב"ש (סימן ב' סקל"ב] שהחמיר דהוה כמקוה חסר ואתאי והשיג על הש"ך שכ' דאם בשאט נפש נעשה רשע לעבירה אמרינן עד עכשיו הי' יהודי כשר ועתה נתפקר אפי' המיר ר"ל ובאותו יום ניקר חלב וכדומה לא חשדינן למפרע יעו"ש.
<b>והגאון</b> בשב שמעתתא שמעתא ג' פ"ד נתן תבלין בטעם לשבח אם הספק הוא על מעשה ידוע באיזה זמן נתהוה אם בזמן קרוב או בזמן רחוק מלפניו אז יש להחמיר אבל אם ידענו מעשה רע שנעשה בזמן קרוב ואנו חוקרים לאמור כשם שאיתרע עכשיו במעשה עבירה כן חטא במעשה עבירה זמן זמנים טובא אז אמרינן עכשיו איתרע ועשה עבירה אבל מקודם לא חטא דפח"ח ועיין כו"פ סי' י"א סק"ד ובתומים סי' י"ד.
<b>ואנכי</b> הוספתי להמתיק דברי הגאון שב שמעתתא דכל כח חזקה הוא דמחליטין שלא נשתנה מכמו שהיה אבל מעולם לא מחליטין כח חזקה שלא ישתנה בעתיד, דוגמא שמא מת לא חיישינן שמא ימות חיישינן הגם שסוף כל אדם למות אבל שאר דברים אפשר שיעמוד לעולם, בכל זאת כל חזקה מנגע ילפי' ושם הוא בהוה ולא בעתיד ולכן אם אנו מסופקים על מעשה ידוע באיזה זמן נעשה הריעותא יש להחמיר אולי כבר נפסקה החזקה זמן זמנים טובא ואין לומר] דנפסקה במעשה אחד מקודם יען דראונו שנפסקה החזקה זה אינו דהא גם מעיקרא לא החזקנו החזקה שתהי' קיימת בעתיד בודאי ודוק.
<b>תבנא</b> לדינא כיון שהאשה שהלכה לעולמה היתה מוחזקת לאשה כשיר' ובשנה העבר' איתרע חזקת' בעוה"ר אבל לא איתרע חזקת כשרות שלה על שנים קדמוניות וא"כ על הילדים שנולדו לפני שנים אין חשש פסול ח"ו, והא דמצריכים לומר רוב בעילות אחר הבעל היינו אם נתעברה בשנה שנחשד' אעפי"כ אמרינן רוב בעילות אחרי הבעל והולד מבעלה ולא מן הנחשד לנואף והבן.
<b>ואעתיק</b> מה שכתבתי בגליון שב שמעתתא שם שמביא ראי' מפי' משניות דשוחט בשבת שחיטתו כשרה דקודם שישחוט הרוב הוה מקלקל ולא נעשה מומר עד שגמר השחיטה משו"ה השחיטה כשרה, ואם נימא דמחזיקים ברשע למפרע א"כ כיון דחילל שבת אימר הרשיע מקודם. כתבתי על הגליון לכאורה נראה כשגגה ח"ו לו יהיה שהרשיע גם מקודם אבל עכ"פ לא חילל שבת בפרהסיא ולא נעשה מומר שיהיה שחיטתו שחיטת אינו בר זביחה והוה מומר לדבר אחד לא הוה מומר לכל התורה כולה רק באותו תירץ לא מחלקינן בין בצינעה בין בפרהסיא ודו"ק. דברי הדש"ת הק' חיים סופר
<b>ג</b><b>.</b> ב"ה. בענין קטן אוכל נבילות
<b>ראיתי</b> קו' גדולה שהקשו שני שרי צבאות ישראל אדמ"ו חת"ס סי' פ"ג והמהר"ש לאנדא בשיבת ציון סי' ד' מאי הקשה הגמ' ביבמות דף קי"ד אם קטן אוכל נבילות אין ב"ד מצווין להפרישו למה יוציא את אשתו בגט אם פקח נשא חרשת או חרש נשא פקחית תיתיב גבי' ומשני משום איסורא דידה אם הוא פקחית ומשום איסורא דידי' אם הוא פקח, וקשה בלא"ה הא ליתן איסור בידים אסור מן התורה הגם שאין ב"ד מצווין להפרישן הפקח ספי בידים איסור לחרשת או הפקחית ספי בידים איסור לחרש ובשיבת ציון לחדש יצא דבחרש שאינו עומד להתפקח אפי' ספי בידים מותר ונעלם ממנו לפי שעה דברי רשב"א גיטין דף נ"ה שהביא מרן חת"ס שאסור לספות בידים איסור לחרש יעו"ש והקו' פלא.
<b>ונלע"ד</b> בב"ק דף ל"ב איבעי אם הזיק הבעל אשתו בתשמיש המטה אם חייב או לא ורצה לפשוע מן המשנה של זה רשות להלך פטור ומשני הכא איהו קעביד מעשה והיא לא והא כתיב ונכרתו הנפשות העושות מקרב עמם ומשני הנאה לתרווייהו אית להו איהו מעשה הוא דקעביד ובתוס' שם בד"ה איהו קעביד מעשה וז"ל מיהו לענין חטאת ולענין מלקות חייבת דרחמנא אחשבה להנאת מעשה עכ"ל.
<b>העולה</b> מזה דאשה חייבת במלקות וקרבן דהנאה נחשבת למעשה אבל גוף הביאה לא הוה מעשה, וא"כ הכי הוא נותן הנאה הלא גופה נהנית מן ביאתו והיא עשתה מעשה בהנאתה אבל גוף הביאה מה שנבעלת היא קרקע עולם ולא נותן לה איסור כלל כי הנאה אשר יש לה היא האיסור ולא נתן לה בידו אותה הנאה רק היא עבדה ואם קטן אוכל נבלות אין ב"ד מצווין להפרישו למה לא יבעול אותה, וצריך לשנות מפני דידי' הוא שעושה מעשה בבעילה עובר עבירה, וכן אם הוא שוטה והיא פקחית מה עשתה איסור שנבעלת הלא היא קרקע עולם ולא עשתה מעשה להכשילו ומתרץ דהיא עוברת דהנאה שלה פועל להיות כמעש' ולענין שהיא עוברת עבירה אבל לולא כן לא הוה כספי בידים ודוק.