<h1>ספרי על במדבר ט</h1>

<h2>פסוק א</h2>
<h3>יג.</h3>
וידבר ה' אל משה במדבר סיני בשנה השנית לצאתם מארץ מצרים בחדש הראשון לאמר בגנות ישראל הכתוב מדבר שהיה להם אחד עשר חדש שהיו חונים לפני הר סיני. וללמדך שאין מוקדם ומאוחר בתורה שבתחלת הספר הוא אומר וידבר ה' אל משה במדבר סיני באהל מועד [בחדש השני] וכאן הוא אומר בחדש הראשון ללמדך שאין מוקדם ומאוחר בתורה. רבי אומר אין צריד שהרי כבר נאמר ובני ישראל אכלו את המן ארבעים שנה עד בואם אל ארץ נושבת ועדיין לא אכלו ללמדך שאין מוקדם ומאוחר בתורה וללמדך שמונים מיציאתם ממצרים שנאמר בשנה השנית לצאתם מארץ מצרים. באו לארץ התחילו מונים לביאתם שנאמר כי תבואו אל הארץ. נבנה הבית התחילו מונים לבנינו שנאמר (מלכים א' ט) ויהי מקץ עשרים שנה אשר בנה שלמה. חרב הבית התחילו מונים לחרבנו שנאמר (יחזקאל כו) אחרי אשר הוכתה העיר. תקף עליהם עול השעבוד התחילו מונים לשעבודם שנאמר (חגי א') ובשנת שתים לדריוש (דניאל ב') ובשנת שתים למלכות נ”נ וכשם שמונים לשנים כך מונים לחדשים.
<h2>פסוק ב</h2>
<h3>יד.</h3>
ויעשו בני ישראל את הפסח במועדו למה נאמר לפי שהוא אומר ושחטו אותו כל קהל עדת ישראל שומע אני בין בחול בין בשבת ומה אני מקים מחלליה מות יומת בשאר כל המלאכות חוץ משחיטת הפסח או אף בשחיטת הפסח ומה אני מקיים חשחטו אותו בשאר כל הימים חוץ מן השבת או אף בשבת. ת”ל ויעשו [במועדו] דברי ר' יאשיה. אמר לו ר' יונתן ממשמע הזה עדיין לא שמענו נם לו רבי יאשיה מפני שהוא אומר צו את בני ישראל את קרבני לחמי וכו' אם ללמד על התמיד שדוחה שבת אינו צריך שהרי כבר נאמר וביום השבת שני כבשים בני שנה. ומה ת”ל במועדו אלא מופנה להקיש לדון הימנו גזרה שוה. נאמר כאן במועדו ונאמר להלן במועדו מה מועדו האמור כאן דוחה את השבת אף מועדו האמור להלן דוחה את השבת.
<h2>פסוק ג</h2>
<h3>טו.</h3>
בארבעה עשר יום לחדש הזה [וגו' במועדו] למה נאמר והלא כבר נאמר ויעשו [במועדו] אלא בא הכתוב ולימד על פסח ראשון שכשם שדוחה את השבת כך דוחה את הטומאה. הא עד שלא יאמר יש לי בדין ומה פרה שאינה דוחה את השבת דוחה טומאה פסח ראשון שדוחה את השבת אינו דין שידחה טומאה. הרי פסח שני יוכיח שדוחה את השבת ואינו דוחה את הטומאה והוא יוכיח לפסח ראשון שאע”פ שדוחה את השבת לא ידחה את הטומאה. ת”ל במועדו בא הכתוב ולימד על פסח ראשון שכשם שדוחה את השבת כך דוחה את הטומאה.
<h3>טז.</h3>
ככל חקותיו אלו מצות שבגפו שה תמים זכר בן שנה וככל משפטיו אלו מצוות שעל גופו [ושלא על גופו] למצה שבעה ולבעור חמץ.
<h2>פסוק ד</h2>
<h3>יז.</h3>
וידבר משה אל בני ישראל לעשות הפסח למה נאמר (לפי שהוא אומר) [והרי כבר נאמר] (ויקרא כ”ג) וידבר משה את מועדי ה' ומה ת”ל וידבר משה אל בני ישראל לעשות הפסח. אמר להם שמרו את הפסח בזמנו נמצאו מועדים בזמנם.
דבר אחר מלמד ששמע פרשת מועדות מסיני ואמרה לישראל חזר ושנאה להם בשעת מעשה.
ד”א אמר להם הלכות פסח בפסח הלכות עצרת בעצרת הלכות החג בחג מכאן אמרו משה תקן להם לישראל להיות שואלים ודורשים בענין.
<h2>פסוק ה</h2>
<h3>יח.</h3>
ויעשו את הפסח בראשון בארבעה עשר יום לחדש בגנות ישראל הכתוב מדבר שלא עשו אלא פסח זה לבד וכן הוא אומר הזבחים ומנחה הגשתם לי במדבר (עמוס ה). ר' שמעון בן יוחאי אומר ישראל לא היו מקריבים ומי היה מקריב שבטו של לוי שנאמר ישימו קטורה באפך [וגו'] (ואומר ויעמוד משה בשער המחנה וגו') ישראל עבדו עכו"ם ולוים לא עבדו כי שמרו אמרתך [ואומר ויעמוד משה בשער המחנה ויאמר מי לה' אלי ובריתך ינצורו (כי מולים היו כל העם היוצאים)] ישראל לא היו מולים ומי היה [מל] שבטו של לוי שנאמר ובריתך ינצורו ככל אשר צוה ה' את משה להודיע שבחן של ישראל שכשם שאמר להם משה כן עשו.
<h2>פסוק ו</h2>
<h3>יט.</h3>
ויהי אנשים אשר היו טמאים לנפש אדם מי היו נושאי ארונו של יוסף היו דברי ר' ישמעאל. ר”ע אומר מישאל ואליצפן היו ונטמאו לנדב ואביהוא. ר' יצחק אמר (אין צריך) אם נושאי ארונו של יוסף היו יכולים לטהר ואם מישאל ואליצפן היו יכולים לטהר (למי) [מי] היו למת מצוה נטמאו שנאמר ולא יכלו לעשות הפסח ביום ההוא. לא היו יכולים לעשות בו ביום אבל היו יכולים לעשות ביום שלאחריו. נמצינו למדין שחל ז' שלהם להיות בערב הפסח.
<h3>כ.</h3>
ויעמדו לפני משה ולפני אהרן ביום ההוא (שאלו את) [אפשר] משה לא היה יודע אהרן היה יודע. אלא סרס המקרא ודרשהו דברי ר' יאשיה. (ד”א ר' אבא) [אבא חנן] אומר משום ר' אליעזר בבית המדרש באו ועמדו לפניהם.
<h2>פסוק ז</h2>
<h3>כא.</h3>
ויאמרו האנשים ההמה אליו מגיד שהיו בני אדם כשרים וחרדים על המצות . רבי אומר (אין צריך) הרי הוא אומר ויאמרו האנשים ההמה אליו. שאין ת”ל ההמה אלא מגיד שאין נשאלים אלא לבעל המעשה.
<h3>כב.</h3>
למה נגרע א"ל אין קדשים קרבים בטומאה. אמרו לו (אם כן יזרק הדם על הטומאה והבשר נאכל לטהורים) [אם קדשים שיש להם אחריות קרבים קדשים שאין להם אחריות לא יקרבו. אמר להם אין קדשים נאכלים בטומאה.] אמרו לו אם כן יזרק הדם על הטומאה והבשר נאכל לטהורים. והדין נותן ומה חטאת שהיא קדשי קדשים דמה נזרק על הטומאה ובשרה נאכל לטהורים פסח שהוא קדשים קלים דין שיזרק הדם על הטמאים והבשר נאכל לטהורים (א”ל אין קדשים קרבים בטומאה. א”ל אם קדשים שיש להם אחריות יהיו קרבים קדשים שאין להם אחריות לא יהיו קרבים.) אמר להם לא שמעתי עמדו ואשמעה כאדם האומר אשמע דבר מפי רבי. אשרי ילוד אשה שכך היה מובטח שכל זמן שהיה רוצה היה מדבר עמו. אמר ר' חדקא [שמעון] השקמוני היה לי חבר מתלמידי ר”ע ואמר יודע היה משה שאין טמא אוכל את הפסח על מה נחלקו אם יזרק הדם עליהם אם לאו. ראויה היתה פרשת טמאים שתאמר על (ידיהם) [ידי משה] אלא שמגלגלים זכות ע”י זכאי וחובה ע”י חיב.
<h2>פסוק י</h2>
<h3>כג.</h3>
וידבר ה' אל משה לאמר דבר אל בני ישראל לאמר שיש איש כי יהיה טמא לנפש זה דבר ששאל או בדרך רחוקה זה דבר שלא שאל. אין לי אלא טמא מת שאר טמאים מנין ת”ל או בדרך רחוקה הרי אתה דן בנין אב מבין שניהם לא ראי טמא מת כראי דרך רחוקה ולא ראי דרך רחוקה כראי טמא מת הצד השוה שבהן שלא עשה את הראשון ועשה את השני כך כל שלא טמא שאז הראשון יעשה את השני.
<h3>כד.</h3>
בדרך רחוקה איני יודע איזה הוא דרך רחוקה ושערו חכמים כל שהיה בשעת שחיטת הפסח מן המודיעים (ולפנים) [ולחוץ] וכן לכל [רוח] מדתה (ר"ע) [שר”ע] אומר נאמר טמא מת ונאמר דרך רחוקה. מה טמא מת רצה לעשות ואין יכול אף דרך רחוקה רצה לעשות ואין יכול. ר' אליעזר אומר נאמר ריחוק מקום במעשר ונאמר ריחוק מקום בפסח מה ריחוק מקום האמור במעשר חוץ ממקום אכילתו אף ריחוק מקום האמור בפסח חוץ למקום אכילתו. ואיזהו מקום אכילתו מפתח ירושלים ולפנים. ר' יהודה אומר [משמו] נאמר ריחוק מקום בפסח ונאמר ריחוק מקום במעשר מה ריחוק מקום האמור במעשר חוץ למקום הכשרו אף ריחוק מקום האמור בפסח חוץ למקום הכשרו.
או בדרך רחוקה נקוד על הה"א אפי' בדרך קרובה והוא (טמא) לא היה עושה עמהם את הפסח. כיוצא בו (בראשית ט”ז) ישפוט ה' ביני וביניך [נקוד על וביניך] שלא אמרה לו אלא על הגר בלבד. וי”א על המטילין מריבה בינו לבינה. כיוצא בו (שם יח) ויאמרו אליו איה שרה אשתך שהיו יודעים היכן היא. כיוצא בו (שם י"ט) ולא ידע בשכבה ובקומה נקוד על ובקומה לומר בשכבה לא ידע ובקומה ידע. כיוצא בו (שם ל"ג) וישקהו שלא נשקו בכל לבו. רשב"י אומר הלכה בידוע שעשו שונא ליעקב אלא נהפך רחמיו באותה שעה ונשקו בכל לבו. כיוצא בו (שם ל”ז) וילכו אחיו לרעות את צאן אביהם שלא הלכו אלא לרעות את עצמם. כיוצא בו (במדבר כ”א) ונשים עד נפח אשר עד מידבא נקוד עליו שאף מלהלן היה כן. כיוצא בו (שם לג) כל פקודי הלוים אשר פקד משה ואהרן נקוד עליו שלא היה אהרן מן המנין. כיוצא בו (שם כ"ט) ועשרון עשרון נקוד על ועשרון שלא הי' אלא עשרון אחד בלבד. כיוצא בו (דברים כ”ט) הנסתרות לה' אלהינו והנגלות לנו ולבנינו עד עולם נקוד [עליו] אמר להם עשיתם הגלוים אף אני מודיע אתכם את הנסתרות. אף כאן אתה אומר בדרך רחוקה נקוד עליו שאפילו היה בדרך קרובה (והיה טמא) ולא היה עושה עמהם את הפסח (ד"א בדרך רחוקה) [או לדורותיכם] שינהג הדבר לדורות.
<h2>פסוק יא</h2>
<h3>כה.</h3>
בחדש השני בארבעה עשר יום הוסיף בו הכתוב שתי מצות חוץ ממצוה האמורה בגופו. ואי זה ועצם לא תשברו בו במצוה שבגופו הכתוב מדבר. אתה אומר במצות שבגופו הכתוב מדבר או אינו מדבר אלא במצות שעל גופו. כשהוא אומר ככל חקותיו וככל משפטיו יעשו אותו הרי מצות שעל גופו אמור. הא מה ת”ל ככל (חקותיו) [חקת הפסח יעשו אותו] במצות שבגופו הכתוב מדבר. או אף לשבעה למצה ולבעור חמץ ת"ל ועצם לא תשברו בו. עצם היה בכלל יצא מוצא מן הכלל. מה עצם במצוה שבגופו הכתוב מדבר אף כשהוא אומר ככל (חקותיו) [חקת הפסח] במצוה שבגופו הכתוב מדבר. איסי בן (עקביא) [יהודה] אומר חוקה האמורה בפסח אינה אלא בגופו.
<h2>פסוק יג</h2>
<h3>כו.</h3>
(והאיש אשר הוא טהור) [יעשו אותו] שומע אני אחד יחיד ואחד צבור עושה פסח שני ת"ל ויהי אנשים היחיד עושה פסח שני ואין הצבור עושים פסח שני. רבי נתן אומר אין צריך שהרי כבר נאמר (והאיש) [איש וגו'] היחיד עושה פסח שני ואין הצבור עושים פסח שני.
<h3>כז.</h3>
וחדל לעשות הפסח אין וחדל אלא כל שיכול לעשות ולא עשה ושיערו חכמים כל שהיה בשעת שחיטת הפסח מן המודיעים ולפנים. וכן [מדתה] לכל [רוח] (מדתה).
ונכרתה אין ונכרתה אלא הפסקה. הנפש ההיא מזידה דברי ר' עקיבא. מעמיה ועמה שלם.
<h3>כח.</h3>
כי קרבן ה' לא הקריב במועדו על פסח ראשון ענש כרת. אתה אומר על פסח ראשון שדוחה את השבת ודוחה את הטומאה או לא אמא אלא על פסח שני. אמרת כל עצמו אינו בא אלא מפני הטומאה.
<h3>כט.</h3>
חטאו ישא האיש ההוא אין לי אלא איש אשה מנין. תלמוד לומר ונכרתה הנפש ההיא להביא את האישה.
<h2>פסוק יד</h2>
<h3>ל.</h3>
וכי יגור אתכם גר שומע אני כיון שנתגייר יעשה פסח מיד תלמוד לומר כאזרח. מה אזרח בארבעה עשר אף גר בארבעה עשר. ר' שמעון בן אלעזר אומר הרי שנתגייר בין שני פסחים שומע אני יעשה פסח שני תלמוד לומר כאזרח. מה אזרח שלא עשה את הראשון יעשה את השני כך כל שלא עשה את הראשון יעשה את השני.
כחקת הפסח אין לי אלא בפסח אין לי אלא בפסח שוה הגר לאזרח בכל מצוות שבתורה מנין ת”ל חקה אחת יהיה לכם. בא הכתוב והשוה הגר לאזרח לכל מצות שבתורה.
ספרי על דברים יב
<h2>פסוק א</h2>
<h3>א.</h3>
אלה החקים . (קידושין לו) אלו המדרשות.
והמשפטים אלו הדינים.
אשר תשמרון זו משנה.
לעשות זה מעשה.
בארץ. יכול כל המצות כולם נוהגות בחוצה לארץ ת"ל לעשות בארץ אשר נתן ה' אלהי אבותיך לך לרשתה . יכול לא יהיו כל המצות כולן נוהגות אלא בארץ ת"ל כל הימים אשר אתם חיים על האדמה . אחר שריבה הכתוב ומיעט הרי אנו לומדים אותם מן האמור בענין. ומה אמור בענין - אבד תאבדון את כל המקומות אשר עבדו שם הגוים מה עבודת כוכבים מיוחדת שהיא מצות הגוף שאינה תלויה בארץ ונוהגת בארץ ובחוצה לארץ; כך כל מצוה שאינה תלויה בארץ - נוהגת בארץ ובחוצה לארץ. ושתלויה בארץ - אינה נוהגת אלא בארץ; חוץ מן הערלה ומן הכלאים ר' אליעזר אומר אף החדש.
<h2>פסוק ב</h2>
<h3>ב.</h3>
אבד תאבדון . מנין אתה אומר שאם קצץ אשרה והחליפה (= גדלה מחדש) אפילו י' פעמים חייב לקצצה ת"ל אבד תאבדון .
את כל המקומות אשר עבדו שם הגוים . מגיד הכתוב שהיו הכנענים שטופי (בזמה) בעבודת כוכבים יותר מכל הבבליים.
אשר אתם יורשים אותם . שלא תעשו כמעשיהם ויבואו אחרים ויירשו אתכם.
<h3>ג.</h3>
(ע"ז מה) ר' יוסי הגלילי אומר יכול אפילו עובדים ההרים והגבעות אתה מצווה לאבדם ת"ל אלהיהם על ההרים הרמים ועל הגבעות ותחת כל עץ רענן אלהיהם על ההרים ולא ההרים אלהיהם אלהיהם על הגבעות ולא גבעות אלהיהם אלהיהם תחת כל עץ רענן (ולא עץ רענן אלהיהם). אמר ר' עקיבא אני אהיה אבין (=מבין) לפניך. כל מקום שאתה מוצא הר גבוה וגבעה ועץ רענן - דע שיש שם עבודת כוכבים לכך נאמר על ההרים הרמים ועל הגבעות ותחת כל עץ רענן .
<h2>פסוק ג</h2>
<h3>ד.</h3>
ונתצתם את מזבחותם . זה (אבן שחצב) [מזבח שבנה] מתחלה לעבודת כוכבים.
ושברתם את מצבותם . זו מצבה שחצבה מתחלה לעבודת כוכבים.
ואשריהם תשרפון באש . זו אשרה (שנעשית) [שנטעה] מתחלה לעבודת כוכבים.
ופסילי אלהיהם תגדעון . זו שהיתה נטועה ועבדה לעבודת כוכבים.
[ ואבדתם את שמם . זו שהעמיד תחתיה עבודת כוכבים (דבר אחר ונתצתם את מזבחותם ) מכאן אמרו (ע"ז מח) ג' אשרות הם אילן שנטעו מתחלה לעבודת כוכבים - הרי זה אסור שנאמר ואשריהם תשרפון באש . [גדעו ופסלו לעבודת כוכבים] והחליף - נוטל מה שהחליף שנאמר ופסילי אלהיהם תגדעון . (לא החליף אלא שהעמידו תחת) [העמיד תחתיה] עבודת כוכבים וסלקה - הרי זה מותר שנאמר ואבדתם את שמם מן המקום ההוא . ( לא תעשון כן לה' א-להיכם ) (ע"ז מו).
שלשה בתים הם בית שבנאו מתחלה לעבודת כוכבים - הרי זה אסור שנאמר ( אבד תאבדון את כל המקומות ) [ ונתצתם ]. חידש - נוטל מה שחידש שנאמר ( ואבדתם את שמם ) [ תגדעון ]. לא חידש אלא הכניס בתוכו עבודת כוכבים והוציאה - הרי זה מותר שנאמר [ ואבדתם את שמם מן המקום ההוא ].
<h3>ה.</h3>
ונתצתם את מזבחותם . (שם מ) נתצת את המזבח - הנח לו.
[ ושברתם ]. שברת את המצבה - הנח לה.
מן המקום ההוא . בארץ ישראל אתה מצווה לרדוף אחריה ואי אתה מצווה בחוצה לארץ לרדוף אחריה.
<h3>ו.</h3>
ר' אליעזר אומר מנין לקוצץ את האשרה שצריך לשרש אחריה - ת"ל ואבדתם את שמם מן המקום ההוא. אמר לו ר' עקיבא מה אני צריך הלא כבר נאמר אבד תאבדון ? ומה ת"ל ואבדתם את שמם - לשנות את שמם. או יכול לשבח? ת"ל (דברים ז) שקץ תשקצנו.
<h2>פסוק ד</h2>
<h3>ז.</h3>
(מכות כב) מנין לנותץ אבן אחד מן ההיכל ומן המזבח ומן העזרות שהוא בלא תעשה - ת"ל ונתצתם את מזבחותם לא תעשון כן לה' א-להיכם . ר' ישמעאל אומר (שבת קב) מנין למוחק אות אחת מן השם שהוא בלא תעשה שנאמר ואבדתם את שמם לא תעשון כן לה' א-להיכם . רבן גמליאל [נ"א ר' שמואל] אומר וכי תעלה על דעתך שישראל נותצין למזבחותיהם ח"ו אלא שלא תעשו כמעשיהם ויגרמו עונותיכם ומעשיכם הרעים למקדש אבותינו שיחרב.
<h2>פסוק ה</h2>
<h3>ח.</h3>
כי אם אל המקום אשר יבחר ה' א-להיכם מכל שבטיכם (דרוש) על פי נביא. יכול תמתין עד שיאמר לך נביא ת"ל לשכנו תדרשו ובאת שמה דרוש ומצא ואח"כ יאמר לך נביא. וכן אתה מוצא בדוד (תהלים קלב) זכור ה' לדוד את כל ענותו אשר נשבע לה' נדר לאביר יעקב אם אבא באהל ביתי אם אתן שנת לעיני עד אמצא מקום לה' משכנות לאביר יעקב . מנין שלא (תעשה) [עשה] אלא ע"פ נביא שנא' (ש"ב כד) ויבא גד אל דוד ביום ההוא ויאמר לו עלה הקם לה' מזבח בגורן ארונה היבוסי . ואומר ויחל שלמה לבנות את בית ה' בירושלים בהר המוריה אשר נראה לדוד אביהו .
<h3>ט.</h3>
כתוב אחד אומר באחד שבטיך וכתוב אחד אומר מכל שבטיכם כיצד יתקיימו ב' כתובים הללו - יודעים היו שבית המקדש עתיד ליבנות בחלקו של (יהודה ובנימין) [אחד מהם] לפיכך הפרישו דושנה של יריחו (מיריחו). מי אכלו כל אותם השנים - בני קיני חותן משה אכלוהו ד' מאות ומ' שנה שנאמר (שופטים א) ובני קיני חותן משה עלו מעיר התמרים. אבל משנבנה הבית נסעו והלכו להם דברי (ר"ש) [רבי יהודה]. (ר"י) [רבי שמעון] אומר אצל יעבץ (היו שהלכו) [הלכו] ללמוד תורה שנאמר (דה"א ב) ומשפחת סופרים יושבי יעבץ . כתוב אחד אומר באחד שבטיך וכתוב אחד אומר מכל שבטיכם (הכסף מכל השבטים) באחד שבטיך - זו שילה מכל שבטיכם - זו ירושלים. [ר' יהודה אומר הכסף מכל השבטים והמקום משבט אחר] וכן הוא אומר (ש"א כד) ויקן דוד את הגורן ואת הבקר בכסף שקלים חמשים וכתוב אחד אומר (דה"א כב) ויתן דוד לארונה במקום שקלי זהב משקל שש מאות . כיצד יתקיימו שני כתובים הללו - (הן) י"ב שבטים [הם] נטל חמשים שקלים מכל שבט ושבט נמצא לכל השבטים ו' מאות שקלים.
<h3>י.</h3>
לשום את שמו שם נאמר כאן לשום את שמו ונאמר להלן (במדבר ו) ושמו את שמי מה שמי האמור (להלן בלה"ק אף שמי האמור כאן בלה"ק) [כאן בית הבחירה אף שמי האמור להלן בית הבחירה] ומה שמי האמור להלן ברכת כהנים אף שמי האמור כאן ברכת כהנים. אין לי אלא במקדש בגבולין מנין ת"ל (שמות כב) בכל המקום אשר אזכיר את שמי אבוא אליך וברכתיך . אם כן למה נאמר לשום את שמו שם לשכנו תדרשו במקדש אתה אומר בכתבו ובמדינה בכנויו.
<h2>פסוק ו</h2>
<h3>יא.</h3>
ובאת שמה והבאתם שמה למה נאמר לפי שנאמר (במדבר כט) ( אלה תעשו לה' במועדיכם לבד מנדריכם ונדבותיכם לעולותיכם ולמנחותיכם ולנסכיכם ולשלמיכם ) [ אלה מועדי ה' אשר תקראו אותם מקראי קדש להקריב אשה לה' עולה ומנחה זבח ונסכים דבר יום ביומו ].
יכול אין לי שקרב ברגל אלא קרבנות הרגל בלבד. מנין לקרבנות צבור ולקרבנות יחיד שהוקדשו לפני הרגל (שיבואו לפני הרגל וקרבנות יחיד) ושהוקדשו ברגל שיבואו ברגל - ת"ל ( אלה תעשו לה' במועדיכם ) [ מלבד מתנותיכם ומלבד כל נדריכם ומלבד כל נדבותיכם אשר תתנו לה' ] לרבות עופות ומנחות לרבות שכולם יבואו ברגל.
יכול רשות - ת"ל אלה תעשו לה' במועדיכם. אם להתיר (הבאתם ברגל) כבר התיר אם כן למה נאמר אלה תעשו לה' במועדיכם - לקבעם חובה שכולם יבואו ברגל.
יכול באיזה רגל שירצו ת"ל ובאת שמה והבאתם שמה. אם להתיר כבר התיר ואם לקבוע (כחובה) כבר קבע. אם כן למה נאמר ובאת שמה והבאתם שמה - לקבעם חובה שלא יהא אלא ברגל ראשון (שקבע) [שפגע] בו.
יכול אם עבר רגל (אבד) [אחד] ולא הביא יהא עובר עליו משום בל תאחר - ת"ל אלה תעשו לה' במועדיכם הא אינו עובר עליו משום בל תאחר עד שיעברו עליו רגלי שנה כולה.
<h3>יב.</h3>
עולותיכם עולת יחיד ועולת צבור.
וזבחיכם זבחי שלמי יחיד וזבחי שלמי צבור.
מעשרותיכם (בכורות נג) ר' עקיבא אומר בשתי מעשרות הכתוב מדבר - אחד מעשר דגן ואחד מעשר בהמה.
ותרומת ידכם (יבמות כב) אלו בכורים שנאמר (דברים כו) ולקח הכהן הטנא מידך והניחו לפני מזבח ה' א-להיך .
ובכורות (תמורה כא) זה הבכור.
בקרכם וצאנכם אלו חטאות ואשמות.
<h2>פסוק ז</h2>
<h3>יג.</h3>
ואכלתם שם לפני ה' א-להיכם . במחיצה.
<h3>יד.</h3>
ושמחתם (פסחים קט) נאמר כאן שמחה ונאמר להן (דברים כו) שמחה מה שמחה האמורה להלן שלמים אף שמחה האמורה כאן שלמים.
בכל משלח ידכם בכל מה שאתם שולחים את ידכם ברכה אשלח בו.
אתם ובתיכם זו אשתו.
אשר ברכך ה' א-להיך לפי הברכה - הבא.
<h2>פסוק ח</h2>
<h3>טו.</h3>
לא תעשון ככל אשר אנחנו עושים . (זבחים קיב) עד שלא הוקם המשכן היו הבמות מותרות ועבודה בבכורות משהוקם המשכן נאסרו הבמות ועבודה בכהנים.
עד שלא באו לשילה הותרו הבמות משבאו לשילה נאסרו הבמות.
בוא לנוב וגבעון הותרו הבמות.
באו לירושלים נאסרו הבמות מכאן ואיך לא הותרו.
ד"א לא תעשון וכו' . אנו מטלטלים את המשכן היום אנו אסורים בבמות; משנבוא לארץ אין אנו מטלטלים את המשכן ואין אנו (מותרים) [אסורים] בבמה.
<h3>טז.</h3>
(זבחים קיג קיח) רי יהודה אומר יכול יהיו הצבור מקריבים בבמה ת"ל איש היחיד מקריב בבמה ואין הצבור מקריב בבמה.
כל הישר בעיניו . כל הנידר ונידב - קרב בבמת יחיד וכל שאינו נידר ונידב - אינו קרב בבמת יחיד.
(שם) ד"א פה היום ר"ש אומר היום אנו מקריבים חטאות ואשמות משנבו לארץ אין אנו מקריבים חטאות ואשמות [אפילו בבמה גדולה].
<h2>פסוק ט</h2>
<h3>יז.</h3>
כי לא באתם עד הנה . (זבחים קיט וש"נ) ליתן היתר (=סיבת ההיתר) בבמה.
אל המנוחה ואל הנחלה. נחלה - זו שילה מנוחה - זו ירושלים שנאמר (תהלים קלב) זאת מנוחתי עדי עד פה אשב כי אויתיה דברי ר' שמעון ר' יהודה אומר חילוף הדברים.
<h2>פסוק י</h2>
<h3>יח.</h3>
ועברתם את הירדן וישבתם בארץ וגו' והיה המקום אשר יבחר וגו'. (סנהדרין כ) ר' יהודה אמר ג' מצות נצטוו ישראל בשעת כניסתן לארץ: למנות להם מלך ולבנות בית הבחירה ולהכרית זרעו של עמלק.
ואיני יודע איזה יקדים ת"ל (שמות יז) כי יד על כס י-ה מלחמה לה' בעמלק (כל שישב) [משישב] המלך על כס י-ה - אתה מכרית זרע עמלק. ומנין שכסא י-ה זה המלך שנאמר (דה"א כט) וישב שלמה על כסא ה' למלך .
ועדיין איני יודע איזה יקדים אם לבנות בית הבחירה אם להכרית זרעו של עמלק ת"ל אשר ה' א-להיכם מנחיל אתכם והניח לכם וגו' וישבתם בטח והיה המקום אשר יבחר ה' . ואומר (ש"ב ז) ויהי כי ישב המלך בביתו וה' הניח לו מסביב מכל אויביו (ואומר) ויאמר המלך אל נתן הנביא ראה נא אנכי יושב בבית ארזים וארון הא-להים יושב בתוך היריעה . (היו שם שתי מחיצות מחיצה לקדש הקדשים ומחיצה לקדשים קלים).
<h2>פסוק יא</h2>
<h3>יט.</h3>
והיה המקום אשר יבחר ה' א-להיכם לשכן שמו שם. עולותיכם עולת יחיד ועולת צבור.
וזבחיכם זבחי שלמי יחיד וזבחי שלמי צבור.
מעשרותיכם ר' עקיבא אומר בשתי מעשרות הכתוב מדבר - אחד מעשר דגן ואחד מעשר בהמה.
ותרומת ידכם אלו בכורים.
( ונדבותיכם ) [ נדריכם ] לרבות נדרים ונדבות.
[ מבחר ] שלא יביאו (אלו) אלא מן המובחר. אין לי אלא נדרים ונדבות. מנין לרבות בכורות ומעשרות חטאות ואשמות - ת"ל [ וכל ] מבחר ( נדריכם ).
רבי אומר אם נאמר למעלה למה נאמר למטה? ראשונה לענין שילה שניה לענין ירושלים.
<h2>פסוק יב</h2>
<h3>כ.</h3>
ושמחתם . נאמרה כאן שמחה ונאמרה להלן שמחה מה שמחה האמורה להלן שלמים אף שמחה האמורה כאן שלמים.
לפני ה' א-להיכם. במחיצות. [היו שם שתי מחיצות מחיצה לקדש הקדשים ומחיצה לקדשים קלים].
<h3>כא.</h3>
אתם ובניכם ובנותיכם ועבדיכם ואמהותיכם . חביב חביב קודם.
והלוי אשר בשעריכם כי אין לו חלק ונחלה אתכם. כל מקום שאתה מוצא את הלוי (הזה לומד) - תן לו חלקו. אין לו חלק - תן לו מעשר עני. אין לו מעשר עני - תן לו שלמים.
<h2>פסוק יג</h2>
<h3>כב.</h3>
השמר לך . בלא תעשה.
פן תעלה עולותיך (שם קט) ולא עולת עובדי כוכבים דברי ר' שמעון ר' יהודה אומר ולא עולת עכו"ם שהוקדשו בח"ל.
<h3>כג.</h3>
בכל מקום אשר תראה אבל אתה מעלה בכל מקום שיאמר לך הנביא כדרך שהעלה אליהו בהר הכרמל.
כתוב אחד אומר באחד שבטיך וכתוב אחד אומר מכל שבטיכם - זו שר' יהודה אומר כסף - מכל שבטיכם מקום בית הבחירה - משבט אחד.
<h2>פסוק יד</h2>
<h3>כד.</h3>
כי אם אל המקום אשר יבחר ה' באחד שבטיך שם תעלה עולותיך . אין לי אלא עולות שאר קרבנות מנין? ת"ל ושם תעשה כל אשר אנכי מצוך .
ועדיין אני אומר עולות הוא בעשה ובלא תעשה שאר קרבנות לא יהיו [אלא] בעשה; בלא תעשה מנין? ת"ל שם תעלה עולותיך. עולה היתה בכלל ולמה יצאת - להקיש אליה ולומר [לך] מה עולה מיוחדת שהיא בעשה [היא] בלא תעשה; כך כל שהיא בעשה הרי היא בלא תעשה.
<h2>פסוק טו</h2>
<h3>כה.</h3>
רק בכל אות נפשך . במה הכתוב מדבר אם בבשר תאוה - כבר אמור. ואם באכילת [קדשים] כבר אמור. הא אינו מדבר אלא בפסולי המוקדשים שיפדו. (יכול יפדו מכל מום עובר ת"ל רק ).
תזבח ואכלת ולא גיזה.
בשר ולא חלב.
יכול יהיו אסורים לאחר זביחה ת"ל כברכת ה' א-להיך .
יכול אם קדם מום קבוע להקדשן ונפדו יהיו אסורים ת"ל רק .
(מלמד) [מנין] שאין נשחטים אלא על מום קבוע - אמרת ק"ו הוא ומה בכור שאינו נוהג בכל הולדות ויוצא לחולין שלא בפדיון - אינו נשחט אלא על מום קבוע; קדשים שהם נוהגים בכל הולדות ואינם יוצאים לחולין אלא בפידיון אינו דין שלא יהיו נשחטים אלא על מום קבוע! לא אם אמרת בבכור שכן קדושתו מרחם וקדושתו חלה עליו על בעל מום קבוע תאמר בקדשים שאין קדושתם מרחם ואין קדושה חלה עליהם על בע"מ קבוע. ת"ל - אשר נתן לך בכל שעריך [ונאמר להלן (דברים טו) בשעריך תאכלנו ] שעריך [ שעריך ] לג"ש. מה שעריך האמור להלן אין נשחטים אלא על בע"מ קבוע; אף שעריך האמור כאן אין נשחטים אלא על בע"מ קבוע.
<h3>כו.</h3>
דטמא יאכלנו. אין לי אלא טמא טהור מנין - ת"ל ( יאכלנו ) הטמא והטהור ( יחדיו ) יאכלנו מגיד הכתוב ששניהם אוכלים בקערה אחת.
יכול אף תרומה נאכלת בקערה אחת ת"ל יחדו יאכלנו זה נאכל מתוך קערה אחת ולא תרומה נאכלת מתוך קערה אחת.
<h3>כז.</h3>
יכול יהיו חייבים במתנות - ת"ל כצבי וכאיל .
אוציאנו מכלל מתנות ולא אוציאנו מכלל חזה ושוק - ת"ל ( אך ) [ כצבי וכאיל ].
אי מה הצבי כולו מותר אף זה כולו מותר ת"ל ( רק ) [ אך כאשר יאכל את הצבי ואת האיל ].
ר' שמעון אומר יכול כשם שנתנה תורה מחיצה בין קדשי קדשים לקדשים קלים בזמן שהם (בעלי מומים) תמימים כך נתנה תורה מחיצה בין קדשי קדשים לקדשים קלים בזמן שהם בע"מ - ת"ל כצבי וכאיל מגיד כשם שלא נתנה תורה מחיצה בין צבי ואיל כך לא נתנה תורה מחיצה בין קדשי קדשים לקדשים קלים בזמן שהם בעלי מום.
<h2>פסוק טז</h2>
<h3>כח.</h3>
רק הדם לא תאכלו לאו אחד יש בו ולא שני לאוים.
[יכול] כדם המוקדשים ת"ל רק הדם לא תאכלו . לאו אחד יש בו ואין בו שני לאוין.
<h3>כט.</h3>
כמים. (פסחים כ וש"נ) מה מים מותרים בהנאה אף דם מותר בהנאה. מה מים מכשירים את הזרעים אף דם מכשיר את הזרעים. (חולין לה) מה מים פטורים מלכסות אף דם פטור מלכסות.
<h2>פסוק יז</h2>
<h3>ל.</h3>
לא תוכל לאכול בשעריך . ר' יהושע בן קרחה אומר יכול - (אני) אבל איני רשאי. כיוצא בו אתה אומר (יהושע טו) ואת היבוסי יושבי ירושלים לא יכלו להורישם - יכולים היו אבל אינם רשאים.
<h3>לא.</h3>
מעשר. אין לי אלא טהור טמא מנין? ת"ל דגנך .
לקוח בכסף מעשר מנין? ת"ל תירושך.
אין לי אלא טהור. טמא מנין? ת"ל ויצהרך .
<h3>לב.</h3>
ר' שמעון אומר מכלל שנאמר לא אכלתי באוני ממנו ולא בערתי ממנו בטמא היכן הוא מוזהר איני יודע. ת"ל לא תוכל לאכול בשעריך מעשר דגנך תירושך ויצהרך .
יכול הנותן במתנה יהא חייב - ת"ל לא תוכל לאכול בשעריך האוכל חייב ואין הנותן במתנה חייב.
<h3>לג.</h3>
(מכות טו וש"נ) רי יוסי אומר יכול לא יהיו חייבים אלא על טבל שלא הורם ממנו כלום; מנין הורם ממנו תרומה ולא הורם ממנו מעשר ראשון מעשר ראשון ולא הורם ממנו מעשר שני (מעשר שני ולא הורם ממנו) [ואפילו] מעשר עני מנין - ת"ל לא תוכל לאכול בשעריך .
<h3>לד.</h3>
רבי שמעון אומר לא בא הכתוב אלא ליתן מחיצה בין קדשי קדשים לקדשים קלים.
ותרומת ידך - אלו הבכורים. וכי מה בא הכתוב ללמדנו אם לאוכל בכורים חוץ לחומה - ק"ו ממעשר! ומה מעשר שמותר לזרים האוכל ממנו חוץ לחומה עובר בלא תעשה; בכורים שהם אסורים לזרים - האוכל מהם חוץ לחומה אינו דין שהוא עובר בלא תעשה! ( נדבתך אלו תודה ושלמים. וכי מה בא ללמדנו) הא לא בא הכתוב ללמדנו אלא לאוכל בכורים עד שלא קרא עליהם שהוא בלא תעשה.
ונדבתיך אלו תודה ושלמים. וכי מה בא ללמדנו אם לאוכל תודה ושלמים חוץ לחומה - ק"ו ממעשר! ומה מעשר שאין חייבים עליו משום פגול ונותר וטמא האוכל ממנו חוץ לחומה עובר בלא תעשה; תודה ושלמים שחייבים עליהם משום פגול ונותר וטמא האוכל מהם חוץ לחומה אינו דין שהוא עובר בלא תעשה! הא לא בא הכתוב ללמדך אלא לאוכל תודה ושלמים לפני זריקת דמים שהוא עובר בלא תעשה.
ובכורות זה הבכור. וכי מה בא הכתוב ללמדנו אם לאוכל בכור חוץ לחומה - ק"ו ממעשר! אם לפני זריקת דמים - ק"ו מתודה ושלמים! ומה תודה ושלמים (שמותרים לזרים) [שקדושתו מרחם] האוכל ממנו לפני זריקת דם - אינו דין שיהא עובר בל"ת! הא לא בא הכתוב ללמדך אלא לזר שאכל בשר בכור בין לפני זריקת דמים בין לאחר זריקת דמים שיהא עובר בלא תעשה.
בקרך וצאנך זו חטאת ואשם. (מכות יב) וכי מה בא הכתוב ללמדנו אם לאוכל חטאת ואשם חוץ לחומה- ק"ו ממעשר! אם לפני זריקת דמים - ק"ו מתודה ושלמים! אם לאחר זריקת דמים - ק"ו מן הבכור! ומה בכור שהוא קדשים קלים האוכל ממנו לאחר זריקת דמים עובר בלא תעשה; חטאת ואשם שהם קדשי קדשים האוכל מהם (לפני) [לאחר] זריקת דמים אינו דין שיהא עובר בלא תעשה! הם לא בא הכתוב ללמדך אלא לאוכל חטאת ואשם חוץ לקלעים שהוא עובר בלא תעשה.
ונדריך זו עולה. (מכות שם) וכי מה בא הכתוב ללמדנו אם לאוכל עולה חוץ לחומה - ק"ו ממעשר! אם לפני זריקת דמים - ק"ו מתודה ושלמים! אם לאחר זריקת דמים - ק"ו מן הבכור! אם חוץ לקלעים - ק"ו מחטאת ואשם! ומה חטאת ואשם שמותרים באכילה האוכל מהם חוץ לקלעים עובר בלא תעשה; עולה שאסור באכילה האוכל ממנה חוץ לקלעים אינו דין שיהא עובר בלא תעשה! הא לא בא הכתוב ללמדך אלא לאוכל עולה בין לפני זריקת דמים בין לאחר זריקת דמים בין לפנים מן הקלעים בין חוץ לקלעים שעובר בלא תעשה.
<h2>פסוק יח</h2>
<h3>לה.</h3>
כי אם לפני ה' א-להיך זו שילה.
תאכלנו במקום אשר יבחר ה' זו ירושלים.
אתה ובנך ובתך ועבדך ואמתך חביב חביב קודם.
והלוי אשר בשעריך – כל מקום שאתה מוצא לוי (הזה לומד) תן לו מחלקו. אין לו חלק - תן לו מעשר עני אין מעשר עני - תן לו שלמים.
<h2>פסוק יט</h2>
<h3>לו.</h3>
השמר לך - בלא תעשה.
פן - בלא תעשה.
( תעזוב את הלוי ) כל ימיך - אפילו שמטים ויובלות.
על אדמתך - ולא הגולה.
<h2>פסוק כ</h2>
<h3>לז.</h3>
כי ירחיב ה' א-להיך את גבולך. עשה מצוה האמורה בענין שבשכרה ירחיב ה' את גבולך.
כאשר דבר לך. ומה דבר לך - (בראשית טו) את הקיני ואת הקנזי ואת הקדמוני .
רבי אומר כבר אלו אמורים. ומה דבר לך - (יחזקאל מט) מפאת קדים עד פאת ים דן אחר ( יהודה אחד ) אשר אחד .
<h3>לח.</h3>
ואמרת אוכלה בשר כי תאוה נפשך לאכל בשר . (חולין טו) (ר' שמעון) [ר' ישמעאל] אומר מגיד שבשר תאוה נאסר להם לישראל במדבר ומשבאו לארץ התירו להם.
(שם יז) ר' עקיבא אומר לא בא הכתוב ללמד אלא מצות האמורות כאן [לאסור להן בשר נחירה ] . שבתחילה הותר להם בשר נחירה ומשנכנסו לארץ נאסר להם. ר' אלעזר בן עזריה אומר לא בא הכתוב אלא ללמד ד"א (=דרך ארץ) -שלא יאכל אדם בשר אלא לתאבון.
יכול יקח אדם בשר מן השוק ויאכל - ת"ל וזבחת מבקרך ומצאנך . הא אין אדם אוכל בשר עד שיהיו לו בקר וצאן. יכול יזבח כל צאנו וכל בקרו - ת"ל מבקרך ולא כל בקרך ולא כל צאנך.
<h2>פסוק כא</h2>
<h3>לט.</h3>
כאשר ציויתך. מה קדשים בשחיטה אף חולין בשחיטה.
אי מה קדשים במקום אף חולין במקום? ת"ל כי ירחק ממך המקום וזבחת - ברחוק מקום אתה זובח ואי אתה זובח בקרוב מקום; פרט לחולין (שנשחטו) [שלא ישחטו] בעזרה.
) קדושין לו) אין לי אלא תמימים בעלי מומים מנין? ת"ל (ויקרא א) ושחטו פתח אהל מועד. (יכול אף) חיה ועוף (פתח אהל מועד) [מנין] - ת"ל [ ושחט ] אותו פתח אהל מועד - אותו פתח אהל מועד ואין חיה ועוף פתח א"מ (=אהל מועד) .
<h3>מ.</h3>
אי מה קדשים בזמן אף חולין בזמן? ת"ל ( ואכלת בשעריך ) בכל אות נפשך .
אי מה קדשים במחיצה אף חולין במחיצה? ת"ל ואכלת בשעריך ( בכל אות נפשך ).
אי מה קדשים בטהרה אף חולין בטהרה? ת"ל ( הטהור ) והטמא יאכלנו . אין לי אלא טמא טהור מנין? ת"ל ( טהור יאכלנו ) הטמא והטהור יאכלנו - מגיד ששניהם אכלים בקערה אחת. יכול אף תרומה [ תהיה ] [תהא ]נאכלת מתוך קערה אחת - ת"ל יחדו יאכלנו. זה נאכל מתוך קערה אחת ואין תרומה נאכלת מתוך קערה אחת.
<h2>פסוק כב</h2>
<h3>מא.</h3>
יכול יהיו חייבים בחזה ושוק - ת"ל כצבי.
אוציאו מכלל חזה ושוק ולא אוציאנו מכלל שתי כליות ויותרת הכבד - ת"ל כאיל .
אי מה צבי כולו מותר אף זה כולו מותר - ת"ל אך כאשר יאכל את הצבי ואת האיל .
(חולין כח) ר' אלעזר הקפר אומר וכי מה בא הכתוב ללמדנו (בין צבי לאיל) [מן צבי ואיל]? הרי זה בא ללמד ונמצא למד - מה בהמה בשחיטה אף חיה בשחיטה אבל עוף אינו אלא מדברי סופרים. (ד"א) [רבי אומר] כאשר צויתיך - מלמד שנצטוה משה על הושט ועל הקנה ועל רוב אחד בעוף וברוב שנים בבהמה.
<h2>פסוק כג</h2>
<h3>מב.</h3>
רק חזק לבלתי אכול הדם . רבי יהודה אומר מגיד שהיו שטופים בדם קודם מתן תורה.
יכול אף משקבלו אותה (בשמחה) מהר סיני - [ת"ל רק הדם - משקבלו אותה עושים בשמחה.
(מכות כג) רבן גמליאל אומר הרי הוא אומר רק חזק לבלתי אכול הדם . מה דם שאין בכל המצות קל ממנו הזהירך הכתוב עליו; שאר מצות עאכ"ו].
אמר ר' שמעון בן עזאי והרי ג' מצות עשה בתורה כיוצא בזו! לומר מה (דם) [הם] שאין בכל המצות קל (ממנו) [מהם] - הזהירך הכתוב (עליו) [עליהם] שאר מצות עאכ"ו.
(חולין לו) רבי אומר כל מצוה שהחזיקו ישראל בשמחה מהר סיני עדיין עושים אותה בשמחה. וכל מצוה שלא קבלו אותה בשמחה אין עושים אותה בשמחה. רבן שמעון בן גמליאל אומר כל מצוה שמסרו ישראל נפשם עליה בשעת הגזרה - נוהגים אותה בפרהסיא וכל מצוה שלא מסרו ישראל נפשם עליה בשעת הגזרה - עדיין היא מרופה בידם.
<h3>מג.</h3>
כי הדם הוא הנפש להגיד מה גרם.
ולא תאכל הנפש עם הבשר - (חולין קיב) זה אבר מן החי. והלא דין הוא - ומה בשר בחלב שמותר לבני נח אסור לישראל; אבר מן החי שאסור לבני נח אינו דין שיהא אסור לישראל! יפת תואר וכל הדומים לה יוכיחו - שאסור לבני נח ומותר לישראל; אף אתה אל תתמה על אבר מן החי שאעפ"י שאסור לבני נח שיהא מותר לישראל. ת"ל לא תאכל הנפש עם הבשר - זה אבר מן החי.
(שם נט) ר' חנינא בן גמליאל אומר זה הדם מן החי.
<h2>פסוק כד</h2>
<h3>מד.</h3>
לא תאכלנו . (חולין קט) לרבות בשר בחלב. והרי דין הוא ומה נבלה שאין חייבים על בשולה - חייבים על אכילתה בשר בחלב שחייבים על בשולו - אינו דין שחייבים על אכילתו! כלאי זרעים יוכיחו שחייבים על זריעתן ואין חייבים על אכילתן. ואף אתה אל תתמה על בשר בחלב שאעפ"י שחייבים על בשולו - לא יהיו חייבים על אכילתו; ת"ל - לא תאכלו - לרבות בשר בחלב.
(שם) רבי אליעזר אומר ומה פסח שאין חייבים על בשולו - חייבים על אכילתו בשר בחלב שחייבים על בשולו - אינו דין שחייבים על אכילתו! פטום הקטרת יוכיח שחייבים על פטומה ואין חייבים על ריחה. ואף אתה אל תתמה על בשר בחלב שאף על פי שחייבים על בשולו - שלא יהו חייבים על אכילתו; ת"ל לא תאכל לרבות בשר בחלב.
(מכות כג) (רבן גמליאל אומר הרי הוא אומר רק חזק לבלתי אכול הדם . מה דם שאין בכל המצות קל ממנו הזהירך הכתוב עליו; שאר מצות עאכ"ו).
<h2>פסוק כו</h2>
<h3>מה.</h3>
רק קדשיך אשר יהיו לך וגו' . במה הכתוב מדבר? אם בקדשי ארץ ישראל הרי כבר אמור! הא אינו מדבר אלא בקדשי ח"ל.
תשא ובאת . שחייב בטפול הבאתו עד שיביאם לבית הבחירה. ר' יהודה אומר עד שיביאם עד באר הגולה - חייב באחריותם מבאר הגולה ואילך - אין חייב באחריותם.
יכול אף מעשר ובכור - ת"ל ונדריך קדשים שהם באים בנדר ונדבה. יצאו בכור ומעשר שאין באים בנדר ונדבה.
יכול שאני מוציא חטאת ואשם? ת"ל קדשיך .
ומי לחשך (=לחש אמר) להביא את חטאת ואשם ולהוציא את בכור ומעשר אחר שריבה הכתוב ומיעט? מביא אני חטאת ואשם שאין להם פרנסה אלא במקומם ומוציא אני בכור ומעשר שיכולים להתפרנס בכל מקום.
רבי עקיבא אומר בתמורה הכתוב מדבר. תשא ובאת. יכול אף בכור ומעשר? ת"ל ונדריך .
<h3>מו.</h3>
(בכורות ח) [בן עזאי אומר רק קדשיך - במעשר בהמה הכתוב מדבר.]
יכול יהיה מעשר בהמה נוהג בשותפות? ת"ל ( אשר ) יהיו לך .
יכול שאני מוציא את האחים שקנו בתפוסת הבית ואח"כ חלקו - ת"ל אשר יהיו לך .
(בן עזאי אומר) יכול יהיה מעשר בהמה נוהג ביתום? ת"ל ( רק קדשיך ) [ והעברת ].
<h2>פסוק כז</h2>
<h3>מז.</h3>
ועשית עולותיך הבשר והדם. (מקיש דם לבשר).
רבי יהושע אומר: אם אין דם אין בשר אם אין בשר אין דם.
ר' אליעזר אומר ודם זבחיך ישפך - דם אעפ"י שאין בשר. הא מה אני מקיים ועשית עולותיך הבשר והדם - מקיש בשר לדם מה דם בזריקה אף בשר בזריקה.
יכול יהא עומד ברחוק (ועומד) וזורק? ת"ל (ויקרא א) וערך הכהן אותם - עומד בקרוב [וזורק] וסודרו על גבי מערכה.
<h3>מח.</h3>
מכלל שנאמר (שם) והקטיר הכהן את הכל - לרבות את העצמות ואת הגידים והקרנים והטלפים. יכול אפילו שפרשו? ת"ל ועשית עולותיך הבשר והדם .
ועשית עולותיך. יכול יחלוץ גידים ועצמות (ויחלוץ בשר) ויעלה (הדם) [הבשר] לגבי המזבח? ת"ל את הכל . הא כיצד מחוברים - יקריבו פרשו אפילו בראשו של מזבח - ירדו.
<h3>מט.</h3>
מנין לכל הקדשים שיהיו טעונים מתן (דמים ויסוד) [יסוד] (ושפיכה) [בשפיכה אחת] על גבי המזבח – ת"ל ועשית עולותיך הבשר והדם [ ודם זבחיך ישפך ].
[ד"א] מנין (למעשר ופסח) [לכל הקדשים] שאם נתנו במתנה אחת שכיפר - שנאמר ועשית עולותיך הבשר והדם [ ודם זבחיך ישפך ].
[ד"א] מנין למעשר ופסח שלא ינתנו [אלא במתנה אחת] - ת"ל ודם זבחיך ישפך .
<h3>נ.</h3>
ר' ישמעאל אומר בתמורת קדשים [ובולדיהם] הכתוב מדבר.
תשא ובאת אל המקום. הרי הוא בא אל המקום מה יעשה לו? ת"ל ועשית עולותיך. מה עולה טעונה הפשט ונתוח וכליל לאשים אף תמורה כיוצא בה. ומה עולה טעונה מתן [ארבע] (יסוד ושפיכה אחת) על גבי המזבח [ושפיכה אחת ליסוד] אף תמורתה כיוצא בה. ומה עולה פקעו אברים מעל גבי המזבח - מחזירם למערכה אף תמורה כיוצא בה (פקעו אברים מעל גבי המזבח מחזירם למערכה). ומה כל הקדשים אינן מותרים באכילת בשר אלא לאחר זריקת דמים; אף תמורתם כיוצא בהם - אינן מותרים באכילת בשר אלא לאחר זריקת דמים.
<h2>פסוק כח</h2>
<h3>נא.</h3>
שמור ושמעת. אם שמעת מעט סופך לשמוע הרבה. אם שמרת מעט סופך לשמור הרבה. אם שמרת מה ששמעת סופך לשמור מה שלא שמעת. שמרת מה שבידך סופך לשמור לעתיד לבא.
ד"א זכה אדם ללמוד תורה זוכה לו ולדורותיו עד סוף כל הדורות.
ד"א שמור ושמעת - כל שאינו בכלל משנה אינו בכלל מעשה.
את כל הדברים האלה אשר אנכי מצוך. (אבות פ"ב) שתהא מצוה קלה חביבה עליך כמצוה חמורה.
<h3>נב.</h3>
כי תעשה הטוב והישר. הטוב בעיני שמים והישר בעיני אדם דברי ר' עקיבא. ר' ישמעאל אומר הישר בעיני (אדם) [שמים] והטוב בעיני (שמים) [אדם]. וכה"א (משלי ג) ומצא חן ושכל טוב בעיני א-להים ואדם .
<h2>פסוק כט</h2>
<h3>נג.</h3>
כי יכרית ה' א-להיך את הגוים. עשה מצוה (אחת) האמורה בענין שבשכרה יכרית ה' א-להיך את הגוים.
אשר אתה בא שמה לרשת אותם מפניך . בשכר שתבוא (ותירש) [תירש].
(שנאמר) וירשת אותם וישבת בארצם . מכלל שנאמר ( וירשת ) [ וירשתם וישבת בעריהם ובבתיהם ] יכול אי אתה רשאי להוסיף על הבנין? ת"ל וישבת בארצם! כל מקום שאתה רוצה לבנות - בנה.
( וירשת אותם ) [ וישבת בארצם ]. מעשה בר' יהודה בן בתירא ור' מתיא בן חרש ורבי חנינא בן אחי ר’ יהושע ור' יותנן שהיו יוצאים ח"ל. הגיעו לפלטום [מקום בח"ל] וזכרו את ארץ ישראל. זקפו עיניהם וזלגו דמעותיהם וקרעו בגדיהם וקראו המקרא הזה ( וירשת אותם ) וישבת בארצם וחזרו ובאו למקומם. אמרו ישיבת א"י שקולה כנגד כל המצות שבתורה.
ומעשה בר' אלעזר מן שמוע ור' יוחנן הסנדלר שהיו הולכים לנציבים אצל רבי יהודה בן בתירא ללמוד הימנו תורה. והגיעו לציידן וזכרו את א"י זקפו עיניהם וזלגו דמעותיהם וקרעו בגדיהם וקראו המקרא הזה וירשת אותם וישבת בארצם חזרו ובאו להם למקומם. אמרו ישיבת א"י שקולה כנגד כל המצות שבתורה.
<h2>פסוק ל</h2>
<h3>נד.</h3>
השמר לך . בלא תעשה.
פן . בלא תעשה.
פן תנקש אחריהם . שמא תמשך אחריהם או שמא תדמה להם או שמא תעשה כמעשיהם ויהיו לך למוקש.
אחרי השמדם מפניך . מפני מה אני משמידם מפניך - שלא תעשה כמעשיהם ויבואו אחרים וישמידוך (מפניך).
ופן תדרוש לא-להיהם לאמר . שלא תאמר הואיל והם יוצאים באבטיגא [אף אני יוצא באבטיגא] הואיל והם יוצאים בארגמן אף אני אצא בארגמן הואיל והם יוצאין בתולסין אף אני אצא בתולסין.
ואעשה כן גם אני. יש כן לעבודה [של עכו"ם] ויש כן (למתעבד) [לעבודת מזבח]. מכאן אמרו דבר שמקריבים אותו לגבי מזבח - אין מקריבים אותו לעבודת כוכבים ואם הקריב אותו לעבודת כוכבים חייב. דבר שמקריבים אותו לעבודת כוכבים אם הקריבו למזבח (כיוצא בו) פטור. [ודבר שאין מקריבים למזבח והקריבו לעכו"ם - אם מקריב כיוצא בו חייב ואם לאו פטור].
יכול (יהיו) [אם הם] מקריבים חטאות ואשמות? ת"ל - כי כל תועבת ה' אשר שנא עשו לא-להיהים - לא (נתכוונו להקריב) [נתכוין הכתוב] אלא דבר שהקב"ה שונא אותו שנאמר כי גם את בניהם ואת בנותיהם. אין לי אלא בנים ובנות אבות ואמהות מנין? ת"ל כי גם את בניהם ואת בנותיהם . אמר ר' יעקב אני ראיתי כנעני אחד שכפתו לאביו (והניחו) לפני כלבו ואכלו.
ספרי על דברים יג
<h2>פסוק א</h2>
<h3>נה.</h3>
א
את כל הדבר אשר אנכי מצוה אתכם. שתהא (עליך) מצוה קלה חביבה עליך כמצוה חמורה.
אותו תשמרו לעשות. ר' אליעזר בן יעקב אומר ליתן לא תעשה על כל (עשה) האמור בפרשה.
לא תוסף עליו ולא תגרע ממנו . מכאן אמרו (זבחים פח) הניתנים במתנה אחת שנתערבו בניתנים (במתנה אחת) [במתנות ארבע] - ינתנו במתנה אחת.
ד"א לא תוסף עליו. מנין שאין מוסיפים לא על לולב ולא על הציצית ת"ל לא תוסף עליו . ומנין שאין פוחתים מהם - ת"ל ולא תגרע ממנו .
( ר"ה כה) ומנין שאם פתח לברך ברכת כהנים שלא יאמר "הואיל ופתחתי לברך אומר ה' א-להי אבותיכם יוסף עליכם וכו'"? ת"ל [ כל ] הדבר! אפילו דבר (=מילים) לא תוסף עליו.
<h2>פסוק ב</h2>
<h3>נו.</h3>
כי יקום בקרבך נביא או חולם חלום. [לפי שנאמר נביא מקרבך מאחיך כמוני ] מה משה בכה אמר (=ה') אף נביאים בכה אמר ומה משה אמר מקצת (=משלו) וקיים [מקצת] (=של קודמים לו)אף נביאים אמרו מקצת וקיימו מקצת ומה משה אמר כלל ופרט (=התנבא לרבים וליחיד)אף נביאים אמרו כלל ופרט. אי מה משה בן שמונים ובן עמרם אף שאר נביאים כן? ת"ל נביא מכל מקום .
או חולם חלום. מכלל שנאמר למשה (במדבר יב) פה אל פה אדבר בו יכול שאר הנביאים כך? תלמוד לומר או חולם חלום .
<h3>נז.</h3>
ונתן אליך אות - בשמים. וכן הוא אומר והיו לאותות ולמועדים.
מופת - בארץ. וכה"א (שופטים ו) אם טל יהיה על הגזה לבדה וגו' ויעש א-להים כן בלילה ההוא .
<h2>פסוק ג</h2>
<h3>נח.</h3>
ובא האות והמופת אשר דבר עליך וכו’ . (סנהדרין צ) אמר ר' יוסי הגלילי ראה עד היכן הגיע הכתוב לסוף [דעתם של] עובדי עבודת כוכבים ונתן להם ממשלה; (להעמיד) אפילו [יעמיד] חמה ולבנה כוכבים ומזלות - אל תשמע להם. מפני מה - כי מנסה ה' א-להיכם אתכם לדעת הישכם אוהבים .
אמר רבי עקיבא חס ושלום (שמא יעמיד) [שיעמיד] הקב"ה חמה ולבנה כוכבים ומזלות לעובדי עבודת כוכבים. הא אינו מדבר אלא במי שהיו נביאי אמת בתחלה וחזרו להיות נביאי השקר כחנניה בן עזור.
<h2>פסוק ד</h2>
<h3>נט.</h3>
לא תשמע אל דברי הנביא ההוא - לא תחזור בו.
או אל חולם החלום ההוא - ולא חשוד למפרע.
כי מנסה ה' א-להיכם אתכם לדעת הישכם אוהבים וגו'.
<h2>פסוק ה</h2>
<h3>ס.</h3>
אחרי ה' א-להיכם תלכו. זו מצות עשה.
ואותו תיראו. שיהא מוראו עליכם.
ואת מצותיו תשמורו. זו מצות לא תעשה.
ובקולו תשמעו. בקול נביאיו.
ואותו תעבודו . (בתורתו) עבדהו במקדשו.
ובו תדבקון. הפרישו עצמכם מעבודת כוכבים ודבקו במקום.
<h2>פסוק ו</h2>
<h3>סא.</h3>
והנביא ההוא . ולא אנוס.
או חולם החלום ההוא . ולא מוטעה.
יומת כי דבר סרה על ה' א-להיכם . והרי דברים ק"ו - ומה המזייף דברי חברו חייב מיתה המזייף דבריו של מקום עאכ"ו.
המוציא אתכם מארץ מצרים . אפילו אין לו עליך אלא שהוציאך מארץ מצרים - די.
והפודך מבית עבדים . אפילו אין לו עליך אלא שפדך מבית עבדים - די.
<h3>סב.</h3>
להדיחך מן הדרך. (סנהדרין פט) נאמרה כאן הדחה ונאמרה להלן הדחה מה הדחה האמורה להלן בסקילה אף הדחה האמורה כאן בסקילה. ר' שמעון אומר אין מיתתו של זה אלא בחנק.
(ד"א להדיחך ) מן הדרך . (זו מצות עשה) [אפילו מקצתו].
אשר צוך ה' אלהיך . זו מצות לא תעשה.
ללכת בה . (לא האומר מקצת ומשייר מקצת) [זו מצות עשה].
ובערת הרע מקרבך . בער עושי רעות מישראל.
<h2>פסוק ז</h2>
<h3>סג.</h3>
כי יסיתך אחיך בן אמך. אין הסתה אלא טעות שנאמר (מ"א כא) אשר הסתה אותו איזבל אשתו .
אחרים אומרים אין הסתה אלא גירוי שנאמר (ש"א כו) ועתה שמע נא אדוני המלך אם ה' הסיתך בי ירח מנחה .
<h3>סד.</h3>
מכלל שנאמר (דברים כה) לא יומתו אבות על בנים ובנים לא יומתו על אבות - למדנו (סנהדרין כז) שאין מעידין זה על זה; [למדנו שמכמינין לו עדים].
<h3>סה.</h3>
אחיך . זה אחיך מאביך.
בן אמך . זה בן אמך.
או בנך . זה בנך מ"מ (=מכל מקום) .
או בתך. זה בתך מ"מ.
או אשת. זו ארוסה.
חיקך . זו נשואה.
או רעך . זה הגר.
אשר כנפשך. זה אביך.
בסתר לאמר. מלמד שאין אומרים דבריהם אלא בסתר. וכה"א (משלי ז) בנשף בערב יום באישון לילה ואפלה . אבל דברי תורה אין נאמרים אלא בפרהסיא וכה"א (שם א) חכמות בחוץ תרונה וגו' .
<h3>סו.</h3>
נלכה ונעבדה אלהים אחרים אשר לא ידעת אתה ואבותיך . רי יוסי הגלילי אומר הרי זה דבר גנאי לישראל. שעובדי כוכבים אין מניחים מה שמסרו להם אבותיהם וישראל מניחים מה שמסרו להם אבותיהם והולכים ועובדים עבודת כוכבים.
מאלהי העמים אשר סביבותיכם הקרובים וגו'. (סנהדרין סא) מהקרובים אתה יודע מה הן הרחוקים.
מקצה הארץ ועד קצה הארץ. אלו חמה ולבנה שמהלכים מסוף העולם ועד סופו.
<h2>פסוק ט</h2>
<h3>סז.</h3>
לא תאבה לו. מכלל שנאמר (ויקרא יט) ואהבת לרעך כמוך יכול אתה אוהב לזה? ת"ל לא תאבה לו .
מכלל שנאמר (שמות כב) עזוב תעזוב עמו יכול אתה עוזב עם זה? ת"ל ולא תשמע אליו .
מכלל שנאמר (ויקרא יט) ולא תעמוד על דם רעך יכול אי אתה רשאי לעמוד על דמו של זה ת"ל ולא תחוס עינך עליו .
<h3>סח.</h3>
ולא תחמול . לא תלמד עליו זכות.
ולא תכסה עליו . אם אתה יודע לו חובה אי אתה רשאי לשתוק.
(סנהדרין לג) מנין שאם יצא מבית דין חייב שאין מחזירים אותו לזכות? ת"ל כי הרוג.
ומנין שאם יצא מב"ד זכאי שמחזירים אותו לחובה? ת"ל תהרגנו .
ידך תהיה בו בראשונה להמיתו . מצוה ביד הניסת שימיתו ואח"כ ביד כל אדם שנאמר ויד כל העם באחרונה .
<h2>פסוק יא</h2>
<h3>סט.</h3>
וסקלתו באבנים ומת. (סנהדרין מג) יכול באבנים מרובות ת"ל (ויקרא כד) וירגמו אותו אבן . אי באבן יכול באבן אחת ת"ל באבנים . אמור מעתה לא מת בראשונה ימות בשניה.
כי בקש להדיחך . נאמר כאן הדחה ונאמר להלן הדחה מה הדחה האמורה (להלן) [כאן] בסקילה אף הדחה האמורה (כאן) [להלן] בסקילה.
מעל ה' א-להיך המוציאך וגו' . אפילו אין לו עליך אלא שהוציאך מארץ מצרים די.
<h2>פסוק יב</h2>
<h3>ע.</h3>
וכל ישראל ישמעו ויראון . (סנהדרין מג) משמרים אותו עד הרגל וממיתים אותו ברגל שנאמר וכל ישראל ישמעו ויראון דברי ר' עקיבא.
ר' יהודה אומר אין מענים (בב"ד בלא זה בלבד) [את דינו של זה אלא ממיתין אותו מיד. וכותבין ושולחין "איש פלוני נתחייב מיתה בב"ד"].
ומנין לאומר "אעבוד” "אלך ואעבוד" "נלך ונעבוד" "אלך ואזבח" "נלך ונזבח" (או) "אלך ואקטיר” "נלך ונקטיר" "אלך ואנסך" נלך וננסך” “אשתחוה" "אלך ואשתחוה" "נלך ונשתחוה" - ת"ל ולא יוסיפו לעשות כדבר הרע ( הזה בקרבך ) לא כדבר ולא כרע (הזה).
(סנהדרין פז) יכול אף המגפף והמנשק והמרחיץ והמרבץ והסך והמלביש והמנעיל והמעטיף? ת"ל הזה הזה בסקילה ואין כל אלו בסקילה.
<h2>פסוק יג</h2>
<h3>עא.</h3>
כי תשמע. ולא (=ואין) (החוזר מהמצות) [החיזור (=החיפוש אחרי) מהמצוה].
יכול יהיה רטוש (=ל' עזיבה)? ת"ל ודרשת וחקרת ושאלת היטב . ( ודרשת מן התורה וחקרת מן העדים ושאלת (סנהדרין לג) מן התלמוד).
<h3>עב.</h3>
באחת עריך . עיר אחת עושים עיר הנדחת ואין עושים שלש עיירות נידחות. יכול אף לא שתים? ת"ל באחת עריך .
אשר ה' א-להיך נותן לך. (בכל מקום) [פרט לחוץ לארץ].
לשבת שם . פרט לירושלים שלא נתנה לבית דירה.
<h2>פסוק יד</h2>
<h3>עג.</h3>
יצאו אנשים. ולא נשים. אנשים ולא קטנים. אנשים - אין פחות משנים.
בני בליעל. בני אדם שפרקו עולו של מקום.
מקרבך. ולא מן הספר.
וידיחו את יושבי עירם. ולא את יושבי עיר אחרת.
<h3>עד.</h3>
לאמר (בהתראה) נלכה ונעבדה אלהים אחרים. [בהתראה].
<h2>פסוק טו</h2>
<h3>עה.</h3>
ודרשת וחקרת. מכלל שנאמר (דברים יז) והוגד לך ושמעת ודרשת היטב - " היטב " " היטב " לגז"ש מלמד (סנהדרין מ) שבודקים אותו בשבע חקירות.
בדיקות מנין? ת"ל והנה אמת נכון הדבר .
אם סופנו לרבות בדיקות מת"ל (=מה תלמוד לומר) חקירות? חקירות - אמר א' א"י עדותם בטלה. בדיקות - אמר אחד איני יודע ואפילו שנים אומרים אין אנו יודעים עדותם קיימת.
אחד חקירות ואחד בדיקות בזמן שמכחישים זה את זו עדותם בטלה.
<h3>עו.</h3>
( והנה אמת נכון הדבר ) [ נעשתה התועבה הזאת בקרבך ]. לרבות גרים ועבדים משוחררים.
<h2>פסוק טז</h2>
<h3>עז.</h3>
הכה תכה . מנין שאם לא יכלת להמיתו במיתה האמורה בו המיתו באחת מכל מיתות האמורות בתורה בין חמורות בין קלות - ת"ל הכה תכה .
ומנין שלא ירד ויצא - ת"ל הכה תכה .
<h3>עח.</h3>
את יושבי העיר ההיא. ולא יושבי עיר אחרת.
מכאן אמרו (סנהדרין קיא) "החמרת והגמלת העוברת ממקום למקום ולנה בתוכה והודחה עמהם אם נשתהה שם ל' יום - הרי היא בסייף וממונם אבד; פחות מכאן הם בסקילה וממונם פלט".
<h3>עט.</h3>
החרם אותה . פרט לנכסי צדיקים שבחוצה לה.
ואת כל אשר בה . לרבות נכסי צדיקים שבתוכה. מכאן אמרו נכסי צדיקים שבתוכה אבודים ושבחוצה לה פליטים; ושל רשעים - בין בתוכה ובין בחוצה לה אבודים.
ואת בהמתה . ולא בהמת הקדש.
ואת כל שללה . לרבות נכסי רשעים שבחוצה לה.
<h2>פסוק יז</h2>
<h3>פ.</h3>
אל תוך רחובה . אין לה רחוב - עושין לה רחוב.
היה רחובה חוצה לה מנין שכונסים אותו לתוכה? ת"ל אל תוך רחובה .
<h3>פא.</h3>
ושרפת באש את העיר ואת כל שללה . ולא שלל שמים.
מכאן אמרו הקדשות שבתוכה - יפדו תרומות - ירקבו מעשר שני וכתבי הקדש - יגנזו.
<h3>פב.</h3>
כליל לה' א-להיך . [אם עשיתם דין בעיר הנדחת מעלה אני עליכם כאלו עשיתם עולה כליל לפני.
והיתה תל עולם .] וכה"א [ביריחו] (יהושע ו) וישבע יהושע וגו' ארור האיש אשר יקום ובנה את העיר הזאת את יריחו . וכי אין אנו יודעים שיריחו שמה? אלא שלא יבנה אותה ויקרא [שמה כעיר אחרת ושלא יבנה עיר אחרת ויקרא] שמה יריחו.
(שם) ( בבכורו ייסדנה ובצעירו יציב דלתיה ). [וכה"א (מ"א טז) בנה חיאל בית האלי את יריחו באבירם בכורו יסדה ובשגוב צעירו הציב דלתיה ]. יכול שוגג? ת"ל (מ"א יז) כדבר ה' אשר דבר ביד יהושע בן נון אמור מעתה מזיד היה.
<h3>פג.</h3>
לא תבנה עוד . לא תעשה אותה אפילו גנות ופרדסים אפילו שובך יוני הדרסאות; כדברי רבי עקיבא.
<h2>פסוק יח</h2>
<h3>פד.</h3>
ולא ידבק בידך מאומה מן החרם . מכאן אמרו (ע"ז מט) "נטל ממנה מקל או מזלג או כרכר או שרביט - כולם אסורים בהנאה. מה יעשה להם? יוליכם לים המלח. כללו של דבר - כל הנהנה מעבודת כוכבים יוליך הנאה לים המלח".
למען ישוב ה' מחרון אפו . כל זמן שעבודת כוכבים בעולם חרון אף בעולם. נסתלקה עבודת כוכבים - נסתלק החרון.
<h3>פה.</h3>
ונתן לך רחמים ורחמך והרבך . (שבת קטו) "רבן גמליאל ברבי אומר כל זמן שאתה מרחם על הבריות מרחמים עליך מן השמים".
כאשר נשבע לאבותיך . הכל בזכות אבותיך.
<h2>פסוק יט</h2>
<h3>פו.</h3>
כי תשמע בקול ה' א-להיך לשמור . מכאן אמרו התחיל אדם לשמוע קימעא סופו משמיעים לו הרבה.
לשמור את כל מצותיו אשר אנכי מצוך היום . שתהא מצוה קלה חביבה עליך כחמורה.
לעשות הישר בעיני ה' א-להיך . זו שאמר ר' ישמעאל " הישר " בעיני שמים.
ספרי על דברים יד
<h2>פסוק א</h2>
<h3>פז.</h3>
בנים אתם לה' א-להיכם . (קדושין לו) ר' יהודה אומר אם נוהגים אתם כבנים הרי אתם בנים ואם לאו אין אתם בנים. ר' מאיר אומר בין כך ובין כך בנים אתם לה' א-להיכם וכה"א והיה מספר בני ישראל כחול הים [ והיה במקום אשר יאמר להם לא עמי אתם יאמר להם בני אל חי ].
<h3>פח.</h3>
לא תתגודדו . (יבמות יג) לא תעשו אגודות אגודות אלא היו כלכם אגודה אחת. וכה"א (עמוס ט) ואגודתו על ארץ יסדה .
ד"א לא תתגודדו . לא תתגודדו כדרך שאחרים מתגודדין שנאמר (מ"א יח) ויתגודדו כמשפטם בחרבות .
<h3>פט.</h3>
ולא תשימו קרחה . (מכות כ) יכול לא יהיו חייבים אלא על בין העינים בלבד! מנין לרבות את כל הראש? ת"ל (ויקרא כא) בראשם לרבות את כל הראש.
[ומנין שחייב על כל קרחה וקרחה? ת"ל לא יקרחו קרחה ].
יכול הכהנים שריבה בהם הכתוב מצות יתרות חייבים על כל קרחה וקרחה וחייבים על הראש כבין העינים; אבל ישראל שלא ריבה בהם הכתוב מצות יתרות - לא יהיו חייבים אלא א' ולא יהיו חייבים אלא על בין העינים בלבד! ת"ל " קרחה " " קרחה " לג"ש - מה קרחה האמורה בכהנים חייבים על כל קרחה וקרחה וחייבים על הראש כבין העינים; אף קרחה האמורה בישראל - חייבין על כל קרחה וקרחה וחייבין על כל הראש כבין העינים. ומה קרחה האמורה בישראל אין חייבים אלא על המת בלבד; אף קרחה האמורה בכהנים אין חייבים אלא על המת.
<h2>פסוק ב</h2>
<h3>צ.</h3>
כי עם קדוש אתה לה' א-להיך . קדושה שהיא עליך היא גרמה לך.
(ד"א לא תגרום לעם אחר להיות קדוש.
כיוצא בו כי בו ) [ בך ] בחר ה' . [כמ"ש] כי יעקב בחר לו י-ה להיות לו לעם סגלה ישראל לסגולתו .
ד"א כי עם קדוש אתה . קדושת עצמך.
ובך בחר ה' א-להיך להיות לו לעם סגלה מכל העמים . מלמד שכל אחד ואחד מהישרים חביב לפני הקב"ה ככל הבבליים.
יכול אף מאבות הראשונים? ת"ל מכל העמים אשר על פני האדמה אמור מעתה משלפניו ומשלאחריו; ולא מאבות הראשונים.
[ד"א לא תגרום לעם אחר להיות קדוש כיוצא בך].
<h3>צא.</h3>
וכל בהמה מפרסת וגו' . עד שיהו בה ג' סימנים הללו אינה מותרת באכילה.
אבא חנן אומר משום ר' אליעזר (חולין נ וש"נ) " השסועה " - (מין חיה) [בריה בפ"ע ויש לה ב' גבין וב' שדראות].
<h3>צב.</h3>
אמר ר' יאשיה (חולין קלט) כל מקום שנאמר “ צפור " - בטהור הכתוב מדבר.
אמר ר' יצחק עוף טהור נקרא "עוף" ונקרא "צפור" והטמא אין נקרא אלא "עוף" בלבד.
<h2>פסוק ג</h2>
<h3>צג.</h3>
לא תאכל כל תועבה . ר' אליעזר אומר (בכורות לד) מנין לצורם אזן של בכור ואכל ממנה שעובר בלא תעשה? ת"ל לא תאכל כל תועבה .
אחרים אומרים בפסולי המוקדשים הכתוב מדבר. נאמר כאן " תועבה " ונאמר להלן (דברים יז) לא תזבח לה' א-להיך שור ושה אשר יהיה בו מום כל דבר רע כי תועבת . מה תועבה האמורה להלן בפסולי המוקדשים הכתוב מדבר; אף תועבה האמורה כאן בפסולי המוקדשים הכתוב מדבר.
<h2>פסוק ד</h2>
<h3>צד.</h3>
זאת הבהמה אשר תאכלו שור שה כשבים ושה עזים איל וצבי ויחמור . (חולין עא) מלמד שחיה בכלל בהמה.
מנין שאף בהמה בכלל חיה? ת"ל (ויקרא יח) זאת החיה [ אשר תאכלו מכל הבהמה ] - מלמד שחיה קרויה בהמה ובהמה קרויה חיה.
(חולין סג) ומלמד שבהמה טמאה מרובה מטהורה (בכל) [שבכל] מקום הכתוב פורט את המועט (ת"ל) [שנאמר] זאת הבהמה איל וצבי ויחמור .
[ ותאו .] (חולין פ) ר' יוסי אומר תאו זה שור הבר.
<h2>פסוק ו</h2>
<h3>צה.</h3>
וכל בהמה מפרסת פרסה . לפי שמצינו שריבה הכתוב טרפה כעין טרפות אף אני ארבה את הפסול כעין פסולים. ואיזה? זה (חולין קטו) החורש בשור וחמור ובמוקדשים! ת"ל שור שה כשבים ושה עזים [וגו'] תאכלו .
מרבה אני את אלו ועדיין לא ארבה אני את הרובע ואת הנרבע מוקצה ונעבד אתנן ומחיר וכלאים [ויוצא דופן]! ת"ל שור שה כשבים [וגו'] תאכלו .
מרבה אני את אלו ועדיין לא ארבה אני את שנעבדה בו עבירה על פי עד אחד או ע"פ הבעלים! ת"ל שור שה כבשים [וגו'] תאכלו .
מרבה אני את אלו ועדיין לא ארבה אני את שנעבדה בו עבירה על פי שנים עדים ועדיין לא נגמר דינו! תלמוד לומר שור שה כשבים [וגו'] תאכלו .
<h3>צו.</h3>
מרבה אני את אלו שגדלו בטהרה ועדיין לא ארבה את ולד טרפה שינקה מן הכשרה! ת"ל " בבהמה ".
מרבה אני את ולד טרפה שינקה מן הכשרה ועדיין לא ארבה את ולד טרפה שינקה מן בהמה (טהורה עם הטמאה) [כשרה עם הטרפה]! ת"ל [" כל ] בבהמה ".
כל בהמה בבהמה תאכלו . לרבות [את השליל. כל בבהמה תאכלו לרבות] את השליא.
יכול אפילו יצאת מקצתה? ת"ל " אותה ". " אותה " תאכלו " אותה " באכילה ואין בהמה טמאה באכילה.
אין לי אלא בעשה מנין אף בלא תעשה? ת"ל את הגמל ואת הארנבת ואת השפן ואת החזיר .
מבשרם לא תאכלו . אין לי אלא אלו בלבד שאר בהמה טמאה מנין? ודין הוא ומה אלו שיש בהם סימני טהרה - הרי הן בלא תעשה; שאר בהמה טמאה שאין בהם סימני טהרה אינו דין שיהיה בלא תעשה על אכילתן! נמצא הגמל והארנבת ושפן והחזיר מן הכתוב ושאר בהמה טמאה מק"ו. נמצא מצות עשה שלהם מן הכתוב ומצות ל"ת מק"ו.
<h2>פסוק ז</h2>
<h3>צז.</h3>
אך את זה לא תאכלו . (חלין ס) אמר ר' עקיבא וכי משה קניגי (=צייד חיות מדבריות) ובלסטרי (=זורק חיצים על חיות לצודן)היה! מכאן תשובה לאומרים אין תורה מן השמים.
<h2>פסוק יא</h2>
<h3>צח.</h3>
כל צפור טהורה תאכלו . (קדושין לד וש"נ) מכלל שנאמר (ויקרא יד) וצוה הכהן ולקח למטהר שתי צפרים - יכול כשם ששחוטה אסורה כך משולחת אסורה? ת"ל כל צפור טהורה תאכלו . או כשם שמשולחת מותרת כך שחוטה מותרת? ת"ל (יב) וזה אשר לא תאכלו מהם .
<h2>פסוק יב</h2>
<h3>צט.</h3>
הנשר והפרס והעזניה . ר’ עקיבא אומר נאמר כאן “ נשר ” ונאמר להלן “ נשר ” (ויקרא יא). מה " נשר " האמור להלן עשה את כל האמור (בנשר) עם הנשר "בל תאכיל" כ"בל תאכל"; אף " נשר " האמור כאן עשה כל האמור עם הנשר "בל תאכיל" כ"בל תאכל".
ר’ שמעון אומר נאמר כאן “ איה ” ונאמר להלן (שם) “ איה ” מה “ איה ” האמורה כאן עשה (חולין סו) את הראה מין איה; אף איה האמורה להלן עשה את הראה מין איה.
<h2>פסוק כא</h2>
<h3>ק.</h3>
לא תאכלו כל נבלה . אין לי אלא נבלה טרפה מנין? ת"ל " נבלה " - כל נבלה.
<h3>קא.</h3>
לגר אשר בשעריך תתננה . (פסחים נא וש"נ) מלמד שנותנה במתנה לגר תושב.
מנין אף לנכרי? ת"ל לנכרי .
ומנין שמוכרה לגר תושב? ת"ל או מכור .
ומנין אף [נתינה] לנכרי? ת"ל לנכרי . כשתמצא לומר מוכרה ונותנה במתנה - לנכרי ולגר תושב (ואין הבדל ביניהם למעשה) .
ר' יהודה אומר דברים ככתבם.
<h3>קב.</h3>
כי עם קדוש אתה לה' א-להיך . [קדש עצמך במותר לך.] דברים המותרים ואחרים נהגו בהם איסור אי אתה רשאי לנהוג היתר בפניהם.
(כי עם קדוש אתה לה' א-להיך . קדש א"ע (=את עצמך) .
<h3>קג.</h3>
לא תבשל גדי בחלב אמו . ג' פעמים - פרט לחיה ועוף ובהמה טמאה.
רי יוסי הגלילי אומר נאמר לא תאכלו כל נבלה לגר אשר בשעריך תתננה [ונאמר לא תבשל גדי בחלב אמו את שאסור משום נבלה - אסור לבשל בחלב עוף. עוף שנאסר משום נבלה יכול יהא אסור לבשל בחלב? ת"ל בחלב אמו ] יצא עוף שאין לו חלב אם.
לא תבשל גדי בחלב אמו . למה נאמר ג' פעמים? כנגד ג' בריתות שכרת הקב"ה עם ישראל -
* אחת בחורב
* ואחת בערבות מואב
* ואחת בהר גרזים ובהר עיבל.
<h2>פסוק כב</h2>
<h3>קד.</h3>
עשר תעשר את כל תבואת זרעך היוצא השדה שנה שנה . מלמד שאין מעשרים משנה לחברתה.
אין לי אלא מעשר שני שבו דבר הכתוב מנין לרבות שאר מעשרות? ת"ל עשר תעשר .
מנין למעשר בהמה שאין מעשרים אותה משנה לחברתה? ת"ל עשר תעשר .
רבי שמעון בן יהודה אומר משום רבי שמעון מנין למעשר בהמה שהוא בעמוד ועשר? ת"ל עשר תעשר .
<h3>קה.</h3>
[היוצא השדה .] יכול [כל] דבר שגידולו מן הארץ כגון סטיס וקוצה יהיה חייב במעשר? ת"ל עשר תעשר ואכלת .
יכול אף דבש וחלב? ת"ל היוצא השדה שנה שנה . אמור מעתה דבר היוצא (מרשות שדה) [מן השדה ונאכל].
מכלל שנאמר ואכלת לפני ה' א-להיך במקום וגו' מעשר דגנך תירושך ויצהרך יכול אין לחייב אלא על דגן תירוש ויצהר. מנין לרבות שאר פירות? ת"ל תבואת ( זרעך ).
יאמר (זה) ["תבואות"]! אלמלי כן הייתי אומר מה תבואה מיוחדת שמכניסה לקיום (ודרכה לאכול כמות שהיא) אף איני מרבה אלא כיוצא בה. הא מה אני מרבה - את האורז ואת הדוחן ואת הפרגים ואת השומשומים. מנין לרבות (שאר) קטניות? ת"ל ( עשר תעשר ) [ זרעך ].
מרבה אני את הקטניות שדרכם להאכל כמות שהן ועדיין לא ארבה את התורמוסים ואת החרדל שאין דרכם להאכל כמות שהם! ת"ל ( עשר תעשר . יכול אע"פ שלא השרישו) [ת"ל היוצא השדה .
יכול אף שאינם ראוים לאכילה?] ת"ל ואכלת .
מנין לרבות ירקות למעשרות (מזרע הארץ)? ת"ל (ויקרא כז) וכל מעשר הארץ - לרבות [את הירקות]; מזרע הארץ - לרבות שום ושחליים וגרגיר.
יכול שאני מרבה [זרע] לפת צנונות וזרעוני גינה שאינן נאכלים? ת"ל מזרע הארץ ולא כל זרע הארץ.
מפרי העץ . לרבות פירות האילן.
יכול שאני מרבה חרובי שיטה וחרובי צלמונה וחרובי גידודא שאין נאכלים? ת"ל מפרי העץ ולא כל פרי העץ.
מנין שאדם מעשר את שהוא אוכל? ת"ל ( תעשר. מנין שזורע? ת"ל היוצא השדה ) [ ואכלת ].
יכול אע"פ שלא נגמרה מלאכתו (בשדה)? ת"ל (במדבר יח) כדגן מן הגורן (והרי הוא בשדה) וכמלאה מן היקב (עד שהיקב בשדה).
יכול יהא אדם אוכל אכילת (עראי) [קבע] בשדה? ת"ל ( עשר תעשר ) [ השדה ].
מנין [אף מה] שכונס? ת"ל תבואת ( זרעך ).
[מנין אף מה שהוא מוכר? ת"ל היוצא השדה ].
(ב"מ פח) אמרו [מ"מ ( =מפני מה ] חרבו חנויות בני חנן שתי שנים קודם לארץ ישראל? שהיו מוציאים פירותיהם מיד מעשר. שהיו דורשים לומר עשר תעשר ואכלת - ולא מוכר. תבואת זרעך - [ולא לוקח].
<h2>פסוק כג</h2>
<h3>קו.</h3>
ואכלת לפני ה' א-להיך במקום אשר יבחר לשכן שמו שם מעשר דגנך תירושך ויצהרך ובכורות בקרך וצאנך . ר' יוסי אומר ג' דברים משום ג' זקנים
* (בכורות נג וש"נ) רבי עקיבא אומר יכול יהיה אדם מעלה בכורות מח"ל לארץ? ת"ל ואכלת לפני ה' א-להיך במקום אשר יבחר וגו' ממקום שאתה מביא מעשר דגן אתה מביא בכורות. מח"ל שאין אתה מביא מעשר דגן אי אתה מביא בכורות.
* (תמורה כא) שמעון בן (זומא) [עזאי] אומר יכול כשם שנתנה תורה מחיצה בין קדשי קדשים לקדשים קלים כך נתנה תורה מחיצה בין בכור למעשר שני! ודין הוא בכור טעון הבאת מקום [ומעשר טעון הכאת מקום]; מה בכור אינו נאכל אלא לפנים מן החומה אף מעשר שני אינו נאכל אלא לפנים מן החומה! מה לבכור (שכן) מיעט מקום אכילתו שכן מיעט זמן אכילתו; תאמר במעשר שני שריבה זמן אכילתו הואיל וריבה זמן אכילתו ירבה מקום אכילתו! ת"ל ואכלת לפני ה’ א-להיך במקום אשר יבחר וגו' מה בכור אינו נאכל אלא לפנים מן החומה אף מעשר אינו נאכל אלא לפנים מן החומה.
* (תמורה שם וש"נ) ר' (שמעון) [ישמעאל] אומר יכול יהיה אדם מעלה מעשר שני בזמן הזה ואוכלו! ודין הוא בכור ומעשר טעונים הבאת מקום. מה בכור אינו נאכל אלא בפני הבית אף מעשר שני אינו נאכל אלא בפני הבית. לא אם אמרת בבכור שכן יש ממנו דמים ואימורים למזבח; תאמר במעשר שני שאין ממנו דמים ואימורים למזבח! בכורים יוכיחו שאין בהם דמים ואימורים [למזבח] ואין נאכלים אלא בפני הבית. לא אם אמרת בבכורים שכן טעונים הנחה לפני המזבח; תאמר במעשר שני שאין טעון הנחה לפני המזבח! ת"ל ואכלת לפני ה' א-להיך במקום אשר יבחר וגו' . מקיש (בכור למעשר שני) [מעשר שני לבכור] מה בכור אינו נאכל [אלא] בפני הבית אף מעשר שני אינו נאכל [אלא] בפני הבית.
(שם וש"נ) אחרים אומרים יכול בכור שעבר זמנו משנה לחברתה יהיה פסול כפסולי המוקדשים! ת"ל ואכלת לפני ה' א-להיך במקום אשר יבחר וגו' מקיש בכור למעשר שני - מה מעשר שני נאכל משנה לחברתה אף בכור נאכל משנה לחברתה.
<h2>פסוק כד</h2>
<h3>קז.</h3>
וכי ירבה ממך הדרך . (יכול) ברחוק זמן הכתוב מדבר? (ת"ל כי ירבה ממך הדרך ) [ כי ירחק ממך המקום ] - ברחוק מקום הכתוב מדבר (ולא ברחוק זמן).
אין לי אלא בזמן שהוא מרובה מנין אפילו למועט? ת"ל כי לא תוכל שאתו .
אין לי אלא עני עשיר מנין? ת"ל כי יברכך ה' א-להיך .
<h2>פסוק כה</h2>
<h3>קח.</h3>
ונתתה בכסף . מלמד שאין מתחלל אלא על הכסף.
ומנין לעשות שאר מטבע ככסף? ודין הוא הואיל והקדש מתחלל (על הכסף) ומעשר שני מתחלל. מה הקדש עשה בו שאר (מטלטלין) [מטבע] ככסף אף מעשר שני נעשה בו שאר מטבע ככסף.
מה להקדש שעשה בו שאר מטלטלין ככסף תאמר במעשר שלא עשה בו שאר מטלטלין ככסף? (שנאמר ונתתה בכסף ) [ת"ל " כסף " " כסף " ריבה].
<h3>קט.</h3>
וצרת הכסף . דבר שדרכו ליצרר דברי ר' ישמעאל. ר' עקיבא אומר דבר שיש בו צורה פרט לאסימון שאין עליו צורה.
בידך . פרט לכשיצא חוץ לרשותך.
<h3>קי.</h3>
והלכת אל המקום אשר יבחר ה' א-להיך בו . זו שילה ובית עולמים.
<h2>פסוק כו</h2>
קיא.
ונתתה הכסף . [ג' כספים נאמרו בענין
* אחד למעשר טהור
* ואחד למעשר טמא
* ואחד ללקוח בכסף מעשר].
ר' יהודה אומר יכול הלקוח בכסף מעשר שנטמא (טעון פדיון) [יפדה]? ודין הוא ומה מעשר שני שנטמא הרי הוא נפדה הלקוח בכסף מעשר שנטמא אינו דין שיפדה! ת"ל הכסף ( כסף ) כסף ראשון ולא כסף שני.
(ג' כספים נאמר בענין
* אחד למעשר טהור
* ואחד למעשר טמא
* ואחד ללקוח בכסף מעשר).
קיב.
בכל אשר תאוה נפשך ( בבקר ובצאן ). יכול בעבדים ושפחות וקרקעות [ובהמה טמאה]? ת"ל בבקר ובצאן .
אין לי אלא אכילה שתיה מנין? ת"ל ביין ובשכר .
אין לי אלא אכילה ושתיה מנין אף משביחי אכילה ושתיה כגון (עוקצין פ"ג) הקושט והחימום (והחמם והחימות גירסאות נוספות ) וראשי בשמים והתיאה והחלתית והפלפלים וחלת חריע? ת"ל ובכל אשר תשאלך נפשך .
יכול אף מים ומלח? ת"ל בבקר ובצאן וביין ובשכר . מה אלו מיוחדים שהם פרי מפרי וגידולו מן הארץ; אף אין לי אלא פרי מפרי וגידולו מן הארץ.
קיג.
בן בג בג אומר
בבקר - ולקחת פרה ע"י עורה.
בצאן - ולקחת רחל על ידי גיזתה.
ביין - ולקחת חבית ע"י קנקנה.
ובשכר - ולקחת תמד משתחמץ.
יכול יקח בהמה למשתה בנו? הרי אתה דן נאמר כאן " שמחה " ונאמר להלן " שמחה ". מה " שמחה " האמורה (כאן) [להלן] - שלמים אף " שמחה " האמורה (להלן) [כאן] שלמים.
אי מה " שמחה " האמורה להלן עולה ושלמים אף " שמחה " האמורה כאן עולה ושלמים? ת"ל ואכלת ושמחת - שמחה שיש בה אכילה יצאו עולות שאין עמם אכילה.
<h2>פסוק כז</h2>
קיד.
והלוי אשר בשעריך לא תעזבנו . כל מקום שאתה מוצא הלוי הזה - תן לו חלקו (=מעשר ראשון) . אין לו חלקו - תן לו מעשר שני. אין לו מע"ש - תן לו מעשר עני. אין לו מעשר עני - תן לו שלמים. אין לו שלמים - פרנסהו מן הצדקה שנאמר אתה והלוי .
כי אין לו חלק ונחלה עמך . להגיד מה גרם.
<h2>פסוק כח</h2>
קטו.
מקצה שלש שנים . יכול אפילו בחג? ת"ל (דברים כו) כי תכלה לעשר .
יכול בחנוכה? ת"ל " קץ " (והלא) [ולהלן] נאמר (שם לא) " קץ ". מה " קץ " האמור להלן רגל אף " קץ " האמור כאן רגל.
אי מה " קץ " האמור להלן חג הסוכות אף " קץ " האמור כאן חג הסוכות? ת"ל כי תכלה לעשר רגל שמעשר כלה בו הוי אומר שזה חג הפסח. מכאן אמרו (מעשר שני פ"ה) "ערב יו"ט האחרון של פסח של רביעית ושל שביעית היה בעור. ברביעית - מפני מעשר עני שבשלישית בשביעית - מפני מעשר עני שבששית".
יכול אף שנה של שביעית תהא חייבת (במעשר) [בבעור]? ת"ל שנת המעשר שנה שחייבת במעשר; יצאה שנה שביעית שאינה חייבת במעשר.
(ראש השנה יב) יכול יהיו שני מעשרות נוהגים בה? ת"ל שנת המעשר . מעשר אחד נוהג בה ואין שני מעשרות נוהגים בה.
אין לי אלא מעשר עני שבו דבר הכתוב מנין לשאר מעשרות? ת"ל [ כל מעשר ] תבואתך ריבה.
קטז.
תוציא ( את כל מעשר תבואתך ). מלמד שמוציאין אותו ממקום (טומאה) [טהרה] למקום (טהרה) [טומאה].
יכול אף של שאר שנים יהיו מוציאים אותו ממקום (טומאה) [טהרה] למקום (טהרה) [טומאה]? ת"ל משנה ההיא . של שנה ההיא אתה מוציא ואי אתה מוציא של שאר שנים (ממקום טומאה למקום טהרה). של שנה ההיא אתה מבער ואי אתה מבער ירק שיצא מר"ה ועד פסח.
קיז.
והנחת בשעריך . (ואם) [אם] אין שם עני - הניחו באוצר.
<h2>פסוק כט</h2>
קיח.
(ראש השנה יג) איני יודע מי ידחה מפני מעשר עני אם מעשר ראשון אם מעשר שני? ת"ל ובא הלוי כי אין לו חלק ונחלה עמך . יבא הלוי ויטול חלקו מכל מקום דברי ר' יהודה.
ר' אליעזר בן יעקב אומר אינו צריך הרי הוא אומר (במדבר יח) ולבני לוי הנה נתתי כל מעשר בישראל לנחלה מה נחלה אינה זזה אף מעשר ראשון אינו זז.
קיט.
יכול אפילו לקט שכחה . ת"ל ובא הלוי כי אין לו חלק ונחלה עמך . דברים שאין לו בהם חלק ונחלה עמך אתה נותן לו; יצאו אלו שיש לו בהם חלק ונחלה עמך.
<h3>קכ.</h3>
והגר והיתום והאלמנה אשר בשעריך . יכול בין חסרים בין שאינם חסרים { ואל תתמה שהרי הוא אומר (דברים כד) ולא תחבול בגד אלמנה - בין עניה בין עשירה }? ת"ל (ויקרא כג) לעני [ ולגר ]. מה עני חסר אף כולם חסרים.
יכול בין בני ברית בין שאינם בני ברית? ת"ל לוי . מה לוי בן ברית אף כולם בני ברית.
ואכלו ושבעו . תן להם כדי שבען. מכאן אמרו (פאה פ"ח) "אין פוחתין לעני בגורן מחצי קב חטים או קב שעורים".
קכא.
בשעריך . מלמד שאין מוציאין (מן הארץ לח"ל) [את העניים חוצה].
אמרו משפחת בית נבלטה היתה בירושלים ונתנו להם שש מאות ככרי זהב ולא רצו (להוציא) [להוציאן] חוץ לירושלים.