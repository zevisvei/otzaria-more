<h1>ברייתא דסדר עולם רבה</h1>

<h2>ברייתא דסדר עולם רבה פרק א</h2>
מאדם עד המבול אלף ותרנ"ו שנים. וזה פרטן אדם ק"ל שת ק"ה אנוש צ' קינן ע' מהללאל ס"ה ירד קס"ב חנוך ס"ה מתושלח קפ"ז. למך קפ"ב. ונח בן שש מאות שנה וגו'. חנוך קבר את אדם וחיה אחריו נ"ז שנה. משותלח (מצאו) [מיצה] ימיו עד המבול. מן המבול עד הפלגה ש"מ שנה נמצא נח חיה אחר הפלגה עשר שנים אבינו אברהם היה בהפלגה בן מ"ח שנה. אמר ר' יוסי נביא גדול הי' עבר שקרא שם בנו פלג ברוח הקודש שנאמר כי בימיו נפלגה הארץ וגו'. אם בתחילת ימיו והלא יקטן אחיו היה קטן ממנו והוליד י"ג משפחות ונתפלגו. ואם באמצע ימיו והלא לא בא לסתום אלא לפרש הא אינו אומר כי בימיו נפלגה הארץ אלא בסוף ימיו. אברהם אבינו הי' בשעה שנדבר עמו בין הבתרים בן ע' שנה שנאמר (שמות י"ב מ"א) ויהי מקץ שלשים שנה וארבע מאות שנה וגו'. לאחר שנדבר עמו ירד לחרן ועשה שם חמש שנים שנאמר (בראשית י"ב ד') ואברהם בן חמש שנים ושבעים שנה בצאתו מחרן נמצא מן הפלגה ועד שיצא אברהם אבינו מחרן כ"ז שנים הן י"ב שנה עבדו את כדרלעומר וי"ג שנה מרדו ובארבע עשרה שנה בא כדרלעומר אותה השנה שיצא בה אבינו אברהם מחרן היא היתה שנת הרעב וירד למצרים ועשה שם שלשה חדשים ועלה ובא וישב באלני ממרא אשר בחברון והיא השנה שכבש בה את המלכים ועשה שם עשר שנים עד שלא נשא את הגר שנאמר (שם ט"ז ג) ותקח שרי אשת אברם את הגר המצרית וגומר מקץ עשר שנים לשבת אברם בארץ כנען וגומר. וכתיב (שם ט"ז ט"ז) ואברם בן פ' שנה ושש שנים בלדת הגר את ישמעאל נמצא ישמעאל גדול מיצחק י"ד שנה. נמצא מן הפלגה ועד שנולד אבינו יצחק נ"ב שנה ישיבתה של סדום נ"א שנה מהן שלוה והשקט הי' לה ולבנותיה כ"ו שנה. ומן המבול ועד שנולד יצחק שצ"ב שנה. וזה פרטן אלה תולדות שם שם בן מאת שנה ויולד את ארפכשד שנתים אחר המבול (שם י"א י') ארפכשד ל"ה שלח ל' עבר ל"ד פלג ל' רעו ל"ב שרוג ל' נחור כ"ט תרח ע' ואברהם בן מאת שנה בהולד לו את יצחק בנו (שם כ"א ה') אבינו יצחק הי' כשנעקד על המזבח בן ל"ז שנה ויגר אברהם בארץ פלשתים ימים רבים (שם כ"א ל"ד) הימים הללו מרובים על של חברון שהיו כ"ה שנה והללו כ"ו שנה בו בפרק נולדה רבקה נמצא אבינו יצחק נשא את רבקה בת ג' שנים. אבינו אברהם קבר את תרח אביו לפני מיתתה של שרה ב' שנים יעקב שימש את אבינו אברהם ט"ו שנה את שם נ' שנה נמצאת אומר אבינו יעקב שמש את שם נ' שנה ושם שמש את משותלח צ"ח שנה ומתושלח שמש אדם הראשון רמ"ג שנה נמצאת אומר ד' מתוך כ"ב דורות וז' בני אדם שקפלו את העולם כולו ת"א) ואלו הן אדם הראשון ומתושלח ושם ויעקב ועמרם ואחיה השילני ת"נ) ואליהו ועדיין הוא קיים
<h2>ברייתא דסדר עולם רבה פרק ב</h2>
אבינו יעקב הי' בשעה שנתברך בן ס"ג שנה. בו בפרק מת ישמעאל שנאמר (שם כ"ח ו ט) וירא עשו כי ברך יצחק וגו' וישמע יעקב אל אביו וגו' וירא עשו כי רעות וגו' וילך עשו אל ישמעאל וגו' שאין תלמוד לומר אחות נביות ומה תלמוד לומר אחות נביות מלמד שקדשה ישמעאל ומת והשיאה לעשו נביות אחיה. עשה אבינו יעקב בארץ ישראל י"ד שנה מוטמן ומשמש את עבר ועבר מת אחר ירידתו של יעקב אבינו לארם נהרים שתי שנים יצא משם ובא לו לארם נהרים. נמצא עומד על הבאר בן ע"ז כ' שנה עשה בבית לבן ז' עד שלא נשא את האמהות ז' משנשא את האמהות ושש שנים אחר שנולדו י"א שבטים ודינה נמצאו כל השבטים נולדו בז' שנים חוץ מבנימין כל אחד ואחד לז חדשים יצא מארם נהרים ובא לסוכות ועשה שם י"ח חדשים שנא' (שם ל"ג י"ז) ויעקב נסע סכותה וגו' יצא מסוכות ובא לבית אל ועשה שם ששה חדשים מקריב למקום יצא משם ונולד לו בנימין ומתה רחל ובו בפרק מתה רבקה ודבורה נמצאת רחל מתה בת ל"ז שנה ולאה לא עברה על מ"ד שנה נמצאו רחל ולאה נשאו בנות כ"ב כ"ב שהיו תאומות בא לו אצל יצחק אבינו ארצה כנען ושמשו כ"ב שנה ויוסף שימשו ס' שנים ואלה תולדות יעקב יוסף בן י"ז שנה. (שם ל"ז ב') ובו בפרק מתה לאה ירד יוסף למצרים ועשה בבית פוטיפרע י"ב חדשים שנא' (שם ל"ט ה') ויהי מאז הפקיד אותו וגו' בבית מפני החמה ובשדה מפני הצינה ועשה בבית האסורים י"ב שנה שנא' (תהלים ק"ה) ענו בכבל רגליו וגו' עד עת בא דברו וגו בשנת ל' שנה יצא מבית האסורים שנא' (בראשית מ"א מ"ו) ויוסף בן שלשים שנה בעמדו וגו' בו בפרק מת יצחק ושבע שני השבע ושתים שני רעב נמצא יוסף כשירדו אבותינו למצרים הי' בן ל"ט שנה נמצא שפירש יוסף מאביו שלא שימשו כ"ב שנה ובתוך אותן השנים נשא יהודה את בת שוע שנאמר (שם ל"ח א) ויהי בעת ההיא וירד יהודה וגו' וירא שם יהודה וגו' שנה אחת לעיבורו של ער הגדיל עד ז' שנים ונשא אשה הרי ח'. שנה אחת לער שנה אחת לאונן שייבם שנה אחת לשבי אלמנה בית אביך. שנה אחת לוירבו הימים ותמת בת שוע שנה אחת לעיבורו של פרץ הגדיל פרץ ז' שנים ונשא אשה הרי י"ח שנה אחת לחצרון שנה אחת לחמול וחצרון וחמול ירדו עמו למצרים. כיוצא בו אתה אומר הרן הוליד את לוט. כמה גדול אברהם משרה עשר שנים שנאמר (שם י"ז י"ז) ויאמר בלבו הלבן ק' שנה יולד ואם שרה הבת צ' שנה תלד. כמה אברהם גדול מנחור שנה במה נחור גדול מהרן שנה. הגדיל הרן ו' שנים ונשא אשה הרי ח' שנה אחת ללוט שנה אחת ליסכה שהיא שרה ולמה נקרא שנה יסכה שהכל סוכין בה שנאמר (שם י"ב ט"ו) ויהללו אותה אל פרעה. ד"א יסכה שהיתה סוכה בנבואה נ) שנאמר כל אשר תאמר אליך שרה וגו' אבינו אברהם הי' בשעה שנמול בן צ"ט שנה שנאמר (שם י"ז כ"ד) ואברהם בן צ"ט שנה בהמולו וגו'. ומת בן קע"ה שנים ושרה מתה בת קכ"ז שנא' (שם כ"ג א') ויהיו חיי שרה וגו'. יצחק מת בן ק"פ שנה ויעקב מת בן קמ"ז שנה שנא' (שם מ"ז כח) ויהי ימי יעקב שני חייו וגו
<h2>ברייתא דסדר עולם רבה פרק ג</h2>
נאמר לאברהם אבינו בברית בין הבתרים ידוע תדע כי כי גר יהי' זרעך וגו'. (שם ט"ו י"ג) ואי זה זרע יצחק שנאמר (שם כ"א י"ב) כי ביצחק יקרא לך זרע וביצחק הוא או' (שם כ"ה כ"ו) בן ס' שנה בלדת אותם ואבינו יעקב אמר לפרעה (שם מ"ז ט) ימי שני מגורי ק"ל שנה וגו' הרי ק"ץ נשתיירו שם ר"י שנים סימן שנותיו של איוב שבאותו פרק נולד שנאמר (איוב מ"ב) ויחי איוב אחרי זאת ק"מ שנה ואומר (שם) ויוסף ה' את כל אשר לאיוב למשנה נמצאת או' כשירדו ישראל למצרים נולד איוב וכשעלו מת או יכול כל ת' שנה היו ישראל במצרים והלא קהת מיורדי מצרים הי' וכתיב (שמות ו') ושני חיי קהת קל"ג שנה ושני חיי עמרם קל"ז שנה (שם) ופ' שנים של משה הרי ש"נ שנה אלא מה ת"ל ועבדום וענו אותם ת' שנה (בראשית ט"ו) ללמדך שכל זמן שזרעך בארץ לא להם ת' שנה ועבדום אלו ימי השעבוד וענו אותם אלו ימי העינוי וכולם ת' שנה. וימת יוסף וכל אחיו. (שמות א') יוסף מת בן ק"י שנה אין לך בכל השבטים שקצר ימים פחות מיוסף ואין לך בכל השבטים שהאריך ימים יותר מלוי וכל זמן שהי' לוי קיים לא נשתעבדו ישראל למצרים שנאמר (שם) וימת יוסף וכל אחיו ויקם מלך חדש וגו'. ומשמת לוי התחילו המצרים לשעבדם. מכאן אמרו אחד מן האחים שמת ידאגו כל האחים אחד מן החבורה שמת תדאג כל החבורה. ובני ישראל פרו וישרצו וגו' ויקם מלך חדש וגו' נמצא משמת לוי ועד שיצאו ישראל ממצרים קי"ו שנה ואין השעבוד יותר על כן ולא פחות מפ"ו שנים כשנותיה של מרים ולמה נקרא שמה מרים על שם מירור. מכות מצרים י"ב חדשים שנאמר (שם ה') ויפץ העם וגו' אימתי דרכו של תבן באייר והם יצאו בניסן. לקו המצריים עשר מכות כל י"ב חודש. מכת איוב י"ב חדשים שנאמר (איוב ו') כן הנחלתי לי ירחי שוא ולילות עמל מנו לי מה לילות למינוי שלהן אף ירחים למינוי שלהן. משפט גוג לעתיד לבא י"ב חדש שנאמר (ישעיה י"ח) וקץ עליו העיט ובל חית השדה עליו תחרף. משפט רשעים בגיהנם י"ב חדש שנא' (שם ס"ו) והי' מדי חדש בחדשו וגו'. רבי יוחנן בן נורי אמר מן הפסח לועד העצרת שנא' (שם) ומדי שבת בשבתו. לאחר י"ב חדש פושעי ישראל שעברו על התורה ועל המצות נפשן כלה וגופן כלה והן נעשין אפר וגיהנם פולטתן והרוח מפזרתן תחת כפות רגלי הצדיקים שנאמר (מלאכי ג) ועסותם רשעים וגו' אבל מי שכפר בתחיית המתי' והאומרים אין תורה מן השמים והמלעיגים על דברי חכמים גיהנם ננעלת בפניהם ונידונין בתוכה לעולמי עולמים שנאמר (ישעיה ס"ו) ויצאו וראו וגו'. ולא עוד אלא ששאול כלה והן אינן כלין שנאמר (תהלים מ"ט) וצורם לבלות שאול מזבול לו מזבולו מבלה (צורתם) [צרתם] וצורתם לבלות לשאול מי גרם להם מפני שפשטו ידיהם בזבול שנאמר מזבול לו ואין זבול אלא בית המקדש שנאמר בנה בניתי בית זבול לך (מלכים א' ח
<h2>ברייתא דסדר עולם רבה פרק ד</h2>
המבול היה כל י"ב חדש שנא' (בראשית ז' י"א) בשנת שש מאות שנה לחיי נח וגו'. ודורו אינן חיין לעולם הבא ואינן נדונין שנא' (שם ו' ג') לא ידון רוחי באדם לעולם. ר' יהושע אמר בחדש השני בי"ז לחדש זה אייר שהוא שני לניסן שבו נברא העולם ובו כימה שוקעת ולפי ששינו את מעשיהן לפני המקום שינה עליהן סדר בראשית. ר"א אומר בחדש השני בי"ז לחדש זה מרחשוון שהוא שני לתשרי שבו נברא העולם ובו כימה עולה והיא היתה זמנה של רביעה. חכמים כדברי ר"א למבול וכדברי ר"י לתקופות ויהי הגשם (שם ו' י"ב) וגו' עד מתי מ' יום ומ' לילה עד כ"ז בכסליו. ויגברו המים על הארץ חמשים ומאת יום. (שם פ' כ"ד) עד מתי חמשים ומאת יום עד א' בסיון. והמים היו עומדין ודמומין ורשעים נדונין בהן כל אחר ואחד לפי מעשיו. ויחסרו המים מקצה חמשים ומאת יום. והמי' היו הלוך וחסור וגו' (שם ח' ג') המים היו גבוהים מן הארץ ט"ו אמה וכלו לס' יום אמה לד' ימים. טפח ומחצה בכל יום ותנח התיבה בחדש השביעי בי"ז יום (שם ח' ד') זה סיון וכשאתה מתחיל למנות משפסקו הגשמים מלירד נמצאת נחה לט"ז יום הא כמה היתה גבוה מן הארץ ד' אמות וכמה היתה משוקעת בתוך המים י"א אמה. ויהי מקץ ארבעים יום (שם פ"ו) לקץ שהתחילו המים לחסור בעשרה בתמוז ויפתח נח את חלון התיב' (שם פ' ו יז) וגו' וישלח את העורב וגו' שהה ז' יום וישלח את היונה וגו' ולא מצאה וגו' שהה עוד ז' ימים ויוסף שלח היונה וגו' ותבא אליו היונה וגו' שהה עוד ז' ימים וישלח את היונה ולא יספה שוב אליו עוד הלכה וישבה לה על ראשי ההרים. בעשירי בא' לחודש נראו ראשי ההרים (שם כ"ה) זה אב. כשאתה מתחיל למנות משהתחילו הגשמים לירד מא' באב ועד א' בתשרי נבלעו המים. ויהי באחת ושש מאות שנה (שם פי"ג) וגו' מקצת החודש ככולו למדנו שכיון שנכנס יום א' בחדש מונין אותו חדש שלם וחדש אחד נכנס בשנה מונין אותה שנה שלימה שמקצת החדש ככולה. חרבו המי' מעל הארץ. המים היורדין מלמעלה נגבה אותן הרוח והעולים מלמטה נבלעו במקומן ועדיין הארץ לחה ועשויה כמקפה המתינו ולא זרעו עד שירדו להם גשמים שמימי המבול סימן קללה היו ואין בכלל קלל' ברכה וחדש השני בכ"ז יום לחדש זה מרחשון יבשה הארץ (שם פי"ד) ונעשית גריד. הרי י"ב חדש שלימין וי"א יום היתרין מה טיבן מלמד שימות החמה יתרין על ימות הלבנה י"א יום. אמר ר"א והלא מתחילת ברייתו של ימות עולם ימי החמה יתירי' על ימות הלבנה י"א יום שנבראו מלאין ט"ו צא מהן ד' לפנים מיכן הרי י"א אמרו לו וכיון שעברו עיבור ראשון הגיעה לבנה לחמה אמר להן חוזרת היא ומשיבה. רעש בן גמליאל אומר הרוצה לידע סימן ימי החמה שהן יתירין על ימות הלבנה י"א יום ישרוט שריטה בתקופת חמה ולשנה הבאה אין מגעת לשם עד י"א יום וכן אתה יודע שימות החמה יתירין על ימות הלבנה אחד עשר יום
<h2>ברייתא דסדר עולם רבה פרק ה</h2>
כל שבעת הימים הי' הקב"ה מדבר עם משה בסנה שנא' (שמות ד') ויאמר משה אל ה' בי אדוני לא איש דברים אנכי גם מתמול גם משלשום גם מאז דברך אל עבדך שלשום ג' ימים וג' גם גם ויום שהי' מדבר הרי ז' ימים ופרק הפסח הי' ומכוונין אותו לט"ו בניסן ובאותו הזמן לשנה הבאה יצאו בני ישראל ממצרים וכן בט"ו בניסן נדבר עם א"א בין הבתרים בט"ו בניסן באו המלאכים אצל א"א לבשרו. ובאותו הפרק נולד אבינו יצחק שנא' (בראשית י"ח) למועד אשוב ובט"ו בניסן יצאו ישראל ממצרים שנאמר (שמות י"ב) ויהי מקץ שלשים שנה וגו' קץ אחד לכולן. בי"ד יום בו שחטו ישראל את פסחיהן במצרים ויום חמישי הי' ובו בלילה לקו הבכורות. ממחרת הפסח ערב שבת היה נסעו מרעמסס שנאמר (שם) ויסעו בני ישראל מרעמסס סכותה וכתיב (במדבר ל"ג) ויסעו מרעמסס בחודש הראשון בחמשה עשר יום לחודש וכתיב (שם) ומצרים מקברים וגו'. ומרעמסס נסעו לסוכות ומסוכות לאיתם לפני פי החירות הרי ג' ימים. ברביעי ויגד למלך מצרים כי ברח העם (שמות י"ד) בחמישי ובששי וירדפו מצרים וגו'. אור לשביעי ירדו לים שנאמר (שם) ויהי הענן והחשך ויאר את הלילה. לשחרית עלו ישראל מן הים ונשקעו מצרים ובאותו שעה אמרו ישראל שירה שנאמר (שם ט"ו) אז ישיר וגו' ויום חמישי בשבת הי' והוא היה יום טוב אחרון של פסח. מים סוף נסעו למרה שנאמר (שם) ויבאו מרתה וגו' ואומר שם שם לו חוק ומשפט. שם נתנו לישראל עשר מצות ז' מהן שנצטוו לבני נח דכתיב (בראשית ב') ויצו ה' אלהים על האדם לאמר מכל עץ הגן אכול תאכל ויצו אלו הדינין וכן הוא אומר (שם י"ח) כי ידעתיו למען אשר יצוה וגו' וכתיב לעשות צדקה ומשפט. ה' זו ברכת השם שנאמר (ויקרא כ"ד) ונוקב שם ה'. אלהים זו עבודת כוכבים שנאמר (שמות כ') לא יהי' לך אלהים אחרים על פני. על האדם וו שפיכת דמים שנא' (בראשית ט') שופך דם האדם באדם דמו ישפך. לאמר זה גילוי עריות שנא' (ירמיה ג') לאמר הן ישלח איש את אשתו והלכה מאתו והיתה לאיש אחר הישוב אליה עוד הלא חנף תחנף הארץ ההיא ואת זנית רעים רבים נאם ה'. מכל עץ הגן זה הגזל שנא' (ויקרא ה' כ"ד) או מכל אשר ישבע עליו לשקר ושלם אותו בראשו וחמישיתו יוסף עליו. ותאני ר' חייא הנשמר בגנה אסור משום גזל. אכל תאכל זה אבר מן החי שנאמר (בראשית ט') בנפשו דמו לא תאכלו. הוסיפו עליהם ישראל באותה שעה שבת ודינין וכבוד אב ואם ממרה נסעו לאילים שנא' (במדבר ל"ג) ויסעו ממרה ויבאו אלימה וגו' הא למדנו שלא היו ישראל חונים אלא על המים. ומאילים נסעו לאלוש שנא' (שמות ט"ז א) ויסעו מאילים ויבאו עדת בני ישראל מדבר סין הוא אלוש בחמשה עשר יום לחודש השני לצאת בני ישראל ממצרים ובאחד בשבת היה. הא למדנו שראש חודש אייר בשבת הי'. ועוד למדנו שהיו ישראל אוכלין מעוגה שהוציאו בידם ממצרים כל שלשים יום ובו ביום כלתה ולערב אכלו את השליו (ולמשכים) [ולהשכים] לקטו את המן. ובאלוש נתנה להם השבת ושם עשו שבת ראשונה שנא' (שמות ט"ז ל') וישבתו העם ביום השביעי. אחד בשבת בכ"ג באייר נסעו מאלוש ובאו להם לרפידים ושם נתנה להם הבאר ונלחמו עם עמלק ושם עשו שבת שניה. נסעו מרפידים לבוא להם למדבר סיני ומצאו עליו ענני כבוד. כל חמשה הימים הי' משה עולה לראש ההר ויורד ומגיד לעם את דברי המקום ומשיב דבריהם לפני המקום בשלישי. בששה לחודש נתנו להם עשרת הדברות ויום השבת היה
<h2>ברייתא דסדר עולם רבה פרק ו</h2>
ביום שביעי אחר עשרת הדברות עלה משה להר שנא' (שמות כ"ד) וישכון כבוד ה' על הר סיני ויכסהו הענן ששת ימים לטהרו למשה ויקרא אל משה ביום השביעי מתוך הענן ויבא משה בתוך הענן ויעל אל ההר ויהי משה בהר מ' יום וארבעים לילה. בי"ז בתמוז ירד ושבר את הלוחות ויהי ממחרת ויאמר משה אל העם אתם חטאתם וגו' (שם ל"ב) עלה בי"ח בתמוז ובקש רחמים על ישראל דבתיב (דברים ט') ואתנפל לפני ה' את ארבעים היום ואת ארבעים הלילה אשר התנפלתי כי אמר ה' וגו' באותה שעה נתרצה הקב"ה לישראל ואמר למשה לפסול לוחות שניות ולעלות שנא' (שם י') בעת ההיא אמר ה' אלי פסל לך שני לוחות אבנים כראשונים ועלה אלי ההרה ועשית לך ארון עץ. ירד בכ"ח באב לפסול שני לוחות שנא' (שמות ל"ד) ויפסול שני לוחות אבנים כראשונים וישכם משה בבוקר וגו' ועלה בכ"ט באב ונשנית לו תורה פעם שנית שנא' (דברים י') ואנכי עמדתי בהר כימים הראשונים ארבעים יום וארבעים לילה וגו' לא אבה ה' השחיתך כימים הראשונים מה הראשונים מרוצים אף שניים מרוצים אמור מעתה אמצעים בכעס. ירד בי' בתשרי והוא הי' יום הכפורים ובישרם שנתרצה לפני המקום שנא' (שמות ל"ד) וסלחת לעונינו ולחטאתינו ונחלתנו לפיכך נתקיים יום זה חוק וזכרון לדורות שנא' (ויקרא ט"ז) והיתה זאת לכם לחקת עולם. ויהי ברדת משה וישובו אליו (שמות ל"ד) וגו' ואחרי כן נגשו כל בני ישראל ויצום וגו' מה צום. לעשות את המשכן התחילו לעשות במלאכת המשכן ויבאו כל איש אשר נשאו לבו וגו'. וירא משה את כל המלאכה והנה עשו אותה כאשר צוה ה' כן עשו ויברך אותם משה (שם) מה ברכה ברכם אמר להם יה"ר שתשרה שכינה במעשה ידיכם והם אמרו ויהי נועם אדני אלהינו עלינו וגו'. (תהלים צ') ר' מאיר אומר לא כן אמר להם אלא ה' אלהי אבותיכם יוסף עליכם וגו' (דברים י"א) אמר להם אשריכם ישראל שזכיתם לעבודת המשכן וכשם שזכיתם לכך כך תזכו שינתן לכם בית הבחירה ותשרה שכינה בתוככם שנא' (שמות כ"ה) ועשו לי מקדש ושכנתי בתוכם
<h2>ברייתא דסדר עולם רבה פרק ז</h2>
וידבר ה' אל משה לאמר ביום החודש הראשון באחד לחודש תקים את משכן אוהל מועד ושמת שם וגו' והבאת את השלחן וגו'. (שמות מ') התחילו ימי המלואים בכ"ג באדר ובא' בניסן שלמו. בל ז' ימי המלואים הי' משה מעמיד את המשכן בכל בקר ובקר ומקריב עליו קרבנות ומפרקו ובשמיני העמידו ולא פרקו. ר' יוסי ברבי יהודה אומר אף בשמיני העמידו ופרקו ואכל אהרן ובניו את בשר האיל ואת הלחם אשר בסל. (שם כ"ט) ופתח אוהל מועד תשבו יומם ולילה שבעת ימים וגו' ויעש אהרן ובניו (ויקרא ח') וגו' ויהי ביום השמיני (שם ט') וגו' אחר ז' ימי המלואים ואחד בשבת הי' ור"ח ניסן הי' ובו ביום עמדו אהרן ובניו ורחצו את ידיהם ואת רגליהם מן הכיור ועבדו את כל העבודות והסדירום על הסדר ובו ביום התחילו הנשיאים להקריב שנא' ויהי המקריב ביום הראשון ראשין למעשה בראשית ראשון לנשיאים ראשון לשכון שכינה בישראל שנא' (מ"א ו') ושכנתי בתוך בני ישראל. ראשון לאיסור במה ראשון לכהונה ראשון לברכה ראשון לעבודה ראשון לחדשים ראשון לשחיטת צפון ראשון לאכילת קדשים ראשון לירידת האש שנא' (ויקרא ט') ותצא אש וגו' בו ביום הקריבו ישראל תמידין נדרים ונדבות חטאות ואשמות בכורות ומעשרות ועל אותו יום הוא אומר (שה"ש ד') עורי צפון ובואי תימן הפיחי גני יזלו בשמיו עורי צפון זו עולה הנשחטת בצפון. ובואי תימן אלו שלמים הנשחטים בדרום. הפיחי גני זה אוהל מועד. יזלו בשמיו זה קטורת הסמים. יבא דודי לגני זה השכינה ויאכל פרי מגדיו אלו הקרבנות. באתי לגני אחותי כלה זה יום שמיני. אריתי מורי עם בשמי זו קטורת ולבונת המנחות. אכלתי יערי עם דבשי אלו איברי העולה ואימורי קדשי קדשים. שתיתי ייני עם חלבי אלו הנסכים ואמורי קדשים קלים אכלו רעים זה משה ואבל אחד יבמה מלך ובעלה כהן גדול אחיה נשיא ובניה נמצאת אלישבע בת עמינדב יתרה על ישראל ארבע שמחות ואבל אחד יבמה מלך ובעלה כהן גדול אחיה נשיא ובניה סגני כהונה ואבלה בשני בניה נדב ואביהוא. ויש אומרים אף בן בנה משוח מלחמה זה פנחס. בשני בניסן שרף אלעזר הכהן פרת חטאת וחזר כל ישראל ושנו בי"ד בו שחטו ישראל את פסחיהם ויום השבת היה
<h2>ברייתא דסדר עולם רבה פרק ח</h2>
וידבר ה' אל משה במדבר סיני באהל מועד באחד לחודש השני בשנה השנית (במדבר א') וגומר שאו את ראש וגומר מבן עשרים שנה וגו' ואתכם יהיו וגו' ואח"כ פקוד כל בכור זכר בבני ישראל וגו' (שם ד') ואח"כ נשא את ראש בני קהת וגו' ואח"כ נשא את ראש בני גרשון גם הם וגו' ואח"כ נשא את ראש בני מררי וגו' ואחר כן על פי ה' פקד אותם ביד משה. בי"ד באייר שחטו טמאי נפש פסח שני שנא' (שם ט') ויהי אנשים אשר היו טמאים לנפש וגו' ויאמרו האנשים ההמה אליו וגו' וידבר ה' אל משה לאמר איש איש כי יהיה טמא לנפש וגו' ויהי בשנה השנית בחדש השני בעשרים בחודש נעלה הענן. (שם י') נמצאו עושין במדבר סיני י"ב חדש חסר עשרה ימים ואומר (שם ל"ג) ויכתוב משה את מוצאיהם למסעיהם וגו'. נסעו ממדבר סיני ובאו להם לקברות התאוה ועשו שם ל' יום שנא' (שם י"א) לא יום אחד תאכלון וגו' עד חדש ימים וגו'. נסעו מקברות התאוה ובאו לחצרות ועשו שם ז' ימים שנא' (שם י"ב) ותסגר מרים שבעת ימים. נסעו מחצרות ובאו להן למדבר פארן בכ"ט בסיון. ובכ"ט בסיון שלח משה מרגלים שנא' (שם י"ג) והימים ימי ביכורי ענבים. וישובו מתור הארץ מקץ ארבעים יום ותשעה באב הי' שתמצא אומר בט' באב נגזר על אבותינו שלא יכנסו לארץ. אחר מרגלים היתה מחלוקתו של קרח ובליעתו שנא' (שם ט"ז) אף לא אל ארץ זבת חלב ודבש וגומר ויחר אף ה' בישראל ואמר (דברים ב') והימים אשר הלכנו מקדש ברנע עד אשר עברנו את נחל זרד שלשים ושמונה שנה וגו'. י"ט שנה היו חוזרין ומטורפין וי"ט שנה ישבו בקדש ברנע שנא' (שם א') ותשבו בקדש ימים רבים כימים אשר ישבתם נמצאו בל המסעות מ"ב מסעות
<h2>ברייתא דסדר עולם רבה פרק ט</h2>
ויבאו כל העדה מדבר צין בחדש הראשון וישב העם בקדש ותמת שם מרים ותקבר שם ולא היה מים לעדה ויקהלו על משה ואהרן (במדבר כ') שנסתלקה הבאר. שנת הארבעים היתה ור"ח ניסן הי'. בו בפרק וישלח משה מלאכים מקדש אל מלך אדום וגו' עשו שם ישראל ג' חדשים ויעל אהרן הכהן וגו' ואהרן בן שלש ועשרים ומאת שנה במותו בהר ההר (שם ל"ג) כיון שמת אהרן נסתלקו ענני כבוד ובאו הכנענים להלחם עם ישראל וישמע הכנעני מלך ערד וגו' (שם כ"א) ומה שמועה שמע. שמע שמת אהרן והלך התייר הגדול שבהן ונסתלק עמוד הענן שהיה נלחם להם ובא ונלחם עמהם וחזרו לאחוריהם ז' מסעות וחנו במוסרה שנא' (דברים י') ובני ישראל נסעו מבארות בני יעקן מוסרה שם מת אהרן וכי במוסרה מת אהרן והלא בהר ההר מת אלא ממקום שמת אהרן חזרו לאחוריהן ז' מסעות עד שחנו במוסרה משם נסעו הגדגדה וגו' משם בארה וגו' הוא הבאר שחזרה להם. ויסעו בני ישראל ויחנו באובות ויסעו מאובות ויחנו בעיי העברים וגו' (במדבר כ"א) משם נסעו ויחנו בנחל זרד משם נסעו ויחנו בעבר ארנון וגו' שם נלחמו עם סיחון ויכהו ישראל לפי חרב ויפנו ויעלו דרך הבשן וגו' ויאמר ה' אל משה אל תירא אותו וגו' ויכו אותו ואת בניו וגו' ויסעו בני ישראל ויחנו בערבות מואב וגו' ויהי אחרי המגפה וגו' לאלה תחלק הארץ וגו' (שם כ"ו) ועומדים בערבות מואב. ו) החזירו הבנים לאבות וחזרו האבות והורישו לבנים. סרח בת אשר היתה מבאי מצרים ומיוצאיה מבאי מצרים דכתיב (בראשית מ"ו) וסרח אחותם. ומבאי הארץ שנאמר (במדבר כ"ו) ושם בת אשר סרח ויוכבד היתה מבאי מצרים ט) ומיוצאיה. מבאי מצרים שנא' (שם) ושם אשת עמרם יוכבד בת לוי וגו' יאיר בן מנשה ומכיר בן מנשה נולדו בחיי יעקב אבינו ומתו לאחר מיתת משה רבינו. ונבח הי' מן הנולדים במצרים ומת לאחר מיתת משה רבינו ונקבר בעבר הירדן ולא נותר מהם איש וגו
<h2>ברייתא דסדר עולם רבה פרק י</h2>
ויהי בארבעים שנה בעשתי עשר חדש באחד לחדש דבר משה אל בני ישראל וגומר אחרי הכותו את סיחון מלך חשבון וגומר בעבר הירדן בארץ מואב וגו' (דברים א') מא' בשבט ועד ו' באדר ל"ו יום פירש משה רבינו כל התורה כולה. בששה בו ויאמר אל משה הן קרבו ימיך למות. (שם ל"א) בז' באדר וילד משה וידבר וגו' ויאמר אליהם בן מאה ועשרים שנה אנכי היום (שם) שאין ת"ל היום ומה ת"ל היום מלמד שבז' באדר נולד משה ובז' באדר מת שנא' (שם ל"ד) וימת שם משה עבד ה' בארץ מואב על פי ה' ויקבור אותו בגיא בארץ מואב מול בית פעור ולא ידע איש את קבורתו ומשה בן מאה ועשרים שנה במותו לא כהתה עינו ולא נס ליחה:
ויהי אחרי מות משה עבד ה' וגו' משה עבדי מת ועתה קום עבור וגומר (יהושע א) ' ויצו יהושע את שוטרי העם לאמר עברו בקרב המחנה וצוו את העם לאמר הכינו לכם צדה כי בעוד שלשת ימים אתם עוברים את הירדן לבא לרשת את הארץ אשר ה' נותן לכם לרשתה. (שם) והעם עלו מן הירדן בעשור לחדש הראשון ויחנו בגלגל בקצה מזרח יריחו (שם ד') צא מהן ל"ג יום למפרע ואתה למד שבז' באדר מת משה רבינו. ג' פרנסים טובים עמדו להן לישראל ואלו הן משה ואהרן ומרים. וג' מתנות טובות נתנו על ידיהם ואלו הן באר ועמוד הענן והמן. מן בזכות משה עמוד ענן בזכות אהרן באר בזכות מרים. מתה מרים נסתלקה הבאר וחזרה להן לישראל בזכות משה ואהרן מת אהרן נסתלק עמוד הענן חזר להן בזכות משה. מת משה נסתלקו שלשתן ולא חזרו שנא' (זכריה י"א) ואכחיד את שלשת הרועים בירח אחד. וכי בירח אחד מתו והלא בשנה אחת מתו. מרים מתה בעשרה בניסן ואהרן בא' באב ומשה בז' באדר אלא יום שמת משה נסתלקו שלשתן ולא חזרו. מן המן שלקטו בז' באדר היו אוכלין עד ט"ז בניסן שנא' (יהושע ה') וישבות המן ממחרת הפסח באכלם מעבור הארץ ולא היה עוד לבני ישראל מן ויאכלו מתבואת ארץ כנען בשנה ההיא מה ת"ל (שמות ט"ז) ובני ישראל אכלו את המן וגומר עד בואם אל ארץ נושבת. יום שמת משה אותו היום פסק המן מלירד עד בואם אל קצה ארץ כנען אותו היום כלה המן שבידם הרי ארבעים שנה חסר שלשים יום ושלשים יום שהיו אוכלין עוגה שהוציאו בידם ממצרים שהי' יפה להן כמן:
סליק פרקא ובבא קמא
<h2>ברייתא דסדר עולם רבה פרק יא</h2>
והעם עלו מן הירדן בעשור לחודש הזה (יהושע ד') ונטלו להם מחוץ י"ב אבנים והניחום תחת מצב רגלי הכהנים ונטלו להם עוד מן הירדן י"ב אבנים והניחום בגלגל בקצה מזרח ירחו כיון שעלו מן הירדן באו להן אל הר גריזים ואל הר עיבל שבשמרון שבצד שכם שאצל אלוני מורה שנאמר (דברים י"א ל') הלא המה בעבר הירדן אחרי דרך מבוא השמש וגו' אמרו ישראל ברכות וקללות והסדירום על הסדר כמו שצוה אותם לאמר (יהושע שם) שאו לכם מזה בתוך הירדן ממצב רגלי הכהנים הכין י"ב אבנים והעברתם אותם עמכם וגו' ואת י"ב האבנים האלה אשר לקחו מן הירדן הקים יהושע בגלגל וסדום בסיד וכתבו עליהן התורה בע' לשונות שנאמר (דברים כ"ז) וכתבת עליהן את כל דברי התורה הזאת באר היטב וזבחו שלמים ואכלו שם שנאמר (שם) וזבחת שלמים ואכלת שם וגו' באותה שעה נתחייבו ישראל בחלה ובערלה ובחדש בעת ההיא אמר ה" אל יהושע (יהושע ה') בי"א בניסן ויעש לו יהושע חרבות צורים וימל את בני ישראל אל גבעת הערלות (שם) בי"ד בניסן שחטו ישראל את פסחיהן שנאמר (שם) ויחנו בני ישראל בגלגל ויעשו את הפסח וגו' בט"ז בניסן הקריבו בני ישראל את העומר שנאמר (שם) ויאכלו מעבור הארץ וגו'. אחר הפסח בב"ב בניסן וסבותם את העיר וגו' ויהי ביום השביעי וגו'. (שם) רבי יוסי אומר יום השבת היתה מלחמה של יריחו. ושל עי ושל גבעון היו בתוך ג' חדשים. בג' בתמוז ויאמר לעיני כל ישראל שמש בגבעון דום וירח בעמק אילון. וידום השמש וגו' (יהושע י' י"ב) רבי יוסי אומר יום התקופה היה למדנו שר"ח ניסן של אותה שנה הוא היה יום התקופה. כלב אמר ליהושע בן ארבעים שנה אנכי בשלח אותי משה וגו' ועתה הנה אנכי היום בן פ"ה שנה. (יהושע י"ד) הא למדנו שז' שנים היו מכבשין ומנין שז' שנים היו מחלקין עד שלא התחילו למנות למעשרות ולשמיטים וליובלות שח' מאות ונ' שנה עשו ישראל על הארץ משנכנסו לה עד שיצאו ממנה שהן י"ז יובלות שלמין. וכן הוא אומר בכ"ה שנה לגלותינו בר"ה וגו'. (יחזקאל מ') אימתי נאמר לו בתחלת היובל ואם י"ז יובלות שלמין הן היאך הן יתירין י"ד שנה אמור מעתה י"ד שנה שעשו ישראל בגלגל הן ז' שכבשו וז' שחלקו ואחר כך ויקהלו כל עדת בני ישראל שילה וגו'. (יהושע י"ח) באותה שעה התחילו למנות למעשרות ולשמיטים וליובלות אז יקרא יהושע לראובני ולגדי וגו' ויאמר אליהם וגו' (שם כ"ב) וגם כי שלחם יהושע אל אהליהם ויברכם (שם) בחזירתן בנו מזבח גדול למראה. יהושע עשה עמהם שמטה ראשונה שנייה לא הספיק לגומרה עד שמת. בית הבחירה שבשילה הי' בנוי בנין של אבנים מלמטן ויריעות מלמעלן ועשו בו ישראל ג' מאות
<h2>ברייתא דסדר עולם רבה פרק יב</h2>
יהושע פרנס את ישראל כ"ח שנה. ויהי אחרי הדברים האלה וימת יהושע בן נון וגו' ויקברו אותו וגו'. (יהושע ב"ד) בו בפרק מת אלעזר שנאמר (לם) ואלעזר בן אהרן מת וגומר ויעבדו בני ישראל את ה' וגו'. אשר האריכו ימים. (שופטים ב') ימים האריכו ולא שנים אחריו עתניאל בן קנז ארבעים שנה צא מהן שני שעבוד של כושן רשעתים ח' שנים בימי כושן רשעתים היה פסלו של מיכה שנאמר (שם) ויקימו להם בני דן את הפסל וגומר. ובימיו היתה פלגש בגבעה ויקם וילך ויבא עד נכח וגו' ויאמר אליו אדניו וגו' (שם י"ט) ואחריו אהוד בן גרה פ' שנה צא מהם שני שעבוד עגלון מלך מואב י"ח שנה. בימיו היה שמגר בן ענת בסוף ימיו. אותו הפרק בימי עגלון היה ויהי בימי שפוט השופטים וגו' ושם האיש אלימלך וגו' ומת אלימלך וגומר (רות מ') ואומר אל בנותי וגו'. ואומר (שופטים ב') בכל אשר יצאו יד ה' היתה בם. נחשון בן עמינדב מת בשנה השנית לצאת בני ישראל מארץ מצרים. שלמון היה מבאי הארץ ומת אחר יהושע וגם כל הדור ההוא. ואלימלך אחיו של שלמון היה. אחריו דבורה וברק בן אבינועם ארבעים שנה צא מהן שני שעבוד ליבין וסיסרא כ' שנים ויעשו בני ישראל הרע בעיני ה' וימכרם ה' ביד מדין ז' שנים. (שם ו') וארבעים שנה של גדעון וז' שני מדין לא עלו מתוכן. וישר אבימלך על ישראל וגו' (שם ט') ויקם אחרי אבימלך תולע בן פואה וגו' (שם י') וישפוט את ישראל כ"ג שנה אחריו יאיר הגלעדי כ"ב שנה. צא מהן שנה אחת שעלתה לזה ולזה ויוסיפו בני ישראל וגו' ויחר אף ה' בישראל וימכרם ביד פלישתים וביד בני עמון וירעצו וירוצצו את ישראל וגו' (שם) י"ח שנה עד השנה השנית ליפתח אמר למלך בני עמון בשבת ישראל בחשבון ובבנותיה וערער ובבנותיה ובכל הערים וגו' ש' שנה ולמה לא הצלתם בעת ההיא (שם י"א) עשה יפתח ו' שנים אבצן מבית לחם ז' שנים צא מהן שנה אחת שעלתה לזה ולזה ויעשו בני ישראל הרע בעיני ה' וימכרם ביד פלשתים ארבעים שנה (שם י"ג) כ' שנה בימי יפתח וכ' שנה בימי שמשון
<h2>ברייתא דסדר עולם רבה פרק יג</h2>
עלי פרנס את ישראל ארבעים שנה ויום שמת בו עלי ויטוש משכן שילה וימאס באהל יוסף וגו'. ויתן לשבי עזו (תהלים ע"ט). ויהי ארון ה' בשדה פלשתים ז' חדשים ויקראו פלשתים ויבאו אנשי קרית יערים וגו' מיום שבת הארון וגו' (ש"א ו ז) צא מהן ז' שנים שמלך דוד בחברון על יהודה נשתיירו שם י"ג שנה. צא מהן אחד עשר לשמואל בעצמו וב' לשמואל ושאול. ויהי מיום שבת הארון וגו'. בתחילת אלו הכ' שנה הביאו את אוהל מועד לנוב. ואע"פ שהיה ארון השם בקרית יערים בנוב היו מקריבים כל י"ג שנה וז' שנים בגבעון. בסוף כי העלה דוד את ארון ה' מקרית יערים אל בית עובד אדום הגתי וישב ארון ה' בית עובד אדום הגתי ג' חדשים וגו' (ש"ב ו') הא למדנו שלא נתברך עובד אדום אלא בעבור ארון האלהים. בן שנה שאול במלכו וגו' (ש"א י"ג) שמואל אמר לשאול בשעה שמשחו וירדת לפני הגלגל וגו' (שם י') ירד שנה ראשונה והכה נחש העמוני ומשחוהו ישראל שנייה ירד ולא שמר הבטחתו ויאמר שמואל אל שאול נסכלת כי לא שמעת וגו' (שם י"ג) ואותו הפרק נמשח דוד שנאמר (שם ט"ז) ויאמר ה' אל שמואל עד מתי וגו ואחר כך ויקח שמואל את קרן השמן וגו'. והוא היה בן כ"ט שנים (שם י"ח). ויהי שאול עויין את דוד. ואומר (שם ט"ז) ורוח ה' סרה מעם שאול. בו בפרק חרבה נוב ובאו להם בגבעון. כל ימיו של שמואל הרואה אינן אלא נ"ב. (ועוד) שנאמר (שם א') ועלי הכהן ישב על הכסא וגו' והיא מרת נפש וגו'. באותו הפרק נתמנה להיות שופט. ואומר (שם ד') והוא שפט את ישראל ארבעים שנה. נשתיירו י"ג שנה צא מהן שנה א' לעיבורו ואחד עשר שנה לשמואל ושנה אחת לשאול הרי נ"ב שנה. שמואל מת לפני מיתתו של שאול בארבעה חדש שנאמר (שם כ"ז) ויהי מספר הימים אשר ישב דוד בשדה פלשתים ימים וארבעה חדשים. ויהי אחרי כן וישאל דוד בה' לאמר וגו' (ש"ב ב'). בן ארבעים שנה איש בשת במלכו וגו'. ושתי שנים מלך בירושלים וגו'. נמצאת מלכות ישראל בטלה ה' שנים ויבאו כל זקני ישראל אל המלך חברונה (שם ה') אותו הפרק נמשח דוד. בן ל' שנה דוד במלכו וארבעים שנה מלך
<h2>ברייתא דסדר עולם רבה פרק יד</h2>
ויהי דוד וזקני ישראל ושרי האלפים וגו' ויביאו ארון האלהים וגו' ויכל דוד מהעלות העולה וגו'. ויחלק לכל העם וגו' ויתן לפני ארון ה' מן הלוים משרתים וגו' ביום ההוא אז נתן דוד בראש וגומר (ד"ה א' ט"ו) בשחר היו אומרים הודו לה' קראו בשמו וגו' עד אל תגעו במשיחי וגו' (תהלים ק"ה) ובין הערבים היו אומרים שירו לה' כל הארץ וגומר עד ואמר כל העם אמן והלל לה' (ד"ה א' ט"ו). וכך היו אומרים כל מ"ג שנה בציון לפני הארון עד שהביאו שלמה לבית העולמים. בברוח דוד מפני אבשלום בנו היה אביתר עומד עד שעלה במעלה הזיתים ושאל באורים ותומים ונסתלק אביתר מן הכהונה גדולה ונכנס צדוק תחתיו והחזירו את הארון למקומו אבל אוהל מועד שעשה משה במדבר ומזבח הנחושת שעשה בצלאל ומנורה ושלחן ואש שירדה בימי משה היו בבמה בגבעון ואת צדוק הכהן ואחיו הכהנים לפני משכן ה' בבמה אשר בגבעון וגו' (שם א' י') ועמהם הימן וגו'. וכך היו עושין כל נ' שנה בגבעון עד שבאו לבית העולמים ויהי מקץ ארבעים שנה ויאמר אבשלום וגו' כי נדר נדר עבדך וגו' (שמואל ב' ט"ו) היא שנת ל"ז למלכות דוד רבי נהוראי אומר משום רבי יהושע מקץ ארבעים שנה לקץ ששאלו ישראל את המלוכה הוא שנה עשירית לשמואל הרואה מכאן אתה מחשב שבן י"ב שנה היה שלמה במלכותו וישלח ביד נתן הנביא וגומר (שם י"ב). באותו הפרק ויהי אחרי כן ולאבשלום בן דוד וגו' ויהי לשנתים ימים וגו'. ואבשלום ברח וגו' ויהי שם שלש שנים וגו' (שם) הרי חמש. וישב אבשלום בירושלים שנתים ימים ופני המלך לא ראה (שם י"ד) הרי שבע ויהי רעב בימי דוד ג' שנים (שם כ"א) הרי עשר וישוטו בכל הארץ ויבאו מקצה תשעה חדשים ועשרים יום הרי י"א שנה. ובשנה האחרונה התקין דוד המלך משמרות כהונה ולויה והסדיר את כל הבית וכתב בשנת הארבעים למלכות דוד נדרשו וגו' (ד"ה א' כ"ו
<h2>ברייתא דסדר עולם רבה פרק טו</h2>
והימים אשר מלך דוד על ישראל וגו' (מלכים א' ב') ואמר ויהי בשמונים וארבע מאות שנה לצאת בני ישראל מארץ מצרים בשנה הרביעית וגו' (שם ו') ובשנה הב' ליפתח אמר למלך בני עמון (שופטים י"א) כשבת ישראל בחשבון ובבנותיה וגו' שלש מאות שנה וגו' ומן השנה הב' ליפתח ועד שנבנה הבית מאה וארבעים שנה. וארבעים שנה שהיו ישראל במדבר הרי ארבע מאות ופ' שנה. בחצי היובל נבנה הבית בשנה הרביעית בשבוע וכן לשלמה שנאמר (מ"א ו') ובשנה הרביעית יסד בית ה' בירח זיו ובשנה הי"א בירח בול הוא החדש השמיני וגו' (שם ז') ואת ביתו בנה שלמה י"ג שנה אז יקהל שלמה את זקני ישראל וגו (שם י"ח) ויקהלו אל המלך שלמה כל איש ישראל מלמד שאין השכינה שורה אלא בהקהל וכן הוא אומר (ויקרא ט') וירא כל העם וירונו וגו' ואמר (שם) ויקרבו כל העדה ויעמדו לפני ה' ובמתן תורה הוא אומר (שמות י"ט) כי ביום השלישי ירד ה' לעיני כל העם על הר סיני. ובבית העולמים הוא אומר (ד"ה ב' ז') וככלות שלמה להתפלל והאש ירדה וגו' וכל בני ישראל רואים ברדת וגו' ועל אותה שעה הוא אומר (שה"ט ג') צאינה וראינה בנות ציון וגו' ביום חתונתו ביום ח' שלאחר שבעת ימי המלואים וביום שמחת לבו ביום ומר בית העולמים. ויאהב שלמה את ה' ללכת בחוקות דוד (מלכים א' ג') ארבעה שנים עד שלא התחיל לבנות את הבית ויקח את בת פרעה ויביאה אל עיר דוד (שם) באותו הפרק והדד שמע במצרים וגו' (שם) ויהי שטן וגו' ויתן המלך את הכסף בירושלים כאבנים וגו' ומוצא הסוסים וגו' (שם י') ותעלה ותצא וגו' והמלך שלמה אהב וגו' (שם י"א) שתימצי לומר כי על אפי ועל חמתי וגו' (ירמיה ל"ב). אבל לעת זקנת שלמה סמוך למיתתו שרתה עליו רוה"ק ואמר שלשה ספרים הללו משלי שיר השירים קהלת. אחיה אמר לירבעם והיה אם תשמע וגו' (מ"א י"א) ומה בנה לדוד נתן לו מלכות ל"ו שנה על ישראל לו ל"ג ולבנו ג' ואלו זכה ירבעם בן נבט היתה מלכות ישראל מסתיימת בידו לו ל"ג ולבנו ג'. וכן הוא אומר (שם) ואענה את זרע דוד מה ת"ל למען זאת אלא כנגד ל"ו שנה שנתחתן בפרעה מלך מצרים ומה ת"ל (שם) אך לא כל הימים כבר גלוי לפניו שאסא עומד לקלקל
<h2>ברייתא דסדר עולם רבה פרק טז</h2>
והימים אשר מלך שלמה על ישראל ארבעים שנה (מ"א י"א) רחבעם בנו י"ד שנה. אביה בנו ג' שנים. ובשנת כ' לירבעם מלך אסא כי בן מ"א שנה רחבעם במלכו ושבע עשרה שנה מלך בירושלים (שם י"ד) הוי כמה ראהו דוד שנה אחת ועשה את התורה הוא ובניו שנים שלש וברביעית מרדו שנא' (ד"ה ב' י"א) כי הלכו בדרך דוד ושלמה שנים שלש וברביעית מרדו במקום שנאמר (שם י"ב) ויהי כהכין מלכות רחבעם ובחזקתו עזב את ה' וגו' קדש היה בארץ וגו' ויהי בשנה החמישית למלך רחבעם עלה שישק וגו' כי מעלו בה' באלף ומאתים וגו' (ד"ה ב' י"ב) וגו' ויקח את אוצרות בית ה' וגו' מ"א י"ד) אבי' בנו ג' שנים (ד"ה ב' י"ג) וירדוף אביה אחרי ירבעם וגו ולא עצר כח ירבעם וגו' ואין אתה יודע מי הוא שנגפו אמור הרי ירבעם קבר את אביה ומפני מה (לא) נגפו (המלך) מפני שהי' עומד ומחסר את ישראל ואומר להם (שם) ואמנם עגלי זהב אשר עשה לכם וגו' והוא אז לכד את בית אל וראה את עגל הזהב והניחו לפיכך נגפו הקב"ה. אסא מלך מ"א שנה בימיו שקטה הארץ י' שנים. בשנת ט"ו לאסא בא זרח הכושי והחזיר לאסא את כל הבזה אשר בזז שישק מלך מצרים מירושלים ונטלה אסא היא שנת ל"ה לשלמה משמת ויקם ה' שטן לישראל את רציו בן אלידע. ירבעם מלך כ"ב שנה נדב בנו ב' שנים בשנת שלש לאסא מלך יהודה מלך בעשא בן אחיה על ישראל כ"ב שנה בשנת ל"ו למלכות אסא עלה בעשא מלך ישראל על ירושלים וגו' אפשר לומר כן והלא אסא קבר את בעשה בשנת כ"ז למלכותו ומה ת"ל לאסא כנגד ל"ו שנה שנתחתן שלמה בבת פרעה מלך מצרים וכנגד ל"ו שנה שנגזרה על מלכות בית דוד שתחלק ובאחרונה עתידה שתחזור להם וכנגד ל"ו שנה שנגזרה למלכי ארם להיות שטן לישראל ובאחרונה יפלו ביד בית דוד לכך נאמר בשנת ל"ו למלכות אסא בשנת ט"ז לאסא מאחר שנפל בידו זרח הכושי היא שנת ל"ו שנה לשלמה משמת ויקם ה' לו שטן את רזון בן אלידע (מ"א י"א) (ד"ה א' י"א) באותה שעה כרתו ברית מלך ישראל ומלך ארם לעלות ולהתגרות באסא וקלקל אסא ויוצא אסא כסף וזהב וגו' ברית ביני וביניך וגו' וישמע בן הדד וגו' ויהי כשמוע בעשא ויחדל וגו' ובעת ההיא בא חנני וגו' הלא הכושים והלובים וגו' כי ה' וגו' (ד"ה א' י"א) ולא זזו למלכי ארצם להיות שוטנים לישראל עד מות אחז ובימי אחז כרתו ברית מלך ישראל ומלך ארם לעלות ולהתגרות עם אחז ולא היתה זכות ביד אחז שיפלו בידו ונפלו שניהם ביד תגלת פילאסר מלך אשור
<h2>ברייתא דסדר עולם רבה פרק יז</h2>
ועשא מלך כ"ד שנה. אלה בנו ב' שנים נמצא אסא קבר את אלה בשנת כ"ז למלכותו. זמרי הרג את אלה ומלך אחריו ז' ימים בתרצה וישמע העם החונים לאמר וגו' (מ"א ט"ז) אז יחלק העם ישראל וגו' (שם) כמה היתה מחלוקת זו ארבעים שנה. בשנת ל"א לאסא מלך עמרי מלכות שלימה ויחזק העם וגו' (שם) ומפני מה הרגו את תבני כיון (שנשא [שהשיא] אסא. בתו של עמרי ליהושפט בנו לאשה הרגו את תבני עמרי מלך י"ב שנה בשנת ל"ח שנה לאסא מלך יהודה (מלך אחאב בן עמרי על ישראל [בשמרון] כ"ב שנה) בשנת ארבע לאחאב מלך יהושפט בן ל"ה שנה היה במלכו כ"ה שנה מלך בירושלים בשנת שלש [עשרה] שנה לאחאב היה רעב גדול בשומרון ג' שנים ומלחמת בן הדד ב' שנים ומחצה. וישבו שלש שנים אין מלחמה בין ארם ובין ישראל. אחזיה בן אחאב מלך שנתים ובשנה השנית לאחזיה נגנז אליהו ולא נראה עד שיבא מלך המשיח ונראה ונגנז שניה ואינו נראה עד שיבוא גוג ומגוג. ועכשיו הוא כותב מעשה כל הדורות כולם. וימת כדבר ה' אשר דבר אליהו וגו' (מ"ב א') בשנת ב' ליהורם בן יהושפט מלך יהודה כי לא היה לו בן (שם). אפשר לומר כן והלא הוא מלך בשנת י"ט ליהושפט אלא לענין שנאמר ויזעק יהושפט וגו' (דה"ב י"ח) ראוי היה יהושפט להרג באותה שעה אלא בשכר זעקה שזעק תלה לו הכתוב ז' שנים ועלתה מלכות לבנו. בשנת ה' ליהורם בן אחאב מלך ישראל ויהושפט מלך יהודה מן המלחמה מאחר שהרגו עמון ומואב והר שעיר באו והמליכו את יהורם בן יהושפט על יהודה ולו אחים בני יהושפט וגו' ויתן להם אביהם וגו' (דה"ב כ"א) וכיון שמת יהושפט עמד יהורם והרג את אחיו בחרב שנא' (שם ויקם יהורם על ממלכות אביו ויבא אליו מכתב מאליהו וגו' כבר הי' לאליהו ז' שנים משנגנז. בן ל"ב שנה יהורם במלכו וח' שנים מלך בירושלים (שם) ובאחזיהו בנו אומר (מ"ב ח') בן כ"ב שנה אחזיהו במלכו שנה אחת מלך בירושלים ובמקום אמר אומר (דה"ב ב"ב) בן מ"ב שנה אחזיהו במלכו ושנה אחת מלך בירושלים. א"ר יוסי וכי אפשר לבן שיהא גדול מאביו בשתי שנים אלא כיון שהשיא אסא את בנו לבתו של עמרי נגזרה גזירה על מלכות בית דוד שתכלה עם בית אחאב וכן הוא אומר ומאלהים היתה תבוסת אחזיהו וגומר (שם) ונפלו שניהם בו ביום זה עם זה
<h2>ברייתא דסדר עולם רבה פרק יח</h2>
בימי יהורם בן אחאב היה רעב גדול בשומרון ז' שנים ובהן היה בן הדד נלחם בישראל בשנה האחרונה קלל אלישע גיחזי וילך אלישע לדמשק ומשח את חזאל למלך על ארם ושלח את יונה בן אמיתי ומשח את יהוא ברמות גלעד. ויהי בהשפט יהוא וגו' ויהי כבואם אל תוך העיר וגו' ויבקש את אחזיה וילכדה וגו'. ועתליה אם אחזיה וגו' (דב"ה כ"ב). ותקח יואש את יהושבעת ויהי אתה בבית ה' וגו' ועליו הכתוב אומר (תהלים כ"ז) כי יצפנני בסכה וגו' מהו בצור ירוממני זה יהוידע הכהן בן אדם שהוא דומה לצור וימשחהו יהוידע ובניו ויאמר יחי המלך (דה"ב כ"ג) וישמח כל עם הארץ וגו' (מ"ב י"א). בן ז' שנים יהואש במלכו. בשנת ז' ליהוא מלך יהואש וארבעים שנה מלך בירושלים בשנת כ"ג ליואש חזק את בדק הבית הרי קנ"ה שנה משבנאו שלמה ועד שבדקו יואש. ויעש יהואש הישר בעיני ה' בל ימי יהוידע הכהן ויזקן יהוידע וגו' (דה"ב כ"ד) משנולדה קלקלה בימי שלמה נולד יהוידע המתקן. ואחרי מות יהוידע הכהן וגו' שעשה יואש עצמו עבודת כוכבים שנא' (שם) וישתחוו למלך וגו' אז שמע המלך אליהם
<h2>ברייתא דסדר עולם רבה פרק יט</h2>
יהוא מלך על ישראל כ"ח שנה. ויאמר ה' אל יהוא וגומר מי אמר לו כך יונה בן אמתי. בימים ההם החל ה' וגומר מן הירדן מזרח השמש וגומר (מ"ב י') בשנת כ"ג שנה ליואש מלך יהואחז בן יהוא על ישראל י"ז שנה (שם י"ג). בשנת ל"ז שנה ליואש מלך יהודה מלך יהואש בן יהואחז בן יהוא על ישראל י"ו שנה ואלישע חלה את חליו וגומר (שם) היא השנה העשירית ליואש מלך ישראל מיכן אתה מחשב כמה שנים פירנס אלישע את ישראל מי"ט שנה ליהושפט ועד עכשיו היו יותר מס' שנה. בשנת ב' ליואש מלך ישראל מלך אמציה. בן כ"ה שנה אמציה במלכו וכ"ט שנה מלך בירושלים. בשנת י"ב לאמציה הוא הכה את אדום בגיא מלח וגומר (שם י"ד). ויהי אחרי בא וגומר ויחר אף ה' וגו' ויהי בדברו אליו וגומר מה היא העצה אשר יעץ המקום עליו ויועץ אמציה מלך יהודה וגומר (דה"ב ב"ה) וישלח מלך ישראל וגו' אמרת הנה הבית וגומר ולא שמע אמציה וגו'. וינגף יהודה לפני ישראל וגו' ואת אמציה וגומר וכל הכסף וגו' (שם). בו בפרק מת יהואש ובא לו אמציה ירושלים ויהי אמציה בן יואש וגומר ומעת אשר סר אמציה מאחרי ה' וגו' שמעו מה שאמר לו הנביא. ויקשרו עליו קשר בירושלים וישאהו (שם). בן י"ו שנה עוזיהו במלכו ונ"ב שנה וגומר ויהי לדרוש אלהים בימי זכריהו המבין וגומר (שם כ"ו) ובמה הצליחו אלהים הוא בנה את אילות וישיבה ליהודה ומה תלמוד לומר אחרי שכב המלך עם אבותיו (מ"ב י"ד) אלא שמלך בימי אבותיו. ד"א מה יהורם אחזיהו ויואש מתו מיתת תחלואים על ידי אחרים כך אמציהו מת מיתת תחלואים ע"י אחרים. עוזיהו וירבעם מלכו כאחת אלא שירבעם מלך בימי אביו שנה אחת שנאמר (שם י"ג) וירבעם ישב על כסאו. בשנת כ"ז שנה לירבעם מלך ישראל מלך עזריה בן אמציה (שם ט"ו). אפשר לומר כן והלא שניהם מלכו כאחת אלא שמלך מלכות מנוגעת וכן הוא אומר (דה"ב כ"ו) ויהי עוזיהו המלך וגו' ואומר כולם נתייחסו בימי יותם מלך יהודה ובימי ירבעם מלך ישראל (דה"מ ה') אפשר לומר כן והלא עוזיהו קבר את ירבעם וג' מלכים אחריו אלא כל כ"ה שנה שהיה עוזיהו מצורע יותם בנו היה על בית המלך שופט את עם הארץ (שם) ירבעם בן יואש מלך מ"א שנה. בשנת ל"ח שנה לעוזיהו מלך יהודה מלך זכריה בן ירבעם וגומר ו' חדשים. הוא דבר ה' אשר היה אל יהוא וגו' בני רבעים וגו
<h2>ברייתא דסדר עולם רבה פרק כ</h2>
הרי הוא אומר ונסתם גיא הרי כי יגיע גיא הרים אל אצל וגומר (זכריה י"ד) חזון ישעיה בן אמוץ וגו' (ישעיה א'). דבר ה' אשר היה אל הושע וגו' (הושע א'). דברי עמוס אשר היה וגו' (עמוס א') דבר ה' אשר היה אל מיכה המורשתי וגו' (מיכה א') מלמד שכולן נתנבאו בפרק אחד אבל אי אתה יודע מי קדם את מי כיון שאמר תחלת דבר ה' בהושע וגו' (הושע ו') ובעמוס הוא אומר שנתים לפני הרעש (עמוס א'). ובישעיה הוא אומר בשנת מות המלך עוזיהו וגו' (ישעיה ו') והוא היה ביום הרעש דכתיב וינועו אמות הסיפים וגו' (שם). דבר ה' אשר היה אל מיכה המורשתי בימי יותם וגו' (מיכה א') מלמד שכולן קדמו את מיכה. חזון עובדיה וגו' (עובדיה א') אימתי היתה מלחמה זו בימי אמציה ומלך אין באדום וגו' (מ"א כ"ב ומשנפלו אדומיים בימי אמציהו לא העמידו מלך במקומן ולא זקפו ראש עד היום וכשנפלו אדומיים כדבר אלישע לא עמדו אלא שנתעוררו בימי אחז ונפלו ומשנפלו פלשתים בימי חזקיה לא העמידו מלך עד היום. ומשנפלו מלכי אשור בימי חזקיהו לא העמידו מלך עד היום ומשנפלו מצרים ביד נבוכדנצר לא נתנשאת עוד על הגוים עד היום שנאמר (יחזקאל כ"ט) מן הממלכות וגו'. ובני זרח וגו' אלו נביאים נתנבאו במצרים ובני קרח וגו' (שמות ו) אלו נתנבאו במדבר. וישלח ה' איש נביא וגו' (שופטים ו') זה היה פנחס ויבא איש אלהים אל עלי וגו' (ש"א ב') זה היה אלקנה המה יסד דוד ושמואל הרואה באמונתם (דה"מ ט') אלו כ"ד משפחות כהונה ולוייה גד החוזה ונתן הנביא התקינו מעשה הבית עם דוד אסף והימן וידותון נתנבאו בימי דוד אחיה אמר לשלמה הבית הזה וגומר ושכנתי בתוך בני ישראל וגו' (מ"א ו') ובאחרונה אמר לו יען אשר היתה זאת עמך וגו' (שם י"א) שמעיה אמר לרחבעם אל תעלו וגו' (שם י"ב). ובאחרונה כשברחו מפני שישק היה דבר ה' אל שמעיה וגו'. לא נכנעו וגו' (דה"ב י"ב) וכי שישק שמו והלא זבוב שמו שנאמר (ישעיה ז') ישרוק ה' לזבוב ולמה נקראו שמו שישק שהיה יושב ומשמר אימתי ימות שלמה שאין לנו כיוצא בו וכיון שמת שלמה בא ולקח אוצרות בית ה'. עדו הנביא נתנבא על המזבח בבית אל ויאמר מזבח וגו' (מ"א י"ג). ועזריהו בן עודד היתה עליו רוח אלהים ויצא לפני אסא וגומר (דה"ב ט"ו). ובעת ההיא בא חנני' הרואה וגו' (שם ט"ז). ביד יהוא בן חנני וגו' (מ"א ט"ז). מיכהו אמר לאחאב כה אמר ה' הראית את כל ההמון הגדול וגו' (שם כ') ובשנייה אמר לו לך התחזק ודע וראה וגו' (שם) ובשלישית אמר לומר יען אשר אמרו ארם אלהי הרים ה' וגו (שם). ואחד מבני הנביאים אמר לרעהו וגו' (שם) אמרו זה היה מיכיהו ובאחרונה אמר לו מי יפתה וגו' (שם כ"ב) ובימי יהושפט ויצא אל פניו יהוא בן חנני וגומר (דה"ב י"ט) ויחזיאל בן זכריהו בן בניה וגומר (שם כ') ויתנבא אלעזר בן דודיהו ממרשה וגומר (שם). ובימי יהורם ויבא אליו מכתב וגו' (שם) ובימי יהואש וישלח בהם נביאים להשיבם וגו' (שם כ"ד) ורוח אלהים לבשה את זכריה וגומר (שם) ובימי אמציה ואיש אלהים בא אליו לאמר המלך אל יבא וגומר (שם כ"ה) ובאחרונה אמר לו ידעתי כי יעץ אלהים וגו' (שם) אמרו זה היה אמוץ אחיו ובימי אחז ושם היה נביא לה' עודד שמו וגו' (שם כ"ח). יואל ונחום וחבקוק נתנבאו בימי מנשה ומפני שלא היה מנשה כשר לא נקראו על שמו וכן הוא אומר וידבר ה' אל מנשה ואל עמו ולא הקשיבו ויבא עליהם את שרי הצבא וגומר (שם ל"ג). דבר ה' היה אל צפניה בן כושי וגו' (צפניה א'). דברי ירמיה בן חלקיהו אשר היה דבר ה' אליו וגומר (ירמיה א') וגם איש היה מתנבא בשם ה' וגו' (שם כ"ו). היה דבר ה' אל יחזקאל בן בוזי וגו' (יחזקאל א'). כולם נתנבאו סמוך לחורבן. ברוך בן נריה ושריה בן מחסיה ודניאל איש חמודו' כולם בימי נבוכדנצ'. מרדכי היהודי וחגי זכריה ומלאכי כולם נתנבאו בשנת ב' לדריוש את מוצא בהן י' שנאמר בהן איש האלהים ואלו הן משה ואלקנה ושמואל דוד שמעיה ועדו ואליהו ואלישע מיכה ואמוץ. שמואל וחנני נקראו הרואים שנאמר בהם הרואה (ש"א ט' דה"ב ט"ז) יחזקאל ודניאל נאמר בהם בן אדם
<h2>ברייתא דסדר עולם רבה פרק כא</h2>
בשרה נאמר (בראשית י"א) בת הרן אבי מלכה ואבי יסכה. ובמרים נאמר (שמות ט"ו) ותקח מרים הנביאה בדבורה נאמר (שופטים ד') ודבורה אשה נביאה. ובחנה נאמר (ש"א ב') ותתפלל חנה ותאמר עלץ לבי ב"ה ואביגיל נתנבאה לדוד וכן דוד אמר לה (שם כ"ה) וברוך טעמך ובחולדה הוא אומר (מ"ב כ"ב) אל חולדה הנביאה. ובאסתר נאמרה (אסתר ט') ותכתוב אסתר בת אביחיל וגו'. אלו מ"ח נביאים ושבע נביאות שנתנבאו להן לישראל ונכתבו בכתובים. ויש נביאים כיוצאי מצרים ולא נכתבו. וכן משה אמר (דברים ה') מי יתן והי' לבבם זה להם. ואומר (במדבר י"א) ומי יתן כל עם ה' נביאים כי יתן ה' את רוחו עליהם. ועובדיה אמר לאליהו (מ"א י"ח) הלא הגד לאדוני את אשר עשיתי בהרג איזבל את נביאי ה' ואחבא מנביאי ה' מאה איש. וגו' חוץ ממה שהיו ביהודה ובנימין ואליהו אמר לאלישע (מ"ב ב') שב נא פה כי ה' שלחני עד בית אל ויצאו בני הנביאים אשר בית אל וגו' שוב אמר לאלישע שב נא פה כי ה' שלחני יריחו ויגשו בני הנביאים אשר ביריחו וגו'. יכול מפני שהם מועטים. ת"ל וחמישים איש מבני הנביאים הלכו וגו'. יכול מפני שהם הדיוטות ת"ל ויאמרו אליו הידעת כי היום ה' לוקח את אדוניך מעל ראשך וגו' (שם) אדונינו אין כתיב כאן אלא אדוניך מלמד שכלם גדולים כאליהו ושקולים כאלישע שאין לך כל עיר ועיר בארץ ישראל שלא היו בו נביאים אלא כל נבואה שהיתה לצורך הדורות נכתבה. לצורך שעה לא נכתבה ועליהם מפורש בשיר השירים (ד) מה יפו דודיך אחותי כלה מה טבו דודיך מיין וריח שמניך מכל בשמים נפת תטופנה שפתותיך כלה דבש וחלב תחת לשונך וגו'. באדם הוא אומר (בראשית ב') ויצו ד' וגומר בנח הוא אומר (שם ו') איש צדיק תמים היה בדורותיו את האלהים התהלך נח בשם הוא אומר (שם ט') ברוך ה' אלהי שם. על דברתי מלכי צדק (תהלים ק"י) בעבר הוא אומר (בראשית י') ויקרא שמו פלג כי בימיו נפלגה הארץ. באברהם הוא אומר (שם כ') ועתה השב את אשת האיש כי נביא הוא וגו'. ומנין שכל האבות נקראו נביאים שנאמר (תהלים מ"ט והערות ק"ה) אל תגעו במשיחי ובנביאי אל תרעו. אלו נביאים שעמדו לישראל עד שלא באו למצרים. ואלו הנביאים שנתנבאו במצרים. ובני זרח זמרי ואיתן והימן וכלכל ודרדע כלם חמשה (ד"ה א' ב' ו') ומשה ואהרן מן ישראל. בלעם ואביו ואיוב מארץ עוץ ואליפז התימני ובלדד השוחי וצופר הנעמתי ואליהו בן ברכאל הבוזי אלו הנביאים שנתנבאו לאומות עד שלא נתנה התורה לישראל אבל משנתנה תורה לישראל פסקה רוח הקדש מן האומות וכן במשה הוא אומר (שמות ל"ג) ובמה יודע איפוא כי מצאתי חן בעיניך מנין שעשה הקב"ה רצונו שנאמר (שם ל"ד) הנה אנכי כורת ברית וגו'. באותה שעה פסקה רוה"ק מן האומות:
סליק פרקא ובבא מציעא
<h2>ברייתא דסדר עולם רבה פרק כב</h2>
שלים בן יבש הרג את זכריהו ומלך אחריו ירח ימים בשמרון. ויעל מנחם בן גדי מתרצה וגו' (מ"ב ט"ו) בשנת ל"ט שנה לעזריה מלך יהודה מלך מנחם בן גדי על ישראל י' שנים בשנת חמשים שנה לעזריה מלך יהודה מלך פקחיה בן מנחם שנתים בשנת נ"ב שנה לעזריה מלך פקח בן רמליהו על ישראל בשמרון כ' שנה. בשנת ב' לפקח מלך יותם בן עוזיהו (שם) בן כ"ה שנה יותם במלכו ושש [עשרה] שני' מלך בירושלים (דה"ב כ"ז) בשנת י"ח לפקח מלך אחז בן כ' שנה אחז במלכו וי"ו שנה מלך בירושלים (מ"ב ט"ז) בשנת י"ז לפקח ויהרג פקח בן רמליהו ביהודה מאה ועשרים אלף בחורים ביום אחד וגו' (דה"ב כ"ז) כי הכניע ה' את יהודה בעבור אחז מלך וגו' (שם כ"א) ויהרג זבדי בכור אפרים וגו' וישבו בני ישראל מאחיהם מאתים אלף וגו'. (שם) בשנת כ' לפקח הי'. ויהי בימי אחז וגו' ויגד לבית דוד לאמר וגו' ויאמר ה' אל ישעיהו וגו' ואמרת אליו וגו' יען כי יעץ וגו' נעלה ביהודה ונקיצנה וגן' כה אמר ה' אלהים וגו' (ישעיה ז') באותה שעה ויקח אחז את הכסף וגו' וישמע אליו מלך אשור וגו' (מ"ב ט"ז) בשנת כ' לפקח בא תגלת וגו' (מ"ב ט"ו) נטל עגל הזהב שבדן והלך לו וכן הוא אומר ויבא אליו תגלת פלאסר מלך אשור ויצר לו. כי חלק אחז את בית ה' וגו' (דה"ב כ"ח) כי שמע מה שאמר לו הנביא (ישעי' ז') לא תקום ולא תהי' באותה שעה ויקשר הושע בן אלה וגו' בשנת כ' ליותם בן עוזיהו (מ"ב ט"ו) היא שנת ארבע לאחז היתה. אפשר לומר כן אלא שהיתה גזירה גזורה מימי יותם ד"א רצה הכתוב למנות ליותם בקבר ולא לאחז בחיים. עליו עלה שלמנסר מלך אשור ויהי לו הושע עבד וגו' (שם י"ז) נמצא אחז מלך יהודה והושע מלך ישראל משועבדים למלך אשור ח' שנים. בשנת י"ב לאחז ויער ה' אלהי ישראל את רוח מלך אשור וגו' (דה"מ ה') נטל עגל הזהב שבבית אל והלך לו לקיים מה שנאמר (הושע י') גם אותו לאשור יובל. ר' נהוראי אומר משום רבי יהושע הרי הוא אומר (עמוס ג') כה אמר ה' כאשר יציל הרועה מפי הארי שתי כרעים או בדל אוזן וגו' אלו מכל ישראל בפאת מטה מלמד שלא נשתייר בהן אלא אחד משמנה שבהן ושאף העם היכן היה בדמשק לקיים מה שנאמר (שם ה') והגלתי אתכם מהלאה לדמשק וגו' אותה שעה כיון שראה הושע בן אלה שגלו עגלי הזהב עמד והעביר פרדסאות שהושיב ירבעם בן נבט על התחומין שלא לעלות לירושלים שבכל מלכי ישראל הוא אומר (מ"א ט"ו) וילך בדרכי ירבעם בן נבט ובחטאתיו ובהושע הוא אומר (מ"ב י"ז) רק לא כמלכי ישראל אשר היו לפניו אלא מפני מה נתחתם גזר דינם לגלות בימיו מפני שהיו ישראל תולין את הקלקלה במלכיהם שנאמר (הושע ה') אני ידעתי אפרים וישראל לא נכחד ממני וגו'. אותה שעה כיון שראה הושע פניו של מלך אשור לעלות ולהגלות את ישראל פעם שלישית הלך ונסמך על מלכי מגרים בשנת י"ב שנה לאחז מלך יהודה מלך הושע בן אלה בשמרון על ישראל ט' שנים (מ"ב י"ז). אפשר לומר כן והלא הוא מלך משנת ארבע לאחז אלא מה ת"ל ט' שנים ט' שנים למרדו וכן הוא אומר (שם). וימצא מלך אשור בהושע קשר וגו' ויהי בשנה הרביעית למלך חזקיה היא שנת ז' להושע בן אלה מלך ישראל עלה שלמנאסר על שמרון ויצר עליה וילכדה מקצה ג' שנים (שם י"ח). בשנת שש היא שנת ט' למרדו של הושע בן אלה נלכדה שומרון ויגל מלך אשור את ישראל וגו' (מ"ב י"ח) ויתשם ה' מעל אדמתם וגו' (דברים) ויבא מלך אשור מבבל וגו'. דינאי ואפרסתכיי טרפליי ארבוזאי אפרסכאיי בבליי שושנביי דהאיי עלמאי ושאר אומייא וגו' (עזרא ד') וירשו את שמרון וישבו בעריה (מ"ב י"ז
<h2>ברייתא דסדר עולם רבה פרק כג</h2>
ויהי בארבע עשרה שנה למלך חזקיהו עלה סנחרב וגו'. ח' שנים בין גלות ראשונה לשני' וח' שנים שהה בן גלות שני' לשלישית ועוד שהה ח' שנים ועלה על יהודה לקיים מה שנאמר (שם ח') באת הראשון הקל ארצה זבולן וארצה נפתלי האחרון הכביד וגו'. אמר ר' יהושע בן קרחה טעות גדול טעה סנחרב אחרי הדברים והאמת האלה וגו' (דה"ב ל"ב) באותה שעה שלח תרתן לאשדוד. בשנת בא תרתן אשדודה וגו' (ישעיה כ') שטף עמונים ומואבים שהיו מסייעין אותו כשצר על שמרון ג' שנים לקיים מה שנאמר (שם י') ועתה דבר ה' לאמר בשלש שנים כשני שביר וגו' באותו שעה וישלך מלך אשור את רבשקה וגו' ויצא אליו אליקים בן חלקיהו אשר על הבית וגו' (שם ל"ו) ויבאו עבדי המלך חזקיה אל ישעיהו ויאמר אליהם ישעיהו וגו' הנני נותן בו רוח. ושמע שמועה וגו' מה שמועה שמע וישמע אל תרהקה מלך כוש וגו'. שטף שבנא הסוכן וסיעתו והלך לכוש ונטל חמדת כל הארצות ובא לו לירושלים לקיים מה שנאמר (שם מ"ה) יגיע מצרים וסחר כחם וגו'. יגיע מצרים זה חיל פרעה מלך מצרים וסחר כוש זה תרהקה מלך כוש. וסבאים אנשי מידה אלו חיילות שלהן. עליך יעבורו זו ירושלים. ולך יהי' כבר מושלמין לך. אחריך ילכו זה חזקיהו. בזיקים יעבורו זו בכירה ומנקיא. אליך ישתחוו ואליך יתפללו הן נותנין שבחו של הקב"ה בתוכך ואומרים אך בך אל וגו'. באותה שעה וישלח מלך אשור את תרתן ואת רבשקה וגו' ויקראו אל המלך וגו' (מ"ב י"ח) וישלח ישעיהו בן אמוץ וגו' זה הדבר וגו' את מי חרפת וגדפת וגו' ביד מלאכיך וגו' אני קרתי וגו' ויהי בלילה ההוא וגו' (שם י"ט). וכולן מלכים קשורי כתרים בראשיהן לפני מפלתו של סנחרב חלה חזקיהו ג' ימים ר' יוסי אומר יום ג' לחליו של חזקיהו היתה מפלתו של סנחרב ועמדה לו חמה כשם שעמדה לו לאחז שנא' (ישעיה ל"א) הנני משיב את צל המעלות וגו' בו ביום נסע סנחרב עשר מסעות בא על עיית וגו' עברו מעברה נדדה מדמנה וגו' צהלי קולך וגו' עוד היום בנוב לעמוד (שם י'). שתמצא אומר בו ביום נסע עשר מסעות. באחת עשרה ביובל בשנה הרביעית בשבוע עלה סנחרב וכן הוא אומר (שם ל"ז) וזה לך האות אכול השנה ספיח וגו' שעלה בפרס לפסח ולא יכלו לזרוע ואכלו ספיחים ובשנה השנית שחיס שגדעו הלגיונות האילנות ובשנה הרביעית זרעו וקצרו וגו' (שם) מלמד שלא נשתייר בשבוע אלא שנה אחת. לאחר מפלתו של סנחרב עמד חזקיה ופטר את האוכלוסים שבאו עמו בקולרין וקבלו עליהם מלכות שמים לקיים מה שנאמר (שם י"ט) ביום ההוא יהיו חמש ערים מדברות שפת כנען וגו' הלכו ובנו מזבח והיו מקריבין עליו עולות לשם שמים שנא' (שם ביום ההוא יהיה מזבח לה' וגו' והיו מתפללין ומשתחוין אל ירושלים שנא' (שם מ"ה) אליך ישתחוו ואליך יתפללו. קודם ביאתו של סנחרב סתם חזקיה את מימי גיחון שנא' (דה"ב ל"ב) ויועץ עם וגו' הוא חזקיה סתם את מוצא וגו' בן כ"ח שנה חזקיה במלכו וגו' (מלכים ב' י"ח
<h2>ברייתא דסדר עולם רבה פרק כד</h2>
בן י"ב שנה מנשה במלכו וגו (מ"ב כ"א בשנת כ"ב למנשה גלה מנשה לבבל ופסל של מיכה עמו שנא' (שופטים י"ח) ויקימו להם בני דן את הפסל וגומר עד יום גלות הארץ ובהצר לו חילה את פני ה' וגו' (דה"ב ל"ג). נמצא מנשה עשה תשובה ל"ג שנה לפני מיתתו בן כ"ג שנה אמון במלכו וב' שנים וגו' ויעש אמון הרע וגו' כי הוא אמון הרבה אשמה וגו' (שם) בער תורה מישראל. בן ח' שנים יאשיהו במלכו ול"א שנה מלך בירושלים וגו' (מ"ב כ"ב) בשנת י"ח שנה. אותה שנה נמצא ספר תורה בבית ה' ואותה שנה היא היתה תחילה של יובל ואותה שנה בדק יאשיהו את הבית הרי רי"ח שנה משבדקו יואש ועד שבדקו יאשיהו ולמה נבדק מהרה בימי יואש כי עתליה המרשעת בניה פרצו את בית ה' וגומר (דה"ב כ"ד) ואותה שנה עשה יאשיהו תשובה וכמוהו לא היה לפניו מלך אשר שב וגומר (מ"ב כ"ב). יאשיהו גנז הארון שנאמר ויאמר ללוים המבינים לכל ישראל הקדושים לה' תנו את ארון הקודש וגומר (דה"ב ל"ה). בימיו עלה פרעה נכה מלך מצרים וגומר וישלח אליו מלאכים לאמר מה לי ולך וגומר ולא הסב יאשיהו וגו' ויורו היורים למלך יאשיהו וגו' ויעבירוהו עבדיו וגומר (שם) ועליו קונן ירמיהו רוח אפינו משיח ה' נלכד בשחיתותם וגומר (איכה ד') ויקח כל העם וגומר (דה"ב ל"ו). בן כ"ג שנה יהואחז במלכו וג' חדשים מלך בירושלים ויאסרהו מלך מצרים וימלך מלך מצרים את אליקים אחיו וגו' (שם ל"ה) בן כ"ה שנה יהויקים במלכו. וי"א שנה מלך בירושלים וגומר (מ"ב כ"ז) נמצא יהויקים גדול מאחיו ב' שנים. בראשית ממלכות יהויקים בן יאשיהו מלך יהודה (ירמיהו כ"ו) אמר ירמיה הנביא לכל יהודה וירושלים כה אמר ה' צבאות אלהי ישראל שובו נא איש מדרכו הרעה ומרוע מעלליכם וגומר (שם כ"ה) שהוכיחן פעמים רבות ולא שמעו וחזר ונתנבא עליהם ואם לא תשמעו כה אמר ה' ונתתי את הבית הזה כשילה וגומר (שם כ"ו). בראשית ממלכת יהויקים בן יאשיהו מלך יהודה וגומר כה אמר ה' עשה לך מוסרות וגומר כה אמר ה' צבאות אלהי ישראל אנכי עשיתי את הארץ וגומר ואני נתתי את כל הארצות האל ביד נבוכדנצר מלך בבל עבדי וגומר ועבדו אותו וגומר והיה הגוי והממלכה וגומר (שם כ"ז) באותה שעה הרג יהויקים את אוריה שנאמר ויוציאו את אוריה ממצרים ויביאהו אל המלך יהויקים ויכהו בחרב וגו' (שם כ"ו). וכשם שנתנבא אוריה כך נתנבא ירמיה אלא אך יד אחיקם בן שפן וגו' (שם) אשר הי' דבר ה' אל ירמיהו הנביא על הגוים במצרים על חיל פרעה נכה וגו' (שם מ"ו). שנה ראשונה כבש נינוה שניה עלה וכבש את יהויקים ויהי לו יהויקים עבד ג' שנים וגו' (מ"ב כ"ד) ולא יסף מלך מצרים לצאת וגו' (שם) בשנת ארבע ליהויקים נתחתם גור דינן של ישראל לגלות ועל ירושלים לשתות את כוס יין החמה
<h2>ברייתא דסדר עולם רבה פרק כה</h2>
בשנת שלש למלכות יהויקים מלל יהודה בא נבוכדנצר מלך בבל על ירושלים ויצר עליה (דניאל א'). אפשר לומר כן והלא הוא מלך בשנת ד' ליהויקים ומה ת"ל בשנת ג' ליהויקים אלא שנת ג' למרדו. במקרא א' הוא אומר (ירמיה נ"ב) בשנת ז' ובמקרא א' הוא אומר (מ"ב כ"ד) בשנת ח' מה ת"ל שנת ז ומה ת"ל שנת ח'. שנת ח' משמלך ושנת ז' לכיבוש יהויקים. ויתן ה' בידו וגומר (דניאל א') ובמקום אחר הוא אומר קבורת חמור וגומר (ירמיה כ"ב) ובמקום אחר הוא אומר ויאסרוהו בנחשתים וגומר (דה"ב ל"ו) אלא מלמד שכיון שאסרו מיד מת באיסוריו והוציאו וגררו לקיים מה שנאמר (ירמיה כ"ב) סחוב והשלך וגו' והגלה את ירושלים ואת השרים וגומר עשרת אלפי גולה יהודים נפש שלשת אלפים וגומר ומבנימין ושאר שבטים ז' אלפים הכל גבורים עושי מלחמה (מ"ב כ"ד). ובי מה גבורה בבני אדם המהלכין בגולה ומה מלחמה עושין בני אדם הזקוקים בזיקין ונתונים בשלשלאות אלא הכל גבורי תורה שנא' (תהלים ק"ג) ברכו ה' מלאכיו גבורי כח וגומר. עושי מלחמה שהיו נושאין ונותנין במלחמתה של תורה שנא' (במדבר כ"א) על כן יאמר בספר מלחמות ה' את והב וגומר ומתוכן החרש והמסגר אלף (מ"ב כ"ד) חרש שאחד מדבר והכל שותקין. מסגר שהכל יושבין לפניו ולמידין ממנו כענין שנא' (ישעיה כ"ב) ופתח ואין סוגר וסגר ואין פותח. אילי הארץ (מ"ב כ"ב) אלו חורי יהודה ובנימין ועליהן הכ' אומר (ירמיה כ"ד) כה אמר ה' בתאנים הטובות האלה כן וגומר. בן ח' שנים יהויכין במלכו וג' חדשים ועשרה ימים מלך בירושלים (דה"ב ל"ו) ובמקום אחר הוא אומר (מ"ב כ"ד) בן י"ח שנה יהויכין במלכו וג' חדשים מלך בירושלים מה ת"ל ח' ומה ת"ל י"ח בן ח' כשמלך ומשמלך י"ח לכשנחתם גזר דין לגלות ועליו אמר נבוכדנצר מכלבא בישא גורא טבא לא נפיק. בחצי היובל גלה יהויכין בשנה הרביעית בשבוע וכן הוא אומר (דה"ב ל"ו) ולתשובת השנה שלח המלך נבוכדנצר ויבא בבלה עם כלי חמדת בית ה' ואלו הן כלי חמדת בית ה' זה הארון. וימלך מלך בבל את מתניה דודו ויסב את שמו צדקיהו. בן כ"א שנה צדקיהו במלכו וגומר (מ"ב כ"ד) ויהי בשנה ההיא בראשית ממלכת צדקיהו מלך יהודה בשנה הרביעית בחדש החמישי אמר אלי חנניה בן עזור הנביא וגומר כה אמר ה' צבאות לאמר שברתי את עול מלך בבל בעוד שנתים ימים אני משיב וגומר (ירמיה כ"ח) מי הטעה את חנניה נבואה שנתנבא ירמיה הנביא על עילם לעיניו שאמר כה אמר ה' הנני שובר את קשת עילם ראשית גבורתם (שם מ"ט). וימת חנניה הנביא בשנה ההיא בחדש הז' (שם כ"ח). ואלה דברי ספר אשר שלח ירמיהו הנביא מירושלים וגומר כה אמר ה' צבאות אלהי ישראל לכל הגולה וגומר בנו בתים ושבו וגומר קחו נשים והולידו בנים ובנות וגומר ודרשו את שלום העיר וגומר (שם כ"ט) ואומר לפי מלאת לבבל ע' שנה אפקוד אתכם וגומר (שם). בשנה הרביעית לצדקיהו ירד להקביל פני נבוכדנצר מלך בבל בבבל ושרים עמו וחזר ובא לו למלכותו לירושלים
<h2>ברייתא דסדר עולם רבה פרק כו</h2>
ויהי בשלשים שנה וגו' (יחזקאל א') היו שלשים שנה משנמצא ספר בית ה' ברביעי בחמשה לחדש וגו' היה היה דבר ה' וגו' (שם). ואבא אל הגולה תל אביב וגו' ואשב שם ז' ימים משמים בתוכם (שם ג') לאחר ז' ימים נאמר לי ואתה שכב על צדך וגו' ואני נתתי לך את שני עונם וגו' מלמד שהיו ישראל מכעיסין לפני הקב"ה משנכנסו לארץ ועד שיצאו ממנה ג' מאות וצ' שנה וכלית את אלה ושכבת על צדך הימני וגו' (שם ד') מלמד שהיו בית יהודה מכעיסין לפני הקב"ה משגלו עשרת השבטים ועד שחרבה ירושלים ארבעים שנה נמצאו כולם ד' מאות ול' שנה ויהי בשנה הששית בששה לחודש אני יושב בביתי וגו' (שם ח') מלמד שהיתה אותה שנה מעוברת. ותהי עלי שם יד ה' (שם) באותה שעה הראהו המקום ליחזקאל כבוד השכינה שמסתלק מתוך הבית. וישאו הכרובים את כנפיהם וירומו מעל הארץ וגו' (שם ואומר ויעל כבוד ה' מעל תוך העיר וגו' (שם י"א) אתה מוצא אותם עשר מסעות לשכינה ויהי בשנה השביעית בחמישי בד' לחודש באו אנשים מזקני ישראל וגו'. ויהי דבר ה' אלי לאמר בן אדם דבר אל זקני ישראל לאמר הלדרוש אותי וגו' התשפוט אותם וגומר (שם כ') באותה שעה כרת צדקיהו ברית את כל העם וגומר לשלח איש את עבדו וגו' וישבו אחרי כן וישובו וגומר ואומר העגל אשר כרתו לשנים ויעברו בין בתריו (ירמיה ל"ד) למרוד במקום שתמצא אומר אלו ואלו מתוך מרד. באותה שעה מרד צדקיהו במלך בבל והלך וסמך על מלכי מצרים. אלו גלו ג' גליות ואלו גלו ג' גליות. אלו עשו ג' שנים במצודה ואלו עשו ג' שנה במצודה. אלו אכלו בשר בנים ובנות ואלו אכלו בשר בנים ובנות וכן הוא אומר (יחזקאל כ"ג) בדרך אחותך הלכת ונתתי כוסי בידך וגו' בשנה הח' לצדקיהו בא חיל מלך בבל על ירושלים וגו' (ירמיה ל"ט) וחיל פרעה יצא ממצרים וגו' וחיל פרעה שטף עזה וחזר למצרים ויהי דבר ה' אלי בשנה הט' בעשירי בי' לחודש לאמר. בן אדם כתוב לך את שם היום סמך מלך בבל על ירושלים בעצם היום הזה (יחזקאל כ"ד) בי' בטבת בשנה העשירית בי' בי"ב לחדש היה דבר ה' אלי לאמר בן אדם שים פניך אל פרעה מלך מצרים והנבא עליו ועל מצרים כלה (שם כ"ט). אותו הזמן הנה חנמאל בן שלום דודך בא אליך לאמר קנה לך את שדי אשר בענתות כי לך משפט הגאולה לקנות. ויבא אלי חנמאל בן דודי בדבר ה' אל חצר המטרה ויאמר אלי קנה נא את שדי אשר בענתות אשר בארץ בנימין כי לך משפט הירושה ולך הגאולה קנה לך ואדע כי דבר ה' הוא (ירמיה ל"ב). ויהי בי"א שנה בראשון בז' לחודש היה דבר ה' אלי לאמר. בן אדם את זרוע פרעה מלך מצרים שברתי וגו' (יחזקאל ל'). ויהא בי"א שנה בשלישי באחד לחדש היה דבר ה' אלי לאמר בן אדם אמור אל פרעה מלך מצרים ואל המונו אל מי דמית בגדלך:
ויהי בי"א שנה באחד לחדש היה דבר ה' אלי לאמר בן אדם יען אשר אמרה צור על ירושלים האח נשברה דלתות העמים נסבה אלי אמלאה החרבה (שם ב"ו). בג' בתשרי אחר חורבן הבית נ"ב יום נהרג גדליה בן אחיקם בן שפן והיהודים אשר היו במצפה ושאר הפליטה הלכה למצרים וירמיה ובריך עמהן. ויהי בי"ב שנה בעשירי בחמשה לחדש לגלותינו בא אלי הפליט מירושלים לאמר הוכתה העיר (שם ל"ג). ויהי בי"ב שנה בי"ב חדש באחד לחדש היה דבר ה' אלי בן אדם שא קינה אל פרעה מלך מצרים ואמרת אליו כפיר גוים נדמית (שם ל"ב). ויהי בי"ב שנה בט"ו לחדש היה דבר ה' אלי לאמר בן אדם נהה על המון מצרים והורידהו (שם) אותה שעה הראה ליחזקאל שהכשדים והמצרים נדונין לבאר שחת. בשנת כ"ג לנבוכדנצר נתנה צור בידו ושטף את כל היהודים שהיו בעמון ומואב ובסביבות ארץ ישראל נפש ז' מאות מ"ה בשנת כ"ז לנבוכדנצר נתנה מצרים בידו נשא המונה ושלל שללה ובז ביזה והיתה שכר לחילו (יחזקאל כ"ט) והגלה ירמיה וברוך לבבל. בכ"ה שנה לגלותינו בראש השנה בעשור לחודש בי"ד שנה אחר אשר הוכתה העיר בעצם היום היתה עלי יד ה' ויבא אותי שמה (שם מ') אותו שעה הראה הקב"ה ליחזקאל במראה את תבנית הבית לעתיד לבא
<h2>ברייתא דסדר עולם רבה פרק כז</h2>
ויהי בשנה התשיעית למלך צדקיהו בעשירי בעשור לחודש בא נבוכדנצר וכל חילו על ירושלים ויצר עליה ויבנו עליה דיק סביב ותבא העיר במצור עד י"א למלך צדקיהו בחדש השביעי בט' לחדש ויחזק הרעב בעיר ולא הי' לחם לעם הארץ ותבקע העיר וכל אנשי המלחמה ברחו ויצאו מן העיר לילה דרך שער בין החומותים אשר על גן המלך וכשדים על העיר סביב וילכו דרך הערבה וירדפו חיל כשדים אחרי המלך וישיגו את צדקיהו בערבות יריחו וכל חילו נפוצו מעליו. ויתפשו את המלך ויעלו אותו אל המלך בבל רבלתה בארץ חמת וידבר אתו משפטים וישחט מלך בבל את בני צדקיהו וגם את שרי יהודה שחט ברבלתה ואת עיני צדקיהו עור ויאסרהו בנחשתים ויביאהו מלך בבל לבבל ויתנהו בית הפקודות עד יום מותו (ירמיה נ"ב). כל כ"ח יום היה מקרקר [קר] ושוע אל ההר וכן הוא אומר (מ"ב כ"ה) בחדש החמישי בז' לחדש היא שנת י"ט שנה למלך נבוכדנצר מלך בבל ובמקום אחר הוא אומר (ירמיה נ"ב) בעשור לחדש ואומר בשנת שמונ' עשרה למלך נבוכדנצר (שם) מה ת"ל י"ט ומת"ל י"ח אלא י"ט משמלך וי"ח לכבוש יהויקים מה ת"ל בז' לחדש (מ"ב כ"ה) ומה ת"ל בעשור (ירמיה נ"ב) ואם נאמר בעשור למה נאמר בז' אמור מעתה בז' נכנסו גוים להיכל ונטלו את הים ואת המכונות ואת העמודים והיו מרקדין בו שביעי שמיני ותשיעי עד שפנה היום שנאמר (שם ו') קדשו עליה מלחמה קומו ונעלה אוי לנו כי פנה יום כי ינטו צללי ערב. עם חשיכה הציתו בו את האור והיה נשרף בעשור לחודש. ועל אותו הדור הוא אומר כי ידעתי את יצרו וגומר ואומר כי אנכי ידעתי את מריך וגומר כי ידעתי אחרי מותי כי השחת וגומר (דברים ל"א). וכן בצדקיהו הוא אומר וגם במלך נבוכדנצר מרד אשר השביעו וגומר גם כל שרי הכהנים והעם הרבו למעול וגומר וישלח ה' אלהי אבותינו וגומר ויהיו מלעיבים במלאכי אלהים ויעל עליהם מלך בבל וגומר וכל כלי בית אלהים וגו' (דה"ב ל"ו) וישרוף את בית ה' ואת בית המלך וגומר (ירמיה נ"ב) ויגל השארית מן החרב אל בבל לכלות דבר ה' מפי ירמיה וגומר (דה"ב ל"ו). רבי יוסי אומר נ"ב שנת לא עבר איש ביהודה שנאמר (ירמיה ט') על ההרים אשא בלי ונהי ועל נאות מדבר וגומר רבי יוסי אומר ז' שנים נתקיים המקרא הזה בארץ ישראל גפרית ומלח שרפה כל ארצה וגומר (דברים כ"ט). ויכה אותם מלך בבל וימיתם ויגל יהודה מעל אדמתו נפש תתל"ב (ירמיה נ"ב) שלש גליות ארבעת אלפים ושש מאות ומבנימין ומשאר השבטים ז' אלפים גולה שגלו עם יהויכין
<h2>ברייתא דסדר עולם רבה פרק כח</h2>
ובשנת שתים למלכות נבוכדנצר ותתפעם רוחו ושנתו נהיתה עליו (דניאל ב') אפשר לומר כן אלא שמנה הכתוב שנים לחורבן הבית וחדשים לחורבן הבית וכן הוא אומר (ירמיה נ"ב) ויהי בל"ז שנה לגלות יהויכין מלך יהודה בשנים עשר חדש בכ"ה לחדש וגו' (ירמי' נ"ב ל"א) ובמקרא אחר הוא אומר (מ"ב כ"ה)בכ"ז מה ת"ל בכ"ה ומה ת"ל בכ"ז אלא בכ"ה מת שטנו נבוכדנצר ונקבר ובכ"ו הוציאו אויל מרודך וגררו בשביל לבטל גזירותיו לקיים מה שנאמר עליו (ישעיה י"ד) ואתה השלכת מקברך כנצר נתעב וגו' ובכ"ז הוציאו ליכניה. בו בפרק מת צדקיהו וספדו עליו ווי דמית מלכא צדקיהו שתי שמרייא דכולהון דרייא לקיים מה שנאמר (ירמיה ל"ד) בשלום תמות וגו'. כשתמצא אומר כל שהוא בטובה אל יתיאש מן הרעה וכל שהוא ברעה אל יתיאש מן הטובה מנין מיהויכין וצדקיהו. נבוכדנצר מלך מ"ה שנה אויל מדורך בנו כ"ג ובלשצר בנו ג' בשנת חדא לבלשצר מלך בבל דניאל חלם חזא וגו' (דניאל ז'). בשנת ב' למלכות בלשצר חזון נראה אלי אני דניאל וגו' (שם ח') בשנת ג' למלכות בלשצר וגו' בלשצר מלכא עבד לחם רב וגו' בלשצר אמר בטעם חמרא וגומר באדין היתיו וגו' אשתיו חמרא וגו' בה שעתא נפקו אצבעין די יד אנש וגומר אדין מלכא זיווהי שנווי וגו' (שם ה') ויקרא אריה על מצפה ה' וגו' משא דומה אלי קורא משעיר וגומר אמר שומר וגו' (ישעיה כ"א) מי הוא שומר זה הקב"ה שנאמר הנה לא ינום ולא יישן וגו' ה' ישמרך מכל רע וכל המזמור (תהלים קכ"א) מה משמר שלא תכנס אימה באומה ומלכות במלכות אפילו כחוט השערה אלא מלכות וכו' שהגיע זמנה ליפול ביום נופלת ביום בלילה נופלת בלילה וכן הוא אומר (יחזקאל ל') ונוף צרי יומם ובתחפנחס חשך היום ואומר (דניאל ה') ביה בליליא קטיל בלשצר מלכא כשדאה ודריוש מדאה קביל מלכותא כבר שנין שתין ותרתין. מה ת"ל כבר שנין שתין ותרתין א"א יום שנכנס נבוכדנצר להיכל בימי יהויכין נולד שטנו והוא דריוש. יום שמשחו את יהוא ברמות גלעד משחו את חזאל שטנו. הרי שבעים שנה משמלך נבוכדנצר ע' חסר אחת משכיבש יהויקים ועוד שנה אחת לבבל עמד דריוש והשלימה בשנה אחת לדריוש בן אחשורוש מזרע מדי וגו' (שם ט') אי אתה מוצא שנה למדי בכתובים אלא זו בלבד וכן ירמיה אמר להם לישראל ופן ירך לבבכם ותיראו בשמועה הנשמעת בארץ (ירמיה נ"א) זו של בלשצר ובאה בשנה השמועה זו של דריוש אחריו בשנה השמועה והיתה בבל צבי וגומר (ישעיה י"ג). וחמס בארץ על ירושלים מושל זה כורש הפרסי ואני בשנת א' לדריוש המדי עמדי למחזיק ולמעוז לו ועתה אמת אגיד לך והנה עוד ג' מלכים עמדים לפרס (דניאל י"א) זה כורש ואחשורוש דריוש שבנה את הבית ומה ת"ל רביעי רביעי למדי ויהי דניאל עד שנה אחת וגו' (שם א') בו בפ' נאמר לו בתחלת תחנונים יצא דבר וגו' שבועים שבעים וגו' ותדע ותשכיל וגו' (שם ט') שבועים שבעה אלו שעשו בגולה ועלו. ושבועים ששים ושנים אלו שעשו בארץ ושבוע אחד מקצתו עשו בארץ ומקצתו חוצה לארץ ואחר [השבעים ששים ושנים] (השבוע שנא') יכרת והגביר ברית לרבים וגו'. ר' יוסי אומר שבועים שבעים משחרב בית ראשון ועד שחרב בית אחרון שבעים לחרבנו וארבע מאות ועשרה לבנינן ומה ת"ל שבועים שבעים אלא שהיתה גזירה גזורה קודם לשבעים שנה. וכן הוא אומר (בראשית ה') והיו ימיו ק"כ שנה ואומר (שם י') בשנת ת"ר שנה לחיי נח וגו' אפשר לומר כן אלא שהיתה גזירה גזורה קודם לק"כ שנה וכן הוא אומר (ישעיה ז') בעוד ס"ה שנה יחת אפרים מעם ואותה שנה שנת ד' לאחז היתה איפשר לומר כן אלא שהיתה גזירה גזורה מימי עמוס שנתים לפני הרעש שנאמר כה אמר עמוס בחרב ימות ירבעם וישראל גלה יגלה מעל אדמתו (עמוס ז
<h2>ברייתא דסדר עולם רבה פרק כט</h2>
ובשנת אחת לכורש מלך פרס לכלות דבר ה' מפי ירמיה העיר וגומר כה אמר כורש מלך פרס וגומר מי בכם מכל עמו וגו'. ויקומו ראשי האבות וגו' מלבד עבדיהם וגומר (עזרא א') ארבע רבוא בכלל ופרט אינן אלא ל' אלף וג' מאות וששים וי"ב אלף היכן הם אלא אלו שעלו משאר השבטים ויכינו את מזבח על מכונותם וגומר ויתנו כסף לחוצבים וגו' (שם ג') כורש מלך ג' שנים מקוטעות ובמלכות אחשורוש בתחלת מלכותו וגומר באדין בטילת עבידת בית ה' (שם ד') בשנת ג' למלכו עשה משתה וגו' (אסתר א') כל ארבע שנים היתה אסתר מוטמנת בשושן הבירה ותלקח אסתר אל המלך וגומר (שם ג') כל ה' שנים הי' המן כונס שלל למרדכי בחדש הראשון הוא חדש ניסן וגומר (שם). בי"ג בניסן כתב המן את הספרים להשמיד להרוג וגו' (שם) בט"ו בניסן נכנסה אסתר לפני המלך בי"ו בניסן תלו את המן בכ"ג בסיון כתב מרדכי ספרים להשיב ספריו של המן (שם ח') בי"ג באדר ויכו היהודים בכל אויביהם וגומר והרגו בשושן חמש מאות איש (שם ט') ותלו את עשרת בני המן על אשר כתבו שטנה על יושבי יהודה וירושלים. ביום ההוא בא מספר ההרוגים וגו' ובאותו הזמן לשנה הבאה נאמר ותכתוב אסתר המלכה בת אביחיל וגו' (שם). הרי הוא אומר כי לפי מלאות לבבל ע' שנה אפקוד אתכם (ירמיה כ"ט) למלאות וכו'. לחרבות ירושלים ע' שנה (דניאל ט'). נ"ב שנה לאחר חורבן הבית עשו ישראל במלכות כשדים ונפקדו ועלו. ג' של כורש וי"ד של אחשורוש וב' של דריוש ובשנת ב' לדריוש נבנה הבית. וכן זכריה אמר (זכריה א') ויען מלאך ה' וגומר ואמר ה' צבאות עד מתי אתה לא תרחם את ירושלים וגומר אשר זעמת זה ע' שנה. כל ארבע שנים הי' הבית נבנה שנא' (עזרא ו') ושציא ביתא דנא וגומר ובאותו הזמן לשנה הבאה עלה עזרא מבבל וגלות אחרת עמו שנא' (שם י') הוא עזרא עלה מבבל וגומר ויעלו מבני ישראל אל ירושלים בשנת ז' לארתחשסתא המלך. ויבא ירושלים בחדש החמישי היא שנת השביעית למלך. כי באחד לחדש הראשון וגומר כי עזרא הכין לבבו וגומר (שם) ובא והבדיל את ישראל מן הנשים הנכריות
<h2>ברייתא דסדר עולם רבה פרק ל</h2>
דברי נחמיה בן חכליה וגו' (נחמיה א') י"ב שנה עשה בארץ ישראל מתקן בחומה ומשיב את ישראל איש לעירו ולאחוזתו. וכן הוא אומר (שם י"ג) ובכל זה לא הייתי בירושלים כי אם בשנת ל"ב לארתחשסתא המלך ואבוא אל ירושלים. משנת כ' עד ל"ב י"ב שנה הרי הוא אומר (עזרא ו ח) ושבי יהודאי בניין ומצלחין וגו' ואין אתה מוצא לפרס מלכים אלא ב' כורש ודריוש ולמדי ב' דריוש ואחשורוש. אלא הוא כורש הוא דריוש הוא ארתחשסתא לפי שכל המלכים נקראת ארתחשסתא. כל שני מלכי מדי ופרס (ר"ז) [נ"ב] שנה וישבו הכהנים והלוים והשוערים והמשררים מן העם והנתינים וכל ישראל וגו' (נחמיה ז') ויאספו כל העם כאיש אחד וגו' (שם ח') ואומר ויעשו כל הקהל הבאים מן השבי סוכות וישבו בסוכות כי לא עשו מימי יהושע וגו' (שם) אפשר לומר כן אלא מקיש ביאתן בימי עזרא לביאתן בימי יהושע מה בימי יהושע נתחייבו במעשרות ובשמיטין וביובלות קידשו ערי חומה והיו ששין ושמחין לפני המקום ב"ה אף ביאתן בימי עזרא נתחייבו במעשרות שמיטין ויובלות וקידשו ערי חומה והיו ששין ושמחין שנא' (שם) ותהי שמחה גדולה מאד וכן הוא אומר (דברים ל') והביאך ה' אלהיך אל הארץ אשר ירשו אבותיך וירישתה וגו' מקיש ירושתך לירושת אבותיך מה ירושת אבותיך בחידוש כל הדברים הללו אף ירושתך בחידוש כל הדברים הללו. אי יכול תהיה לכם ירושה שלישית ת"ל וירשתה ראשונה ושניה יש לכם שלישית אין לכם והצפיר והשעיר מלך יון וגו' הוא המלך הראשון (דניאל ח') ועמד מלך גבור וגו' ובעמדו תשבר וגו' (שם י"א) הוא אלכסנדרוס מוקדון שמלך י"ב שנה. עד כאן היו הנביאים מתנבאים ברוח הקדש מכאן ואילך הט אזנך ושמע דברי חכמים שנא' (משלי כ"ב) כי נעים כי תשמרם בבטנך. להיות בה' מבטחך. ונאמר (שם) הלא כתבתי לך שלישים וגו'. להודעך קושט וגו' וכן הוא אומר (דברים ל"ב) שאל אביך ויגדך זקניך ויאמרו לך יכול זקני השוק ת"ל ויאמרו לך הא למדת זקן זה שקנה חכמה. ר' יוסי אומר מלכות פרס בפני הבית ל"ד שנה. מלכות יון ק"פ. מלכות בית חשמונאי ק"ג. מלכות הורדוס ק"ג. מכאן ואילך צא וחשוב לחורבן הבית ובגולה היו כותבין בשטרות למנין יוונים. אלפא ואלו הן שמונה מלכי יון אלכסנדרוס מוקדון פירטן שלימן סליקס סנטרוק אנטיוך אנטיוכס גסקלגס מפולמוס של אסוירוס עד פולמוס של אספסינוס פ' שנה. אלו בפני הבית. מפולמוס של אספסינוס עד פולמוס של טיטוס ב"ד. ומפולמוס של טיטוס עד מלחמת בן כוזיבא ט"ז שנה ומלחמות בן כוזיבא ב' שנים ומחצה נ"ב שנה אחר חורבן הבית היה. ר' יוסי אומר מגלגלין זכות ליום זכות וחובה ליום חובה שנמצאת אומר כשחרב הבית בראשונה אותו היום מוצאי שבת היה ומוצאי שביעית הית' ומשרתו של יהויריב היתה ותשעה באב היה וכן שניה ובזה ובזה הלוים עומדים על דוכנן ואומרים שירה ומה שירה אומרים וישב עליהם את אונם וגו' (תהלים צ"ד). בחדש הרביעי בט' לחודש הובקעה העיר (ירמיה נ"ב) בראשונה. ובשני' בי"ז בו. ברוך ה' אלהי ישראל מן העולם ועד העולם ואמר כל העם אמן הללויה ברוך ה' אלהים אלהי ישראל עושה נפלאות לבדו וברוך שם כבודו לעולם וגו' (תהלים ע"ב). והוא מהשנא עידניא וזמניא וגומ' (דניאל ב') עידניא זו עידנא של סדום וזמניא זמנה של ירושלים תבנה בקרוב ואמרו אמן. מהעדא מלכין זה יהויקים. ומהקם מלכין זה נבוכדנצר מלך בבל. יהב חכמתא לחכימין זה משה רבינו אבי החכמה ואבי התבונה. ומנדעא ליודעי בינה זה יהושע בן שנא' (דברים ל"ד) ויהושע בן נון מלא רוח חכמה. ד"א חכמתא לחכימין זה יוסף הצדיק שנא' (בראשית מ"א) אין נבון וחכם כמוך. ומנדעא ליודעי בינה זה דניאל וחביריו דכתב (דניאל ב') באדין לדניאל בחזוא די ליליא רזא גלי והוא גלי עמיקתא ומסתרתא וגו'. עמיקתא זה עומק המרכבה. דמסתרתא זה מעשה בראשית ידע מה בחשוכא זו מתן פורענותן של רשעים בגיהנם. ונהורא עמיה שרי זה מתן שכרן של צדיקים לעתיד לבוא. ד"א יהב חכמתא לחכימין זה יהושע בן נון שנא' ויהושע בן נון מלא רוח חכמה. ומנדעא ליודעי בינה זה ירמיהו שנא' (ירמיה א') בטרם אצרך בבטן ידעתיך וגו' יכול בעתו ת"ל זה ספר תולדות אדם מלמד שהראהו הקב"ה לאדם הראשון דור דור ומנהיגיו דור דור ונביאיו דור דור ודורשיו דור דור וחכמיו דור דור ופרנסיו דור דור ושופטיו. חכמי דור דור נביאי דור דור צדיקי דור דור מספר שמותיהן מנין ימותיהן חשבון שעותיהן סכום פסיעותיהן שנא' (איוב י"ד) כי אתה צעדי תספור וגו'. ואומר (שמואל ב' ז') ותקטן זאת בעיני ה' אלהים וגו' ואומר גלמי ראו עיניך וגו' (תהלים קל"ט) ואומר ולי מה יקרו ריעך אל וגו' אספרם מחול ירבון (שם):
סליקא לה תניא דסדר עולם רבא