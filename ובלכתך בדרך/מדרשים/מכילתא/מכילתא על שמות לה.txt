<h1>מכילתא על שמות לה</h1>

<h2>פסוק א</h2>
<h3>א.</h3>
ויקהל משה וגו' למה נאמרה פרשה זו. לפי שהוא אומר ועשו לי מקדש (שמות כה) שומע אני בין בחול בין שבת. ומה אני מקיים מחלליה מות יומת בשאר כל מלאכות חוץ ממלאכת המשכן. [או אינו אף במלאכת המשכן.] ומה אני מקייים ועשו לי מקדש בשאר כל הימים חוץ מן השבת. או אף בשבת והדין נותן. ומה עבודה שאינה באה אלא מכח המכשירין הרי היא דוחה שבת. מכשירי עבודה שאין באה אלא מכחן אינו דין שידחו את השבת. כגון שנטל קרנו של מזבח או שנפגמה הסכין שומע אני יתקנם בשבת. תלמוד לומר ויקהל משה וגו'. בחול ולא בשבת.
ויאמר אליהם
<h3>ב.</h3>
אלה הדברים וגו' רבי אומר להביא שלשים ותשע מלאכות שאמר להם משה על פה.
ששת ימים תעשה מלאכה וכתוב אחד אומר ששת ימים תעבוד. בזמן שישראל עושין רצונו של מקום מלאכתן נעשית על ידי אחרים. וכשאינן עושין רצונו של מקום מלאכתן נעשית על ידי עצמן.
וביום השביעי שלא יהו ישראל אומרים הואיל ומותרים בעשית מלאכה בבית המקדש נהיה מותרין בגבולין. תלמוד לומר וביום השביעי.
<h2>פסוק ב</h2>
<h3>ג.</h3>
יהיה לכם קדש ולמקום חול. וכל העושה בו מלאכה יומת. (ולא בו ובחברו. והרי שחל יום הכפורים להיות ערב שבת ועשה מלאכה בין השמשות שומע אני יהא חייב. תלמוד לומר כל
<h3>ד.</h3>
העושה בו מלאכה יומת ולא בו ובחברו).
<h2>פסוק ג</h2>
<h3>ה.</h3>
לא תבערו אש וגו' [למה נאמר] לפי שהוא אומר בחריש ובקציר תשבות (שמות לד). שבות מחריש בשעת הקציר (שבות מערב שביעית לשביעית. אין לי אלא) שהוא שובת מערב שביעית לשביעית. יכול כן ישבות מערב שבת (לערב שבת) [לשבת]. ועוד קל וחומר ימה שביעית שאין חייבים עליה לא כרת ולא מיתת בית דין הרי הוא שובת מערב שביעית לשביעית. שבת שחייב עליו כרת ומיתת בית דין דין הוא שישבות מערב שבת שבת. (או)[ולא] יהיה רשאי להדליק לו נר או להטמין לו את החמין או לעשות לו מדורה. תלמוד לומר לא תבערו אש בכל מושבותכים ביום השבת. ביום השבת אי אתה מבעיר אבל אתה מבעיר מערב שבת לשבת.
<h3>ו.</h3>
דבר אחר לא תבערו אש בכל מושבותיכם [למה נאמר] לפי שנאמר אש תמיד וגו' (ויקרא ו). שומע אני בין בחול בין בשבת. ומה אני מקים מחלליה מות יומת בשאר כל מלאכות חוץ מן המערכה. [או אינו אלא אף המערכה.] ומה אני מקים לא תכבה כל הימים חוץ מן שבת. תלמוד לומר לא תבערו אש בכל מושבותיכם [בכל מושבותיבם] אי אתה מבעיר אבל אתה מבעיר בבהמ"ק. אמר אחד מתלמידי רבי ישמעאל הרי הוא אומר לא תבערו. למה נאמר לפי שהוא אומר וכי יהיה באיש חטא וגו' (דברים כא). שומע אני בין בחול בין בשבת. ומה אני מקיים מחלליה מות יומת בשאר (כל המיתות) [המלאכות] חוץ ממיתת בית דין. או אינו אפילו במיתת בית דין ומה אני מקיים (ותלית אותו על עץ) בשאר כל הימים חוץ מן השבת. תלמוד לומר לא תבערו אש (וגו). שרפה בכלל היתה ויצאת ללמד. מה שרפה שהיא אחת ממיתות בית דין אינה דוחה את השבת. אף כל שאר מיתות בית דין לא ידחו את השבת.
<h3>ז.</h3>
רבי (יונתן) [נתן] אומר לא תבערו אש למה נאמר. לפי שנאמר ויקהל משה שומע אני לא יהא חייב עד שיעבור על שלשים ותשע אבות מלאכות. תלמוד לומר בחריש ובקציר. עד שיעבור על שתים ואם לאו אינו חייב. תלמוד לומר לא תבערו הבערה היתה בכלל ויצאת ללמד. אלא מה הבערה מיוחדת שהיא אחת משלשים ותשע אבות מלאכות חייב עליה אף כל שאר שלשים ותשע אבות מלאכות חייב עליה בפני עצמה.
<h3>ח.</h3>
רבי (נתן) [יונתן] אומר לא תבערו אש למה נאמר. לפי שהוא אומר (ויקהל משה) שומע אני יהא רשאי להדליק (לו) את הנר (ולהטמין לו את החמין) לעשות (לו) מדורה. תלמוד לומר לא תבערו אש ביום השבת. ביום השבת אי אתה מבעיר אבל אתה מבעיר ביום טוב.