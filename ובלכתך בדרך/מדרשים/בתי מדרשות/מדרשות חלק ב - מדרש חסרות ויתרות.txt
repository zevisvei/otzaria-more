<h1>מדרשות חלק ב - מדרש חסרות ויתרות</h1>

<h2>פרשת בראשית</h2>
<h3>א</h3>
(א א) כל ראשית וראשון יתיר ולמה לפי שהקדוש ברוך הוא ראש לכל וברא את עולמו בלא שיתוף:
<h3>ב</h3>
(שם) כל אלקים שבתורה חסר למה של הקדוש ברוך הוא חסר לפי שאינו מדקדק על בריותיו ושל דיינים עד האלקים יבא דבר שניהם (שמות כב ח) למה חסר שאינן מוציאין דין לאמתו ושל מלאכים ויריעו כל בני אלקים (איוב לח ז) למה חסר לפי שאינו דין שיהא של הקדוש ברוך הוא חסר ושל מלאכיו מלא:
<h3>ג</h3>
(א ב) וחשך כל חשך שבמקרא חסר וי"ו וחושך אי זה מקמו (איוב לח יט) מלא כתיב ששם בית גנזיו של חשך וכן הוא אומר ישת חשך סתרו סביבותיו (תהלים יח יב):
<h3>ד</h3>
(א ג) ויאמר כל לשון אמ' באל"ף במ"ה בר מן חד ולעמשא תמרו (שמואל ב יט יד):
<h3>ה</h3>
(א ד) כל וירא שבמקרא יותר אל"ף ולמה שהקדוש ברוך הוא רואה ראיות הרבה יתירות אלא אם ביקש אדם לעבור על עבירה ולא ספקה אין הקדוש ברוך הוא חושב לו שנאמר (תהלים סו יח) און אם ראיתי בלבי ואומר (איוב יא יא) וירא און ולא יתבונן:
<h3>ו</h3>
(א ה) כל בקר שבמקרא חסר למה שאין בוקרנו של עולם הזה בקר עד שיבא [בוקר של] העולם הבא שנאמר (ישעי' כא יב) אמר שומר אתא בקר וגם לילה:
דבר אחר למה בקר חסר שלא לן אדם ביקר עד שנחשב כבקר שנאמר (תהלים מט יג) אדם ביקר בל ילין נמשל כבהמות נדמו:
דבר אחר למה בקר חסר שאדם צריך לבקר מעשיו בכל שעה:
<h3>ז</h3>
(א ז) ויעש כל עשיה שבמקרא בשי"ן במ"ח בר מן חד בסמ"ך ועסותם רשעים כי יהיו אפר תחת כפות רגליכם (מלאכי ג כא) שהכל שלא בכעס חוץ מדינן של רשעים:
<h3>ח</h3>
(א יד) ויאמר אלקים יהי מאורות מארת חסר שני ווי"ן למה אמר ר' יוחנן בתחלה לא נברא להאיר אלא גלגל חמה בלבד לכך כתיב מארת חסר:
ר' אומר בשם ר' חנינה בתחלה לא נברא להאיר אלא גלגל חמה בלבד יהי מארת כתיב אם כן למה נבראת לבנה אלא צפה הקדוש ברוך הוא שאומות העולם עתידין לעמוד ועושין אותן אלהות אמר הקדוש ברוך הוא מה אם בשעה שהן שנים והן מכעיסין זה את זה אומות העולם עושין אותן אלהות אלו היה אחד על אחת כמה וכמה:
ר' יוחנן אמר בתחלה לא נברא להאיר אלא גלגל חמה בלבד לכך כתיב מארת ולמה נבראת לבנה אלא לקדש בה ראשי חדשים וראשי שנים וכן הוא אומר (תהלים קד יט) עשה ירח למועדים:
ר' שילא דכפר תמרתא בשם ר' יוחנן אף על פי שעשה ירח למועדים שמש ידע מבואו משמש ידע מבואו מכאן שאין מונין ללבנה אלא אם כן שקעה החמה וסטיה חבר בר ברכיה אומר כתיב ויסעו מרעמסס בחדש הראשון בחמשה עשר יום לחדש (במדבר לג ג) ואם ללבנה את מונה עד כדין לית בה אלא ארבעה עשר מושקעין לפי שאין הלבנה נראית אלא אחר קדושה ביום אלא מכאן שאין מונין ללבנה [אלא משתשקע החמה]:
<h3>ט</h3>
(א כא) התנינים ג' חסירין יו"ד האחרון ויברא אלקים את התנינם הגדולים חסר י' האחרון למה לפי שלא נשתייר אלא הזכר בלבד והנקיבה מלוחה ומתוקנת לעתיד לבא לצדיקים וסירס את הזכר התנינים זה לויתן וכן הוא אומר (ישעיה כז א) ביום ההוא יפקוד יי בחרבו הקשה והגדולה והחזקה על לויתן נחש בריח ועל לויתן נחש עקלתון והרג את התנין אשר בים וישליכו איש מטהו ויהי לתנינם (שמות ז יב) חסר י' שאף על פי שעשו החרטומים מטיהם תנינם לא שהו בארץ אלא מיד (מבלע) ויבלע מטה אהרן את מטותם חמת תנינם יינם (דברים לב לג) חסר י' למה לפי שאין התנינים אלא אותו שאין לו לחש שנאמר (ירמיה ח יז) נחשים צפעונים [אשר אין להם לחש]:
<h3>י</h3>
(א לא) כל דברי בראשית לא נאמר בהן ה' אלא עד יום הששי מלמד שהקדוש ברוך הוא התנה עם מעשה בראשית חמשה דברים על האש שלא תזיק לאברהם אבינו באור כשדים ולחנניה מישאל ועזריה בכבשן האש ועל הים שיבקע לישראל ועל האריות שלא יזיקו לדניאל כשהושלך לגוב אריות ועל האתון במעשה דבלעם ועל העורבים שיכלכלו את אליהו דבר אחר הששי אמר הקדוש ברוך הוא אם אין ישראל מקבלים את התורה בששה בחדש אני מחזיר אתכם לתוהו ובוהו:
<h3>יא</h3>
(ב ד) כל תולדות חסר' חוץ מן ב' מלאים אלה תולדות השמים ואלה תולדות פרץ (רות ד יח) [אלה תולדות] השמים למה לפי שברא הקדוש ברוך הוא את עולמו במליאותו ואותן שחסרין ו' למה כנגד ו' דברים שנחסר עולמו מבריאתו ואילו הן קומתו של אדם הראשון וחייו וזיוו ופרי הארץ וקילקול המאורות ועבודת האדמה אלה תולדות פרץ [למה] מלא לכשיבא משיח בן פרץ יחזרו אילו ו' דברים למקומן קומה מנין שנאמר (הושע יד ז) ילכו יונקותיו וגו' חייו מנין שנאמר (ישעיה סה כב) לא יבנו ואחר ישב וגו' זיוו מנין שנאמר (דניאל יב ג) והמשכילים יזהירו כזוהר הרקיע וגו' פרי הארץ מנין שנאמר (תהלים עב טז) יהי פיסת בר בארץ קילקול המאורות שנאמר (ישעיה ל כו) והיה אור הלבנה כאור החמה וגו' עבודת האדמה מנין שנאמר (שם שם כד) והאלפים והעירים וגו' ואלה תולדות עשו (בראשית לו ט) ואלה תולדות ישמעאל (שם כה יב) למה חסרין ב' ווי"ן לפי שאין זכות אבות נזכרת להן לעתיד לבא:
<h3>יב</h3>
(ב ו) ואד יעלה ואד כתיב חסר י' דוגמת ואיד נכון לצלעו (איוב יח יב) שכשהענן עולה וממטיר שובר זרועות מפקיעי שערים:
<h3>יג</h3>
(ב ז) וייצר יי אלקים מלמד שיש בו שני יצרים באדם יצר טוב ויצר רע:
<h3>יד</h3>
(ב כ) ויקרא האדם שמות תשעה מלאים בתורה וזה אחד מהן ולמה מלמד שקרא אדם שמות לכל בהמות ולחיה ולעופות ולדגים ולשרצים וליתושין ולפרעושין ולצרעין ולזבובין ולארצות ולעפרות זהב וכסף ולמטלות נחשת וברזל ועופרת ולכל בריות שבעולם:
ויקרא להן שמות כשמת אשר קרא להן אביו (בראשית כו יח) בנוהג שבעולם אדם בונה בית וקורא לו שם ועומד בנו ומחדש בו דבר מחדש לו שם אחר אבל הצדיקים אינן כן בא וראה כשחפר אברהם בארות אלו קרא להן שם קנאו בו פלשתים וסתמו פלשתים אותם בימי יצחק שנאמר (שם שם טו) וכל הבארות אשר חפרו וגו' ואף על פי שחזר עליהם יצחק וחפרן לא חידש להן שם אלא קרא אותם כשמות אשר קרא להם אביו מה שכר נתן לו שכל האבות נשתנו שמותם אברם ולבסוף אברהם וכן יעקב ולבסוף ישראל אבל יצחק מתחלה עד שלא נולד קרא הקדוש ברוך הוא את שמו יצחק שנאמר (שם יז יט) אבל שרה אשתך יולדת לך בן וקראת את שמו יצחק ולא נשתנה שמו לדורות:
למה נקרא שמו יצחק לפי כשאמר הקדוש ברוך הוא לאברהם ולשרה שהוא פוקדן בבן עשו את הדבר צחוק באברהם כתיב (שם שם יז) ויפל אברהם על פניו ויצחק ובשרה כתיב (שם יח יב) ותצחק שרה אמר להם הקדוש ברוך הוא עשיתם את הדבר צחוק אף הבן שנולד לכם אין נקרא שמו אלא צחוק שנאמר (שם יז יט) וקראת את שמו יצחק וכן הוא אומר (שם כא ג ו) ויקרא אברהם את שם בנו הנולד לו וגו' ותאמר שרה צחק עשה לי אלקים:
דבר אחר למה נקרא שמו יצחק אלא שהכל לפי ענינו יו"ד כנגד עשרה נסיונות שנתנסה אברהם אבינו צא"ד כנגד תשעים שנה תלד (שם יז יז) חי"ת שמונה כנגד שנמול לשמונת ימים שנאמר (שם כא ד) וימל אברהם את יצחק בנו בן שמונת ימים קו"ף מאה כנגד שהיה אברהם בן מאת שנה שנאמר (שם כא ה) ואברהם בן מאת שנה:
וזה אחד מחמשה בני אדם שנקראו להן שמות עד שלא נולדו ישמעאל ויצחק ושלמה ויאשיהו והמלך המ' [המשיח]:
ישמעאל מנין שנאמר (שם טז יא) ויאמר לה הנך הרה וילדת בן וקראת שמו ישמעאל נקרא שמו עד שלא נולד:
דבר אחר ישמעאל ששמע הקדוש ברוך הוא תפלת אברהם שהתפלל אל האלקים בשבילו שנאמר (שם יז יח) ויאמר אברהם אל האלקים לו ישמעאל יחיה לפניך השיבו הקדוש ברוך הוא ולישמעאל שמעתיך (שם שם כ):
דבר אחר ולישמעאל בשביל עשרה דברים שעתידין בני ישראל לחדש באחרית הימים:
שלמה מנין שנאמר (דברי הימים א כב ט) הנה בן נולד לך וגו' כי שלמה יהיה שמו ולמה נקרא שמו שלמה ששלמה מלאכת הקדש בימיו על ידו שנאמר (מלכים א ז נא) ותשלם כל המלאכה אשר עשה לכך שלמה כתיב בה"י ולא נתן בו ו"ו אחר ל':
דבר אחר למה נכתב בה' ולא נתן בו ו"ו אחר ל' אלא שלא עמד בצדקתו מראשיתו ועד אחריתו בזקנתו מה נאמר בו (מלכים א יא ד) ויהי לעת זקנת שלמה נשיו הטו את לבבו אחרי אלקים אחרים ולא היה לבבו שלם עם יי אלקיו כלבב דוד אביו (וגו') אז יבנה שלמה (מזבח) [במה] לכמוש וכן לנשיו הנכריות (שם שם ז) מה נאמר בו (שם שם ט) ויתאנף יי בשלמה כי נטה לבבו מה נאמר בו (שם שם יא) יען אשר היתה זאת עמך איזה היא זאת זו תורה כענין שנאמר (דברים ד מד) וזאת התורה אשר שם וגו' היתה זאת עמך היכן היתה אלא שהמלך כותב לו ספר תורה לעצמו במשנה תורה כענין שנאמר (שם יז יט) והיתה עמו וקרא בו אחר כל אלו לא שמרת בריתי וחקתי אשר צויתי עליך מה ענשו קרע אקרע הממלכה מעליך ונתתיה לעבדך (מלכים א יא יא) ובשביל כבוד ירושלם לא בטלה המלכות ממנה מה נאמר (שם שם כט לב) ויהי בעת ההיא וירבעם יצא מירושלם וימצא אותו אחיה השילני הנביא [וגו'] ויתפש אחיה [וגו'] ויאמר לירבעם קח לך עשרה קרעים אך את כל הממלכה לא אקרע למען דוד עבדי ולמען ירושלם אשר בחרתי כשמת שלמה ונחלקה מלכות בית דוד מה נאמר בו (דברי הימים ב יב יג) בן ארבעים ואחת שנה רחבעם במלכו ושבע עשרה שנה מלך בירושלם העיר אשר בחר יי לשום שמו שם וכי עד עכשיו לא למדנו שירושלם עיר הקדש בחר יי בה אלא בשביל כבוד ירושלם ניתנה מלכות לרחבעם בן שלמה וכן הוא אומר (מלכים א יד כא) ורחבעם בן שלמה מלך ביהודה ומה צורך לכך אם תאמר בא להודיענו שלא מלך רחבעם אלא על יהודה בלבד הרי כבר נאמר קודם לכאן (דברי הימים ב י יז) ובני ישראל הישבים בערי יהודה וימלך עליהם רחבעם ומה זה שהוא אומר ורחבעם בן שלמה מלך ביהודה (אינו אלא) אלא אינו כדי רחבעם בן שלמה למלוך ואפי' על יהודה והרי עוד ניתוסף לו שבט בנימין שנאמר (דברי הימים ב יא יב) ויהי לו יהודה ובנימן וכשם שלא עמד שלמה בצדקתו מראשו ועד סופו [כך גם הוא לא עמד בצדקתו מראשו ועד סופו] שנאמר (שם יב א) ויהי כהכין מלכות רחבעם וכחזקתו עזב את תורת יי וכל ישראל עמו מה נאמר בו (מלכים א יד כד) וגם קדש היה בארץ עשו ככל התועבות הגוים אשר הוריש יי מפני בני ישראל מיד עלה שישק עליהם שנאמר (דברי הימים ב יב ב) ויהי בשנה החמישית למלך רחבעם עלה שישק מלך מצרים על ירושלם ולמה כי מעלו ביי מה נאמר אחריו (שם שם ה) ושמעיה הנביא בא אל רחבעם וגו' ויאמר להם כה אמר יי אתם עזבתם אותי ואף אני עזבתי אתכם ביד שישק ומי גרם לצרה הזאת שלמה דבר אחר למה נכתב שלמה בה"י ולמה לא נתמלא בשני (יודין) [ווין] אלא אין הדבר הזה בא אלא להודיע שנות מנין הבית משעת מיתת שלמה צא וחשוב שי"ן שלש מאות לא"ם שלשים מי"ם ארבעים ה"י חמשה הרי שלש מאות שבעים וחמש ושנות מקדש ראשון ארבע מאות ועשר שנים נשתיירו מן החשבון שלשים [וחמש שנה והוסיף עליהם שנות מלכות שלמה] משנה רביעית למלכו וכן הוא אומר (מלכים א ו א) ויהי בשמנים שנה וארבע מאות שנה לצאת בני ישראל מארץ מצרים בשנה הרביעית ואותה השנה יתירה היא היא השנה שחרב בה בית המקדש:
ושבעה שמות נקראו לו ידידיה קהלת [שלמה] אגור [יקא] למואל לאיתיאל ידידיה שנאמר (שמואל ב יב כה) וישלח ביד נתן הנביא ויקרא את שמו ידידיה בעבור יי קהלת דברי קהלת (קהלת א א) שלמה כי שלמה יהיה שמו (דברי הימים א כב ט) אגור דברי אגור בן יקא (משלי ל א) למואל דברי למואל (שם לא א) איתיאל נאם הגבר לאיתיאל (שם ל א) ידידיה למה נקרא שמו ידיד יה ידידו של הקדוש ברוך הוא יבא ידיד ויבנה ידיד לידיד בחלק ידיד כדי שיתרצה בו קרבן ידידים יבא ידיד זה שלמה שנאמר (שמואל ב יב כה) ויקרא את שמו ידידיה ויבנה בית המקדש שנקרא ידיד שנאמר (תהלים פד ב) מה ידידות משכנותיך יי צבאות לידיד זה הקדוש ברוך הוא שנקרא ידיד שנאמר אשירה נא לידידי שירת דודי (ישעיה ה א) בחלק ידיד זה בנימן שנאמר (דברים לג יב) לבנימן אמר ידיד יי ישכן שבית המקדש בחלק יהודה ובנימן ושכינה לא שרתה אלא בחלקו של בנימן ומפני מה זכה בנימן שתשרה שכינה בחלקו שכל השבטים נכנסו במכירת יוסף ובנימן הצדיק לא נכנס במכירת יוסף כדי שיתרצה בו קרבן ידידים שנאמר (ירמיה יא טו) מה לידידי בביתי ולהלן הוא אומר (שם יב ז) נתתי את ידידות נפשי בכף אויביה:
קהלת למה נקרא שמו שכל דבריו נאמרו בהקהל שנאמר (מלכים א ח א) אז יקהל שלמה ונאמר (שם שם ב) ויקהלו אל המלך שלמה:
שלמה למה נקרא שמו אמרנו למעלה:
אגור למה נקרא שמו לפי שהיה אגור בדברי תורה כענין שנאמר (משלי ו ח) אגרה בקציר מאכלה אגור לשון כינוס (ובאלערבייה מגמע אלחכמה אי גאמע אלחכמה):
יקא למה נקרא שמו שהיתה חכמתו כספל הזה שהוא מתמלא בשעתו ונשפך בשעתו:
למואל שנם לאל:
איתיאל אתי אל ואוכל:
יאשיהו נקרא שמו עד שלא נולד יתר לשלש מאות שנה שנאמר (מלכים א י ב) ויקרא על המזבח בדבר יי ויאמר מזבח מזבח כה אמר יי הנה בן נולד לבית דוד יאשיהו שמו ולמה נקרא שמו יאשיהו שכיון שמת נתיאשו ישראל מן המלכות וידעו הכשרים שהבית בטל:
והמלך המשיח נקרא שמו עד שלא נולד שנאמר (תהלים עב יז) יהי שמו לעולם לפני שמש ינון שמו ושבעה שמות נקרא למלך המשיח וכל אחד ואחד לענינו נרשם:
שאר שמות מלאים הכתובים למעלה שאו את ראש כל עדת בני ישראל שבראש הספר (במדבר א ב) ואלה שמות (שם שם ה) מלא לפי שמנאן מנין שלם ורומם קרנן ואת כל העדה הקהילו (שם שם יח) שמות מלא שביום שנאמר לו בו ביום פקדן בא ללמד זריזות משה שלא נתעצל בדבר והשאר בשבטים וסימן רשג"ם ראובן שמעון גד מנשה לאלה תחלק הארץ בנחלה במספר שמות (במדבר כו נג) מלא שכל אותן שהיו עומדין בערבות מואב צדיקים היו ולכך זכו שתחלק להם הארץ:
<h3>טו</h3>
(ג ט) ויקרא יי אלקים אל האדם ויאמר לו איכה כתיב בה"י מלמד שקינן עליו הקדוש ברוך הוא איכה:
<h3>טז</h3>
(ה ד) כל מאות שבתורה מלא חוץ משל אדם ושל למך שהן חסרין של אדם שמונה מאת שנה באותה שנה מת אדם וחנוך לכך חסרין כי נתחסר שני צדיקים ושל למך (שם ה ל) מפני שבא המבול בשנת מותו:
<h3>יז</h3>
(ו ב) ויראו בני האלקים את בנות האדם כי טבת חסר שלא היו טובות ממש אלא היו מטייבין אותן לבעליהן היו מתקנין ומקשטין ומכניסין אותן אצל הגדול שבהן:
<h3>יח</h3>
(ו ד) הנפלים [ושם ראינו את הנפלים] בני ענק מן הנפלים (במדבר יג לג) שלשתן חסרין אמר הקדוש ברוך הוא הללו נופלין מגבורתן כענין שנאמר (ירמיה ו טו) לכן יפלו בנופלים ואומר (תהלים קמא י) יפלו במכמריו רשעים
<h2>פרשת נח</h2>
<h3>יט</h3>
(ו ט) כל נח חסר למה שבטלו בימי המבול ששת ימי בראשית:
<h3>כא</h3>
(ח כ) ויבן נח מזבח ויבן שם אמ' מלמד שהבין נח ואמר למה ריבה הקדוש ברוך הוא בטהורים ומיעט בטמאים אלא שאקח ואקריב מן המרובה:
<h3>כב</h3>
(ט יב) לדורות מלא בר מן חד לדרת עולם דקשת דכתיב חסר למה שלא נראתה הקשת עד אותו היום:
<h3>כב</h3>
(שם כא) ויתגל בתוך אהלה כתיב בה"י וקורין בוי"ו אהלו מלמד שלא חרבה ירושלם ושומרון אלא בעון שגגת היין שהרי שומרון נקרא אהלה וירושלם אהליבה (יחזקאל כג ג):
דבר אחר ויתגל בתוך אהלה כתיב בה"י למה אלא שבא לשמש ונתפזר זרעו ונתבזה
<h2>פרשת לך</h2>
<h3>כג</h3>
(יב טז) ולאברם הטיב וגו' ועבדים ושפחת חסר למה מלמד שלא היה לו אלא הגר:
<h3>כד</h3>
(יד ז) אל עין משפט הוא כתיב שקדש את שמו של הקדוש ברוך הוא בכבשן האש:
<h3>כה</h3>
(יט א) ולוט ישב בשער סדום ישב כתיב חסר וי"ו אותו היום מנוהו ראש לדיינים כשהיה אומר להם דברים שהם צריכים להן הן אומרים גש הלאה וכשהיה אומר להם דברים שאינם צריכין להן הן אומרים האחד בא לגור וישפוט שפוט
<h2>פרשת וירא</h2>
<h3>כו</h3>
(יט יב) עד מי לך פה חתן כתיב עד כלומר לאחר (שנתת) ששת ימי בראשית:
ויהודה עד רד עם אל (הושע יב א) עד כתיב שהוא עד להקדוש ברוך הוא שהודה על מעשה תמר והעיד לו הקדוש ברוך הוא שהוא מקבל שבים:
לכן עד אריב אתכם (ירמיה ב ט) חס ושלום [ושלם] היה אלא אלו היה מלא לא היתה תקומה לשונאי ישראל [לכך חסרו לומר שאין הקדוש ברוך הוא מריב עם ישראל] לעולם שנאמר (ישעיה נז טז) כי לא לעולם אריב:
דבר אחר עד אריב חסר עד שתחזרו [בכם] ותעשו תשובה:
<h3>כז</h3>
(כב ב) ולך לך אל ארץ המוריה מלא למה (שמדראת) [שמיראת יה נעשה הר:
<h3>כח</h3>
(שם יז) [והרבה ארבה את זרעך וביהושע (כד ג)] וארבה את זרעו קרי וכתיב וארב מלמד שאמר הקדוש ברוך הוא לישראל אברהם שהיה צדיק כמה ריבויין עשיתי עמו שנתתי לו בן אחד ואתם הרבתי אתכם ככוכבי השמים
<h2>פרשת חיי שרה</h2>
<h3>כט</h3>
(כג י) ועפרון ישב ישב כתיב אותו היום מנוהו ראש אפרט שלהם כדי שימכור לאברהם ראש העיר:
<h3>ל</h3>
(כג טז) [כל עפרון שבתורה מלא בר מן דין וישקל אברהם לעפרון חיסרו] הכתוב וא"ו וכן הוא אומר (משלי כח כב) נבהל להון איש רע עין ולא ידע כי חסר יבואנו
<h2>פרשת תולדות</h2>
<h3>לא</h3>
(כה כא) ויעתר יצחק ליי לנכח אשתו כי עקרה היא הוא כתיב מלמד שהיו שניהם עקורין:
<h3>לב</h3>
(שם כד) תאומים של רבקה תומים כתיב שהיה אחד צדיק ואחד רשע ושל תמר (שם לח כז) תאומים מלא לפי שהיו שניהם צדיקים:
<h3>לג</h3>
(שם כה) כל עשו שבמקרא חסר יו"ד למה אמר הקדוש ברוך הוא אין [כדאי] שיתערב בשמו של רשע אות משמי ואין הרשע כדאי שיתערב משמי בשמו:
דבר אחר למה עשו חסר יו"ד שלא זכה לעשרת הדברות:
ולמה נכתב בשי"ן שהוא כולו כעש לעתיד לבוא שנאמר (ישעיה נ ט) כבגד יבלו עש יאכלם:
<h3>לד</h3>
(שם כו) כל יעקב שבתורה חסר וא"ו במ"ח בר מן חד מלא וזכרתי את בריתי יעקוב (ויקרא כו ב) מלא ולמה שהיתה מטתו שלמה שלא יצא ממנו פסולת:
ובא לציון גואל ולשבי פשע ביעקוב (ישעיה נט כ) מלא לפי שאין זוכין לימות המשיח אלא בעלי תשובה גמ' [גמורה] שנאמר (צפניה ג יב יג) והשארתי בקרבך עם עני ודל וחסו בשם יי שארית ישראל לא יעשו עולה ולא ידברו כזב:
כל יעקב שבמקרא חסר וי"ו חוץ מחמשה שהן מלאים ארבעה כנגד ארבע מלכויות ואחד לכשיכלו ותבא הנחמה מלא בנין אב שבכולם הנני שב שבות אהלי יעקוב (ירמיה ל יח):
דבר אחר כל יעקב חסר במ"ה [בר מן ה'] וכל אליהו כתיב בוא"ו במ"ה [בר מן ה'] למה ללמדך שאליהו בא וגואל זרע יעקב שנאמר (מלאכי ג כג) הנה אנכי שולח לכם את אליה הנביא:
<h3>לה</h3>
(שם ל) הלעיטני נא מן האדם האדם חסר תרויהון מלמד שלמד עשו מאביו כל טעמי דין תורה במ"ב [בר מן ב'] דם נדה ודם בתולים שביקש ללמוד ולא רצה אביו ללמדו מפני שהיה משחית:
<h3>לו</h3>
(כז יא) הן עשו אחי איש שעיר ואנכי איש חלק כתיב חסר שלא היה אותו השער של צדיק:
<h3>לז</h3>
(כז כג) ולא הכירו חסר למה שראה שעתידין רשעים לעמד ממנו ולפיכך חסרו:
<h3>לח</h3>
(כז לז) ולכה אפוא מה אעשה בני כתיב בה"י מלמד שאמר לו יצחק אין לך אצלי כלום ולא לך חלק בעולם הבא לפיכך בכה שנאמר (שם לח) וישא עשו קולו ויבך
<h2>פרשת ויצא</h2>
<h3>לט</h3>
(לא כח) עשיה ד' שהן ראויין לכתוב בו' ונכתבין בה' ואילו הן עשה צדקה ומשפט (משלי כא ג) הסכלת עשה (בראשית לא כח) עשה שטים (תהלים קא ג) למען עשה כהיום הזה (בראשית נ כ) עשה צדקה למה שאינו עושה צדקה אלא למי שעשאה פעמים הרבה למה לפי שמצוה גוררת מצוה ועבירה גוררת עבירה ופסוק יש לו (ישעיה ה יח) הוי מושכי העון בחבלי השוא:
הסכלת עשה למה נכתב בה' לפי שאינו מסכל אלא משהיסכל פעמים הרבה והוא בעל מריבה זה סימן בידך כל שכל שכתוב בש' לשון חכמה בס' לשון שטות:
עשה סטים למה נכתב בה' לפי שאינו עושה מחלקת אלא מי שעשה פעמים הרבה:
למען עשה כהיום הזה להחיות בה' למה אמר יוסף לא ממני היתה אלא האלהים עשה:
<h3>מ</h3>
(לא לה) כל לא שבתורה חסר ו"ו בר מן ב' כי לוא אוכל לקום מפניך אמרה לו אבא לא בשביל שאני צריכה לזהב תרפים שלך גנבתי אותן אלא שקנאתי להקדוש ברוך הוא:
אם לוא יגיד ונשא עונו (ויקרא ה א) מלא למה מלמד שאדם צריך להודות במעשיו להקדוש ברוך הוא שנאמר אם לוא יגיד להקדוש ברוך הוא אבל לפני הבריות אשרי נשוי פשע (תהלים לב א
<h2>פרשת וישלח</h2>
<h3>מא</h3>
(לב ב) שעיר כתיב בשי"ן שהוא מעמיד כל שערותיו של אדם:
<h3>מב</h3>
(לב כט) כי שרית עם אלהים ש' כתיב מלמד שניזון עם מלאכי השרת
<h2>פרשת מקץ</h2>
<h3>מג</h3>
(מא ח) בפרעה כתיב ותפעם ובנבוכדנצר ותתפעם (דניאל ב א) לפי שפרעה ידע החלום ונתקשה עליו הפתרון ונבוכדנצר שניהם קשים [עליו] הפתרון והחלום:
<h3>מד</h3>
(מד ד) קום [רדוף] אחרי האנשים והשגתם כתיב ש' וקרי ס' ששגג עליהם הדברים אחד רך ואחד קשה
<h2>פרשת ויחי</h2>
<h3>מה</h3>
(מח כ) כל לאמר שבמקרא חסר במ"ג בר מן ג' מלא ויברכם ביום ההוא לאמור ולמה מלמד שבירכם ברכה שלימה אמר יעקב לפני הקדוש ברוך הוא וא"ו שחיסרת משמי הוסיפי על שמם:
ויהי דבר יי אל ירמיהו לאמור (ירמיה לג יט) ולמה אלא שאינו עומד אלא בזכות תורה שנאמר (שם כ) כה אמר יי אם תפרו את בריתי (שם) ולמה אלא כשם ששמים וארץ אינן בטלין לעולם כך ישראל אינן בטלין לעולם שנאמר (ירמיה לא לד) כה אמר יי נותן שמש לאור יומם וגו' אם ימושו החקים האלה ולא כאלו שמים וארץ שהם עכשיו אלא כשמים וכארץ העתידין להבראות שנאמר (ישעיה סו כב) כי כאשר השמים החדשים והארץ החדשה אשר וגו':
ויהי דבר יי אלי לאמור הכיוצר הזה לא אוכל לעשות (ירמיה יח ה) ולמה אלא כשם שהיוצר הזה יוצר כלים מן החומר כך הקדוש ברוך הוא ברא העולם בששת ימי בראשית העליונים והתחתונים בלא יגיעה שנאמר (ישעיה מ כח) בורא קצות הארץ לא ייעף ולא ייגע:
<h3>מו</h3>
(מט יד) כל חמור שבתורה מלא וא"ו חוץ מארבעה יששכר חמור גרם שהיה חמורה של תורה:
וירכבם על החמור (שמות ד כ) שלא היה צריך לחמר מעצמו היה מהלך ופטר חמור תפדה בשה (שמות יג יג) שאף הן לא היו צריכין חמר שעלו (ממצרים) מעצמן:
לא תחרש בשור ובחמור יחדיו (דברים כב י) שהשור הוא חמר של חמור טוען טרחותו עליו
<h2>פרשת שמות</h2>
<h3>מז</h3>
(ב יא) כל משה חסר ו' ולמה לפי שנחסר לו שער אחד מן החכמה שנאמר (תהלים ח ו) ותחסרהו מעט מאלהים לפי שחמשים שערי בינה הן מ"ט ניתנו למשה בסיני ואחד לא ניתן לו ואיזה זה זהו שער סיום הספר ואחר מיתתו נתעלם מיהושע שער אחד ונשתיירו מ"ח שערים וכמה נתבקש שלמה עליו ולא היה יכול לו שנאמר (קהלת יב י) ביקש קהלת למצוא דברי חפץ [א"ל הקב"ה] וכתוב יושר דברי אמת וכבר הכתבתי על ספרן של ישראל זו תורה (דברים לד י) ולא קם נביא עוד בישראל כמשה:
<h3>מח</h3>
(ד יד) ואהרן למה חסר ו' אלא אינו דין שיהא משה חסר ואהרן מלא:
<h3>מט</h3>
(ג ה) ואמר במשה של (נעלך) נעליך ונאמר ביהושע של נעלך (יהושע ה טו) לפי שלא נכנס משה לארץ ישראל (לא) ולא ירשו בניו מקומו:
(ג יח) ושמעו לקולך ובאת אתה וג' אלהי העבריים נקרה עלינו ולמה כתיב העבריים בשני יודי"ן (בכל) יתר מבכל המקרא שכך אמר הקדוש ברוך הוא למשה אפילו אם פרעה משלח את ישראל אף על פי כן בין משלח ובין אין משלח אני מביא עליו עשר מכות וכן הוא אומר אחריו (ג יט) ואני ידעתי כי לא יתן אתכם מלך מצרים וגו' ושלחתי את ידי והכיתי את מצרים כיוצא בדבר אתה אומר (בראשית טו יד) וגם את הגוי אשר יעבודו דן אנכי ואחרי כן יצאו ברכוש גדול ואחר כן לא נאמר אלא ואחרי כן יתיר יו"ד שהקדוש ברוך הוא מביא עליהם י' מכות ואחר כך מוציא את בניך מהם
<h2>פרשת וארא</h2>
<h3>נא</h3>
(ז כט) כל בך שבתורה חסר ה' בר מן חד של פרעה מלא ובכה ובעמך ובכל עבדיך יעלו הצפרדעים ולמה מלמד שממנו התחיל הפורענות:
דבר אחר ובכה בשביל ששיעבד את ישראל תחילה בפה רך ולבסוף בעול קשה:
דבר אחר ובכה (מלחמה) [מלמד] שאף על פי שעשו לו כמה תקנות שלטו הצפרדעים (כגושי) בגופו וכן הוא אומר (שמות ח ח) על דבר הצפרדעים אשר שם לפרעה:
<h3>נב</h3>
(ח יד) בלהטיהם כת' וק' בלטיהם ולמה כתיב ה' כיון שחסר אות אחת לא יכלו החרטומים לעמוד:
<h3>נג</h3>
(ט טז) הראתך שנים הם במקרא אחד מלא ואחד חסר בעבור זאת העמדתיך בעבור הראתך את כחי חסר שלא ראה פרעה הרשע אלא עשר מכות בלבד (ומכת הן) [ומכותיהן] שבאו עליו אין צריכות שמירה ולא ראייה בעין לכך הראתך חסר ואחד מלא וידבר אלי האיש בן אדם ראה בעיניך ובאזניך שמע ושים לבך לכל אשר אני מראה [אותך] כי למען הראותך הובאתה הנה (יחזקאל מ ד) מלא ולמה לפי שהוא צורת הבית וצריכה ראייה בעין ושמירה בלב ושמיעת האוזן:
דבר אחר לכך הראותכה מלא בה' ה' (חשה) [חמשה] שבנין שראה יחזקאל צורת הבית לעתיד לבא בניין שלם הוא ואותן ה' דברים שחיסר ה' דברים בית שני מן בית ראשון (ויחזרו) יחזרו למקומן ואילו הן ה' דברים אש שכינה ארון כפורת וכרובים ורוח הקדש ואורים ותומים כולן הן עתידין לחזור בבנין האחרון שנאמר (חגי ב ט) גדול יהיה כבוד הבית הזה האחרון (מכבוד) [מן] הראשון:
דבר אחר הראותכה מלא בה' ולהלן הוא אומר (שם א ח) עלו ההר והבאתם עץ ובנו הבית וארצה בו ואכבדה ואכבד כתיב חסר ה' בשביל ה' [דברים] שנתחסר בית שני מן בית ראשון ואותה ה' שנחסרה מן ואכבדה נתמלא כאן כי למען הראותכה הובאתה הנה
<h2>פרשת בא</h2>
<h3>נד</h3>
(יב טו) כל שביעי מליאין בר מן ג' חסרין מיום הראשון ועד יום השביעי לפי שיום ראשון ויום שביעי בכלל:
וישבתו העם ביום השביעי (שמות טז ל) חסר למה לפי שלא שמרו ישראל אותה שבת כהלכתה:
והעברת שופר תרועה בחודש השביעי (ויקרא כה ט) למה חסר לפי שיום עשירי אינו רובו של חדש:
<h3>נה</h3>
(יג טז) כל ידך חסר בר מן חד והיה לאות על ידכה מלא למה שכל המקבל מצות תפלין כאלו קיים חמשה חומשי תורה
<h2>פרשת בשלח</h2>
<h3>נו</h3>
(יד כט) והמים להם חומה חמה כתיב חסר ו' ולמה לפי שנתמלא עליהם הקדוש ברוך הוא חימה וביקש לטובען בים וכל כך למה לפי שעברה עבודה זרה עמהם בים שנאמר (זכריה י יא) בים צרה ואין צרה אלא עבודה זרה שנאמר (ישעיה כח ב) והמסכה צרה כהתכנס אילולי שקדמונו רחמיו וחסדיו של הקדוש ברוך הוא שנאמר (שם כח ב) חסדי יי אזכיר תהלות יי:
דבר אחר לפי שהמים נתמלאו עליהם חומה:
<h3>נז</h3>
(טו ד) מרכבות פרעה וחילו מרכבת חסר ו' לפי שעברו בים כשש שעות בלילה וכיון שעלה האחרון שבישראל מן הים ירד הראשון שבמצרים אל הים וכן הוא אומר (שמות יד כד) ויהי באשמורת הבוקר וישקף יי אל מחנה מצרים:
דבר אחר מרכבת למה חסר ו' שכל מרכבות שטבעו בים סוף אינן לפני הקדוש ברוך הוא אלא כרכב אחד וסוס אחד וכן הוא אומר (שם טו ב) סוס ורוכבו רמה בים וכן הוא אומר (דברים כ א) כי תצא למלחמה על אויביך וראית סוס ורכב וכי ברכב אחד וסוס אחד אומות העולם יוצאין על ישראל והלא כבר נאמר (דברי הימים ב יד ח) ויצא אליהם זרח הכושי בחיל אלף אלפים ומרכבות שלש מאות וגו' ויגוף יי את הכושים לפני אסא וגו' וירדפם אסא והעם אשר עמו עד לגרר (ויפלו מן הכושים) ויפול מכושים לאין להם מחיה כי נשברו לפני יי ולפני מחנהו ומהו שאמר משה וראית סוס ורכב [אלא] שבזמן שישראל עושין רצונו של מקום והאויבים יוצאין עליהם למלחמה הוא מציל כולן כסוס אחד ורכב אחד וכן הוא אומר (ישעיה מ יז) כל הגוים כאין נגדו:
דבר אחר מרכבת פרעה אותה מרכבת המשנה שהיתה לו [לפרעה] כמה שנאמר (בראשית מא מג) להלן ביוסף וירכב אותן במרכבת המשנה אשר לו:
<h3>נח</h3>
(טו יא) כל מי כמוך חסר ה' חוץ מאילו שנים מי כמוכה באלים יי מי כמכה ולמה יש בהן ה' וחסירין ו' יותר מכולם לומר לך מי כמוכה באלם ואלים כמו כן חסר שני יודי"ן ובכל התורה אינו כן אלא או בי' קדמאה או בי' בתראה לומר כמו שאמרנו:
דבר אחר מי כמכה באלים שהקדוש ברוך הוא רואה הכל ומכה את האדם לפי מעשיו הרעים ושותק בכל ר' אברהם הנקדן:
דבר אחר כל מי כמוך חסר ה' חוץ מאילו שנים שהן מלאים ולמה שאילו בראייה והשאר בשמיעה:
<h3>נט</h3>
(שם יח) כל ימלוך חסר ו' בר מן אחד מלא תחת עבד כי ימלוך (משלי ל כב) וכי דין הוא שיהא של הקדוש ברוך הוא חסר ושל בשר ודם מלא אלא מפני מה ניתוסף בו ו' [ווי] לעולם כשימלוך עבד ולמה כל ימלוך של בשר ודם חסר כגון והוא ימלוך תחתי (מלכים א א לה) וחביריו לפי שאין מלכות בשר ודם מלכות שלימה ולמה של הקדוש ברוך הוא חסר כגון יי ימלך לעולם ועד (שמות טו יח) וחבריו לפי שאין מלכותו של הקדוש ברוך שלימה שכל זמן שזרעו של עשו הרשע בעולם שהן ממליכין ע"ז כביכול שאין מלכותו שלימה שכן הוא אומר (שם יז טז) כי יד על כס יה אימתי תהי שלימה לכשיעשה בהן נקמה שנאמר (עובדיה א כא) ועלו מושיעים בהר ציון לשפוט את הר עשו והיתה ליי המלוכה וכתיב (יחזקאל כח יד) ונתתי [את] נקמתי באדום:
<h3>ס</h3>
(שם כה) כל חק חסר וי"ו למה שאם בני ישראל עוברין על החקים ימסרו בשש צרות כנגד של חק חסר
<h2>פרשת יתרו</h2>
<h3>סא</h3>
(יט ט) כל (עולם) [לעולם] שבתורה חסר ו' בר מן ב' שהן מליאין וגם בך יאמינו לעולם לא תדרוש שלומם וטובתם כל ימיך לעולם (דברים כג ז) וגם בך יאמינו לעולם למה מלא שכל העולם כולו בטל ודבר אחד מן התורה לא יבטל:
לא תדרוש שלומם וטובתם כל ימיך לעולם למה מלא שאף על פי שהן מתגיירין שנאה טמונה בלבם:
<h3>סב</h3>
(כ כו) כל מעלת במעלת מלא בר מן חד ולא תעלה במעלת על מזבחי חסר ולמה שאפילו במעלה אחת נפסל
<h2>פרשת משפטים</h2>
<h3>סג</h3>
(כא ב) ובשביעית יצא לחפשי חנם ובשבעת כתיב כשנכנס יום אחד בשנה שביעית הוא יוצא לחירות לפי שאינו עובד אלא שש שנים שנאמר שש שנים יעבוד ובשביעית יצא בתחילת שביעית:
<h3>סד</h3>
(שם ד) אם אדוניו יתן לו אשה אדונו כתיב חסר י' לפי שכל הקונה עבד עברי כקונה אדון לעצמו:
<h3>סה</h3>
(שם ו) ועבדו לעולם לעלם כתיב לפי שאינו עובד לעולם ועד אלא עד היובל:
<h3>סו</h3>
(שם ז) וכי ימכור את בתו לאמה ימכר כתיב חסר ו' ולמה לפי שאינו יכול למוכרה לעולם אלא עד שהיא קטנה אבל משבגרה אין לאביה רשות בה:
<h3>סז</h3>
(שם י) שארה כסותה ועונתה וענתה כתיב חסר ו' לפי שאין עונת כל אדם שוה אלא כל אחד ואחד לעונתו כמו ששנינו העונה האמורה בתורה הטיילים בכל יום והפועל שתים בשבת והחמרים אחת בשבת והגמלים אחד לשלשים יום והספנים אחד לששה חדשים דברי ר' אליעזר:
<h3>סח</h3>
(שם לג) וכי יפתח איש בור או כי יכרה איש בור השני חסר למה ללמדך שאפילו אינו אלא מקום קומתו של נופל הוא משלם:
<h3>סט</h3>
(כב ד) את בעירה ובער בשדה אחר כתיב בה"י ללמדך שאם שילח מקנהו או שלא שילח הוא משחית וחייב לשלם:
<h3>ע</h3>
(כג ח) כל צדיקים שבתורה חסר י' בר מן חד מלא באלה המשפטים ויסלף דברי צדיקים שאפילו צדיק [גמור ונוטל] שוחד הוא מסיתו:
<h3>עא</h3>
(כד ו) ויקח משה חצי הדם וישם באגנת באגנת כתיב חסר ו' ולמה לפי שבאגן אחד נתנו ומיכן ידע משה חציו של דם אמרו רבותינו קודש היה חציו של דם וידע משה שהוא חציו והקריבו על המזבח:
<h3>עב</h3>
(שם יב) אשר כתבתי להורתם להרתם כתיב חסר ו' רמז לו הקדוש ברוך הוא למשה שמחלוקת חכמים עתידות לרבות בישראל ואין הוראה שלימה:
<h3>עג</h3>
(כה יד) כל הארן חסר ו' למה לפי שעדיין לא נכתבה תורה ולא ניתנה (בתוכה) [בתוכו] אבל משניתנה תורה בתוכו נתמלא כל הארון שבנביאים ושבכתובים:
<h3>עד</h3>
(שם יא) ומפני מה נאמר בו וצפית אותו זהב טהור מפני שהתורה נתונה בתוכו והרוצה ללמוד תורה ילמוד בטהרה ומפני מה מבית ומחוץ תצפנו אלא רמז מיכן לתלמיד חכם שאין תוכו כברו ונקי כפים ובר לבב אינו תלמיד חכם:
<h3>עה</h3>
(כו א) כל מעשה כתיב בה"י אינו אלא לשון יחיד כגון מעשה הרעה (קהלת ח יא) וכל מעשה הכתוב ביו"ד הוא כלל לכל דברך והדומה כגון המה ראו מעשי יי (תהלים קז כד) שהיא כלל לכל [וכן] ברכו יי מלאכיו גבורי כח עושי דברו (שם קג כ
<h2>פרשת תצוה</h2>
<h3>עו</h3>
(כט לח) כל כבשים שבמקרא כתיב בש' למה מפני שהן כובשים עוונותיהם של ישראל כענין שנאמר (מיכה ז יט) ישוב ירחמנו יכבוש עונותינו
<h2>פרשת כי תשא</h2>
<h3>עז</h3>
(לא יג) כל שבתתי שבתורה חסר וא"ו למה שכל מי שמקבל עולה של שבת מעבירין ממנו טרחות ששת ימי בראשית אינו למד דברי תורה:
<h3>עח</h3>
(לא יח) לוחות לחת כתיב למה ששני לוחות הראשונים נפסלו מעצמן:
דבר אחר ששניהן שוין:
<h3>עט</h3>
(לב א) וירא העם כי בשש משה חסר ו' ללמדך שלא עשו ישראל את העגל אלא שש שעות בלבד:
<h3>פ</h3>
(לב יט) וישלך מידו חסר ו' למה ללמדך שהיד הגדולה רמזה לו שישבר אותם ואמר מוטב (יראתי) [יראה אותה] כפנויה ולא כאשת איש והוא שהכתוב משבחו (דברים לד יב) ולכל היד החזקה וגו' אשר עשה משה לעיני כל ישראל זו שבירת הלוחות כענין שנאמר (שם ט יז) ואשליכם וגו' ואשברם לעיניכם:
<h3>פא</h3>
(לג ו) כל הר חורב חסר ו' בר מן אחד ויתנצלו בני ישראל את עדיים מהר חורב מלא למה לפי שעד שלא חטאו ישראל במעשה העגל היתה חרב לפניהם ומאבדת אויביהם וכשחטאו בו נעשה חורב בלשון חרב ובלשון חורבה:
<h3>פב</h3>
(לג יט) וחנתי את אשר אחן חסר למה לפי שביקש משה מלפני הקדוש ברוך הוא להודיעו היאך הוא נוהג עם הבריות ומפני מה יש צדיק ורע לו אמר לו הקדוש ברוך הוא וחנותי את אשר אחון אע"פ שאינו הגון לכך שניהם חסירין לפי שכשהקדוש ברוך הוא נותן עושר לאדם אם הגון הוא הממון מתגלגל עמו ועם בניו ואם לאו מה נאמר עליו (תהלים מט יז) אל תירא כי יעשיר איש וגו' כי לא במותו יקח הכל וכן הוא אומר (קהלת ד ח) יש אחד ואין שני וגו':
<h3>פג</h3>
(לד ז) כל נשיאה של בריות כתיב בש' למה לפי שהשכחה ממית בבני האדם ושל הקדוש ברוך הוא נושא עון למה בש' שאף על פי שאין לפניו שכחה כביכול משכח עונותיהם של ישראל ושל נבילה והנושא את נבלתה (ויקרא יא מ) למה כתיב בש' לפי שבין בשוגג ובין במזיד לכך כל נושא כתיב בלשון נשיאה:
אלהי ישראל לא תינשא למה בש' כי אם ישוב אדם מדרכו הרעה הוא נושא עונותיו:
<h3>פד</h3>
(שם שם) כל עון שבמקרא עון כתיב אמר הקדוש ברוך הוא אם בא תקלה על ידך עשה תשובה בעונתך ואני מוחל לך שנאמר (ישעיה נה ז) יעזב רשע דרכו ואיש און מחשבתיו
<h2>פרשת ויקהל</h2>
<h3>פה</h3>
(לה א) ר' נתן אומר לא תבערו אש בכל מושבתיכם מה תלמוד לומר לפי שנאמר ויקהל משה את כל עדת בני ישראל ויאמר אליהם אלה הדברים וגו' ששת ימים תעשה מלאכה וגו' אלה הדברים אלו שלשים ותשע אבות מלאכות שנאמרו למשה בסיני היה למקרא לומר ויאמר אליהם אלה דברים וכיון שאמר להם אלה שומע אני שאל"ה למנין שלשים וששה הי"א דהדברים לרבות אחת דברים שנים הרי מ' חסר אחת אבות מלאכות יכול עשאן כולן בהעלם אחת תלמוד לומר לא תבערו אש הבערה בכלל היתה ולמה יצאת להקיש אליה ולומר לך מה הבערה שהיא אב מלאכה וחייבין עליה בפני עצמה אף כל שהיא אב מלאכה חייבין עליה בפני עצמה:
<h3>פו</h3>
(שם כז) והנשיאם הנשיאם חסר למה שלא מיהרו להביא
<h2>פרשת פקודי</h2>
<h3>פז</h3>
(מ טו) והיתה להית להם משחתם להית חסר למה ללמדך שהיא בטלה עד שיבא המלך המשיח שנאמר (נחמיה ז סה) ויאמר התרשתא להם אשר לא יאכלו מקדש הקדשים:
<h3>פח</h3>
(שם כא) ויסך על ארון העדות חסר בר מן זה שהוא מלא ללמדך שלא נעשה ארון שלם עד שהכניס בו הלחות ונעשו כל צרכיו
השיריםותיכההלתסתרזראברי הימים אברי הימים ביקראתי ~ פרשת ויקרא
<h3>פט</h3>
(א ב) כל קרבן חסר וא"ו ולמה שהוא קרבן של ישראל כענין שנאמר (זכריה יד ג) כיום הלחמו וקרבן שהיו ישראל מקריבין הוא היה מלחמה של ישראל וכן מצינו שכל זמן שהיו ישראל מקריבין קרבנות היו ישראל יוצאין למלחמה ונוצחין וכן הוא אומר (שמואל א ז ט) ויקח שמואל טלה חלב אחד וגו' ויענהו יי וכתיב (שם י) ויהי שמואל מעלה העולה ופלשתים נגשו וגו' וינגפו לפני ישראל וכשהיו נמנעין מלהקריב קרבן היו נופלין בחרב לפני אויביהם וכן הוא אומר (דברי הימים ב כט ז) גם סגרו דלתות האולם מה כתיב (שם שם ט) בתריה והנה נפלו אבותינו בחרב דבר אחר קרבן למה חסר ו' שהוא קרב בכל זמן לעולם שנאמר (תהלים לד טו) קרוב יי לנשברי לב וכתיב כי קרוב יום ה':
דבר אחר למה חסר ו' לפי שקרבן מקרב ישראל לפני השכינה וכן מצינו בנח שלא נתקרב להקדוש ברוך הוא עד שהקריב קרבן שנאמר (בראשית ח כ) ויבן נח מזבח וגו' וירח יי את ריח הניחוח וכן אברהם ויבן שם אברהם את המזבח (שם כב ט) וכן יצחק ויבן שם מזבח ויקרא בשם יי וכן יעקב ויזבח יעקב זבח בהר (שם לא נד) וכן הבל וכן דוד (דברי הימים א כא יח) ומלאך יי אמר אל גד וגו' להקים מזבח ליי וכן אליהו ושאר הנביאים וכל ישראל:
(ה ח) כל ראשונה שבמקרא חסר חוץ מן שלשה שהם מלאים והביא אותם אל הכהן והקריב אשר לחטאת ראשונה מלא למה אלא להדר קרבנו של עני מפני חלישת דעתו של עני:
ושלמתי ראשונה משנה עונם (ירמיה טז יח) מלא למה על חללם את ארצי (שם) שכשם שברכתי אותם בארץ וקראתי אותם ארץ חפץ (מלאכי ג יב) כן אכם ואקללם בארץ וכשם שאמר (דברים יא יב) תמיד עיני יי אלהיך בה מראשית השנה כן אקללם בראשית בשביל כך ושלמתי ראשונה משנה עונם ראשונה של ברכה וראשונה של קללה:
כי נשאו מבנותיהם להם ולבניהם והתערבו זרע הקדש בעמי הארצות ויד השרים והסגנים היתה במעל הזה ראשונה (עזרא ט ב) מלא שאם לא יחטאו וימעלו השרים אין הקטנים עושים ולפי שמעלו ראשונה השרים והגדולים לפיכך הוא מלא:
<h3>צא</h3>
(ה יט) אשום שנים במקרא אשם הוא אשם אשם ליי אשום חסר ו' ולמה שלא במזיד עשה אדם זה אלא בשוגג וכן הוא אומר (במדבר טו כט) תורה אחת יהיה לכם לעושה בשגגה ואחד מלא כתיב (יחזקאל כה יב) (לכן) כה אמר יי אלהים יען עשות אדום (בנקמה) בנקם נקם לבית יהודה ויאשמו אשום מלא שעשו את הדבר הזה במזיד כדי להכעיס להקדוש ברוך הוא:
<h3>צב</h3>
(ו טז) כל כהן וכהנים חסר ו' למה לפי שנתחלק מביניהם אליהו זכור לטוב
<h2>פרשת במדבר</h2>
<h3>צג</h3>
(יט יד) כל מכשול שבמקרא מלא בר מן אחד חסר ולפני עור לא תתן מכשל לפי שאינו מכשול ממש אלא שלא תדבר דבר שחבירך נכשל בו כענין שנאמר (ירמיה ו כא) לכן כה אמר ה' הנני נותן אל העם הזה מכשלים:
<h3>צד</h3>
(א ב) כל ראש שבמקרא כתיב אל"ף בר מן חד (דברים לב לב) ענבמו ענבי רוש בוא"ו למה מפני וי של יין שנאמר (משלי כג כט) למי אוי למי אבוי וגו':
<h3>צה</h3>
(שם טז) כל אבותם שבמקרא חסר ו' חוץ מב' אלה קרואי העדה נשיאי מטות אבותם מלא כי מטה אחד לראש בית אבותם (שם יז יח) שלא תאמר אין העונות עונשים אלא בני אדם ההדיוטין לאו אלא הן עונשין נשיאים ומכרו אבות
<h2>פרשת נשא</h2>
<h3>צו</h3>
(ה טז) והקריב אותה הכהן והעמדה חסר יו"ד בכל המקרא רמז לקרבנה שהיא עשירית האיפה:
ויש אומרים חיסרה יו"ד שאם היתה נאה לא היה מעמידה שכך אמרו חכמים רבי יהודה אומר אם היה לבה נאה לא יגלהו ואם היה שערה נאה לא היה סותרת לכך חיסרה:
<h3>צז</h3>
(ו כג) אמור מלא למה מלמד ששליח צבור צריך לומר ברכת כהנים לכהנים על כל אמירה ואמירה ולמה ברכת כהנים הראשונה שלש תיבות כנגד שלשה אבות העולם אברהם יצחק ויעקב כהן אומר להם יזכור ברית שלשה:
הברכה השניה חמש תיבות כנגד חמשה חומשי תורה שבזכות אבות ניתנה התורה לישראל שנאמר (במדבר כא יח) באר חפרוה שרים כרוה נדיבי העם כהן אומר להם עשו מה שכתוב בתורה שניתנה בזכות שלשה אבות:
הברכה השלישית שבע תיבות כנגד שבעה רקיעים שכהן אומר להם שברא שבעה רקיעים יברך אתכם וכן הוא אומר (שיר השירים ג ז) הנה מטתו שלשלמה ששים גבורים סביב לה מגבורי ישראל וכי לשלמה היה צריך שמירה זה שהיה חקוק סביב למטתו ששים אות [של ברכת כהנים] כאיזה צד ברכה ראשונה חמש עשרה אותיות ברכה שניה עשרים אותיות ברכה שלישית עשרים וחמשה אות:
דבר אחר ברכה ראשונה חמש עשרה אותיות כנגד חמשה עשר צדיקים שהן מכפרין על ישראל שנאמר (הושע ג ב) ואכרה לי בחמשה עשר כסף אלו צדיקים חמש עשרה שהעולם מתקיים בהם
<h2>פרשת בהעלותך</h2>
<h3>צח</h3>
(י לה) תרין פסוקים שעליהן נונין הפוכים ונטפלו בתורה שהן מנבואת אלדד ומידד ונשארה נביאתן נתפרשה על ידי יחזקאל כמה שנאמר (יחזקאל לח יז) כה אמר יי אלהים האתה הוא אשר דברתי בימים קדמונים ביד עבדי נביאי ישראל ויש אומרין מלמד שהיה שם ספר גנוז ושבעה פסוקים בספר תהלים במזמור יאמרו גאולי יי (תהלים קז כג) על שבעה פיסוקים מן יורדי הים עד יקם סערה לדממה ונון אחד על שופך בוז על נדיבים ולמה הן כפופין לפי שכל רוכבי הים אינם מאמינים בחייהם ואמונתם נכפפת לאחוריהם (להדיעם) [להדיחם] שאינו נחשב חייהן להן והן כופרין באמונת בוראם ולפיכך הן נכפפים לאחור:
על שופך בוז על נדיבים למה שכל התועה במדבר כתועה בים מה הים אין בו לא זרע ולא אילן ולא מים כך המדבר אין בו [כל אלו] ולמה נדמו ישראל לרוכבי הים (דרך הים הרוכבים בוראים הגלגלים ואומר על גלגל תלל) [דרך הרוכבים בים בראותם הגלים אומרים על גל תל] בזה אנו שוקעים וכופרים בלבם לפיכך הן נכפפין וכך הולכי המדבר על כל מיל ומיל אומרים בזה נמות בצמא באה עלינו רוח ושורפת אותנו ולפיכך הן כפופים אמר ר' המנונא אמר רב יוסף אלו דברים צריכין הודייה הבא מן הדרך ויוצא מבית האסורים והעומד מחליו והיורד מספינת הים הבא מן הדרך דכתיב וידריכם בדרך ישרה מה כתיב בתריה יודו ליי חסדו שבא מן הדרך [אדם] אומר למי שבא ממנה ברוך שהצילך ולפיכך [כתיב] יצילם והיוצא מבית האסורים שנאמר יושבי חשך וצלמות מה כתיב בתריה יושיעם וכן הוא אומר התשועה על ידי אדם היא דכתיב (משלי כד ו) ותשועה ברב יועץ העומד מחליו מנין שנאמר ישלח דברו וירפאם וימלט משחיתותם מה כתיב בתריה יודו ליי יושיעם (תהלים קז יט) שכל העומד מחליו כאלו ראה בתשועת המתים דכתיב (ישעיה ל טו) כה אמר ה' וגו' בשובה ונחת תושעון היורד מספינת הים מנין שנאמר וינעו כשכור ומה הוא אומר וממצוקתיהם יוציאם שכל מי שהוא יורד מן הים חייב לברך ברוך יי שיצאתי בשלום לפיכך ארבעה צעקות וארבע הודיות כנגד ארבע מלכיות:
<h3>צט</h3>
(יא כ) כל זרה כתיב בה' חוץ מאחד כתיב בא' והיה לכם לזרא ולמה בא' מלמד שהיו אוכלין אכילה [אחת] ונתרזין ממנה ומתין שנאמר (תהלים עח ל) לא זרו מתאוותם וגו' ואף אלהים עלה בהם
<h2>פרשת שלח</h2>
<h3>ק</h3>
(יג טז) ויקרא משה להושע בן נון יהושע אמר לו יה יושיעך מעצת המרגלים:
דבר אחר למה הוסיף על שמו של יהושע יו"ד שהיא עשרה שנטל שכר כולם:
<h3>קא</h3>
(שם כב) ויבא עד חברון מלא מלמד שהלך כלב והשתטח על קברי האבות אמר בקשו עלי רחמים שאנצל מעצת מרגלים:
<h3>קב</h3>
(יד א) ותשא כל העדה בשי"ן כתיב שהשיאו רעה לדורות היך מה דאת אמר (דברים כד י) כי תשה ברעך משאת מאומה:
<h3>קג</h3>
(טו כד) והיה אם מעיני העדה נעשתה לשגגה וגו' לחטת חסר א' שאינו כשאר חטאות שכל חטאות שבתורה הבאות עם העולה החטאות קודמות לעולות שנאמר (ויקרא ה י) ואת השני יעשה עולה וזו עולה קדמתה
<h2>פרשת בלק</h2>
<h3>קד</h3>
(כא יח) כל שרים בשי"ן ולמה שאם זכו יוצאין מן העולם שרים בשירים ותהלה ושם טוב ואם לאו סרים מדרך טובה לדרך רעה במיתה לגיהנם:
<h3>קה</h3>
(כב לה) שאלה לך עם האנשים וכתוב אחד אומר (שם כב) ויחר אף א' כי הולך הוא ואחד אומר (ירמיה כב י) אל תבכו למת ואחר כך אומר בכו בכו להולך:
ואת משיב כששלח בלק אל בלעם היו ישראל אצלו והיה מכבד את ביתו ומציע את המטות ואמר בלעם להם בלק בן צפור מלך מואב שלח אלי אלא מה אתם אומרים לא נלך עמהם אמרו לו לאו לא תלך עמהם וכן אמר לו הקדוש ברוך הוא לא תלך עמהם לא תאור את העם אמר לו אברכם אמר לו הקדוש ברוך הוא אין בני צריך לברכתך אומרים לצרעה לא מן דובשיך ולא מן עוקציך עמד בבקר והתחיל מתגאה ואומר כי מאן יי לתתי להלוך עמכם (שם יג) [אמר הקב"ה] ומה את סבור שבני ברשותך הואיל [וכן] (ואתה תלך) [עתה לך] עם האנשים ועליו אמר ירמיהו אל תבכו למת ואל תנודו לו ולמי בוכים להולך ולא ישוב שנאמר ויחר אף אלהים כי הולך הוא אמר שלמה (משלי כב ג) ערום ראה רעה ויסתר זה משה ופתיים עברו ונענשו אלו בני אהרן ויחזו את האלהים (שמות כד יא) אמר ר' לוי קבל דין בידיו מסיני שכתוב ויחזו את האלהים ולמה לא מתו מיד [אלא] מחטאה של סיני שנאמר (במדבר ג ד) וימת נדב ואביהוא [וגו' במדבר סיני] אומר (מנין) שמתו מחטאם מהר סיני אמר ר' מאיר ולמה לא מתו בסיני שאמר הקדוש ברוך הוא שנתתי את התורה יתערב בו אבל מוטב שביום שהוקם המשכן יהיה אבל ולא ביום שנתתי את התורה:
<h3>קו</h3>
(כד ג טו) כתיב בנו בעור וכתיב בן בעור (שם כב ה לא ח דברים כג ה) שנעשה אב (לבניו) לבנו בנביאות
<h2>פרשת פנחס</h2>
<h3>קז</h3>
(כח כו כז) כל עולה שבתורה חסר ו' חוץ מן וביום הבכורים בהקריבכם מנחה חדשה וגו' והקרבתם עולה מיכן רמז לעצרת שהיא בששה לחדש
<h2>פרשת דברים</h2>
<h3>קח</h3>
(א יא) כל אבותיכם שבתורה חסר ו' חוץ מאחד יי אלהי אבותיכם יוסף למה אלא להודיע שבזכות יעקב יצאו ישראל ממצרים וכן לעתיד לבא שנאמר (ויקרא כו מב) וזכרתי את בריתי יעקוב ואף את בריתי יצחק:
<h3>קט</h3>
(ב לג) ונך אותו ואת בניו בנו כתיב מפני שהיה גבור כמותו:
<h3>קי</h3>
(ג כא) כל יהושע חסר ו"ו האחרון בר מן ג' ואת יהושע צויתי למה [מלא] אלא מלמד שבאותה שעה יצא בשש עטרות הנוי והכח והעושר והחכמה והנבואה והנשיאות הנוי שנאמר (במדבר כז כ) ונתת מהודך עליו והכח מנין שנאמר (יהושע ח יח) ויאמר יי אל יהושע נטה בכידון והעושר מנין [מביזת סיחון ועוג שנאמר (דברים ג ז) וכל הבהמה ושלל הערים בזונו לנו והחכמה מנין] שנאמר (שם לד ט) ויהושע בן נון מלא רוח חכמה והנבואה מנין שנאמר (יהושע א ט) כי עמך יי אלהיך בכל אשר תלך והנשיאות מנין שנאמר (שם שם יח) כל איש אשר ימרה את פיך ולא ישמע את דבריך לכל אשר תצונו יומת ואומר (שופטים ב ז) ויעבדו העם את יי כל ימי יהושע ועוד יהושע שניהם מלאים למה שעבדו להקדוש ברוך בלבב שלם
<h2>פרשת ואתחנן</h2>
<h3>קיא</h3>
(ד ב) כל מצוות שבתורה בוא"ו אחד שכשם שהמצה הזאת אסור לשהותה כך אסור לשהות כל מצוה שהיא באה על ידך:
<h3>קיב</h3>
(שם ה) חקים חסר ו"ו למה שאם יעברו ישראל על החקים יתיסרו בשש צרות:
<h3>קיג</h3>
(ה י) מצותו כתיב למה שאלה הדברים תנויין למשה בינו ובין בני ישראל באלה שמות (כ ו) מצותי קרי [וכתיב] למה שמצותיו של הקדוש ברוך הוא עשו
<h2>פרשת עקב</h2>
<h3>קיד</h3>
(יא יב) מראשית השנה ועד אחרית שנה מרשית חסר כתיב למה שכל שנה שהיא רעה בתחלה סופה שתרשה בסופה
<h2>פרשת ראה</h2>
<h3>קטו</h3>
(טו ט) כל חטא שבמקרא יתר אל"ף למה שאם יכרעו עונות על זכיות ואפילו אחת ללמדך שאין פורענותן שולטת על האדם אלא אם הכריעו עונותיו על זכיותיו ואפילו אחת שנאמר (מיכה ז יח) מי אל כמוך נושא עון ועובר על פשע:
<h3>קטז</h3>
(יח יח) נביא אקים להם מקרב אחיהם כמוך ונתתי דברי בפיו דברי כתיב הוא ירמיהו דברי ירמיהו בן חלקיהו (ירמיה א א
<h2>פרשת שופטים</h2>
<h3>קיז</h3>
(כא ז) ידינו לא שפכה כתיב בה"י ללמדך שאין הכתוב מדבר בידי אחד אלא ברבים
<h2>פרשת תבא</h2>
<h3>קיח</h3>
(כח ב) ובאו עליך כל הברכות האלה והשיגוך חסר וי"ו ושל והשיגוך [בה] של קללות (שם טו) מלא אמר הקדוש ברוך הוא אם אין אני מערב את שמי עמהם הם כלים לקיים מה שנאמר (תהלים צא טו) עמו אנכי בצרה ונאמר (ישעיה סג ט) בכל צרתם לו צר ושל ברכות חסר למה שאם בקש אדם לעשות עמך טובה הוא פוגע בך ותהא מצוי לו דבר אחר למה של ברכות חסר אלא כשהברכות באות אין שטות בכל העולם כענין שנאמר (דברים טו יא) כי לא יחדל אביון מקרב הארץ והשיגוך של קללות מלא למה שהקללות הן שטות בכל העולם בצדיקים וברשעים שנאמר (יחזקאל כא ח) והוצאתי חרבי מתערה והכרתי ממך צדיק ורשע:
<h3>קיט</h3>
(כח ט) כל קדש שבתורה חסר לפי שאין קדושה מושלמת בבשר ודם:
(ב א) כל ירחו כתיב בוא"ו בר מן אחד בימיו בנה חיאל בית האלי את יריחה (מלכים א טז לד) מלמד דלא הוית ירחו ולא הוית אלא קריה ושמה ירחו אלא לקיים דברי הנביא:
<h3>קכא</h3>
(ג טז) מאדם העיר באדם כתיב קריה היא שמח אדם וממנה לצרתן שנים עשר מיל ויש אומרין בזכות יוסף שנאמר (תהלים עח ס) אהל שכן באדם:
<h3>קכב</h3>
(ו כג) ויבאו הנערים המרגלים ויוציאו את רחב וגו' ואת כל משפחותיה מלא תני ר' שמעון בן יוחאי אפילו היו במשפחותיה מאתים אנשים והלכו ונדבקו במאתים משפחות כולם ניצלו בזכותה:
<h3>קכג</h3>
(ז כא) וארא בשלל ואראה כתיב אמר חמש מעילות מעלתי אחת בחרמה של מדין ואחת בחרמה של סיחון ואחת בחרמה של עוג ואחת בחרמה של כנעני מלך ערד ואחת בחרמה של יריחו:
<h3>קכד</h3>
(ח טז) ויזעקו כל העם אשר בעיר כתיב ללמדך שכל פרזותיה וסביבותיה יצאו:
<h3>קכח</h3>
(שם כח) וישימה תל עולם מלא וישמה לחק ולמשפט (שמואל א ל כה) חסר מלמד שזו לא נבנתה וזה פעמים נעשה ופעמים לא נעשה לכך וישמה לחק חסר:
<h3>קכו</h3>
(י כג) ירושלם חסר י' לפי שאומה זאת י' גדולות יש לה ואין ירושלים מלאה עד שאגדע קרנות רשעים שנאמר (תהלים עה עא) וכל קרני רשעים אגדע תרוממנה קרנות צדיק:
<h3>קכז</h3>
(שם כד) ההלכוא א' יתירה מלמד שהיה מלאך הולך לפניהם:
<h3>קכח</h3>
(כד ג) וארבה את זרעו וארב כתיב מלמד שנעשה כאויב הזה ולא היה כל זרעו כשר:
<h3>קכט</h3>
(שם יט) קנא בכל המקרא ארבעה תרין מלאין ותרין חסרין ויאמר יהושע אל העם לא תוכלו לעבד את יי כי אלקים קדשים הוא מלמד שהקדוש ברוך הוא מקנא כשאומות העולם עובדין עבודה זרה ומה על אומות העולם נוקם על ישראל לא כל שכן שהוא מקנא על ישראל יותר מעל אומות העולם:
אל קנוא ונוקם (נחום א ב) מלא ולמה [שלא תאמר אין הקדוש ברוך הוא מקנא אלא] לבינונים [ולרשעים] לאו אלא ביותר לצדיקים וחסידים שאם [עבר] דבר אחד קל הוא גובה ממנו בעולם הזה כדי שיהא נקי לעולם הבא וכן את מוצא במשה רבנו שעל מי מריבה נגזר עליו שלא יכנס לארץ ישראל וכן הוא אומר (תהלים נ ג) וסביביו נשערה מאד דקדק עם הצדיקים כחוט השערה:
ואלו הן תרין חסירין והן של בשר ודם ויאמר קנא קנאתי ליי אלקי צבאות (מלכים א יט יד) ראו מה בין קנאת הקדוש ברוך הוא [לקנאת בשר ודם הקדוש ברוך הוא] מקנא על מכעיסיו ועוברי רצונו כענין שנאמר (שמות כ ה) כי אנכי יי אלקיך אל קנא אבל אליהו לא נתקנא על שעבדו עבודה זרה אלא נתקנא על עצמו שבקשו להרגו וכן הוא אומר קנא קנאתי ליי אלקי צבאות אמר לו הקדוש ברוך הוא למה אמרת לי כי עזבו בריתך אמר לו מזבחיך הרסו (שם) אמר לו שמא מזבחותיך אמר לו ואת נביאיך הרגו בחרב (שם) אמר לו שמא נביאך אמר לו ואותר אני לבדי ויבקשו את נפשי לקחתה (שם) אמר לו על עצמך אתה מקנא ואין לך גדול מאליהו ולא נתקנא אלא על עצמו לכך הן תרין חסרין:
<h3>קל</h3>
(כד ל) בתמנת חרס כתיב סרח בתחלה פירותיה מסריחי ולבסוף משתמרות כחרס:
(ב י) כל אבתיו שבמקרא חסר ו"ו חוץ מג' מליאים וגם כל הדור ההוא נאספו אל אבותיו בא ללמד עליהם שהיו כשירין ושלימין כענין שנאמר (שם שם ז) ויעבדו את יי' וגו':
תבא עד דור אבותיו (תהלים מט כ) מלא ללמד עליהם שנפשותם של רשע זרות עמהן בחשך שהן מלאים רשע:
(בכל) כל לבבו הכין לדרוש האלקים יי' אלקי אבותיו (דברי הימים ב ל יט) מלא ומה תלמוד לומר האלקים יי' אלקי אבותיו הרי שלשה לא אלקי אמציה ולא אלקי יואש ולא אלקי יהורם ולא אלקי אחזיה ולא אלקי רחבעם אלא אלקי דוד ואלקי שלמה ואלקי אביה ואלקי אסא ואלקי יהושפט ואלקי עוזיה לכך אבותיו מלא בו' שהוא כנגד ששה צדיקים שלפניו וששה רשעים מאחריו:
<h3>קלב</h3>
(ד יח) ותכסהו בשמיכה בשי"ן כתיב אמרו חכמים ז"ל חיזרנו על כל המקרא ולא מצאנו כלי ששמו שמיכה ומה שמיכה בשי"ן כתיבן אמרו חכמים אמר הקדוש ברוך הוא שמי מעיד בה שלא נגע בה סיסרא וזה אחד משלשה בני אדם שברחו מן העבירה ושיתף הקדוש ברוך שמו עמהן בשמן ואלו הן יוסף ויעל ופלטי יוסף כשפירש מאשת אדוניו פוטיפרע כענין שנאמר (בראשית לט י) ויהי כדברה אל יוסף יום יום ולא שמע אליה לשכב אצלה נוסף לו ה"י על שמו שנאמר (תהלים פא ו) עדות ביהוסף שמו והלא יוסף שמו מה הוא יהוסף יה מעיד עליו שלא בא על אשתו של פוטיפרע פלטי בתחילה היה שמו פלטי בלבד וכן הוא אומר (שמואל א כה מד) ושאול נתן את מיכל בתו לפלטי בן ליש אשר מגלים וכששלח איש בושת לקחת את מיכל מאצלו נקרא שמו פלטיאל שנאמר (שמואל ב ג טו) וישלח איש בשת ויקחה מעם איש מעם פלטיאל בן ליש (כשלקי) [כשלקח] פלטי וכששלח פלטיאל אל מעיד שלא נגע בה:
<h3>קלג</h3>
(ט כב) כל וישר [כתיב בסמ"ך חוץ] שלשה כתובין בשי"ן וישר אבימלך וישר במגירה (דברי הימים א כ ג) וישר אל מלאך (הושע יב ה) למה שהיתה להם שמחה גדולה יתירה כשעת שיר:
<h3>קלד</h3>
(יג ח) כל אזכרות באל"ף מנין מאה ושלשים וארבעה חסר ו"ו בר מן אחד מלא ו"ו ויעתר מנוח אל יי למה שהיה מזכיר את השם להמלט מן ווי"ן של שמשון ויהי טוחן בבית האסורים (שם טז כא) ולמה השאר חסרים שאתם שומעים ולא עושים שנאמר (יחזקאל לג לב) והנך להם כשיר עגבים:
<h3>קלה</h3>
(יח ל) ויהונתן בן גרשם בן מנשה מנשה נו"ן תלויה למה מה ענין יהונתן אצל מנשה והלא יהונתן בן בנו של משה רבנו הוא אלא כיון שנעשה כומר לעבודה זרה לא זכה להקרות בשמו של משה יפה נאמר (קהלת ב טז) כי אין זכרון לחכם עם הכסיל לעולם ולמה נקרא שמו על מנשה לפי שהיה מנשה עובד עבודה זרה וישם את פסל הסמל אשר עשה (דברי הימים ב לג ז) ויהונתן הואיל ועשה מעשה מנשה נקרא על שמו למי היה דומה מנשה לגנב שהיה בעיר וכל גניבה שהיתה נגנבת בעיר על ידי אחרים היתה נתלית בו ולמה ג' תלויה לומר שאם זכה ועשה תשובה נקרא בן משה ואם לאו בן מנשה מה נאמר בבני דן (שופטים יח ג) המה עם בית מיכה וגו' ויאמרו לו מי הביאך הלום אין אתה בן בנו של משה שכתוב בו אל תקרב הלום (שמות ג ה) ומה אתה עושה בזה לא כך כתיב במשה זקינך מזה בידך (שם ד' ב) ומה לך פה לא כך כתיב בו ואתה פה עמוד עמדי (דברים ה כח) אמר להם כזאת וכזאת עשה לי מיכה (שופטים שם ד) ולאחר כך עשה תשובה ומינהו דוד על האוצרות שנאמר (דברי הימים א כו כד) ושבואל בן גרשום בן משה נגיד על האוצרות וכי שבואל שמו והלא יהונתן שמו אלא לאחר שעשה תשובה נקרא שמו שבואל ששב אל יי בכל לבבו:
<h3>קלו</h3>
וממעשים טובים רשעים אלו קטני רשעי ישראל שעליהן אמר הכתוב (יחזקאל לד כח) ולא יהיו עוד בז לגוים וחית הארץ לא תאכלם:
<h3>קלז</h3>
(יט ג) ויקם אישה לדבר על לבה להשיבה להשיבו כתיב מכאן שאם חזר הלב הגוף חוזר כולו שהכל תלוי בלב