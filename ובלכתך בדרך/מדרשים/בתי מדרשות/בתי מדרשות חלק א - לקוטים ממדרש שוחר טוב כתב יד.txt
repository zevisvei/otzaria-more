<h1>בתי מדרשות חלק א - לקוטים ממדרש שוחר טוב כתב יד</h1>

<h2>מזמור ז</h2>
דבר אחר שגיון לדוד אשר שר לה' ר' טרפון אומר הרבה שיבח דוד להקדוש ברוך הוא יותר מן שבח ששבחוהו ישראל על הים על כל נס ונס שעשה לו אמר שירה ואמר דוד רבון העולמים כלום אמרו לך ישראל שירה עד שהעליתם מן הים אבל אני אף על פי שהיה שאול רודפני לא היתה שירה זזה מפי ולמה אני קורא אותו כוש אלא שהיה מתחלף עלי בכל שעה ורודפני אמר ר' יצחק כשם שהיה דוד מתפלל שלא יפול ביד שאול כך היה מתפלל שלא יפול שאול בידו וכן הוא אומר (תהלים קמד י) הנותן תשועה למלכים זה שאול ודוד ואחר כך הפוצה את דוד אמר דוד בין שאני הרגו בין שהוא הורגני אינו יפה אף על פי כן אמר דוד לפני הקדוש ברוך הוא רבון העולמים הרבה שונאים היו לי ולא עמד כנגדי אדם כשאול וכן הוא אומר (שמואל ב כב א) ביום הציל ה' אותו מכף כל אויביו ומכף שאול שהיה שקול ככל אויביו וכן הוא אומר (תהלים ג ח) קומה ה' הושיעני אלהי כי הכית את כל אויבי לחי זו דואג ואחיתופל:
דבר אחר על דברי כוש על כנסת ישראל הוא אומר כשישראל חוטאים הקדוש ברוך הוא קורא אותם כושיים שנאמר (עמוס ט ז) הלא כבני כושיים אתם לי בני ישראל נאם יי:
דבר אחר לא דברה מרים במשה אלא בכושית שנאמר (במדבר יב א) על אדות האשה הכושית וכי כושית היתה צפורה אלא מה הכושית משונה בעורה כך היתה צפורה משונה מכל הנשים ביפיה כיוצא בו על דברי כוש זה [שאול] וכי כושי היה שאול אלא מה כושית זו משונה מכל הבריות כן היה שאול משונה ביפיו וגבהו מכל ישראל
בתי מדרשות חלק א - לקוטים ממדרש שוחר טוב כתב יד מזמור סג
אלהים אלי אתה אשחרך זה שאמר הכתוב (משלי ח יז) אני אהבי אהב ומשחרי ימצאונני התורה אומרת אני אוהבי אהב כל מי שהוא אוהב אותי אף אני אוהבת אותו ואלהים אומר אני אהבי אהב כל מי שהוא אוהב את תורתי אף אני אוהבו:
דבר אחר אני אהבי אהב אמר האלהים כל מי שהוא אוהבני אף אני אוהבו דוד על שהוא אוהבני אהבתיו ועל ששחרני שחרתיו ונמצאתי לו אני אהבי אהב ומשחרי ימצאונני אלהים אלי אתה אשחרך צמאה לך נפשי וגו':
אמר ר' פנחס בשם ר' שמעון בן לקיש הוא פנחס הוא אליהו זכור לטובה ולברכה שאלולי הוא לא היה לנו חיים באדום הרשעה הוא שאמרו רבותינו משעה שחרב בית המקדש הוא מקריב שני תמידין בכל יום לכפר על ישראל וכותב בעורותיהן מעשה כל יום ויום
<h2>מזמור קד</h2>
אמר להם מה אתם סבורין מפני שקלסתי להקדוש ברוך הוא בכל הדברים האלה שמא נגעתי באחת מריבי רבבות של שבחו עד עכשיו אני בראש תהלה לדוד ארוממך אלהי המלך אמר ר' פנחס אף כשיעשה הקדוש ברוך הוא פיהם של צדיקים וכו' יאמרו אין כתוב כאן כו':
ברוך אתה בעיר וברוך אתה בשדה אמר ר' זעירא אפילו סיחת ארץ ישראל תורה היא:
דבר אחר ברכי נפשי את ה' ה' אלהי גדלת מאד מה הוא מאד אמר [ר' ברכיה] בשם ר' אליעזר ור' יהושע עד שלא בראת עולמך וכו':
אימתי נבראו המלאכים ר' יוחנן אמר בשני שנאמר המקרה במים עליותיו וכתיב אחריו עושה מלאכיו רוחות ר' חנינא אמר בחמישי נבראו המלאכים שנאמר (בראשית א כ) ועוף יעופף על הארץ ואין עוף יעופף אלא המלאכים שנאמר (ישעיה ו ב) ובשתים יעופף אמר ר' יולאיני ב"ר טיברי בשם ר' יצחק בין כדברי זה ובין כדברי זה הרי למדת שלא נבראו המלאכים ביום הראשון הכל מודים שלא היה ביום הראשון אלא האלהים לעצמו בעולמו אמר ר' יודן ויהי ערב ויהי בוקר יום אחד (בראשית א ה) יום יחודו של עולם היה יום שלא היה בעולמו אלא הוא יסד ארץ על מכוניה אמר ר' אייבו למלך שמלך תחלה בא לגיון אחד ואמר לו המלך חייך הואיל ואת קלסתה אותי תחלה אני נותן לך פרוקיפי שאינה זזה ממך לעולם כך לא קילס לאלהים תחלה אלא המים התחתונים קילסו לאלהים שנאמר (תהלים צג ד) מקולות מים רבים אדירים וגו' אדיר במרום ה' אמר לה האלהים חייך שאני נותן לך פרוקיפי שאינה זזה ממך לעולם יסד ארץ על מכוניה וגו