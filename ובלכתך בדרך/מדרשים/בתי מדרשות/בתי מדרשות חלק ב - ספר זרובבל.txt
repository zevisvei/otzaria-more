<h1>בתי מדרשות חלק ב - ספר זרובבל</h1>

<h2>קטע א</h2>
משיח יי ואען ואומר לו לשאול אני צריך ויאמר לי שאל לך ואגיד לך ואומר לו אתה הוא מיטטרון ויען בקול נעים ויאמר לי אני הוא מטטר' מיכאל שר צבא יי וישימני להיות על עמו ועל אוהביו אני הוא המנהיג את אברהם בכל ארץ כנען וברכתי אותו בשם יי אני הוא הפודה את יצחק ובכו עליו המלאכים דכתיב (ישעיה לג ז) הן אראלם צעקו ואני הוא שהדבקתי עם יעקב בעבר הנהר ואני הוא המנהיג את ישראל במדבר ארבעים שנה בשם יי אלקי ישראל ואני הוא הנראה ליהושוע בגלגל ואני הוא הממטיר על סדום ועל עמורה גפרית ואש מאת יי מן השמים אשר שלחני וישם שמי כשמו ואתה זרובבל שאל לך ואגיד לך ואען ואומר לו האיש הלז אמר לי אני הוא משיח יי ואתמה עליו ויאמר לי מיטט' הוא משיח יי והנולד לבית דוד ויצפיהו יי להיות נגיד ברית עם קדש זה הוא מנחם בן עמיאל וזה נולד כבוא נבוכדנצר לירושלים וישמיהו ברוח יי וישימהו במקום הזה עד עת קץ ואני זרובבל
<h2>קטע ב</h2>
ארץ אויביהם ולהשפיל כל נשא עליהם ולא תקום מחשבתם והארץ תקוץ ותתמוגג בנשיאיה ותתעורר המלחמות במושבי עליה ובני גומר ילחמו עם היפתים ובידם ישברו אחר הדברים האלה יצא איש ממדבר צנעה מבני יקטן גבוה קומה ויפה תואר וחושב מחשבות ומגיד אחור וארץ מולדתו היא גולגל ועל ידו יכרתו כל בני אלגלב ולא ישאר לו איש יושב על כסא מלכות כי שמועות יבהלוהו מקול המונו הגדול ויצא נדחף ובורח אל ארץ מזרח בעת ההיא יבוא הצנעני בחיל גדול רב מאד כחול אשר על שפת הים לרוב אל ארץ קמוניה אפריקה הגד' א' המערב וימצאה מהומה מבוכה ומבוסה ואנשיה כצאן אשר אין להם רועה וימ' וילכו עליו לקחת את כל ארץ המזרח ואדום ואת הר עשו ואת כל ארץ כוש ויש בה לשונות בלדת ודין:
ויהרוג גבורי בני ישמ' וכל בני קדר וגם יושבי צור ויאסוף הזהב והכסף לעיר הקדש את ירושלים אז יגדל שמו וירם לבבו ובאח מלכותו ירך ובימיו יעמד משיח שקר דובר כזב ותפל ומרמה ויגדל שמו ויורם לבבו ויזנו אחריו אנשים רבים ודמותו רגליו כרגלי דוב וידיו כידי נמר יפה עינים ושובר לחי שואג ככפיר ונוהם כארי ויחיה מתים ויוציא אסירי בור ויפקוח עיני עורים ויוריד לחם מן השמים וימשוך נהרי דבש נחליו ויכלו אחריו כל בני קדר הוא ימלוך מ' יום אחרי כן
<h2>קטע ג</h2>
וידקור את נחמיה בירושלים וספדו אותו כל ישראל ויתמרמרו עליו במרירות (הבכיות) ובכיות ואחר כך תבא אשת נתן הנביא בן דוד חפצי בה אם מנחם בן עמיאל בן דוד והאותות האלה מגיעות בחודש אב בששה לחודש ידקור שדוי מלך פרס את נחמיה בירושלם ויגיע לישראל אבל על אבל ויצר להם מאד ויפוצו למדבר ירושלם למלאות לאבל נחמיה מ"א יום תהיה נבלתו מושלכת בשערי ירושלם ואדם ובהמה וחיות ועופות לא יכלו ליגע בו ולאחר מ"א יום קוברו הקדוש ברוך הוא בקברות בית יהודה ואני זרובבל הוספתי לשאול מטטרון ומיכאל שר צבא ה' על אתות ברית עם קדושים ויאמר אלי העגל הזה פיהו ירבץ וכולו הסעיפי והכרך הזה היא עיר נינוה עיר הדמים היא רומה רבתא ואמרתי לו אדוני עד מתי קץ הפלאות וידבקני ויאחז בידי ויביאני על בית החרף ויראני שם אבן שיש לה פנים כמראה הבתולה אשר לא ידעה איש ויפה עד למאד ויאמר אלי זרובבל מה אתה רואה ואומר לו אני רואה צלם שיש ודמות פניה כאשה יפה ויען ויאמר אלי האיש המדבר בי ויאמר הצלם הזה אשת בליעל היא ובשעה שרואה בליעל את הצלם תהר ותלד לו את ארמילוס והיא היתה ראש כל עבודה זרה והדבר הזה היה בנביאות ה' אל זרובבל ותצר לי נפשי מאד ואקום ואלך ואשתומם ואתודה שם לה' אלקי ישראל והוא אלקי כל בשר ישלח מלאכו ויודיעני מה שאשאל ממנו ועוד תפלה בתוך פי והפסיקני ואראהו ואדעהו כי הוא המדבר עמי את כל הדברים האלה ואכרע ואשתחוה
<h2>קטע ד</h2>
ואחרי מותו תחשך השמש מקצה השמים ועד קצה השמים ותפול חרדה גדולה על בני אדם וימ' תח' משיה בן אבי ספון וה' יעיר את לבבו ויבנה את חומות הבית ויאריך שנים וימים וידו באיי הים וימ' תח' מיד בן מעו' ויסר את כל עמו בעקרבים וימת עם רב על ידו ואת ימ' בן מעו' בן גזיר והוא יקרא בשם אבותיו ולא יאריך ימים וביום מותו תחון הממ' על שנים ויבא איש מבני קדר ומיוצאי חלציו יעמוד מ' ויהי א יושבים לו על כסא מלכותו ויאסוף בנו הבן השמד תח' כסף וזהב עד אין מספר ובשמים ואבן יקרה וספיר ויהלום אשר לא נמצאו באוצרות אבתיו ובעצמו תשבר מלכותו וגם בנו אשר ימלוך תחתיו יעשיר עשר גדול ויחזק על הממלכה באמונה וגם הוא ומין רד"ך ירש' ויבנה את בית ה' אלהי ישראל ותמשול ידו באיי הים ויושבי תבל מכל אשר היו לפניו ושמו עבד אלמלך בן מרואן וימ' תח' ויליד בן מראון וישפך דם רב עד מאד וידכה בני איש ויבנה עיר גדול ויקראה על שמו וימות לפני עמה ויעמוד אחריו איש גבור חיל ושמו כשם א' ממלכי ישראל ושמו סולימאן בן עבד אלמלך ויאסוף זהב עד למאד ובשמים ואבני שוהם ואבני בדולח ובגדי שש ומשי ומעשה רוקם וחושב מחשבות וימים מעטים יחיה ואחריו יקום מלך תם אחב משנאו ושונא אוהבו
<h2>קטע ה</h2>
[יפול ולא יוסיף] קום עד עולם ויפיל הקדוש ברוך הוא שרו של עשו לפני המשיח שנאמר (ישעיה כד כא) יפקוד ה' על צבא המרום במרום ועל מלכי האדמה על האדמה ויכבוש מלך המשיח לכל ארץ ישראל ולכל היושבים בה ויגרש אדום וישמעאל:
ועלו מושיעים בהר ציון לשפוט את הר עשו והיתה לה' המלוכה (עובדיה א כא) מאן מושיעים אלו מיכאל וגבריאל ואז תהיה צרה גדולה אשר לא נהיתה מהיות גוי ובעת ההיא ימלט עמנו ככל הנמצא כתוב בספר במאמר המלאך לדניאל ואז יתחיל השי"ת לעשות עמנו נסים וילחם בעמלק