<h1>בתי מדרשות חלק א - פרק צדקות</h1>

<h2>פרק א</h2>
לעולם יכניס אדם תלמיד חכם לתוך ביתו ויאכילהו וישקיהו שהרי השונמית מת בנה והתפלל אלישע והחיה את בנה מי גרם לו להחיות את בנה מפני שקבלתו לתוך ביתה הא למדת שכל מי שהוא מכניס תלמיד חכם לתוך ביתו מאכילו ומשקו ומהנהו מנכסיו כאלו נדבק בשכינה:
ה דבר אחר גדולה פרוסה שעליה נדחו שתי אומות מן העולם שנאמר לא יבא עמוני וגו' מפני מה על דבר וגו' וכי מה היו ישראל צריכין להם והלא כל אותן ארבעים שנה שהיו במדבר היתה הבאר עולה והמן יורד והשליו מצוי וענני כבוד מקיפין עליהם אלא אמרה התורה על דבר אשר לא קדמו אתכם וגו':
ו שימוש תורה יתר מלימודה שכן מצינו ביהושע שנאמר ויען יהושע בן נון תלמידו של משה אין כתיב כאן אלא משרת משה ומה שירות היה משרתו היה נוטל את הדלוי ואת הבלנרים ומוליכן לפניו לבית המרחץ:
ז דבר אחר משרת משה מה שירות היה משרתו היה משכים בכל יום ובורר את הגס הגס שבמן ואומר זה לרבי משה זה לרבינו משה:
ח דבר אחר גדול שמושה יתר מלימודה שכן מצינו באלישע שנאמר ויען אחד מעבדי מלך ישראל וגו' אשר למד אין כתיב כאן אלא אשר יצק מים על ידי אליהו הא למדתה שגדול שימושה יתר מלימודה:
ט יששכר החמשי לשבטים היה והקריב שני למלך שנאמר ביום השני וגו' ומפני מה [מפני] שהיה בן תורה שנאמר ומבני יששכר יודעי בינה לעתים לדעת מה יעשה בישראל מלמד שהיו הם שואלים אותם דבר והיו משיבים להם הלכה כהלכה למשה מסיני:
י ראשיהם מאתים וגו' מלמד שמאתים סנהדריות היו מעמידין [כולן משבט] יששכר בלבד מי גרם לו ליששכר להיות כן זבולון אחיו שנאמר זבולון לחוף ימים ישכון וגו' מלמד שהיה עוסק בפרגמטיא שלו ומאכיל את יששכר ומנין שהיה יששכר אוכל משתי נחלות שנאמר יששכר חמור גרם וגו' מהו חמור גרם שכתוב חמורו של זבולון גרם ליששכר להיות בן תורה:
יא לפיכך בא משה והקדים ברכתו של זבולון ליששכר אמר שמח זבולון וגו' ויש אומרים אהליו של יששכר קודם לאהליו של זבולון:
יב אמר ר' חונא כל הרואה חלום ומתירא ממנו מה יעשה ישכים ויעסוק בתורה אם רגיל לשנות פרק אחד ישנה שנים אם רגיל לקרות דף אחד יקרא שנים אם אינו יודע לקרות ולא לשנות יעשה עצמו כגבאי צדקה וכפרנסי ציבור ויחיה:
יג אלו היה כתוב ארור אשר לא ילמד את התורה הזאת לא היתה תקומה לשונאי ישראל אלא אשר לא יקים וגו' ולא נאמר עץ חיים היא ללומדים בה אלא למחזיקים בה שנאמר עץ חיים היא למחזיקים בה וגו' סליק פרקא
<h2>פרק ב</h2>
א גדולים מעשיו של מלך מלכי המלכים ברוך הוא שאין להם סוף ואין להם חקר מה אם ירצה אדם לחשוב במדותיו של הקדוש ברוך הוא שהוא דן בה דין אינו יכול לחשוב והוא הדבר קל וחומר אם מחיה אחר אלו המדות מת שעל ידי [כך מביא את] עצמו על אחת כמה וכמה שאינו יכול לומר מסוף העולם ועד סופו גמר מדת כל [הימים שהם] מסוף העולם ועד סופו גמר מדת כל הנהרות [שהם] מסוף העולם ועד סופו גמר מדת כל מסוף העולם ועד סופו והלא הדברים קל וחומר מה אם דברים שהם ברשותו (רשותו) של אדם כך על אחת כמה וכמה דברים שאינם ברשותו של אדם:
ב וחסד לאומים חטאת חסד שעשה אברהם אבינו חטאת הוא לאומות העולם אמר הקדוש ברוך הוא לאומות העולם לא היה אחד מכם שבנה מזבח לשמי עד שבא אברהם ובנה מזבח לשמי שנאמר ויבן שם אברהם וגו' דבר אחר וחסד לאומים חטאת חסד שעשה אבינו יצחק היא עמדה לבניו במדבר שנאמר כה אמר יי מצא חן במדבר וגו' דבר אחר וחסד לאומים חטאת חסד שעשה ליעקב אבינו עמדה לפניו במצרים שנאמר וארד להצילו וגו' דבר אחר וחסד לאומים חטאת חסד שעשה בן הדד היא היתה חובה לאחזיהו בן אחאב בן הדד כשחלה שלח מלאכים אצל אלישע האחיה מחלי זה ואחזיהו נופל בסוסטרה שלו שלח לשאול בבעל זבוב אלהי עקרון מיד נטלה המלכות משומרון (ונטלה) [ונתנה] לדמשק שנאמר כה אמר יי כאשר יציל הרועה מפי הארי וגו' דבר אחר חסד לאומים חטאת חסד שעשו אנשי נינוה היא היתה תוכחה לישראל אמר להם הקדוש ברוך הוא לישראל כלום יש בכם לעשות תשובה לפני כדרך שעשו אנשי נינוה כמה שנאמר ויתכסו שקים וגו' ואני לא אחוס על נינוה העיר הגדולה וגו' סליק פרק צדקות