<h1>פרשת האזינו</h1>

<h2>ראשון</h2>
<h3>{א}</h3>
הַאֲזִ֥ינוּ הַשָּׁמַ֖יִם וַאֲדַבֵּ֑רָה וְתִשְׁמַ֥ע הָאָ֖רֶץ אִמְרֵי-פִֽי:
<b style="color: gray;">אונקלוס</b> אַצִיתוּ שְׁמַיָא וֶאֱמַלֵל וְתִשְׁמַע אַרְעָא מֵימְרֵי פֻמִי:
<b style="color: gray;">רש"י</b> <b>האזינו השמים.</b> שאני מתרה בהם בישראל ותהיו אתם עדים בדבר <small><span style="color=#777777">(לעיל ל, יט)</span></small> שכך אמרתי להם שאתם תהיו עדים, וכן ותשמע הארץ. ולמה העיד בהם שמים וארץ, אמר משה אני בשר ודם, למחר אני מת, אם יאמרו ישראל לא קבלנו עלינו הברית מי בא ומכחישם, לפיכך העיד בהם שמים וארץ, עדים שהן קימים לעולם. ועוד, שאם יזכו, יבואו העדים ויתנו שכרם, הגפן תתן פריה, והארץ תתן יבולה, והשמים יתנו טלם. ואם יתחיבו, תהיה בהם יד העדים תחלה <small><span style="color=#777777">(לעיל יא, יז)</span></small> , ועצר את השמים ולא יהיה מטר והאדמה לא תתן את יבולה, ואחר כך ואבדתם מהרה על ידי האמות:
<h3>{ב}</h3>
יַעֲרֹ֤ף כַּמָּטָר֙ לִקְחִ֔י תִּזַּ֥ל כַּטַּ֖ל אִמְרָתִ֑י כִּשְׂעִירִ֣ם עֲלֵי-דֶ֔שֶׁא וְכִרְבִיבִ֖ים עֲלֵי-עֵֽשֶׂב:
<b style="color: gray;">אונקלוס</b> יְבַסַם כְּמִטְרָא אוּלְפָּנִי יִתְקַבַּל כְּטַלָא מֵימְרִי כְּרוּחֵי מִטְרָא דְנָשְׁבִין עַל דִתְאָה וְכִרְסִיסֵי מַלְקוֹשָׁא דִי עַל עִשְׂבָּא:
<b style="color: gray;">רש"י</b> <b>יערף כמטר לקחי.</b> זו היא העדות שתעידו שאני אומר בפניכם, תורה נתתי לישראל שהיא חיים לעולם כמטר זה שהוא חיים לעולם, כאשר יערפו השמים טל ומטר: <b>יערף.</b> לשון נטיפה וכן <small><span style="color=#777777">(לקמן לג, כח)</span></small> יערפו טל, <small><span style="color=#777777">(תהלים סה, יב)</span></small> ירעפון דשן: <b>תזל כטל.</b> שהכל שמחים בו, לפי שהמטר יש שהן עצבים, כגון הולכי דרכים ומי שהיה בורו מלא יין: <b>כשעירם.</b> לשון <small><span style="color=#777777">(תהלים קמח, ח)</span></small> רוח סערה, כתרגומו כרוחי מטרא. מה הרוחות הללו מחזיקים את העשבים ומגדלין אותם, אף דברי תורה מחזיקין את לומדיהן ומגדלין אותם: <b>וכרביבים.</b> טפי מטר. ונראה לי על שם שיורה כחץ נקרא רביב, כמה דאת אמר <small><span style="color=#777777">(בראשית כא)</span></small> רובה קשת: <b>דשא.</b> <small><i>אדברי''ץ</i></small> עטיפת הארץ מכסה בירק: <b>עשב.</b> קלח אחד קרוי עשב, וכל מין ומין לעצמו קרוי עשב:
<h3>{ג}</h3>
כִּ֛י שֵׁ֥ם יְהוָ֖ה אֶקְרָ֑א הָב֥וּ גֹ֖דֶל לֵאלֹהֵֽינוּ:
<b style="color: gray;">אונקלוס</b> אֲרֵי בִּשְׁמָא דַיְיָ אֲנָא מְצַלֵי הָבוּ רְבוּתָא קֳדָם אֱלָהָנָא:
<b style="color: gray;">רש"י</b> <b>כי שם ה' אקרא.</b> הרי כי משמש בלשון כאשר, כמו <small><span style="color=#777777">(ויקרא כג)</span></small> כי תבאו אל הארץ, כשאקרא ואזכיר שם ה', אתם הבו גדל לאלהינו וברכו שמו. מכאן אמרו שעונין ברוך שם כבוד מלכותו אחר ברכה שבמקדש:
<h3>{ד}</h3>
הַצּוּר֙ תָּמִ֣ים פָּעֳל֔וֹ כִּ֥י כָל-דְּרָכָ֖יו מִשְׁפָּ֑ט אֵ֤ל אֱמוּנָה֙ וְאֵ֣ין עָ֔וֶל צַדִּ֥יק וְיָשָׁ֖ר הֽוּא:
<b style="color: gray;">אונקלוס</b> תַּקִיפָא דְשָׁלְמִין עוֹבָדוֹהִי אֲרֵי כָּל אֹרְחָתֵהּ דִינָא אֱלָהָא מְהֵימְנָא דְמִן קֳדָמוֹהִי עַוְלָה לָא נָפֵק מִן קֳדָם דְזַכַּי וְקַשִׁיט הוּא:
<b style="color: gray;">רש"י</b> <b>הצור תמים פעלו.</b> אף על פי שהוא חזק, כשמביא פרענות על עוברי רצונו, לא בשטף הוא מביא, כי אם בדין, כי תמים פעלו: <b>אל אמונה.</b> לשלם לצדיקים צדקתם לעולם הבא. ואף על פי שמאחר את תגמולם, סופו לאמן את דבריו: <b>ואין עול.</b> אף לרשעים משלם שכר צדקתם בעולם הזה: <b>צדיק וישר הוא.</b> הכל מצדיקים עליהם את דינו, וכך ראוי וישר להם. צדיק מפי הבריות. וישר הוא וראוי להצדיקו:
<h3>{ה}</h3>
שִׁחֵ֥ת ל֛וֹ לֹ֖א בָּנָ֣יו מוּמָ֑ם דּ֥וֹר עִקֵּ֖שׁ וּפְתַלְתֹּֽל:
<b style="color: gray;">אונקלוס</b> חַבִּילוּ לְהוֹן לָא לֵהּ בְּנַיָא דִי פְלָחוּ לְטַעֲוָתָא דָרָא דְאַשְׁנִיוּ עוֹבָדוֹהִי וְאִשְׁתַּנִיוּ:
<b style="color: gray;">רש"י</b> <b>שחת לו</b> <small>וגו'</small> <b>.</b> כתרגומו חבילו להון ולא ליה: <b>בניו מומם.</b> בניו היו, והשחתה שהשחיתו היא מומם: <b>בניו מומם.</b> מומם של בניו היה ולא מומו: <b>דור עקש.</b> עקום ומעקל, כמו <small><span style="color=#777777">(מיכה ג, ט)</span></small> ואת כל הישרה יעקשו, ובלשון משנה חלדה ששניה עקומות ועקושות: <b>ופתלתל.</b> <small><i>אנטורטיליי''ש</i></small> כפתיל הזה שגודלין אותו ומקיפין אותו סביבות הגדיל. פתלתל מן התבות הכפולות, כמו <small><span style="color=#777777">(ויקרא יג, מט)</span></small> ירקרק, אדמדם, <small><span style="color=#777777">(תהלים לח, יא)</span></small> סחרחר, <small><span style="color=#777777">(מלכים א' ז, כג)</span></small> סגלגל:
<h3>{ו}</h3>
הֲלַיְהוָה֙ תִּגְמְלוּ-זֹ֔את עַ֥ם נָבָ֖ל וְלֹ֣א חָכָ֑ם הֲלוֹא-הוּא֙ אָבִ֣יךָ קָּנֶ֔ךָ ה֥וּא עָֽשְׂךָ֖ וַֽיְכֹנְנֶֽךָ:
<b style="color: gray;">אונקלוס</b> הָא קֳדָם יְיָ אַתּוּן גָמְלִין דָא עַמָא דְקַבִּילוּ אוֹרַיְתָא וְלָא חַכִּימוּ הֲלָא הוּא אֲבוּךְ וְאַתְּ דִי לֵהּ הוּא עָבְדָךְ וְאַתְקְנָךְ:
<b style="color: gray;">רש"י</b> <b>הלי''י תגמלו זאת.</b> לשון תמה, וכי לפניו אתם מעציבין, שיש בידו לפרע מכם ושהטיב לכם בכל הטובות: <b>עם נבל.</b> ששכחו את העשוי להם: <b>ולא חכם.</b> להבין את הנולדות שיש בידו להטיב ולהרע: <b>הלא הוא אביך קנך.</b> שקנאך, שקננך בקן הסלעים ובארץ חזקה, שתקנך בכל מיני תקנה: <b>הוא עשך.</b> אמה באמות: <b>ויכננך.</b> אחרי כן בכל מיני בסיס וכן. מכם כהנים מכם נביאים ומכם מלכים, כרך שהכל תלוי בו:
<h2>שני</h2>
<h3>{ז}</h3>
<b><small><small style="background-color:#7694DA; color:white;">&nbspשני&nbsp</small></small>&nbsp</b>זְכֹר֙ יְמ֣וֹת עוֹלָ֔ם בִּ֖ינוּ שְׁנ֣וֹת דּוֹר-וָד֑וֹר שְׁאַ֤ל אָבִ֙יךָ֙ וְיַגֵּ֔דְךָ זְקֵנֶ֖יךָ וְיֹ֥אמְרוּ לָֽךְ:
<b style="color: gray;">אונקלוס</b> אִדְכַּר יוֹמִין דְמִן עָלְמָא אִסְתַּכַּל בִּשְׁנֵי דַר וְדַר שְׁאַל אֲבוּךְ וִיחַוִּי לָךְ סָבָיךְ וְיֵימְרוּן לָךְ:
<b style="color: gray;">רש"י</b> <b>זכר ימות עולם.</b> מה עשה בראשונים שהכעיסו לפניו: <b>בינו שנות דר ודר.</b> דור אנוש שהציף עליהם מי אוקינוס ודור המבול ששטפם. דבר אחר לא נתתם לבבכם על שעבר. בינו שנות דר ודר להכיר להבא שיש בידו להטיב לכם ולהנחיל לכם ימות המשיח והעולם הבא: <b>שאל אביך.</b> אלו הנביאים שנקראים אבות, כמו שנאמר באליהו <small><span style="color=#777777">(מלכים ב' ב, יב)</span></small> אבי אבי רכב ישראל: <b>זקניך.</b> אלו החכמים: <b>ויאמרו לך.</b> הראשונות:
<h3>{ח}</h3>
בְּהַנְחֵ֤ל עֶלְיוֹן֙ גּוֹיִ֔ם בְּהַפְרִיד֖וֹ בְּנֵ֣י אָדָ֑ם יַצֵּב֙ גְּבֻלֹ֣ת עַמִּ֔ים לְמִסְפַּ֖ר בְּנֵ֥י יִשְׂרָאֵֽל:
<b style="color: gray;">אונקלוס</b> בְּאַחֲסָנָא עִלָאָה עַמְמַיָא בְּפָרָשׁוּתֵהּ בְּנֵי אֲנָשָׁא קַיִים תְּחוּמֵי עַמְמַיָא לְמִנְיַן בְּנֵי יִשְׂרָאֵל:
<b style="color: gray;">רש"י</b> <b>בהנחל עליון גוים.</b> כשהנחיל הקדוש ברוך הוא למכעיסיו את חלק נחלתן הציפן ושטפם: <b>בהפרידו בני אדם.</b> כשהפיץ דור הפלגה היה בידו להעבירם מן העולם ולא עשה כן, אלא יצב גבלת עמים קימם ולא אבדם: <b>למספר בני ישראל.</b> בשביל מספר בני ישראל שעתידים לצאת מבני שם, ולמספר שבעים נפש של בני ישראל שירדו למצרים, הציב גבולות עמים שבעים לשון:
<h3>{ט}</h3>
כִּ֛י חֵ֥לֶק יְהוָֹ֖ה עַמּ֑וֹ יַעֲקֹ֖ב חֶ֥בֶל נַחֲלָתֽוֹ:
<b style="color: gray;">אונקלוס</b> אֲרֵי חֳלָקָא דַיְיָ עַמֵהּ יַעֲקֹב עֲדַב אַחֲסַנְתֵּהּ:
<b style="color: gray;">רש"י</b> <b>כי חלק ה' עמו.</b> למה כל זאת, לפי שהיה חלקו כבוש ביניהם ועתיד לצאת. ומי הוא חלקו, עמו. ומי הוא עמו <b>יעקב חבל נחלתו.</b> והוא השלישי באבות, המשלש בשלש זכיות, זכות אבי אביו וזכות אביו וזכותו, הרי שלשה, כחבל הזה שהוא עשוי בשלשה גדילים והוא ובניו היו לו לנחלה, ולא ישמעאל בן אברהם, ולא עשו בן יצחק:
<h3>{י}</h3>
יִמְצָאֵ֙הוּ֙ בְּאֶ֣רֶץ מִדְבָּ֔ר וּבְתֹ֖הוּ יְלֵ֣ל יְשִׁמֹ֑ן יְסֹֽבְבֶ֙נְהוּ֙ יְב֣וֹנְנֵ֔הוּ יִצְּרֶ֖נְהוּ כְּאִישׁ֥וֹן עֵינֽוֹ:
<b style="color: gray;">אונקלוס</b> סַפִּיק צָרְכֵּיהוֹן בְּאַרְעָא מַדְבְּרָא וּבֵית צַחֲוָנָא אֲתַר דִי לֵית מַיָא אַשְׁרִנוּן סְחוֹר סְחוֹר לִשְׁכִנְתֵּהּ אַלֵפִנוּן פִּתְגָמֵי אוֹרַיְתָא נְטָרִנוּן כְּבָבַת עֵינֵיהוֹן:
<b style="color: gray;">רש"י</b> <b>ימצאהו בארץ מדבר.</b> אותם מצא לו נאמנים בארץ המדבר, שקבלו עליהם תורתו ומלכותו ועלו, מה שלא עשו ישמעאל ועשו, שנאמר <small><span style="color=#777777">(לקמן לג, ב)</span></small> וזרח משעיר למו הופיע מהר פארן: <b>ובתהו ילל ישימן.</b> ארץ ציה ושממה, מקום יללת תנינים ובנות יענה, אף שם נמשכו אחר האמונה, ולא אמרו למשה היאך נצא למדברות מקום ציה ושממון, כענין שנאמר <small><span style="color=#777777">(ירמיה ב, ב)</span></small> לכתך אחרי במדבר: <b>יסבבנהו.</b> שם סבבם והקיפם בעננים וסבבם בדגלים לארבע רוחות וסבבן בתחתית ההר, שכפהו עליהם כגגית: <b>יבוננהו.</b> שם בתורה ובינה: <b>יצרנהו.</b> מנחש שרף ועקרב ומן האמות: <b>כאישון עינו.</b> הוא השחור שבעין, שהמאור יוצא המנו. ואונקלוס תרגם ימצאהו יספיקהו כל צרכו במדבר, כמו <small><span style="color=#777777">(במדבר יא, כב)</span></small> ומצא להם, <small><span style="color=#777777">(יהושע יז, טז)</span></small> לא ימצא לנו ההר: <b>יסבבנהו.</b> אשרינון סחור סחור לשכינתיה, אהל מועד באמצע וארבעה דגלים לארבע רוחות:
<h3>{יא}</h3>
כְּנֶ֙שֶׁר֙ יָעִ֣יר קִנּ֔וֹ עַל-גּוֹזָלָ֖יו יְרַחֵ֑ף יִפְרֹ֤שׂ כְּנָפָיו֙ יִקָּחֵ֔הוּ יִשָּׂאֵ֖הוּ עַל-אֶבְרָתֽוֹ:
<b style="color: gray;">אונקלוס</b> כְּנִשְׁרָא דִמְחִישׁ לְקִנֵהּ עַל בְּנוֹהִי מִתְחוֹפֵף פָּרִיס גַדְפּוֹהִי מְקַבֶּלְהוֹן מְנַטֶלְהוֹן עַל תְּקוֹף אֵבָרוֹהִי:
<b style="color: gray;">רש"י</b> <b>כנשר יעיר קנו.</b> ניהגם ברחמים ובחמלה, כנשר הזה רחמני על בניו ואינו נכנס לקנו פתאום, עד שהוא מקשקש ומטרף על בניו בכנפיו, בין אילן לאילן בין שוכה לחברתה, כדי שיעורו בניו, ויהא בהם כח לקבלו: <b>יעיר קנו.</b> יעורר בניו: <b>על גוזליו ירחף.</b> אינו מכביד עצמו עליהם אלא מחופף, נוגע ואינו נוגע, אף הקדוש ברוך הוא <small><span style="color=#777777">(איוב לז, כג)</span></small> שדי לא מצאנהו שגיא כח, כשבא לתן תורה לא נגלה עליהם מרוח אחת אלא מארבע רוחות, שנאמר <small><span style="color=#777777">(לקמן לג, ב)</span></small> ה' מסיני בא וזרח משעיר למו הופיע מהר פארן ואתה מרבבות קדש, <small><span style="color=#777777">(חבקוק ג, ג)</span></small> . אלוה מתימן יבא, זו רוח רביעית: <b>יפרש כנפיו יקחהו.</b> כשבא לטלן ממקום למקום אינו נוטלן ברגליו כשאר עופות, לפי ששאר עופות יראים מן הנשר, שהוא מגביה לעוף ופורח עליהם, לפיכך נושאן ברגליו מפני הנשר, אבל הנשר אינו ירא אלא מן החץ לפיכך נושאן על כנפיו. אומר מוטב שיכנס החץ בי ולא יכנס בבני, אף הקדוש ברוך הוא <small><span style="color=#777777">(שמות יט, ד)</span></small> ואשא אתכם על כנפי נשרים, כשנסעו מצרים אחריהם והשיגום על הים היו זורקים בהם חצים ואבני בליסטראות, מיד <small><span style="color=#777777">(שמות יד, יט. כ)</span></small> ויסע מלאך האלהים <small><i>וגו'</i></small> ויבא בין מחנה מצרים <small><i>וגו'</i></small> :
<h3>{יב}</h3>
יְהוָ֖ה בָּדָ֣ד יַנְחֶ֑נּוּ וְאֵ֥ין עִמּ֖וֹ אֵ֥ל נֵכָֽר:
<b style="color: gray;">אונקלוס</b> יְיָ בִּלְחוֹדוֹהִי עֲתִיד לְאַשְׁרָיוּתְהוֹן בְּעָלְמָא דְּהוּא עָתִיד לְאִתְחַדָתָא וְלָא יִתְקַיַם קֳדָמוֹהִי פָּלְחַן טַּעֲוָן:
<b style="color: gray;">רש"י</b> <b>ה' בדד ינחנו.</b> ניהגם במדבר בטח ובדד: <b>ואין עמו אל נכר.</b> לא היה כח באחד מכל אלהי הגוים להראות כחו ולהלחם עמהם. ורבותינו דרשוהו על העתיד, וכן תרגם אנקלוס. ואני אומר דברי תוכחה הם, להעיד השמים והארץ, ותהא השירה להם לעד שסופן לבגד ולא יזכרו הראשונות שעשה להם, ולא הנולדות שהוא עתיד לעשות להם, לפיכך צריך לישב הדבר לכאן ולכאן. וכל הענין מוסב על <small><span style="color=#777777">(פסוק ז)</span></small> זכר ימות עולם בינו שנות דר ודר, כן עשה להם, וכן עתיד לעשות, כל זה היה להם לזכור:
<h2>שלישי</h2>
<h3>{יג}</h3>
<b><small><small style="background-color:#7694DA; color:white;">&nbspשלישי&nbsp</small></small>&nbsp</b>יַרְכִּבֵ֙הוּ֙ עַל-(במותי) בָּ֣מֳתֵי אָ֔רֶץ וַיֹּאכַ֖ל תְּנוּבֹ֣ת שָׂדָ֑י וַיֵּנִקֵ֤הֽוּ דְבַשׁ֙ מִסֶּ֔לַע וְשֶׁ֖מֶן מֵחַלְמִ֥ישׁ צֽוּר:
<b style="color: gray;">אונקלוס</b> אַשְׁרִנוּן עַל תָּקְפֵּי אַרְעָא וְאוֹכָלִנוּן בִּזַת סָנְאֵיהוֹן וִיהַב לְהוֹן בִּזַת שַׁלִיטֵי קִרְוִין וְנִכְסֵי יָתְבֵי כְּרַכִּין תַּקִיפִין:
<b style="color: gray;">רש"י</b> <b>ירכבהו על במותי ארץ.</b> כל המקרא כתרגומו: <b>ירכבהו</b> <small>וגו'</small> <b>.</b> על שם שארץ ישראל גבוה מכל הארצות: <b>ויאכל תנובת שדי.</b> אלה פרות ארץ ישראל שקלים לנוב ולהתבשל מכל פרות הארצות: <b>וינקהו דבש מסלע.</b> מעשה באחד שאמר לבנו בסיכני הבא לי קציעות מן החבית. הלך ומצא הדבש צף על פיה. אמר לו זו של דבש היא. אמר לו השקע ידך לתוכה ואתה מעלה קציעות מתוכה: <b>ושמן מחלמיש צור.</b> אלו זיתים של גוש חלב: <b>במותי ארץ.</b> לשון גבוה: <b>שדי.</b> לשון שדה: <b>חלמיש צור.</b> תקפו וחזקו של סלע. כשאינו דבוק לתבה של אחריו, נקוד חלמיש, <small><span style="color=#777777">(תהלים קיד, ח)</span></small> וכשהוא דבוק, נקוד חלמיש:
<h3>{יד}</h3>
חֶמְאַ֨ת בָּקָ֜ר וַחֲלֵ֣ב צֹ֗אן עִם-חֵ֨לֶב כָּרִ֜ים וְאֵילִ֤ים בְּנֵֽי-בָשָׁן֙ וְעַתּוּדִ֔ים עִם-חֵ֖לֶב כִּלְי֣וֹת חִטָּ֑ה וְדַם-עֵנָ֖ב תִּשְׁתֶּה-חָֽמֶר:
<b style="color: gray;">אונקלוס</b> יְהַב לְהוֹן בִּזַת מַלְכֵיהוֹן וְשַׁלִיטֵיהוֹן עִם עוֹתַר רַבְרְבֵיהוֹן וְתַקִפֵיהוֹן עַמָא דְאַרְעֲהוֹן וְאַחֲסַנְתְּהוֹן עִם בִּזַת חֵילֵיהוֹן וּמַשִׁרְיָתְהוֹן וְדַם גִבָּרֵיהוֹן יִתָּשַׁד כְּמַיָא:
<b style="color: gray;">רש"י</b> <b>חמאת בקר וחלב צאן.</b> זה היה בימי שלמה, שנאמר <small><span style="color=#777777">(מלכים א' ה, ג)</span></small> עשרה בקר בראים ועשרים בקר רעי ומאה צאן: <b>עם חלב כרים.</b> זה היה בימי עשרת השבטים, שנאמר <small><span style="color=#777777">(עמוס ו, ד)</span></small> ואוכלים כרים מצאן: <b>חלב כליות חטה.</b> זה היה בימי שלמה, שנאמר <small><span style="color=#777777">(מלכים א' ה, ב)</span></small> ויהי לחם שלמה <small><i>וגו'</i></small> : <b>ודם ענב תשתה חמר.</b> בימי עשרת השבטים, <small><span style="color=#777777">(עמוס ו, ו)</span></small> השתים במזרקי יין: <b>חמאת בקר.</b> הוא שומן הנקלט מעל גבי החלב: <b>וחלב צאן.</b> חלב של צאן, וכשהוא דבוק נקוד חלב כמו <small><span style="color=#777777">(שמות כג, יט)</span></small> בחלב אמו: <b>כרים.</b> כבשים: <b>ואילים.</b> כמשמעו: <b>בני בשן.</b> שמנים היו: <b>כליות חטה.</b> חטים שמנים כחלב כליות וגסין ככוליא: <b>ודם ענב.</b> היה שותה יין טוב וטועם יין חשוב: <b>חמר.</b> יין בלשון ארמי: <b>חמר.</b> אין זה שם דבר, אלא לשון משבח בטעם <small><i>אינו''ש</i></small> <small><i>בלע''ז</i></small> . ועוד יש לפרש שני מקראות הללו אחר תרגום של אנקלוס, אשרינון על תוקפי ארעא <small><i>וגו'</i></small> :
<h3>{טו}</h3>
וַיִּשְׁמַ֤ן יְשֻׁרוּן֙ וַיִּבְעָ֔ט שָׁמַ֖נְתָּ עָבִ֣יתָ כָּשִׂ֑יתָ וַיִּטֹּשׁ֙ אֱל֣וֹהַ עָשָׂ֔הוּ וַיְנַבֵּ֖ל צ֥וּר יְשֻׁעָתֽוֹ:
<b style="color: gray;">אונקלוס</b> וְעַתַּר יִשְׂרָאֵל וּבְעַט אַצְלַח תְּקוֹף קְנָא נִכְסִין וּשְׁבַק פָּלְחַן אֱלָהָא דְעָבְדֵהּ וְאַרְגֵז קֳדָם תַּקִיפָא דְפָרְקֵהּ:
<b style="color: gray;">רש"י</b> <b>עבית.</b> לשון עובי: <b>כשית.</b> כמו כסית, לשון <small><span style="color=#777777">(איוב טו, כז)</span></small> כי כסה פניו בחלבו, כאדם ששמן מבפנים וכסליו נכפלים מבחוץ, וכן הוא אומר <small><span style="color=#777777">(שם)</span></small> ויעש פימה עלי כסל: <b>כשית.</b> יש לשון קל בלשון כסוי, כמו <small><span style="color=#777777">(משלי יב, טז)</span></small> וכסה קלון ערום ואם כתב כשית דגוש היה נשמע כסית את אחרים, כמו <small><span style="color=#777777">(איוב טו, כז)</span></small> כי כסה פניו: <b>וינבל צור ישעתו.</b> גנהו ובזהו, כמו שנאמר <small><span style="color=#777777">(יחזקאל ח, טז)</span></small> אחוריהם אל היכל ה' <small><i>וגו'</i></small> , אין לך נבול גדול מזה:
<h3>{טז}</h3>
יַקְנִאֻ֖הוּ בְּזָרִ֑ים בְּתוֹעֵבֹ֖ת יַכְעִיסֻֽהוּ:
<b style="color: gray;">אונקלוס</b> אַקְנִיאוּ קֳדָמוֹהִי בְּפָלְחַן טַעֲוָן בְּתוֹעֶבְתָּא אַרְגִיזוּ קֳדָמוֹהי:
<b style="color: gray;">רש"י</b> <b>יקנאהו.</b> הבעירו חמתו וקנאתו: <b>בתועבת.</b> במעשים תעובים, כגון משכב זכור <small><span style="color=#777777">(ויקרא יח, כב)</span></small> וכשפים <small><span style="color=#777777">(ויקרא יח, יב)</span></small> , שנאמר בהם תועבה:
<h3>{יז}</h3>
יִזְבְּח֗וּ לַשֵּׁדִים֙ לֹ֣א אֱלֹ֔הַ אֱלֹהִ֖ים לֹ֣א יְדָע֑וּם חֲדָשִׁים֙ מִקָּרֹ֣ב בָּ֔אוּ לֹ֥א שְׂעָר֖וּם אֲבֹתֵיכֶֽם:
<b style="color: gray;">אונקלוס</b> דבָּחוּ לשֵׁדין דִלֵית בְּהוֹן צְרוֹךְ דַחֲלָן דְלָא יְדָעֻנוּן חַדְתִּין דִי מִקָרִיב אִתְעֲבִידוּ לָא אִתְעַסְקוּ בְהוֹן אֲבָהָתְכוֹן:
<b style="color: gray;">רש"י</b> <b>לא אלה.</b> כתרגומו דלית בהון צרוך, אלו היה בהם צורך לא היתה קנאה כפולה כמו עכשיו: <b>חדשים מקרוב באו.</b> אפלו האמות לא היו רגילים בהם. גוי שהיה רואה אותם, היה אומר זה צלם יהודי: <b>לא שערום אבתיכם.</b> לא יראו מהם לא עמדה שערתם מפניהם. דרך שערות האדם לעמוד מחמת יראה, כך נדרש בספרי. ויש לפרש עוד שערום לשון <small><span style="color=#777777">(ישעיה יג, כא)</span></small> ושעירים ירקדו שם, שעירים הם שדים. לא עשו אבותיכם שעירים הללו:
<h3>{יח}</h3>
צ֥וּר יְלָדְךָ֖ תֶּ֑שִׁי וַתִּשְׁכַּ֖ח אֵ֥ל מְחֹלְלֶֽךָ:
<b style="color: gray;">אונקלוס</b> דַחֲלַת תַקִיפָא דִבְרָאָךְ אִתְנְשֵׁתָא שְׁבַקְתָּא פָלְחַן אֱלָהָא דְעָבְדָךְ:
<b style="color: gray;">רש"י</b> <b>תשי.</b> תשכח. ורבותינו דרשו, כשבא להיטיב לכם אתם מכעיסין לפניו ומתישים כחו מלהיטיב לכם: <b>אל מחללך.</b> מוציאך מרחם, לשון <small><span style="color=#777777">(תהלים כט, ט)</span></small> יחולל אילות, <small><span style="color=#777777">(שם מח, ז)</span></small> חיל כיולדה:
<h2>רביעי</h2>
<h3>{יט}</h3>
<b><small><small style="background-color:#7694DA; color:white;">&nbspרביעי&nbsp</small></small>&nbsp</b>וַיַּ֥רְא יְהוָ֖ה וַיִּנְאָ֑ץ מִכַּ֥עַס בָּנָ֖יו וּבְנֹתָֽיו:
<b style="color: gray;">אונקלוס</b> וּגְלֵי קֳדָם יְיָ וּתְקֵף רָגְזֵהּ מִדְאַרְגִיזוּ קֳדָמוֹהִי בְּנִין וּבְנָן:
<h3>{כ}</h3>
וַיֹּ֗אמֶר אַסְתִּ֤ירָה פָנַי֙ מֵהֶ֔ם אֶרְאֶ֖ה מָ֣ה אַחֲרִיתָ֑ם כִּ֣י ד֤וֹר תַּהְפֻּכֹת֙ הֵ֔מָּה בָּנִ֖ים לֹא-אֵמֻ֥ן בָּֽם:
<b style="color: gray;">אונקלוס</b> וַאֲמַר אֶסַלֵק שְׁכִנְתִּי מִנְהוֹן גְלֵי קֳדָמַי מָה יְהֵי בְסוֹפֵיהוֹן אֲרֵי דָרָא דְאַשְׁנִיוּ אִנוּן בְנַיָא דִלֵית בְּהוֹן הֵימָנוּ:
<b style="color: gray;">רש"י</b> <b>מה אחריתם.</b> מה תעלה בהם בסופם: <b>כי דור תהפכת המה.</b> מהפכין רצוני לכעס: <b>לא אמן בם.</b> אין גדולי נכרים בהם, כי הוריתים דרך טובה וסרו ממנה: <b>אמן.</b> לשון <small><span style="color=#777777">(אסתר ב, ז)</span></small> ויהי אמן <small><i>נורריטור''ה</i></small> <small><i>בלע''ז</i></small> . דבר אחר אמן לשון אמונה, כתרגומו. אמרו בסיני <small><span style="color=#777777">(שמות כד, ז)</span></small> נעשה ונשמע, ובשעה קלה בטלו הבטחתם ועשו העגל:
<h3>{כא}</h3>
הֵ֚ם קִנְא֣וּנִי בְלֹא-אֵ֔ל כִּעֲס֖וּנִי בְּהַבְלֵיהֶ֑ם וַאֲנִי֙ אַקְנִיאֵ֣ם בְּלֹא-עָ֔ם בְּג֥וֹי נָבָ֖ל אַכְעִיסֵֽם:
<b style="color: gray;">אונקלוס</b> אִנוּן אַקְנִיאוּ קֳדָמַי בְּלָא דַחֲלָא אַרְגִיזוּ קֳדָמַי בְּפָלְחַן טַעֲוָן וַאֲנָא אַקְנִנוּן בְּלָא עַם בְּעַמָא טַּפְּשָׁא אַרְגֵזִנוּן:
<b style="color: gray;">רש"י</b> <b>קנאוני.</b> הבעירו חמתי: <b>בלא אל.</b> בדבר שאינו אלוה: <b>בלא עם.</b> באמה שאין לה שם, שנאמר <small><span style="color=#777777">(ישעיה כג, יג)</span></small> הן ארץ כשדים זה העם לא היה, ובעשו הוא אומר <small><span style="color=#777777">(עובדיה א, ב)</span></small> בזוי אתה מאד: <b>בגוי נבל אכעיסם.</b> אלו המינים, וכן הוא אומר <small><span style="color=#777777">(תהלים יד, א)</span></small> אמר נבל בלבו אין אלהים:
<h3>{כב}</h3>
כִּי-אֵשׁ֙ קָדְחָ֣ה בְאַפִּ֔י וַתִּיקַ֖ד עַד-שְׁא֣וֹל תַּחְתִּ֑ית וַתֹּ֤אכַל אֶ֙רֶץ֙ וִֽיבֻלָ֔הּ וַתְּלַהֵ֖ט מוֹסְדֵ֥י הָרִֽים:
<b style="color: gray;">אונקלוס</b> אֲרֵי קִדוּם תַּקִיף כְּאֶשָׁא נְפַק מִקָדָמַי בִּרְגַז וְשֵׁצֵי עַד שְׁאוֹל אֲרָעִית וְאָסֵף אַרְעָא וַעֲלַלְתַּהּ וְשֵׁצְיַת עַד סְיָפֵי טוּרַיָא:
<b style="color: gray;">רש"י</b> <b>קדחה.</b> בערה: <b>ותיקד.</b> בכם עד היסוד: <b>ותאכל ארץ ויבלה.</b> ארצכם ויבולה: <b>ותלהט.</b> ירושלים המיסדת על ההרים, שנאמר <small><span style="color=#777777">(שם קכה, ב)</span></small> ירושלים הרים סביב לה:
<h3>{כג}</h3>
אַסְפֶּ֥ה עָלֵ֖ימוֹ רָע֑וֹת חִצַּ֖י אֲכַלֶּה-בָּֽם:
<b style="color: gray;">אונקלוס</b> אָסֵף עֲלֵיהוֹן בִּישִׁין מַכְתָּשַׁי אֱשֵׁצֵי בְהוֹן:
<b style="color: gray;">רש"י</b> <b>אספה עלימו רעות.</b> אחביר רעה על רעה לשון <small><span style="color=#777777">(ישעיה כט, א)</span></small> ספו שנה על שנה, <small><span style="color=#777777">(לעיל כט, יח)</span></small> ספות הרוה, <small><span style="color=#777777">(ירמיה ז, כא)</span></small> עלותיכם ספו על זבחיכם. דבר אחר, אספה אכלה, כמו <small><span style="color=#777777">(בראשית יט, טו)</span></small> פן תספה: <b>חצי אכלה בם.</b> כל חצי אשלים בהם. וקללה זו לפי הפרענות לברכה היא, חצי כלים והם אינם כלים:
<h3>{כד}</h3>
מְזֵ֥י רָעָ֛ב וּלְחֻ֥מֵי רֶ֖שֶׁף וְקֶ֣טֶב מְרִירִ֑י וְשֶׁן-בְּהֵמוֹת֙ אֲשַׁלַּח-בָּ֔ם עִם-חֲמַ֖ת זֹחֲלֵ֥י עָפָֽר:
<b style="color: gray;">אונקלוס</b> נְפִיחֵי כָפָן וַאֲכוּלֵי עוּף וּכְתִישֵׁי רוּחִין בִּישָׁן וְשֵׁן חֵיוַת בָּרָא אֱגָרֵי בְהוֹן עִם חֲמַת תַּנִינַיָא דְזָחֲלִין בְּעַפְרָא:
<b style="color: gray;">רש"י</b> <b>מזי רעב.</b> אנקלוס תרגם, נפיחי כפן, ואין לי עד מוכיח עליו. ומשמו של רבי משה הדרשן מטולושא שמעתי שעירי רעב, אדם כחוש מגדל שער על בשרו: <b>מזי.</b> לשון ארמי שער מזיא, דהוה מהפך במזיא: <b>ולחמי רשף.</b> השדים נלחמו בהם, שנאמר <small><span style="color=#777777">(איוב ה, ז)</span></small> ובני רשף יגביהו עוף, והם שדים: <b>וקטב מרירי.</b> וכריתות שד ששמו מרירי. קטב, כריתה, כמו <small><span style="color=#777777">(הושע יג, יד)</span></small> אהי קטבך שאול: <b>ושן בהמת.</b> מעשה היה והיו הרחלים נושכין וממיתין: <b>חמת זחלי עפר.</b> ארס נחשים המהלכים על גחונם על העפר, כמים הזוחלים על הארץ. זחילה לשון מרוצת המים על העפר, וכן כל מרוצת דבר המשפשף על העפר והולך:
<h3>{כה}</h3>
מִחוּץ֙ תְּשַׁכֶּל-חֶ֔רֶב וּמֵחֲדָרִ֖ים אֵימָ֑ה גַּם-בָּחוּר֙ גַּם-בְּתוּלָ֔ה יוֹנֵ֖ק עִם-אִ֥ישׁ שֵׂיבָֽה:
<b style="color: gray;">אונקלוס</b> מִבָּרָא תְּתַכֵּל חַרְבָּא וּמִתְּוָנַיָא חַרְגַת מוֹתָא אַף עוּלֵמֵיהוֹן אַף עוּלֵמָתְהוֹן יָנְקֵיהוֹן עִם אֱנַשׁ סָבֵיהוֹן:
<b style="color: gray;">רש"י</b> <b>מחוץ תשכל חרב.</b> מחוץ לעיר תשכלם חרב גיסות: <b>ומחדרים אימה.</b> כשבורח ונמלט מן החרב, חדרי לבבו נקופים עליו מחמת אימה והוא מת והולך בה. דבר אחר ומחדרים אימה, שבבית תהיה אימת דבר, כמו שנאמר <small><span style="color=#777777">(ירמיה ט, כ)</span></small> כי עלה מות בחלונינו, וכן תרגם אנקלוס. דבר אחר, מחוץ תשכל חרב על מה שעשו בחוצות, שנאמר <small><span style="color=#777777">(ירמיה יא, יג)</span></small> ומספר חצות ירושלים שמתם מזבחות לבשת. ומחדרים אימה. על מה שעשו בחדרי חדרים, שנאמר <small><span style="color=#777777">(יחזק' ח, יב)</span></small> אשר זקני בית ישראל עושים בחטף איש בחדרי משכיתו:
<h3>{כו}</h3>
אָמַ֖רְתִּי אַפְאֵיהֶ֑ם אַשְׁבִּ֥יתָה מֵאֱנ֖וֹשׁ זִכְרָֽם:
<b style="color: gray;">אונקלוס</b> אֲמָרִית יֵחוֹל רוּגְזִי עֲלֵיהוֹן וֶאֱשֵׁצִנוּן אֱבַטַל מִבְּנֵי אֲנָשָׁא דוּכְרָנֵיהוֹן:
<b style="color: gray;">רש"י</b> <b>אמרתי אפאיהם.</b> אמרתי בלבי אפאה אותם. ויש לפרש אפאיהם, אשיתם פאה, להשליכם מעלי הפקר. ודגמתו מצינו בעזרא <small><span style="color=#777777">(נחמיה ט, כב)</span></small> ותתן להם ממלכות ועממים ותחלקם לפאה, להפקר. וכן חברו מנחם. ויש פותרים אותו כתרגומו יחול רגזי עליהון, ולא יתכן, שאם כן היה לו לכתוב אאפאיהם אחת לשמוש ואחת ליסוד, כמו <small><span style="color=#777777">(ישעיה מה, ה)</span></small> אאזרך, <small><span style="color=#777777">(איוב טז, ה)</span></small> אאמצכם במו פי, והאל''ף התיכונה אינה ראויה בו כלל. ואונקלוס תרגם אחר לשון הבריתא השנויה בספרי, החולקת תיבה זו לשלש תיבות. אמרתי אף אי הם, אמרתי באפי אתנם כאלו אינם, שיאמרו רואיהם עליהם איה הם:
<h3>{כז}</h3>
לוּלֵ֗י כַּ֤עַס אוֹיֵב֙ אָג֔וּר פֶּֽן-יְנַכְּר֖וּ צָרֵ֑ימוֹ פֶּן-יֹֽאמְרוּ֙ יָדֵ֣ינוּ רָ֔מָה וְלֹ֥א יְהוָ֖ה פָּעַ֥ל כָּל-זֹֽאת:
<b style="color: gray;">אונקלוס</b> אִלוּלָפוֹן רָגְזָא דְסָנְאָה כְּנִישׁ דִילְמָא יִתְרַבְרַב בְּעֵל דְבָבָא דִילְמָא יֵימְרוּן יְדָנָא תְקִיפַת לָנָא וְלָא מִן קֳדָם יְיָ הֲוַת כָּל דָא:
<b style="color: gray;">רש"י</b> <b>לולי כעס אויב אגור.</b> אם לא שכעס האויב כנוס עליהם להשחית ואם יוכל להם וישחיתם יתלה הגדלה בו ובאלהיו ולא יתלה הגדלה בי, וזהו שנאמר פן ינכרו צרימו, ינכרו הדבר לתלות גבורתי בנכרי, שאין הגדלה שלו: <b>פן יאמרו ידנו רמה</b> <small>וגו'</small> <b>.</b> כי אותו גוי אבד עצות המה:
<h3>{כח}</h3>
כִּי-ג֛וֹי אֹבַ֥ד עֵצ֖וֹת הֵ֑מָּה וְאֵ֥ין בָּהֶ֖ם תְּבוּנָֽה:
<b style="color: gray;">אונקלוס</b> אֲרֵי עַם מְאַבְּדֵי עֵצָה אִנוּן וְלֵית בְּהוֹן סוּכְלְתָנוּ:
<b style="color: gray;">רש"י</b> <b>ואין בהם תבונה.</b> שאלו היו חכמים, ישכילו זאת, איכה ירדף <small><i>וגו'</i></small> :
<h2>חמישי</h2>
<h3>{כט}</h3>
<b><small><small style="background-color:#7694DA; color:white;">&nbspחמישי&nbsp</small></small>&nbsp</b>ל֥וּ חָכְמ֖וּ יַשְׂכִּ֣ילוּ זֹ֑את יָבִ֖ינוּ לְאַחֲרִיתָֽם:
<b style="color: gray;">אונקלוס</b> אִלוּ חַכִּימוּ אִסְתַּכָּלוּ בְדָא סְבָרוּ מָה יְהֵי בְסוֹפֵיהוֹן:
<b style="color: gray;">רש"י</b> <b>יבינו לאחריתם.</b> יתנו לב להתבונן לסוף פרענותם של ישראל:
<h3>{ל}</h3>
אֵיכָ֞ה יִרְדֹּ֤ף אֶחָד֙ אֶ֔לֶף וּשְׁנַ֖יִם יָנִ֣יסוּ רְבָבָ֑ה אִם-לֹא֙ כִּי-צוּרָ֣ם מְכָרָ֔ם וַֽיהוָ֖ה הִסְגִּירָֽם:
<b style="color: gray;">אונקלוס</b> אֶכְדֵין יִרְדוֹף חַד אַלְפָא וּתְרֵין יֶעֶרְקוּן לְרִבּוֹתָא אֶלָהֵן (אֲרֵי) תַּקִיפְהוֹן מְסָרִנוּן וַייָ אַשְׁלֵמִנוּן:
<b style="color: gray;">רש"י</b> <b>איכה ירדף אחד.</b> ממנו אלף מישראל: <b>אם לא כי צורם מכרם וה' הסגירם.</b> מכרם ומסרם בידינו. <small><i>דילבר''ר</i></small> <small><i>בלע''ז</i></small> :
<h3>{לא}</h3>
כִּ֛י לֹ֥א כְצוּרֵ֖נוּ צוּרָ֑ם וְאֹיְבֵ֖ינוּ פְּלִילִֽים:
<b style="color: gray;">אונקלוס</b> אֲרֵי לָא כְתָקְפָּנָא תָּקְפְהוֹן וּבַעֲלֵי דְבָבָנָא הֲווֹ דַיָנָנָא:
<b style="color: gray;">רש"י</b> <b>כי לא כצורנו צורם.</b> כל זה היה להם לאויבים להבין שהשם הסגירם ולא להם ולאלהיהם הנצחון, שהרי עד הנה לא יכלו כלום אלהיהם כנגד צורנו, כי לא כסלענו סלעם. כל צור שבמקרא לשון סלע: <b>ואיבינו פלילים.</b> ועכשיו אויבינו שופטים אותנו, הרי שצורנו מכרנו להם:
<h3>{לב}</h3>
כִּֽי-מִגֶּ֤פֶן סְדֹם֙ גַּפְנָ֔ם וּמִשַּׁדְמֹ֖ת עֲמֹרָ֑ה עֲנָבֵ֙מוֹ֙ עִנְּבֵי-ר֔וֹשׁ אַשְׁכְּלֹ֥ת מְרֹרֹ֖ת לָֽמוֹ:
<b style="color: gray;">אונקלוס</b> אֲרֵי כְפֻרְעֲנוּת עַמָא דִסְדוֹם פֻּרְעֲנוּתְהוֹן וְלָקוּתְהוֹן כְּעַם עֲמֹרָה מָחָתְהוֹן בִּישִׁין כְּרֵישֵׁי חֶוְיָן וְתֻשְׁלָמַת עוֹבָדֵיהוֹן כִּמְרָרוּתְהוֹן:
<b style="color: gray;">רש"י</b> <b>כי מגפן סדם גפנם.</b> מוסב למעלה. אמרתי בלבי אפאיהם ואשבית זכרם, לפי שמעשיהם מעשה סדום ועמורה: <b>שדמת.</b> שדה תבואה, כמו <small><span style="color=#777777">(חבקוק ג, יז)</span></small> ושדמות לא עשה אכל, <small><span style="color=#777777">(מלכים ב' כג, ד)</span></small> בשדמות קדרון: <b>ענבי רוש.</b> עשב מר: <b>אשכלת מררת למו.</b> משקה מר ראוי להם, לפי מעשיהם פרענותם. וכן תרגם אנקלוס ותשלמת עובדיהון כמררותהון:
<h3>{לג}</h3>
חֲמַ֥ת תַּנִּינִ֖ם יֵינָ֑ם וְרֹ֥אשׁ פְּתָנִ֖ים אַכְזָֽר:
<b style="color: gray;">אונקלוס</b> הָא כְמָרַת תַּנִינַיָא כַּס פֻּרְעֲנוּתְהוֹן וּכְרֵישׁ פְּתָנֵי חֶוְיָן אַכְזְרָאִין:
<b style="color: gray;">רש"י</b> <b>חמת תנינם יינם.</b> כתרגומו. הא כמרת תניניא כס פרענותהון, הנה כמרירות נחשים כוס משתה פרענותם: <b>וראש פתנים.</b> כוסם, שהוא אכזר לנשוך. אויב אכזרי יבא ויפרע מהם:
<h3>{לד}</h3>
הֲלֹא-ה֖וּא כָּמֻ֣ס עִמָּדִ֑י חָתֻ֖ם בְּאוֹצְרֹתָֽי:
<b style="color: gray;">אונקלוס</b> הֲלָא כָל עוֹבָדֵיהוֹן גְלָן קֳדָמַי גְנִיזִין לְיוֹם דִינָא בְּאוֹצְרָי:
<b style="color: gray;">רש"י</b> <b>הלא הוא כמס עמדי.</b> כתרגומו. כסבורים הם ששכחתי מעשיהם, כלם גנוזים ושמורים לפני: <b>הלא הוא.</b> פרי גפנם ותבואת שדמותם כמוס עמדי:
<h3>{לה}</h3>
לִ֤י נָקָם֙ וְשִׁלֵּ֔ם לְעֵ֖ת תָּמ֣וּט רַגְלָ֑ם כִּ֤י קָרוֹב֙ י֣וֹם אֵידָ֔ם וְחָ֖שׁ עֲתִדֹ֥ת לָֽמוֹ:
<b style="color: gray;">אונקלוס</b> קֳדָמַי פֻּרְעֲנוּתָא וַאֲנָא אֲשַׁלֵם לְעִדָן דְיִגְלוּן מֵאַרְעֲהוֹן אֲרֵי קָרִיב יוֹם תְּבָרְהוֹן וּמַבַּע דְעָתִיד לְהוֹן:
<b style="color: gray;">רש"י</b> <b>לי נקם ושלם.</b> עמי נכון ומזמן פרענות נקם וישלם להם כמעשיהם, הנקם ישלם להם גמולם. ויש מפרשים ושלם, שם דבר, כמו ושלום, והיא מגזרת והדבר אין בהם <small><span style="color=#777777">(ירמיה ה, יג)</span></small> , כמו והדבור. ואימתי אשלם להם: <b>לעת תמוט רגלם.</b> כשתתום זכות אבותם שהן סמוכין עליו: <b>כי קרוב יום אידם.</b> משארצה להביא עליהם יום אידם קרוב ומזמן לפני להביא על ידי שלוחים הרבה: <b>וחש עתדות למו.</b> ומהר יבואו העתידות להם: <b>וחש.</b> כמו <small><span style="color=#777777">(ישעיה ה, יט)</span></small> ימהר יחישה. עד כאן העיד עליהם משה דברי תוכחה להיות השירה הזאת לעד, כשתבא עליהם הפרענות, ידעו שאני הודעתים מראש. מכאן ואלך העיד עליהם דברי תנחומין שיבואו עליהם ככלות הפרענות ככל אשר אמר למעלה <small><span style="color=#777777">(ל, א ג)</span></small> והיה כי יבאו עליך <small><i>וגו'</i></small> כל הדברים האלה הברכה והקללה <small><i>וגו'</i></small> ושב ה' אלהיך את שבותך <small><i>וגו'</i></small> :
<h3>{לו}</h3>
כִּֽי-יָדִ֤ין יְהוָה֙ עַמּ֔וֹ וְעַל-עֲבָדָ֖יו יִתְנֶחָ֑ם כִּ֤י יִרְאֶה֙ כִּי-אָ֣זְלַת יָ֔ד וְאֶ֖פֶס עָצ֥וּר וְעָזֽוּב:
<b style="color: gray;">אונקלוס</b> אֲרֵי יְדִין יְיָ דִינָא דְעַמֵהּ וּפֻרְעֲנוּת עֲבְדוֹהִי צַדִיקַיָא יִתְפְרַע אֲרֵי גְלֵי קֳדָמוֹהִי דִבְעִדָן דְתִתְקֵף עֲלֵיהוֹן מָחַת סָנְאָה יְהוֹן מִטַלְטְלִין וּשְׁבִיקִין:
<b style="color: gray;">רש"י</b> <b>כי ידין ה' עמו.</b> כשישפוט אותן ביסורין הללו האמורים עליהם, כמו <small><span style="color=#777777">(איוב לו, לא)</span></small> כי בם ידין, ייסר עמים. כי, זה, אינו משמש בלשון דהא, לתת טעם לדברים של מעלה, אלא לשון תחלת דבור, כמו <small><span style="color=#777777">(ויקרא כה, ב)</span></small> כי תבאו אל הארץ, כשיבואו עליהם משפטים הללו ויתנחם הקדוש ברוך הוא על עבדיו לשוב ולרחם עליהם: <b>יתנחם.</b> לשון הפך המחשבה להיטיב או להרע: <b>כי יראה כי אזלת יד.</b> כשיראה כי יד האויב הולכת וחוזקת מאד עליהם, ואפס בהם עצור ועזוב: <b>עצור.</b> נושע על ידי עוצר ומושל שיעצור בהם: <b>עזוב.</b> על ידי עוזב. עוצר הוא המושל העוצר בעם שלא ילכו מפזרים בצאתם לצבא על האויב. <small><i>בלשון</i></small> <small><i>לע''ז</i></small> <small><i>מיינטינדו''ר</i></small> . עצור, הוא הנושע במעצור המושל. עזוב, מחזק, כמו <small><span style="color=#777777">(נחמיה ג, ח)</span></small> ויעזבו את ירושלים עד החומה, <small><span style="color=#777777">(ירמיה מט, כה)</span></small> איך לא עזבה עיר תהלה. עצור <small><i>מיינטינו''ד</i></small> <small><small>[נשלט]</small></small> . עזוב <small><i>אינפורצדו''ר</i></small> <small><small>[מבצר]</small></small> :
<h3>{לז}</h3>
וְאָמַ֖ר אֵ֣י אֱלֹהֵ֑ימוֹ צ֖וּר חָסָ֥יוּ בֽוֹ:
<b style="color: gray;">אונקלוס</b> וְיֵימַר אָן דַחֲלָתְהוֹן תַּקִיפָא דַהֲווֹ רְחִיצִין בֵּהּ:
<b style="color: gray;">רש"י</b> <b>ואמר.</b> הקדוש ברוך הוא עליהם: <b>אי אלהימו.</b> עבודה זרה שעבדו: <b>צור חסיו בו.</b> הסלע שהיו מתכסין בו מפני החמה והצנה, כלומר שהיו בטוחין בו להגן עליהם מן הרעה:
<h3>{לח}</h3>
אֲשֶׁ֨ר חֵ֤לֶב זְבָחֵ֙ימוֹ֙ יֹאכֵ֔לוּ יִשְׁתּ֖וּ יֵ֣ין נְסִיכָ֑ם יָק֙וּמוּ֙ וְיַעְזְרֻכֶ֔ם יְהִ֥י עֲלֵיכֶ֖ם סִתְרָֽה:
<b style="color: gray;">אונקלוס</b> דִי תְרַב נִכְסָתְהוֹן הֲווֹ אָכְלִין שָׁתָן חֲמַר נִסְכֵּיהוֹן יְקוּמוּן כְּעַן וִיסַעֲדוּנְכוֹן יְהוֹן עֲלֵיכוֹן מָגֵן:
<b style="color: gray;">רש"י</b> <b>אשר חלב זבחימו.</b> היו אותן אלהות אוכלים, שהיו מקריבין לפניהם ושותין יין נסיכם: <b>יהי עליכם סתרה.</b> אותו הצור יהי לכם מחסה ומסתור:
<h3>{לט}</h3>
רְא֣וּ | עַתָּ֗ה כִּ֣י אֲנִ֤י אֲנִי֙ ה֔וּא וְאֵ֥ין אֱלֹהִ֖ים עִמָּדִ֑י אֲנִ֧י אָמִ֣ית וַאֲחַיֶּ֗ה מָחַ֙צְתִּי֙ וַאֲנִ֣י אֶרְפָּ֔א וְאֵ֥ין מִיָּדִ֖י מַצִּֽיל:
<b style="color: gray;">אונקלוס</b> חֲזוֹ כְּעַן אֲרֵי אֲנָא אֲנָא הוּא וְלֵית אֱלָהּ בַּר מִנִי אֲנָא מֵמִית וּמְחַיֵה מָחֵינָא וְאַף מַסֵינָא וְלֵית מִן יְדִי מְשֵׁזֵב:
<b style="color: gray;">רש"י</b> <b>ראו עתה.</b> הבינו מן הפרענות שהבאתי עליכם ואין לכם מושיע ומן התשועה שאושיעכם ואין מוחה בידי: <b>אני אני הוא.</b> אני להשפיל ואני להרים: <b>ואין אלהים עמדי.</b> עומד כנגדי למחות: <b>עמדי.</b> דגמתי וכמוני: <b>ואין מידי מציל.</b> הפושעים בי:
<h2>שישי</h2>
<h3>{מ}</h3>
<b><small><small style="background-color:#7694DA; color:white;">&nbspשישי&nbsp</small></small>&nbsp</b>כִּֽי-אֶשָּׂ֥א אֶל-שָׁמַ֖יִם יָדִ֑י וְאָמַ֕רְתִּי חַ֥י אָנֹכִ֖י לְעֹלָֽם:
<b style="color: gray;">אונקלוס</b> אֲרֵי אַתְקֵנִית בִּשְׁמַיָא בֵּית שְׁכִנְתִּי וַאֲמָרִית קַיָם אֲנָא לְעָלְמִין:
<b style="color: gray;">רש"י</b> <b>כי אשא אל שמים ידי.</b> כי בחרון אפי אשא ידי אל עצמי בשבועה: <b>ואמרתי חי אנכי.</b> לשון שבועה היא, אני נשבע חי אנכי:
<h3>{מא}</h3>
אִם-שַׁנּוֹתִי֙ בְּרַ֣ק חַרְבִּ֔י וְתֹאחֵ֥ז בְּמִשְׁפָּ֖ט יָדִ֑י אָשִׁ֤יב נָקָם֙ לְצָרָ֔י וְלִמְשַׂנְאַ֖י אֲשַׁלֵּֽם:
<b style="color: gray;">אונקלוס</b> אִם עַל חַד תְּרֵין כְּחֵיזוּ בַרְקָא מִסוֹף שְׁמַיָא וְעַד סוֹף שְׁמַיָא תִּתְגְלִי חַרְבִּי וְתִתְקֵף בְּדִינָא יְדִי אָתֵב פֻּרְעֲנוּתָא לְסָנְאַי וּלְבַעֲלֵי דְבָבַי אֱשַׁלֵם:
<b style="color: gray;">רש"י</b> <b>אם שנותי ברק חרבי.</b> אם אשנן את להב חרבי, כמו <small><span style="color=#777777">(יחזקאל כא, טו)</span></small> למען היה לה ברק <small><i>שפלנדו''ר</i></small> : <b>ותאחז במשפט ידי.</b> להניח מדת רחמים באויבי שהרעו לכם, <small><span style="color=#777777">(זכריה א, טו)</span></small> אשר אני קצפתי מעט והמה עזרו לרעה. דבר אחר ותאחז ידי את מדת המשפט להחזיק בה ולנקום נקם: <b>אשיב נקם</b> <small>וגו'</small> <b>.</b> למדו רבותינו באגדה מתוך לשון המקרא, שאמר ותאחז במשפט ידי, לא כמדת בשר ודם מדת הקדוש ברוך הוא, מדת בשר ודם זורק חץ ואינו יכול להשיבו, והקדוש ברוך הוא זורק חציו ויש בידו להשיבם, כאלו אוחזן בידו, שהרי ברק הוא חצו, ונאמר כאן ברק חרבי ותאחז במשפט ידי, והמשפט הזה לשון פרענות הוא. <small><i>בלע''ז</i></small> <small><i>יושטיצי''א</i></small> :
<h3>{מב}</h3>
אַשְׁכִּ֤יר חִצַּי֙ מִדָּ֔ם וְחַרְבִּ֖י תֹּאכַ֣ל בָּשָׂ֑ר מִדַּ֤ם חָלָל֙ וְשִׁבְיָ֔ה מֵרֹ֖אשׁ פַּרְע֥וֹת אוֹיֵֽב:
<b style="color: gray;">אונקלוס</b> אֱרַוֵי גִירַי מִדְמָא וְחַרְבִּי תִּקְטוֹל בְּעַמְמַיָא מִדַם קְטִילָן וְשִׁבְיָן לְאַעְדָאָה כִתְרִין מֵרֵישׁ סָנְאָה וּבְעַל דְבָבָא:
<b style="color: gray;">רש"י</b> <b>אשכיר חצי מדם.</b> האויב: <b>וחרבי תאכל בשר.</b> בשרם: <b>מדם חלל ושביה.</b> זאת תהיה להם מעון דם חללי ישראל ושביה ששבו מהם: <b>מראש פרעות אויב.</b> מפשע תחלת פרצות האויב, כי כשהקדוש ברוך הוא נפרע מן האמות, פוקד עליהם עונם ועונות אבותיהם מראשית פרצה שפרצו בישראל:
<h3>{מג}</h3>
הַרְנִ֤ינוּ גוֹיִם֙ עַמּ֔וֹ כִּ֥י דַם-עֲבָדָ֖יו יִקּ֑וֹם וְנָקָם֙ יָשִׁ֣יב לְצָרָ֔יו וְכִפֶּ֥ר אַדְמָת֖וֹ עַמּֽוֹ:
<b style="color: gray;">אונקלוס</b> שַׁבָּחוּ עַמְמַיָא עַמֵהּ אֲרֵי פֻּרְעֲנוּת עַבְדוֹהִי צַדִיקַיָא יִתְפְּרַע וּפֻרְעֲנוּת יָתֵיב לְסָנְאוֹהִי וִיכַפֵּר עַל אַרְעֵהּ וְעַל עַמֵהּ:
<b style="color: gray;">רש"י</b> <b>הרנינו גוים עמו.</b> לאותו הזמן ישבחו האמות את ישראל ראו מה שבחה של אמה זו שדבקו בהקדוש ברוך הוא בכל התלאות שעברו עליהם ולא עזבוהו, יודעים היו בטובו ובשבחו: <b>כי דם עבדיו יקום.</b> שפיכות דמיהם כמשמעו: <b>ונקם ישיב לצריו.</b> על הגזל ועל החמס, כענין שנאמר <small><span style="color=#777777">(יואל ד, יט)</span></small> מצרים לשממה תהיה ואדום למדבר שממה תהיה מחמס בני יהודה, ואומר <small><span style="color=#777777">(עובדיה א, י)</span></small> מחמס אחיך יעקב <small><i>וגו'</i></small> : <b>וכפר אדמתו עמו.</b> ויפיס אדמתו ועמו על הצרות שעברו עליהם ושעשה להם האויב: <b>וכפר.</b> לשון רצוי ופיוס, כמו <small><span style="color=#777777">(בראשית לב, כא)</span></small> אכפרה פניו, אניחניה לרגזיה: <b>וכפר אדמתו.</b> ומה היא אדמתו, <b>עמו.</b> כשעמו מתנחמים ארצו מתנחמת, וכן הוא אומר <small><span style="color=#777777">(תהלים פה, ב)</span></small> רצית ה' ארצך, במה רצית ארצך, שבת שבות יעקב: בפנים אחרים היא נדרשת בספרי, ונחלקו בה ר' יהודה ור' נחמיה. ר' יהודה דורש כלה כנגד ישראל, ור' נחמיה דורש כלה כנגד האמות. רבי יהודה דורשה כלפי ישראל. <b>אמרתי אפאיהם, כמו שפירשתי עד ולא ה' פעל כל זאת.</b> <b>כי גוי אבד עצות המה.</b> אבדו תורתי שהיא להם עצה נכונה. <b>ואין בהם תבונה.</b> להתבונן. <b>איכה ירדף אחד מן האמות אלף מהם אם לא כי צורם מכרם, כי לא כצורנו צורם, הכל כמו שפרשתי עד תכליתו.</b> ור' נחמיה דורשה כלפי האמות. <b>כי גוי אבד עצות המה, כמו שפרשתי תחלה עד ואויבינו פלילים.</b> <b>כי מגפן סדום גפנם.</b> של אמות. <b>ומשדמת עמורה</b> <small>וגו'</small> <b>.</b> ולא ישימו לבם לתלות הגדלה בי. <b>ענבמו ענבי רוש.</b> הוא שאמר <b>לולי כעס אויב אגור על ישראל להרעילם ולהמרירם, לפיכך אשכלות מררת למו להלעיט אותם על מה שעשו לבני.</b> <b>חמת תנינם יינם.</b> מוכן להשקותם על מה שעושין להם. <b>כמוס עמדי.</b> אותו הכוס, שנאמר <small><span style="color=#777777">(תהלים עה, ט)</span></small> כי כוס ביד ה' <small><i>וגו'</i></small> . <b>לעת תמוט רגלם.</b> כענין שנאמר <small><span style="color=#777777">(ישעיה כו, ו)</span></small> תרמסנה רגל. <b>כי ידין ה' עמו.</b> בלשון זה משמש כי ידין בלשון דהא, ואין ידין לשון יסורין, אלא כמו כי יריב את ריבם מיד עושקיהם, <b>כי יראה כי אזלת יד</b> <small>וגו'</small> <b>.</b> <b>ואמר אי אלהימו.</b> האויב יאמר אי אלהימו של ישראל, כמו שאמר טיטוס הרשע כשגדר את הפרכת, כענין שנאמר <small><span style="color=#777777">(מיכה ז, י)</span></small> ותרא אויבתי ותכסה בושה האמרה אלי איו ה' אלהיך. <b>ראו עתה כי אני</b> <small>וגו'</small> <b>.</b> אז יגלה הקדוש ברוך הוא ישועתו ויאמר ראו עתה כי אני אני הוא, מאתי באת עליהם הרעה, ומאתי תבא עליהם הטובה. <b>ואין מידי מציל.</b> מי שיציל אתכם מן הרעה אשר אביא עליכם. <b>כי אשא אל שמים ידי.</b> כמו כי נשאתי, תמיד אני משרה מקום שכינתי בשמים, כתרגומו אפלו חלש למעלה וגבור למטה, אימת העליון על התחתון, וכל שכן שגבור למעלה וחלש מלמטה. <b>ידי.</b> מקום שכינתי, כמו <small><span style="color=#777777">(במדבר ב, יז)</span></small> איש על ידו, והיה בידי להפרע מכם, אבל אמרתי שחי אנכי לעולם, איני ממהר לפרוע, לפי שיש לי שהות בדבר, כי אני חי לעולם, ובדורות אחרונים אני נפרע מהם, והיכולת בידי להפרע מן המתים ומן החיים. מלך בשר ודם שהוא הולך למות, ממהר נקמתו להפרע בחייו, כי שמא ימות הוא או אויבו ונמצא שלא ראה נקמתו ממנו, אבל אני חי לעולם, ואם ימותו הם ואיני נפרע בחייהם, אפרע במותם. <b>אם שנותי ברק חרבי.</b> הרבה ''אם'' יש שאינם תלויין, כשאשנן ברק חרבי ותאחז במשפט ידי <small><i>וכו'</i></small> , כמו שפרשתי למעלה:
<h2>שביעי</h2>
<h3>{מד}</h3>
<b><small><small style="background-color:#7694DA; color:white;">&nbspשביעי&nbsp</small></small>&nbsp</b>וַיָּבֹ֣א מֹשֶׁ֗ה וַיְדַבֵּ֛ר אֶת-כָּל-דִּבְרֵ֥י הַשִּׁירָֽה-הַזֹּ֖את בְּאָזְנֵ֣י הָעָ֑ם ה֖וּא וְהוֹשֵׁ֥עַ בִּן-נֽוּן:
<b style="color: gray;">אונקלוס</b> וַאֲתָא מֹשֶׁה וּמַלִּיל יָת כָּל פִּתְגָמֵי תֻשְׁבַּחְתָּא הָדָא קֳדָם עַמָא הוּא וְהוֹשֵׁעַ בַּר נוּן:
<b style="color: gray;">רש"י</b> <b>הוא והושע בן נון.</b> שבת של דיוזגי היתה, נטלה רשות מזה ונתנה לזה, העמיד לו משה מתרגמן ליהושע, שיהא דורש בחייו, כדי שלא יאמרו ישראל בחיי רבך לא היה לך להרים ראש. ולמה קוראו כאן הושע, לומר שלא זחה דעתו עליו, שאף על פי שנתנה לו גדלה, השפיל עצמו כאשר מתחלתו:
<h3>{מה}</h3>
וַיְכַ֣ל מֹשֶׁ֗ה לְדַבֵּ֛ר אֶת-כָּל-הַדְּבָרִ֥ים הָאֵ֖לֶּה אֶל-כָּל-יִשְׂרָאֵֽל:
<b style="color: gray;">אונקלוס</b> וְשֵׁצִי מֹשֶׁה לְמַלָלָא יָת כָּל פִּתְגָמַיָא הָאִלֵין עִם כָּל יִשְׂרָאֵל:
<h3>{מו}</h3>
וַיֹּ֤אמֶר אֲלֵהֶם֙ שִׂ֣ימוּ לְבַבְכֶ֔ם לְכָל-הַדְּבָרִ֔ים אֲשֶׁ֧ר אָנֹכִ֛י מֵעִ֥יד בָּכֶ֖ם הַיּ֑וֹם אֲשֶׁ֤ר תְּצַוֻּם֙ אֶת-בְּנֵיכֶ֔ם לִשְׁמֹ֣ר לַעֲשׂ֔וֹת אֶת-כָּל-דִּבְרֵ֖י הַתּוֹרָ֥ה הַזֹּֽאת:
<b style="color: gray;">אונקלוס</b> וַאֲמַר לְהוֹן שַׁווּ לִבְּכוֹן לְכָל פִּתְגָמַיָא דִי אֲנָא מַסְהֵד בְּכוֹן יוֹמָא דֵין דִי תְפַקְדִנוּן יָת בְּנֵיכוֹן לְמִטַר לְמֶעְבַּד יָת כָּל פִּתְגָמֵי אוֹרַיְתָא הָדָא:
<b style="color: gray;">רש"י</b> <b>שימו לבבכם.</b> צריך אדם שיהיו עיניו ולבו ואזניו מכונים לדברי תורה, וכן הוא אומר <small><span style="color=#777777">(יחזקאל מ, ד)</span></small> בן אדם ראה בעיניך ובאזניך שמע ושים לבך <small><i>וגו'</i></small> , הרי דברים קל וחמר, ומה תבנית הבית שהוא נראה לעינים ונמדד בקנה צריך אדם שיהיו עיניו ואזניו ולבו מכונים להבין, דברי תורה שהן כהררין התלויין בשערה על אחת כמה וכמה:
<h3>{מז}</h3>
כִּ֠י לֹֽא-דָבָ֨ר רֵ֥ק הוּא֙ מִכֶּ֔ם כִּי-ה֖וּא חַיֵּיכֶ֑ם וּבַדָּבָ֣ר הַזֶּ֗ה תַּאֲרִ֤יכוּ יָמִים֙ עַל-הָ֣אֲדָמָ֔ה אֲשֶׁ֨ר אַתֶּ֜ם עֹבְרִ֧ים אֶת-הַיַּרְדֵּ֛ן שָׁ֖מָּה לְרִשְׁתָּֽהּ:
<b style="color: gray;">אונקלוס</b> אֲרֵי לָא פִתְגָם רֵקָא הוּא מִנְכוֹן אֲרֵי הוּא חַיֵיכוֹן וּבְפִתְגָמָא הָדֵין תּוֹרְכוּן יוֹמִין עַל אַרְעָא דִי אַתּוּן עָבְרִין יָת יַרְדְנָא תַּמָן לְמֵירְתַהּ:
<b style="color: gray;">רש"י</b> <b>כי לא דבר רק הוא מכם.</b> לא לחנם אתם יגעים בה, כי הרבה שכר תלוי בה, כי הוא חייכם. דבר אחר, אין לך דבר ריקן בתורה שאם תדרשנו שאין בו מתן שכר, תדע לך שכן אמרו <small><span style="color=#777777">(בראשית לו, כב)</span></small> ואחות לוטן תמנע, <small><span style="color=#777777">(שם לו, יב)</span></small> ותמנע היתה פלגש <small><i>וגו'</i></small> לפי שאמרה איני כדאי להיות לו לאשה הלואי ואהיה פילגשו, וכל כך למה, להודיע שבחו של אברהם שהיו שלטונים ומלכים מתאוים להדבק בזרעו:
<h3>{מח}</h3>
<b><small><small style="background-color:#7694DA; color:white;">&nbspמפטיר&nbsp</small></small>&nbsp</b>וַיְדַבֵּ֤ר יְהוָה֙ אֶל-מֹשֶׁ֔ה בְּעֶ֛צֶם הַיּ֥וֹם הַזֶּ֖ה לֵאמֹֽר:
<b style="color: gray;">אונקלוס</b> וּמַלִיל יְיָ עִם מֹשֶׁה בִּכְרַן יוֹמָא הָדֵין לְמֵימָר:
<b style="color: gray;">רש"י</b> <b>וידבר ה' אל משה בעצם היום הזה.</b> בשלשה מקומות נאמר בעצם היום הזה, נאמר בנח <small><span style="color=#777777">(שם ז, יג)</span></small> בעצם היום הזה בא נח <small><i>וגו'</i></small> , במראית אורו של יום, לפי שהיו בני דורו אומרים בכך וכך אם אנו מרגישין בו אין אנו מניחין אותו לכנס בתבה, ולא עוד אלא אנו נוטלין כשילין וקרדמות ומבקעין את התבה. אמר הקדוש ברוך הוא הריני מכניסו בחצי היום, וכל מי שיש בידו כח למחות יבא וימחה. במצרים נאמר <small><span style="color=#777777">(שמות יב, נא)</span></small> בעצם היום הזה הוציא ה', לפי שהיו מצרים אומרים בכך וכך אם אנו מרגישין בהם אין אנו מניחים אותם לצאת, ולא עוד אלא אנו נוטלין סיפות וכלי זין והורגין בהם. אמר הקדוש ברוך הוא הריני מוציאן בחצי היום וכל מי שיש בו כח למחות יבא וימחה. אף כאן, במיתתו של משה, נאמר בעצם היום הזה, לפי שהיו ישראל אומרים בכך וכך אם אנו מרגישין בו אין אנו מניחין אותו, אדם שהוציאנו ממצרים וקרע לנו את הים והוריד לנו את המן והגיז לנו את השלו והעלה לנו את הבאר ונתן לנו את התורה אין אנו מניחין אותו. אמר הקדוש ברוך הוא הריני מכניסו בחצי היום <small><i>וכו'</i></small> :
<h3>{מט}</h3>
עֲלֵ֡ה אֶל-הַר֩ הָעֲבָרִ֨ים הַזֶּ֜ה הַר-נְב֗וֹ אֲשֶׁר֙ בְּאֶ֣רֶץ מוֹאָ֔ב אֲשֶׁ֖ר עַל-פְּנֵ֣י יְרֵח֑וֹ וּרְאֵה֙ אֶת-אֶ֣רֶץ כְּנַ֔עַן אֲשֶׁ֨ר אֲנִ֥י נֹתֵ֛ן לִבְנֵ֥י יִשְׂרָאֵ֖ל לַאֲחֻזָּֽה:
<b style="color: gray;">אונקלוס</b> סַק לְטוּרָא דַעֲבָרָאֵי הָדֵין טוּרָא דִנְבוֹ דִי בְּאַרְעָא דְמוֹאָב דִי עַל אַפֵּי יְרֵחוֹ וַחֲזֵי יָת אַרְעָא דִכְנַעַן דִי אֲנָא יָהֵב לִבְנֵי יִשְׂרָאֵל לְאַחֲסָנָא:
<h3>{נ}</h3>
וּמֻ֗ת בָּהָר֙ אֲשֶׁ֤ר אַתָּה֙ עֹלֶ֣ה שָׁ֔מָּה וְהֵאָסֵ֖ף אֶל-עַמֶּ֑יךָ כַּֽאֲשֶׁר-מֵ֞ת אַהֲרֹ֤ן אָחִ֙יךָ֙ בְּהֹ֣ר הָהָ֔ר וַיֵּאָ֖סֶף אֶל-עַמָּֽיו:
<b style="color: gray;">אונקלוס</b> וּמוּת בְּטוּרָא דִי אַתְּ סָלֵק לְתַמָן וְתִתְכְּנֵשׁ לְעַמָךְ כְּמָא דְמִית אַהֲרֹן אֲחוּךְ בְּהוֹר טוּרָא וְאִתְכְּנִישׁ לְעַמֵהּ:
<b style="color: gray;">רש"י</b> <b>כאשר מת אהרן אחיך.</b> באותה מיתה שראית וחמדת אותה, שהפשיט משה את אהרן בגד ראשון והלבישו לאלעזר וכן שני וכן שלישי וראה בנו בכבודו. אמר לו משה, אהרן אחי, עלה למטה, ועלה. פשוט ידיך, ופשט. פשוט רגליך, ופשט. עצום עיניך, ועצם. קמוץ פיך, וקמץ. והלך לו. אמר משה אשרי מי שמת במיתה זו:
<h3>{נא}</h3>
עַל֩ אֲשֶׁ֨ר מְעַלְתֶּ֜ם בִּ֗י בְּתוֹךְ֙ בְּנֵ֣י יִשְׂרָאֵ֔ל בְּמֵֽי-מְרִיבַ֥ת קָדֵ֖שׁ מִדְבַּר-צִ֑ן עַ֣ל אֲשֶׁ֤ר לֹֽא-קִדַּשְׁתֶּם֙ אוֹתִ֔י בְּת֖וֹךְ בְּנֵ֥י יִשְׂרָאֵֽל:
<b style="color: gray;">אונקלוס</b> עַל דִי שַׁקַרְתּוּן בְּמֵי:מרִי בְּגוֹ בְּנֵי יִשְׂרָאֵל בְּמֵי מַצוּת רְקָם מַדְבְּרָא דְצִין עַל דִי לָא קַדִשְׁתּוּן יָתִי בְּגוֹ בְּנֵי יִשְׂרָאֵל:
<b style="color: gray;">רש"י</b> <b>על אשר מעלתם בי.</b> גרמתם למעול בי: <b>על אשר לא קדשתם אותי.</b> גרמתם לי שלא אתקדש, אמרתי לכם <small><span style="color=#777777">(במדבר כ, ח)</span></small> ודברתם אל הסלע, והם הכוהו, והצרכו להכותו פעמים, ואלו דברו עמו ונתן מימיו בלא הכאה, היה מתקדש שם שמים, שהיו ישראל אומרים ומה הסלע הזה שאינו לשכר ולא לפרענות, אם זכה אין לו מתן שכר, ואם חטא אינו לוקה, כך מקים מצות בוראו, אנו לא כל שכן:
<h3>{נב}</h3>
כִּ֥י מִנֶּ֖גֶד תִּרְאֶ֣ה אֶת-הָאָ֑רֶץ וְשָׁ֙מָּה֙ לֹ֣א תָב֔וֹא אֶל-הָאָ֕רֶץ אֲשֶׁר-אֲנִ֥י נֹתֵ֖ן לִבְנֵ֥י יִשְׂרָאֵֽל:
<b style="color: gray;">אונקלוס</b> אֲרֵי מִקֳבֵל תֶּחֱזֵי יָת אַרְעָא וּלְתַמָן לָא תֵעוּל לְאַרְעָא דִי אֲנָא יָהֵב לִבְנֵי יִשְׂרָאֵל: פפפ:
<b style="color: gray;">רש"י</b> <b>כי מנגד.</b> מרחוק: <b>תראה</b> <small>וגו'</small> <b>.</b> כי אם לא תראנה עכשיו לא תראנה עוד בחייך: <b>ושמה לא תבוא.</b> וידעתי כי חביבה היא לך, על כן אני אומר לך עלה וראה: