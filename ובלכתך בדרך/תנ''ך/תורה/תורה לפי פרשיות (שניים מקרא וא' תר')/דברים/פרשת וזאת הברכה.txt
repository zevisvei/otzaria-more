<h1>פרשת וזאת הברכה</h1>

<h2>ראשון</h2>
<h3>{א}</h3>
וְזֹ֣את הַבְּרָכָ֗ה אֲשֶׁ֨ר בֵּרַ֥ךְ מֹשֶׁ֛ה אִ֥ישׁ הָאֱלֹהִ֖ים אֶת-בְּנֵ֣י יִשְׂרָאֵ֑ל לִפְנֵ֖י מוֹתֽוֹ:
<b style="color: gray;">אונקלוס</b> וְדָא בִרְכְּתָא דִי בְרִיךְ מֹשֶׁה נְבִיָא דַיְיָ יָת בְּנֵי יִשְׂרָאֵל קֳדָם מוֹתֵהּ:
<b style="color: gray;">רש"י</b> <b>וזאת הברכה</b> <small>וגו'</small> <b>לפני מותו.</b> סמוך למיתתו שאם לא עכשיו, אימתי:
<h3>{ב}</h3>
וַיֹּאמַ֗ר יְהוָ֞ה מִסִּינַ֥י בָּא֙ וְזָרַ֤ח מִשֵּׂעִיר֙ לָ֔מוֹ הוֹפִ֙יעַ֙ מֵהַ֣ר פָּארָ֔ן וְאָתָ֖ה מֵרִבְבֹ֣ת קֹ֑דֶשׁ מִֽימִינ֕וֹ (אשדת) אֵ֥שׁ דָּ֖ת לָֽמוֹ:
<b style="color: gray;">אונקלוס</b> וַאֲמַר יְיָ מִסִינַי אִתְגְלִי וְזֵהוֹר יְקָרֵהּ מִשֵׂעִיר אִתְחֲזֵי לָנָא אִתְגְלִי בִגְבֻרְתֵּהּ מִטוּרָא דְפָארָן וְעִמֵהּ רִבְבַת קַדִישִׁין כְּתַב יַמִינֵהּ מִגוֹ אֶשָׁתָא אוֹרַיְתָא יְהַב לָנָא:
<b style="color: gray;">רש"י</b> <b>ויאמר ה' מסיני בא.</b> פתח תחלה בשבחו של מקום ואחר כך פתח בצרכיהם של ישראל. ובשבח שפתח בו, יש בו הזכרת זכות לישראל, וכל זה דרך רצוי הוא, כלומר כדאי הם אלו שתחול עליהם ברכה: <b>מסיני בא.</b> יצא לקראתם כשבאו להתיצב בתחתית ההר כחתן היוצא להקביל פני כלה, שנאמר <small><span style="color=#777777">(שמות יט, יז)</span></small> לקראת האלהים, למדנו שיצא כנגדם: <b>וזרח משעיר למו.</b> שפתח לבני עשו שיקבלו את התורה ולא רצו: <b>הופיע.</b> להם: <b>מהר פארן.</b> שהלך שם ופתח לבני ישמעאל שיקבלוה, ולא רצו: <b>ואתה.</b> לישראל: <b>מרבבת קדש.</b> ועמו מקצת רבבות מלאכי קדש, ולא כלם ולא רבם, ולא כדרך בשר ודם שמראה כל כבוד עשרו ותפארתו ביום חפתו: <b>אש דת.</b> שהיתה כתובה מאז לפניו באש שחורה על גב אש לבנה, נתן להם בלוחות כתב יד ימינו. דבר אחר, אש דת כתרגומו, שנתנה להם מתוך האש:
<h3>{ג}</h3>
אַ֚ף חֹבֵ֣ב עַמִּ֔ים כָּל-קְדֹשָׁ֖יו בְּיָדֶ֑ךָ וְהֵם֙ תֻּכּ֣וּ לְרַגְלֶ֔ךָ יִשָּׂ֖א מִדַּבְּרֹתֶֽיךָ:
<b style="color: gray;">אונקלוס</b> אַף חַבִּיבִנוּן לְשִׁבְטַיָא כָּל קַדִישׁוֹהִי בֵית יִשְׁרָאֵל בִּגְבוּרָא אַפֵּקִנוּן מִמִצְרָיִם וְאִנוּן מִדַבְּרִין תִּחוֹת עֲנָנָךְ נָטִלִין עַל מֵימְרָךְ:
<b style="color: gray;">רש"י</b> <b>אף חבב עמים.</b> גם חבה יתרה חבב את השבטים. כל אחד ואחד קרוי עם, שהרי בנימין לבדו היה עתיד להולד כשאמר הקדוש ברוך הוא ליעקב <small><span style="color=#777777">(בראשית לה, יא)</span></small> גוי וקהל גוים יהיה ממך: <b>כל קדשיו בידך.</b> נפשות הצדיקים הגנוזות אתו, כענין שנאמר <small><span style="color=#777777">(שמואל א' כה, כט)</span></small> והיתה נפש אדני צרורה בצרור החיים את ה' אלהיך: <b>והם תכו לרגלך.</b> והם ראוים לכך, שהרי תכו עצמן לתוך תחתית ההר לרגלך בסיני. תכו לשון פעלו, התוכו לתוך מרגלותיך: <b>ישא מדברתיך.</b> נשאו עליהם עול תורתך: <b>מדברתיך.</b> המ''ם בו קרוב ליסוד, כמו <small><span style="color=#777777">(במדבר ז, פט)</span></small> וישמע את הקול מדבר אליו, <small><span style="color=#777777">(יחזקאל ב, ב)</span></small> ואשמע את מדבר אלי, כמו מתדבר אלי, אף זה מדברותיך מה שהיית מדבר להשמיעני לאמר להם. <small><i>טיי''ש</i></small> <small><i>פורפרלידורי''ש</i></small> <small><i>בלע''ז</i></small> . ואונקלוס תרגם שהיו נוסעים על פי דבריך, והמ''ם בו שמוש משמשת לשון מן. דבר אחר, אף חבב עמים, אף בשעת חבתם של אמות העולם שהראית להם פנים שוחקות ומסרת את ישראל בידם: <b>כל קדשיו בידך.</b> כל צדיקיהם וטוביהם דבקו בך ולא משו מאחריך ואתה שומרם: <b>והם תכו לרגלך.</b> והם מתמצעים ומתכנסים לתחת צלך: <b>ישא מדברתיך.</b> מקבלים גזרותיך ודתותיך בשמחה. ואלה דבריהם:
<h3>{ד}</h3>
תּוֹרָ֥ה צִוָּה-לָ֖נוּ מֹשֶׁ֑ה מוֹרָשָׁ֖ה קְהִלַּ֥ת יַעֲקֹֽב:
<b style="color: gray;">אונקלוס</b> אוֹרַיְתָא יְהַב לָנָא מֹשֶׁה מְסָרַהּ יְרֻתָּא לְכִנְשַׁת יַעֲקֹב:
<b style="color: gray;">רש"י</b> <b>תורה.</b> אשר צוה לנו משה מורשה היא לקהלת יעקב, אחזנוה ולא נעזבנה:
<h3>{ה}</h3>
וַיְהִ֥י בִישֻׁר֖וּן מֶ֑לֶךְ בְּהִתְאַסֵּף֙ רָ֣אשֵׁי עָ֔ם יַ֖חַד שִׁבְטֵ֥י יִשְׂרָאֵֽל:
<b style="color: gray;">אונקלוס</b> וַהֲוָה בְיִשְׂרָאֵל מַלְכָּא בְּאִתְכַּנָשׁוּת רֵישֵׁי עַמָא כַּחֲדָא שִׁבְטַיָא דְיִשְׂרָאֵל:
<b style="color: gray;">רש"י</b> <b>ויהי.</b> הקדוש ברוך הוא: <b>בישרון מלך.</b> תמיד עול מלכותו עליהם: <b>בהתאסף.</b> בכל התאסף ראשי חשבון אסיפתם: <b>ראשי.</b> כמו <small><span style="color=#777777">(שמות ל, יב)</span></small> כי תשא את ראש, ראויין אלו שאברכם. דבר אחר, בהתאסף, בהתאספם יחד באגדה אחת ושלום ביניהם הוא מלכם, ולא כשיש מחלוקת ביניהם:
<h3>{ו}</h3>
יְחִ֥י רְאוּבֵ֖ן וְאַל-יָמֹ֑ת וִיהִ֥י מְתָ֖יו מִסְפָּֽר:
<b style="color: gray;">אונקלוס</b> יְחִי רְאוּבֵן לְחַיֵי עַלְמָא וּמוֹתָא תִנְיָנָא לָא יְמוּת וִיקַבְּלוּן בְּנוֹהִי אַחֲסַנְתְּהוֹן בְּמִנְיָנְהוֹן:
<b style="color: gray;">רש"י</b> <b>יחי ראובן.</b> בעולם הזה: <b>ואל ימת.</b> לעולם הבא, שלא יזכר לו מעשה בלהה: <b>ויהי מתיו מספר.</b> נמנין במנין שאר אחיו, דגמא היא זו, כענין שנאמר <small><span style="color=#777777">(בראשית לה, כב)</span></small> וישכב את בלהה ויהיו בני יעקב שנים עשר, שלא יצא מן המנין:
<h3>{ז}</h3>
וְזֹ֣את לִֽיהוּדָה֮ וַיֹּאמַר֒ שְׁמַ֤ע יְהוָה֙ ק֣וֹל יְהוּדָ֔ה וְאֶל-עַמּ֖וֹ תְּבִיאֶ֑נּוּ יָדָיו֙ רָ֣ב ל֔וֹ וְעֵ֥זֶר מִצָּרָ֖יו תִּהְיֶֽה:
<b style="color: gray;">אונקלוס</b> וְדָא לִיהוּדָה וַאֲמַר קַבֵּל יְיָ צְלוֹתֵהּ דִיהוּדָא בְּמִפְּקֵהּ לְאַגָחָא קְרָבָא וּלְעַמֵהּ תָּתֵיבִנֵהּ לִשְׁלָם יְדוֹהִי יַעְבְּדָן לֵהּ פֻּרְעֲנוּתָא מִסָנְאוֹהִי וְסָעִיד מִבַּעֲלֵי דְבָבוֹהִי הֲוֵי לֵהּ:
<b style="color: gray;">רש"י</b> <b>וזאת ליהודה.</b> סמך יהודה לראובן, מפני ששניהם הודו על קלקול שבידם, שנאמר <small><span style="color=#777777">(איוב טו, יח. יט)</span></small> אשר חכמים יגידו <small><i>וגו'</i></small> להם לבדם <small><i>וגו'</i></small> ולא עבר זר בתוכם. ועוד פרשו רבותינו, שכל ארבעים שנה שהיו ישראל במדבר היו עצמות יהודה מתגלגלים בארון מפני נדוי שקבל עליו, שנאמר <small><span style="color=#777777">(בראשית מד, לב)</span></small> וחטאתי לאבי כל הימים, אמר משה, מי גרם לראובן שיודה יהודה <small><i>וכו'</i></small> : <b>שמע ה' קול יהודה.</b> תפלת דוד ושלמה ואסא מפני הכושים, ויהושפט מפני העמונים, וחזקיה מפני סנחריב: <b>ואל עמו תביאנו.</b> לשלום מפני המלחמה: <b>ידיו רב לו.</b> יריבו ריבו וינקמו נקמתו: <b>ועזר מצריו תהיה.</b> על יהושפט התפלל על מלחמת רמות גלעד, <small><span style="color=#777777">(דה''ב יח, לא)</span></small> ויזעק יהושפט וה' עזרו. דבר אחר, שמע ה' קול יהודה, כאן רמז ברכה לשמעון מתוך ברכותיו של יהודה, ואף כשחלקו ארץ ישראל נטל שמעון מתוך גורלו של יהודה שנאמר <small><span style="color=#777777">(יהושע יט, ט)</span></small> מחבל בני יהודה נחלת בני שמעון. ומפני מה לא יחד לו ברכה בפני עצמו, שהיה בלבו עליו על מה שעשה בשטים, כן כתוב באגדת תהלים:
<h2>שני</h2>
<h3>{ח}</h3>
<b><small><small style="background-color:#7694DA; color:white;">&nbspשני&nbsp</small></small>&nbsp</b>וּלְלֵוִ֣י אָמַ֔ר תֻּמֶּ֥יךָ וְאוּרֶ֖יךָ לְאִ֣ישׁ חֲסִידֶ֑ךָ אֲשֶׁ֤ר נִסִּיתוֹ֙ בְּמַסָּ֔ה תְּרִיבֵ֖הוּ עַל-מֵ֥י מְרִיבָֽה:
<b style="color: gray;">אונקלוס</b> וּלְלֵוִי אֲמַר תּוּמַיָא וְאוּרַיָא אַלְבֶּשְׁתָּא לִגְבַר דְאִשְׁתְּכַח חֲסִידָא קֳדָמָךְ דִי נַסִיתוֹהִי בְּנִסֵתָא וַהֲוָה שְׁלִים בְּחַנְתּוֹהִי עַל מֵי מַצוּתָא וְאִשְׁתְּכַח מְהֵימָן:
<b style="color: gray;">רש"י</b> <b>וללוי אמר.</b> ועל לוי אמר: <b>תמיך ואוריך.</b> כלפי שכינה הוא מדבר: <b>אשר נסיתו במסה.</b> שלא נתלוננו עם שאר המלינים: <b>תריבהו</b> <small>וגו'</small> <b>.</b> כתרגומו. דבר אחר, תריבהו על מי מריבה, נסתקפת לו לבוא בעלילה, אם משה אמר <small><span style="color=#777777">(במדבר כ, י)</span></small> שמעו נא המורים, אהרן ומרים מה עשו:
<h3>{ט}</h3>
הָאֹמֵ֞ר לְאָבִ֤יו וּלְאִמּוֹ֙ לֹ֣א רְאִיתִ֔יו וְאֶת-אֶחָיו֙ לֹ֣א הִכִּ֔יר וְאֶת-(בנו) בָּנָ֖יו לֹ֣א יָדָ֑ע כִּ֤י שָֽׁמְרוּ֙ אִמְרָתֶ֔ךָ וּבְרִֽיתְךָ֖ יִנְצֹֽרוּ:
<b style="color: gray;">אונקלוס</b> דְעַל אֲבוֹהִי וְעַל אִמֵהּ לָא רַחֵם כַּד חָבוּ מִן דִינָא וְאַפֵּי אֲחוֹהִי וּבְנוֹהִי לָא נְסִיב אֲרֵי נְטָרוּ מַטְרַת מֵימְרָךְ וּקְיָמָךְ לָא אַשְׁנִיוּ:
<b style="color: gray;">רש"י</b> <b>האמר לאביו ולאמו לא ראיתיו.</b> כשחטאו בעגל ואמרתי <small><span style="color=#777777">(שמות לב, כו)</span></small> מי לה' אלי, נאספו אלי כל בני לוי וצויתים להרוג את אבי אמו והוא מישראל, או את אחיו מאמו, או את בן בתו, וכן עשו. ואי אפשר לפרש אביו ממש ואחיו מאביו וכן בניו ממש, שהרי לוים הם ומשבט לוי לא חטא אחד מהם שנאמר כל בני לוי: <b>כי שמרו אמרתך.</b> <small><span style="color=#777777">(שמות כ, ב)</span></small> לא יהיה לך אלהים אחרים: <b>ובריתך ינצרו.</b> ברית מילה, שאותם שנלדו במדבר, וישראל לא מלו את בניהם, והם היו מולין ומלין את בניהם:
<h3>{י}</h3>
יוֹר֤וּ מִשְׁפָּטֶ֙יךָ֙ לְיַעֲקֹ֔ב וְתוֹרָתְךָ֖ לְיִשְׂרָאֵ֑ל יָשִׂ֤ימוּ קְטוֹרָה֙ בְּאַפֶּ֔ךָ וְכָלִ֖יל עַֽל-מִזְבְּחֶֽךָ:
<b style="color: gray;">אונקלוס</b> כָּשְׁרִין אִלֵין דְיַלְפוּן דִינָיךְ לְיַעֲקֹב וְאוֹרַיְתָךְ לְיִשְׂרָאֵל יְשַׁוּוּן קְטוֹרֶת בּוּסְמִין קֳדָמָךְ וּגְמִיר לְרַעֲוָא עַל מַדְבְּחָךְ:
<b style="color: gray;">רש"י</b> <b>יורו משפטיך.</b> ראויין אלו לכך: <b>וכליל.</b> עולה:
<h3>{יא}</h3>
בָּרֵ֤ךְ יְהוָה֙ חֵיל֔וֹ וּפֹ֥עַל יָדָ֖יו תִּרְצֶ֑ה מְחַ֨ץ מָתְנַ֧יִם קָמָ֛יו וּמְשַׂנְאָ֖יו מִן-יְקוּמֽוּן:
<b style="color: gray;">אונקלוס</b> בָּרֵךְ יְיָ נִכְסוֹהִי וְקוּרְבַּן יְדוֹהִי תְּקַבֵּל בְּרַעֲוָא תְּבַר חַרְצָא דְסָנְאוֹהִי וּדְבֵעֲלֵי דְבָבוֹהִי דְלָא יְקוּמוּן:
<b style="color: gray;">רש"י</b> <b>מחץ מתנים קמיו.</b> מחץ קמיו, מכת מתנים, כענין שנאמר <small><span style="color=#777777">(תהלים סט, כד)</span></small> ומתניהם תמיד המעד, ועל המעוררין על הכהנה אמר כן. דבר אחר, ראה שעתידין חשמנאי ובניו להלחם עם היונים והתפלל עליהם לפי שהיו מועטים, שנים עשר בני חשמנאי ואלעזר כנגד כמה רבבות, לכך נאמר ברך ה' חילו ופעל ידיו תרצה: <b>ומשנאיו מן יקומון.</b> מחץ קמיו ומשנאיו מהיות להם תקומה:
<h3>{יב}</h3>
לְבִנְיָמִ֣ן אָמַ֔ר יְדִ֣יד יְהוָֹ֔ה יִשְׁכֹּ֥ן לָבֶ֖טַח עָלָ֑יו חֹפֵ֤ף עָלָיו֙ כָּל-הַיּ֔וֹם וּבֵ֥ין כְּתֵיפָ֖יו שָׁכֵֽן:
<b style="color: gray;">אונקלוס</b> לְבִנְיָמִן אֲמַר רְחִימָא דַיְיָ יִשְׁרֵי לְרָחְצַן עֲלוֹהִי יְהֵי מָגֵן עֲלוֹהִי כָּל יוֹמַיָא וּבְאַרְעֵהּ תִּשְׁרֵי שְׁכִנְתָּא:
<b style="color: gray;">רש"י</b> <b>לבנימן אמר.</b> לפי שברכת לוי בעבודת הקרבנות, ושל בנימין בבנין בית המקדש בחלקו, סמכן זה לזה, וסמך יוסף אחריו, שאף הוא משכן שילה היה בנוי בחלקו, שנאמר <small><span style="color=#777777">(שם עח, סז)</span></small> וימאס באהל יוסף <small><i>וגו'</i></small> . ולפי שבית עולמים חביב משילה לכך הקדים בנימין ליוסף <b>חפף עליו.</b> מכסה אותו ומגין עליו: <b>כל היום.</b> לעולם, משנבחרה ירושלים, לא שרתה שכינה במקום אחר: <b>ובין כתפיו שכן.</b> בגובה ארצו היה, בית המקדש בנוי אלא שנמוך עשרים ושלש אמה מעין עיטם, ושם היה דעתו של דוד לבנותו, כדאיתא בשחיטת קדשים <small><span style="color=#777777">(זבחים נד, ב)</span></small> אמרי נחתי ביה פורתא משום דכתיב ובין כתפיו שכן, אין לך נאה בשור יותר מכתפיו:
<h2>שלישי</h2>
<h3>{יג}</h3>
<b><small><small style="background-color:#7694DA; color:white;">&nbspשלישי&nbsp</small></small>&nbsp</b>וּלְיוֹסֵ֣ף אָמַ֔ר מְבֹרֶ֥כֶת יְהוָֹ֖ה אַרְצ֑וֹ מִמֶּ֤גֶד שָׁמַ֙יִם֙ מִטָּ֔ל וּמִתְּה֖וֹם רֹבֶ֥צֶת תָּֽחַת:
<b style="color: gray;">אונקלוס</b> וּלְיוֹסֵף אֲמַר מְבָרָכָא מִן קֳדָם יְיָ אַרְעֵהּ עָבְדָא מִגְדָנִין מִטַלָא דִשְׁמַיָא מִלְעֵלָא וּמִמַבּוּעֵי עֵינָוָן וּתְהוֹמִין דְנָגְדָן מִמַעֲמַקֵי אַרְעָא מִלְרָע:
<b style="color: gray;">רש"י</b> <b>מברכת ה' ארצו.</b> שלא היתה בנחלת השבטים ארץ מלאה כל טוב כארצו של יוסף: <b>ממגד.</b> לשון עדנים ומתק: <b>ומתהום.</b> שהתהום עולה ומלחלח אותה מלמטה, אתה מוצא בכל השבטים ברכתו של משה מעין ברכתו של יעקב:
<h3>{יד}</h3>
וּמִמֶּ֖גֶד תְּבוּאֹ֣ת שָׁ֑מֶשׁ וּמִמֶּ֖גֶד גֶּ֥רֶשׁ יְרָחִֽים:
<b style="color: gray;">אונקלוס</b> וְעָבְדָא מִגְדָנִין וַעֲלָלָן מִיבוּל שִׁמְשָׁא וְעָבְדָא מִגְדָנִין מֵרֵישׁ יְרַח בִּירַח:
<b style="color: gray;">רש"י</b> <b>וממגד תבואת שמש.</b> שהיתה ארצו פתוחה לחמה וממתקת הפרות: <b>גרש ירחים.</b> יש פרות שהלבנה מבשלתן ואלו הן, קשואין ודלועין. דבר אחר גרש ירחים. שהארץ מגרשת ומוציאה מחדש לחדש:
<h3>{טו}</h3>
וּמֵרֹ֖אשׁ הַרְרֵי-קֶ֑דֶם וּמִמֶּ֖גֶד גִּבְע֥וֹת עוֹלָֽם:
<b style="color: gray;">אונקלוס</b> וּמֵרֵיש טוּרַיָא בַכִּירַיָא וּמִטוּב רָמָן דְלָא פָסְקָן:
<b style="color: gray;">רש"י</b> <b>ומראש הררי קדם.</b> ומבורכת מראשית בשול הפרות שהרריה מקדימין לבכר בשול פירותיהם. דבר אחר מגיד שקדמה בריאתן לשאר הרים: <b>גבעות עולם.</b> גבעות העושות פרות לעולם ואינן פוסקות מעוצר הגשמים:
<h3>{טז}</h3>
וּמִמֶּ֗גֶד אֶ֚רֶץ וּמְלֹאָ֔הּ וּרְצ֥וֹן שֹׁכְנִ֖י סְנֶ֑ה תָּב֙וֹאתָה֙ לְרֹ֣אשׁ יוֹסֵ֔ף וּלְקָדְקֹ֖ד נְזִ֥יר אֶחָֽיו:
<b style="color: gray;">אונקלוס</b> וּמִטוּב אַרְעָא וּמָלָאַהּ וְרָעֵי לֵהּ דִשְׁכִנְתֵּהּ בִּשְׁמַיָא וְעַל מֹשֶׁה אִתְגְלִי בַאֲסָנָא יֵיתוּן כָּל אִלֵין לְרֵישָׁא דְיוֹסֵף וּלְגַבְרָא פָּרִישָׁא דַאֲחוֹהִי:
<b style="color: gray;">רש"י</b> <b>ורצון שכני סנה.</b> כמו שוכן סנה ותהא ארצו מבורכת מרצונו ונחת רוחו של הקדוש ברוך הוא הנגלה עלי תחלה בסנה: <b>רצון.</b> נחת רוח ופיוס, וכן כל רצון שבמקרא: <b>תבואתה.</b> ברכה זו לראש יוסף: <b>נזיר אחיו.</b> שהפרש מאחיו במכירתו:
<h3>{יז}</h3>
בְּכ֨וֹר שׁוֹר֜וֹ הָדָ֣ר ל֗וֹ וְקַרְנֵ֤י רְאֵם֙ קַרְנָ֔יו בָּהֶ֗ם עַמִּ֛ים יְנַגַּ֥ח יַחְדָּ֖ו אַפְסֵי-אָ֑רֶץ וְהֵם֙ רִבְב֣וֹת אֶפְרַ֔יִם וְהֵ֖ם אַלְפֵ֥י מְנַשֶּֽׁה:
<b style="color: gray;">אונקלוס</b> רַבָּא דִבְנוֹהִי זִיוָא לֵהּ וּגְבוּרָן דְאִתְעֲבִידָא לֵהּ מִקֳדָם דְתוּקְפָא וְרוּמָא דִילֵהּ בִּגְבֻרְתֵּהּ עַמְמַיָא יִקְטֵל כַּחֲדָא עַד סְיָפֵי אַרְעָא וְאִנוּן רִבְוָתָא דְבֵית אֶפְרַיִם וְאִנוּן אַלְפַיָא דְבֵית מְנַשֶׁה:
<b style="color: gray;">רש"י</b> <b>בכור שורו.</b> יש בכור שהוא לשון גדלה ומלכות, שנאמר <small><span style="color=#777777">(תהלים פט, כח)</span></small> אף אני בכור אתנהו, וכן <small><span style="color=#777777">(שמות ד, כה)</span></small> בני בכורי ישראל: <b>בכור.</b> מלך היוצא ממנו והוא יהושע: <b>שורו.</b> שכחו קשה כשור לכבש כמה מלכים: <b>הדר לו.</b> נתון לו שנאמר <small><span style="color=#777777">(במדבר כז, כ)</span></small> ונתתה מהודך עליו: <b>וקרני ראם קרניו.</b> שור, כחו קשה, ואין קרניו נאות, אבל ראם, קרניו נאות, ואין כחו קשה, נתן ליהושע כחו של שור ויופי קרני ראם: <b>אפסי ארץ.</b> שלשים ואחד מלכים אפשר שכלם מארץ ישראל היו, אלא אין לך כל מלך ושלטון שלא קנה לו פלטרין ואחזה בארץ ישראל, שחשובה לכלם היא, שנאמר <small><span style="color=#777777">(ירמיה ג, יט)</span></small> נחלת צבי צבאות גוים: <b>והם רבבות אפרים.</b> אותם המנגחים הם הרבבות שהרג יהושע, שבא מאפרים: <b>והם אלפי מנשה.</b> הם האלפים שהרג גדעון במדין, שנאמר <small><span style="color=#777777">(שופטים ח, י)</span></small> וזבח וצלמנע בקרקר <small><i>וגו'</i></small> :
<h2>רביעי</h2>
<h3>{יח}</h3>
<b><small><small style="background-color:#7694DA; color:white;">&nbspרביעי&nbsp</small></small>&nbsp</b>וְלִזְבוּלֻ֣ן אָמַ֔ר שְׂמַ֥ח זְבוּלֻ֖ן בְּצֵאתֶ֑ךָ וְיִשָּׂשכָ֖ר בְּאֹהָלֶֽיךָ:
<b style="color: gray;">אונקלוס</b> וְלִזְבוּלֻן אֲמַר חֲדֵי זְבוּלֻן בְּמִפְּקָךְ לַאֲגָחָא קְרָבָא עַל בַּעֲלֵי דְבָבָךְ וְיִשָׂשׂכָר בִּמְהָכָךְ לְמֶעְבַּד זִמְנֵי מוֹעֲדַיָא בִּירוּשְׁלֵם:
<b style="color: gray;">רש"י</b> <b>ולזבולן אמר.</b> אלו חמשה שבטים שברך באחרונה. זבולן גד דן נפתלי ואשר, כפל שמותיהם לחזקם ולהגבירם, לפי שהיו חלשים שבכל השבטים, הם הם שהוליך יוסף לפני פרעה, שנאמר ומקצה אחיו לקח חמשה אנשים <small><span style="color=#777777">(בראשית מז, ב)</span></small> , לפי שנראים חלשים ולא ישים אותם לו שרי מלחמתו: <b>שמח זבולן בצאתך ויששכר באהלך.</b> זבולן ויששכר עשו שותפות, זבולן לחוף ימים ישכון ויוצא לפרקמטיא בספינות ומשתכר, ונותן לתוך פיו של יששכר והם יושבים ועוסקים בתורה, לפיכך הקדים זבולן ליששכר, שתורתו של יששכר על ידי זבולן היתה: <b>שמח זבולן בצאתך.</b> הצלח בצאתך לסחורה: <b>ויששכר.</b> הצלח בישיבת אהליך לתורה לישב ולעבר שנים ולקבע חדשים, כמו שנאמר <small><span style="color=#777777">(דה''א יב, לג)</span></small> ומבני יששכר יודעי בינה לעתים, ראשיהם מאתים, ראשי סנהדראות היו עוסקים בכך. ועל פי קביעות עתיהם ועבוריהם:
<h3>{יט}</h3>
עַמִּים֙ הַר-יִקְרָ֔אוּ שָׁ֖ם יִזְבְּח֣וּ זִבְחֵי-צֶ֑דֶק כִּ֣י שֶׁ֤פַע יַמִּים֙ יִינָ֔קוּ וּשְׂפוּנֵ֖י טְמ֥וּנֵי חֽוֹל:
<b style="color: gray;">אונקלוס</b> שִׁבְטַּיָא דְיִשְׂרָאֵל לְטוּר בֵּית מַקְדְשָׁא יִתְכַּנְשׁוּן תַּמָן יִכְסוּן נִכְסַת קוּדְשִׁין לְרַעֲוָא אֲרֵי נִכְסֵי עַמְמַיָא יֵיכְלוּן וְסִימָא דְמִטַמְרָא בְחָלָא מִתְגַלְיָא לְהוֹן:
<b style="color: gray;">רש"י</b> <b>עמים.</b> של שבטי ישראל: <b>הר יקראו.</b> להר המוריה יאספו, כל אסיפה על ידי קריאה היא ושם יזבחו ברגלים זבחי צדק: <b>כי שפע ימים יינקו.</b> יששכר וזבולן, ויהא להם פנאי לעסוק בתורה: <b>ושפני טמוני חול.</b> כסויי טמוני חול, טרית וחלזון וזכוכית לבנה היוצאים מן הים ומן החול, ובחלקו של יששכר וזבולן היה, כמו שאמרו במסכת מגלה <small><span style="color=#777777">(ו, א)</span></small> זבולן עם חרף נפשו למות <small><span style="color=#777777">(שופטים ה, יח)</span></small> משום דנפתלי על מרומי שדה, שהיה מתרעם זבולן על חלקו, לאחי נתת שדות וכרמים <small><i>וכו'</i></small> : <b>ושפני.</b> לשון כסוי, כמו שנאמר <small><span style="color=#777777">(מ''א ו, ט)</span></small> ויספן את הבית, <small><span style="color=#777777">(שם ז, ג)</span></small> וספן בארז, ותרגומו ומטלל בכיורי ארזא. דבר אחר, עמים הר יקראו, על ידי פרקמטיא של זבולן, תגרי אמות העולם באים אל ארצו, והוא עומד על הספר והם אומרים הואיל ונצטערנו עד כאן, נלך עד ירושלים ונראה מה יראתה של אמה זו, ומה מעשיה, והם רואים כל ישראל עובדים לאלוה אחד, ואוכלים מאכל אחד, לפי שהגוים אלוהו של זה לא כאלוהו של זה, ומאכלו של זה לא כמאכלו של זה, והם אומרים אין אמה כשרה כזו ומתגיירין שם, שנאמר שם יזבחו זבחי צדק: <b>כי שפע ימים יינקו.</b> זבולן ויששכר, הים נותן להם ממון בשפע:
<h3>{כ}</h3>
וּלְגָ֣ד אָמַ֔ר בָּר֖וּךְ מַרְחִ֣יב גָּ֑ד כְּלָבִ֣יא שָׁכֵ֔ן וְטָרַ֥ף זְר֖וֹעַ אַף-קָדְקֹֽד:
<b style="color: gray;">אונקלוס</b> וּלְגָד אֲמַר בְּרִיךְ דְאַפְתֵּי לְגָד כְּלֵיתָא שָׁרֵי וְיִקְטוֹל שִׁלְטוֹנִין עִם מַלְכִין:
<b style="color: gray;">רש"י</b> <b>ברוך מרחיב גד.</b> מלמד שהיה תחומו של גד מרחיב ועולה כלפי מזרח: <b>כלביא שכן.</b> לפי שהיה סמוך לספר, לפיכך נמשל כאריות, שכל הסמוכים לספר צריכים להיות גבורים: <b>וטרף זרוע אף קדקד.</b> הרוגיהן היו נכרין, חותכים הראש עם הזרוע במכה אחת:
<h3>{כא}</h3>
וַיַּ֤רְא רֵאשִׁית֙ ל֔וֹ כִּי-שָׁ֛ם חֶלְקַ֥ת מְחֹקֵ֖ק סָפ֑וּן וַיֵּתֵא֙ רָ֣אשֵׁי עָ֔ם צִדְקַ֤ת יְהוָה֙ עָשָׂ֔ה וּמִשְׁפָּטָ֖יו עִם-יִשְׂרָאֵֽל:
<b style="color: gray;">אונקלוס</b> וְאִתְקַבֵּל בְּקַדְמֵתָא דִילֵהּ אֲרֵי תַמָן בְּאַחֲסַנְתֵּהּ מֹשֶׁה סָפְרָא רַבָּא דְיִשְׂרָאֵל קְבִיר וְהוּא נָפֵק וְעַל בְּרֵישׁ עַמָא זַכְוָן קֳדָם יְיָ עֲבַד וְדִינוֹהִי עִם יִשְׂרָאֵל:
<b style="color: gray;">רש"י</b> <b>וירא ראשית לו.</b> ראה לטול לו חלק בארץ סיחון ועוג, שהיא ראשית כבוש הארץ: <b>כי שם חלקת מחקק.</b> כי ידע אשר שם בנחלתו חלקת שדה קבורת מחוקק והוא משה: <b>ספון.</b> אותה חלקה ספונה וטמונה מכל בריה, שנאמר <small><span style="color=#777777">(לקמן לד, ו)</span></small> ולא ידע איש את קבורתו: <b>ויתא.</b> גד: <b>ראשי עם.</b> הם היו הולכים לפני החלוץ בכבוש הארץ לפי שהיו גבורים, וכן הוא אומר <small><span style="color=#777777">(דברים ג, יח)</span></small> ואתם תעברו חלוצים לפני אחיכם <small><i>וגו'</i></small> : <b>צדקת ה' עשה.</b> שהאמינו דבריהם ושמרו הבטחתם לעבור את הירדן עד שכבשו וחלקו. דבר אחר ויתא משה ראשי עם. צדקת ה' עשה, על משה אמור:
<h2>חמישי</h2>
<h3>{כב}</h3>
<b><small><small style="background-color:#7694DA; color:white;">&nbspחמישי&nbsp</small></small>&nbsp</b>וּלְדָ֣ן אָמַ֔ר דָּ֖ן גּ֣וּר אַרְיֵ֑ה יְזַנֵּ֖ק מִן-הַבָּשָֽׁן:
<b style="color: gray;">אונקלוס</b> וּלְדָן אֲמַר דָן תַּקִיף כְּגוּר אַרְיְוָן אַרְעֵהּ שָׁתְיָא מִן נַחֲלַיָא דְנָגְדָן מִן מַתְנָן:
<b style="color: gray;">רש"י</b> <b>דן גור אריה.</b> אף הוא היה סמוך לספר לפיכך מושלו באריות: <b>יזנק מן הבשן.</b> כתרגומו, שהיה הירדן יוצא מחלקו ממערת פמיאס, והיא לשם, שהיא בחלקו של דן, שנאמר <small><span style="color=#777777">(יהושע יט, מז)</span></small> ויקראו ללשם דן וזנוקו וקלוחו מן הבשן. דבר אחר, מה זנוק זה יוצא ממקום אחד ונחלק לשני מקומות, כך שבטו של דן נטלו חלק בשני מקומות. תחלה נטלו בצפונית מערבית עקרון וסביבותיה, ולא ספקו להם, ובאו ונלחמו עם לשם שהיא פמיאס והיא בצפונית מזרחית, שהרי הירדן יוצא ממערת פמיאס והוא במזרחה של ארץ ישראל, ובא מהצפון לדרום וכלה בקצה ים המלח, שהוא במזרח יהודה, שנטל בדרומה של ארץ ישראל, כמו שמפורש בספר יהושע, והוא שנאמר <small><span style="color=#777777">(שם יט, מז)</span></small> ויצא גבול בני דן מהם ויעלו בני דן וילחמו עם לשם <small><i>וגו'</i></small> , יצא גבולם מכל אתו הרוח שהתחילו לנחול בו:
<h3>{כג}</h3>
וּלְנַפְתָּלִ֣י אָמַ֔ר נַפְתָּלִי֙ שְׂבַ֣ע רָצ֔וֹן וּמָלֵ֖א בִּרְכַּ֣ת יְהוָ֑ה יָ֥ם וְדָר֖וֹם יְרָֽשָׁה:
<b style="color: gray;">אונקלוס</b> וּלְנַפְתָּלִי אֲמַר נַפְתָּלִי שְׂבַע רַעֲוָא וּמְלֵי בִּרְכָן מִן קֳדָם יְיָ מַעֲרָב יָם גִנוֹסַר וְדָרוֹמָא יֵרָת:
<b style="color: gray;">רש"י</b> <b>שבע רצון.</b> שהיתה ארצו שבעה כל רצון יושביה: <b>ים ודרום ירשה.</b> ים כנרת נפלה בחלקו ונטל מלא חבל חרס בדרומה לפרוש חרמים ומכמורות: <b>ירשה.</b> לשון צווי, כמו <small><span style="color=#777777">(דברים א, כא)</span></small> עלה רש, והטעם של מעלה ברי''ש מוכיח, כמו ירש, ידע, לקח, שמע, כשמוסיף בו ה''א יהיה הטעם למעלה שמעה, ידעה, סלחה, לקחה אף כאן ירשה לשון צווי. ובמסורת הגדולה מצינו באלפא ביתא לשון צווי דטעמיהון מלעיל:
<h3>{כד}</h3>
וּלְאָשֵׁ֣ר אָמַ֔ר בָּר֥וּךְ מִבָּנִ֖ים אָשֵׁ֑ר יְהִ֤י רְצוּי֙ אֶחָ֔יו וְטֹבֵ֥ל בַּשֶּׁ֖מֶן רַגְלֽוֹ:
<b style="color: gray;">אונקלוס</b> וּלְאָשֵׁר אֲמַר בְּרִיךְ מִבִּרְכַּת בְּנַיָא אָשֵׁר יְהֵי רַעֲוָא לְאַחוֹהִי וְיִתְרַבֵּי בְּתַפְנוּקֵי מַלְכִין:
<b style="color: gray;">רש"י</b> <b>ברוך מבנים אשר.</b> ראיתי בספרי, אין לך בכל השבטים שנתברך בבנים כאשר, ואיני יודע כיצד: <b>יהי רצוי אחיו.</b> שהיה מתרצה לאחיו בשמן אנפיקינון ובקפלאות והם מרצין לו בתבואה. דבר אחר, יהי רצוי אחיו שהיו בנותיו נאות והוא שנאמר <small><span style="color=#777777">(דברי הימים א' ז, לא)</span></small> הוא אבי ברזית, שהיו בנותיו נשואות לכהנים גדולים הנמשחים בשמן זית: <b>וטבל בשמן רגלו.</b> שהיתה ארצו מושכת שמן כמעין. ומעשה שנצטרכו אנשי לודקיא לשמן מנו להם פולמוסטום אחד <small><i>וכו'</i></small> , כדאיתא במנחות <small><span style="color=#777777">(פה, ב)</span></small> :
<h3>{כה}</h3>
בַּרְזֶ֥ל וּנְחֹ֖שֶׁת מִנְעָלֶ֑יךָ וּכְיָמֶ֖יךָ דָּבְאֶֽךָ:
<b style="color: gray;">אונקלוס</b> תַּקִיף כְּפַרְזְלָא וּנְחָשָׁא מוֹתָבָךְ וּכְיוֹמֵי עוּלֵמָתָךְ תָּקְפָּךְ:
<b style="color: gray;">רש"י</b> <b>ברזל ונחשת מנעלך.</b> עכשיו הוא מדבר נגד כל ישראל, שהיו גבוריהם יושבים בערי הספר ונועלים אותה שלא יוכלו האויבים לכנס בה כאלו היא סגורה במנעולים ובריחים של ברזל ונחשת. דבר אחר ברזל ונחשת מנעלך, ארצכם נעולה בהרים שחוצבין מהם ברזל ונחשת, וארצו של אשר היתה מנעולה של ארץ ישראל: <b>וכימיך דבאך.</b> וכימים שהם טובים לך, שהן ימי תחלתך, ימי נעוריך, כן יהיו ימי זקנתך, שהם דואבים זבים ומתמוטטים. דבר אחר, וכימיך דבאך וכימיך שהם טובים לך כמנין ימיך, כל הימים אשר אתם עושים רצונו של מקום, יהיו דבאך, שכל הארצות יהיו דובאות כסף וזהב לארץ ישראל, שתהא מבורכת בפירות. וכל הארצות מתפרנסות המנה וממשיכות לה כספם וזהבם <small><i>אישקורונ''ט</i></small> . הכסף והזהב כלה מהם, שהן מזיבות אותם לארצכם:
<h3>{כו}</h3>
אֵ֥ין כָּאֵ֖ל יְשֻׁר֑וּן רֹכֵ֤ב שָׁמַ֙יִם֙ בְעֶזְרֶ֔ךָ וּבְגַאֲוָת֖וֹ שְׁחָקִֽים:
<b style="color: gray;">אונקלוס</b> לֵית אֱלָהּ כֶּאֱלָהָא דְיִשְׂרָאֵל דִשְׁכִנְתֵּהּ בִּשְׁמַ יָא בְּסַעְדָךְ וְתָקְפֵּהּ בִּשְׁמֵי שְׁמַיָא:
<b style="color: gray;">רש"י</b> <b>אין כאל ישרון.</b> דע לך ישורון שאין כאל בכל אלהי העמים, ולא כצורך צורם: <b>רכב שמים.</b> הוא אותו אלוה שבעזרך ובגאותו הוא רוכב שחקים:
<h2>שישי</h2>
<h3>{כז}</h3>
<b><small><small style="background-color:#7694DA; color:white;">&nbspשישי&nbsp</small></small>&nbsp</b>מְעֹנָה֙ אֱלֹ֣הֵי קֶ֔דֶם וּמִתַּ֖חַת זְרֹעֹ֣ת עוֹלָ֑ם וַיְגָ֧רֶשׁ מִפָּנֶ֛יךָ אוֹיֵ֖ב וַיֹּ֥אמֶר הַשְׁמֵֽד:
<b style="color: gray;">אונקלוס</b> מְדוֹר אֱלָהָא דִי מִלְקַדְמִין בְּמֵימְרֵהּ אִתְעֲבֵד עָלְמָא וְתָרִיךְ מִקֳדָמָךְ סָנְאָה וַאֲמַר שֵׁצִי:
<b style="color: gray;">רש"י</b> <b>מענה אלהי קדם.</b> למעון, הם השחקים לאלהי קדם, שקדם לכל אלהים וברר לו שחקים לשבתו ומעונתו, ומתחת מעונתו כל בעלי זרוע שוכנים: <b>זרעת עולם.</b> סיחון ועוג ומלכי כנען, שהיו תקפו וגבורתו של עולם, לפיכך על כרחם יחרדו ויזועו וכחם חלש מפניו. לעולם אימת הגבוה על הנמוך, והוא שהכח והגבורה שלו בעזרך: <b>ויגרש מפניך אויב.</b> ואמר לך השמד אותם: <b>מענה.</b> כל תיבה שצריכה למ''ד בתחלתה הטיל לה ה''א בסופה:
<h3>{כח}</h3>
וַיִּשְׁכֹּן֩ יִשְׂרָאֵ֨ל בֶּ֤טַח בָּדָד֙ עֵ֣ין יַעֲקֹ֔ב אֶל-אֶ֖רֶץ דָּגָ֣ן וְתִיר֑וֹשׁ אַף-שָׁמָ֖יו יַ֥עַרְפוּ טָֽל:
<b style="color: gray;">אונקלוס</b> וּשְׁרָא יִשְׂרָאֵל לְרָחְצָן בִּלְחוֹדוֹהִי כְּעֵין בִּרְכְּתָא דְבָרֵכִנוּן יַעֲקֹב אֲבוּהוֹן לְאַרְעָא עָבְדָא עִבוּר וַחֲמָר אַף שְׁמַיָא דְעִלָוֵיהוֹן יְשַׁ מְשֻׁנוּן בְּטַלָא:
<b style="color: gray;">רש"י</b> <b>בטח בדד.</b> כל יחיד ויחיד איש תחת גפנו ותחת תאנתו, מפזרין ואין צריכים להתאסף ולישב יחד מפני האויב: <b>עין יעקב.</b> כמו <small><span style="color=#777777">(במדבר יא, ז)</span></small> ועינו כעין הבדלח, כעין הברכה שברכם יעקב, לא כבדד שאמר ירמיה <small><span style="color=#777777">(ירמיה טו, יז)</span></small> בדד ישבתי, אלא כעין הבטחה שהבטיחם יעקב <small><span style="color=#777777">(בראשית מח, כא)</span></small> והיה אלהים עמכם והשיב אתכם אל ארץ אבותיכם: <b>יערפו.</b> יטיפו: <b>אף שמיו יערפו טל.</b> אף ברכתו של יצחק נוספת על ברכתו של יעקב <small><span style="color=#777777">(שם כז, כח)</span></small> ויתן לך האלהים מטל השמים <small><i>וגו'</i></small> :
<h3>{כט}</h3>
אַשְׁרֶ֨יךָ יִשְׂרָאֵ֜ל מִ֣י כָמ֗וֹךָ עַ֚ם נוֹשַׁ֣ע בַּֽיהוָ֔ה מָגֵ֣ן עֶזְרֶ֔ךָ וַאֲשֶׁר-חֶ֖רֶב גַּאֲוָתֶ֑ךָ וְיִכָּֽחֲשׁ֤וּ אֹיְבֶ֙יךָ֙ לָ֔ךְ וְאַתָּ֖ה עַל-בָּמוֹתֵ֥ימוֹ תִדְרֹֽךְ:
<b style="color: gray;">אונקלוס</b> טוּבָּךְ יִשְׂרָאֵל לֵית דִכְוָתָךְ עַמָא דְפֻרְקָנֵהּ מִן קֳדָם יְיָ תַּקִיף בְּסַעְדָךְ וּדְמִן קֳדָמוֹהִי נִצְחָן גִבַּרְוָתָךְ וִיכַדְבוּן סָנְאָךְ לָךְ וְאַתְּ עַל פְּרִיקַת צַוָארֵי מַלְכֵיהוֹן תִּדְרֹךְ:
<b style="color: gray;">רש"י</b> <b>אשריך ישראל.</b> לאחר שפרט להם הברכות אמר להם מה לי לפרוט לכם, כלל דבר, הכל שלכם: <b>אשריך ישראל מי כמוך.</b> תשועתך בה' אשר הוא מגן עזרך ואשר הוא וחרב גאותך: <b>ויכחשו איביך לך.</b> כגון הגבעונים שאמרו <small><span style="color=#777777">(יהושע ט, ט)</span></small> מארץ רחוקה באו עבדיך <small><i>וגו'</i></small> : <b>ואתה על במותימו תדרך.</b> כענין שנאמר <small><span style="color=#777777">(שם י, כד)</span></small> שימו את רגליכם על צוארי המלכים האלה:
<h3>{א}</h3>
וַיַּ֨עַל מֹשֶׁ֜ה מֵֽעַרְבֹ֤ת מוֹאָב֙ אֶל-הַ֣ר נְב֔וֹ רֹ֚אשׁ הַפִּסְגָּ֔ה אֲשֶׁ֖ר עַל-פְּנֵ֣י יְרֵח֑וֹ וַיַּרְאֵ֨הוּ יְהוָ֧ה אֶת-כָּל-הָאָ֛רֶץ אֶת-הַגִּלְעָ֖ד עַד-דָּֽן:
<b style="color: gray;">אונקלוס</b> וּסְלֵיק מֹשֶׁה מִמֵישְׁרָא דְמוֹאָב לְטוּרָא דִנְבוֹ רֵישׁ רָמָתָא דִי עַל אַפֵּי יְרֵחוֹ וְאַחְזְיֵהּ יְיָ יָת כָּל אַרְעָא יָת גִלְעָד עַד דָן:
<b style="color: gray;">רש"י</b> <b>מערבות מואב אל הר נבו.</b> כמה מעלות היו ופסען משה בפסיעה אחת: <b>את כל הארץ.</b> הראהו את כל ארץ ישראל בשלותה והמציקין העתידים להיות מציקין לה: <b>עד דן.</b> הראהו בני דן עובדים עבודה זרה שנאמר <small><span style="color=#777777">(שופטים יח, ל)</span></small> ויקימו להם בני דן את הפסל, והראהו שמשון שעתיד לצאת ממנו למושיע:
<h3>{ב}</h3>
וְאֵת֙ כָּל-נַפְתָּלִ֔י וְאֶת-אֶ֥רֶץ אֶפְרַ֖יִם וּמְנַשֶּׁ֑ה וְאֵת֙ כָּל-אֶ֣רֶץ יְהוּדָ֔ה עַ֖ד הַיָּ֥ם הָאַחֲרֽוֹן:
<b style="color: gray;">אונקלוס</b> וְיָת כָּל נַפְתָּלִי וְיָת אַרְעָא דְאֶפְרַיִם וּמְנַשֶׁה וְיָת כָּל אַרְעָא דִיהוּדָה עַד יַמָא מַעַרְבָא:
<b style="color: gray;">רש"י</b> <b>ואת כל נפתלי.</b> הראהו ארצו בשלותה וחרבנה, והראהו דבורה וברק מקדש נפתלי נלחמים עם סיסרא וחילותיו: <b>ואת ארץ אפרים ומנשה.</b> הראהו ארצם בשלותה ובחרבנה והראהו יהושע נלחם עם מלכי כנען שבא מאפרים, וגדעון שבא ממנשה נלחם עם מדין ועמלק: <b>ואת כל ארץ יהודה.</b> בשלותה ובחרבנה והראהו מלכות בית דוד ונצחונם: <b>עד הים האחרון.</b> ארץ המערב בשלותה ובחרבנה. דבר אחר, אל תקרי הים האחרון אלא היום האחרון, הראהו הקדוש ברוך הוא כל המאורעות שעתידין לארע לישראל עד שיחיו המתים:
<h3>{ג}</h3>
וְאֶת-הַנֶּ֗גֶב וְֽאֶת-הַכִּכָּ֞ר בִּקְעַ֧ת יְרֵח֛וֹ עִ֥יר הַתְּמָרִ֖ים עַד-צֹֽעַר:
<b style="color: gray;">אונקלוס</b> וְיָת דָרוֹמָא וְיָת מֵישְׁרָא בִּקְעֲתָא דִירֵחוֹ קַרְתָּא דְדִקְלַיָא עַד צוֹעַר:
<b style="color: gray;">רש"י</b> <b>ואת הנגב.</b> ארץ הדרום. דבר אחר, מערת המכפלה, שנאמר <small><span style="color=#777777">(במדבר יג, כב)</span></small> ויעלו בנגב ויבא עד חברון: <b>ואת הככר.</b> הראהו שלמה יוצק כלי בית המקדש, שנאמר <small><span style="color=#777777">(מ''א א' ז, מו)</span></small> בככר הירדן יצקם המלך במעבה האדמה:
<h3>{ד}</h3>
וַיֹּ֨אמֶר יְהוָ֜ה אֵלָ֗יו זֹ֤את הָאָ֙רֶץ֙ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶ֑נָּה הֶרְאִיתִ֣יךָ בְעֵינֶ֔יךָ וְשָׁ֖מָּה לֹ֥א תַעֲבֹֽר:
<b style="color: gray;">אונקלוס</b> וַאֲמַר יְיָ לֵהּ דָא אַרְעָא דִי קַיֵמִית לְאַבְרָהָם לְיִצְחָק וּלְיַעֲקֹב לְמֵימָר לִבְנָיךְ אֶתְּנִנַהּ אַחֲזִיתָךְ בְּעֵינָיךְ וּלְתַמָן לָא תְעִבַּר:
<b style="color: gray;">רש"י</b> <b>לאמר לזרעך אתננה הראיתיך.</b> כדי שתלך ותאמר לאברהם ליצחק וליעקב שבועה שנשבע לכם הקדוש ברוך הוא קימה, וזהו לאמר, לכך הראיתיה לך, אבל גזרה היא מלפני ששמה לא תעבר, שאלולי כך, הייתי מקיימך עד שתראה אותם נטועים וקבועים בה ותלך ותגיד להם:
<h3>{ה}</h3>
וַיָּ֨מָת שָׁ֜ם מֹשֶׁ֧ה עֶֽבֶד-יְהוָ֛ה בְּאֶ֥רֶץ מוֹאָ֖ב עַל-פִּ֥י יְהוָֽה:
<b style="color: gray;">אונקלוס</b> וּמִית תַּמָן מֹשֶׁה עַבְדָא דַיְיָ בְּאַרְעָא דְמוֹאָב עַל מֵימְרָא דַיְיָ:
<b style="color: gray;">רש"י</b> <b>וימת שם משה.</b> אפשר משה מת וכתב וימת שם משה, אלא עד כאן כתב משה, מכאן ואלך כתב יהושע. רבי מאיר אומר אפשר ספר התורה חסר כלום, והוא אומר <small><span style="color=#777777">(לעיל לא, כו)</span></small> לקח את ספר התורה הזה, אלא הקדוש ברוך הוא אומר ומשה כותב בדמע: <b>על פי ה'.</b> בנשיקה:
<h3>{ו}</h3>
וַיִּקְבֹּ֨ר אֹת֤וֹ בַגַּיְ֙ בְּאֶ֣רֶץ מוֹאָ֔ב מ֖וּל בֵּ֣ית פְּע֑וֹר וְלֹֽא-יָדַ֥ע אִישׁ֙ אֶת-קְבֻ֣רָת֔וֹ עַ֖ד הַיּ֥וֹם הַזֶּֽה:
<b style="color: gray;">אונקלוס</b> וּקְבַר יָתֵהּ בְּחֵילָתָא בְּאַרְעָא דְמוֹאָב לְקֳבֵל בֵּית פְּעוֹר וְלָא יְדַע אֱנַשׁ יָת קְבֻרְתֵּה עַד יוֹמָא הָדֵין:
<b style="color: gray;">רש"י</b> <b>וקבר אתו.</b> הקדוש ברוך הוא בכבודו. רבי ישמעאל אומר הוא קבר את עצמו, וזהו אחד משלשה אתין שהיה רבי ישמעאל דורש כן. כיוצא בו <small><span style="color=#777777">(במדבר ו, יג)</span></small> ביום מלאת ימי נזרו יביא אתו, הוא מביא את עצמו. כיוצא בו <small><span style="color=#777777">(ויקרא כב, טז)</span></small> והשיאו אותם עון אשמה, וכי אחרים משיאים אותם, אלא הם משיאים את עצמם: <b>מול בית פעור.</b> קברו היה מוכן שם מששת ימי בראשית לכפר על מעשה פעור, וזה אחד מן הדברים שנבראו בערב שבת בין השמשות:
<h3>{ז}</h3>
וּמֹשֶׁ֗ה בֶּן-מֵאָ֧ה וְעֶשְׂרִ֛ים שָׁנָ֖ה בְּמֹת֑וֹ לֹֽא-כָהֲתָ֥ה עֵינ֖וֹ וְלֹא-נָ֥ס לֵחֹֽה:
<b style="color: gray;">אונקלוס</b> וּמֹשֶׁה בַּר מְאָה וְעַשְׂרִין שְׁנִין כַּד מִית לָא כְהַת עֵינוֹהִי וְלָא שְׁנָא זִיו יְקָרָא דְאַפּוֹהִי:
<b style="color: gray;">רש"י</b> <b>לא כהתה עינו.</b> אף משמת: <b>ולא נס לחה.</b> לחלוחית שבו, לא שלט בו רקבון ולא נהפך תאר פניו:
<h3>{ח}</h3>
וַיִּבְכּוּ֩ בְנֵ֨י יִשְׂרָאֵ֧ל אֶת-מֹשֶׁ֛ה בְּעַֽרְבֹ֥ת מוֹאָ֖ב שְׁלֹשִׁ֣ים י֑וֹם וַֽיִּתְּמ֔וּ יְמֵ֥י בְכִ֖י אֵ֥בֶל מֹשֶֽׁה:
<b style="color: gray;">אונקלוס</b> וּבְכוֹ בְנֵי יִשְׂרָאֵל יָת מֹשֶׁה בְּמֵישְׁרַיָא דְמוֹאָב תְּלָתִין יוֹמִין וּשְׁלִימוּ יוֹמֵי בָכִיתָא אֶבְלָא דְמֹשֶׁה:
<b style="color: gray;">רש"י</b> <b>בני ישראל.</b> הזכרים, אבל באהרן מתוך שהיה רודף שלום ונותן שלום בין איש לרעהו ובין אשה לבעלה נאמר <small><span style="color=#777777">(במדבר כ, כט)</span></small> כל בית ישראל, זכרים ונקבות:
<h3>{ט}</h3>
וִֽיהוֹשֻׁ֣עַ בִּן-נ֗וּן מָלֵא֙ ר֣וּחַ חָכְמָ֔ה כִּֽי-סָמַ֥ךְ מֹשֶׁ֛ה אֶת-יָדָ֖יו עָלָ֑יו וַיִּשְׁמְע֨וּ אֵלָ֤יו בְּנֵֽי-יִשְׂרָאֵל֙ וַֽיַּעֲשׂ֔וּ כַּאֲשֶׁ֛ר צִוָּ֥ה יְהוָ֖ה אֶת-מֹשֶֽׁה:
<b style="color: gray;">אונקלוס</b> וִיהוֹשֻׁעַ בַּר נוּן מְלֵי רוּחַ חָכְמְתָא אֲרֵי סְמַךְ מֹשֶׁה יָת יְדוֹהִי עֲלוֹהִי וְקַבִּילוּ מִנֵהּ בְּנֵי יִשְׂרָאֵל וַעֲבָדוּ כְּמָא דִי פַּקִיד יְיָ יָת מֹשֶׁה:
<h3>{י}</h3>
וְלֹֽא-קָ֨ם נָבִ֥יא ע֛וֹד בְּיִשְׂרָאֵ֖ל כְּמֹשֶׁ֑ה אֲשֶׁר֙ יְדָע֣וֹ יְהוָ֔ה פָּנִ֖ים אֶל-פָּנִֽים:
<b style="color: gray;">אונקלוס</b> וְלָא קָם נְבִיָא עוֹד בְּיִשְׂרָאֵל כְּמֹשֶׁה דִי אִתְגְלִי לֵהּ יְיָ אַפִּין בְּאַפִּין:
<b style="color: gray;">רש"י</b> <b>אשר ידעו ה' פנים אל פנים.</b> שהיה לבו גס בו ומדבר אליו בכל עת שרוצה, כענין שנאמר <small><span style="color=#777777">(שמות לב, ל)</span></small> ועתה אעלה אל ה', <small><span style="color=#777777">(במדבר ט, ח)</span></small> עמדו ואשמעה מה יצוה ה' לכם:
<h3>{יא}</h3>
לְכָל-הָ֨אֹת֜וֹת וְהַמּוֹפְתִ֗ים אֲשֶׁ֤ר שְׁלָחוֹ֙ יְהוָ֔ה לַעֲשׂ֖וֹת בְּאֶ֣רֶץ מִצְרָ֑יִם לְפַרְעֹ֥ה וּלְכָל-עֲבָדָ֖יו וּלְכָל-אַרְצֽוֹ:
<b style="color: gray;">אונקלוס</b> לְכָל אָתַיָא וּמוֹפְתַיָא דִי שָׁלְחֵהּ יְיָ לְמֶעְבַּד בְּאַרְעָא דְמִצְרָיִם לְפַרְעֹה וּלְכָל עַבְדוֹהִי וּלְכָל אַרְעֵהּ:
<h3>{יב}</h3>
וּלְכֹל֙ הַיָּ֣ד הַחֲזָקָ֔ה וּלְכֹ֖ל הַמּוֹרָ֣א הַגָּד֑וֹל אֲשֶׁר֙ עָשָׂ֣ה מֹשֶׁ֔ה לְעֵינֵ֖י כָּל-יִשְׂרָאֵֽל:
<b style="color: gray;">אונקלוס</b> וּלְכֹל יְדָא תַקֶפְתָּא וּלְכֹל חֵזְוָנָא רַבָּא דִי עֲבַד מֹשֶׁה לְעֵינֵי כָּל יִשְׂרָאֵל: חזק:
<b style="color: gray;">רש"י</b> <b>ולכל היד החזקה.</b> שקבל את התורה בלוחות בידיו: <b>ולכל המורא הגדול.</b> נסים וגבורות שבמדבר הגדול והנורא: <b>לעיני כל ישראל.</b> שנשאו לבו לשבור הלוחות לעיניהם, שנאמר <small><span style="color=#777777">(לעיל ט, יז)</span></small> ואשברם לעיניכם, והסכימה דעת הקדוש ברוך הוא לדעתו, שנאמר אשר שברת, יישר כחך ששברת <small><span style="color=#777777">(שמות לד, א)</span></small> :