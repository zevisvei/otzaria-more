<h1>פרשת יתרו</h1>

<h2>ראשון</h2>
<h3>{א}</h3>
וַיִּשְׁמַ֞ע יִתְר֨וֹ כֹהֵ֤ן מִדְיָן֙ חֹתֵ֣ן מֹשֶׁ֔ה אֵת֩ כָּל-אֲשֶׁ֨ר עָשָׂ֤ה אֱלֹהִים֙ לְמֹשֶׁ֔ה וּלְיִשְׂרָאֵ֖ל עַמּ֑וֹ כִּֽי-הוֹצִ֧יא יְהוָ֛ה אֶת-יִשְׂרָאֵ֖ל מִמִּצְרָֽיִם:
<b style="color: gray;">אונקלוס</b> וּשְׁמַע יִתְרוֹ רַבָּא דְמִדְיָן חֲמוּהִי דְמשֶׁה יַת כָּל דִי עֲבַד יְיָ לְמשֶׁה וּלְיִשְׂרָאֵל עַמֵהּ אֲרֵי אַפִּיק יְיָ יָת יִשְׂרָאֵל מִמִצְרָיִם:
<b style="color: gray;">רש"י</b> <b>וישמע יתרו.</b> מה שמועה שמע ובא, קריעת ים סוף ומלחמת עמלק: <b>יתרו.</b> שבע שמות נקראו לו רעואל, יתר, יתרו, חובב, חבר, קני, פוטיאל. יתר, על שם שיתר פרשה אחת בתורה <small><span style="color=#777777">(להלן פסוק כא)</span></small> ואתה תחזה. יתרו לכשנתגיר וקים המצות הוסיפו לו אות אחת על שמו. חובב שחבב את התורה. וחובב הוא יתרו, שנאמר <small><span style="color=#777777">(שופטים ד יא)</span></small> מבני חובב חותן משה. ויש אומרים רעואל אביו של יתרו היה, ומה הוא אומר <small><span style="color=#777777">(שמות ב יח)</span></small> ותבאנה אל רעואל אביהן, שהתינוקות קורין לאבי אביהן אבא. בספרי: <b>חתן משה.</b> כאן היה יתרו מתכבד במשה, אני חותן המלך ולשעבר היה משה תולה הגדלה בחמיו, שנאמר <small><span style="color=#777777">(שמות ד יח)</span></small> וישב אל יתר חותנו: <b>למשה ולישראל.</b> שקול משה כנגד כל ישראל: <b>את כל אשר עשה.</b> להם בירידת המן ובבאר ובעמלק: <b>כי הוציא ה'</b> <small>וגו'</small> <b>.</b> זו גדולה על כלם:
<h3>{ב}</h3>
וַיִּקַּ֗ח יִתְרוֹ֙ חֹתֵ֣ן מֹשֶׁ֔ה אֶת-צִפֹּרָ֖ה אֵ֣שֶׁת מֹשֶׁ֑ה אַחַ֖ר שִׁלּוּחֶֽיהָ:
<b style="color: gray;">אונקלוס</b> וּדְבַר יִתְרוֹ חֲמוּהִי דְמשֶׁה יָת צִפֹּרָה אִתַּת משֶׁה בָּתַר דְפַטְרַהּ:
<b style="color: gray;">רש"י</b> <b>אחר שלוחיה.</b> כשאמר לו הקדוש ברוך הוא במדין <small><span style="color=#777777">(שמות ד יט)</span></small> לך שוב מצרים, <small><span style="color=#777777">(שם כ)</span></small> ויקח משה את אשתו ואת בניו גו' ויצא אהרן לקראתו, <small><span style="color=#777777">(שם כז)</span></small> ויפגשהו בהר האלהים. אמר לו מי הם הללו. אמר לו זו היא אשתי שנשאתי במדין ואלו בני. אמר לו והיכן אתה מוליכן. אמר לו למצרים. אמר לו על הראשונים אנו מצטערים ואתה בא להוסיף עליהם. אמר לה לכי אל בית אביך, נטלה שני בניה והלכה לה:
<h3>{ג}</h3>
וְאֵ֖ת שְׁנֵ֣י בָנֶ֑יהָ אֲשֶׁ֨ר שֵׁ֤ם הָֽאֶחָד֙ גֵּֽרְשֹׁ֔ם כִּ֣י אָמַ֔ר גֵּ֣ר הָיִ֔יתִי בְּאֶ֖רֶץ נָכְרִיָּֽה:
<b style="color: gray;">אונקלוס</b> וְיָת תְּרֵין בְּנָהָא דִי שׁוּם חַד גֵרְשֹׁם אֲרֵי אֲמַר דַיָר הֲוֵיתִי בְּאַרְעָא נוּכְרָאָה:
<h3>{ד}</h3>
וְשֵׁ֥ם הָאֶחָ֖ד אֱלִיעֶ֑זֶר כִּֽי-אֱלֹהֵ֤י אָבִי֙ בְּעֶזְרִ֔י וַיַּצִּלֵ֖נִי מֵחֶ֥רֶב פַּרְעֹֽה:
<b style="color: gray;">אונקלוס</b> וְשׁוּם חַד אֱלִיעֶזֶר אֲרֵי אֱלָהָא דְאַבָּא הֲוָה בְסַעְדִי וְשֵׁזְבַנִי מֵחַרְבָּא דְפַרְעֹה:
<b style="color: gray;">רש"י</b> <b>ויצלני מחרב פרעה.</b> כשגלו דתן ואבירם על דבר המצרי ובקש להרג את משה, נעשה צוארו כעמוד של שיש:
<h3>{ה}</h3>
וַיָּבֹ֞א יִתְר֨וֹ חֹתֵ֥ן מֹשֶׁ֛ה וּבָנָ֥יו וְאִשְׁתּ֖וֹ אֶל-מֹשֶׁ֑ה אֶל-הַמִּדְבָּ֗ר אֲשֶׁר-ה֛וּא חֹנֶ֥ה שָׁ֖ם הַ֥ר הָאֱלֹהִֽים:
<b style="color: gray;">אונקלוס</b> וַאֲתָא יִתְרוֹ חֲמוּהִי דְמשֶׁה וּבְנוֹהִי וְאִתְּתֵהּ לְוָת משֶׁה לְמַדְבְּרָא דִי הוּא שָׁרֵי תַמָן לְטוּרָא דְאִתְגְלֵי עֲלוֹהִי יְקָרָא דַיְיָ:
<b style="color: gray;">רש"י</b> <b>אל המדבר.</b> אף אנו יודעין שבמדבר היו, אלא בשבחו של יתרו דבר הכתוב, שהיה יושב בכבודו של עולם ונדבו לבו לצאת אל המדבר, מקום תהו, לשמוע דברי תורה:
<h3>{ו}</h3>
וַיֹּ֙אמֶר֙ אֶל-מֹשֶׁ֔ה אֲנִ֛י חֹתֶנְךָ֥ יִתְר֖וֹ בָּ֣א אֵלֶ֑יךָ וְאִ֨שְׁתְּךָ֔ וּשְׁנֵ֥י בָנֶ֖יהָ עִמָּֽהּ:
<b style="color: gray;">אונקלוס</b> וַאֲמַר לְמשֶׁה אֲנָא חֲמוּךְ יִתְרוֹ אָתֵי לְוָתָךְ וְאִתְּתָךְ וּתְרֵין בְּנָהָא עִמַהּ:
<b style="color: gray;">רש"י</b> <b>ויאמר אל משה.</b> על ידי שליח: <b>אני חתנך יתרו</b> <small>וגו'</small> <b>.</b> אם אין אתה יוצא בגיני צא בגין אשתך, ואם אין אתה יוצא בגין אשתך צא בגין שני בניה:
<h3>{ז}</h3>
וַיֵּצֵ֨א מֹשֶׁ֜ה לִקְרַ֣את חֹֽתְנ֗וֹ וַיִּשְׁתַּ֙חוּ֙ וַיִּשַּׁק-ל֔וֹ וַיִּשְׁאֲל֥וּ אִישׁ-לְרֵעֵ֖הוּ לְשָׁל֑וֹם וַיָּבֹ֖אוּ הָאֹֽהֱלָה:
<b style="color: gray;">אונקלוס</b> וּנְפַק משֶׁה לְקַדָמוּת חֲמוּהִי וּסְגִיד וּנְשִׁיק לֵהּ וּשְׁאִילוּ גְבַר לְחַבְרֵהּ לִשְׁלָם וְעַלוּ לְמַשְׁכְּנָא:
<b style="color: gray;">רש"י</b> <b>ויצא משה.</b> כבוד גדול נתכבד יתרו באותה שעה, כיון שיצא משה יצא אהרן נדב ואביהוא, ומי הוא שראה את אלו יוצאין ולא יצא: <b>וישתחו וישק לו.</b> איני יודע מי השתחוה למי, כשהוא אומר איש לרעהו, מי הקרוי איש, זה משה, שנאמר <small><span style="color=#777777">(במדבר יב ג)</span></small> והאיש משה:
<h3>{ח}</h3>
וַיְסַפֵּ֤ר מֹשֶׁה֙ לְחֹ֣תְנ֔וֹ אֵת֩ כָּל-אֲשֶׁ֨ר עָשָׂ֤ה יְהוָה֙ לְפַרְעֹ֣ה וּלְמִצְרַ֔יִם עַ֖ל אוֹדֹ֣ת יִשְׂרָאֵ֑ל אֵ֤ת כָּל-הַתְּלָאָה֙ אֲשֶׁ֣ר מְצָאָ֣תַם בַּדֶּ֔רֶךְ וַיַּצִּלֵ֖ם יְהוָֽה:
<b style="color: gray;">אונקלוס</b> וְאִשְׁתָּעִי משֶׁה לַחֲמוּהִי יָת כָּל דִי עֲבַד יְיָ לְפַרְעֹה וּלְמִצְרָאֵי עַל עֵסַק יִשְׂרָאֵל יָת כָּל עַקְתָא דִי אַשְׁכַּחְתִּנוּן בְּאָרְחָא וְשֵׁזְבָנוּן יְיָ:
<b style="color: gray;">רש"י</b> <b>ויספר משה לחתנו.</b> למשוך את לבו לקרבו לתורה: <b>את כל התלאה.</b> שעל הים ושל עמלק: <b>התלאה.</b> למ''ד אל''ף מן היסוד של התבה והתי''ו הוא תקון ויסוד הנופל ממנו לפרקים, וכן תרומה, תנופה, תקומה, תנואה:
<h3>{ט}</h3>
וַיִּ֣חַדְּ יִתְר֔וֹ עַ֚ל כָּל-הַטּוֹבָ֔ה אֲשֶׁר-עָשָׂ֥ה יְהוָ֖ה לְיִשְׂרָאֵ֑ל אֲשֶׁ֥ר הִצִּיל֖וֹ מִיַּ֥ד מִצְרָֽיִם:
<b style="color: gray;">אונקלוס</b> וַחֲדִי יִתְרוֹ עַל כָּל טַבְתָא דִי עֲבַד יְיָ לְיִשְׂרָאֵל דִי שֵׁזְבָנוּן מִידָא דְמִצְרָאֵי:
<b style="color: gray;">רש"י</b> <b>ויחד יתרו.</b> וישמח יתרו, זהו פשוטו ומדרשו נעשה בשרו חדודין חדודין, מצר על אבוד מצרים, הינו דאמרי אינשי גיורא עד עשרה דרי לא תבזי ארמאה באפיה: <b>על כל הטובה.</b> טובת המן והבאר והתורה. ועל כלן אשר הצילו מיד מצרים, עד עכשיו לא היה עבד יכול לברוח ממצרים, שהיתה הארץ מסגרת, ואלו יצאו ששים רבוא:
<h3>{י}</h3>
וַיֹּאמֶר֮ יִתְרוֹ֒ בָּר֣וּךְ יְהוָ֔ה אֲשֶׁ֨ר הִצִּ֥יל אֶתְכֶ֛ם מִיַּ֥ד מִצְרַ֖יִם וּמִיַּ֣ד פַּרְעֹ֑ה אֲשֶׁ֤ר הִצִּיל֙ אֶת-הָעָ֔ם מִתַּ֖חַת יַד-מִצְרָֽיִם:
<b style="color: gray;">אונקלוס</b> וַאֲמַר יִתְרוֹ בְּרִיךְ יְיָ דִי שֵׁזִיב יָתְכוֹן מִידָא דְמִצְרָאֵי וּמִידָא דְפַרְעֹה דִי שֵׁזִיב יָת עַמָא מִתְּחוֹת מַרְוַת מִצְרָאֵי:
<b style="color: gray;">רש"י</b> <b>אשר הציל אתכם מיד מצרים.</b> אמה קשה: <b>ומיד פרעה.</b> מלך קשה: <b>מתחת יד מצרים.</b> כתרגומו לשון רדוי ומרות היד שהיו מכבידים עליהם, היא העבודה:
<h3>{יא}</h3>
עַתָּ֣ה יָדַ֔עְתִּי כִּֽי-גָד֥וֹל יְהוָ֖ה מִכָּל-הָאֱלֹהִ֑ים כִּ֣י בַדָּבָ֔ר אֲשֶׁ֥ר זָד֖וּ עֲלֵיהֶֽם:
<b style="color: gray;">אונקלוס</b> כְּעַן יְדַעְנָא אֲרֵי רַב יְיָ וְלֵית אֱלָּהּ בַּר מִנֵהּ אֲרֵי בְּפִתְגָמָא דִי חַשִׁיבוּ מִצְרָאֵי לְמִדַן יָת יִשְׂרָאֵל בֵּהּ דָנִנוּן:
<b style="color: gray;">רש"י</b> <b>עתה ידעתי.</b> מכירו הייתי לשעבר ועכשיו ביותר: <b>מכל האלהים.</b> מלמד שהיה מכיר בכל עבודה זרה שבעולם שלא הניח עבודה זרה שלא עבדה: <b>כי בדבר אשר זדו עליהם.</b> כתרגומו במים דמו לאבדם והם נאבדו במים: <b>אשר זדו.</b> אשר הרשיעו. ורבותינו דרשוהו לשון <small><span style="color=#777777">(בראשית כה כט)</span></small> ויזד יעקב נזיד, בקדרה אשר בשלו בה, נתבשלו:
<h3>{יב}</h3>
וַיִּקַּ֞ח יִתְר֨וֹ חֹתֵ֥ן מֹשֶׁ֛ה עֹלָ֥ה וּזְבָחִ֖ים לֵֽאלֹהִ֑ים וַיָּבֹ֨א אַהֲרֹ֜ן וְכֹ֣ל | זִקְנֵ֣י יִשְׂרָאֵ֗ל לֶאֱכָל-לֶ֛חֶם עִם-חֹתֵ֥ן מֹשֶׁ֖ה לִפְנֵ֥י הָאֱלֹהִֽים:
<b style="color: gray;">אונקלוס</b> וְקָרִיב יִתְרוֹ חֲמוּהִי דְמשֶׁה עֲלָוָן וְנִכְסַת קוּדְשִׁין קֳדָם יְיָ וַאֲתָא אַהֲרֹן וְכֹל סָבֵי יִשְׂרָאֵל לְמֵיכַל לַחְמָא עִם חֲמוּהִי דְמשֶׁה קֳדָם יְיָ:
<b style="color: gray;">רש"י</b> <b>עלה.</b> כמשמעה שהיא עולה כליל: <b>וזבחים.</b> שלמים: <b>ויבא אהרן</b> <small>וגו'</small> <b>.</b> ומשה היכן הלך, והלא הוא שיצא לקראתו וגרם לו את כל הכבוד, אלא שהיה עומד ומשמש לפניהם: <b>לפני האלהים.</b> מכאן שהנהנה מסעודה שתלמידי חכמים מסבין בה כאלו נהנה מזיו השכינה:
<h2>שני</h2>
<h3>{יג}</h3>
<b><small><small style="background-color:#7694DA; color:white;">&nbspשני&nbsp</small></small>&nbsp</b>וַיְהִי֙ מִֽמָּחֳרָ֔ת וַיֵּ֥שֶׁב מֹשֶׁ֖ה לִשְׁפֹּ֣ט אֶת-הָעָ֑ם וַיַּעֲמֹ֤ד הָעָם֙ עַל-מֹשֶׁ֔ה מִן-הַבֹּ֖קֶר עַד-הָעָֽרֶב:
<b style="color: gray;">אונקלוס</b> וַהֲוָה מִיוֹמָא דְבַתְרוֹהִי וִיתֵיב משֶׁה לְמִדַן יָת עַמָא וְקָם עַמָא עִלָוֹהִי דְמשֶׁה מִן צַפְרָא עַד רַמְשָׁא:
<b style="color: gray;">רש"י</b> <b>ויהי ממחרת.</b> מוצאי יום הכפורים היה, כך שנינו בספרי, ומהו ממחרת, למחרת רדתו מן ההר. ועל כרחך אי אפשר לומר אלא ממחרת יום הכפורים, שהרי קודם מתן תורה אי אפשר לומר <small><span style="color=#777777">(פסוק טז)</span></small> והודעתי את חקי <small><i>וגו'</i></small> , ומשנתנה תורה עד יום הכפורים לא ישב משה לשפוט את העם, שהרי בשבעה עשר בתמוז ירד ושבר את הלוחות, ולמחר עלה בהשכמה ושהה שמונים יום וירד ביום הכפורים. ואין פרשה זו כתובה כסדר, שלא נאמר ויהי ממחרת עד שנה שניה, אף לדברי האומר יתרו קדם מתן תורה בא, שלוחו אל ארצו לא היה אלא עד שנה שניה, שהרי נאמר כאן <small><span style="color=#777777">(פסוק כז)</span></small> וישלח משה את חתנו ומצינו במסע הדגלים שאמר לו משה <small><span style="color=#777777">(במדבר י כט)</span></small> נוסעים אנחנו אל המקום <small><i>וגו'</i></small> , <small><span style="color=#777777">(שם לא)</span></small> אל נא תעזוב אותנו, ואם זו קדם מתן תורה, מששלחו והלך היכן מצינו שחזר ואם תאמר שם לא נאמר יתרו אלא חובב, ובנו של יתרו היה, הוא חובב הוא יתרו, שהרי כתיב <small><span style="color=#777777">(שופטים ד יא)</span></small> מבני חובב חותן משה: <b>וישב משה</b> <small>וגו'</small> <b>ויעמד העם.</b> יושב כמלך וכלן עומדים, והקשה הדבר ליתרו שהיה מזלזל בכבודן של ישראל והוכיחו על כך, שנאמר <small><span style="color=#777777">(פסוק יד)</span></small> מדוע אתה יושב לבדך וכלם נצבים: <b>מן הבקר עד הערב.</b> אפשר לומר כן, אלא כל דין שדן דין אמת לאמתו אפלו שעה אחת, מעלה עליו הכתוב כאלו עוסק בתורה כל היום, וכאלו נעשה שותף להקדוש ברוך הוא במעשה בראשית, שנאמר בו <small><span style="color=#777777">(בראשית א ה)</span></small> ויהי ערב ויהי בקר יום אחד:
<h3>{יד}</h3>
וַיַּרְא֙ חֹתֵ֣ן מֹשֶׁ֔ה אֵ֛ת כָּל-אֲשֶׁר-ה֥וּא עֹשֶׂ֖ה לָעָ֑ם וַיֹּ֗אמֶר מָֽה-הַדָּבָ֤ר הַזֶּה֙ אֲשֶׁ֨ר אַתָּ֤ה עֹשֶׂה֙ לָעָ֔ם מַדּ֗וּעַ אַתָּ֤ה יוֹשֵׁב֙ לְבַדֶּ֔ךָ וְכָל-הָעָ֛ם נִצָּ֥ב עָלֶ֖יךָ מִן-בֹּ֥קֶר עַד-עָֽרֶב:
<b style="color: gray;">אונקלוס</b> וַחֲזָא חֲמוּהִי דְמשֶׁה יָת כָּל דִי הוּא עָבֵד לְעַמָא וַאֲמַר מָא פִתְגָמָא הָדֵין דִי אַתְּ עָבֵד לְּעַמָא מָה דֵין אַתְּ יָתֵב בִּלְחוֹדָךְ וְכָל עַמָא קָיְמִין עִלָוָךְ מִן צַפְרָא עַד רַמְשָׁא:
<h3>{טו}</h3>
וַיֹּ֥אמֶר מֹשֶׁ֖ה לְחֹתְנ֑וֹ כִּֽי-יָבֹ֥א אֵלַ֛י הָעָ֖ם לִדְרֹ֥שׁ אֱלֹהִֽים:
<b style="color: gray;">אונקלוס</b> וַאֲמַר משֶׁה לַחֲמוּהִי אֲרֵי אָתָן לְוָתִי עַמָא לְמִתְבַּע אוּלְפַן מִן קֳדָם יְיָ:
<b style="color: gray;">רש"י</b> <b>כי יבא.</b> כמו כי בא, לשון הוה: <b>לדרש אלהים.</b> כתרגומו למתבע אלפן, לשאול תלמוד מפי הגבורה:
<h3>{טז}</h3>
כִּֽי-יִהְיֶ֨ה לָהֶ֤ם דָּבָר֙ בָּ֣א אֵלַ֔י וְשָׁ֣פַטְתִּ֔י בֵּ֥ין אִ֖ישׁ וּבֵ֣ין רֵעֵ֑הוּ וְהוֹדַעְתִּ֛י אֶת-חֻקֵּ֥י הָאֱלֹהִ֖ים וְאֶת-תּוֹרֹתָֽיו:
<b style="color: gray;">אונקלוס</b> כַּד הֲוֵי לְהוֹן דִינָא אָתָן לְוָתִי וְדָאִינְנָא בֵּין גַבְרָא וּבֵין חַבְרֵהּ וּמְהוֹדַעְנָא לְהוֹן יָת קְיָמַיָא דַיְיָ וְיָת אוֹרָיָתֵהּ:
<b style="color: gray;">רש"י</b> <b>כי יהיה להם דבר בא.</b> מי שיהיה לו דבר בא אלי:
<h3>{יז}</h3>
וַיֹּ֛אמֶר חֹתֵ֥ן מֹשֶׁ֖ה אֵלָ֑יו לֹא-טוֹב֙ הַדָּבָ֔ר אֲשֶׁ֥ר אַתָּ֖ה עֹשֶֽׂה:
<b style="color: gray;">אונקלוס</b> וַאֲמַר חֲמוּהִי דְמשֶׁה לֵהּ לָא תַקִין פִּתְגָמָא דְאַתְּ עָבֵד:
<b style="color: gray;">רש"י</b> <b>ויאמר חתן משה.</b> דרך כבוד קוראו הכתוב חותנו של מלך:
<h3>{יח}</h3>
נָבֹ֣ל תִּבֹּ֔ל גַּם-אַתָּ֕ה גַּם-הָעָ֥ם הַזֶּ֖ה אֲשֶׁ֣ר עִמָּ֑ךְ כִּֽי-כָבֵ֤ד מִמְּךָ֙ הַדָּבָ֔ר לֹא-תוּכַ֥ל עֲשֹׂ֖הוּ לְבַדֶּֽךָ:
<b style="color: gray;">אונקלוס</b> מִלְאָה תִלְאֶה אַף אַתְּ אַף עַמָא הָדֵין דִעִמָךְ אֲרֵי יַקִיר מִנָךְ פִּתְגָמָא לָא תִכּוֹל לְמֶעְבְּדֵהּ בִּלְחוֹדָךְ:
<b style="color: gray;">רש"י</b> <b>נבל תבל.</b> כתרגומו. ולשונו לשון כמישה <small><i>פליישטרי''ר</i></small> <small><i>בלעז</i></small> . כמו <small><span style="color=#777777">(ירמיה ח יג)</span></small> והעלה נבל, <small><span style="color=#777777">(ישעיה לד ד)</span></small> כנבול עלה מגפן <small><i>וגו'</i></small> , שהוא כמוש על ידי חמה ועל ידי קרח, וכחו תש ונלאה: <b>גם אתה.</b> לרבות אהרן וחור ושבעים זקנים: <b>כי כבד ממך.</b> כבדו רב יותר מכחך:
<h3>{יט}</h3>
עַתָּ֞ה שְׁמַ֤ע בְּקֹלִי֙ אִיעָ֣צְךָ֔ וִיהִ֥י אֱלֹהִ֖ים עִמָּ֑ךְ הֱיֵ֧ה אַתָּ֣ה לָעָ֗ם מ֚וּל הָֽאֱלֹהִ֔ים וְהֵבֵאתָ֥ אַתָּ֛ה אֶת-הַדְּבָרִ֖ים אֶל-הָאֱלֹהִֽים:
<b style="color: gray;">אונקלוס</b> כְּעַן קַבֵּל מִנִי אֲמַלְכִנָךְ וִיהֵי מֵימְרָא דַיְיָ בְּסַעְדָךְ הֱוֵי אַתְּ לְעַמָא (תְּבַע) אוּלְפַן מִן קֳדָם יְיָ וּתְהֵי מַיְתִי אַתְּ יָת פִּתְגָמַיָא לִקֳדָם יְיָ:
<b style="color: gray;">רש"י</b> <b>איעצך ויהי אלהים עמך.</b> בעצה, אמר לו צא המלך בגבורה: <b>היה אתה לעם מול האלהים.</b> שליח ומליץ בינותם למקום, ושואל משפטים מאתו: <b>את הדברים.</b> דברי ריבותם:
<h3>{כ}</h3>
וְהִזְהַרְתָּ֣ה אֶתְהֶ֔ם אֶת-הַחֻקִּ֖ים וְאֶת-הַתּוֹרֹ֑ת וְהוֹדַעְתָּ֣ לָהֶ֗ם אֶת-הַדֶּ֙רֶךְ֙ יֵ֣לְכוּ בָ֔הּ וְאֶת-הַֽמַּעֲשֶׂ֖ה אֲשֶׁ֥ר יַעֲשֽׂוּן:
<b style="color: gray;">אונקלוס</b> וְתַזְהַר יָתְהוֹן יָת קְיָמַיָא וְיָת אוֹרַיְתָא וּתְהוֹדַע לְהוֹן יָת אוֹרְחָא דִיְהָכוּן בַּהּ וְיָת עוֹבָדָא דִיַעְבְּדוּן:
<h3>{כא}</h3>
וְאַתָּ֣ה תֶחֱזֶ֣ה מִכָּל-הָ֠עָם אַנְשֵׁי-חַ֜יִל יִרְאֵ֧י אֱלֹהִ֛ים אַנְשֵׁ֥י אֱמֶ֖ת שֹׂ֣נְאֵי בָ֑צַע וְשַׂמְתָּ֣ עֲלֵהֶ֗ם שָׂרֵ֤י אֲלָפִים֙ שָׂרֵ֣י מֵא֔וֹת שָׂרֵ֥י חֲמִשִּׁ֖ים וְשָׂרֵ֥י עֲשָׂרֹֽת:
<b style="color: gray;">אונקלוס</b> וְאַתְּ תֶּחֶזֵי מִכָּל עַמָא גֻבְרִין דְחֵילָא דַחֲלַיָא דַיְיָ גֻבְרִין דִקְשׁוֹט דְסָנָן לְקַבָּלָא מָמוֹן וּתְמַנֵי עֲלֵיהוֹן רַבָּנֵי אַלְפִין רַבָּנֵי מָאוָתָא רַבָּנֵי חַמְשִׁין וְרַבָּנֵי עִשׂוֹרְיָתָא:
<b style="color: gray;">רש"י</b> <b>ואתה תחזה.</b> ברוח הקדש שעליך: <b>אנשי חיל.</b> עשירים, שאין צריכין להחניף ולהכיר פנים: <b>אנשי אמת.</b> אלו בעלי הבטחה, שהם כדאי לסמוך על דבריהם, שעל ידי כן יהיו דבריהם נשמעין: <b>שנאי בצע.</b> ששונאין את ממונם בדין כההיא דאמרינן כל דינא דמפקין ממונא מניה בדינא לאו דינא הוא: <b>שרי אלפים.</b> הם היו שש מאות שרים לשש מאות אלף: <b>שרי מאות.</b> ששת אלפים היו: <b>שרי חמשים.</b> שנים עשר אלף: <b>ושרי עשרת.</b> ששים אלף:
<h3>{כב}</h3>
וְשָׁפְט֣וּ אֶת-הָעָם֮ בְּכָל-עֵת֒ וְהָיָ֞ה כָּל-הַדָּבָ֤ר הַגָּדֹל֙ יָבִ֣יאוּ אֵלֶ֔יךָ וְכָל-הַדָּבָ֥ר הַקָּטֹ֖ן יִשְׁפְּטוּ-הֵ֑ם וְהָקֵל֙ מֵֽעָלֶ֔יךָ וְנָשְׂא֖וּ אִתָּֽךְ:
<b style="color: gray;">אונקלוס</b> וִידוּנוּן יָת עַמָא בְּכָל עִדַן וִיהֵי כָּל פִּתְגַם רַב יַיְתוּן לְוָתָךְ וְכָל פִּתְגַם זְעֵיר יְדוּנוּן אִנוּן וְיִקְלוּן מִנָךְ וִיסוֹבְרוּן עִמָךְ:
<b style="color: gray;">רש"י</b> <b>ושפטו.</b> וידונון, לשון צווי: <b>והקל מעליך.</b> דבר זה להקל מעליך. והקל, כמו <small><span style="color=#777777">(שמות ח יא)</span></small> והכבד את לבו, <small><span style="color=#777777">(מלכים ב ג כד)</span></small> והכות את מואב, לשון הוה:
<h3>{כג}</h3>
אִ֣ם אֶת-הַדָּבָ֤ר הַזֶּה֙ תַּעֲשֶׂ֔ה וְצִוְּךָ֣ אֱלֹהִ֔ים וְיָֽכָלְתָּ֖ עֲמֹ֑ד וְגַם֙ כָּל-הָעָ֣ם הַזֶּ֔ה עַל-מְקֹמ֖וֹ יָבֹ֥א בְשָׁלֽוֹם:
<b style="color: gray;">אונקלוס</b> אִם יָת פִּתְגָמָא הָדֵין תַּעְבֵּד וִיפַקְדִנָךְ יְיָ וְתִכּוֹל לְמֵיקָם וְאַף כָּל עַמָא הָדֵין עַל אַתְרֵהּ יְהַךְ בִּשְׁלָם:
<b style="color: gray;">רש"י</b> <b>וצוך אלהים ויכלת עמד.</b> המלך בגבורה אם יצוה אותך לעשות כך תוכל עמוד, ואם יעכב על ידך לא תוכל לעמוד: <b>וגם כל העם הזה.</b> אהרן נדב ואביהוא ושבעים זקנים הנלוים עתה עמך:
<h2>שלישי</h2>
<h3>{כד}</h3>
<b><small><small style="background-color:#7694DA; color:white;">&nbspשלישי&nbsp</small></small>&nbsp</b>וַיִּשְׁמַ֥ע מֹשֶׁ֖ה לְק֣וֹל חֹתְנ֑וֹ וַיַּ֕עַשׂ כֹּ֖ל אֲשֶׁ֥ר אָמָֽר:
<b style="color: gray;">אונקלוס</b> וְקַבִּיל משֶׁה לְמֵימְרָא דַחֲמוּהִי וַעֲבַד כֹּל דִי אֲמָר:
<h3>{כה}</h3>
וַיִּבְחַ֨ר מֹשֶׁ֤ה אַנְשֵׁי-חַ֙יִל֙ מִכָּל-יִשְׂרָאֵ֔ל וַיִּתֵּ֥ן אֹתָ֛ם רָאשִׁ֖ים עַל-הָעָ֑ם שָׂרֵ֤י אֲלָפִים֙ שָׂרֵ֣י מֵא֔וֹת שָׂרֵ֥י חֲמִשִּׁ֖ים וְשָׂרֵ֥י עֲשָׂרֹֽת:
<b style="color: gray;">אונקלוס</b> וּבְחַר משֶׁה גֻבְרִין דְחֵילָא מִכָּל יִשְׂרָאֵל וּמַנִי יָתְהוֹן רֵישִׁין עַל עַמָא רַבָּנֵי אַלְפִין רַבָּנֵי מָאוָתָא רַבָּנֵי חַמְשִׁין וְרַבָּנֵי עִשׂוֹרְיָתָא:
<h3>{כו}</h3>
וְשָׁפְט֥וּ אֶת-הָעָ֖ם בְּכָל-עֵ֑ת אֶת-הַדָּבָ֤ר הַקָּשֶׁה֙ יְבִיא֣וּן אֶל-מֹשֶׁ֔ה וְכָל-הַדָּבָ֥ר הַקָּטֹ֖ן יִשְׁפּוּט֥וּ הֵֽם:
<b style="color: gray;">אונקלוס</b> וְדַיְנִין יָת עַמָא בְּכָל עִדָן יָת פִתְגַם קָשֵׁי מַיְתִין לְוָת משֶׁה וְכָל פִּתְגַם זְעֵיר דָיְנִין אִנוּן:
<b style="color: gray;">רש"י</b> <b>ושפטו.</b> ודינין ית עמא: <b>יביאון.</b> מיתן: <b>ישפוטו הם.</b> כמו ישפוטו וכן <small><span style="color=#777777">(רות ב ח)</span></small> לא תעבורי, כמו לא תעברי ותרגומו דינין אנון. מקראות העליונים הם לשון צווי, לכך מתרגמין וידונון ייתון, ידונון, ומקראות הללו לשון עשיה:
<h3>{כז}</h3>
וַיְשַׁלַּ֥ח מֹשֶׁ֖ה אֶת-חֹתְנ֑וֹ וַיֵּ֥לֶךְ ל֖וֹ אֶל-אַרְצֽוֹ:
<b style="color: gray;">אונקלוס</b> וְשַׁלַח משֶׁה יָת חֲמוּהִי וַאֲזַל לֵהּ לְאַרְעֵהּ:
<b style="color: gray;">רש"י</b> <b>וילך לו אל ארצו.</b> לגיר בני משפחתו:
<h2>רביעי</h2>
<h3>{א}</h3>
<b><small><small style="background-color:#7694DA; color:white;">&nbspרביעי&nbsp</small></small>&nbsp</b>בַּחֹ֙דֶשׁ֙ הַשְּׁלִישִׁ֔י לְצֵ֥את בְּנֵי-יִשְׂרָאֵ֖ל מֵאֶ֣רֶץ מִצְרָ֑יִם בַּיּ֣וֹם הַזֶּ֔ה בָּ֖אוּ מִדְבַּ֥ר סִינָֽי:
<b style="color: gray;">אונקלוס</b> בְּיַרְחָא תְּלִיתָאָה לְמִפַּק בְּנֵי יִשְׂרָאֵל מֵאַרְעָא דְמִצְרָיִם בְּיוֹמָא הָדֵין אֲתוֹ לְמַדְבְּרָא דְסִינָי:
<b style="color: gray;">רש"י</b> <b>ביום הזה.</b> בראש חדש. לא היה צריך לכתוב אלא ביום ההוא, מהו ביום הזה, שיהיו דברי תורה חדשים עליך כאלו היום נתנו:
<h3>{ב}</h3>
וַיִּסְע֣וּ מֵרְפִידִ֗ים וַיָּבֹ֙אוּ֙ מִדְבַּ֣ר סִינַ֔י וַֽיַּחֲנ֖וּ בַּמִּדְבָּ֑ר וַיִּֽחַן-שָׁ֥ם יִשְׂרָאֵ֖ל נֶ֥גֶד הָהָֽר:
<b style="color: gray;">אונקלוס</b> וּנְטָלוּ מֵרְפִידִים וַאֲתוֹ לְמַדְבְּרָא דְסִינָי וּשְׁרוֹ בְּמַדְבְּרָא וּשְׁרָא תַמָן יִשְׂרָאֵל לָקֳבֵל טוּרָא:
<b style="color: gray;">רש"י</b> <b>ויסעו מרפידים.</b> למה הצרך לחזור ולפרש מהיכן נסעו, והלא כבר כתב שברפידים היו חונים, בידוע שמשם נסעו, אלא להקיש נסיעתן מרפידים לביאתן למדבר סיני, מה ביאתן למדבר סיני בתשובה, אף נסיעתן מרפידים בתשובה: <b>ויחן שם ישראל.</b> כאיש אחד בלב אחד, אבל שאר כל החניות בתרעומת ובמחלוקת: <b>נגד ההר.</b> למזרחו, וכל מקום שאתה מוצא נגד, פנים למזרח:
<h3>{ג}</h3>
וּמֹשֶׁ֥ה עָלָ֖ה אֶל-הָאֱלֹהִ֑ים וַיִּקְרָ֨א אֵלָ֤יו יְהוָה֙ מִן-הָהָ֣ר לֵאמֹ֔ר כֹּ֤ה תֹאמַר֙ לְבֵ֣ית יַעֲקֹ֔ב וְתַגֵּ֖יד לִבְנֵ֥י יִשְׂרָאֵֽל:
<b style="color: gray;">אונקלוס</b> וּמשֶׁה סְלֵק לִקֳדָם יְיָ וּקְרָא לֵהּ יְיָ מִן טוּרָא לְמֵימַר כִּדְנַן תֵּימַר לְבֵית יַעֲקֹב וּתְחַוִי לִבְנֵי יִשְׂרָאֵל:
<b style="color: gray;">רש"י</b> <b>ומשה עלה.</b> ביום השני. וכל עליותיו בהשכמה היו, שנאמר <small><span style="color=#777777">(שמות לד ד)</span></small> וישכם משה בבקר: <b>כה תאמר.</b> בלשון הזה וכסדר הזה: <b>לבית יעקב.</b> אלו הנשים, תאמר להן בלשון רכה: <b>ותגיד לבני ישראל.</b> ענשין ודקדוקין פרש לזכרים. דברים הקשין כגידין:
<h3>{ד}</h3>
אַתֶּ֣ם רְאִיתֶ֔ם אֲשֶׁ֥ר עָשִׂ֖יתִי לְמִצְרָ֑יִם וָאֶשָּׂ֤א אֶתְכֶם֙ עַל-כַּנְפֵ֣י נְשָׁרִ֔ים וָאָבִ֥א אֶתְכֶ֖ם אֵלָֽי:
<b style="color: gray;">אונקלוס</b> אַתּוּן חֲזִתּוּן דִי עֲבָדִית לְמִצְרָיִם וּנְטָלִית (נ''א וְאַטְּלִית) יָתְכוֹן כִּדְעַל גַדְפֵי נִשְׁרִין וְקָרֵבִית יָתְכוֹן לְפָלְחָנִי:
<b style="color: gray;">רש"י</b> <b>אתם ראיתם.</b> לא מסרת היא בידכם, ולא בדברים אני משגר לכם, לא בעדים אני מעיד עליכם, אלא אתם ראיתם אשר עשיתי למצרים, על כמה עברות היו חיבין לי קדם שנזדוגו לכם, ולא נפרעתי מהם אלא על ידכם: <b>ואשא אתכם.</b> זה יום שבאו ישראל לרעמסס, שהיו ישראל מפזרין בכל ארץ גושן, ולשעה קלה כשבאו לסע ולצאת נקבצו כלם לרעמסס. ואונקלוס תרגם ואשא, ונטלית יתכון, כמו ואסיע אתכם, תקן את הדבר דרך כבוד למעלה: <b>על כנפי נשרים.</b> כנשר הנושא גוזליו על כנפיו, שכל שאר העופות נותנים את בניהם בין רגליהם, לפי שמתיראין מעוף אחר שפורח על גביהם, אבל הנשר הזה אינו מתירא אלא מן האדם, שמא יזרוק בו חץ, לפי שאין עוף אחר פורח על גביו, לכך נותנן על כנפיו, אומר מוטב יכנס החץ בי, ולא בבני. אף אני עשיתי כן, <small><span style="color=#777777">(שמות יד יט)</span></small> ויסע מלאך האלהים <small><i>וגו'</i></small> <small><span style="color=#777777">(שם כ)</span></small> ויבא בין מחנה מצרים <small><i>וגו'</i></small> , והיו מצרים זורקים חצים ואבני בליסטראות והענן מקבלם: <b>ואבא אתכם אלי.</b> כתרגומו:
<h3>{ה}</h3>
וְעַתָּ֗ה אִם-שָׁמ֤וֹעַ תִּשְׁמְעוּ֙ בְּקֹלִ֔י וּשְׁמַרְתֶּ֖ם אֶת-בְּרִיתִ֑י וִהְיִ֨יתֶם לִ֤י סְגֻלָּה֙ מִכָּל-הָ֣עַמִּ֔ים כִּי-לִ֖י כָּל-הָאָֽרֶץ:
<b style="color: gray;">אונקלוס</b> וּכְעַן אִם קַבָּלָא תְקַבְּלוּן לְמֵימְרִי וְתִטְרוּן יָת קְיָמִי וּתְהוֹן קֳדָמַי חַבִּיבִין מִכָּל עַמְמַיָא אֲרֵי דִי לִי כָּל אַרְעָא:
<b style="color: gray;">רש"י</b> <b>ועתה.</b> אם עתה תקבלו עליכם יערב לכם מכאן ואלך, שכל התחלות קשות: <b>ושמרתם את בריתי.</b> שאכרות עמכם על שמירת התורה: <b>סגלה.</b> אוצר חביב, כמו <small><span style="color=#777777">(קהלת ב ח)</span></small> וסגלת מלכים, כלי יקר ואבנים טובות שהמלכים גונזים אותם. כך אתם תהיו לי סגלה משאר אמות, ולא תאמרו אתם לבדכם שלי ואין לי אחרים עמכם, ומה יש לי עוד שתהא חבתכם נכרת: <b>כי לי כל הארץ.</b> והם בעיני ולפני לכלום:
<h3>{ו}</h3>
וְאַתֶּ֧ם תִּהְיוּ-לִ֛י מַמְלֶ֥כֶת כֹּהֲנִ֖ים וְג֣וֹי קָד֑וֹשׁ אֵ֚לֶּה הַדְּבָרִ֔ים אֲשֶׁ֥ר תְּדַבֵּ֖ר אֶל-בְּנֵ֥י יִשְׂרָאֵֽל:
<b style="color: gray;">אונקלוס</b> וְאַתּוּן תְּהוֹן קֳדָמַי מַלְכִין כָּהֲנִין וְעַם קַדִישׁ אִלֵין פִּתְגָמַיָא דִי תְמַלֵל עִם בְּנֵי יִשְׂרָאֵל:
<b style="color: gray;">רש"י</b> <b>ואתם תהיו לי ממלכת כהנים.</b> שרים כמה דאת אמר <small><span style="color=#777777">(שמואל ב' ח יח)</span></small> ובני דוד כהנים היו: <b>אלה הדברים.</b> לא פחות ולא יותר:
<h2>חמישי</h2>
<h3>{ז}</h3>
<b><small><small style="background-color:#7694DA; color:white;">&nbspחמישי&nbsp</small></small>&nbsp</b>וַיָּבֹ֣א מֹשֶׁ֔ה וַיִּקְרָ֖א לְזִקְנֵ֣י הָעָ֑ם וַיָּ֣שֶׂם לִפְנֵיהֶ֗ם אֵ֚ת כָּל-הַדְּבָרִ֣ים הָאֵ֔לֶּה אֲשֶׁ֥ר צִוָּ֖הוּ יְהוָֽה:
<b style="color: gray;">אונקלוס</b> וַאֲתָא משֶׁה וּקְרָא לְסָבֵי עַמָא וְסַדַר קֳדָמֵיהוֹן יָת כָּל פִּתְגָמַיָא הָאִלֵין דִפַקְדֵיהּ יְיָ:
<h3>{ח}</h3>
וַיַּעֲנ֨וּ כָל-הָעָ֤ם יַחְדָּו֙ וַיֹּ֣אמְר֔וּ כֹּ֛ל אֲשֶׁר-דִּבֶּ֥ר יְהוָ֖ה נַעֲשֶׂ֑ה וַיָּ֧שֶׁב מֹשֶׁ֛ה אֶת-דִּבְרֵ֥י הָעָ֖ם אֶל-יְהוָֽה:
<b style="color: gray;">אונקלוס</b> וַאֲתִיבוּ כָל עַמָא כַּחֲדָא וַאֲמָרוּ כֹּל דִי מַלִיל יְיָ נַעְבֵּד וַאֲתֵיב משֶׁה יָת פִּתְגָמֵי עַמָא קֳדָם יְיָ:
<b style="color: gray;">רש"י</b> <b>וישב משה את דברי העם</b> <small>וגו'</small> <b>.</b> ביום המחרת, שהוא יום שלישי, שהרי בהשכמה עלה. וכי צריך היה משה להשיב, אלא בא הכתוב ללמדך דרך ארץ ממשה שלא אמר, הואיל ויודע מי ששלחני, איני צריך להשיב:
<h3>{ט}</h3>
וַיֹּ֨אמֶר יְהוָ֜ה אֶל-מֹשֶׁ֗ה הִנֵּ֨ה אָנֹכִ֜י בָּ֣א אֵלֶיךָ֮ בְּעַ֣ב הֶֽעָנָן֒ בַּעֲב֞וּר יִשְׁמַ֤ע הָעָם֙ בְּדַבְּרִ֣י עִמָּ֔ךְ וְגַם-בְּךָ֖ יַאֲמִ֣ינוּ לְעוֹלָ֑ם וַיַּגֵּ֥ד מֹשֶׁ֛ה אֶת-דִּבְרֵ֥י הָעָ֖ם אֶל-יְהוָֽה:
<b style="color: gray;">אונקלוס</b> וַאֲמַר יְיָ לְמשֶׁה הָא אֲנָא מִתְגְלִי לָךְ בְּעֵיבָא דַעֲנָנָא בְּדִיל דְיִשְׁמַע עַמָא בְּמַלָלוּתִי עִמָךְ וְאַף בָּךְ יְהֵימְנוּן לְעָלָם וְחַוִי משֶׁה יָת פִּתְגָמֵי עַמָא קֳדָם יְיָ:
<b style="color: gray;">רש"י</b> <b>בעב הענן.</b> במעבה הענן וזהו ערפל: <b>וגם בך.</b> גם בנביאים הבאים אחריך: <b>ויגד משה.</b> ביום המחרת שהוא רביעי לחדש: <b>את דברי העם</b> <small>וגו'</small> <b>.</b> תשובה על דבר זה שמעתי מהם שרצונם לשמוע ממך אינו דומה השומע מפי השליח לשומע מפי המלך, רצוננו לראות את מלכנו:
<h3>{י}</h3>
וַיֹּ֨אמֶר יְהוָ֤ה אֶל-מֹשֶׁה֙ לֵ֣ךְ אֶל-הָעָ֔ם וְקִדַּשְׁתָּ֥ם הַיּ֖וֹם וּמָחָ֑ר וְכִבְּס֖וּ שִׂמְלֹתָֽם:
<b style="color: gray;">אונקלוס</b> וַאֲמַר יְיָ לְמשֶׁה אִזֵיל לְוָת עַמָא וּתְזַמִנוּן יוֹמָא דֵין וּמְחָר וִיחַוְרוּן לְבוּשֵׁיהוֹן:
<b style="color: gray;">רש"י</b> <b>ויאמר ה' אל משה.</b> אם כן, שמזקיקין לדבר עמם, לך אל העם: <b>וקדשתם.</b> וזמנתם, שיכינו עצמם היום ומחר:
<h3>{יא}</h3>
וְהָי֥וּ נְכֹנִ֖ים לַיּ֣וֹם הַשְּׁלִישִׁ֑י כִּ֣י | בַּיּ֣וֹם הַשְּׁלִישִׁ֗י יֵרֵ֧ד יְהוָ֛ה לְעֵינֵ֥י כָל-הָעָ֖ם עַל-הַ֥ר סִינָֽי:
<b style="color: gray;">אונקלוס</b> וִיהוֹן זְמִינִין לְיוֹמָא תְלִיתָאָה אֲרֵי בְּיוֹמָא תְלִיתָאָה יִתְגְלִי יְיָ לְעֵינֵי כָל עַמָא עַל טוּרָא דְסִינָי:
<b style="color: gray;">רש"י</b> <b>והיו נכנים.</b> מבדלים מאשה: <b>ליום השלישי.</b> שהוא ששה בחדש. ובחמישי בנה משה את המזבח תחת ההר ושתים עשרה מצבה, כל הענין האמור בפרשת ואלה המשפטים, <small><span style="color=#777777">(שמות כד ד)</span></small> ואין מקדם ומאחר בתורה: <b>לעיני כל העם.</b> מלמד שלא היה בהם סומא, שנתרפאו כלם:
<h3>{יב}</h3>
וְהִגְבַּלְתָּ֤ אֶת-הָעָם֙ סָבִ֣יב לֵאמֹ֔ר הִשָּׁמְר֥וּ לָכֶ֛ם עֲל֥וֹת בָּהָ֖ר וּנְגֹ֣עַ בְּקָצֵ֑הוּ כָּל-הַנֹּגֵ֥עַ בָּהָ֖ר מ֥וֹת יוּמָֽת:
<b style="color: gray;">אונקלוס</b> וּתְתַחֵם יָת עַמָא סְחוֹר סְחוֹר לְמֵימַר אִסְתַּמָרוּ לְכוֹן מִלְמִסַק בְּטוּרָא וּלְמִקְרַב בְּסוֹפֵהּ כָּל דְיִקְרַב בְּטוּרָא אִתְקְטָלָא יִתְקְטֵל:
<b style="color: gray;">רש"י</b> <b>והגבלת.</b> קבע להם תחומין לסימן, שלא יקרבו מן הגבול והלאה: <b>לאמר.</b> הגבול אומר להם, השמרו מעלות מכאן והלאה, ואתה תזהירם על כך: <b>ונגע בקצהו.</b> אפלו בקצהו:
<h3>{יג}</h3>
לֹא-תִגַּ֨ע בּ֜וֹ יָ֗ד כִּֽי-סָק֤וֹל יִסָּקֵל֙ אוֹ-יָרֹ֣ה יִיָּרֶ֔ה אִם-בְּהֵמָ֥ה אִם-אִ֖ישׁ לֹ֣א יִחְיֶ֑ה בִּמְשֹׁךְ֙ הַיֹּבֵ֔ל הֵ֖מָּה יַעֲל֥וּ בָהָֽר:
<b style="color: gray;">אונקלוס</b> לָא תִקְרַב בֵּהּ יְדָא אֲרֵי אִתְרְגָמָא יִתְרְגֵם אוֹ אִשְׁתְּדָאָה יִשְׁתְּדִי אִם בְּעִירָא אִם אֱנָשָׁא לָא יִתְקַיָם בְּמֵיגַד שׁוֹפָרָא אִנוּן מְרָשָׁן לְמִסַק בְּטוּרָא:
<b style="color: gray;">רש"י</b> <b>ירה יירה.</b> מכאן לנסקלין שהם נדחין למטה מבית הסקילה, שהיה גבוה שתי קומות: <b>יירה.</b> ישלך למטה לארץ, כמו <small><span style="color=#777777">(שמות טו ד)</span></small> ירה בים: <b>במשך היבל.</b> כשימשוך היובל קול ארוך הוא סימן סלוק שכינה והפסקת הקול, וכיון שנסתלק הם רשאין לעלות: <b>היבל.</b> הוא שופר של איל, שכן בערביא קורין לדכרא יובלא, ושופר של אילו של יצחק היה:
<h3>{יד}</h3>
וַיֵּ֧רֶד מֹשֶׁ֛ה מִן-הָהָ֖ר אֶל-הָעָ֑ם וַיְקַדֵּשׁ֙ אֶת-הָעָ֔ם וַֽיְכַבְּס֖וּ שִׂמְלֹתָֽם:
<b style="color: gray;">אונקלוס</b> וּנְחַת משֶׁה מִן טוּרָא לְוָת עַמָא וְזַמִין יָת עַמָא וְחַוָרוּ לְבוּשֵׁיהוֹן:
<b style="color: gray;">רש"י</b> <b>מן ההר אל העם.</b> מלמד שלא היה משה פונה לעסקיו אלא מן ההר אל העם:
<h3>{טו}</h3>
וַיֹּ֙אמֶר֙ אֶל-הָעָ֔ם הֱי֥וּ נְכֹנִ֖ים לִשְׁלֹ֣שֶׁת יָמִ֑ים אַֽל-תִּגְּשׁ֖וּ אֶל-אִשָּֽׁה:
<b style="color: gray;">אונקלוס</b> וַאֲמַר לְעַמָא הֱווֹ זְמִינִין לִתְלָתָא יוֹמִין לָא תִקְרְבוּן לְצַד אִתְּתָא:
<b style="color: gray;">רש"י</b> <b>היו נכנים לשלשת ימים.</b> לסוף שלשה ימים, הוא יום רביעי שהוסיף משה יום אחד מדעתו, כדברי רבי יוסי, ולדברי האומר בששה בחדש נתנו עשרת הדברות לא הוסיף משה כלום. לשלשת ימים, כמו <small><span style="color=#777777">(פסוק יא)</span></small> ליום השלישי: <b>אל תגשו אל אשה.</b> כל שלשת ימים הללו כדי שיהו הנשים טובלות ליום השלישי ותהיינה טהורות לקבל תורה שאם ישמשו תוך שלשת ימים, שמא תפלוט האשה שכבת זרע לאחר טבילתה ותחזור ותטמא, אבל מששהתה שלושה ימים כבר הזרע מסריח ואינו ראוי להזריע וטהור מלטמא את הפולטת:
<h3>{טז}</h3>
וַיְהִי֩ בַיּ֨וֹם הַשְּׁלִישִׁ֜י בִּֽהְיֹ֣ת הַבֹּ֗קֶר וַיְהִי֩ קֹלֹ֨ת וּבְרָקִ֜ים וְעָנָ֤ן כָּבֵד֙ עַל-הָהָ֔ר וְקֹ֥ל שֹׁפָ֖ר חָזָ֣ק מְאֹ֑ד וַיֶּחֱרַ֥ד כָּל-הָעָ֖ם אֲשֶׁ֥ר בַּֽמַּחֲנֶֽה:
<b style="color: gray;">אונקלוס</b> וַהֲוָה בְיוֹמָא תְלִיתָאָה בְּמֶהֱוֵי צַפְרָא וַהֲוָה קָלִין וּבַרְקִין וַעֲנָנָא תַקִיף עַל טוּרָא וְקַל שׁוֹפָרָא תַּקִיף לַחֲדָא וְזָע כָּל עַמָא דִי בְמַשְׁרִיתָא:
<b style="color: gray;">רש"י</b> <b>בהית הבקר.</b> מלמד שהקדים על ידם מה שאין דרך בשר ודם לעשות כן, שיהא הרב ממתין לתלמיד, וכן מצינו ביחזקאל <small><span style="color=#777777">(יחזקאל ג כב)</span></small> קום צא אל הבקעה <small><i>וגו'</i></small> , <small><span style="color=#777777">(שם כג)</span></small> ואקום ואצא אל הבקעה והנה שם כבוד ה' עומד:
<h3>{יז}</h3>
וַיּוֹצֵ֨א מֹשֶׁ֧ה אֶת-הָעָ֛ם לִקְרַ֥את הָֽאֱלֹהִ֖ים מִן-הַֽמַּחֲנֶ֑ה וַיִּֽתְיַצְּב֖וּ בְּתַחְתִּ֥ית הָהָֽר:
<b style="color: gray;">אונקלוס</b> וְאַפֵיק משֶׁה יָת עַמָא לְקַדָמוּת מֵימְרָא דַיְיָ מִן מַשְׁרִיתָא וְאִתְעַתָּדוּ בְּשִׁפּוֹלֵי טוּרָא:
<b style="color: gray;">רש"י</b> <b>לקראת האלהים.</b> מגיד שהשכינה יצאה לקראתם, כחתן היוצא לקראת כלה, וזהו שנאמר <small><span style="color=#777777">(דברים לג ב)</span></small> ה' מסיני בא, ולא נאמר לסיני בא: <b>בתחתית ההר.</b> לפי פשוטו ברגלי ההר. ומדרשו שנתלש ההר ממקומו ונכפה עליהם כגיגית:
<h3>{יח}</h3>
וְהַ֤ר סִינַי֙ עָשַׁ֣ן כֻּלּ֔וֹ מִ֠פְּנֵי אֲשֶׁ֨ר יָרַ֥ד עָלָ֛יו יְהוָ֖ה בָּאֵ֑שׁ וַיַּ֤עַל עֲשָׁנוֹ֙ כְּעֶ֣שֶׁן הַכִּבְשָׁ֔ן וַיֶּחֱרַ֥ד כָּל-הָהָ֖ר מְאֹֽד:
<b style="color: gray;">אונקלוס</b> וְטוּרָא דְסִינַי תָּנַן כֻּלֵהּ מִן קֳדָם דְאִתְגְלִי עֲלוֹהִי יְיָ בְּאֶשָׁתָא וּסְלִיק תְּנָנֵהּ כִּתְנָנָא דְאַתּוּנָא וְזָע כָּל טוּרָא לַחֲדָא:
<b style="color: gray;">רש"י</b> <b>עשן כלו.</b> אין עשן זה שם דבר, שהרי נקוד השי''ן פת''ח, אלא לשון פעל, כמו אמר, שמר, שמע, לכך תרגומו תנן כליה, ולא תרגם תננא, וכל עשן שבמקרא נקודים קמ''ץ מפני שהם שם דבר: <b>הכבשן.</b> של סיד, יכול ככבשן זה ולא יותר, תלמוד לומר <small><span style="color=#777777">(דברים ד יא)</span></small> בער באש עד לב השמים. ומה תלמוד לומר כבשן, לשבר את האזן, מה שהיא יכולה לשמוע, נותן לבריות סימן הנכר להם. כיוצא בו <small><span style="color=#777777">(הושע יא י)</span></small> כאריה ישאג, וכי מי נתן כח בארי, אלא הוא, והכתוב מושלו כאריה, אלא אנו מכנין ומדמין אותו לבריותיו, כדי לשבר את האזן מה שיכולה לשמוע. וכיוצא בו <small><span style="color=#777777">(יחזקאל מג ב)</span></small> וקולו כקול מים רבים, וכי מי נתן קול למים, אלא הוא, ואתה מכנה אותו לדמותו לבריותיו, כדי לשבר את האזן:
<h3>{יט}</h3>
וַיְהִי֙ ק֣וֹל הַשּׁוֹפָ֔ר הוֹלֵ֖ךְ וְחָזֵ֣ק מְאֹ֑ד מֹשֶׁ֣ה יְדַבֵּ֔ר וְהָאֱלֹהִ֖ים יַעֲנֶ֥נּוּ בְקֽוֹל:
<b style="color: gray;">אונקלוס</b> וַהֲוָה קַל שׁוֹפָרָא אָזֵל וְתָקֵף לַחֲדָא משֶׁה מְמַלֵל וּמִן קֳדָם יְיָ מִתְעֲנֵי לֵהּ בְקָל:
<b style="color: gray;">רש"י</b> <b>הולך וחזק מאד.</b> מנהג הדיוט, כל זמן שהוא מאריך לתקע קולו מחליש וכוהה, אבל כאן הולך וחזק מאד. ולמה כך, מתחלה לשבר אזניהם מה שיכולין לשמוע: <b>משה ידבר.</b> כשהיה משה מדבר ומשמיע הדברות לישראל שהרי לא שמעו מפי הגבורה אלא <small><span style="color=#777777">(שמות כ ב)</span></small> אנכי ולא יהיה לך והקדוש ברוך הוא מסיעו לתת בו כח להיות קולו מגביר ונשמע: <b>יעננו בקול.</b> יעננו על דבר הקול, כמו <small><span style="color=#777777">(מלכים א' יח כד)</span></small> אשר יענה באש, על דבר האש להורידו:
<h2>שישי</h2>
<h3>{כ}</h3>
<b><small><small style="background-color:#7694DA; color:white;">&nbspשישי&nbsp</small></small>&nbsp</b>וַיֵּ֧רֶד יְהוָ֛ה עַל-הַ֥ר סִינַ֖י אֶל-רֹ֣אשׁ הָהָ֑ר וַיִּקְרָ֨א יְהוָ֧ה לְמֹשֶׁ֛ה אֶל-רֹ֥אשׁ הָהָ֖ר וַיַּ֥עַל מֹשֶֽׁה:
<b style="color: gray;">אונקלוס</b> וְאִתְגְלִי יְיָ עַל טוּרָא דְסִינַי לְרֵישׁ טוּרָא וּקְרָא יְיָ לְמשֶׁה לְרֵישׁ טוּרָא וּסְלִיק משֶׁה:
<b style="color: gray;">רש"י</b> <b>וירד ה' על הר סיני.</b> יכול ירד עליו ממש, תלמוד לומר <small><span style="color=#777777">(שמות כ יט)</span></small> כי מן השמים דברתי עמכם. מלמד שהרכין שמים העליונים והתחתונים והציען על גבי ההר, כמצע על המטה, וירד כסא הכבוד עליהם:
<h3>{כא}</h3>
וַיֹּ֤אמֶר יְהוָה֙ אֶל-מֹשֶׁ֔ה רֵ֖ד הָעֵ֣ד בָּעָ֑ם פֶּן-יֶהֶרְס֤וּ אֶל-יְהוָה֙ לִרְא֔וֹת וְנָפַ֥ל מִמֶּ֖נּוּ רָֽב:
<b style="color: gray;">אונקלוס</b> וַאֲמַר יְיָ לְמשֶׁה חוּת אַסְהֵיד בְּעַמָא דִילְמָא יְפַגְרוּן קֳדָם יְיָ לְמֶחֱזֵי וְיִפֵּל מִנְהוֹן סַגִי:
<b style="color: gray;">רש"י</b> <b>העד בעם.</b> התרה בהם שלא לעלות בהר: <b>פן יהרסו</b> <small>וגו'</small> <b>.</b> שלא יהרסו את מצבם על ידי שתאותם אל ה' לראות ויקרבו לצד ההר: <b>ונפל ממנו רב.</b> כל מה שיפול מהם ואפלו הוא יחידי חשוב לפני רב: <b>יהרסו.</b> כל הריסה מפרדת אסיפת הבנין, אף הנפרדין ממצב אנשים הורסים את המצב:
<h3>{כב}</h3>
וְגַ֧ם הַכֹּהֲנִ֛ים הַנִּגָּשִׁ֥ים אֶל-יְהוָ֖ה יִתְקַדָּ֑שׁוּ פֶּן-יִפְרֹ֥ץ בָּהֶ֖ם יְהוָֽה:
<b style="color: gray;">אונקלוס</b> וְאַף כָּהֲנַיָא דִקְרִיבִין לְשַׁמָשָׁא קֳדָם יְיָ יִתְקַדְשׁוּן דִילְמָא יִקְטוֹל בְּהוֹן יְיָ:
<b style="color: gray;">רש"י</b> <b>וגם הכהנים.</b> אף הבכורות שהעבודה בהם: <b>הנגשים אל ה'.</b> להקריב קרבנות, אף הם אל יסמכו על חשיבותם לעלות: <b>יתקדשו.</b> יהיו מזמנים להתיצב על עמדם: <b>פן יפרץ.</b> לשון פרצה, יהרוג בהם ויעשה בהם פרצה:
<h3>{כג}</h3>
וַיֹּ֤אמֶר מֹשֶׁה֙ אֶל-יְהוָ֔ה לֹא-יוּכַ֣ל הָעָ֔ם לַעֲלֹ֖ת אֶל-הַ֣ר סִינָ֑י כִּֽי-אַתָּ֞ה הַעֵדֹ֤תָה בָּ֙נוּ֙ לֵאמֹ֔ר הַגְבֵּ֥ל אֶת-הָהָ֖ר וְקִדַּשְׁתּֽוֹ:
<b style="color: gray;">אונקלוס</b> וַאֲמַר משֶׁה קֳדָם יְיָ לָא יִכּוֹל עַמָא לְמִסַק לְטוּרָא דְסִינַי אֲרֵי אַתְּ אַסְהֵדְתָּ בָּנָא לְמֵימַר תַּחִים יָת טוּרָא וְקַדְשֵׁהּ:
<b style="color: gray;">רש"י</b> <b>לא יוכל העם.</b> איני צריך להעיד בהם שהרי מתרין ועומדין הם היום שלשת ימים, ולא יוכלו לעלות שאין להם רשות:
<h3>{כד}</h3>
וַיֹּ֨אמֶר אֵלָ֤יו יְהוָה֙ לֶךְ-רֵ֔ד וְעָלִ֥יתָ אַתָּ֖ה וְאַהֲרֹ֣ן עִמָּ֑ךְ וְהַכֹּהֲנִ֣ים וְהָעָ֗ם אַל-יֶֽהֶרְס֛וּ לַעֲלֹ֥ת אֶל-יְהוָ֖ה פֶּן-יִפְרָץ-בָּֽם:
<b style="color: gray;">אונקלוס</b> וַאֲמַר לֵהּ יְיָ אִזֵיל חוּת וְתִסַק אַתְּ וְאַהֲרֹן עִמָךְ וְכָהֲנַיָא וְעַמָא לָא יְפַגְרוּן לְמִסַק לִקֳדָם יְיָ דִילְמָא יִקְטוֹל בְּהוֹן:
<b style="color: gray;">רש"י</b> <b>לך רד.</b> והעד בהם שנית, שמזרזין את האדם קדם מעשה, וחוזרין ומזרזין אותו בשעת מעשה: <b>ועלית אתה ואהרן עמך והכהנים.</b> יכול אף הם עמך, תלמוד לומר ועלית אתה. אמור מעתה, אתה מחצה לעצמך ואהרן מחצה לעצמו והם מחצה לעצמם. משה נגש יותר מאהרן, ואהרן יותר מן הכהנים, והעם כל עיקר אל יהרסו את מצבם לעלות אל ה': <b>פן יפרץ בם.</b> אף על פי שהוא נקוד חטף קמ''ץ אינו זז מגזרתו, כך דרך כל תבה שנקדתה מלאפו''ם כשהיא סמוכה במקף משתנה הנקוד לחטף קמ''ץ:
<h3>{כה}</h3>
וַיֵּ֥רֶד מֹשֶׁ֖ה אֶל-הָעָ֑ם וַיֹּ֖אמֶר אֲלֵהֶֽם:
<b style="color: gray;">אונקלוס</b> וּנְחַת משֶׁה לְעַמָא וַאֲמַר לְהוֹן:
<b style="color: gray;">רש"י</b> <b>ויאמר אליהם.</b> התראה זו:
<h3>{א}</h3>
וַיְדַבֵּ֣ר אֱלֹהִ֔ים אֵ֛ת כָּל-הַדְּבָרִ֥ים הָאֵ֖לֶּה לֵאמֹֽר:
<b style="color: gray;">אונקלוס</b> וּמַלִיל יְיָ יָת כָּל פִּתְגָמַיָא הָאִלֵין לְמֵימָר:
<b style="color: gray;">רש"י</b> <b>וידבר אלהים.</b> אין אלהים אלא דין. לפי שיש פרשיות בתורה שאם עשאן אדם מקבל שכר, ואם לאו אינו מקבל עליהם פרענות, יכול אף עשרת הדברות כן, תלמוד לומר וידבר אלהים, דיין לפרע: <b>את כל הדברים האלה.</b> מלמד שאמר הקדוש ברוך הוא עשרת הדברות בדבור אחד, מה שאי אפשר לאדם לומר כן. אם כן מה תלמוד לומר עוד אנכי ולא יהיה לך, שחזר ופרש על כל דבור ודבור בפני עצמו: <b>לאמר.</b> מלמד שהיו עונין על הן הן ועל לאו לאו:
<h3>{ב}</h3>
אָֽנֹכִ֖י֙ יְהוָ֣ה אֱלֹהֶ֑֔יךָ אֲשֶׁ֧ר הוֹצֵאתִ֛יךָ מֵאֶ֥רֶץ מִצְרַ֖יִם מִבֵּ֣֥ית עֲבָדִֽ֑ים:
<b style="color: gray;">אונקלוס</b> אֲנָא יְיָ אֱלָהָךְ דִי אַפֵּיקְתָּךְ מֵאַרְעָא דְמִ צְרַיִם מִבֵּית עַבְדוּתָא:
<b style="color: gray;">רש"י</b> <b>אשר הוצאתיך מארץ מצרים.</b> כדאי היא ההוצאה שתהיו משעבדים לי. דבר אחר לפי שנגלה בים כגבור מלחמה, ונגלה כאן כזקן מלא רחמים, שנאמר <small><span style="color=#777777">(שמות כד י)</span></small> ויראו את אלהי ישראל ותחת רגליו כמעשה לבנת הספיר, זו היתה לפניו בשעת השעבוד, <small><span style="color=#777777">(שם)</span></small> וכעצם השמים, משנגאלו, הואיל ואני משתנה במראות אל תאמרו שתי רשויות הן, אנכי הוא אשר הוצאתיך ממצרים ועל הים. דבר אחר לפי שהיו שומעין קולות הרבה, שנאמר, <small><span style="color=#777777">(להלן פסוק טו)</span></small> את הקולות, קולות באין מארבע רוחות ומן השמים ומן הארץ, אל תאמרו רשויות הרבה הן. ולמה אמר לשון יחיד, אלהיך, לתן פתחון פה למשה ללמד סנגוריא במעשה העגל, וזהו שאמר <small><span style="color=#777777">(שמות לב יא)</span></small> למה ה' יחרה אפך בעמך, לא להם צוית, לא יהיה לכם אלהים אחרים, אלא לי לבדי: <b>מבית עבדים.</b> מבית פרעה שהייתם עבדים לו. או אינו אומר אלא מבית עבדים, שהיו עבדים לעבדים, תלמוד לומר <small><span style="color=#777777">(דברים ז ח)</span></small> ויפדך מבית עבדים מיד פרעה מלך מצרים, אמור מעתה עבדים למלך היו, ולא עבדים לעבדים:
<h3>{ג}</h3>
לֹֽ֣א יִהְיֶֽה-לְךָ֛֩ אֱלֹהִ֥֙ים אֲחֵרִ֖֜ים עַל-פָּנָֽ֗יַ:
<b style="color: gray;">אונקלוס</b> לָא יְהֵי לָךְ אֱלָהּ אָחֳרָן בַּר מִנִי:
<b style="color: gray;">רש"י</b> <b>לא יהיה לך.</b> למה נאמר, לפי שנאמר <small><span style="color=#777777">(פסוק ד)</span></small> לא תעשה לך, אין לי אלא שלא יעשה, העשוי כבר מנין שלא יקים, תלמוד לומר לא יהיה לך: <b>אלהים אחרים.</b> שאינן אלהות אלא אחרים עשאום אלהים עליהם, ולא יתכן לפרש אלהים אחרים זולתי, שגנאי הוא כלפי מעלה לקרותם אלהות אצלו. דבר אחר אלהים אחרים, שהם אחרים לעובדיהם, צועקים אליהם ואינן עונין אותם, ודומה כאלו הוא אחר שאינו מכירו מעולם: <b>על פני.</b> כל זמן שאני קים, שלא תאמר לא נצטוו על עבודה זרה אלא אותו הדור:
<h3>{ד}</h3>
לֹֽ֣א תַֽעֲשֶׂ֨ה-לְךָ֥֣ פֶ֣֙סֶל֙ | וְכָל-תְּמוּנָ֡֔ה אֲשֶׁ֤֣ר בַּשָּׁמַ֣֙יִם֙ | מִמַּ֡֔עַל וַֽאֲשֶׁ֥ר֩ בָּאָ֖֨רֶץ מִתַָּ֑֜חַת וַאֲשֶׁ֥֣ר בַּמַּ֖֣יִם | מִתַּ֥֣חַת לָאָֽ֗רֶץ:
<b style="color: gray;">אונקלוס</b> לָא תַעְבֵּד לָךְ צֶלֶם וְכָל דְמוּת דִי בִשְׁמַיָא מִלְעֵלָא וְדִי בְאַרְעָא מִלְרָע וְדִי בְמַיָא מִלְרַע לְאַרְעָא:
<b style="color: gray;">רש"י</b> <b>פסל.</b> על שם שנפסל: <b>וכל תמונה.</b> תמונת כל דבר אשר בשמים:
<h3>{ה}</h3>
לֹֽא-תִשְׁתַּחְוֶ֥֣ה לָהֶ֖ם֮ וְלֹ֣א תָעָבְדֵ֑ם֒ כִּ֣י אָֽנֹכִ֞י יְהוָ֤ה אֱלֹהֶ֙יךָ֙ אֵ֣ל קַנָּ֔א פֹּ֠קֵד עֲוֹ֨ן אָבֹ֧ת עַל-בָּנִ֛ים עַל-שִׁלֵּשִׁ֥ים וְעַל-רִבֵּעִ֖ים לְשֹׂנְאָֽ֑י:
<b style="color: gray;">אונקלוס</b> לָא תִסְגֻד לְהוֹן וְלָא תִפְלְחִנוּן אֲרֵי אֲנָא יְיָ אֱלָהָךְ אֵל קַנָא מַסְעַר חוֹבֵי אֲבָהָן עַל בְּנִין מָרָדִין עַל דַר תְּלִיתַי וְעַל דַר רְבִיעַי לְשָׂנְאָי כַּד מְשַׁלְמִין בְּנַיָא לְמֶחֱטֵי בָּתַר אֲבָהָתְהוֹן:
<b style="color: gray;">רש"י</b> <b>אל קנא.</b> מקנא לפרע ואינו עובר על מדתו למחול על עוון עבודה זרה, כל לשון קנא <small><i>אינפרינמינ''ט</i></small> <small><i>בלעז</i></small> , נותן לב לפרע: <b>לשנאי.</b> כתרגומו, כשאוחזין מעשה אבותיהם בידיהם:
<h3>{ו}</h3>
וְעֹ֥֑+שֶׂה חֶ֖֙סֶד֙ לַאֲלָפִ֑֔ים לְאֹהֲבַ֖י וּלְשֹׁמְרֵ֥י מִצְוֹתָֽי:
<b style="color: gray;">אונקלוס</b> וְעָבֵד טִּיבוּ לְאַלְפֵי דָרִין לְרַחֲמַי וּלְנָטְרֵי פִקוֹדָי:
<b style="color: gray;">רש"י</b> <b>ועשה חסד.</b> נוצר חסד שאדם עושה, לשלם שכר עד לאלפים דור, נמצאת מדה טובה יתרה על מדת פרענות אחת על חמש מאות, שזו לארבעה דורות וזו לאלפים:
<h3>{ז}</h3>
לֹ֥א תִשָּׂ֛א אֶת-שֵֽׁם-יְהוָ֥ה אֱלֹהֶ֖יךָ לַשָּׁ֑וְא כִּ֣י לֹ֤א יְנַקֶּה֙ יְהוָ֔ה אֵ֛ת אֲשֶׁר-יִשָּׂ֥א אֶת-שְׁמ֖וֹ לַשָּֽׁוְא:
<b style="color: gray;">אונקלוס</b> לָא תֵימֵי יָת שְׁמָא דַיְיָ אֱלָהָךְ לְמַגָנָא אֲרֵי לָא יִזַכֵּי יְיָ יָת דִיֵימֵי בִשְׁמֵהּ לְשִׁקְרָא:
<b style="color: gray;">רש"י</b> <b>לשוא.</b> <small><span style="color=#777777">(השני לשון שקר כתרגומו)</span></small> כמא דתימר <small><span style="color=#777777">(שבועות כט א)</span></small> אי זהו שבועת שוא, נשבע לשנות את הידוע, על עמוד של אבן שהוא של זהב. <small><span style="color=#777777">(הראשון לשון מגן, כתרגומו)</span></small> זה הנשבע לחנם ולהבל, על של עץ עץ ועל אבן אבן:
<h3>{ח}</h3>
זָכ֛וֹר֩ אֶת-י֥֙וֹם הַשַּׁבָּ֖֜ת לְקַדְּשֽׁ֗וֹ:
<b style="color: gray;">אונקלוס</b> הֲוֵי דְכִיר יָת יוֹמָא דְשַׁבְּתָא לְקַדָשׁוּתֵהּ:
<b style="color: gray;">רש"י</b> <b>זכור.</b> זכור ושמור בדבור אחד נאמרו. וכן <small><span style="color=#777777">(שמות לא יד)</span></small> מחלליה מות יומת, <small><span style="color=#777777">(במדבר כח ט)</span></small> וביום השבת שני כבשים, וכן <small><span style="color=#777777">(דברים כב יא)</span></small> לא תלבש שעטנז, <small><span style="color=#777777">(שם יב)</span></small> גדילים תעשה לך, וכן <small><span style="color=#777777">(ויקרא יח טז)</span></small> ערות אשת אחיך, <small><span style="color=#777777">(דברים כה ה)</span></small> יבמה יבא עליה, הוא שנאמר <small><span style="color=#777777">(תהלים סב יב)</span></small> אחת דבר אלהים שתים זו שמעתי. זכור לשון פעול הוא, כמו <small><span style="color=#777777">(ישעיה כב יג)</span></small> אכול ושתו, <small><span style="color=#777777">(שמואל ב ג טז)</span></small> הלוך ובכה, וכן פתרונו תנו לב לזכור תמיד את יום השבת, שאם נזדמן לך חפץ יפה תהא מזמינו לשבת:
<h3>{ט}</h3>
שֵׁ֤֣שֶׁת יָמִ֣ים֙ תַּֽעֲבֹ֔ד֮ וְעָשִׂ֖֣יתָ כָּל-מְלַאכְתֶּֽךָ֒:
<b style="color: gray;">אונקלוס</b> שִׁתָּא יוֹמִין תִּפְלָח וְתַעְבֵּד כָּל עִבִדְתָּךְ:
<b style="color: gray;">רש"י</b> <b>ועשית כל מלאכתך.</b> כשתבא שבת, יהא בעיניך כאלו מלאכתך עשויה, שלא תהרהר אחר מלאכה:
<h3>{י}</h3>
וְי֙וֹם֙ הַשְּׁבִיעִ֔֜י שַׁבָּ֖֣ת | לַיהוָ֣ה אֱלֹהֶ֑֗יךָ לֹֽ֣א-תַעֲשֶׂ֣֨ה כָל-מְלָאכָ֡֜ה אַתָּ֣ה | וּבִנְךָֽ֣-וּ֠בִתֶּ֗ךָ עַבְדְּךָ֤֙ וַאֲמָֽתְךָ֜֙ וּבְהֶמְתֶּ֔֗ךָ וְגֵרְךָ֖֙ אֲשֶׁ֥֣ר בִּשְׁעָרֶֽ֔יךָ:
<b style="color: gray;">אונקלוס</b> וְיוֹמָא שְׁבִיעָאָה שַׁבְּתָא קֳדָם יְיָ אֱלָהָךְ לָא תַעְבֵּד כָּל עִבִדְתָּא אַתְּ וּבְרָךְ וּבְרַתָּךְ עַבְדָךְ וְאַמְתָךְ וּבְעִירָךְ וְגִיוֹרָךְ דִי בְקִרְוָךְ:
<b style="color: gray;">רש"י</b> <b>אתה ובנך ובתך.</b> אלו קטנים. או אינו אלא גדולים, אמרת הרי כבר מזהרים הם, אלא לא בא אלא להזהיר גדולים על שביתת הקטנים, וזו ששנינו <small><span style="color=#777777">(שבת קכא א)</span></small> קטן שבא לכבות אין שומעין לו, מפני ששביתתו עליך:
<h3>{יא}</h3>
כִּ֣י שֵֽׁשֶׁת-יָמִים֩ עָשָׂ֨ה יְהוָ֜ה אֶת-הַשָּׁמַ֣יִם וְאֶת-הָאָ֗רֶץ אֶת-הַיָּם֙ וְאֶת-כָּל-אֲשֶׁר-בָּ֔ם וַיָּ֖נַח בַּיּ֣וֹם הַשְּׁבִיעִ֑י עַל-כֵּ֗ן בֵּרַ֧ךְ יְהוָ֛ה אֶת-י֥וֹם הַשַּׁבָּ֖ת וַֽיְקַדְּשֵֽׁהוּ:
<b style="color: gray;">אונקלוס</b> אֲרֵי שִׁתָּא יוֹמִין עֲבַד יְיָ יָת שְׁמַיָא וְיָת אַרְעָא יָת יַמָא וְיָת כָּל דִי בְהוֹן וְנָח בְּיוֹמָא שְׁבִיעָאָה עַל כֵּן בָּרִיךְ יְיָ יָת יוֹמָא דְשַׁבְּתָא וְקַדְשֵׁהּ:
<b style="color: gray;">רש"י</b> <b>וינח ביום השביעי.</b> כביכול הכתיב בעצמו מנוחה ללמד המנו קל וחמר לאדם, שמלאכתו בעמל וביגיעה, שיהא נח בשבת: <b>ברך ויקדשהו.</b> ברכו במן לכפלו בששי לחם משנה, וקדשו במן שלא היה יורד בו:
<h3>{יב}</h3>
כַּבֵּ֥ד אֶת-אָבִ֖יךָ וְאֶת-אִמֶּ֑ךָ לְמַ֙עַן֙ יַאֲרִכ֣וּן יָמֶ֔יךָ עַ֚ל הָאֲדָמָ֔ה אֲשֶׁר-יְהוָ֥ה אֱלֹהֶ֖יךָ נֹתֵ֥ן לָֽךְ:
<b style="color: gray;">אונקלוס</b> יַקַר יָת אָבוּךְ וְיָת אִמָךְ בְּדִיל דְיוֹרְכוּן יוֹמָיךְ עַל אַרְעָא דַיְיָ אֱלָהָךְ יָהֵב לָךְ:
<b style="color: gray;">רש"י</b> <b>למען יאריכון ימיך.</b> אם תכבד יאריכון, ואם לאו יקצרון, שדברי תורה נוטריקון הם נדרשין מכלל הן לאו ומכלל לאו הן:
<h3>{יג}</h3>
לֹ֥֖א תִּֿרְצָֽ֖ח:לֹ֣֖א תִּֿנְאָֽ֑ף:לֹ֣֖א תִּֿגְנֹֽ֔ב:לֹֽא-תַעֲנֶ֥ה בְרֵעֲךָ֖ עֵ֥ד שָֽׁקֶר:
<b style="color: gray;">אונקלוס</b> לָא תִקְטוֹל נְפָשׁ לָא תְגוּף לָא תִגְנוּב לָא תַסְהֵד בְּחַבְרָךְ סַהֲדוּתָא דְשִׁקְרָא:
<b style="color: gray;">רש"י</b> <b>לא תנאף.</b> אין ניאוף אלא באשת איש, שנאמר <small><span style="color=#777777">(ויקרא כ י)</span></small> מות יומת הנואף והנואפת, ואומר <small><span style="color=#777777">(יחזקאל טז לב)</span></small> האשה המנאפת תחת אישה תקח את זרים: <b>לא תגנב.</b> בגונב נפשות הכתוב מדבר. לא תגנבו <small><span style="color=#777777">(ויקרא יט יא)</span></small> בגונב ממון. או אינו אלא זה בגונב ממון, ולהלן בגונב נפשות, אמרת דבר הלמד מענינו, מה לא תרצח, לא תנאף, מדבר בדבר שחייבין עליהם מיתת בית דין, אף לא תגנוב דבר שחיב עליו מיתת בית דין:
<h3>{יד}</h3>
לֹ֥א תַחְמֹ֖ד בֵּ֣ית רֵעֶ֑ךָ לֹֽא-תַחְמֹ֞ד אֵ֣שֶׁת רֵעֶ֗ךָ וְעַבְדּ֤וֹ וַאֲמָתוֹ֙ וְשׁוֹר֣וֹ וַחֲמֹר֔וֹ וְכֹ֖ל אֲשֶׁ֥ר לְרֵעֶֽךָ:
<b style="color: gray;">אונקלוס</b> לָא תַחְמֵד בֵּית חַבְרָךְ לָא תַחְמֵד אִתַּת חַבְרָךְ וְעַבְדֵהּ וְאַמְתֵהּ וְתוֹרֵהּ וַחֲמָרֵהּ וְכֹל דִי לְחַבְרָךְ:
<h2>שביעי</h2>
<h3>{טו}</h3>
<b><small><small style="background-color:#7694DA; color:white;">&nbspשביעי&nbsp</small></small>&nbsp</b>וְכָל-הָעָם֩ רֹאִ֨ים אֶת-הַקּוֹלֹ֜ת וְאֶת-הַלַּפִּידִ֗ם וְאֵת֙ ק֣וֹל הַשֹּׁפָ֔ר וְאֶת-הָהָ֖ר עָשֵׁ֑ן וַיַּ֤רְא הָעָם֙ וַיָּנֻ֔עוּ וַיַּֽעַמְד֖וּ מֵֽרָחֹֽק:
<b style="color: gray;">אונקלוס</b> וְכָל עַמָא חָזָן יָת קָלַיָא וְיָת בָּעוֹרַיָא וְיָת קַל שׁוֹפָרָא וְיָת טוּרָא תָּנֵן וַחֲזָא עַמָא וְזָעוּ וְקָמוּ מֵרָחִיק:
<b style="color: gray;">רש"י</b> <b>וכל העם ראים.</b> מלמד שלא היה בהם אחד סומא. ומנין שלא היה בהם אלם, תלמוד לומר <small><span style="color=#777777">(שמות יט ח)</span></small> ויענו כל העם. ומנין שלא היה בהם חרש, תלמוד לומר <small><span style="color=#777777">(שמות כד ז)</span></small> נעשה ונשמע: <b>ראים את הקולות.</b> רואין את הנשמע, שאי אפשר לראות במקום אחר: <b>את הקולת.</b> <small><span style="color=#777777">(מכילתא בחדש פ''ט)</span></small> היוצאין מפי הגבורה: <b>וינעו.</b> <small><span style="color=#777777">(שם)</span></small> אין נוע אלא זיע: <b>ויעמדו מרחק.</b> היו נרתעין לאחוריהם שנים עשר מיל כאורך מחניהם ומלאכי השרת באין ומסיעין אותן להחזירם, שנאמר <small><span style="color=#777777">(תהלים סח יג)</span></small> מלכי צבאות ידדון ידדון:
<h3>{טז}</h3>
וַיֹּֽאמְרוּ֙ אֶל-מֹשֶׁ֔ה דַּבֵּר-אַתָּ֥ה עִמָּ֖נוּ וְנִשְׁמָ֑עָה וְאַל-יְדַבֵּ֥ר עִמָּ֛נוּ אֱלֹהִ֖ים פֶּן-נָמֽוּת:
<b style="color: gray;">אונקלוס</b> וַאֲמָרוּ לְמשֶׁה מַלֵל אַתְּ עִמָנָא וּנְקַבֵּל וְלָא יִתְמַלֵל עִמָנָא מִן קֳדָם יְיָ דִילְּמָא נְמוּת:
<h3>{יז}</h3>
וַיֹּ֨אמֶר מֹשֶׁ֣ה אֶל-הָעָם֮ אַל-תִּירָאוּ֒ כִּ֗י לְבַֽעֲבוּר֙ נַסּ֣וֹת אֶתְכֶ֔ם בָּ֖א הָאֱלֹהִ֑ים וּבַעֲב֗וּר תִּהְיֶ֧ה יִרְאָת֛וֹ עַל-פְּנֵיכֶ֖ם לְבִלְתִּ֥י תֶחֱטָֽאוּ:
<b style="color: gray;">אונקלוס</b> וַאֲמַר משֶׁה לְעַמָא לָא תִדְחֲלוּן אֲרֵי בְּדִיל לְנַסָאָה יָתְכוֹן אִתְגְלִי לְכוֹן יְקָרָא דַיְיָ וּבְדִיל דִתְהֵי דַחַלְתֵּהּ עַל אַפֵּיכוֹן בְּדִיל דְלָא תְחוּבוּן:
<b style="color: gray;">רש"י</b> <b>לבעבור נסות אתכם.</b> לגדל אתכם בעולם שיצא לכם שם באמות שהוא בכבודו נגלה עליכם: <b>נסות.</b> לשון הרמה וגדלה, כמו <small><span style="color=#777777">(ישעיה סב י)</span></small> הרימו נס, ארים נסי <small><span style="color=#777777">(ישעיה מט כב)</span></small> , וכנס על הגבעה <small><span style="color=#777777">(ישעיה ל, יז)</span></small> , שהוא זקוף: <b>ובעבור תהיה יראתו.</b> על ידי שראיתם אותו יראוי ומאים, תדעו כי אין זולתו ותיראו מפניו:
<h3>{יח}</h3>
וַיַּעֲמֹ֥ד הָעָ֖ם מֵרָחֹ֑ק וּמֹשֶׁה֙ נִגַּ֣שׁ אֶל-הָֽעֲרָפֶ֔ל אֲשֶׁר-שָׁ֖ם הָאֱלֹהִֽים:
<b style="color: gray;">אונקלוס</b> וְקָם עַמָא מֵרָחִיק וּמשֶׁה קָרֵב לְצַד אַמִיטְּתָא דִתַמָן יְקָרָא דַיְיָ:
<b style="color: gray;">רש"י</b> <b>נגש אל הערפל.</b> לפנים משלש מחיצות, חשך ענן וערפל שנאמר <small><span style="color=#777777">(דברים ד יא)</span></small> וההר בוער באש עד לב השמים חשך ענן וערפל, ערפל הוא עב הענן, שנאמר לו <small><span style="color=#777777">(שמות יט ט)</span></small> הנה אנכי בא אליך בעב הענן:
<h3>{יט}</h3>
<b><small><small style="background-color:#7694DA; color:white;">&nbspמפטיר&nbsp</small></small>&nbsp</b>וַיֹּ֤אמֶר יְהוָה֙ אֶל-מֹשֶׁ֔ה כֹּ֥ה תֹאמַ֖ר אֶל-בְּנֵ֣י יִשְׂרָאֵ֑ל אַתֶּ֣ם רְאִיתֶ֔ם כִּ֚י מִן-הַשָּׁמַ֔יִם דִּבַּ֖רְתִּי עִמָּכֶֽם:
<b style="color: gray;">אונקלוס</b> וַאֲמַר יְיָ לְמשֶׁה כִּדְנַן תֵּימַר לִבְנֵי יִשְׂרָאֵל אַתּוּן חֲזִיתּוּן אֲרֵי מִן שְׁמַיָא מַלֵילִית עִמְכוֹן:
<b style="color: gray;">רש"י</b> <b>כה תאמר.</b> בלשון הזה: <b>אתם ראיתם.</b> יש הפרש בין מה שאדם רואה למה שאחרים משיחין לו, שמה שאחרים משיחין לו פעמים שלבו חלוק מלהאמין: <b>כי מן השמים דברתי.</b> וכתוב אחד אומר וירד ה' על הר סיני, בא הכתוב השלישי והכריע ביניהם <small><span style="color=#777777">(דברים ד לו)</span></small> מן השמים השמיעך את קולו ליסרך ועל הארץ הראך את אשו הגדולה, כבודו בשמים ואשו וגבורתו על הארץ. דבר אחר הרכין שמים ושמי השמים והציען על ההר, וכן הוא אומר <small><span style="color=#777777">(תהלים יח י)</span></small> ויט שמים וירד:
<h3>{כ}</h3>
לֹ֥א תַעֲשׂ֖וּן אִתִּ֑י אֱלֹ֤הֵי כֶ֙סֶף֙ וֵאלֹהֵ֣י זָהָ֔ב לֹ֥א תַעֲשׂ֖וּ לָכֶֽם:
<b style="color: gray;">אונקלוס</b> לָא תַעְבְּדוּן קֳדָמָי דַחֲלָן דִכְסַף וְדַחֲלָן דִדְהַב לָא תַעְבְּדוּן לְכוֹן:
<b style="color: gray;">רש"י</b> <b>לא תעשון אתי.</b> לא תעשון דמות שמשי המשמשים לפני במרום: <b>אלהי כסף.</b> בא להזהיר על הכרובים, שאתה עושה לעמוד אתי, שלא יהיו של כסף, שאם שניתם לעשותם של כסף הרי הן לפני כאלהות: <b>ואלהי זהב.</b> בא להזהיר שלא יוסיף על שנים, שאם עשית ארבעה, הרי הן לפני כאלהי זהב: <b>לא תעשו לכם.</b> לא תאמר הריני עושה כרובים בבתי כנסיות ובבתי מדרשות כדרך שאני עושה בבית עולמים, לכך נאמר לא תעשו לכם:
<h3>{כא}</h3>
מִזְבַּ֣ח אֲדָמָה֮ תַּעֲשֶׂה-לִּי֒ וְזָבַחְתָּ֣ עָלָ֗יו אֶת-עֹלֹתֶ֙יךָ֙ וְאֶת-שְׁלָמֶ֔יךָ אֶת-צֹֽאנְךָ֖ וְאֶת-בְּקָרֶ֑ךָ בְּכָל-הַמָּקוֹם֙ אֲשֶׁ֣ר אַזְכִּ֣יר אֶת-שְׁמִ֔י אָב֥וֹא אֵלֶ֖יךָ וּבֵרַכְתִּֽיךָ:
<b style="color: gray;">אונקלוס</b> מַדְבַּח אַדְמְתָא תַּעְבֵּד קֳדָמַי וּתְהֵי דַבָּח עֲלוֹהִי יָת עֲלָוָתָךְ וְיָת נְכַס קוּדְשָׁךְ מִן עָנָךְ וּמִן תּוֹרָךְ בְּכָל אַתְרָא דִי אַשְׁרֵי יָת שְׁכִנְתִּי לְתַמָן אֶשְׁלַח בִּרְכְּתִי לָךְ וֶאֱבָרֵכִנָךְ:
<b style="color: gray;">רש"י</b> <b>מזבח אדמה.</b> מחבר באדמה, שלא יבננו על גבי עמודים או על גבי כפים. דבר אחר שהיה ממלא את חלל מזבח הנחשת אדמה בשעת חניתן: <b>תעשה לי.</b> שתהא תחלת עשייתו לשמי: <b>וזבחת עליו.</b> אצלו, כמו <small><span style="color=#777777">(במדבר ב כ)</span></small> ועליו מטה מנשה. או אינו אלא עליו ממש, תלמוד לומר <small><span style="color=#777777">(דברים יב כז)</span></small> הבשר והדם על מזבח ה' אלהיך, ואין שחיטה בראש המזבח: <b>את עלתיך ואת שלמיך.</b> אשר מצאנך ומבקרך. את צאנך ואת בקרך, פרוש לאת עולתיך ואת שלמיך: <b>בכל המקום אשר אזכיר את שמי.</b> אשר אתן לך רשות להזכיר שם המפרש שלי, שם אבא אליך וברכתיך אשרה שכינתי עליך מכאן אתה למד שלא נתן רשות להזכיר שם המפרש אלא במקום שהשכינה באה שם, וזהו בית הבחירה. שם נתן רשות לכהנים להזכיר שם המפרש בנשיאת כפים לברך את העם:
<h3>{כב}</h3>
וְאִם-מִזְבַּ֤ח אֲבָנִים֙ תַּֽעֲשֶׂה-לִּ֔י לֹֽא-תִבְנֶ֥ה אֶתְהֶ֖ן גָּזִ֑ית כִּ֧י חַרְבְּךָ֛ הֵנַ֥פְתָּ עָלֶ֖יהָ וַתְּחַֽלְלֶֽהָ:
<b style="color: gray;">אונקלוס</b> וְאִם מַדְבַּח אַבְנִין תַּעְבֵּד קֳדָמַי לָא תִבְנֵי יָתְהוֹן פְּסִילָן לָא תְרִים חַרְבָּךְ עֲלַהּ וּתְחַלְלִנַהּ:
<b style="color: gray;">רש"י</b> <b>ואם מזבח אבנים.</b> רבי ישמעאל אומר כל אם ואם שבתורה רשות, חוץ משלשה ואם מזבח אבנים תעשה לי, הרי אם זה משמש בלשון כאשר, כאשר תעשה לי מזבח אבנים לא תבנה אתהן גזית שהרי חובה עליך לבנות מזבח אבנים, שנאמר <small><span style="color=#777777">(דברים כז ו)</span></small> אבנים שלמות תבנה, וכן <small><span style="color=#777777">(שמות כב כד)</span></small> אם כסף תלוה, חובה הוא, שנאמר <small><span style="color=#777777">(דברים טו ח)</span></small> והעבט תעביטנו. ואף זה משמש בלשון כאשר וכן <small><span style="color=#777777">(ויקרא ב יד)</span></small> ואם תקריב מנחת בכורים זו מנחת העמר, שהיא חובה, ועל כרחך אין אם הללו תלוין, אלא ודאין, ובלשון כאשר הם משמשים: <b>גזית.</b> לשון גזיזה שפוסלן ומסתתן בברזל: <b>כי חרבך הנפת עליה.</b> הרי כי זה משמש בלשון פן, שהוא דילמא, פן תניף חרבך עליה: <b>ותחללה.</b> הא למדת, שאם הנפת עליה ברזל חללת, שהמזבח נברא להאריך ימיו של אדם, והברזל נברא לקצר ימיו של אדם, אין זה בדין, שיונף המקצר על המאריך. ועוד, שהמזבח מטיל שלום בין ישראל לאביהם שבשמים, לפיכך לא יבא עליו כורת ומחבל. והרי דברים קל וחמר ומה אבנים שאינם רואות ולא שומעות ולא מדברות על ידי שמטילות שלום אמרה תורה לא תניף עליהם ברזל, המטיל שלום בין איש לאשתו, בין משפחה למשפחה, בין אדם לחברו, על אחת כמה וכמה שלא תבואהו פרענות:
<h3>{כג}</h3>
וְלֹֽא-תַעֲלֶ֥ה בְמַעֲלֹ֖ת עַֽל-מִזְבְּחִ֑י אֲשֶׁ֛ר לֹֽא-תִגָּלֶ֥ה עֶרְוָתְךָ֖ עָלָֽיו:
<b style="color: gray;">אונקלוס</b> וְלָא תִסַק בְּדַרְגִין עַל מַדְבְּחִי דְלָא תִתְגְלֵי עֶרְיְתָךְ עֲלוֹהִי: פפפ:
<b style="color: gray;">רש"י</b> <b>ולא תעלה במעלות.</b> כשאתה בונה כבש למזבח, לא תעשהו מעלות מעלות <small><i>אישיקלונ''ש</i></small> <small><i>בלעז</i></small> <small><small>[מדרגות]</small></small> אלא חלק יהא ומשופע: <b>אשר לא תגלה ערותך.</b> שעל ידי המעלות אתה צריך להרחיב פסיעותיך, ואף על פי שאינו גלוי ערוה ממש, שהרי כתיב <small><span style="color=#777777">(שמות כח מב)</span></small> ועשה להם מכנסי בד, מכל מקום הרחבת הפסיעות קרוב לגלוי ערוה הוא, ואתה נוהג בהם מנהג בזיון. והרי דברים קל וחומר ומה אבנים הללו שאין בהם דעת להקפיד על בזיונן אמרה תורה הואיל ויש בהם צורך, לא תנהג בהם מנהג בזיון, חברך שהוא בדמות יוצרך, ומקפיד על בזיונו, על אחת כמה וכמה: