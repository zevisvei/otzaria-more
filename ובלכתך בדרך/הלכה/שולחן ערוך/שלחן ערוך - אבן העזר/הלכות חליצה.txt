<h1>הלכות חליצה</h1>

<h2>סימן קסט</h2>
<h3>הק'</h3>
כל דיני חליצה בפרטות ובו נו סעיפים:
<h3>א</h3>
מצות חליצה בג׳ דיינים ישראלים ושלא יהיו קרובים זה לזה ולא ליבם וליבמה (ואפילו שנים נשואין ב׳ בנות אחין לא יהיו זה עם זה אבל שני בשלישי כשר נת״ה סי׳ רכ״ה) ואפילו הם הדיוטות רק שידעו להקרות את היבם והיבמה ואם חלצה בפני עם הארץ שאינם יודעים להקרות כשרה:
<h3>ב</h3>
נמצא אחד מהם קרוב או פסול או גר פסול ואפילו היה אביו גר ואמו ישראלית פסול עד שיהא אביו ואמו מישראל (וי״א דאם אביו מישראל כשר) (טור בשם סמ״ג) ומיהו חליצה פסולה מיהא הויא לפוסלה על האחין אפילו בינו לבינה: הגה י״א דאסור ליקח שכר מחליצה דהנוטל שכר לדון דיניו בטלין (מהר״י מינץ ומהרא״י) (וכן נראה בעיני) בחליצות יש ליזהר שלא ישב בשלשה דיינים שיושבים לחלוץ מי שנוטל שכר דהרי בעינן ב״ד כשר מדאורייתא ועיין בח״ה סימן ט׳ איזה שכר מותר לדיין לקבל ואפילו בזה נ״ל להחמיר אם נוטל שכר מן החליצה משום מראית העין כמו שמחמירין לענין קרובים ובשאר דברים לענין ב״ד של חליצה יותר מבשאר ב״ד וראיתי ושמעתי שהרב נוטל שכר הרבה מן החליצה וסומך עצמו במה שמוכר לו גדולה היא בעיני ושומר נפשו סנדל של חליצה וקולא ירחק מזה ולא דמי למה שעידי הגט נוטלין שכר מטעם שכתבתי לעיל סי׳ ק״ל גם הרב המסדר הגט כמו שכתבתי לעיל בסדר הגט סעיף ד׳ כי אותן הטעמים אינם שייכים בחליצה (הכל ד״ע) :
<h3>ג</h3>
לכתחילה מצוה שיוסיפו ב׳ על הג׳ ואפילו הב׳ הם עמי הארץ (חלצו בג׳ חליצתה כשרה) (טור) ואלו השנים שמוסיפים לא יהיו קרובים ופסולים ודוקא לכתחלה אבל בדיעבד כשר (ב״י) :
<h3>ד</h3>
צריכים הדיינים לכתחילה לקבוע מקום לומר נלך למקום פלוני לחלוץ מיהו אם חלצה בלא קביעות מקום כשר (טור בשם הרמב״ם) :
<h3>ה</h3>
יש קובעים מקום בו ביום וי״א לקבוע ביום שלפניו:
<h3>ו</h3>
אין חליצה כשירה אלא ביום חלצה בלילה חליצתה פסולה:
<h3>ז</h3>
אין חולצין בשבתות ולא בימים טובים ומיהו בח״ה שפיר דמי (וי״א דאין לחלוץ בערב שבת ועי״ט וכן נוהגין) :
<h3>ח</h3>
צריך שיכירו שהוא אחי המת ושהיה בעולמו וזאת היא אשת המת ואפילו אין כאן אלא עד אחד שמעיד עליהם או אפילו קרוב או אש או עבד או שפחה או קטן שהוא מכיר ונבון נאמן בכך:
<h3>ט</h3>
צריך שידעו הדיינים שיש צ׳ יום משמת הבעל חוץ מיום שמת בו ויום שחולצת בו:
<h3>י</h3>
צריך שידעו שהיבם בן י״ג שנה ויום אחד והיבמה בת י״ב שנה ויום אחד ושהביאו שתי שערות אחר שהגיעו לזמנים אלו ואם יש ליבמה דדים גדולים א״צ לבדוק אחר השערות וכן אם היבם נתמלא זקנו א״צ לבדוק אחר השערות ומשפט שתי שערות ובדיקתן (נתבאר בסי׳ קנ״ה סט״ו) :
<h3>יא</h3>
אין סומכין במנין השנים לא ע״פ קרובים ולא ע״פ נשים אלא ע״פ עדים כשרים להעיד וי״א שאם הוחזק בעיני השכנים שלא ע״פ האב שבא לכלל שנים או שיצא עליו קול שבא לכלל שנים נאמנים להחזיקן בגדולים או בדקום ומצאו להם ב׳ שערות (אבל לא מהני שראו אותו שעלה לס״ת או שהיה ש״צ) (מרדכי פרק מצות חליצה) ואפילו בלא חזקת השכנים אם יש להם ריבוי שערות או שהם ארוכות כמו שרגילות לאיש גדול ולאשה גדולה חזקה שבאו לכלל שנים וחולצים ועל זה סומכים שלא לבדוק אם יש גומות בשערות מאחר שיש ריבוי שערות או שהם ארוכות ואם הם גדולים בקומה יש לסמור שהם גדולים אפילו לא הביאו כי אם שתי שערות (ואם יש ליבמה בנים הרי הם כסימנים) (הגהות מרדכי דיבמות) :
<h3>יב</h3>
ישבו הדיינים כמו שצריכים לישב בדין ויעמדו לפניהם היבם והיבמה שמצות חליצה לכתחילה מעומד: הגה אבל בדיעבד אם חלצה מיושב כשר (טור) וכן חולה שלא יוכל לעמוד יוכל לחלוץ מיושב דכל דבר שאין לו תקנה חשוב דיעבד (פסקי מהרא״י סי׳ ק״צ) וע״ל סעיף ס״ד בפי׳ סדר החליצה:
<h3>יג</h3>
מאחר שמסכים היבם לחלוץ יאמרו לו לבטל כל מודעות שמסר כמו גבי גט שאם מסר מודעא תחלה החליצה פסולה: הגה וכן אם כפו אותו לחלוץ דינו כמו בגט וע״ל סי׳ קל״ד ואע״ג די״א מצות חליצה קודם וא״כ כל כפייה היא בדין מ״מ אין לכוף אלא במקום שנתבאר סי׳ קס״ה:
<h3>יד</h3>
לכתחילה צריך לתת ליבם מנעל החליצה במתנה וי״א שיהלך בו מעט כדי שיהא נראה כשלו (ואם לא נתנו לו כשר) (בטור) :
<h3>טו</h3>
המנעל צריך שיהיה כולו של עור לפיכך צריך לתופרו (כל תפירותיו) בעור לכתחילה (וכן נוהגין) ויש פוסלין אף דיעבד (טור בשם הרמ״ה) דלא כי״א דבזמן הזה שכל המנעלים תפורין בפשתן צריך להיות תפור בפשתן (בסדר ר״י מינץ בשם ר׳ שמריה) אבל רצועותיו א״צ שיהיו מעור (וי״א דגם רצועותיו מעור (נ״י) וכן נוהגין) :
<h3>טז</h3>
צריך לכתחילה שיהא העור קשה קצת שיהא דומה קצת לסנדל וי״א שהתפירה תהיה מבחוץ וי״א מבפנים כדי שיהא דומה לסנדל וי״א שלא יהא בגד או עור מבפנים ותפרו בו וי״א שעושים אותו מחתיכה אחת כדי שיהא דומה גם בזה לסנדל: הגה אבל נהגו לחלוץ לכתחילה במנעל שהוא תפור מבחוץ וגם שהוא משני חתיכות דהיינו שהתחתון שלו שקורין שול״א היא חתיכה אחרת וגם הרצועות הם חתיכה אחרת תפורין בו ויזהרו שלא תהיה העור של הסנדל משיחה בשמן לרככו (בסדרים) :
<h3>יז</h3>
וי״א שלכתחלה עושין אותו מעור בהמה טהורה (וגם הרצועות והקרסים שבו גם רצועות התפירה נכ״כ בסדר ר״י מרגליות) וכן נוהגין:
<h3>יח</h3>
יהיו בו שתי רצועות לקשרו בהם אחת בצד זה ואחת בצד זה וי״א שרצועות אלו יהיו לבנות (וגם רצועות התפירה יהיו לבנים אבל השאר הכל שחור מבחוץ) (הגהות מרדכי דיבמות) וכן נוהגין אבל מבפנים אין לחוש ואם הושחרו הרצועות מחמת זקנה אין להקפיד (פסקי מהרא״י סי׳ ר״ה) וכן נוהגין ויהיו הרצועות ארוכות שיוכל לכפול כל אחת ב״פ (כל בו) :
<h3>יט</h3>
יעשו בו כמין קשר שקורין חומרתא בצד האחד שיכנס בנקב שבצד האחר כדי להדקו יפה ויש אומרים שיעשו שלשה קשרים בענין זה ולפחות שתים: הגה ונוהגים לעשות ג׳ ולא יהיו הקשרים מן המנעל עצמו אלא רצועה אחרת מחוברת בראש המנעל וכן יעשה הקרסים שבצד השני (הגהות מרדכי) וכן נוהגין ויתפור אלו הלולאות והקרסים מבחוץ ולא מבפנים וכן נוהגין:
<h3>כ</h3>
י״א שלא יהיה לו לשון כמו שרגילים לעשות במנעלים כדי שלא יהא מעל דמעל: הגה י״א לתפור שפה סביב המנעל למעלה (ר״י מינ״ץ בשם ראבי״ה) ולא נהגו כן ויזהר לתפרו בתפירות תכופות זו לזו נבסדר ר״י מרגליות) ועושין אזני המנעל קצרים שלא יהיו הלולאות והקרסים על המנעל רק על הרגל שלא יהיה מעל דמעל (הגהות מרדכי) :
<h3>כא</h3>
יהא עשוי לצורת רגל ימנית וינעלו ברגלו הימנית ויהיה למדת רגלו שלא יהא גדול עד שאין ראוי לילך בו ולא יהיה קטן עד שאינו מכסה רוב הרגל ולא יהיה קרוע עד שאינו יכול לילך בו:
<h3>כב</h3>
חלצה בסנדל של עץ או של שעם שאינם מחופים עור או ברגל שמאל או שהיה מנעל גדול עד שאינו יכול לילך בו או קטן שאינו מכסה רוב רגלו או קרוע שאינו יכול לילך בו או בסנדל שאין לו עקב או באנפליא של בגד חליצתו פסולה היה של עץ ומחופה עור או שבגד פשתן תפור בפנים או שחלץ במנעל של שמאל בימין כשרה (טור) :
<h3>כג</h3>
מנעל של עובדי אלילים שמניחים אותו לרגלי הצורה ומהלכין אותה בו לא תחלוץ בו ואם חלצה חליצתה כשרה אבל בשל תקרובת ע״א או של עיר הנדחת או שנעשית לתכריכי המת אם חלצה חליצתה פסולה:
<h3>כד</h3>
שולט בשתי רגליו וכן היא בשתי ידיה יעשו בשל ימין (ואם היא אטרת יד תעשה בימין דידה שהוא שמאל כל אדם) (טור בשם י״א) :
<h3>כה</h3>
אטר ברגלו י״א שחולץ בשתיהם במנעל של ימין בימין ובמנעל שמאל בשמאל ויש מי שנסתפק לומר שאין לו תקנה (ונהגו כסברא הראשונה וע״ל בפי׳ הסדר סעיף מ׳) :
<h3>כו</h3>
ינעל המנעל על רגלו כשהוא יחף ולא על בתי שוקיים שלא יהא מעל דמעל ומטעם זה יש מדקדקים שלא יהא טיט דבוק במנעל מבפנים וגם מטעם זה יש מצריכים לרחוץ רגלי הימני יפה יפה:
<h3>כז</h3>
יש מי שאומר שהיבם קושר כנף המכנסים למעלה משוקיו (כדי שיראו הדיינים היטב שאין דבר בין רגליו ובין מנעלו (הגהות מרדכי) :
<h3>כח</h3>
ינעול המנעל ויכרוך הרצועות סביב למנעל ברגלו ויקשור שניהם יחד שני קשרים זה על זה (ואל יהדק קשר השני בחוזק יד כדי שתוכל להתירו בימין) (כן עשה מהרי״ל וכן משמע בסמ״ג) ועניבה עליהם וצריך שיהיה הקשר על בשר שוקו ולא על אזני המנעל לכך צריך שיחתור במנעל לפניו ולאחריו כמו פגימה כדי שתהא הרצועה החוזרת דבוקה ממש על רגלו יחף ויסבב הרצועות פעמים סביב לשוק עד שישובו ראשי הרצועות (על השוק לפנים) (ממעל לאזני המנעל) (הגהות מרדכי) דהיינו על השוק ערום ויהיו הקשרים על פני השוק ולא מאחוריו ויכניס הקשרים שבאזנו בנקבים שבאזנו השנית:
<h3>כט</h3>
מלמדין אותה ואת היבם לקרות עד שהוא והיא יהיו רגילים ותהיה יכולה לקרות לא אבה בנשימה אחת ויש מי שאומר שצריך ג״כ שהוא יהיה יכול לומר לא חפצתי בנשימה אחת ויקראו אותה והיא מעומד בלשון הקודש מאן יבמי להקים לאחיו שם בישראל לא אבה יבמי ויקראו אותו והוא מעומד לא חפצתי לקחתה (וי״א שצריך שידקדקו עמה שהיא תקרא לא אבה יבמי בנשימה אחת (טור) וכן הוא המנהג גם בלא חפצתי לקחתה (וע״ל בפי׳ הסדר ס״א) :
<h3>ל</h3>
יעמוד אצל כותל או אצל עמוד וישען בו וידחוק רגלו בקרקע ותתיר קשרי המנעל ואח״כ הקרסים הכל בידה הימנית ותתפוס רגלו בידה השמאלית ותהיה שומטת המנעל מן העקב בידה הימנית ותחלוץ כל המנעל גם בידה הימנית וכל זה בלי סיוע יד שמאלית ובכל זה לא תהיה יושבת ולא על ברכיה אלא תהיה מעומד ותכוף עצמה ומשלכת המנעל לארץ (חלצה בידה השמאלית או בשיניה כשרה) (טור) :
<h3>לא</h3>
גדמת חולצת בשיניה:
<h3>לב</h3>
י״א שאם לא דחק רגלו בקרקע חליצתה פסולה:
<h3>לג</h3>
התיר הוא הקשר ושמטה היא המנעל מרגלו או שהתירה היא ושמט הוא חליצתה פסולה: הגה וי״א דוקא שאינו יכול ל הלוך בו בלא קשירה אבל אם יכול להלוך בו בלא קשירה וחלצה אותו חליצתה כשרה אע״פ שהוא התיר הקשר (טור בשם הרא״ש) :
<h3>לד</h3>
היתה רגלו עקומה לאחור או הפוכה על צדה או שמהלך על אצבעות רגליו אינו חולץ:
<h3>לה</h3>
חלצה מן הארכובה ולמטה חליצתה כשירה מן הארכובה ולמעלה חליצתה פסולה וי״א דאקשירה קאי שאם היה הקשר למעלה מהארכובה פסולה אבל אם נקטעה רגלו אפילו מן הארכובה ולמטה אינו חולץ (ועל כן לא יהיה המנעל ארוך עד למעלה מן הארכובה) (מרדכי ריש מצות חליצה) וי״א דבנקטעה רגלו מיירי שאם נקטעה למטה מהארכובה ונשאר כל כך משוקו שיכול להכנים בו המנעל ולקשרו למטה מהארכובה חולץ:
<h3>לו</h3>
קרעה המנעל מעל רגלו או ששרפתו פסולה:
<h3>לז</h3>
היה לבוש שני מנעלים וחלצה העליון אע״פ שקרעה התחתון עד שנתגלית רגלו חליצתה פסולה (אבל אם חלצה שניהם חליצתה כשרה) (טור) :
<h3>לח</h3>
תעמוד נגד היבם ותרוק בארץ כנגד פני היבם רוק הנראה לדיינים כשיצא מפיה עד שיגיע לפני היבם ואם לא ראו הדיינים כשיצא הרוק מפיה כשרה:
<h3>לט</h3>
רקקה וקלטתו הרוח קודם שהגיע נגד פניו כגון שהיא ארוכה ממנו צריכה לרוק פעם אחרת אבל לאחר שהגיע הרוק נגד פניו אפילו לא הגיע לארץ כשרה לפיכך אם הוא ארוך והיא קצרה קרינן ביה שפיר מפניו:
<h3>מ</h3>
יבמה שרקקה דם אינה צריכה לרוק פעם אחרת וי״א דדוקא במוצצת משום דא״א לה בלא צחצוחי רוק:
<h3>מא</h3>
אכלה שום או גרגיר וכיוצא בו מדברים המרבים רוק והיה רוק זב מפיה אינו כלום ונהגו למנעה מלאכול כלום (וכן לשתות ותמעט בדבור כדי שיבוא הרוק מעצמו גם לא תנקר שיניה כדי שלא תרוק דם) (כ״ז בסדרים) :
<h3>מב</h3>
אח״כ מקרין אותה מעומד ככה יעשה לאיש אשר לא יבנה את בית אחיו ונקרא שמו בישראל בית חלוץ הנעל ומצוה לכל העומדים לומר חלוץ הנעל ג״פ וי״א שגם היבמה תאמר כן:
<h3>מג</h3>
נמצא סדר החליצה קוראה מאן יבמי וקורא לא חפצתי לקחתה וחולצת ורוקקת וקוראה ככה יעשה לאיש ואין הסדר מעכב ולא עוד אלא אפילו לא קראה ולא רקקה אלא שחלצה בלבד החליצה כשרה במה דברים אמורים כשהיו יכולים לדבר שהרי הם ראויים לקרות אבל אלם ואלמת וקטנה אינם חולצין ואם חלצו חליצתן פסולה ואינה כשוטה וקטן שלא עשו כלום שאינה נפסלת לאחים ויכולה להתייבם להם או לו ויש אומרים דה״ה לחליצת חרש וחרשת שאינה כלום וי״א שחליצתן פסולה כמו של אלם ואלמת:
<h3>מד</h3>
צריך שיכוונו היבם והיבמה שתהא מותרת לזר בחליצה זו נתכוין היא ולא הוא או הוא ולא היא לא הותרה אבל חליצה פסולה היא לפוסלה על האחים לפיכך יבמה שגדלה בין האחים וראינו שחלצה נעלו של אחד מהם אסורה להתייבם שמא כיוונו לשם חליצה וצריכה חליצה כשרה להתירה לזר אבל כל זמן שלא ראינו שחלצה לאחד מהם מותרת להתייבם ואין חוששין שמא חלצה:
<h3>מה</h3>
וכן אם רקקה לפני היבם בפני ב״ד נפסלה מלהתייבם ויש מי שאומר דה״מ כשרקקה רוק אבל אם רקקה דם ואין רוק מעורב בו אינה נפסלת בכך:
<h3>מו</h3>
יש מי שאומר שיש ליזהר שלא תרוק היבמה לפני היבם קודם חליצה כדי שלא תהא חליצה פסולה ותהא צריכה לחזור על כל האחים:
<h3>מז</h3>
אם קראה לבד לא נפסלה בכך מלהתייבם:
<h3>מח</h3>
הסומא אינו חולץ לכתחילה ואם חלץ חליצתו כשרה ויש מי שאומר שאם אין אח אלא הוא חולצת לכתחלה (כדי שלא תתעגן) (ב״י מ״כ) ולא מקרי סומא אלא בב׳ עיניו) (הגהות מיי׳ פ״ד) :
<h3>מט</h3>
קטנה שחלצה לגדול חליצתה פסולה ונפסלה על כל האחים (וכשתגדיל תחלוץ מא׳ מהם ואינה צריכה לחזור על כל האחים) :
<h3>נ</h3>
חלוצה מוטעת שאומרים לו חלוץ לה ע״מ שתתן לך ר׳ זוז החליצה כשרה אפילו אינה נותנת לו כלום ואפילו כפל התנאי (ואפילו אמר לה בשעת החליצה ע״מ שלא תנשאי לאיש וכפל תנאו אינו כלום (תשובת הרא״ש כלל נ״ב) ואע״פ שהחליצה כשרה אף אם לא תתן לו מ״מ חייבת ליתן לו כשאר שכר שכיר לעשות מלאכתן אבל אם יש טענה שאינה חפיצה בו מפני שאינו הגון לה והוא חייב לחלוץ אלא שאינו רוצה והטעוהו שיחלוץ לה ע״מ שתתן לו ק״ק זוז אינה חייבת ליתן לו כלום אבל אם נתנה לו המעות או השלישה לו המעות אינה יכולה לחזור (תשו׳ רשב״א אלף ר״מ) נוע״ל ריש סימן קס״ה) :
<h3>נא</h3>
אמרו לו חלוץ לה ובכך אתה כונסה או שאמרו ליה חלוץ לה שזו מצוה היא ואינה מפסדת עליך כלום ואם תרצה אחר כך לייבם תתייבם וכיוצא בדברים אלו אינה חליצה להתירה כיון שלא נתכוין להתירה אבל נפסלה בכך מלהתייבם וכופין אפילו בשוטים לחלוץ לה חליצה כשרה:
<h3>נב</h3>
אמרו לו האשה הזאת אינה רוצה בך דרך יבום אלא חלוץ לה ועקור זיקתה הימנה והיא נשאת לך דרך נישואין יש מי שאומר שחליצתה כשרה:
<h3>נג</h3>
דין חליצה מעושה ע״י ישראל או ע״י עכו״ם דינה כדין גט מעושה שנתבאר בסימן קל״ד (ועיין לעיל סימן זה סעיף י״ג) :
<h3>נד</h3>
מסר מודעא על החליצה אינה חליצה בטילה אלא חליצה פסולה היא:
<h3>נה</h3>
חליצה פסולה פוסלת על כל האחים ופוסלת לכהונה ואוסרת עליו כל קרובותיה ואינה נשאת לזר עד שתחלוץ חליצה כשרה עברה ונשאת לזר קודם שתחלוץ חולץ לה חליצה כשרה והיא תחת בעלה ואין מוציאין אותה ממנו מ״מ מפרישין אותה מבעלה עד שיחלוץ לה היבם:
<h3>נו</h3>
לאחר שחלצה כותבין לה ב״ד שחלצה בפניהם גט חליצה ואם לא כתבוהו לה כל שנים שראו החליצה יכולים לכתבו אע״פ שאינם מכירים לא היבם ולא היבמה שבית דין לא חלצו בפניהם אם לא היו מכירים וצריכין לשרטטו מפני מקראות שבו (וע׳ לקמן בפירוש הסדר סעיף ל״ה) :
<h2>סדר חליצה</h2>
<h3>הק'</h3>
(אמר המגיה גם פה בסדר חליצה כל מקום שלא נזכר בהגהות שם אומרה סתמן כפירושן שהם לקוחים מהסדרים) (ובפרט מסדר מהר״י מרגליות) :
<h3>א</h3>
מצות חליצה בג׳ דיינים אפילו הם הדיוטות ובלבד שיהיו יודעים להקרות (ולכתחילה נוהגין שהחכם שבעיר עם שני חשובי העיר הם הדיינים גם לוקחים השנים שמוסיפין מחשובי הקהל ושלא יהיו סומים אפילו באחת מעיניהם ויש מחמירים שלא יהיה בהם שום מום וטוב שיהרהרו כל החמשה תשובה בלבם באולי חטאו ופסולין לדון:
<h3>ב</h3>
וצריך שיהיו שלשתם אזרחי ישראל כלומר ששום אחד מהם לא יהיו אביו או אמו גרים:
<h3>ג</h3>
ושלא יהיו קרובים זה לזה ולא ליבם ויבמה ואפילו אם נשואים שתי בנות אחים או שתי בנות אחיות או אשה ובת אחותה יש להקפיד מפני מראית העין (וע״ל ריש סימן זה סעיף א׳) :
<h3>ד</h3>
שלא יהא שום א׳ מהם פסול לדון דיני ממונות (וע״ל סעיף ב׳ ריש הסימן) :
<h3>ה</h3>
אחר שיוועדו יחד הג׳ דיינים יוסיפו עליהם שנים לפרסומי מילתא ואפילו הם עמי הארץ שאינם יודעים להקרות או שהם קרובים קורבה שאינה פוסלת מן הדין אבל כל שאר דברים פוסלים בהם כמו בג׳ הראשונים (ולכתחילה לא יהיו אלו השנים קרובים לדיינים) :
<h3>ו</h3>
ויקבעו מקום לחליצה שיאמרו הג׳ לב׳ הנוספים נלך למחר ונשב במקום פלוני כדי לחלוץ שם: הגה ונוהגין שהולכים למקום שרוצים לישב שם למחר ויושבים מעט ונוהגין שגם השנים הנוספים הולכים עם הב״ד אבל אינו מעכב רק שהב״ד יאמרו אל השנים שילכו והולכין שם אלו הג׳ סגי (כן משמע בה״מ) וי״א שאפילו ההליכה אינה מעכבת רק שיאמרו שלמחר ילכו לחלוץ במקום פלוני (א״ז) וא״צ שכל שלשה דיינים ידברו כך אלא הגדול שבג׳ אומר ומדבר בעד שני חביריו (ב״י מ״כ) מיהו יש מחמירין שכל הג׳ ידברו כך (וע״ל בפי׳ הסדר סעיף י״ב) :
<h3>ז</h3>
קביעות מקום צריך שיהיה בערב יום שלפני החליצה (וע״ל בפירוש בסדר סעיף ט״ו) :
<h3>ח</h3>
אם החליצה ביום ראשון אין קובעים מקום ביום השבת כי אם בערב שבת:
<h3>ט</h3>
המקום שיקבעו לחלוץ שם צריך שיהיה בגובה של עיר כלומר מקום מפורסם:
<h3>י</h3>
ביום שקובעים מקום שולחים הדיינים להזהיר ליבמה שביום החליצה לא תאכל (ולא תשתה) שום דבר עד שתחלוץ: הגה גם שלא תרוק לפני הב״ד שחולצת לפניהם ושלא תדבר הרבה (ושלא) תנקר שיניה קודם החליצה וכן חוזרין ומזהירין אותה על אלו הדברים בשחרית קודם החליצה גם כן וכן נוהגין שירחץ היבם רגלו קודם יום החליצה כדי שיהא בקל לרחוץ ביום החליצה גם טוב שיסיר צפרני רגלו גם יחקרו ביום ההוא אם הם גדולים וראוים לחלוץ גם שאר הדברים שצריכין לחקור יותר טוב הוא לתקנן כולם ביום שקודם החליצה גם ילמדו היבם והיבמה להקרות כראוי בנשימה אחת (כ״ז בסדרים) :
<h3>יא</h3>
אין חולצין בלילה ולא בשבת ולא ביום טוב ולא בערבי שבתות וי״ט (אבל בחול המועד חולצין) (ב״י) :
<h3>יב</h3>
ביום החליצה יבאו החמשה דיינים למקום שקבעו השלשה דיינים הראשונים ישבו על ספסל א׳ (הגדול באמצע) והב׳ הנוספים ישבו מכנגדם בספסל אחר (וי״א שהם יושבים מן הצד וכן נוהגין) והיבם והיבמה עומדים באמצע: הגה והיבם והיבמה ילכו אל הדיינים ולא הדיינים אצלם שנאמר ועלתה יבמתו השערה מיהו אם הדיינים הלכו אצלם אין החליצה פסולה:
<h3>יג</h3>
מביאים עוד אנשים שיהיו שם בעת החליצה ולפחות יהיו ה׳ שנמצא עם הדיינים הם עשרה: הגה ולכן נוהגין עכשיו שהולכים לחלוץ מיד אחר יציאת ב״ה שחרית דאז איכא רוב עם והגדול שבהם אומר לחבירו (ברבים) נלך לחלוץ במקום שקבענו אתמול:
<h3>יד</h3>
וכל הבאים שם צריכין לישב מרחוק מהדיינים: הגה ולא ישב שום אדם על ספסלים שיושבים הדיינים שחולצין לפניהם גם בוררים שני עדים כשרים ומעמידים אותם אצל הספסלים לחקור אותם על היבם והיבמה אם ראויה לחלוץ והיבם יתעטף עצמו כאבל וכן היבמה תתעטף:
<h3>טו</h3>
יזהירו ב״ד את היבמה שלא תרוק בפני היבם עד שתחלוץ: הגה גם יזהרו מאד שלא תעלה בידן חליצה פסולה שלא תצטרך לחלוץ אח״כ מכל האחין (הגהות אלפסי סוף מצות חליצה) (וע״ל סי׳ ק״ע) :
<h3>טז</h3>
צריך שהיבם והיבמה לא יהא שום אחד מהם קטן ולא חרש שאינו שומע ואינו מדבר ולא אלם ולא שוטה:
<h3>יז</h3>
צריך שלא יהא היבם החולץ סומא אם יש לו אח שאינו סומא:
<h3>יח</h3>
צריך שלא יהא רגל היבם עקומה לאחור או הפוכה על צדה וגם שלא יהא מהלך על אצבעות רגליו:
<h3>יט</h3>
אם היבם הוא גר צריך שידעו אם היתה הורתו והורת אחיו מת ולידתם בקדושה:
<h3>כ</h3>
צריך שידעו אם הניח המת זרע: הגה וכל החקירות אלו שואלים העדים בשעת החליצה כדי שיתפרסם הענין ברבים וכן הוא בסדר חליצה לשאול העדים מכל מה שכתוב כאן מתחלת סי׳ ט״ז עד סי׳ כ״ח ואומרים ג״כ ברבים שכבר שאלו מאתמול על סימני האיש והאשה שהם גדולים:
<h3>כא</h3>
צריך שידעו בית דין אם יבם זה הוא אחי המת מאב ואם היתה להם ישיבה אחת בעולם:
<h3>כב</h3>
צריך שידעו אם יבם זה הוא גדול האחים:
<h3>כג</h3>
צריך שידעו אם היא זאת אשת המת אחיו של זה:
<h3>כד</h3>
להעיד על דברים אלו נאמן עד אחד ואפילו אשה או עבד או שפחה או קטן שהוא מכיר ונבון:
<h3>כה</h3>
צריך שידעו ב״ד אם יש צ״ב יום שמת הבעל (וע״ל בפירוש הסדר סימן ל״ט) :
<h3>כו</h3>
צריך שידעו אם היבם אטר רגל:
<h3>כז</h3>
צריך שידעו אם היבמה אטרת יד ימינה:
<h3>כח</h3>
מושיבים היבם והיבמה תחלה (ושואלים הדיינים או הגדול שבהם אל היבם מהו מבקש ויאמר להם שבא לחלוץ ליבמתו וישאל ליבמתו אם רצונה לחלוץ ותאמר הן) ואח״כ יאמר להם עמדו (ותעמוד היבמה לימין היבם) :
<h3>כט</h3>
יעמדו היבם והיבמה על רגליהם ואם היבמה חפצה ביבום יאמרו ליבם אי ניחא לך חלוץ אי ניחא לך ייבם והוא ישיב שאינו חפץ ביבום ואם היבם חפץ ביבום והיבמה אינה חפצה או שהיא מאותם שחולצות ולא מתייבמות מלמדין אותו תחלה שישוב שאינו חפץ לייבם וכך יאמרו לו אתה חפץ לחלוץ ליבמתך זו והוא משיב הן: הגה וי״א שבכל ענין שואלים אותו אם רוצים לייבם או לחלוץ ואע״ג דמצות חליצה קודמת מ״מ שואלים אותו כדי שיאמר שרצונו לחלוץ ויראו שכבר היה מרוצה לחלוץ ויאמר שחפץ בחליצה וכן נוהגין ויש מוסיפין אם יש לו אשה לומר לו שמותר לישא אותה ואין בזה משום חרם ר״ג (וע״ל בפירוש סדר החליצה סי׳ מ״ד ומ״ו) :
<h3>ל</h3>
צריך שידעו היבם והיבמה שבחליצה זו היא מותרת לשוק:
<h3>לא</h3>
צריך שלא יהא אנוס לחלוץ:
<h3>לב</h3>
אם נשבע לחלוץ או שלא לחלוץ מתירין לו קודם: הגה ויזהרו הבעל והאשה שלא ישיבו בתשובתן אל השואל אותם הן הן או לאו לאו אלא חד הן על דבר הן וחד לאו על דבר הראוי לומר לאו גם יאמרו בלשון לעז כדי שיבינו (ע״ל בפירוש סדר הגט סי׳ ס״ח) :
<h3>לג</h3>
צריך שיבטל כל מודעות שמסר על חליצה וכן צריך לפסול כל עדים שיעידו שמסר מודעא על חליצה זו וכך יאמר לו החכם ליבם אמור הריני מבטל כל מודעי ומודעי דמודעי עד עולם שמסרתי על חליצה זו וכל דברים שמסרתי שהם כשיתקיימו גורמים לבטל חליצה זו הרי הם בטלים וכן אני מעיד על עצמי שלא מסרתי שום דבר שתפסל חליצה זו מחמתו והריני פוסל כל עד או ערים שיעידו שמסרתי או שאמרתי שום דבר שיתבטל חליצה זו או יורע כחה מחמתו:
<h3>לד</h3>
צריך לב״ד שיזהרו שלא תעלה בידם חליצה פסולה:
<h3>לה</h3>
צריך לשאול ליבמה אם אכלה או שתתה היום:
<h3>לו</h3>
יקח החכם המנעל בידו ויבדקנו שלא יהא שום טיט דבוק בו מבפנים (ושהוא עשוי) כהלכתו:
<h3>לז</h3>
ויצוה ליבם לרחוץ רגלו הימיני יפה: הגה וינגוב אותו יפה ויכרוך בגד סביבו וילך בה:
<h3>לח</h3>
ויקשור היבם כנף המכנסים למעלה משוקו: הגה ויראו הדיינים שרגלו נקי מכל דבר טינוף:
<h3>לט</h3>
יתן בעל המנעל ליבם המנעל במתנה (ויקננו היבם בהגבהה) :
<h3>מ</h3>
ינעלנו היבם ברגלו הימני כשהוא יחף בלא בתי שוקיים אלא דבוק לבשרו (ויהא מכוין למדת רגליו של יבם ולא יגיע למעלה מארכובה) :
<h3>מא</h3>
יכניס (קרסי) המנעל בלולאות: הגה ויש סדרים שכתוב בהן שהרב המסדר נועל לו המנעל וקשרו לו כראוי אבל אין לחוש אם היבם יכול לעשותו בעצמו שפיר דמי:
<h3>מב</h3>
יכרוך הרצועות פעמיים סביב שוקי הארכובה למטה ויכניסם בנקבים שבמנעל בענין שיגיע הרצועות בבשר שוקיו מאחוריו (ויראה שהרצועות יהיו מכוונין זה אצל זה כל מה שאפשר) (כל הנ״ל בסדרים) (וע״ל בפי׳ המסדר סימן נ״ח וסימן נ״ט) :
<h3>מג</h3>
יקשור השתי רצועות על בשר השוק מלפניו שני קשרים זה על גב זה מהודקים ועניבה עליהם:
<h3>מד</h3>
צריך שילך היבם במנעל ברגלו ד׳ אמות וילך לפני הדיינים שיראו איזה רגל ימינו (שם וע״ל בפירוש הסדר סימן ס״ב) :
<h3>מה</h3>
יעמדו היבם אצל כותל או עמוד לישען בו (ויזהר שלא ישען כל כך שאם נוטלין העמוד היה נופל דזה אינו מקרי עמידה) :
<h3>מו</h3>
בכל ענייני החליצה בין בקריאה בין בחליצה בין ברקיקה יהיו הדיינים יושבים והיבם והיבמה עומדים נומעמידים היבמה לפני היבם כדי שתהא דבורה עמו לפני ב״ד) :
<h3>מז</h3>
מלמדין אותה ואת היבם לקרות עד שהוא והיא יהיו רגילים ותהיה יכולה לקרות לא אבה בנשימה אחת (ואומרים ליבם וליבמה ענין החליצה ובזה תהיה פטורה ממנו ומותרת לכל אדם ואומרים להם שיכונו לזה והם ישיבו הן) :
<h3>מח</h3>
מקרין ליבמה מאן יבמי להקים לאחיו שם בישראל לא אבה יבמי ומקרין אותה מלה במלה זו אחר זו רק לא אבה יקראוהו בפעם אחת וקריאה זו ושאר קריאה צריכים להיות בלשון הקודש (ואם טעו באיזו תיבה יחזור לראש המקרא) (בסדר מהרי״ל)
<h3>מט</h3>
מקרין ליבם לא חפצתי לקחתה (וקורין לו מלת לקחתה במפיק ה גם יקרא מלות אלו בנשימה אחת) : (שם)
<h3>נ</h3>
צריך שיבין היבם דברי היבמה ומה הוא משיב:
<h3>נא</h3>
ישען היבם לכותל או לעמוד שאחריו וידחק רגלו בקרקע: (ויזהירנו שלא יסייע ליבמה בענין החליצה) (שם) :
<h3>נב</h3>
ונגשה יבמתו אליו ומתרת קשירות המנעל בידה הימנית בלא סיוע השמאלית ואחר כך תתיר הקרסים (התחתון תחתון תחלה) ותתפוס רגלו בידה השמאלית ותגביהנו מן הארץ ותשמיט המנעל מן העקב וגם תחלוץ כל המנעל בידה הימנית בלי סיוע השמאלית וגם בלי סיוע היבם לא בידו ולא ברגלו ומשלכת המנעל בארץ (ותשליך אותה למרחוק) ובכל זה תהיה גם היבמה מעומד כפופה אבל לא יושבת ולא על ברכיה (ויאמר לה הרב שתאסוף רוק גדול בפיה ולא פיהוק ועיטוש גם לא תרוק מים בעלמא רק רוק ממש) :
<h3>נג</h3>
תעמוד היבמה נגד היבם וירקה בארץ כנגד פניו רוק גדול וצריכים הדיינים החמשה לראות הרוק כשיוצא מפיה עד שיגיע לפני היבם על הארץ:
<h3>נד</h3>
מקרין אותה בלשון הקודש ככה יעשה לאיש אשר לא יבנה את בית אחיו ונקרא שמו בישראל בית חלוץ הנעל (בית חלוץ הנעל בית חלוץ הנעל) :
<h3>נה</h3>
וכל העומדים שם עונים ואומרים חלוץ הנעל ג׳ פעמים:
<h3>נו</h3>
יחזיר היבם המנעל לדיינים ואומרים הדיינים יהי רצון שלא תבואנה בנות ישראל לא לידי חליצה ולא לידי יבום:
<h3>נז</h3>
מצאתי כתוב בסדר אשכנז וכשיעמדו יאמר הרב בא״י אמ״ה אקב״ו במצות וחוקים של אברהם אבינו והטעם מדאמרינן בפרק כיסוי דם בשכר שאמר אברהם ועד שרוך נעל זכו בניו למנעל של חליצה ויש לאומרו בלא הזכרת שם ומלכות: הגה יש סדרים שכתב בהם לגזור חרם על המוציא לעז על החליצה ולא ראיתי כן נוהגין :
<h2>סימן קע</h2>
<h3>הק'</h3>
דין גט אחר גט ומאמר אחר מאמר ובו כ״ס:
<h3>א</h3>
היבמה שנתן לה היבם גט כריתות פסלה ופסל צרותיה עליו ועל שאר האחים מדבריהם וכל גט שפוסל אשתו מהכהונה פוסל יבמתו מהיבום ואינה מותרת לזר עד שיחלוץ לה:
<h3>ב</h3>
וכן המאמר (פי׳ יבמה נקנית מדאורייתא בביאה לא זולת וחכמים תקנו שיקדשנה תחלה וזו הנקרא מאמר פירוש מאמר חכמים) אינו קונה בה קנין גמור שאם בא להוציאה אחר המאמר צריכה גט למאמר וחליצה להפקיע הזיקה:
<h3>ג</h3>
מאחר שאין מאמר קונה קנין גמור ולא גט דוחה דחיה גמורה לפיכך מועיל המעשה שנעשה אח״כ הן גט אחר גט הן מאמר אחר מאמר או גט וחליצה וביאה אחר המאמר או מאמר וביאה וחליצה אחר גט בין ביבם אחד ושתי יבמות בין ביבמה אחת ושתי יבמים בין בשתי יבמות ושני יבמים:
<h3>ד</h3>
כיצד יבם שנתן גט ליבמתו וחזר ונתן גט לצרתה נאסר בקרובות שתיהן או שני יבמין שנתנו שניהם גט ליבמה אחת זה אחר זה שניהם נאסרו בקרובותיה או ב׳ יבמים ושתי יבמות כל אחד נתן גט לאחת כל אחד נאסר בקרובות של אותה שנתן לה גט:
<h3>ה</h3>
כשבאים להוציאה למאן דאמר חליצה פסולה צריכה לחזור על כל האחים בשני יבמים ויבמה אחת צריכה חליצה מכל אחד ואחד ויש מי שאומר דה״ה ביבם אחד ושתי יבמות ונתן גט לשתיהן שצריך לחלוץ לשתיהן ולמ״ד חליצה פסולה אינה צריכה לחזור על כל האחים אפילו בשני יבמים ויבמה אחת די בחליצה אחת: הגה ולזה הסכים הרא״ש ז״ל והא דחליצה פסולה צריכה לחזור היינו שהיה זקוקה לגמרי ונפסלה שנקלשה הזיקה אבל חליצה פסולה מעיקרא אינה צריכה לחזור:
<h3>ו</h3>
וכן יש מאמר אחר מאמר שאם עשה מאמר בזו ואחר כך בזו או אחים עשו מאמר בה או בחברתה כל אחת צריכה גט למאמר וחליצה לאחת מהם לפטור את שתיהן וכן אם עשה מאמר בזו ואח״כ נתן גט או חלץ לה או לצרתה או שבא על צרתה או שאחר המאמר שלו נתן לה אחיו גט או חלץ לה או לצרתה או שבא עליה או על צרתה מועיל מה שנעשה אחר מאמר לאסור בעלת המאמר ולאסור בקרובותיה במעשה שנעשה אחר המאמר ולהצריך גט למאמר וביאה שנעשה אחריו:
<h3>ז</h3>
וזה תקנתם עשה בה מאמר ונתן לה גט צריכה חליצה עשה מאמר וחלץ צריכה גט עשה מאמר בזו ונתן גט לזו נותן גט לבעלת המאמר והוא או אחיו חולצים לאחת מהן ותפטר האחרת ויש מי שאומר ששתיהן צריכות חליצה:
<h3>ח</h3>
עשה מאמר בזו ובעיל הוא או אחיו לזו בעלת המאמר צריכה גט וכן השנייה צריכה גט וצריך לחלוץ לאחת מהן:
<h3>ט</h3>
וכן אם נתן לה גט ואח״כ בא עליה או עשה בה מאמר או בחברתה או שחלץ לחברתה או שאחר הגט שלו עשה בה אחיו מאמר או בא עליה או חלץ לה או לחברתה מועיל מה שנעשה אחר הגט לאסור בקרובותיה ולהצריך גט למאמר שנעשה אחריו:
<h3>י</h3>
וזה תקנתם נתן לה גט ואחר כך בא עליה או עשה בה מאמר צריכה גט וחליצה:
<h3>יא</h3>
נתן לה גט ואח״כ בא הוא או אחיו על צרתה או שעשו בה מאמר זו שבא עליה או שעשה בה מאמר צריכה גט וצריך חליצה לאחת מהן לפטור שתיהן:
<h3>יב</h3>
הבעילה קונה קנין גמור וכן החליצה דוחה דחיה גמורה לפיכך אין המעשה שנעשה אחריהם מועיל לא לפסול את זו ולא לאסור בקרובותיה כיצד בא על יבמתו וחזר הוא או אחיו וחלץ לה או לצרתה אין אותה חליצה כלום וכן אם אחיו חזר ונתן גט לה או לצרתה אינו כלום וכן אם חזר ועשה בה מאמר או בעיל אינו כלום אבל אם בא הוא או אחיו על צרתה או עשה בה מאמר צריכה גט:
<h3>יג</h3>
וכן אם חלץ ליבמתו וחזר הוא או אחיו וחלצו לצרתה אין אותה חליצה כלום לאסור בקרובותיה או שני יבמים שחלצו ליבמה אחת זה אחר זה אין חליצה אחרונה כלום ומותר בקרובותיה אבל אם אחר שחלץ ליבמתו בעיל או קידש הוא או אחיו אותה או צרתה תפסה להו קדושין בהם וצריכה גט בין קידשה לשם אישות כגון שקידשה סתם בין לשם יבמות כגון שאמרה לה הרי את מקודשת לי לזיקת יבמים:
<h3>יד</h3>
הא דאין מעשה מועיל אחר ביאה דדוקא בביאה כשירה שלא קדם לה מעשה אחר אבל ביאה פסולה כגון שנתן גט לזו ובעיל את זו או עשה מאמר בזו ובעיל את זו מועיל מעשה שיעשו אחריה שאם יחלוץ הוא או אחיו לשלישית יאסרו בקרובותיה וגם היא לא סגי לה בגט דאכתי נשאר בה זיקה אבל חליצה אפילו היא פסולה שקדם לה מעשה אחר כגון שנתן גט לזו או מאמר בזו ואח״כ חלץ לה או לצרתה אפ״ה אין מועיל אחריה אם חזר הוא או אחיו וחלץ לה או לצרתה אבל אם בעל או קידש תפסו בה:
<h3>טו</h3>
עשה מאמר ביבמתו ואח״כ נתן לה גט לזיקתה פסלה עליו ועל כל האחין וצריכה גט למאמרה וחליצה לזיקתה (ואם נתן לה גט סתם הוי כאלו פי׳ לזיקתה) נתן לה גט למאמרה ולא לזיקתה נשארה זקוקה כמו שהיתה ואינה מותרת אלא לשאר אחים אבל המגרש אסור בה וי״א שמותרת אף למגרש:
<h3>טז</h3>
ביאת בן תשעה כמאמר בגדול לפיכך בא על היבמה פסלה על כל האחים ואם אחר שבא עליה חזר אחיו הגדול ובא עליה או על צרתה או עשה מאמר או נתן גט או חלץ לה או לצרתה פסלה על הקטן וכן אם חזר הקטן ובא על צרתה או שאחיו בן ט׳ בא עליה או על צרתה פסלה עליו כדין מאמר אחר מאמר וכן אם עשה הגדול מאמר ביבמה וחזר אחיו בן ט׳ ובא עליה או על צרתה פסלה כדין מאמר אחר מאמר ומאמר של בן ט׳ אינו חשוב כמאמר הגדול ואינו מועיל אלא בתחילה אבל לא בסוף כיצד עשה קטן מאמר מועיל לפסלה על האחים אבל אם עשה הגדול מאמר וחזר בן ט׳ ועשה מאמר בה או בצרתה אינו מועיל לפסלה על האח הגדול אבל מאמרו של בן ט׳ אחר מאמר בן ט׳ איכא למימר שמועיל כיון שמאמר הראשון מבן ט׳ וגט וחליצה אין לקטן כלל לא בתחלה ולא בסוף:
<h3>יז</h3>
גדול שעשה מאמר ביבמה או נתן לה גט ולה צרה כשבא לחלוץ לאחת מהן ולהתירן אין חליצה בעלת הגט או בעלת המאמר פוטרת הצרה אבל חליצת הצרה פוטרת לבעלת הגט לגמרי ולבעלת המאמר מחליצה וצריכה עוד גט למאמרה ואם עשה מאמר בזו ונתן גט לזו חולץ לאיזו שירצה ופוטר השניה כמו שנתבאר:
<h3>יח</h3>
מי שנפלו לפניו שתי יבמות מבית אחד האחת שניה לייבם ואחרת (מותרת) כשהוא מייבם מייבם לאחרת כשהוא חולץ חולץ לשניה ויש מי שאומר שאם חלץ לאסורה לא הותרה צרתה חלץ לצרה הותרה האסורה:
<h3>יט</h3>
יבמות רבות הבאות מבית אחת כיון שנבעלה אחת מהן בעולה כשירה או נחלצה חליצה מעולה הותרה הכל ונסתלקה זיקת היבם מעליהן ואם נבעלה אחת מהן בעילה פסולה או נתן לה מאמר פסול נאסרו כולם לייבום וצריכה גט זו שנבעלה או שנתן לה מאמר וצריכה כל אחת מהן חליצה להתירה לזר שאין זיקות היבם מסתלקת בבעילה פחותה נחלצה אחת מהם חליצה פחותה הותרה לינשא לזר אותה שנחלצה אבל צרתה אסורה עד שתחלוץ גם היא או עד שיחלצו כל האחים לראשונה שנחלצה החליצה הפחותה שאין חליצה פחותה מסלקת זיקת ייבום מבית זה עד שתחזור על כל האחים או עד שתחלוץ כל אחת מהן זהו דעת הרמב״ם (ח״ב קי״ח ב׳) ונחלקו עליו (כמו שהוא מפורש בדברי הטור) :
<h3>כ</h3>
שני יבמים שייבמו שתי יבמות הבאות מבית אחת ולא נודע מי ייבם תחילה שניהם יוציאו בגט ויותרו לזרים לישראלים ואסורות ליבמים לפיכך ראובן שהיו לו ב׳ נשים אחת בעכו ואחת בצור ושמעון ולוי אחיו האחד בעכו ואחד בצור ושמעו שמת ראובן לא ייבם אחד מהם עד שידע מה עשה אחיו קדם אחד מהם וייבם אין מוציאין מידו עד שיודע שאחיו ייבם תחלה:
<h2>סימן קעא</h2>
<h3>הק'</h3>
דין ב׳ יבמות חרשות קטנות ובו י סעיפים:
<h3>א</h3>
מי שהיה נשוי יתומה קטנה (שהשיאוה אחיה ואמה שאין קדושיה רק מדרבנן) וחרשת ומת ונפלו לפני אחיו לייבם אין ביאת אחת מהן פוטרת צרתה וכיצד תקנתם מלמדין הקטנה שתמאן בו וכונס את החרשת ואם רצה לגרשה כותב לה גט אחר שיבא עליה ומותרת לזר:
<h3>ב</h3>
היו שתיהן חרשות או קטנות ביאת אחת מהן פוטרת צרתה:
<h3>ג</h3>
היתה אחת גדולה ואחת קטנה ביאת גדולה או חליצתה פוטרת הקטנה ואין ביאת הקטנה פוטרת את הגדולה:
<h3>ד</h3>
אחת פקחת ואחת חרשת ביאת הפקחת או חליצתה פוטרת את החרשת ואין ביאת החרשת פוטרת את הפקחת:
<h3>ה</h3>
היו שתיהן קטנות ובא היבם על אחת מהן וחזר הוא או אחיו ובא על השניה לא פסל הראשונה עליו אבל אסור לו לקיים השניה אלא מלמדין אותה שתמאן ויקיים הראשונה:
<h3>ו</h3>
וכן אם היו שתיהן חרשות אין ביאת השנייה פוסלת הראשונה והשנייה אסורה לו ויוציאנה בגט:
<h3>ז</h3>
קטנה וחרשת שבא היבם תחלה על הקטנה וחזר ובא הוא או אחיו על החרשת לא פסל את הקטנה והחרשת צריכה גט שביאת הקטנה מעולה מביאת החרשת שהקטנה ראויה לאחר זמן לפיכך יקיים הקטנה שנבעלה תחלה:
<h3>ח</h3>
בא על החרשת וחזר ובא הוא או אחיו על הקטנה פסל את החרשת ומלמדין את הקטנה שתמאן בו ויוציא החרשת בגט: (זהו דעת הרמב״ם אבל אחרים חולקים עליו כמפורש בטור ובנימוקי יוסף פרק בית שמאי) :
<h3>ט</h3>
אחת פקחת ואחת חרשת בא היבם על הפקחת וחזר ובא הוא או אחיו על החרשת לא פסל הפקחת והחרשת צריכה גט בא היבם על החרשת וחזר ובא הוא או אחיו על הפקחת פסל את החרשת החרשת יוצא בגט והפקחת בגט וחליצה:
<h3>י</h3>
אחת גדולה ואחת קטנה בא על הגדולה וחזר ובא הוא או אחיו על הקטנה לא פסל הגדולה ומלמדין הקטנה שתמאן בו בא על הקטנה וחזר הוא או אחיו ובא על הגדולה מלמדין הקטנה שתמאן בו ויקיים הגדולה :
<h2>סימן קעב</h2>
<h3>הק'</h3>
דין יבם סריס וחרש שוטה וקטן וטומטום וכן היבמה ובו טז סעיפים:
<h3>א</h3>
סריס חמה (פירוש שנסתרס ע״י קדחת ערוך) ואיילונית (פירוש איילונית שיש לה טבע זכר כלומר שאינה יולדת ואיילונית נגזר מאיל שהוא זכר הצאן) אינם בני חליצה ויבום לפיכך איילונית ודאית שחלצה לא נפסלה לכהונה וכן סריס חמה שחלץ או שחלצו לאשתו אינו כלום: הגה היה ספק סריס חולץ ולא מחזקינן ליה בודאי סריס אלא אם ראו בו שנולד א׳ מסימני סריס כגון שהטיל מים ולא עשה כיפה אבל בלאו הכי יש לחוש שנתקלקל אחר לידתו וצריך לחלוץ (ריב״ש סימן תע״ד) היה לאיילונית ודאית צרה מותרת להתייבם:
<h3>ב</h3>
ספק איילונית חולצת ולא מתייבמת:
<h3>ג</h3>
סריס אדם (פירוש שנסתרס ונחתך בידי אדם) שהיה לו שעת הכושר חולצין לאשתו או מייבמין והוא חולץ ואינו מייבם מפני שפסול לבא בקהל ואם עבר ובא עליה קנה ומוציא בגט (ואם היה יבמתו גיורת או שאר אשה המותרת לפצוע דכא מותר ליבמה) (נ״י פ׳ הערל) :
<h3>ד</h3>
אלו הם סימני איילונית כל שאין לה דדים ומתקשה בשעת תשמיש ואין לה שפולי מעים כנשים וקולה עבה ואינה נכרת בין איש לאשה (וי״א דבאחד מאלה נקראת איילונית) (טור) :
<h3>ה</h3>
אלו הם סימני סריס חמה כל שאין לו זקן ושערו לקוי ובשרו מחליק וכשמטיל מים אינו עושה כיפה ושכבת זרעו דיהא ואין מימי רגליו מחמיצין ורוחץ בימות הגשמים ואין בשרו מעלה הבל וקולו לקוי ואינו ניכר בין איש לאשה: הגה היו לו שתי שערות בזקנו אינו סריס אלא עד שיהיו לו כל הסימנים הללו (טור) אבל אם לא הביא ב׳ שערות בזקנו אפילו אין בו רק אחד מהסימנים הללו הוי סריס (המ״מ פ״ה דאישות וכן משמע בטור) היה לו שתי שערות בשאר הגוף אינו סריס אע״פ שיש לו כל הסימנין הללו (טור) :
<h3>ו</h3>
בני כמה שנים יהיו לשיהיו נדונים כאיילונית וסריס ע״פ סימנים הללו נתבארו בהרמב״ם פרק שני מהלכות אישות ובסימן קנ״ה: הגה סעיף י״ג לענין איילונית וה״ה לסריס וי״א דאין לדון עכשיו דין סרוס ודאי דחיישינן שמא היה לו שערות ונשרו או שהיו לו גומות ואין אנו בקיאין (עיין בריב״ש סימן תע״ד) כמו שנתבאר לעיל סימן קנ״ה לענין מיאון לכן דיינינן ליה בספק סריס וחולץ וכן ראוי להורות:
<h3>ז</h3>
מי שחתכו או נתקו או מיעכו גידיו או ביציו בידי אדם נקרא סריס אדם וכשיהיה בן י״ג שנה ויום אחד נקרא גדול שאין זה מביא סימנים לעולם:
<h3>ח</h3>
אנדרוגינוס אינו בר חליצה ויבום וי״א שדינו כזכר לכל דבר:
<h3>ט</h3>
טומטום חולץ ולא מייבם מפני שהוא ספק ואם נקרע ונמצא זכר רצה חולץ רצה מייבם ויש מי שאומר שהוא ספק ולחומרא:
<h3>י</h3>
הזקן ביותר שתש כחו וכשל דינו כסריס אדם לענין חליצה ויבום אלא שאם בא על יבמתו מותר לקיימה:
<h3>יא</h3>
החרשת והשוטה והקטנה מתיבמות ולא חולצות ואם רצה היבם לגרש החרשת בגט אחר שיבעול אותה ה״ז מגרש:
<h3>יב</h3>
חרש שוטה וקטן אינם בני חליצה אבל מייבמין והחרש אם נפלה לו מאחיו פקח אינו יכול להוציא לעולם אבל אם נפלה לו מאחיו חרש יכול להוציא בגט אחר שיבעול והקטן יוציא בגט אם בא עליה לאחר שהגדיל ואם לאו צריכה גט למאמרו וחלוצה לזיקתו:
<h3>יג</h3>
שני אחים אחד פקח ואחד חרש נשואים לשתי נשים פקחות מת חרש בעל הפקחת אחיו הפקח רצה חולץ רצה מייבם מת פקח בעל הפקחת אחיו החרש אינו יכול לחלוץ וכונס ואינו מוציא לעולם:
<h3>יד</h3>
שתי אחים פקחים נשואים ב׳ נשים אחת פקחת ואחת חרשת מת פקח בעל החרשת אין החרשת בת חליצה אלא כונס ואם רצה אחר כך להוציא בגט יוציא מת פקח בעל הפקחת אחיו רצה חולץ רצה מייבם:
<h3>טו</h3>
ב׳ אחים אחד חרש ואחד פקח נשואים לשתי נשים אחת חרשת ואחת פקחת פקח לפקחת וחרש לחרשת מת חרש בעל החרשת אחיו הפקח כונס ואם רצה אח״כ יוציא בגט מת פקח בעל הפקחת אחיו החרש כונס ואינו מוציא לעולם הסומא מייבם: הגה ואינו חולץ ואם חלץ חליצתו כשרה (טור) ונ״ל שאם אין כאן אח אלא הוא חולץ לכתחלה מאחר שא״א בענין אחר (וע״ל סימן קס״ט בפירוש החליצה סעיף ס״ד) :
<h3>טז</h3>
אשת קטן ואשת השוטה פטורה מן החליצה ומן היבום אבל אשת החרש והזקנה והעקרה הרי הם כשאר כל הנשים וחולצת או מתייבמת :
<h2>סימן קעג</h2>
<h3>הק'</h3>
דין יבמה האסורה ליבם באיסור כרת ודין צרתה וסוטה וצרתה וקטנה שמיאנה ובו יז סעיפים:
<h3>א</h3>
היבמה שהיא ערוה ליבם באיסור כרת חוץ מן הנדה אינה זקוקה ליבם ומותרת לזר בלא חליצה וכן צרותיה פטורות מן החליצה ומהייבום אם היה לו אח אחר ואחת מצרותיה נתייבמה לאותו אח ולו נשים אחרות ומת כלם פטורות מחליצה ומן היבום ואם היה לו עוד אח אחר ואחת מהנשים אלו נתייבמה לו ולו נשים אחרות ומת כולן פטורות מהחליצה ומייבום וכן עד עולם:
<h3>ב</h3>
אבל אם אחת מכל העריות נשואה לזר שאינו אחיו ומת מותר לישא צרתה:
<h3>ג</h3>
יבמה שהיא ספק ערוה על בעלה או ספק ערוה על היבם הרי זו חולצת ולא מתייבמת לפיכך מי שקידש אשה בספק קדושין ואח״כ מת אחיו שהיה נושא אחותה ונפלה לו ליבום שהיא ספק אחותה אשתו ה״ז חולצת ולא מתייבמת ומוציא את אשתו בגט מספק ושתיהן אסורות עליו יבמתו מפני שהיא ספק ערוה וארוסתו מפני שהיא ספק קרובת חלוצתו:
<h3>ד</h3>
היתה היבמה באיסור ערוה על הבעל אינו אשתו ואם היה לה צרה חולצת או מתייבמת וזו שהיתה לבעל באיסור ערוה היא ליבם כמו אשה דעלמא ומותר בה:
<h3>ה</h3>
היתה היבמה ספק ערוה על הבעל או חולצת או מתייבמת:
<h3>ו</h3>
יבמה שהיא ספק ערוה ליבם והיה לאחיו בה ספק קידושין או ספק גירושין ולו אשה אחרת אותה הצרה חולצת ולא מתייבמת:
<h3>ז</h3>
היה אחיו נשוי אשה שהיא ערוה ליבם ולו עוד אשה אחרת ואחר כך מתה הערוה בחיי בעלה או גירשה או שהיתה קטנה ומיאנה בו ואחר כך מת מותרת צרתה להתייבם אבל אם לא מיאנה בו בחייו ומיאנה בו אחר מותו צרתה חולצת ולא מתייבמת:
<h3>ח</h3>
ספק אם אותה שהיא ערוה ליבם מתה בחיי הבעל או אחר מותו צרתה חולצת ולא מתייבמת:
<h3>ט</h3>
יבמה שהיא ערוה ליבם והיא איילונית אפילו הכיר בה בעלה הרי היא כמו שאינה וצרתה חולצת או מתייבמת ואם ייבם הצרה מפני שהיה סבור שהערוה איילונית ואחר כך נמצאת שאינה איילונית תצא מיבמה בלא גט והולד ממזר:
<h3>י</h3>
נשאת הצרה לזר מפני שהיתה סבורה שאין הערוה איילונית ואחר כך נמצאת איילונית תצא מהבעל בגט ובחליצה מהיבם להתירה ואם מתחלה לא נשאת לזר אלא נתקדשה לו בלבד מותרת ליבם:
<h3>יא</h3>
מי שזינתה אשתו תחתיו בעדים וברצון ומת בלא זרע ונפלה לפני אחיו דינה כדין ערוה והיא וצרתה פטורות מהחליצה ומהייבום אבל אם ספק זינתה אם לאו היא חולצת ולא מתייבמת וצרתה או חולצת או מתייבמת: הגה וי״א דאפילו זינתה ודאי צריכה חליצה (השגות הראב״ד) וה״ה לצרתה ויש להחמיר ולכן מי שיש לו אשה שהמירה אע״ג דודאי זינתה צרתה צריכה חליצה (מרדכי ריש יבמות וכ״כ מהרא״י סימן רי״ט) אשה שהלך בעלה למדינת הים ונשאת ואח״כ בא הבעל ומת צרתה מותרת להתייבם ואינה כצרת סוטה (הגהות אלפסי פרק האשה) :
<h3>יב</h3>
אשת אחיו שלא היה בעולמו הרי היא אשת אח שלא במקום מצוה ופוטרת צרתה כיצד ראובן שמת ונפלה אשתו לפני שמעון אחיו ואח״כ נולד לוי אחיו בין שנולד קודם שיבם שמעון אשת ראובן בין שנולד אחר שיבמה ומת שמעון אסורה על לוי לעולם ואם היה לשמעון אשה אחרת גם היא פטורה מחליצה ומהייבום ופוטרת צרתה וצרת צרתה עד סוף העולם כדין צרת ערוה ואם מת שמעון אפילו קודם שעשה בה מאמר אשת שמעון חולצת ולא מתייבמת משום דכיון דקי״ל יש זיקה אפילו לא עשה מאמר הוה ליה כצרת אשת אחיו שלא היה בעולמו:
<h3>יג</h3>
קטנה שהיתה נשואה לאחיו מאמו שהיא שנייה לו ומת ונשאר אחיו מאביו ומת ונפלה לפניו לייבום ועודנה קטנה אין אומרים תמאן לעקור נשואין הראשונים כדי שתתייבם אלא צרתה חולצת ולא מתייבמת שאף היא חולצת אם תמאן:
<h3>יד</h3>
קטנה שאינה ערוה עליו ומת ומיאנה הקטנה ביבם אסורה לו ומותרת לזר בלא חליצה אם אין שם אחים אחרים ודוקא היא אבל צרתה מותרת לו ואפילו היא מותרת לשאר אחים שלא מיאנה בהם:
<h3>טו</h3>
היו לאחיו באשתו ספק גירושין ונפלה לפניו לייבום חולצת ולא מתייבמת אבל אם היה לאחיו ספק קידושין הרי זו יכולה להתייבם:
<h3>טז</h3>
המגרש אשתו גדולה או קטנה שהשיאוה אחיה והחזירה ומת ונפלה לפני יבם מותרת לו אבל קטנה שהשיאוה אביה ונתגרשה בקטנותה ע״י אביה והחזירה ומת בעודה קטנה אסורה ליבם וכן הדין במגרש הפקחת ונתחרשה והחזירה ומת והיא חרשת ובין בזו ובין בזו צרתה מותרת להתייבם:
<h3>יז</h3>
החזירה כשהוא קטנה או חרשת וגדלה ונתפקחה אצלו ומת מותרת להתייבם ואצ״ל אם החזירה אחר שגדלה או נתפקחה:
<h2>סימן קעד</h2>
<h3>הק'</h3>
דין האסורה ליבם באיסור לאו ועשה ובו ז״ס:
<h3>א</h3>
יבמה שהיא אסורה ליבם בלאו או בעשה או באיסור שניות דרבנן היא חולצת ולא מתייבמת וצרתה או חולצת או מתייבמת ואין חליצתה פוטרת צרתה אבל חלוצת צרתה פוטרת אותה ואם עבר ובא עליה קנאה ונפטרה צרתה ואם רצה להוציאה מוציאה בגט:
<h3>ב</h3>
היתה אסורה לבעלה באיסור לאו או עשה או איסור דרבנן ומותרת לייבם יכולה להתייבם חוץ ממחזיר גרושתו משנשאת ומת שהיא חולצת ולא מתייבמת וצרתה או חולצת או מתייבמת:
<h3>ג</h3>
אחות חלוצה אסורה מדרבנן לפיכך נפלה לפני יבמה חולצת ולא מתייבמת וכן צרתה אסורה מדרבנן וחולצת ולא מתייבמת:
<h3>ד</h3>
מי שיש עליה זיקת שני יבמים היא או צרתה חולצת ולא מתייבמת כיצד ג׳ אחים נשואים ג׳ נכריות ומת א׳ מהם ועשה בה א׳ מהנשארים מאמר ביבמתו ומת קודם שכנסה חולצת ולא מתייבמת:
<h3>ה</h3>
נתן לה גט ופירש שהוא למאמרו הרי בטל המאמר שעשה ואין עליה אלא זיקת יבם אחד ומתייבמת אבל אם נתן לה הגט סתם אסורה להתייבם:
<h3>ו</h3>
קטן שבא על יבמתו ומת חולצת ולא מתייבמת שאין ביאתו קונה קנין גמור ויש עליה זיקת שני יבמים:
<h3>ז</h3>
מי שחציה שפחה וחציה בת חורין שנתקדשה לראובן ונשתחררה וקדשה שמעון אחיו ומתו שניהם ונפלה לפני לוי אחיהם מתייבמת לו שאינה אשת שני מתים שאם קדושי ראובן קדושין אין קדושי שמעון כלום ואם קדושי שמעון קדושין אין קדושי ראובן כלום :
<h2>סימן קעה</h2>
<h3>הק'</h3>
דין יבמה שהיתה אסורה והותרה ובו יד סעיפים:
<h3>א</h3>
יבמה שאינה ראויה להתייבם בשעת נפילה משום איסור ערוה אסורה עולמית אפילו אם יפקע האיסור כגון שני אחים שנשואים שתי אחיות ומת א׳ מהם ונפלה אשתו לפני השני שנשוי אחותה אפילו אם תמות אשתו אחר כך שפקע איסור אחות אשה אפ״ה אסורה ואפילו נפלה לפניו פעם אחרת אחרי מות אשתו כגון שהיה להם אח שלישי שלא היתה ערוה עליו וכנסה ומתה אשתו של זה שהיה נשוי אחותה ומת השלישי שכנסה וחזרה ונפלה לפניו אסורה לו לא שנא מתה אשתו קודם שכנס השלישי לא שנא מתה אחר שכנס אע״פ שלא היתה אסורה עליו בשעת נפילה אחרונה אפ״ה אסורה לו היא וצרתה כגון שהיה אשה אחרת לאח השלישי כיון שהיתה אסורה לו בשעת נפילה ראשונה אבל אם היתה מותרת לו בשעת נפילה אפילו אם תאסר אח״כ אם פקע האיסור חוזרת להתירה כיצד שלשה אחים שנים מהם נשואים שתי אחיות ומת אחד מהם ונזקקה אשתו לשלישי שאינו נשוי אחותה ולא הספיק לכונסה עד שמת האח השני שהיה נשוי האחרת והרי שתיהן אסורות עליו מתה האחרונה חזרה הראשונה להתירה כיון שהיתה מותרת בשעת נפילה אע״פ שנאסר בנתיים אבל אם מתה הראשונה לא הותרה האחרונה כיון שהיתה אסורה בשעת נפילה וכן אם היו שם עוד אחים וקדם אחד מהם וחלץ לאחרונה או שהיתה הראשונה אסורה לאחד מהאחים וייבם את האחרונה שהרי מותרת לו הותרה הראשונה לשאר אחים שהרי האחרונה שאסרה אותה חלצה או נתייבמה למותר לה אבל אם האחרונה אסורה לאחד מהם משום ערוה הרי הוא מותר לייבם הראשונה ושאר האחים אסורים בשתיהם וחולצות ולא מתייבמות:
<h3>ב</h3>
שנים מהאחים נשואים לשתי אחיות ומתו שניהם ולא נודע איזו מהם מת ראשון הואיל ואי אפשר לייבם שתיהן והרי זיקה נפלה על שתיהן חולצות ולא מתייבמות ואפילו היתה אחת מהם אסורה על הייבם משום שנייה או מחייבי עשה או מחייבי לאוין הרי אלו חולצת ולא מתייבמת אבל אם היתה אחת מהם ערוה עליו הרי אחותה מותרת לו רצה חולץ רצה מייבם שהרי לא נפלה זיקתו על שתיהן שאין זיקה על הערוה:
<h3>ג</h3>
ארבע אחים שנים מהם נשואים לשתי אחיות ומתו הנשואים את האחיות או בזה אחר זה קודם שהספיקו לייבם לראשונה שתיהן חולצות ולא מתייבמות שא״א לשום אחת מהם להתייבם משום איסור אחות זקוקה ואם קדמו וכנסו כל אחד אחת מהאחיות מוציאים אותם מהם ויש מי שאומר שאין מוציאים:
<h3>ד</h3>
היתה אחת מהם אסורה לאחד מהיבמין משום איסור ערוה מותר בשניה שהרי אין הערוה זקוקה לו ונמצא שאין זקוקה לו אלא אחת והשני אסור בשתיהם:
<h3>ה</h3>
היתה אחת מהן אסורה לזה משום ערוה והשניה אסורה לשני משום ערוה האסורה לזה מותרת לזה שכל אחד אין זקוקה לו אלא אחת אבל אם אין אסורות עליהם אלא באיסור לאו או עשה לא נדחית הזיקה מהם וחולצות ולא מתייבמות:
<h3>ו</h3>
שלשה אחים שנים מהם נשואין שתי אחיות ומת אחד מבעלי האחיות ואח״כ מת בעל אחות השנייה ונפלה גם האחות השנייה לפני האח השלישי שתיהן אסורות עליו שהן צרות זו לזו בזיקה וחולצות ולא מתייבמות ואם עשה מאמר בראשונה ואחר כך נפלה אחותה לפניו יוציא בעלת המאמר בגט וחליצה והאחרונה בחליצה:
<h3>ז</h3>
שלשה אחים שנים מהם נשואים שתי אחיות ואחד נשוי נכרית מת נשוי נכרית וכנס אחד מבעלי אחיות את אשתו ומת הראשונה יוצאת משום אחות אשה והשניה משום צרתה ואם לא כנסה בין שעשה מאמר בנכרית בין שלא עשה בה מאמר הרי זו חולצת ולא מתייבמת:
<h3>ח</h3>
שלשה אחים שנים מהם נשואים שתי אחיות ואחד נשוי נכרית גירש אחד מבעלי אחיות אשתו ומת נשוי נכרית וכנסה המגרש ומת מותרת לאח הנשאר אבל אם מת נשוי נכרית קודם שגירש אחד מבעלי אחיות את אשתו אפילו אם לא כנס הנכרית ומת אסורה לאח הנשאר מפני שהיתה צרת ערוה בזיקה אפילו אם גירש הערוה קודם שמת (וה״ה אם היה נשוי נכרית ויש לו בנים אסורה לו משום זיקת אשת אחיו שיש לו בנים (הגהות אלפסי פ״ד אחין) אבל אם כנס בעל האחיות את הנכרית וגירש הערוה ומת ל״ש גירש קודם שכנס הערוה ל״ש אח״כ מותרת הנכרית לאח הנשאר:
<h3>ט</h3>
שני אחים פקחים נשואין ב׳ אחיות קטנות או חרשות ומת אחד מהם תצא משום אחות אשה שהרי נשואי שתיהן שוות:
<h3>י</h3>
היתה אחת פקחת ואחת חרשת מת בעל החרשת תצא משום אחות אשה מת בעל הפקחת בעל החרשת מוציא את אשתו בגט ואת אשת אחיו בחליצה:
<h3>יא</h3>
היתה אחת גדולה ואחת קטנה מת בעל הקטנה תצא משום אחות אשה מת בעל הגדולה מלמדין את הקטנה שתמאן בבעלה וייבם הגדולה:
<h3>יב</h3>
שני אחים א׳ פקח וא׳ חרש נשואים לשתי אחיות פקחות או אחת פקחת ואחת חרשת והפקחת נשואה לפקח מת חרש בעל החרשת או חרש בעל הפקחת תצא משום אחות אשה מת פקח בעל הפקחת החרש בעל החרשת או בעל הפקחת מוציא את אשתו בגט ואשת אחיו אסורה לעולם:
<h3>יג</h3>
שני אחים חרשים נשואים לשתי אחיות פקחות או חרשות או אחת פקחת ואחת חרשת וכן שתי אחיות חרשות נשואות לשני אחים פקחים או חרשים או אחד פקח וא׳ חרש ומת א׳ מהם תצא משום אחות אשה ואם היו נכריות יכניסו ואם אח״כ ירצו להוציא בגט יוציאו:
<h3>יד</h3>
שני אחים א׳ פקח וא׳ חרש והחרש נשוי שתי נשים פקחות ואחת מהן ערוה על הפקח ומת החרש שתיהן פטורות מהחליצה ומהייבום היו שניהם פקחים וא׳ מהם נשוי שתי נשים אחת פקחת ואחת חרשת והחרשת היא ערוה על אחיו השני הפקחת חולצת ולא מתייבמת :
<h2>סימן קעו</h2>
<h3>הק'</h3>
דין יבמה שאינו בת יבום משום ספק זקוקה ודין נשי התערובות ובו ח סעיפים:
<h3>א</h3>
מי שקידש אחת מב׳ אחיות ואינו יודע איזו קידש אפילו לא הוכרו מעולם שלא נתנו לביאה הוו קידושין וצריך גט לכל אחת ואחת מת ולו אח חולץ לשתיהן היו לו שני אחים אחד חולץ ואחד מייבם לשניה קדמו שני האחים יכנסו את שתיהם אין מוציאים אותם מידן ואם נמלכו בב״ד ואמרו להם שיחלוץ הא׳ וייבם השני והלכו שניהם וייבמו יוציאו:
<h3>ב</h3>
מי שעבר וייבם ודאי אחות זקוקתו יוציא:
<h3>ג</h3>
שנים שקדשו שני אחיות זה אינו יודע איזו קידש וזה אינו יודע איזו קידש ומתו לזה אח ולזה אח כל א׳ חולץ לשתיהן ואין שום א׳ מהם יכול לייבם לזה א׳ ולזה שנים היחיד חולץ לשתיהן והשנים א׳ חולץ לא׳ תחלה ואח״כ ייבם השני לשנייה ואם קדמו השנים וכנסו אחר שחלץ היחיד אין מוציאים מידם אפילו שניהם כהנים היו לזה שני אחים ולזה שני אחים אחיו של זה חולץ לאחת ואחיו של זה חולץ לאחת ואח״כ האח השני של זה מייבם חלוצתו של זה ואח השני של זה מיבם חלוצתו של זה ואם קדמו שני האחים של הא׳ וחלצו לשתיהן לא ייבמו השני אחים האחרים של השני לשתיהן אלא א׳ חולץ וא׳ מייבם לשניה קדמו השנים האחרוני׳ וכנסו אחר שחלצו השנים הראשונים אין מוציאין מידם:
<h3>ד</h3>
מי שהלך בעלה למדינת הים ושמעו שמת ונשאת ואח״כ בא בעלה ומתו שניהם לזה אח ולזה אח אחיו של זה ושל זה חולצים ולא מייבמים (ודין צרתה ע״ל סי׳ קע״ג סעיף י״א) :
<h3>ה</h3>
האשה שהיו לה בנים ולכלתה בנים וילדו היא וכלתה שני זכרים במחבוא ונתערבו הבנים וגדלו התערובות ונשאו נשים ומתו בני הכלה חולצין לשתיהן תחלה ולא מייבמין ובני הזקנה אחר חליצת בני הכלה חולצין או מיבמין:
<h3>ו</h3>
מתו הבנים הוודאים של הזקנה והכלה והספקות קיימים הספיקות לנשי בני הזקנה חולצין ולא מייבמין ולנשי בני הכלה א׳ מהספקות חולץ לה תחלה והשני מייבם:
<h3>ז</h3>
מי שלא שהתה אחר בעלה ג׳ חדשים ונשאת וילדה ואין ידוע אם הוא בן ט׳ לראשון או בן ז׳ לאחרון והיו לה בנים מהראשון ומהשני וגדל הספק ונשא אשה ומת בניה מהראשון ומהשני חולצין ולא מייבמין וכן הספק לנשותיהם חולץ ולא מייבם היו לראשון ולשני לכל א׳ בן מאשה אחרת ומתו זה הספק חולץ או מייבם לנשותיהם מת הספק א׳ משני הבנים הוודאים חולץ לה תחלה והשני מייבם:
<h3>ח</h3>
חמשה נשים שהיה לכל אחת בן ידוע וילדו כלן במחבוא כל אחת זכר נתערבו חמשה הוולדות ונשאו נשים ומתו ונפלו נשותיהם לפני חמשה הבנים הוודאים ד׳ מהוודאים יחלצו לאחת ואחר כך ישאנה החמישי וכן עושים לכל אחת ואחת ואם מת א׳ מהבנים הוודאים ארבעה הספיקות יחלצו לה וא׳ ייבם היו קצת הוודאים כהנים הכהנים חולצים ולא מייבמים ושאינם כהנים מייבמים היו לקצת הוודאים שיש להם באלו הספיקות אחים מהאם שלא מהאב וגם יש לו בהם אחים מהאב (אחים מן האם חולצין אחים מן האב מייבמין מקצתן כהנים ומקצתן אחין מן האם אלו ואלו) חולצים ולא מייבמים :
<h2>סימן קעז</h2>
<h3>הק'</h3>
הלכות אונס ומפותה ובו ה״ס:
<h3>א</h3>
המפתה בתולת ישראל (עד שלא תבגר והיא מבת ג׳ ואילך) (טור הרא״ש) משלם בושת ופגם וקנס ואם אנסה משלם עוד צער (ואם נשאה המפתה אינו צריך ליתן קנס) (בטור) :
<h3>ב</h3>
אונס ומפתה דנין אותם בג׳ דיינים ובלבד שיהיו סמוכים בא״י והאידנא שאין סמוכים מנדין אותו עד שיפייס את חבירו וכד יהיב ליה שיעור מאי דחזי למיהב שרינן ליה (והבת כל זמן שהיא ברשות אביה הכל לאביה (גם זה שם) ועיין בטור סימן זה שהאריך בדינים אלו והרב המחבר קצר בהם שאינן שכיחין) :
<h3>ג</h3>
האונס את הבתולה חייב לישא אותה ובלבד שהיא ואביה יהיו מרוצים אפילו היא חיגרת או סומא ואין רשאי להוציאה לעולם אלא לרצונה ולפיכך אינו צריך לכתוב לה כתובה ואם עבר והוציאה כופין אותו להחזירה:
<h3>ד</h3>
היתה אסורה לו אפילו איסור דרבנן אינו רשאי לישא אותה וכן אם נשאה ומצא בה ערות דבר יגרשנ׳: הגה יצא עליה שם רע כגון שבאו שנים והעידו עליה שתבעתו לזנות אין לה קנס אבל משום קול בעלמא על שם רע שיצא עליה לא הפסידה הקנס (טור) בא עליה באונס ואח״כ פתה אותה מקרי מאנס אע״ג דאח״כ נתרצית לו (מהרי״ק שורש קכ״ט) :
<h3>ה</h3>
הנטען על הפנויה י״א שלא לכנוס משום לזות שפתיים שנראה שמחזיקים הקול וי״א שמצוה לכנוס: הגה והסברא ראשונה עיקר ובמקום שיש לחוש שלא תצא לתרבות רעה מותר לכונסה וכ״ז בקול בעלמא אבל אם ודאי בא עליה מצוה לכונסה אבל אין כופין על כך (שם) ואם נטענת משנים מראשון אינו אלא קול בעלמא והשני הוסיף בפגמה השני מצוה לכונסה ואם נטענת משניהם בשוה האחד נשוי והשני אינו נשוי מצוה על שאינו נשוי לכונסה (ג״ז שם) וע״ל סי׳ כ״ב אם היא נאמנת עליו זונה שתבעה לאחד שנדר לה דבר באתננה והוא כופר צריך לישבע כמו בשאר תביעות (ריב״ש סי׳ מ״א) זהו שחייבה תורה לאונס ומפותה ממון היינו אם כבר נעשה המעשה במקרה אבל אסור לאב ליתן בתו לזנות וע״ז נאמר לא תחלל בתך להזנותה וכל המכונה עצמה לזנות בין מדעתה בין מדעת אביה ה״ז קדשה ואין חלוק בזה בין בתולה לבעולה (טור בשם הרמב״ם) רשאין הב״ד לקנוס הזונות כדי לעשות גדר ומעשה באחת שזנתה עם הכותי וחתכו את חוטמה כדי לנוולה (תשו׳ הרא״ש כלל י״ח ) :
<h2>סימן קעח</h2>
<h3>הק'</h3>
הלכות סוטה ובו כב סעיפים:
<h3>א</h3>
המקנא את אשתו ונסתרה ואינו יודע אם נטמאה אסורה לו ובלבד שיהא הקינוי והסתירה כראוי ואז הפסידה כתובתה אפילו מת קודם שגירשה:
<h3>ב</h3>
כיצד הקינוי אומר לה בפני שנים אל תסתרי עם איש פלוני אפילו אם הוא אביה או אחיה או כותי או שחוף (פי׳ שאינו מתקשה) (טור) והוא שיהא גדול אבל אם אמר לה אל תסתרי עם פלוני (והוא) קטן או בהמה לא הוי קינוי ומקנא לה בין אם היא ארוסה בין אם היא נשואה או זקוקה לייבם:
<h3>ג</h3>
קטנה שהשיאה אביה וזינתה לרצונה יש מי שאומר שאסורה לבעלה לפיכך מקנאין לה כדי להפסידה כתובתה ויש מי שאומר שאינו נאסרת על בעלה אא״כ הוא כהן: הגה גדולה שזינתה בשוגג שסברה שבעלה הוא והוא אחר מותרת לבעלה ישראל (הרמב״ם פכ״ד דאישות) אבל זינתה שסברה שמותר לזנות הוי כמזידה ואסורה לבעלה ישראל (מהרי״ק שורש קס״ח) אשה שנתייחדה עם אנשים ב דרך ובאה ואמרה נתייחדתי ונאנסתי י״א דנאמנת במגו דאמרה לא נבעלתי וי״א דאבדה מגו שלה הואיל ונתייחדה שלא כדין שני הדעות במרדכי פרק שני דכתובות) :
<h3>ד</h3>
כיצד היא הסתירה שנסתרה בפני עדים עם אותו פלוני שקינא לה ושהתה כדי טומאה שהיא כדי לצלות ביצה ולגמעה:
<h3>ה</h3>
קינא לה משנים שאמר לה אל תסתרי עם פלוני ופלוני ונסתרה עם שניהם כאחד אפילו הם שני אחים או אביה ואחיה אסורה:
<h3>ו</h3>
אמר לה בפני שנים אל תדברי איש פלוני אין זה קינוי אפילו נסתרה עמו ושהתה עם עמו כדי טומאה מותרת וכן אם אמר לה אל תסתרי עם איש פלוני ודברה עמו בפני עדים מותרת וכן אם נסתרה בפני עדים ושהתה כדי טומאה עמו ולא קינא לה בפני עדים מותרת שאין אוסרים על הייחוד אפילו נסתרו יחד על דעת ערוה אא״כ קינא לה תחלה בפני שנים ומ״מ לא תתייחד אשה עם אנשים כמו שנתבאר לעיל סימן כ״ב:
<h3>ז</h3>
לא יאמר אדם לאשתו ואפילו בינו לבינה אל תסתרי עם פלוני דילמא קיי״ל כרבי יוסי ברבי יהודה דאמר קינא לה בינו לבינה הוי קינוי: הגה ועכשיו אין לנו מי סוטה ואם נסתרה אחר הקינוי אסורה לו לעולם (טור בשם סמ״ג) ואם שכח וקינא לה ימחול לה מיד על הקינוי (א״ז) וכמו שיתבאר לקמן סי׳ זה סעיף י״ב:
<h3>ח</h3>
בא עד א׳ והעיד לו שנסתרה עם אותו שקינא לה ושהתה כדי טומאה אם הוא נאמן בעיניו ודעתו סומכת עליו יוציא ויתן כתובה ואם לאו מותרת לו ואם הוא בעצמו ראה שנסתרה עמו ושהתה עמו כדי טומאה ה״ז אסורה עליו ויוציא ויתן כתובה (ואין חילוק לענין סתירה שאחר קינוי בין בעלה בעיר ופתח פתוח לרשות הרבים או לא) (עיין במהרא״י סי׳ רמ״ד) (וע״ל סי׳ כ״ב) :
<h3>ט</h3>
לא קינא לה ובא ע״א ואמר לו זינתה והיא שותקת אם הוא נאמן בעיניו ודעתו סומכת עליו כשנים יוציא ויתן כתובה ואם לאו מותרת לו: הגה וה״ה אם היא עצמה אומרת לו שזינתה כמו שנתבאר לעיל סי׳ קט״ו סעיף ו׳ וי״א דבזמן הזה שיש חרם ר״ג שלא לגרש אשה בעל כרחה אינו נאמן לומר שמאמינה או שמאמין לדברי העד (הגהמ״י פכ״ד ומהרי״ק שורש ק״י בשי״א) דחיישינן שמא עיניו נתן באחרת ואומר שמאמינה אע״פ שאינו מאמין ומנדין אותו על שאומר שמאמינה וגרם לבטל חרם ר״ג וה״ה בכל מקום שלא יוכל לגרש בלא דעת האשה וי״א דכופין אותו ומשמש עמה (מרדכי פרק האומר) אע״פ שאומר שמאמין לדברי העד מאחר שהאשה אינה מודה או אפילו אמרה בעצמה טמאה אני לך וחזרה ונתנה אמתלא לדבריה הראשונים כנ״ל ע״פ סברא זו אבל יש חולקים וסבירא להו דאף בזמן הזה נאמן (שם במהרי״ק וכן משמע מהרמב״ם פכ״ד) ואם היה לו קטט עמה אינו נאמן לומר שמאמין לדברי העד דודאי מחמת שנאה אמר כן (שם במהרי״ק) (וע״ל סימן קט״ו סעיף ז׳) :
<h3>י</h3>
מי שהוציא קול על אשתו שזינתה ואמר שנתברר לו הדבר ואח״כ אמר אינו אמת אלא שמחמת הכעס שהכעיסתו הוציא קול זה אם נותן אמתלא לדבריו מותרת ואם לאו אסורה לו:
<h3>יא</h3>
שמע העם מרננים אחר הקינוי והסתירה בלא שני עדים עד שהנשים נושאות ונותנות בה שזינתה מהאיש שקינא לה אסורה לו ויוציאנה ויתן כתובה:
<h3>יב</h3>
בעל שמחל על קינוי קודם סתירה קינויו מחול וכאלו לא קינא לה אבל לאחר סתירה אין קינויו מחול גירש׳ ה״ז כאלו מחל לה ואם החזירה צריך לקנאת לה פעם אחרת:
<h3>יג</h3>
מי שנתחרש בעלה או נשתטה או היה במדינה אחרת או שהי׳ חבוש בבית האסורים ושמעו ב״ד מרננים אחריה קוראים ואומרים לה אל תסתרי עם איש פלוני ואם באו עדים אח״כ שנסתר׳ עמו ושהתה כדי טומא׳ אוסרים אותה על בעלה לעולם וקורעים כתובתה וכשיבא בעלה או יבריא או יצא מבית האסורים יתן לה גט:
<h3>יד</h3>
בא עד אחד והעיד שנטמאה מאותו שקינא לה תצא בלא כתובה אפילו אם עד הטומא׳ הוא אחד מעידי הסתיר׳ ואפילו עבד או שפחה או אשה או קרוב כשר לעדות:
<h3>טו</h3>
חמש נשים ששונאות אותה נאמנות עליה לומר שנטמאת אחר הקינוי לאוסר׳ על בעלה אבל לא להפסיד׳ כתובתה:
<h3>טז</h3>
מוציאים ע״י עידי טומאה אפילו לא ראו כמכחול בשפופרת מאחר שראו אותם דבוקים זה בזה ונוהגים כ דרך המנאפים:
<h3>יז</h3>
כל אשה שנאסרה על בעלה על ידי קינוי וסתירה אסורה גם לאותו שנאסרה בשבילו ואם עבר ונשא׳ מוציאין אותה מתחתיו בגט אפילו היו לה כמה בנים ממנו אבל אם לא קדם קינוי ובאו עדים שנסתרה עם איש זה ובאו ומצאו דבר מכוער נתבאר בסי׳ י״א:
<h3>יח</h3>
כל אשה שבאו שני עדים והעידו שזינתה עם זה כשהיתה תחת בעלה ה״ז תצא מזה ואע״פ שיש לה ממנו כמה בנים:
<h3>יט</h3>
י״א שאשת איש שזינתה עם הכותי וגירשה בעלה ונתגייר הכותי שמותרת לגר הזה דלא שייך למימר א׳ לבועל בביאת הכותי: הגה ומ״מ מי שזינה עם אחות אשתו וגירשה בעלה אסורה לבועל אחר מיתת אשתו אע״ג דבלאו הכי היתה אסורה לו כשזינתה עמו (פסקי מהרא״י סי׳ כ״ט) :
<h3>כ</h3>
אשת איש שטוענת על איש אחד שהוא רודף אחריה והוא מכחישה אין להאמינה כדי לייסרו אבל יגזרו עליו נדוי שלא ידבר עמה כלל ושלא ידורו בשכונה אחת ואם הוא מוחזק בעיניהם לחשוד על העריות ראוי לגעור בו בנזיפה ולאיים עליו שאם לא יתנהג כשורה יבדילוהו מביניהם לרעה וידחוהו בשתי ידים כמו שאחז״ל מלקין על לא טובה השמועה וכמו שכתב הרמב״ם בפכ״ד דסנהדרין:
<h3>כא</h3>
מצות חכמים על בני ישראל לקנאות לנשותיהם וכל מי שאינו מקפיד על אשתו ועל בניו ובני ביתו ומזהירם ופוקד דרכיהם תמיד עד שידע שהם שלמים מכל חטא ועון ה״ז חוטא שנאמר ופקדת נוך ולא תחטא וכל המקנא את אשתו נכנסה בו רוח טהרה ולא יקנא לה מתוך שחוק ולא מתוך שיחה ולא מתוך קלות ראש ולא מתוך מריבה ולא להטיל עליה אימה אם עבר וקינא לה בפני עדים מתוך א׳ מכל הדברים האלו ה״ז קינוי:
<h3>כב</h3>
אין ראוי לקפוץ ולקנאה בפני עדים תחלה ואפילו בינו לבינה לא יאמר לה אל תסתרי עם איש פלוני כמו שנתבאר אלא מוכיח אותה בינו לבינה בנחת וב דרך טהרה ואזהרה כדי להסיר ישרה המכשול ולהדריכה בדרך: