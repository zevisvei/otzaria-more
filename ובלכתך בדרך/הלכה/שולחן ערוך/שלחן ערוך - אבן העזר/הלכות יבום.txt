<h1>הלכות יבום</h1>

<h2>סימן קנו</h2>
<h3>הק'</h3>
איזו נקרא זרע קיימא לפטור מן היבום ובו יג״ס:
<h3>א</h3>
מי שמת אחיו מאביו ולא הניח זרע מצוה לייבם את אשתו בין שהיא אשתו מן הנישואין בין שהיא אשתו מן האירוסין דכתיב כי ישבו אחים יחדיו ומת אחד מהם ובן אין לו יבמה יבא עליה:
<h3>ב</h3>
זה שנאמר בתורה ובן אין לו אחד הבן ואחד הבת או זרע הבן או זרע הבת עד סוף כל הדורות בין מאשה זו בין מאשה אחרת אפילו היה לו זרע ממזר או ע״א הרי זה פוטר את נשיו מן החליצה ומן הייבום אבל בנו מהשפחה או מהנכרית אינו פוטר (אפילו נתגייר או נשתחרר הבן) (הרמב״ם פ״א מהלכות יבום וחליצה) וי״א דהני מילי בנו משפחה אחרת אבל בנו משפחתו פוטר:
<h3>ג</h3>
אפילו היה הזרע גוסס או פצוע ממכות שאי אפשר לו לחיות פוטר:
<h3>ד</h3>
מי שמת והניח אשתו מעוברת אם הפילה הרי זו תתייבם ואם ילדה ויצא הולד חי לאויר העולם אפילו מת בשעה שנולד הרי אמו פטורה מהחליצה ומן הייבום אבל מדברי סופרים עד שיודע בודאי שכלו לו חדשיו ונולד לט׳ חדשים גמורים: הגה י״א דבזמן הזה אפילו לא נכנסת בחדש הט׳ רק יום א׳ מלבד יום שנתעברה בו הוי ולד קיימא ואע״ג דאמרינן בגמרא יולדת לט׳ אינה יולדת למקוטעין כבר תמהו על זה רבים שהחוש מכחיש זה אלא שאנו צריכין לומר שעכשיו נשתנה הענין וכן הוא בכמה דברים (ב״י בשם הרשב״ץ) מיהו חדשי העיבור כל אחד ל׳ יום ולא חשבינן להו בסדר השנים (כן משמע שם) אבל אם לא נודע לכמה נולד אם חיה ל׳ יום ה״ז ולד קיימא ופוטר נשי אביו מהחליצה ומהייבום (וי״א דוקא שגמרו שעריו וצפרניו טור וכן נ״ל) ואם מת בתוך שלשים אפילו ביום הל׳ בין שמת מחולי בין שנפל מהגג או אכלו ארי הרי זו ספק נפל ספק בן קיימא וצריכה חליצה מדברי סופרים אבל לא תתייבם (וי״א דאפילו אם נולד מת ואפילו אם יש להסתפק שכלו חדשיו חולצת ולא מתייבמת (טור בשם הרי״ף) :
<h3>ה</h3>
אם אין ידוע שכלו לו חדשיו אלא על פיה אינה נאמנת יבמה שנשאת לשוק ועדים מעידים שהולד שילדה אחר מות בעלה חיה שלשים יום ועדים אחרים מכחישים ואומרים שלא חיה שלשים יום מותרת לבעלה ואינה צריכה חליצה ואם אין עדים מעידים שחיה ל׳ יום וגם אין עדות ברורה שלא חיה ל׳ יום אלא קול לעז לא אסרינן לה בקלא דבתר נשואין:
<h3>ו</h3>
האומר זה בני או יש לי בנים נאמן לפטור את אשתו אפילו הוחזק באחים וי״א שאם יש עדים שיש לו אחים אינו נאמן אח״כ לומר שיש לו בנים:
<h3>ז</h3>
אמר בשעת קידושין (או אחר כך כן משמע מהר״ן) יש לי בנים ובשעת מיתה אמר אין לי בנים אינו נאמן לאסרה ויש מי שאומר שחולצת ולא מתייבמת:
<h3>ח</h3>
נאמן עד אחד להעיד שניתן לבעלה בן להתירה לזר (ויש חולקין) (בב״י משם הראב״ד והרא״ש) :
<h3>ט</h3>
מי שזינה עם אשה בין פנויה בין אשת איש ונתעברה ואמר זה העובר ממני הוא ואפילו היא מודה לו הרי זה ספק וחולצת ולא מתייבמת (ואם היו חבושין בבית האסורין שודאי הוא ממנו פוטר) (מרדכי פרק כיצד) (וי״א אפילו בזונה אחרת המיוחדת לו) (המ״מ פ״ג) :
<h3>י</h3>
האשה שהלך בעלה ובנה למדינת הים ובאו ואמרו לה מת בעליך מותרת לינשא לשוק:
<h3>יא</h3>
הלכה היא ובעלה ובנה למדינת הים ובאת ואמרה מת בעלי ואח״כ מת בני נאמנת אבל אם אמרה מת בני ואח״כ מת בעלי אינה נאמנת להתייבם אלא חולצת ולא מתייבמת:
<h3>יב</h3>
הלכה היא ובעלה בלבד ובאה ואמרה ניתן לי בן במדינת הים ומת ואחר כך מת בעלי נאמנת אבל אם אמרה מת בעלי ואח״כ מת אותו הבן אינה נאמנת וחולצת ולא מתייבמת בד״א כשהיתה פסולה לכהונה או שאמרה במערה היינו כשמת ולא היה שם אדם שיעיד אבל אם אין הדבר כן לא תחלוץ ולא תתייבם עד שיבואו עדים:
<h3>יג</h3>
הלך בעלה וצרתה למדינת הים ובאו שנים ואמרו לה מת בעליך ה״ז לא תחלוץ ולא תתייבם עד שתדע אם ילדה צרתה או לא ילדה ואם היתה אסורה לכהונה מתחלה ה״ז חולצת לאחר ט׳ חדשים :
<h2>סימן קנז</h2>
<h3>הק'</h3>
דיני גרים ומומר ואיזה נקרא אח ליבום ובו י״ס:
<h3>א</h3>
מי שיש לו אח מאביו אפילו הוא ממזר או עובד ע״א ואפילו הוא קטן משיצא ראשו ורובו לאויר העולם קודם שימות אחיו הרי זה זוקק (פי׳ קושר מענין והוא אסור בזיקים) את אשתו ליבום ואפילו הוא גוסס או פצוע מכות שאינו יכול לחיות מהם לא תנשא כל זמן שהוא חי אבל אם הוא אחיו מאמו או שנולד אחר מותו יבמתו מותרת לשוק וכן אם היה לו אח מהשפחה או מהנכרית אינו זוקק את אשתו אע״פ שהיתה לידתו בקדושה הואיל והורתו היתה שלא בקדושה:
<h3>ב</h3>
אפילו קרוב או אשה או עבד או קטן שהוא מכיר ונבון נאמנים לומר זה פלוני אחי פלוני מאביו וזה היא יבמתו וחולצים או מיבמים על פיהם:
<h3>ג</h3>
גרים שנתגיירו ועבדים שנשתחררו אין להם אחוה כלל אפילו אחד מהם הורתו שלא בקדושה ולידתו בקדושה והב׳ הורתו ולידתו בקדושה ואפילו הם תאומים ונולדו בקדוש׳ אין להם אחוה עד שיהיו שניהם הורתם ולידתם בקדושה:
<h3>ד</h3>
נפלה לפני יבם מומר יש מי שמתיר אם היה מומר כשנשאה אחיו ואין לסמוך עליו: הגה מיהו אם עברה ונשאת בלא חליצה כי לא ידעה שהיה לה יבם ואח״כ נודע שיש לה יבם מומר לא תצא (מהר״י מינ״ץ סי׳ ב׳) וי״א דוקא אם חלץ לה לבסוף (מהר״י סי׳ נ״ד ובנימין זאב) היה לה שני יבמים אחד מומר והוא הגדול ואחד קטן והוא ישראל לא תחלוץ אלא מן הישראל ואפילו בדיעבד לא מהני מן המומר (כן השיב מוהר״ם וכ״כ מהרא״י ומהרי״ק) אבל אם הוא אנוס מהני בדיעבד (ריב״ש סי׳ א׳) והמקדש אשה ויש לו אח מומר יכול לקדש ולהתנות בתנאי כפול שאם תפול לפני מומר ליבם שלא תהא מקודשת (מהר״י ברי״ן) :
<h3>ה</h3>
היה המת מומר אשתו זקוקה לאחיו (וה״ה זרעו שיש לו מישראלית) (ב״י וד״ע) :
<h3>ו</h3>
לא היה מוחזק באחים ואמר יש לי אחים אינו נאמן בא אחד ואמר אני אחיו אינו נאמן ואפילו עד אחד (או קרוב) מעיד עליו שהוא אחיו אינו נאמן להוציאה מחזקתה:
<h3>ז</h3>
היה מוחזק באחים ואמר בשעת מיתתו אין לי אחים אינו נאמן וכן אם אמר על מי שהוחזק אחיו אין זה אחי אינו נאמן:
<h3>ח</h3>
לא היה מוחזק באחים ויצא קול שיש עדים שיעידו שיש לו אחים והעדים במדינה אחרת אפילו אמר הוא בשעת מיתתו אין לי אח הרי זו חוששת ותמתין עד שיביאו עדים שאמרו וישאלו:
<h3>ט</h3>
אשה שאין לבעלה בן ולא אח וחמותה וחמיה במ״ה ומת בעלה מותרת לינשא ולא חיישינן שמא ילדה חמותה זכר והיא זקוקה לו אבל אם יצאתה חמותה מכאן מעוברת חוששין שמא ילדה זכר והיא זקוקה לו:
<h3>י</h3>
אשה שמת בעלה והיה לו בן במדינת הים הרי זו מותרת לזר ואין חוששין שמא מת הבן אלא העמד אותה על חזקתה (יבם אסור לדור עם חליצתו אם לבו גס בה כמו ארוס וארוסתו) (תשובת הרשב״א סי׳ ר״ט) ודוקא לאחר שחלץ אבל קודם שחלץ שרי (מהר״ם פאדוואה סי׳ ז ) :
<h2>סימן קנח</h2>
<h3>הק'</h3>
באיזה אופן אשה נאמנת להתייבם ואם עד אחד נאמן ובו ו סעיפים:
<h3>א</h3>
כשם שהאשה נאמנת לומר מת בעלי שתנשא כך נאמנת לומר מת בעלי שתתייבם והיבם נכנס לנחלה על פיה אבל אינה נאמנת לומר מת יבמי שתנשא לשוק ואין האיש נאמן לומר מת אחי ואיבם את אשתו לפיכך הלכה היא ובעלה ויבמה למדינת הים ובאה ואמרה מת בעלי ואח״כ מת יבמי או מת יבמי ואח״כ מת בעלי אינה נאמנת:
<h3>ב</h3>
הלכה היא ובעלה למדינת הים ובאה ואמרה ניתן לי יבם ומת בין שאמרה מת בעלי ואח״כ מת יבמי בין שאמרה מת יבמי ואח״כ מת בעלי נאמנת:
<h3>ג</h3>
נאמן עד אחד להעיד ליבמה שמת בעלה ומתיבמת על פיו או שמת יבמה שתנשא לשוק או לומר מת בעליר ואח״כ מת בנך ואפילו עבד או שפחה או אשה או כותי מסיח לפי תומו או עד מפי עד נאמן להעיד במיתת היבם כמו שנאמן במיתת הבעל ודין עדות זו כדין אותו עדות לענין עדים המכחישים זה את זה במיתת היבם לכל דבר: הגה וי״א דאין עד אחד נאמן לומר שמת יבמה להתירה לעלמא:
<h3>ד</h3>
חמש נשים שאינם מעידות זו לזו שמת בעלה כך אינם מעידות שמת יבמה:
<h3>ה</h3>
שתי יבמות שבאו ממדינת הים זו אומרת מת בעלה וזו אומרת מת בעלה זו אסורה מפני בעלה של זו וזו אסורה מפני בעלה של זו שאין יבמתה נאמנת להעיד לה שמתייבמת כמו שנתבאר היה לאחת מהן עד שמת בעלה זו שיש לה עד אסורה מפני יבמה וזו שאין לה עד מותרת שהרי העיד העד שמת יבמה והיא נאמנת לומר שמת בעלה היו לזו בנים ולזו אין בנים ולשתים אין עדים זו שאין לה בנים אסורה וזו שיש לה בנים מותרת:
<h3>ו</h3>
לא היו להם לא עדים ולא בנים והיו כאן יבם או יבמים ויבמו אותן ומתו גם הם בלא בנים ואין להם אחים אחרים אסורות להנשא לזר כמו שהיו בתחילה אבל אם הניחו אלו בנים או שגרשום בגט מותרות להנשא לזר :
<h2>סימן קנט</h2>
<h3>הק'</h3>
יבמה שנתקדשה לזר אם יש זיקה לאסור בקרובותיו ובו ז״ס:
<h3>א</h3>
הזקוקה ליבם שנתקדשה לאחר בשוגג נותן לה הזר שקידשה גט ויבמה מייבם או חולץ אם היה יבמה כהן שאינו יכול לישא גרושה תצא מהזר בגט שלא יהא חוטא נשכר וחולץ לה יבמה ואם חזר הזר שגירשה מהאירוסין ונשאה אחר שחלץ לה יבמה אין מוציאין אותה מידו: הגה וי״א דאפילו חזר ונשא מוציאין אותה מידו הואיל ונתקדשה לו באיסור ודוקא אם קדשה במזיד אבל אם קדשה בשוגג שלא ידעו שהיה לה יבם אם רוצה היבם ליבם צריך המקדש לגרשה ואם רוצה היבם לחלוץ חולץ לה ונשאת למקדש וצריך לחזור ולקדש אותה אחר שחלץ לה יבמה וכנ״ל עיקר וי״א דוקא בשוגג גמור שלא ידעו שיש כאן יבם אבל היה כאן יבם אלא היתה סבורה שמת כי כן יצא הקול תצא מן המקדש (ת״ה סי׳ רכ״ב) :
<h3>ב</h3>
נשאת לזר אפילו בשוגג מוציאה בגט ואפילו היו לו בנים ממנה ונאסרה עליו ועל יבמה וי״ג דרכים שנתבארו בסימן י״ז בה אלא שאין הולד ממזר וי״א שהוא ממזר מדרבנן ויבמה חולץ לה ואחר כך תהיה מותרת לאחרים (וע״ל סימן קנ״ז סעיף ד׳) :
<h3>ג</h3>
שומרת יבם שזינתה לא נאסרה על יבמה אם הוא ישראל (וי״א דאסורה לבועל משום קנסא) (נ״י פרק האשה) :
<h3>ד</h3>
נתייבמת בטעות כגון ששמעה שמת בעלה ואחר כך בא אם היתה נשואתו אינה צריכה גט מהיבם (ומותרת לבעלה) אם היתה ארוסתו צריכה גט מהיבם (ואסורה לבעלה) (טור) :
<h3>ה</h3>
היבם אסור בקרובות זקוקתו אפילו מתה קודם שייבם או יחלוץ בין שהוא יבם אחד בין שהם שני יבמים (ואפילו ספק אם זקוקה לו או לא אזלינן לחומרא) (טור) לפיכך אם קידש אחד מהם אחות זקוקתו אסור לו לכונסה מפני שהיא כאחות ארוסתו עד שייבם אחיו או יחלוץ בקידשה אבל אם כנסה לזקוקה ותפקע הזיקה וי״א דדוקא פקעה לה זיקה ומותר לבא עליה קודם שייבם או יחלוץ אחיו: הגה וי״א דעכשיו בומן הזה דאיכא חרם ר״ג שלא לישא שתי נשים אם נפלה לאחד שומרת יבם אסור לישא אחרת עד שיחלוץ ליבמתו (ר״י מינץ) ודוקא שלא היתה משודכת לו כבר אבל אם היתה משודכת לו כבר מותר לכנסה (הגהות מרדכי דכתובות) .
<h3>ו</h3>
קידש אשה ואח״כ מת אחיו שהיה נשוי אחותה כונס את אשתו:
<h3>ז</h3>
קידש אחות זקוקתו ואח״כ מת אחיו שהיתה ג״כ זקוקה לו ולא נשארה זקוקה אלא לזה מוציא ארוסתו בגט ואת היבמה בחליצה ואם מתה ארוסתו חוזרת היבמה להיתירה רצה חולץ רצה מייבם :
<h2>סימן קס</h2>
<h3>הק'</h3>
חיוב מזונות היבמה וקבורתה ודין נכסיה וירושתה ובו ח סעיפים:
<h3>א</h3>
יבמה שלשה חדשים הראשונים ניזונת משל בעלה ומעשה ידיה ליבם מכאן ואילך אינה ניזונית לא משל בעל ולא משל יבם עמד בדין (לאחר שלשה חדשים) (ריב״ש סי׳ ק״ד) ותבעתו לייבם או לחלוץ (לפני ב״ד) ונתרצה לייבם ואירעו אונס שחלה או שהוצרך לברוח מחמת ממון או מחמת מרדין חייב במזונותיה בלא שבועה:
<h3>ב</h3>
הניחה מעוברת הרי זו ניזונית עד שתלד ילדה ולד של קיימא הרי זו ניזונית כל ימי אלמנותה כשאר כל הנשים:
<h3>ג</h3>
נפלה לפני יבם קטן אין לה מזונות עד שיגדל: הגה ילדה ספק נפל שדינה לחלוץ ולא להתייבם כמו שנתבאר לעיל סי׳ קכ״ו נוטלת כתובתה מיד הג״מ הא דאינה ניזונית משל יבם קטן היינו מנכסיו ואפילו נדוניא שהכניסה לבעלה והחזיק בה אבל לא החזיק בנדוניא שלה כגון שעדיין מונחת ביד שליש ניזונית מנדונייתה כ״ש במקום שהיא אומרת שיתנו הנכסים לידה והיא רוצה לקיים הקרן עד שיגדל הנער ולזון מן הריוח שנותנין המעות לידה (שם בשם הרי״ף) :
<h3>ד</h3>
מעשה ידיה שלה לעולם אפילו היא ניזונת (ודוקא לאחר שלשה חדשים) (ד״ע) :
<h3>ה</h3>
נפלו לה נכסים בעודה שומרת יבם מוכרת ונותנת וקיים שאין ליבם בהם כלום עד שיכנוס ואפילו עשה בה מאמר וה״ה אם נשארת אלמנה מן האירוסין ונפלו לה בעודה ארוסה שמוכרת ונותנת וקיים דלא עדיף יבם מבעל:
<h3>ו</h3>
אין ליבם פירות בנכסי מלוג של שומרת יבם ובנכסי צאן ברזל שהכניסה לאחיו אין לו בפירותיהם אלא מחצה ויש מי שכתב שגם בהם אין לו פירות כלל עד שיכנוס: הגה והראשון עיקר וי״א דאפילו נכסי מלוג שנפלו לה בעודה תחת בעלה דינן כנכסי צ״ב ויחלוקו בפירות (הרמב״ן והר״ן פרק האשה) וכן יחלוקו בירושתם אם מתה ובמקום שהפירות שלה כך יכולה למכור בקרקע כפי חלקה בפירות:
<h3>ז</h3>
מתה כשהיא שומרת יבם יורשיה יורשין נכסי מלוג שלה וחצי נכסי צאן ברזל (וכן אם נתן לה היבם מתנה יורשיה יורשין אותה) (מהר״מ פדואה סי׳ י״ז) ויורשי הבעל יורשים עיקר כתובתה ותוספת וחצי נכסי צאן ברזל ויורשי הבעל חייבים בקבורתה: הגה וי״א דכל נכסי צ״ב שלה הם בחזקת יורשי הבעל כמו הכתובה (ר״ת והרא״ש) ואין מוציאין מידם אם הם מוחזקים (כ״כ הר״ן בתשובה) וכ״ז במקום ובזמן שאין כופין לחלוץ אבל במקום ובזמן שכופין לחלוץ א״כ לא היתה ראויה להתייבם י״א דאין הנכסים בחזקת יבם ולכר אם מתה אינה יורשה ולכך במדינות שכופין לחלוץ אינו יורשה לדעת זה (מהרי״ק שורש צ״א) ולענין מי נקרא יורשי הבעל צ״ע כי י״א שהיבם הוא יורש אע״ג דאביהם עדיין חי והוא קודם בירושת הבעל לכל יוצאי יריכו (מהרי״ו סי׳ מ״א והר״ן פ׳ האשה ומהר״מ פדואה סי׳ י״ז) וי״א דהאב יורש דמיד שמתה היבמה פקעה זיקת יבמים ונפלה הירושה לפני הקודם בירושת הבעל (מהרי״ק שורש צ״א) ואע״פ שהסברא נותנת כסברא האחרונה וכן משמע קצת לשון יורשי הבעל אבל סוגית הגמרא והירושלמי פרק האשה שנפלו משמע שהיבם יורש השומרת יבם וא״כ אין לאב חלק בירושתה וכסבר׳ הראשונה ואם היבמים רבים עיין לקמן סי׳ קס״ה:
<h3>ח</h3>
ראובן שמת ולו שתי נשים ונשארו זקוקות ליבם ומתה אחת מהן אין ליבם שום טענה בנכסים לפי שהשניה בפניו: הגה ספק שומרת יבם שמתה אין יורשי הבעל יורשין אותה דהם ספק ויורשיה ודאי (ב״י בשם הרשב״ץ) ואין ספק מוציא מידי ודאי (כדלקמן סי׳ קס״ג) :
<h2>סימן קסא</h2>
<h3>הק'</h3>
מי שהיו לו אחים רבים או נשים רבות שמתו ונפלו נשותיהם לפניו ובו ט״ס:
<h3>א</h3>
מי שהיה לו נשים רבות ומת ולו אח ביאתה או חליצתה של אחת מהם פוטרת כלם ואין היבם יכול לייבם אלא אחת מהם:
<h3>ב</h3>
היו בהם פסולות לכהונה אם בא לחלוץ אינו חולץ אלא לפסולה ולא לכשרה:
<h3>ג</h3>
היו לו אחים רבים ונפלו נשותיו לפניהם אחד מייבם או חולץ לאחת מהיבמות והותרו שאר הצרות:
<h3>ד</h3>
מצוה על הגדול לייבם (או לחלוץ) לא רצה (או שאי אפשר לו לחלוץ או לייבם כגון שהיה נשוי אחותה) (ריב״ש סי׳ קנ״ט) חוזרין על כל האחים זה אחר זה דרר גדילתן לא רצה חוזרים אצל הגדול ואומרים לו עליך המצוה או חלוץ או ייבם לא רצה לא לחלוץ ולא לייבם כופין אותו לחלוץ ואין כופין אותו לייבם: הגה ואפילו אם נשבע הגדול שלא לייבם ולא לחלוץ כופין אותו ולא לקטן ומ״מ מתירין השבועה לגדול אעפ״י שאינה חלה משום מראית העין (שם בריב״ש) :
<h3>ה</h3>
אמר הגדול המתינו עד שיגדיל אחי הקטן או שהיה אחיו חרש ואמר המתינו עד שיבריא או שהיה אחיו גדול ממנו במדינת הים ואמר המתינו עד שיבא אין שומעין לו:
<h3>ו</h3>
לא רצה הגדול לייבם אלא לחלוץ והקטן ממנו רוצה לייבם ביאת קטן עדיפא אבל אם אין שניהם רוצים לייבם אלא לחלוץ חליצת הגדול עדיפא: הגה וע״ל סי׳ קס״ה דבזמן הזה מצות חליצה קודמת ואפילו למ״ד יבום קודם אם היא אינה חפיצה ביבום רק בחליצה חליצת הגדול קודם נתה״ד סי׳ ר״ל) :
<h3>ז</h3>
אע״פ שמצוה בגדול לייבם אי קדם הקטן ויבם זכה: הגה וה״ה אם חלץ לה הקטן מהני בדיעבד (עיין שם) אבל לכתחילה צריכה להדר אחר הגדול ולתת לו חלקו בממון כמו שיתבאר לקמן סי׳ קכ״ה:
<h3>ח</h3>
היו לו ארבעה אחים ומתו ונפלו נשותיהם לפניו אם הוא עשיר ויכול לזונן אם ירצה לייבם את כולם מייבם ואם לאו חולץ למי שירצה מהם ומייבם למי שירצה מהם אחת מכל בית:
<h3>ט</h3>
יבמה שנשארה זקוקה לב׳ אחים והגדול הוא מאנוסי הזמן והשני יהודי היהודי קודם לחלוץ ואם קדם האחר וחלץ הותרה לשוק (וע״ל סי׳ קנ״ז ס״ד ) :
<h2>סימן קסב</h2>
<h3>הק'</h3>
דיני צרת היבמה וקרובותיה ובו ה״ס:
<h3>א</h3>
הכונס את יבמתו נאסרו צרותיה עליו ועל שאר האחים בעשה:
<h3>ב</h3>
החולץ ליבמתו נאסרה החליצה וצרותיה עליו ועל שאר האחים בעשה:
<h3>ג</h3>
החולץ ליבמתו אסור מדרבנן בקרובותיה אפילו בשניות וכן היא אסורה בקרוביו אבל האחים מותרים בכל קרובותיה (ואפילו לא חלץ לה אלא מספק אפ״ה אסור בכל קרובותיה) (מרדכי ריש החולץ) :
<h3>ד</h3>
מותר אדם לישא אחות צרת חלוצתו ושאר קרובותיה:
<h3>ה</h3>
אסור לישא צרת קרובת חלוצתו :
<h2>סימן קסג</h2>
<h3>הק'</h3>
המייבם זוכה בנכסי המת וטענת בני היבם ובו ח סעיפים:
<h3>א</h3>
המייבם את יבמתו זוכה בנכסי המת ועומד במקומו ליטול חלקו בנכסי אביהם (ואפילו גירשה אח״כ מיד (נ״י פרק החולץ) ובלבד שהיתה ראוי לו ליבם) ודוקא במוחזק כגון שמת אביהם ואחר כך מת אחיו קודם שחלקו אבל לא בראוי כגון אם מת אחיו ואח״כ אביהם ואפילו במוחזק אינו נוטל אלא בגוף הנכסים אבל אם השביחו הנכסים אינו נוטל חלק אחיו באותו שבח אפילו אם שבחו אחר יבום קודם חלוקה: הגה י״א דכל שמקרי ראוי גבי בכור מקרי גם כן ראוי אצל יבם (ריב״ש סי׳ ת״ט) וי״א דיבם נוטל במלוה ובשאר ראוי רק שאינו נוטל בראוי של אביו אם מת אחר אחיו (מהרי״ו סי׳ מ״א) והסברא ראשונה נראה עיקר:
<h3>ב</h3>
החולץ ליבמתו הרי הוא כאחד משאר האחים לנחלה ואם האב קיים הוא יורש הכל ואם מת יחלוקו האחים ביניהם: הגה ואפילו רצה ליבם אלא שהיא לא רצתה וחלץ לה אין לו בנכסים רק כשאר יורש (ת״ה סי׳ ר״ך ואפילו קודם שחלץ אם תפס האב ואמר קים לי כמ״ד מצות חליצה קודם ועל כרחן של אחים יצטרפו לחלוץ אין מוציאין הנכסים מידו מהרי״ק שורש ע״ג וצ״ע) וכל זה מדינא אבל כבר יש תקנה שהחולץ יש לו חצי הנכסים (וע״ל סי׳ קס״ה) :
<h3>ג</h3>
ייבם היבם בתוך שלשה חדשים וילדה לסוף תשעה חדשים ספק אם הוא בן תשעה חדשים לראשון או בן שבעה לשני ותובע הספק נכסי המת שאומר שהוא בנו והיבם אומר אני יורשו כי אתה בני חלקו היבם והספק ביניהם אפילו אם אחד מהם מוחזק אין חוששין לחזקתו ואם מת הספק קודם חלוקה יחלוקו הזקן והיבם ויש מי שאומר שאם אין אבי המת קיים יטול היבם הכל:
<h3>ד</h3>
ספק ובני יבם שבאו לחלוק בנכסי המת הוא אומר אני בן המת ואטול הכל אומרים אחינו אתה ואין לך חלק אלא כאחד ממנו החלק שהם מודים לו יטול והשאר יחלוקו ויטול הוא חצי והם חצי ויש מי שאומר שכל הנכסים חולקים בשוה הוא מחצה והם מחצה:
<h3>ה</h3>
ספק ובני יבם שבאו לחלוק בנכסי יבם לאחר שחלק היבם בנכסי המת ואומר הספק אם אחיכם אני תנו ליחלק ומה שלקחתי מנכסי המת עם אביכם אחזור ונחלוק הכל ואם איני אחיכם תחזרו לי נכסי אבי שלקח אביכם אין חוששין לדבריו:
<h3>ו</h3>
ספק והיבם שבאו לחלוק בנכסי הזקן ואומר הספק אני בן המת ויש לי ליטול החצי אין שומעין לו:
<h3>ז</h3>
ספק ובני יבם שבאו לחלוק בנכסי הזקן ואומר הספק אני בן המת ויש לי ליטול החצי והם אומרים אתה אחינו ואין לך אלא השליש החצי שהוא מודה להם יטלו והשליש שהם מודים לו יטול והשתות הנשאר יחלוקו יטול הוא חציו והם חציו:
<h3>ח</h3>
זקן ויבם בנכסי ספק או ספק וזקן בנכסי יבם חולקים :
<h2>סימן קסד</h2>
<h3>הק'</h3>
שהיבמה לא תתייבם ולא תחלוץ תוך ג חדשים ודין אם נתיבמה ונמצאת מעוברת ובו ז״ס:
<h3>א</h3>
היבמה לא תחלוץ ולא תתייבם עד שיהיו תשעים יום ממיתת הבעל חוץ מיום המיתה ויום היבום או חליצה ואם יבם או חלץ תוך זמן זה ולא נמצאת מעוברת הרי זו נפטרה ואינה צריכה כלום אבל לא תנשא לאחר אע״פ שחלצה עד שישלימו תשעים יום למיתת הבעל ואם מת היבם תוך התשעים יום או אחריהם י״א שצריכה להמתין תשעים יום אחר מיתתו ואם היו שני יבמים ומת אחד מהם מותרת להתייבם לשני תוך תשעים יום למיתתו של זה: הגה וי״א דכל שחלצה תוך ג׳ חדשים בין נמצאת מעוברת והפילה או לא נמצאת מעוברת הו״ל חליצה פסולה וצריכה חליצה אחרת מכל האחים (הגהות מרדכי סוף גיטין) ועיין לקמן סימן ק״ע סעיף ה׳:
<h3>ב</h3>
החולץ ליבמתו ונמצאת מעוברת וילדה אם הולד של קיימא אין החליצה כלום הוא מותר בקרובותיה ולא פסלה מהכהונה ואם הפילה או ילדה ולא חיה שלשים יום צריכה חליצה אחרת שחליצת מעוברת לא שמה חליצה וחולץ לה הוא או אחד משאר אחין (י״א דלא יחלוץ לה הוא אלא אחד משאר האחין) (טור בשם הרא״ש) :
<h3>ג</h3>
ביאת מעוברת נמי לא שמה ביאה לפיכך הכונס או חולץ ליבמתו תוך שלשה חדשים ולה צרה לא תנשא עד שתלד או שמא תפיל ולא היתה הביאה או החליצה כלום והולד אינו פוטר עד שיצא לאויר העולם:
<h3>ד</h3>
היבמה לא תתייבם בעת נידתה אבל חולצת היא ואם עבר ויבם ובא עליה בעת נדתה קנאה:
<h3>ה</h3>
הכונס את יבמתו ונמצאת מעוברת מפרישים אותן וממתינין לה אם הפילה יחזור ויקיים: הגה וי״א דוקא שכנסה קודם שהוכר העובר אבל אם כנסה משהוכר העובר צריך להוציאה אע״פ שהפילה (ר״י פ׳ החולץ) וכשמקיימה צריך לחזור ולבעול דביאת מעוברת לא שמה ביאה (נ״י בשם רבי׳ ירוחם) ואם רצה להוציאה צריכה גט וחליצה:
<h3>ו</h3>
ולד שלא נגמרו סימניו ולא כלו חדשיו קרוי נפל ואם ילדה ולד שנגמרו סימניו ואין ידוע אם כלו חדשיו אפילו מת ביום שנולד ה״ז מוציאה בגט וחולץ לה ואח״כ תהיה מותרת לאחרים ואם נתקיים הולד שלשים יום אחר שנולד (או שכלו לו חדשיו) (המ״מ) ה״ז ולד של קיימא ואינה צריכה ממנו גט מפני שהיא ערוה עליו:
<h3>ו</h3>
ילדה ולד של קיימא לאחר ששה חדשים משנתייבמה ה״ז הולד ספק אם בן תשעה לראשון אם בן שבעה לאחרון לפיכך יוצאה בגט והולד כשר ואם בא עליה אחר שילדה ונתעברה וילדה אותו ולד ספק ממזר:
<h3>ז</h3>
כל יבמה שהיא ספק מדבריהם אם יש עליה זיקת יבם אם לאו כגון יבמה שילדה ולד שלא נודע שכלו לו חדשיו ומת בתוך ל׳ יום או ביום ל׳ שדינה שתחלוץ מספק מדבריהם כמו שנתבאר אם הלכה ונתקדשה לאחר או נשאת קודם חליצה חולץ לה יבמה ותשב עם בעלה ואם נתקדשה לכהן שהוא אסור בחליצה אינו חולץ לה שאין אוסרין ע״ז אשתו משום ספק דבריהם (וה״ה אם אינו היבם כאן שלא תצא מבעלה ישראל ומותרת לו בלא חליצה הואיל וכבר נשאה) (ר״י מינץ בתשובה) גירשה הכהן או מת ה״ז חולצת לכתחילה ואחר כך תהיה מותרת לאחרים:
<h2>סימן קסה</h2>
<h3>הק'</h3>
איזה מהם קודם או חליצה או יבום ובו ה״ס:
<h3>א</h3>
מצות יבום קודמת למצות חליצה ואם אינה רוצה להתייבם לשום אחד מהאחים (או בגדול כשרוצה לייבם) בלא טענה מספקת דינה כמורדת וי״א שמצות חליצה קודמת: הגה ואין לה דין מורדת אם אינה רוצה להתייבם ומ״מ אין כופין אותו לחלוץ אלא מכין אותו אם יכולין להטעותו כגון שאומרים לו חלוץ ע״מ שתתן לך מנה (טור בשם ר״ת והרא״ש) ודוקא אם אינו מאותן שכופין להוציא גבי בעל כמו שנתבאר לעיל סי׳ קנ״ד ואם שניהם רוצים ביבום אין מניחים אותם לייבם אא״כ ניכר וידוע שמכוונים לשם מצוה (טור בשם ר״ת) וי״א דאם יש לו אשה אחרת שכופין אותו ומנדין אותו עד שיחלוץ (טור בשם סמ״ג) וי״א אפילו בלא אשה אחרת אם אינם מכוונים לשם מצוה והיא אינה רוצה להתייבם ואין יכולים להטעותו כופין אותו לחלוץ והמנהג כסברא הראשונה שאין כופין לחליצה כלל אפילו יודעין בו שנתן עיניו בממון (מהר״ם פדוואה סי׳ י״ח) אלא מפשרים ביניהם כמו תקנות הקהילות כמו שיתבאר למטה וכל זה כשהוא אומר שרוצה להתייבם ואפשר להתייבם שאין חשש איסור ביבומו אבל אם אומר שאינו רוצה לא לייבם ולא לחלוץ כופין אותו (ב״י בשם ר״ת) ודוקא בבאה מחמת טענה כדרך שנתבאר לעיל סי׳ קנ״ד (ת״ה סי׳ ר״ך) מיהו אם אפשר להטעותו ולומר לו שיקח ממון הרבה על החליצה מטעין ליה כדי שלא נצטרך לכוף (נ״י מ״כ) ויזהרו שלא ישלישו הממון ביד שליש כי אז לא יכולין לומר לו משטה היינו בך (מרדכי פ׳ החולץ) (ועיין לקמן סי׳ קס״ט סעיף נ׳) :
<h3>ב</h3>
יבמה שנדרה הנאה מיבמה בחיי בעלה או שנדרה הנאה מכל היהודים כופין אותו שיחלוץ לה ואם נדרה לאחר מיתת בעלה מבקשים ממנו שיחלוץ לה וכן אם נתכוונה בנדרה אפילו בחיי בעלה כדי שלא ייבם אותה מבקשים ממנו שיחלוץ לה: הגה היה יבמה כהן והלכה ונתקדשה לאחר כדי שלא יוכל ליבמה דינה כאלו נדרה הנאה אין כופין אותו לחלוץ הואיל ממנו ומ״מ והיא גרמה שאסורה לו (תשובת הרשב״א סי׳ תת״כ) וי״א שאם רקקה לפני האחים או כדומה לזה וגרמה שאסורה לייבם אין לה דין מורדת הואיל וא״א לה לייבם מעכשיו (רשב״א אלף רמ״ז) וכבר נתבאר בסמוך שכל חלוקים אלו למ״ד מצות ייבום קודם אבל למ״ד מצות חליצה קודמת אין לה דין מורדת כלל אם אינה רוצה ביבום:
<h3>ג</h3>
יבמה שתבעה היבם לחלוץ והיא אינה רוצה אלא לישאר עגונה אין שומעין לה אפילו היה היבם נשוי (ודינה כמורדת ונתבאר דינה סי׳ ע״ז) :
<h3>ד</h3>
כל יבמה שדינה שתחלוץ ולא תתייבם הרי זו נוטלת כתובתה (ושמין לה בגדים כמו לאלמנה) (ריב״ש סי׳ ש״ר) וכן אם היה יבמה מוכת שחין או שאר מומי אנשים שנתבארו בסימן קנ״ד חולץ לה ונוטלת כתובתה ואפילו היו המומין ההם בבעלה יכולה היא לומר לאחיך הייתי יכולה לקבל ולך איני יכולה לקבל: הגה וה״ה למ״דמצות חליצה קודמת אע״פ שאין כופין אותו לחלוץ צריך ליתן לה כתובתה מיד שהרי דינה כחלוצה (תשובת ר״ד כהן) וכל זה מדינא אבל הקהילות תקנו תקנה אם יתרצו היבם והיבמה בחליצה יחלוקו כל הנכסים שהניח ואפילו אינה מגיע החצי לכדי כתובה ומנכין לה מחלקה כל מה שבזבזה בחיי בעלה וצריכה לישבע אם לא שהתפשרו עצמם בלא שבועה ומה שנתן הוא במתנת שכ״מ אין מנכין לה מחלקה כלום (מרדכי פרק החולץ) ואותו החצי שמגיע לחלק יורשי הבעל נוטל החולץ ואין לאב ולא לשאר אחין חלק בו אפילו תפסו מוציאין מידן דעיקר התקנה היתה כדי שיתרצו בחליצה ולכן החולץ עיקר בזה (ת״ה סי׳ ר״ך) ואפילו אם רוצין שאר האחין לחלוק עם גדול האחין ואומרים שהם רוצים לחלוץ אין שומעין להם אם גדול האחין רוצה לחלוץ וכל זה שאין מגיעין חצי הנכסים לכדי כתובתה דודאי אינה נוטלת יותר מכדי כתובתה. ויש דעות אחרות בענין תקנות הקהילות על כן נוהגין להתפשר ביניהם ואפילו יש לה שטר חליצה מן האחין צריכה להתפשר עמהם בממון אם לא שפירשו בהדיא לחלוץ לה בחנם (מהר״ם פדוואה סי׳ י״ז וכ״ג) :
<h3>ה</h3>
נולדו בה מומין כשהיא שומרת יבם אם אינו רוצה ליבם חולץ לה ונותן לה כתובה :
<h2>סימן קסו</h2>
<h3>הק'</h3>
מצות יבום שתלך היבמה אחר היבם ושיקדשנה ואם כינס בביאה באיזו ביאה היא נקנית ובו ט״ס:
<h3>א</h3>
היבמה הולכת אחר היבם במקום שהוא שם וב״ד נותנים לו עצה ההוגנת לשניהם אם לייבם או לחלוץ: הגה ודוקא שהיבם במקום רירתו והוא במקום ב״ד אבל אם הלך למקום אחר אין כופין היבמה לילך אחריו (נ״י סוף פרק זה בורר) וכן אם הוא דר בין הכותים או בין הדיוטות שאין יודעין סדר חליצה אין לדיינין לילך אחריו אלא כופין אותו לילך למקום וועד ויפטור יבמתו (הגהות אלפסי פ׳ מצות חליצה) :
<h3>ב</h3>
מן התורה א״צ לקדשה אלא בא עליה וחכמים תקנו שלא יבא עליה ער שיקדשנה בפני עדים בכסף או בשטר והוא נקרא מאמר: הגה ואם קידשה בשטר נמי מקרי מאמר (מ״מ פ״ב) ואפילו נתן לה פרוטה ואמר לה הרי את מקודשת לי בזו ובקידושי אחי הרי זו מקורשת דהוי כמלוה ופרוטה (ריב״ש סי׳ קס״ב) וצריכה ג״כ חופה אחר קדושין כמו שאר אשה ויכול לעשות מאמר על ידי שליח כמו בשאר קידושין (שם סי׳ א׳) ואם בא עליה בלא מאמר קנה וא״צ לחזור ולקדש ומכין אותו מכת מרדות ודוקא שבא עליה בפני עדים
<h3>ג</h3>
אין עושין בה מאמר אלא מדעתה וקטנה שנתאלמנה מן האירוסין אין עושה בה מאמר אלא מדעת אביה:
<h3>ד</h3>
כותב לה כתובה ואין נכסי היבם משועבדים לה שכתובתה על נכסי בעלה הראשון ואם אין לראשון נכסים כתובתה על נכסי היבם:
<h3>ה</h3>
נולד לו בן ממנה א״צ לקרותו על שם אחיו המת:
<h3>ו</h3>
כתובת יבמים צריכה שרטוט מפני הפסוקים שכותבים בה (ועיין בטור סי׳ זה טופס הכתובה) :
<h3>ז</h3>
הבא על יבמתו בין בשוגג בין לשום זנות בין שאנסוהו כותים והדביקוהו ביבמתו בעל כרחו ע״י קושי בין שהיה הוא מזיד והיא שוגגת או אנוסה בין שהיתה היא מזידה והוא שוגג או אנוס בין שהיא ערה או ישנה קנה אפילו בהעראה :
<h3>ח</h3>
בד״א כשנתכוין לשם ביאה בעלמא ואפילו לא נתכוין אלא לביאת בהמה אבל אם לא נתכוון לשם ביאה כלל כגון שהוא ישן או שיכור שאינו מכיר כלום או שנתכוין להטיח בכותל והטיח ביבמתו או שנתקשה לאשתו ונפל מן הגג ונתקע ביבמתו לא קנה וכן אם אלא באבר מת לא קנה:
<h3>ט</h3>
בד״א הדביקוהו ביבמתו בלא קישוי שביאת שוגג קנה ביבמתו שנפלה לו מן הנישואין אבל אם נפלה לו מהאירוסין י״א שלא קנה ליורשה וליטמא לה ולהפר נדריה ויש מי שאומר דה״ה להעראה (י״א שהבא על יבמתו צריך לברך אשר קדשנו במצותיו וציונו על ביאת יבמה) (טור בשם העיטור) :
<h2>סימן קסז</h2>
<h3>הק'</h3>
דין יבם קטן וחליצתו וכן קטנה ובו ו״ס:
<h3>א</h3>
קטן פחות מבן ט׳ אין ביאתו כלום ומבן תשע שנים ויום א׳ ואילך ביאתו קונה ביבמתו כמאמר בגדול ובאשה דעלמא אינה קונה כלל לפיכך נשא אשה ומת פטורה מהחליצה ומהייבום:
<h3>ב</h3>
בן ט׳ שנים ויום א׳ שבא על יבמתו אינו יכול לפוטרה בגט עד שיגדיל ויבא עליה אח״כ ואם לא בא עליה אח״כ ובא להוציאה צריכה גט וחליצה ואם בא עליה כשהוא קטן ומת קודם שהגדיל או מת אחר שהגדיל אבל לא בא עליה משהגדיל חולצת ולא מתייבמת ואם משהגדיל נשא אחרת ולא בא על היבמה משהגדיל שתיהן חולצות ולא מתייבמות:
<h3>ג</h3>
קטן אינו חולץ עד שיהיה בן י״ג שנה ויום א׳ ויבדקוהו אז וימצאוהו שהביא שתי שערות אבל אם היו לו שתי שערות קודם שהגדיל אינו נחשב גדול על ידם אא״כ יביא ב׳ שערות אחרות אחר שהגדיל ומכל מקום אם מוצאים לו שתי שערות אחר שהגדיל לא חיישינן שמא אלו היו בו מקודם:
<h3>ד</h3>
קטנה מבת ג׳ שנים ויום אחד ומעלה ביאתה ביאה לכל דבר ואם בא עליה יבם קנאה אבל אינה חולצת עד שתהא בת י״ב שנה ויום אחד ובדקוה אח״כ ומצאוה שהביאה ב׳ שערות:
<h3>ה</h3>
יבם קטן שבא על יבמה קטנה יגדלו זה עם זה ואם בא לגרשה קודם שיגדיל אינו יכול דגט קטן אינו גט:
<h3>ו</h3>
יבמה שנתייבמה ואמרה בתוך ל׳ יום לא נבעלתי אע״פ שהוא אומר בעלתי וגירשה כופין אותו שיחלוץ לה הואיל וקדם וגירשה בגט ואם עדיין לא גירש כופין אותו שיבעול או יחלוץ ויוציא בגט (ואפילו מודה לדבריה שלא בעל צריכה גט וחליצה דכל כנוסה בחזקת בעולה) (המ״מ פ״ב) גירשה לאחר שלשים יום והיא אומרת לא נבעלתי מבקשין ממנו שיחלוץ לה ואם הוא מודה שלא בעיל כופין אותו לחלוץ היא אומרת נבעלתי והוא אומר לא בעלתי אינה צריכה חליצה שאין זה נאמן לאוסרה על כל אדם אחר שכנסה וי״א דתוך ל׳ יום הוא נאמן וצריכה חליצה עם הגט וצרתה לעולם מותרת אפילו הוא והיא אומרים שלא בעיל ואפילו בתוך ל׳ יום (וי״א דכל ל׳ יום הוא נאמן לומר שלא בעיל לאסור הצרה) (טור בשם הרא״ש) :
<h2>סימן קסח</h2>
<h3>הק'</h3>
משכנסה הרי היא כאשתו ועל מי חיוב כתובתה ובו ט״ס:
<h3>א</h3>
משייבם היבם את היבמה הרי היא כאשתו לכל דבר שיכול להוציאה בגט ויכול להחזירה:
<h3>ב</h3>
גירשה והחזירה קודם שפרע לה כתובתה דינה כאשה אחרת שגירשה והחזירה שאין לה אלא כתובה אחת:
<h3>ג</h3>
יבמה כתובתה על נכסי בעלה הראשון לפיכך אין היבם רשאי למכור כלום מכל נכסי אחיו ואם מכר או נתן מתנה או חלק עם אחיו בנכסי המת בין קודם יבום בין אחר יבום לא עשה כלום:
<h3>ד</h3>
הניח אחיו פירות מחוברים לקרקע ימכרו וילקח בהם קרקע והוא אוכל פירות:
<h3>ה</h3>
הניח פירות תלושין או מטלטלין ימכרו וילקח בהן קרקע והוא אוכל פירות וה״ה אם הניח מעות ואפילו אם היה הוא חייב לאחיו ק׳ מוציאין מידו וילקח בהם קרקע והוא אוכל פירות וי״א שבפירות תלושין ומטלטלין ומעות משתמש בהם כמו שירצה ואם כתוב בכתובה מטלטלי אגב מקרקעי לדברי הכל ילקח בהם קרקע והוא אוכל פירות: הגה ומ״מ כל זמן שלא כנסה אין נותנים הנכסים לידו אלא מוציאין כל המטלטלין והמעות מידו ליד ב״ד או לאפוטרופוס (אבל) הקרקעות הוא אוכל פירות (ב״י בשם הרשב״א) :
<h3>ו</h3>
הנכסים שביד היבמה מוציאין אותם מידה וילקח בהם קרקע והוא אוכל פירות:
<h3>ז</h3>
אפילו גירשה וכנסה אחר כך סתם אינו יכול למכור מנכסי אחיו אא״כ יתנה בשעה שמחזירה שכתובתה על כל נכסיו ובלא גירושין אם מתרצה לו על מנת שיכתוב לה אחריות כתובתה על כל נכסיו יכול למכור:
<h3>ח</h3>
יבמה שלא היה לה כתובה או שמחלה כתובתה זכה בנכסי אחיו ומוכר ונותן כחפצו וכשיכניסנה יכתוב לה כתובה מנה ויהיו כל נכסיו אחראין לכתובתה כשאר כל הנשים:
<h3>ט</h3>
יבמה שלא היה לה על בעלה כתובה מפני שהיא אסורה עליו והיא מותרת ליבם אם רצה כונס ואין לה כתובה כדרך שלא היה לה על בעלה ) ודוקא שלא כתב לה אבל אסור להשהותה בלא כתובה) (המ״מ פ״ב) ודינה עם יבמה בתוספות כמו שהיה לה על בעלה אבל אם לא כתב לה כתובה כדרך כל האלמנות: הגה וכן אם לא היו נכסים לבעלה הראשון יש לה כתובה מנה משני כדין אלמנה (טור) היו לה בנות מן היבם אם יש לה כתובה על נכסי יבם גם הבנות ניזונות מן האחין ואם אין לה כתובה על נכסיו גם הבנות אינן ניזונות מן האחין מ״מ האלמנה ניזונית כל ימי מגר אלמנותה (ר״ן פרק נערה:)