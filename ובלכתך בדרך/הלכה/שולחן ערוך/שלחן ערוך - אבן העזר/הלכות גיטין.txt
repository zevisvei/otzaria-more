<h1>הלכות גיטין</h1>

<h2>סימן קיט</h2>
<h3>הק'</h3>
מה דיבה ימצא באשה שתתגרש ושלא תדור הגרושה עמו בחצר ובו י״א סעיפים:
<h3>א</h3>
לא ישא אדם אשה ודעתו לגרשה ואם הודיעה בתחלה שהוא נושא אותה לימים מותר:
<h3>ב</h3>
לא תהיה יושבת תחתיו ומשמשתו ודעתו לגרשה:
<h3>ג</h3>
לא יגרש אדם אשתו ראשונה אא״כ מצא בה ערות דבר: הגה אבל בלא״ה אמרינן כל המגרש אשתו ראשונה מזבח מוריד עליו דמעות (טור) ודוקא בימיהם שהיו מגרשין בע״כ אבל אם מגרשה מדעתה מותר (אגודה פ׳ המגרש וכ״כ הר״ן) ואין ראוי לו למהר לשלח אשתו ראשונה אבל שניה אם שנאה ישלחנה:
<h3>ד</h3>
אשה רעה בדעותיה ושאינה צנועה כבנות ישראל הכשרות מצוה לגרשה:
<h3>ה</h3>
אשה שנתגרשה משום פריצות אין ראוי לאדם כשר שישאנה:
<h3>ו</h3>
יכול לגרשה בלא דעתה: הגה ואפילו אין לו לשלם לה הכתובה ונדונייתה אינה יכולה לעכב משום זה הגרושין אלא תתגרש ותתבע אותו מה שחייב לה (תשובת הרא״ש וריב״ש) וכל זה מדינא אבל ר״ג החרים שלא לגרש אשה שלא מדעתה אם לא שעברה על דת וכמו שנתבאר לעיל סי׳ קט״ו ואפילו אם רוצה ליתן לה הכתובה אין לגרשה בזמן הזה שלא מדעתה (סמ״ק סי׳ קפ״ד) עבר וגירשה בע״כ בזמן הזה ונשאת שוב אין האיש נקרא עבריין (כל בו) גירשה מדעתה ונמצא פסול בגט יכול אח״כ לגרשה בע״כ (ג״ז שם) נולדו בה מומין ע״ל ס״ס קי״ז אם יכול לגרשה בע״כ י״א דבמקום מצוה יכול לגרש אשתו בע״כ או מתירים לו לישא ב׳ נשים (מוהר״ם פאדווה סי׳ י״ג) (וכמו שנתבאר לעיל סי׳ א׳) לפיכך קטנה מתגרשת אע״פ שאין בה דעת גמורה אפילו אם קבל אביה קדושי׳ שהם דאורייתא או חרשת שנתקדשה כשהיתה פקחת ונתחרשה אבל אם נשתטית ואינה יודעת לשמור עצמה אינה מוציאה עד שתבריא שלא ינהגו בה מנהג הפקר לפיכך מניחה ונושא אחרת ומאכילה ומשקה משלה ואין מחייבים אותו בשאר כסות ועונה ואינו חייב לרפאותה (וי״א דחייב במזונותיה ורפואתה) (ב״י בשם הרשב״א והטור בשם הרמ״ה והראב״ד) (וכן פסק לעיל סי׳ ע׳ סעי״א וכן עיקר) ולא לפדותה ואם גירשה מגורשת והוא שתהיה יודעת לשמור גיטה וי״א דאפילו בדיעבד אינה מגורשת (וכן משמע במהרי״ו סי׳ צ״ב) אבל בעתים שוטה ובעתים חלומה וגירשה בעת חלימתה מפני שהיה נראה שתשאר כך לא מהדרינן עובדא (פסקי מהרא״י סי׳ רט״ו ועיין לקמן סי׳ רכ״א סעיף ג׳) ומוציאה מביתו ואינו חייב לחזור וליטפל בה:
<h3>ז</h3>
מי שגירש אשתו מן הנשואין לא תדור עמו בחצר שמא יבואו לידי זנות ואם היה כהן לא תדור עמו במבוי וכפר קטן נידון כמבוי: הגה ואם נשאת לאחר אפילו בישראל לא תדור עמו במבוי (טור) וכל זה במבוי סתום אבל במבוי מפולש שדרך רבים עובר ביניהם מותרים לדור (ב״י בשם הר״ן שכ״כ בשם התו׳) אם רה״ר מפסיק בין בתיהם (הגהות אשירי פ״ב דכתובות) אפילו אין בכל העיר שום יהודי רק הם לבדם שרים (תה״ד סי׳ רמ״ג) גירשה משום שאסורה עליו אפילו לא נשאת אסור לדור עמה כאלו נשאת לאחר (א״ז) :
<h3>ח</h3>
היה לה מלוה אצלו עושה שליח לתובעו: הגה ודוקא בכה״ג אבל מותר ליכנס לביתה אע״פ שנשאת הואיל ואינו דר שם ואינו נושא ונותן עמה (כך משמע בת״ה סי׳ רמ״ג) ויש מחמירין (ב״י) ומותר לאדם לזון גרושתו ומצוה הוא יותר מבשאר עני (הגהות מ׳ פכ״א מא״ב) ובלבד שלא יהא לו עסק עמה רק יזונה ע״י שליח (או״ז) :
<h3>ט</h3>
גרושה שבאה עם המגרש לדין מנדין אותם או מכין אותם מכת מרדות:
<h3>י</h3>
אם נתגרשה מן האירוסין מותרת לתובעו לדין ולדון עמו ואם היה לבו גס בה אף מן האירוסין אסור:
<h3>יא</h3>
מי נדחה מפני מי היא נדחית מפניו ואם היה החצר שלה הוא ידחה מפניה:
<h2>סימן קכ</h2>
<h3>הק'</h3>
שאין לכתוב הגט אם לא שמע מפי המגרש ובו יא סעיפים:
<h3>א</h3>
הגט צריך שיכתבנו הבעל או שלוחו ואף אם שלוחו כותבו צריך שיהי׳ משל הבעל לכך נהגו כשהבעל מצוי שנותן לו הסופר הקלף והדיו (וי״א דאף הקולמוס ושאר כלי הכתיבה) (הגהות אשירי פ״כ ובמרדכי מהל׳ גיטין) במתנה קודם כתיבה והבעל נותן שכרו ומפני תקנת עגונות תקנו חכמים שהאשה נותן שכר הסופר והקנוהו לבעל:
<h3>ב</h3>
גזל נייר וכתב בו גט ונתנו לה כשר אפילו קודם יאוש: הגה אבל גזל גט כגון שכתב לו הסופר גט וגזלו ממנו ולא פרע לו וגירש בו לא הוי מגורשת (ב״י) :
<h3>ג</h3>
כותבין גט לאיש אף על פי שאין אשתו עמו והוא שיהיו העדים שחתמו בו מכירין ויודעים שזה פלוני ואשתו פלונית (וי״א דגם הסופר צריך להכירן טור) (וכן נ״ל) והכרה זו אפילו ע״פ עד אחד ואפילו ע״פ אשה וקרוב: הגה וצריך להכיר שם האיש והאשה ושם אביהם וכל שהוחזקו ל׳ יום בעיר אין חוששין להם יותר ושם אביו נהגו לכתוב על פי עצמו (ב״י ממשמעות ל׳ הרמב״ם) ואם היו באותו מקום שנים ששמותיהם שוים ושמות נשותיהן שוים אין מגרש אחד מהם אלא במעמד חברו שמא יכתוב גט ויוליכנו לאשת חבירו ויגרשנה עליו ובשעת הסכנה כותבין ונותנין אע״פ שאין מכירים:
<h3>ד</h3>
לא יכתבנו הסופר ולא יחתמו בו העדים עד שיאמר להם הבעל לכתוב ולחתום ולכתחלה יאמר לסופר לפני העדים בסדר הגט (מהר״א מרגליות) וכשיאמר להם הבעל יכתבוהו הם בעצמם ולא יאמרו לאחרים לכתוב ולחתום אפילו אמר לבית דין תנו גט לאשתי לא יאמרו לסופר לכתוב ולעדים לחתום ואפילו אמר להם אמרו לסופר ויכתוב ולעדים ויחתמו לא יכתוב הסופר ולא יחתמו העדים עד שישמעו מפיו: הגה עבר וגירשה ע״י אומר אמרו לסופר ויכתוב כו׳ הוי ספק מגורשת (טור בשם הרמ״ה וב״י בשם הר״ן וב״ה וסמ״ג והמרדכי וכל בו) :
<h3>ה</h3>
אפילו כתב בכתב ידו לסופר שיכתוב ולעדים שיחתמו לא יכתבו ולא יחתמו עד שישמעו מפיו בין שהוא פקח ובין שנשתתק בין שמדבר ואינו שומע בין שאינו שומע ולא מדבר ויש מכשירין במי שנשתתק לכתוב ולחתום על פי כתב ידו שיכתוב לסופר כתוב ולעדים חתומו והוא שתהא דעתו מיושבת עליו:
<h3>ו</h3>
מי שנשתתק ושאלוהו אם רוצה שיכתבו גט לאשתו והרכין בראשו יתבאר בסי׳ שאחר זה:
<h3>ז</h3>
אמר לעשרה כתבו גט לאשתי אחד כותב בשביל כולם ואם אמר כלכם כתובו אחד כותב במעמד כולם:
<h3>ח</h3>
אמר לעשרה כתבו וחתמו ותנו גט לאשתי א׳ כותב ושנים חותמים ואחד נותן:
<h3>ט</h3>
אמר כלכם חתומו או שמנאם בין שמנה כולם בין שמנה כאומר כולכם חתמו וכולם צריכים מקצתם ואמר להם חתמו הרי זה לחתום בו ושנים שחותמים בו תחלה הם משום עדים וצריך שלא יהא שום אחד מהם פסול והאחרים משום תנאי לפיכך אם היו השאר פסולים או שחתמו זה היום וזה למחר או אחר כמה ימים כשר והוא שיחתמו כל אחד בפני כולם ואפילו חתמו השאר אחר נתינת הגט ואפילו אחר שנשאת (הר״ן פ״ק דגיטין) כשר ואם מת אחד מהם קודם החתימה הרי הגט בטל (ועיין לקמן בסמוך) :
<h3>י</h3>
ואם אמר כולכם חתמו משום עדים צריך שיהיו כולן כשרים ושיחתמו כולם בו ביום וי״א שאפילו אמר סתם כלכם חתמו דינו כמפרש ואומר כלכם חתמו משום עדים (ונ״ל דיש להחמיר כסברא זו) :
<h3>יא</h3>
תיקנו חכמים שהאומר לרבים לכתוב גט או לחתום או להוליך גט לאשתו אם לכתיבה יאמר להם כל אחד מכם יכתוב גט לאשתו וכן להולכה כל אחד מכם יוליך ואם לחתימה יאמר להם כל שנים מכם יחתמו בגט זה :
<h2>סימן קכא</h2>
<h3>הק'</h3>
צריך להיות בדעתו מכתיבה עד נתינה ובו ח״ס:
<h3>א</h3>
צריך שיהיה ברעתו בשעה שמצוה לכתבו לפיכך אם אחזו רוח רעה בשעה שמצוה לכתבו אין כותבין אותו אפילו לכשיבריא וכן השיכור שהגיע לשכרותו של לוט ואמר כתבו אין כותבין ואם לא הגיע הרי זה ספק:
<h3>ב</h3>
היה בריא בשעה שצוה לכתבו ואח״כ אחזו החולי אין כותבים אותו בעודו בחליו ואם כתבוהו ונתנוהו קודם שיבריא אם הוא חולי דסמי׳ בידן ה״ז פסול ואם לאו אינו גט: הגה אבל לאחר שנתרפא כותבין ונותנין אפילו מיחה בחליו שלא ליתנו (טור) :
<h3>ג</h3>
מי שהוא עתים חלים (פי׳ בריא מן ותחלימני ותחייני) עתים שוטה כשהוא חלים הרי הוא כפקח לכל דבריו ואם גירש באותה שעה גטו גט ואפילו חלים בעלמא שאינו שפוי לגמרי (ועי״ל סי׳ קי״ט סעיף ו׳) :
<h3>ד</h3>
שכיב מרע שמצוה לכתוב גט צריך לדקדק בו שיהא שפוי בשעת כתיבה ובשעת נתינה: הגה וא״צ בדיקה כמו נשתתק אלא בודקין אותו קצת לראות אם דעתו מיושבת עליו (ב״י) :
<h3>ה</h3>
מי שנשתתק ושאלוהו אם רוצה שיכתבו גט לאשתו והרכין בראשו לומר הן בודקין אותו בדברים אחרים בסירוגין חד הן ותרין לאו חד לאו ותרין הן אם הרכין בראשו על לאו לאו ועל הן הן הרי אלו יכתבו ויתנו: הגה וי״א דבודקין אותו ע״י פירות שאינם נמצאים אלא בקיץ ושואלין אותו בימות החורף (טור) אם רוצה שילקטו לו מן האילן או להיפך (כך פי׳ התוס׳) :
<h3>ו</h3>
ודוקא כשנשתתק או אילם השומע ואינו מדבר סומכין על רמיזתו להוציא אבל חרש שאינו שומע ואינו מדבר אינו מוציא את אשתו ברמיזה אם נשאה כשהיה פקח או שנפלה לו יבמה מאחיו פקח אבל אם נשא אשה כשהוא חרש אפילו היא פקחת מוציא ברמיזה (ועיין בח״ה סי׳ רל״ה סעיף י״ט) :
<h3>ז</h3>
גוסס (פי׳ תרגום על צד תאמנה על גססיהן כלו׳ על חזה שלהן וענין גוסס הוא שהקרוב למיתה מעלה ליחה בגרונו מפני צרות החזה) הרי הוא כחי ויכול לגרש: הגה וי״א דוקא גוסס שמדבר אבל אינו מדבר לא (סמ״ג וסמ״ק והמרדכי) ויש להחמיר:
<h3>ח</h3>
שחטו בו שנים או רוב שנים וכן אם היה מגוייד או צלוב והחיה אוכלת בו ורמז ואמר כתבו גט לאשתי כותבין ונותנין כל עוד שנשמתו בו וה״ה לנפל מן הגג (מיהו) (צריך בדיקה ג״פ כשנשתתק) (כ״כ הר״ן) :
<h2>סימן קכב</h2>
<h3>הק'</h3>
אמר לכתוב הגט וטעה או נאבד ובו ב״ס:
<h3>א</h3>
אמר לסופר ולעדים לכתוב ולחתום וליתן גט לאשתו וכתבו וחתמו ונתנו לה ונמצא פסול או שכתבוהו ונאבד יכולים לכתוב גט אחר ואם לא נאבד והם מסופקים אם הוא כשר מכמה חומרות שנהגו להחמיר הרי עשו שליחותם וצריך לחזור הבעל לומר להם לכתוב ולחתום: הגה ואם העדים רוצים לכתוב אחר וליתן לה שניהם הרשות בידם ואין צריכים לשאול לבעל (תשובת הרשב״א הובאה בב״י) לכן אם הבעל הולך מהעיר ואמר שהוא נותן להם רשות לכתוב ולחתום גט מאחד עד ק׳ עד שיהא א׳ כשר בין בכתיבה בין בחתימה לדעת הרב שבעיר בלי שום פקפוק: הגה ולכל מי שמראה אותו (סדר גיטין) אבל אם הבעל בעיר אין לסמוך על זה ויש לבעל לחזור ולצוות כל פעם לעדים ולסופר (ב״י בשם ר״ת) וכן נוהגין שחוזר ומצוה כמו בראשונה גם מקנה להם הקלף והדיו אם לא נשאר לסופר ממה שהקנה לו בראשונה (כן נמצא בסדר גיטין) וי״א הא דאמרינן עשו עדים וסופר שליחותן צריך לחזור ולצוות היינו דוקא אם כבר נחתם ונפסל אבל אם עדיין לא נחתם יכולין לכתוב אחר ואין הבעל צריך לצוות (ב״י בשם הרשב״ץ) אבל נהגו להחמיר בכל ענין:
<h3>ב</h3>
אמר להם כתבו וחתמו ותנו לשליח ויוליך לה וכתבו ונתנו לשליח ונמצא הגט פסול או בטל אין כותבין גט אחר עד שימלכו בבעל ואם לא נמלכו בו וכתבו גט אחר כשר ונתנוהו לשליח ונתנו לה הרי זו ספק מגורשת: הגה וי״א דכל שנמצא הגט בטל או פסול כותבין גט אחר אלא שאם נאבד מיד השליח דינו כמו שנתבאר (טור) וכל זה שאמר להם לכתוב וליתן אבל נתן לשליח גט להוליכו ונמצא פסול פשיטא שאינן יכולין לכתוב אחר בלא רשות שלו (בית יוסף בשם תשובת הרשב״א וכן משמע מתשובת הרמב״ן סי׳ קמ״ה) :
<h2>סימן קכג</h2>
<h3>הק'</h3>
מי ראוי לכתוב הגט ונכתב וניתן בשבת ובו ה׳ סעיפים:
<h3>א</h3>
הכל כשרים לכתוב הגט חוץ מחמשה כותי ועבד וחש״ו אפילו האשה בעצמה אם אמר לה הבעל לכתבו יכולה לכתבו ותקנה אותו לבעלה וחוזר ונותנו לה: הגה והבעל לכתחלה לא יכתוב הגט בעצמו גם לא יצוה לסופר כיצד יכתוב אלא אומר לו סתם לכתוב נמצא בקונטרסים וי״א דיש להחמיר שגם קרוב לא יכתוב לכתחלה היכא דאפשר באחר (מהרי״ק שורש ק״ו) ולכתחלה יכתוב הסופר בידו הימנית ואם הוא אטר יד יכתוב בשמאלו (מ״כ בתקון ישן) :
<h3>ב</h3>
ישראל שהמיר או שהוא מחלל שבת בפרהסיא הרי הוא ככותי לכל דבר:
<h3>ג</h3>
כתב הגט אחד מאלו החמשה אינו גט אע״פ שחתמו בו עדים כשרים ונמסר לה בכשרים בד״א בשכתב התורף אבל אם לא כתב אלא הטופס והניח מקום התורף שהוא מקום האיש והאשה והזמן והרי את מותרת לכל אדם וכתבו הפקח הגדול הישראלי לשמו ה״ז גט כשר (וי״א דאפילו בכה״ג פסול מדרבנן) (טור בשם ר״י) :
<h3>ד</h3>
מותר להניח חרש שוטה וקטן לכתוב טופס הגט לכתחילה והוא שיהיה גדול הפקח עומד על גבן אבל הכותי והעבד אין כותבין טופס לכתחלה ואפילו ישראל עומד על גבן:
<h3>ה</h3>
הכותב גט בשבת או בי״כ בשוגג ונתנו לה ה״ז מגורשת כתבו וחתמו בזדון בו ביום או ביו״ט ונתנו לה אינה מגורשת שהרי העדים פסולים מן התורה כתבו בי״ט בזדון ונמסר לה בפני עדים כשרים ה״ז גט פסול: הגה אבל כתבו בזדון בי״כ ושבת ה״ז בטל מדאורייתא כן דקדק הב״י ואין לגרש בלילה ואם גירש בלילה י״א דהוי גט פסול (ר״י מינץ) ולכן לאחר שהתפללו הקהל ערבית אע״פ שעדיין היום גדול אין לגרש (בת״ה סי׳ רמ״ח) (ועי״ל ס״ס קנ״ד סעיף פ״ח ופ״ט) :
<h2>סימן קכד</h2>
<h3>הק'</h3>
על מה נכתב הגט ובו ה סעיפים:
<h3>א</h3>
גט שכתבו על איסורי הנאה כשר מיהו בדבר שצריך ביעור מן העולם וצריך שריפה אם כתב עליו הגט בטל (הר״ן פ״ב דגיטין) :
<h3>ב</h3>
כותבין הגט על דבר שיכול להזדייף והוא שיתננו לה בעידי מסירה כיצד כותב על הנייר המחוק ועל הדפתרא ועל החרס ועל העלין ועל יד העבד ועל קרן הפרה ומוסר לה העבד והפרה או שאר דברים בפני עדים אבל לא יחתור יד העבד וקרן הפרה ויתן לה ואם כתב (וחתך) ונתן לה אינו גט משום דבעינן שלא תהא קציצה בין כתיבה לנתינה: הגה וכותבין על כל דבר תלוש (טור) וי״א דוקא בדבר שהוא של קיימא אבל אם כתב בעלה של בצלים או ירקות וכדומה לזה פסול (הר״ן פ״ב) ולכתחלה יש לכותבו על קלף מתוקן לס״ת תפילין ומזוזות אבל לא בעינן מעובד לשמו אבל אין עיכוב בדבר זה (מ״כ בסדר גיטין) ואפילו אם נכתב על נייר שקורין פפי״ר בכל כתב כשר (ג״ז שם וע״ל ר״ס קכ״ו) :
<h3>ג</h3>
טוב לחתוך הנייר למדת הגט שלא יצטרך לחתוך ממנו אחר כתיבה ואם טעה הסופר לאחר שכתב קצתו ורוצה להתחיל באותו נייר עצמו יחתוך תחילה המועט שכתב: הגה אם כתבו על נייר גדול וחתכו לאחר הכתיבה קודם הנתינה פסול אבל אם חתך ממנו מעט כדי לייפותו לא מיקרי קציצה (טור בשם הרא״ש) וכל שלא חתך ממנו הרבה יותר מכתיבת הגט הוי כלייפותו נכן משמע בסה״ת) אבל לכתחלה חותכין ממנו הכל קודם הכתיבה אפילו הנקבים שעושין כדי לשרטט על ידן ושאר הדברים יחתור הכל קודם השרטוט דהשרטוט צורך כתיבה הוא (סדר גיטין) כתבו על ספר אע״פ שיש בו ענינים אחרים ונתן לה הכל כשר (טור בשם העיטור) :
<h3>ד</h3>
אין כותבין גט במחובר אפילו יתן לה המחובר כמו שהוא דבעינן ונתן בידה ואפילו חתמו העדים אחר שתלשו ואח״כ נתנו לה אינו גט ואם כתבו על העלה הזרוע בעציץ פי׳ כעין חצי קדרה של חרס שזורעין בה נקוב אע״פ שנתן לה העציץ כולו פסול שמא יקטום אבל כותב הוא על חרסו של עציץ ונותן לה והוא שיהיה עידי מסירה לפנינו שחרס דבר המזדייף הוא: הגה וה״ה בעציץ שאינו נקוב וי״א דבשאינו נקוב לא גזרינן שמא יקטום (תמצא מבואר ב׳ הסברות ב״י) :
<h3>ה</h3>
אין כותבין במחובר אפילו טופס כתב הטופס במחובר ותלשו ואח״כ כתב התורף וחתמו ונתנו לה כשר:
<h3>ו</h3>
היה הגט חקוק על ידו של עבד בכתובת קעקע והיה יוצא מתחת ידה והיו העדים חקוקים על ידו ה״ז מגורשת אע״פ שאין שם עידי מסירה שהרי אינו יכול להזדייף ואם היו מוחזקים בעבד שהוא שלו וגט חקוק על ידו והוא יוצא מתחת ידה והיא אומרת בעדים נמסר לי ה״ז ספק מגורשת שמא מעצמו נכנס לה שהגודרות (פי׳ כל דבר שמהלך בדרכים ובשוקים שיתכן לומר מעצמו נכנס) אין להם חזקה: הגה ודוקא במקום שאין להם חזקה אבל במקום שיש להם חזקה מגורשת (ב״י ועיין בח״ה בדיני חזקות) :
<h3>ז</h3>
היה הגט חקוק על הטבלא והעדים עליו והוא יוצא מתחת ידה ואומרת שנתנתו לו וחזר ונתנו לה אע״פ שהם מוחזקים בטבלא שהיא שלה הרי זו מגורשת שהאשה עצמה כותבת את גיטה:
<h3>ח</h3>
חקק הגט על טס של זהב ונתנו לה ואמר לה הרי זה גיטך וכתובתיך ה״ז מגורשת ונתקבלה כתובתה בכדי שווי הטס: הגה אבל נתן לה סתם הרי הכל שלה מכח נתינת הגט וצריך ליתן לה כתובתה משלם וכן משמע בגמ׳ וכ״כ הר״ן:
<h3>ט</h3>
לא יתננו לה עד שתתייבש הכתיבה והחתימה יפה פן יהא קרוי כתב שיכול להזדייף:
<h2>סימן קכה</h2>
<h3>הק'</h3>
במה נכתב הגט ותיקון הכתיבה והקלף ובו כ״ג סעיפים:
<h3>א</h3>
אין כותבין את הגט אלא בדבר שרישומו עומד כגון דיו וסיקרא וקומס וקנקנתום (פי׳ מיני צבעים) וכיוצא בהם אבל אם כתבו בדבר שאינו עומד כגון משקין ומי פירות וכיוצא בהם אינו גט:
<h3>ב</h3>
כתבו בדיעבד באבר בשחור בשיחור כשר פי׳ אבר עופרת ושחור הוא כלי של ברזל שרושמין בו ושיחור הוא הפחם. ערוך: הגה י״א הא דבאבר כשר היינו חתוכי אבר מעורבים במים הטור והרא״ש אבל אם כתב באבר עצמו פסול ויש לחוש לזה ולכתחלה נוהגין לכתבו בדיו טובה כמו שכותבין ספרים (סדר גיטין) ואין לשנות ויש מחמירין עוד לומר דהסופר יקרא כל אות תחלה קודם שיכתוב כמו בספרים (ג״ז שם) :
<h3>ג</h3>
כותבין אותו במי עפצים והוא שלא יהיה הקלף מעופץ מפני שאין מי עפצים ניכר בו ואם כתב אינו גט וכן כל כיוצא בו:
<h3>ד</h3>
חקק גט על הלוח או על האבן או על טס של מתכת אם חפר יריכי האותיות כשר וכן אם חקק יריכי האותיות מאחורי הטס עד שבלטו בפני הטס אבל אם חפר תוך האות עד שיראו היריכות גבוהות מכאן ומכאן או שהכה על פני הטס בחותם עד שנמצאו האותיות בולטות כדרך שעושין דינר זהב אינו גט: הגה י״א דלכתחילה יש להחמיר שלא לכתוב בקולמום של ברזל שלא לבא לידי חקיקה (סדר גיטין) וע״ל סי׳ זה סעיף כ״ב ולא מקרי חק תוכות אלא כשכל האות נעשה כך אבל אם צריך עדיין לתקן שיהיה אות כשר (ת״ה סי׳ רכ״ח) :
<h3>ה</h3>
הקורע על העור תבנית כתב כשר אבל הרושם על העור תבנית כתב פסול וי״א בהפר ויש מי שמכשיר בשניהם:
<h3>ו</h3>
נהגו להחמיר שיהיו האותיות מוקפות גויל ואם יש בו אותיות דבוקות יגרור ביניהם להפרידם: הגה וי״א דאין להפריד האותיות אם נוגעין (כן הוא בסדר גיטין) (כן נוהגין ויש מקילין בשעת הדחק (תשובת הרא״ש) לתקן קודם שיחתמו העדים (מהרא״י פאדויה) כשהבעל מצוה לתקן ב״י לדעת הרא״ש:
<h3>ז</h3>
אם יש מי שרוצה לזיין האותיות מוחין בידו:
<h3>ח</h3>
אם נפלה טפת דיו (בתוך האות) (טור) ואינה ניכרת אינו יכול להעביר הדיו ולתקד האות דהוה ליה חק תוכות ויש מחמירין אפילו האות ניכר (מהרי״ק) שורש צ״ח וכן נוהגין:
<h3>ט</h3>
אם רוצה לעשות מ״ם פתוחה ונמשכה ידו ונסתמה אינו יכול לגרור הדבקות דהוה ליה חק תוכות ועיין בא״ח סי׳ ל״ב) :
<h3>י</h3>
נוהגין לשרטטו ויש ליזהר מלשרטט באבר מפני שהוא צובע והוי ככתב על כתב:
<h3>יא</h3>
נוהגין לעשותו שנים עשר שיטין:
<h3>יב</h3>
נוהגין לעשות שיטה י״ג וחולקים אותה לשתים שבה חותמים העדים זה תחת זה: הגה ומשרטטין אותו ב׳ שורות קטנות ג״כ וישרטט הכל קודם שיתחיל לכתוב הגט גם ישרטט מן הצדרין ויהיו שורות הגט שוות לא אחת ארוכה ואחת קצרה ואם לא שרטט כלל כשר וה״ה אם הוסיף או פיחת מי״ב שיטין (כ״ז גם בסדר גיטין גם במרדכי ריש גיטין) י״א דאין להכשירן כי אם במקום עיגון שבא מארץ רחוקה ואין שיירות מצויות ונ״ל דה״ה לענין שרטוט וצריך לשרטט מבחוץ שלא במקום הכתב (בב״י בשם הקונט׳ ובסדר גיטין) ויכתוב לצד הבשר ולא בצד שער ואם כתב במקום שער יש פוסלין אותו (מהרי״ל) ול״נ דבמקום עיגון אין להחמיר וכשהסופר כותב לכתחילה יזהר שלא יגע בשרטוט שבצדדין ונוהגין לכתחילה להניח גליון מן הצדדין כחצי אצבע ולמעלה כאצבע (סדר גיטין) ולמטה כדי תפיסת יד ויותר (מהרי״ל ד״ע) :
<h3>יג</h3>
נוהגין לעשותו שיהיה ארכו (עם הגליון של מטה) (ב״י בשם הקונטרס) יתר על רחבו:
<h3>יד</h3>
נוהגין שלא יהיו האותיות עוברות מהשיטין בימין ובשמאל: הגה ואם כתב חוץ לשיטין י״א דאפילו אות אחת שיצא לחוץ פסול (ב״י בשם הגהות מיי׳) ובמקום עיגון ושעת הדחק יש להקל (סברת הרב) :
<h3>טו</h3>
לא יהא בו שום טשטוש ולא יכתבו על המחק: הגה אם בא זבוב ומשך הדיו לא ימחוק (בסדר גיטין ולא יכתוב על שום נקב שאין הדיו עובר עליו) (שם) :
<h3>טז</h3>
לא יהא הכתב מעוקם ולא מבולבל שמא תדמה אות לאות ונמצא הענין משתנה: הגה רגלי ה״א וקוף שנוגעין יש לפסול אפילו בדיעבד (ת״ה סי׳ רל״ו ובפסקיו סי׳ מ״ה) מיהו אם תינוק יכול לקרותו יש מכשירין במקום עיגון (מהרי״ק שורש ע״א) ולכתחלה אסור להפריד בסכין אלא יכתוב גט אחר (שם שורש צ״ח) ודוקא שלא במקום עיגון אבל במקום הדחק שיש לחוש לעיגון יתקן כסברת הרב (וע׳ בא״ח סי׳ ל״ב כיצד יתקן וע׳ סי׳ קנ״ד סעיף מ״ח) ואם צריך לתקן אותיות כגון שלא נוגעין במקום שראוי ליגע או שהיו קצרים וצריך להאריכן יתקנן קודם שיכתוב כדת משה וישראל (בהגהות סדר גיטין בקבלה משם מהרי״ו כן מ״כ בשם מהר״ם מאור עינים) או לכלהפחות קודם החתימה (תשו׳ מהר״ם פאדואה) וצריך ליזהר שיגע כל מה שראוי ליגע ושלא יגע מה שראוי שלא ליגע כס״ת ותפילין ומזוזות (בסדר גיטין וכן משמע בהגהות מרדכי דגיטין) ואם אינו נוגע מה שראוי ליגע כגון באחורי הצדי״ק ויו״ד שבאלף וכיוצא בזה י״א דאפילו תנוק דלא חכים ולא טפש קורא אותו פסול אפילו בדיעבד (בת״ה ובפסקיו סי׳ מ״ג) וי״א דבמקום עיגון יש להכשיר בכה״ג ואם הוא בטופס הגט אפילו בלא עיגון יש להקל (ב״י) כתב למד אלף של ישראל ביחד י״א דכשר אם הוא בטופס (תשו׳ הרא״ש) ובמקום עיגון יש להקל היה קוצו של יוד שעל האלף נוגע גם מלפניו כזה כשר (מ״כ בשם מהר״י מרפורק) נתפשטו האותיות מכח לחות הדיו שקורין גיפלאס״ן עד שנראין כדבוקין ומ״מ נראה שאין האותיות נוגעין כשר (מ״כ בשם מהר״י ברי״ן) :
<h3>יז</h3>
היה בו משמעות שני ענינים או שהיה בכתבו עיקום או בלבול או שאפשר שיקרא ממנו ענין אחר הרי זה פסול:
<h3>יח</h3>
צריך שיהא הגט נקרא במקום נתינתו לתינוק דלא חכים ולא טיפש ויש מי שאומר שאף במקום כתיבתו צריך שיהיה נקרא כן: הגה וא״צ לכסות מן הצדדין של האות שיש בו ספק אלא מראין לו כך ואם יוכל לקרותו כשר (מ״כ בתקון ישן) ונוהגין לערות השיטות דהיינו שימשוך ן׳ או ך׳ שבשיטה עליונה עד שיטה שלמטה ממנה או ראש למ״ד שבתחתונה לשורה שלמעלה ממנה ואם לא עירה י״א שהוא פסול ול״נ דבמקום עיגון אין להחמיר ויזהר שלא ימשוך ראש אות שלמטה לתוך חלל אות שלמעלה או להיפך (הר״ן פ״ב דגיטין בשי״א) ואם עשה כך ונשתנה צורת האות כגון שמשך ראש למ״ד לחלל ד׳ שאז נראה כה״א פסול (סברת הרב דוקא בכי האי גוונא וכן משמע בהגהות סמ״ק) :
<h3>יט</h3>
גט שמחק בו אות או תיבה או שתלה בין השיטין אם מטופס הגט ה״ו כשר ואם מן התורף אינו גט ואם חזר ופירש בסוף הגט שאות פלונית תלויה או על המחק אפילו מתורף הגט כשר כשאר שטרות והקיום יכתבנו קודם כדת משה וישראל ועכשיו נהגו להחמיר שלא לקיים מחק הגט:
<h3>כ</h3>
גט שנמצא קרוע שתי וערב שהוא קרע של בית רין ה״ז גט בטל כשאר שטרות אבל אם נתקרע ואינו קרע של ב״ד כשר נמוק או שהרקיב או שנעשה ככברה כשר נמחק או שנטשטש ובבואה שלו קיימ׳ אם יכול לקרות כשר ואם לאו אינו גט:
<h3>כא</h3>
בד״א כשהיה הגט יוצא מתחת ידה בעידי חתימה ואין שם עידי מסירה אבל אם יש עדים שנמסר לה הגט בפניהם והיה כשר ה״ז כשר אע״פ שהיה תורף הגט על המחק או בין השיטין או שהיה קרוע שתי וערב כשנתן לה בפניהם ויש מי שפוסל בקרוע שתי וערב (וה״ה כשנטשטש עד שאינן יכולין לקרותו) (כ״כ המ״מ) :
<h3>כב</h3>
יש מי שכתב שיש להקפיד מלכתוב הגט בקולמוס של כנף אלא בשל קנה (ועי״ל סי׳ זה ס״ד) :
<h3>כג</h3>
אם רקם או ארג או עשה כמעשה מחט אותיות הגט י״א דלאו כתב הוא :
<h2>סימן קכו</h2>
<h3>הק'</h3>
נוסח לשון הגט ודקדוק אותיותיו ובו יג״ס:
<h3>א</h3>
כותבין הגט בכל כתב ובכל לשון בין שהוא כתב הכותים בין שהוא כתב ישראל כגון פרובינצאל וכיוצא בו אבל אם היה מקצת הגט כתוב בלשון אחד ומקצתו בלשון אחר פסול: הגה ויש מכשירין (הראב״ד) ונ״ל דאפילו למאן דפוסל מודה דמקצתו לשון הקדש ומקצתו לשון ארמי כשר דשניהם נתנו בסיני והוי קרובים בלשון וכלשון אחד דמי ולכן נוהגין עכשיו לכתוב בגט מקצת מלות לשון הקדש ורובו לשון ארמית אי נמי מאחר דרובו לשון ארמית ואין בו רק מלות לשון הקדש אין זה מקצתו בל״א א״נ דדוקא בתורף הצורך קאמר אבל מה שמוסיפין בתורף הרי את מותרת לכל אדם או שאר מלות אינן צריכין ואין רק כפל דברים שנוהגים לכתחלה כנ״ל ליישב המנהג ונהגו לכתבו בלשון ארמית ובכתב אשורי: הגה ואין להכשיר בכתב אחר רק במקום עגון ושעת הדחק כגון שהובא ממרחקים ואין שיירות מצויות (תשו׳ הרא״ש כלל מ״ה) (ועי״ל סי׳ קכ״ה סעיף י״ו) :
<h3>ב</h3>
בשלישי ברביעי בחמישי מלאים יו״ד בשני ובששי חסרים:
<h3>ג</h3>
יום ראשון יכתוב באחד בשבת:
<h3>ד</h3>
ביום ר״ח יכתוב ביום ראשון לירח פלוני: הגה וי״א דכותבין בא׳ לירח (מרדכי פ׳ המגרש) ומכח זה יש נמנעים לתת גט בר״ח (כך כתב בסדר גיטין) בשני יכתוב בשני ימים בשלשה בארבעה כולם לשון זכר בה״א לבסוף: הגה ויכתוב ימים עד עשרה בשני ימים בשלשה ימים וכו׳ (בסדר גטין) ומכאן ואילך יכתוב יום אחד עשר יום שנים עשר יום וכו׳ (מרדכי פ׳ המגרש) כתב ימים לא מיפסל בדיעבד אם כבר ניתן וכ״ש בשעת הדחק (ב״י) כתב שלשה או שמנ׳ מלא בוי״ו (בסרר ר״י מינץ) או שלא כתב בשני רק שני (בסדר גיטין) או שכתב ר״ת כגון שהיה לו לכתוב שנים עשר וכתב י״ב (בשם הרב מטרוני) כשר וכן באחד ועשרים בשנים ועשרים בשלשה ועשרים וכן כולם:
<h3>ה</h3>
בחשבון השנים יכתוב לשון נקבה בשנת חמשת אלפים ואחת לבריאת עולם שתים שלש ארבע כולם בלא ה״א לבסוף וכן אחת עשרה שתים עשרה עד עשרים ומשם ואילך עשרים ואחת עשרים ושתים עשרים ושלש המנין המועט לשון נקיבה וכן לעולם: הגה ויכתוב בשנים מנין המרובה קודם אבל בימים יכתוב מנין המועט קודם וכן משמע בטור וכן היא בסדרים אחד ועשרים שנים ועשרים וכו׳ ואם כ׳ מנין המרובה קודם או להיפר שכתב בשנים מנין המועט קודם כשר (ב״י) כתב ל׳ זכר במקום ל׳ נקבה כגון שהיה לו לכתוב חמש וכתב חמשה כשר (בשם מהרי״ל) :
<h3>ו</h3>
אם יכתוב גט ביום ראשון של חדש אייר יכתוב ביום שלשים לחדש ניסן שהוא ר״ח אייר וכן בכל ראשי חדשים שהם שני ימים וביום שני של ר״ח יכתוב באחד לירח פלוני כי חשבונו מיום השני: הגה וי״א שאין ליתן גט בשום ר״ח (סדר הגיטין בשם סמ״ק ומרדכי פ׳ המגרש והג״מ וכל בו) וטוב לחוש לזה אם לא במקום שיש חשש לעיגון:
<h3>ז</h3>
אם השנה מעוברת יכתוב באדר ראשון לירח אדר ראשון ובשני יכתוב לירח אדר השני ואם כתב באדר הראשון אדר סתם כשר אבל אם כתב בשני סתם הגט פסול (ב״י בשם הרא״ש והר״ן) ומלת ראשון יכתוב מלא וי״ו מ״כ בתיקון ניסן מלא אייר בשני יודין (הכל בסדר) ואם הדחק (ת״ה סי׳ רל״ג) ויש כתב בחד יו״ד פסול אם לא בשעת נמנעין ליתן גט באייר אך במקום הדחק נותנים וכותבין בב׳ יודין סיון מלא יו״ד (ג״ז בסדר גטין) תמוז מלא וי״ו אלול מלא וי״ו תשרי בחך יו״ד מרחשון חד וי״ו (דברי הרב) כסלו חסר יו״ד נת״ה סי׳ רל״ג ועיין למטה סעיף כ״ג וכ״ד) :
<h3>ח</h3>
יש נוסחי גיטין שכתוב בהם איך אנא פב״פ ואינו מכוון ויש ליזהר מלכתוב תיבת איך וכן יש נוסחאות שכתוב בהם ולאתריהון דאבהתיכו ויש ליזהר מלכתבם:
<h3>ט</h3>
לא יכתוב ודין מלא אלא חסר יו״ד ולא יכתוב ואיגרת מלא יו״ד אלא ואגרת:
<h3>י</h3>
דתיהוייין דתיצבייין שלש יודין רצופין ונהגו לכתבם בחמשה יודין דיתיהוייין דיתיצבייין: הגה ויש לכתוב הכל בשיטה אחת דיתיהוייין דיתיצבייין אבל אם כתב די בשיטה אחת והשאר בשיטה שניה יש פוסלין מהרי״ו ומהרי״ל כן הוא בסדרים בשמם:
<h3>יא</h3>
יאריך וי״ו דתירוכין ווי״ו דשיבוקין ווי״ו שניה דוכדו שמא ידמו ליו״ד: הגה נהגו להאריך אלו הווי״ן יותר מווי״ן אחרים קצת אבל לא יאריכו יותר מדאי (כל בו) :
<h3>יב</h3>
יכתוב תרוכין שבוקין חסר י׳ ראשונה אבל פיטורין מלא בשני יודי״ן: הגה וי״א דפטורין ג״כ חסר יו״ד ראשונה בסדר גיטין דמהרי״ל ובסמ״ג וכן נוהגין ולכן צריך להאריך ג״כ ו׳ של פטורין כ״כ המרדכי ונהגו לכתוב בגט בתחלה שבוקין פטורין תרוכין ואח״כ פש״ת ואח״כ תש״פ ואם שינה בזה אין עיכוב בדבר:
<h3>יג</h3>
למהר חסר יו״ד:
<h3>יד</h3>
יזהר יפה ברגל של ה״א של למהר שירחיקנה מגגה וכן בכל ההי״ן צריך ליזהר אלא שבזה צריך ליזהר יותר:
<h3>טו</h3>
לא יכתוב לאתנסבא אלא להתנסבא (ואנש חסר יו״ד מררכי) דילג ה׳ דלהתנסבא וכתב לתנסבא כשר (רשב״א אלף קס״ו) :
<h3>טז</h3>
עד״ז צריך ליזהר בכל לשון ובכל כתב שיכתוב שלא יהא בו משמע ב׳ עניינות:
<h3>יז</h3>
לא ימחא באלף: הגה ואם כתב בה״א וכבר ניתן הגט כשר (ב״י) ואם נכתב ימחי ביו״ד פסול אם לא בשעת הדחק ובמקום עיגון (מ״כ בתקון) :
<h3>יח</h3>
צריך שלא יהא בשיטה אחרונה לא ספר תרוכין ולא גט פטורין ולא אגרת שבוקין אלא כדת משה יסיים באמצע וישראל לבד ויעשה ממנה אותיות גדולות כדי שלא שיטה משום דאיכא למיחש שיחתמו בחצי שיטה הנשארת ואין ראוי לעשות כן ואם כתב בשיטה אחרונה יותר מכדת משה וישראל לא נפסל בכך:
<h3>יט</h3>
אם כתב וישראל אלף למד כאחד לא נפסל בכך: ודוקא בדיעבד או במקום עגון כמו שנתבאר לעיל סי׳ קכ״ה סי״ו:
<h3>כ</h3>
כיון שאנו מכירין סגנון הדבר אין לפוסלו בשביל דילוג אות אחת:
<h3>כא</h3>
אם כתב ברביעי עשרים יום לירח שבט ודילג ולא כתב בשבת וגם יום רביעי היה כ״א לשבט והוא כתב עשרים הגט כשר וי״ח ופוסלין בכה״ג (ריב״ש סי׳ קי״ג) :
<h3>כב</h3>
אם לא האריך ווין שאמרנו או שכתב היודי״ן שאמרנו שלא יכתבו או שלא כתב היודי״ן היתירות הרי זה גט פסול חוץ מב׳ יורי״ן הנוספות בדיתיהווייין ודיצבייין שאינו אלא מנהג. וי״א דאם לא כ׳ דיתהוייין רשאה רק כתב זאת תהא רשאה עדיף טפי (הר״ן פ׳ המגרש ובעיטור) וי״א שאם לא ערער הבעל כשר ויש מי שאומר שאין ערעורו מועיל אא״כ כתבו הוא או שהסופר כותבו מפיו:
<h3>כג</h3>
אייר יש לכתבו לכתחלה בב׳ יודין (ועי״ל סעיף ו׳) :
<h3>כד</h3>
כסלו חסר יו״ד:
<h3>כה</h3>
אם הוה ליה לכתוב בשנים עשר וכתב בי״ב כשר:
<h3>כו</h3>
למנין בחד יו״ד:
<h3>כז</h3>
שאנו מנין בלא וי״ו: הגה ואם כתב ו׳ אין לפוסלו בשעת הדחק (ריב״ש סי׳ שי״ד) ואם נהגו לכתוב כך אין לפוסלו וה״ה אם כתב למנין שאנו מונין במתא וכל כיוצא בזה:
<h3>כח</h3>
דיתבא על נהר פלוני בחד יוד ואם כתב די יתבא כשר (ב״י) :
<h3>כט</h3>
במתא פלונית דמתקריא פלונית בלשון נקבה:
<h3>ל</h3>
נהגו לכתוב העומד במקום פלו׳ קודם וכל שום: הגה וי״א דיש לכתוב החניכה קודם העומד במקום פלוני וכו׳ (עיין בפסקי מהרא״י סי׳ רמ״ז) וכן נוהגין במדינות אלו ונהגו לכתוב פלוני בן פלוני ולא בר פלוני ואם כתב בר הגט כשר (מהרי״ק שורש כ״ו) :
<h3>לא</h3>
נהגו לכתוב וכל שום דאית לי ולאבהתי:
<h3>לב</h3>
אם כתב בדלא אניס במקום בדלא אניסנא לא נפסל וכותבין אניסנא מלא ביו״ד אצל הנו״ן מהרי״ו:
<h3>לג</h3>
נהגו לכתוב פטרית קודם שבקית ונהגו לכתוב ותרוכי׳ בוי״ו אחר הרי״ש:
<h3>לד</h3>
יתיכי בג׳ יודין ליכי בב׳ יודין:
<h3>לה</h3>
נהגו לכתוב דהוית תיבה אחת: הגה אם לא כתב מן קדמת דנא רק כתב דהוית אנתתי מ״כ בתיקון או דלג מלת אנתתי (ר״ד כהן) או מלת דהוית (הגהות אלפסי פ׳ המגרש) כשר:
<h3>לו</h3>
אנתתי בלא יוד אחר האלף:
<h3>לז</h3>
בנפשיכי נהגו לכתוב בב׳ יודין.ואם כתבו חסר כשר (ד״ע וכ״מ במרדכי) :
<h3>לח</h3>
להתנסבה נהגו לכתב בלא שום יוד ואם כתב יוד אחר ה״א כשר (הגמ״י פ״ד מרד׳ בשם י״א סברי דלכתחלה כותבין ביו״ד) :
<h3>לט</h3>
בידיכי בג׳ יודין:
<h3>מ</h3>
נהגו לכתוב מן שמי מן יומא דנן ולעלם וי״א דאין כותבין מן שמי (סמ״ג וסמ״ק ותשו׳ רשב״א) וכן נוהגין במדינות אלו:
<h3>מא</h3>
צריך לכתוב והרי את מותרת לכל אדם ולכתחילה טוב ליזהר כבר נכתב הגט בשתי שורות לכתוב הרי את בשיטה אחת אבל אם כשר לתנו (מהרא״י סקמ״ג) :
<h3>מב</h3>
מותרת בוי״ו:
<h3>מג</h3>
די יהוי נהגו לכתבו ב׳ תיבות אמנם אם כתב דיהוי תיבה אחת כשר (מר׳ פ׳ המגרש) ואף אם לא כתב רק דהוי כשר בשעת הדחק במקום עגון (ריב״ש סי׳ ר״ה) :
<h3>מד</h3>
מנאי נהגו לכתבו בלא יו״ד אחר המ״ם ואם כתב יו״ד אחר המ״ם לא נפסל בדיעבד (ב״י בשם הר״ן והרשב״א) :
<h3>מה</h3>
נהגו לכתוב תרוכין שבוקין פטורין:
<h3>מו</h3>
בגט ארוסה כותבין דהוית ארוסתי ואם כתב דהוית אנתתי כשר וי״א דה״ה להפך דכ׳ לאשתו ארוסתי כשר בדיעבד (ב״י) :
<h3>מז</h3>
שי״ן ועי״ן שלא היו היודין נוגעין בהם וכן היו״ד שע״ג האלף ושאחורי הצדיק שאינם נוגעים באות אם התינוק קורא אותם יפה אפילו הם בתורף יש להכשיר במקום עיגון :
<h3>מח</h3>
אם נדבקו רגלי ההי״ן לגגין אם תינוק דלא חכים ולא טיפש קורא אותם יש להכשיר במקום עיגון אפילו אם הוא בתורף ויפריד בסכין (ועי״ל סי׳ קכ״ה סעיף י״ו) :
<h3>מט</h3>
אם חיסר תיבה א׳ מהטופס לא נפסל בכך וכ״ש אם חסר וי״ו שניה של וכדי וכתב וכד (ב״י בשם תשו׳ הרשב״א) דמאחר שאין הענין משתנה אין פסול בחסרון זה (כ״כ הרא״ש בתשובה) וה״ה אם היו אותיות יתירות כל שאין הענין משתנה (ריב״ש סי׳ ר״ה) אבל אם נשתנה הענין פסול ולכן י״א דאם כתב לבריאת עלמה בה״א שהגט פסול דעלמה לשון נערה (הר״ד כהן) ויש מכשירין בשעת הדחק (בנימין זאב) :
<h3>נג</h3>
אין לכתוב בגט בביטול מיני מודעי (ועיין נוסח הגט לקמן בסי׳ קנ״ד) :
<h2>סימן קכז</h2>
<h3>הק'</h3>
שצריך להזכיר הזמן בגט ודין קדימה ואיחור. ובו יג״ס:
<h3>א</h3>
צריך לכתוב זמן בגט ואם נתגרשה בגט שאין בו זמן לא תנשא ואם נשאת לא תצא אפילו אין לה בנים:
<h3>ב</h3>
אם היה מוקדם או נכתב ביום ונחתם בלילה שלאחריו פסול אפילו היו עסוקים באותו ענין וי״א דנכתב ביום ונחתם בלילה שלאחריו בשעת הדחק כשר: הגה וגט מוקדם אע״פ שפסול אם קדשה אחר צריכה גט משני ואסור לחזור לראשון (פסקי מהרא״י סי׳ י״ג לדעת הרמב״ם ב״י בשם הר״ן והרשב״א) :
<h3>ג</h3>
נכתב ביום ולא הספיקו לחתמו עד הלילה אם כתבו בו קודם חתימה גיטא דנן איכתוב ביום פלן ולא הספיקו סהדי למחתמיה עד ליליא וחתמו העדים אחר כך כשר:
<h3>ד</h3>
השולח גט ממקום למקום אע״פ שמקדים הזמן שהרי כותבין הזמן מיום הכתיבה ואינו מגיע לידה עד אחר זמן כשר משום דאית ליה קלא:
<h3>ה</h3>
גט שלא נמסר ביום הכתיבה אין תקנה להכשירו אלא שישלחנה לה ע״י שליח: הגה מיהו נהגו להחמיר ולכתוב אחר (כן משמע מדברי הרי״ף שהביא הא״ח וסתם גט שיצא מיד אשה אמרינן שנמסר ביום שנכתב ואינה צריכה ראיה אא״כ היה בו רעותא כגון שהיה מושלך (טור והתוספת והרא״ש) :
<h3>ו</h3>
אמר לשנים לכתוב גט ולחתום וליתנו לאשתו ונתאחר הדבר ימים או שנים או שנמצא הגט פסול והוצרכו לכתוב לה גט אחר כשכותבין הזמן והמקום אין כותבין לא הזמן שאמר להם הבעל לכתוב בו ולא אותו המקום כיצד היה בירושלים כשאמר להם הבעל והיו עומדים בתשרי ונתאחר עד ניסן והרי הם בלוד כותבין הזמן מניסן ובלוד:
<h3>ז</h3>
גט שלא כתב בו שם היום אלא בשבת ראשונה או שנייה מחדש פלו׳ או בחדש פלוני או בשנה פלונית ולא הזכיר החדש אפילו כתב בשבוע פלוני כשר וכן אם כתב בו היום גרשתיה כשר שמשמעו היום הזה שיצא בו הגט:
<h3>ח</h3>
כתב בו זמן וחתך ממנו הזמן ואח״כ נתנו לה כשר ויש פוסלים:
<h3>ט</h3>
גט שזמנו מאוחר כשר לגרש בו ואפילו נתנו לה מיד אין הגירושין חלין עד הזמן הכתוב בו ויש פוסלין גט מאוחר:
<h3>י</h3>
אם דילג הסופר לבריאת עולם כשר:
<h3>יא</h3>
אם דילג האלפים והמאות רק שכתב בכך וכך לפרט כשר ואפילו אם דילג גם בריאת כתב אלא אלפים כשר:
<h3>יג</h3>
אם כתב עולם:
<h3>יב</h3>
אם דילג חמשה ולא הכלל והפרט הקטן ודילג הפרט האמצעי כגון שכתב ה׳ אלפים וי״ז ודילג וג׳ מאות פסול ואם נשאת לא תצא ויש מי שאומר שמצריכין לה גט כשר מבעלה הראשון ותשב תחת השני :
<h2>סימן קכח</h2>
<h3>הק'</h3>
שצריך להזכיר בגט מקום דירת הבעל ואשה ועדים ובו ז סעיפים:
<h3>א</h3>
צריך להזכיר בגט שם המקום שהעדים עומדים שם בשעת חתימה למנין שאנו מונין בו כאן במתא פלונית ואם שינה והזכיר שם מקום אחר פסול ואם נשאת לא תצא אבל על מקום עמידת הסופר בשעת כתיבה אין לחוש לפיכך אם נכתב במקום אחד ונחתם במקום אחר יזכיר שם המקום שנחתם בו וי״א שגם על מקום עמידת הסופר יש להקפיד וצריך שיעמדו הסופר והעדים במקום אחד:
<h3>ב</h3>
כותבין שם עירו ושם עירה ואין כותבין שם מקום הלידה ואע״פ שאם שינה לא פסל מ״מ מוטב שלא לכתוב כדי שלא יבואו לטעות ומחזי כמשנה וגם אין כותבין שם מקום הדירה מפני שאנו גולים ומטולטלים ומקום דירתינו מרופה בידינו אבל כותבין שם מקום עמידת האיש העומד היום במתא פלונית אם הוא מצוי במקום חתימת הגט ואם אינו מצוי שם אין כותבין מקומו כלל וכן באשה אם היא עומדת במקום חתימת הגט כותבין מקום עמידתה העומדת היום במתא פלונית ואם לאו אין כותבין מקומה כלל: הגה ואם כתב שם הלידה או שם הדירה ולא שינה כשר (ריב״ש סי׳ שי״ד) ואם שינה מקום העמדה יש מכשירין כמו במקום הלידה דכל דבר שאינו צריך לכתוב אף אם שינה בו כשר ויש פוסלין (בב״י הביא הב׳ דיעות) במקום הדחק יש להקל אבל אם שינה במקום דירה פסול לכ״ע (פרק השולח) ואפילו אם נשאת תצא וכותבין מתא פלונית בין שהעיר גדולה או קטנה ולא יכתוב פלונית מתא אלא מתא פלונית ואם דילג מתא כשר:
<h3>ג</h3>
יכתוב וכל שום דאית לי ולאתרי ומלבד זה אם מלת יש לעיר ב׳ שמות יכתוב מתא פלונית דמתקריא פלונית: הגה ולא יכתוב יו״ד אצל המ״ם (סדר גיטין) מיהו אם כתב יו״ד דמתקרייא כשר (שם) ואנו לא נהגינן לכתוב וכל שום דאית לי ולאתרי אלא אם יש לעיר ב׳ שמות כותבין מתא פלונית דמתקריא פלונית או דמתקרית פלונית (פסקי מהרא״י סי׳ קפ״ה) וה״ה אם יש לנהר ב׳ שמות ואם יש להן שם במקום הכתיבה ושם אחר במקום הנתינה דינן כמו בשמות הבעל (הרא״ש והר״ן פרק השולח) (ועי״ל סי׳ קכ״ט) ואם יש לעיר ב׳ שמות א׳ נקרא כפי ישראל ואחד בלשון כותי שם שקורין לו ישראל עיקר וכותבין כפי משמעות לשונם (פסקי מהרא״י סי׳ קמ״ב ומהרי״ק שורש ק״ו) ואם הב׳ לשונות קרובין זה לזה ושם שקורין לו ישראל אינו אלא קיצור לשון כגון עיר שכותים קורין הרעדי״ש וישראל רעדי״ש אין כותבין רק שם ישראל (שם בפסקיו סי׳ רנ״א) אבל בלא״ה כותבין שניהם שם ישראל תחילה (כן משמע שם) ועל שם כותים דמתקריא:
<h3>ד</h3>
א״צ לכתוב שם הנהר אבל נהגו לכתבו ואם יש שנים או שלשה נהרות כותבין כלם דיתבא על נהר פלוני ופלוני: הגה ואם לא כתב שם הנהר כלל (תשו׳ הרא״ש כלל מ״ה וב״י בשם תשובת הר״ן) או ששינה בו (תשובת מהרי״ל) כשר וכל נהר שהיא חוץ לתחום העיר אין לכתבו כלל אפילו מסתפקים ממנו ואפילו בדיעבד אם כתבו יש פוסלין (תשו׳ הרשב״א בהג״ה מיי׳ סוף נשים) ואפילו הוא תוך התחום חוץ לעיבור העיר אין כותבין אלא א״כ כל תשמישי העיר ממנו (פסקי מהרא״י סי׳ ע״ב) וכותבים דיתבא בחד יו״ד ואם יושבת על חוף הים נהגו לכתוב דעל כיף ימא מותבא ועיר שסיפוקה ממי בארות כותבין על מי בארות ועיר שסיפוקה ממי מעיינות כותבין מי מעיינות ובחד יו״ד: הגה וכותבין בארת בלא וי״ו (סדר גיטין) ואם המעיין מים חמין כותבין על מי מעיינות חמין (מ״כ בתיקון ישן) :
<h3>ה</h3>
אם יש בעיר בארות נובעים וכתב דיתבא על מי בורות כשר:
<h3>ו</h3>
אם העיר יושבת על הנהר אין לכתוב לא בארות ולא מעיינות כי אם הנהר: הגה ויש חולקין וס״ל דיש לכתוב כל סיפוקי העיר (בהגהות מרדכי בשם ר׳ יודא) וכן נוהגין במדינות אלו כאשר יתבאר לך מנוסח הגט (שכתבתי סוף סי׳ קנ״ד) :
<h3>ז</h3>
עיר שאין בה אלא בורות ואגמים לא יזכירם כלל שלא לחלק בין גיטין שנכתבו קודם שנעשו לנכתבו אחר שנעשו : הגה שתי נהרות השופכין זו לזו אם קרוב לעיר אבד אחד שמו אין כותבין אלא האחד ואם שם שניהם עליהם כותבין שניהם ואם יש ספק בדבר אין כותבין אלא אחד וכן תמיד יותר יש ליכנס לספק חסרון מלספק שנוי (מהרי״ף שורש כ״ו) :
<h2>סימן קכט</h2>
<h3>הק'</h3>
דיני שם האיש והאשה וחתימת הגט ודין מומר המגרש. ובו ל״ד סעיפים:
<h3>א</h3>
כותבין שם האיש והאשה בגט ואם יש לאחד מהם שני שמות כותבין שם שהם רגילים בו ויודעים בו ביותר וכותבין איש פלוני וכל שם שיש לו גירש אשה פלונית וכל שום שיש לה ואם כתב חניכתו וחניכתה כשר: הגה וכ״ש אם כתב עיקר השם לבד דכשר ולכן אין להקפיד על הכינויים כל כך וי״א דאין לכתוב כל שום שיש לו אלא אם יש לו ב׳ שמות יכתוב פלוני דמתקרי פלוני (ר״ת וב״י בשם הרמב״ן והרשב״א) וכן נוהגין ואין לשנות ואפילו נכתב הגט אין לגרש בו אע״פ שכתב כל שם עד שיכתוב שני השמות (בקונטריס) לא כתב אלא שם האחד אפילו הוא שם הטפל וגירש בו כשר (טור) :
<h3>ב</h3>
כתב השם שאינם ידועים בו ביותר וכתב כל שם שיש לו הרי זה פסול אבל אם השני שמות כתובים בפירוש בגט אין הפרש בין שכותב זה ראשון או זה:
<h3>ג</h3>
שינה שמו או שמה או שם עירו או שם עירה אף על פי שכתב כל שם שיש לו וכל שם שיש לה אינו גט:
<h3>ד</h3>
אם עומד במקום אחד ושולח הגט למקום אחר ובכל מקום מהם יש לו שם אחר כותב שם מקום הנתינה ויכתוב שם מקום הכתיבה דמתקרי ואם כתב שם מקום הנתינה וכולל שם מקום הכתיבה בוכל שום כשר: הגה אבל אם עשה שם מקום הכתיבה עיקר וכתב על שם מקום הנתינה דמתקרי או כל שום פסול נהב״י כתב שכן משמע מלשון הטור) :
<h3>ה</h3>
מומר אין לו לגרש בשם עכו״ם אלא בשם ישראל ואם כתב שם עכו״ם עיקרי ושם ישראל בלשון דמתקרי כשר: הגה ולכתחלה כותבין שם ישראל וכל שום וחניכה דאית ליה (סמ״ג וסמ״ק (כל בו ות״ה סי׳ רל״ה) ואם כתב שם של עכו״ם וכתבו כל שום וחניכה דאית ליה פסול (ריב״ש סי׳ מ״ג וטור) היה לו שם כינוי כשהיה יהודי כותבין לו שם ישראל המכונה פ׳ וכל שום וחניכה דאית ליה (סדר הגיטין) :
<h3>ו</h3>
גר שכתב שם גיותו כשר אפילו אם נשתקע ממנו:
<h3>ז</h3>
אם כתב פלוני החכם או הרב הנשיא אף על פי שאין קורין אותו כן וגם אינו בר הכי הגט כשר כיון שהזכיר שמו בפירוש: הגה אבל לכתחלה אין כותבין רב או חכם אפילו הוא או אביו רב או חכם ומוחזק בכך אלא כותבין פלוני או בן פלוני (סדר גיטין) וכן אין כותבין בן הקדוש (ר״י מינץ) אבל כותבין כהן או לוי פלוני בן פלוני הכהן או הלוי ואם יש להם כינוי כותבין אח״כ (סדר גיטין) אבל אם יש ב׳ שמות שכותבין על א׳ דמתקריא כותבין אח״כ כהן או לוי (שם בשם מהרי״ק) (ואם לא כתב כהן או לוי) י״א דפסול (פסקי מהרא״י סימן ד׳) מאחר שנהגו לכתבו ויש מכשירין (מ״כ בתיקון וכ״כ הב״י) ונראה להו לסמוך להקל במקום הדחק אבל לכתחלה יש לכתבו ואם יש ספק אם הוא כהן או לוי יש ליתן ב׳ גיטין (תשו׳ ר״י מינץ) אין כותבין בגט פלוני בר פלוני אלא כותבים פלוני בן פלוני (סדר גיטין) :
<h3>ח</h3>
עכשיו נהגו שבכל הגיטין כותבין וכל שום דאית לי ולאבהתי ולאתרי (ובמדינות אלו אין נוהגין כן אלא אם יש לו שתי שמות כותבין בפירוש כמה שנתבאר) :
<h3>ט</h3>
אם לא הזכיר שם אבי האיש או שם אבי האשה כשר: הגה וכ״ש אם הזכיר שמו ולא הזכיר שם כינוי שלו אבל לכתחילה כותבין אפילו כינויין שם אביו (בסדרים ובמהרי״ו סי׳ כ״ג) ואם יש לאב ולבן כינוי א׳ לכתחלה כותבים הכינוי אצל כל אחד (סדר גיטין) מיהו אם לא כתבו רק לבסוף פלוני בן פלוני המכונה פלוני כשר אבל אם הכינוי לבן לחוד יכתוב הכינוי קודם שיזכיר שם האב ואם כתבו לבסוף פסול (ב״י בשם תשובת אשכנזית) ולפיכך גר או שתוקי או אסופי אין כותבין אלא שמותיהם בלבד:
<h3>י</h3>
יוסף בן שמעון ששינה וכתב יוסף בן שמואל פסול ויש מי שאומר שאם נשאת לא תצא: הגה ודוקא אם הוחזק בשם השני אבל בלאו הכי תצא (משמע בב״י) כשכותבין גט לבן מומר לעכו״ם כותבין לו על שם אביו אע״פ כשעולה לס״ת או חותם בשטרות חותם עצמו על שם אבי אביו ואין לחתום בגט לעד בן מומר (הכל בסדר גיטין) :
<h3>יא</h3>
אם לא כתב שם האיש והאשה בגט פסול והבנים ממזרים:
<h3>יב</h3>
מי שיש לו שם א׳ בגליל ושם א׳ ביהודה והוא ואשתו במקום שאין מכירין בו אלא בשם אחר בין שהוא אחד מהשני שמות בין שהוא שם אחר לכתחילה יש לו לכתוב כל השמות שיש לו או יכתוב שם שיש לו שם ויכתוב וכל שם לכלול שמות דשאר מקומות ואם לא כתב אלא כתב שם שיש לו שם שיש לו במקום שהוא ואשתו שם כשר:
<h3>יג</h3>
אם במקום אחר וכתב וכל שום בשביל מקום כתיבה ונתינה בטל:
<h3>יד</h3>
מי שיש לו שני שמות כותבין ראובן דמתקרי שמעון ואם כתב ראובן שמעון יש מי שאומר שהוא פסול: הגה אבל אם נקרא בשני השמות ביחד או שעולה כך לס״ת כשר אם נקרא בפי ישראל בשם א׳ ובפי כותים בשם אחר כותבין שם ישראל דמתקרי על שם כותים (המ״מ בשם הרמב״ן פרק ג׳) אבל אם עניינם כמעט אחד אין כותבין רק שם ישראל כמו שנתבאר לעיל סי׳ קכ״ח סעיף ג׳ לענין הנהרות:
<h3>טו</h3>
מי שיש לו שני שמות והשם השני יוצא מהשם הראשון בשם הנהרות כגון יצחק חקין אהרן ארנין וכיוצא בזה א״צ לכתוב שם הנהרות כלל אא״כ יש אחד ששמו יצחק או אהרן: הגה וה״ה ליעקב יעקל (פסקי מהרא״י סי׳ ק״ה) (פרץ פרצין) (ב״י) ונראה דה״ה אברהם אברלן וכיוצא בזה מיהו אם רוצה לכתוב אינו מזיק מיהו כל קיצור שם שהיא שם בפ״ע כמו אלחנן חנן כותבין כיוצא בזה:
<h3>טז</h3>
אם השם השני יוצא משם העברי כגון יהודה ליאון כותבין יהודה דמתקרי ליאון ואם אינו דומה קצת לשם העברי יכתוב המכונה: הגה פירוש דבריו כי ליאון הוא פירוש אריה ויהודה נקרא כך על שם גור אריה יהודה ולפ״ז יש לכתוב יהודה דמתקרי ליב אבל י״א דכל ששני השמות הם בל׳ הקודש כותבין דמתקרי ואם האחד בלשון לעז כותבין המכונה (הגהת מיי׳ פ״ג וסמ״ק וכל בו) ואין חילוק בין אם הוא יוצא מן השם או לא ולכן כותבין יהודה המכונה ליב וכל כיוצא בזה וכן נוהגין במדינות אלו וכל כינוי משפחה אין לכתבן כלל בין שהוא לשון עברי או לעז (סדר גיטין) והכי נהוג מי שיש לו שם עברי שעולה בו לקרוא לתורה ויש לו נמי שם בלשון לעז עושין שם העברי עיקר ועל השני כותבין דמתקרי וה״ה באשה עושין שם העברי עיקר י״א דמי שיש לו שני שמות אם רגיל בשניהם ומ״מ האחד הוא יותר עיקר כותבין פלוני דאתקרי פלוני ואם אינו רגיל בשני כותבין דמתקרי (סדר גיטין) כל כינוי שהוא גנאי למגרש אין כותבין אותו בגט (ד״ע) ולכן מומר שעשה תשובה אין כותבין לו וכל שום וחניכה דאית ליה מ״כ בתיקון כל שם כינוי שאינו נקרא בכינוי ההוא לבד אלא קורין אותו עם עיקר השם א״צ לכתוב הכינוי נת״ה סי׳ רל״ה) אבל אם הכותים קורין אותו בכינוי לחוד אע״פ שאין ישראל קורין אותו כךי״א דכותבין וכל שום וחניכה אע״פ שבשאר גיטין אין כותבין כךוכן בכינוי משפחה (שם) ול״נ דאין לכתוב לכינוי כלל כמו שנוהגין בכינוי משפחה:
<h3>יז</h3>
אם השם השני בלשון לעז והכל אחד כגון חיים ביבאנ״ט כותבין חיים דמתקריא ביבאנ״ט כל חניכא כותבין המכונה בין שהוא בלשון עברי בין שהוא בלשון לעז וכבר נתבאר שאין נוהגין כן:
<h3>יח</h3>
מי שמשתנה שמו מחמת חולי אע״פ שקורין אותו תמיד בשם ראשון מ״מ שם השינוי עיקר (אפילו הוא לעז ושם ראשון עברי) (בסדר גיטין) וכותבין אותו קודם ואח״כ דמתקרי פלוני שם ראשון ודוקא כשקורין אותו לפעמים בשם שני אבל אם אין קורין אותו בשם שני כלל אינו כותב אלא שם ראשון בלבד ויש מי שמצריך שני גיטין בשני שמות ואם יש לו שם מובהק שבו עולה לספר תורה וחותם כתביו ושטרותיו אותו שם הוא עיקר: הגה ואם עולה לס״ת בשניהם כותבין הב׳ עיקר ועל הראשון מתקרי אבל עד החותם עצמו ויש לו ב׳ שמות יחתום עצמו בשני השמות בלא מתקרי מי שנשתנה שמו מחמת חולי ויש לו כינוי מחמת שם הב׳ כותבין השם עם כינוייו קודם שם הראשון ואם יש לו ג״כ כינוי מחמת שם הראשון כותבין אותו ג״כ לבסוף (בסדר גיטין) ואם נשתנה שמו שני פעמים כותבין שם השלישי תחלה ואח״כ הב׳ ואח״כ הראשון וכותבין כל שם עם כינוי שלו (שם) :
<h3>יט</h3>
ויש מי שאומר שכשנותן שני גיטין לאשה לא יתן לה שניהם בבת אחת אלא זה אחר זה: הגה ואין לתת שני גיטין אלא מדוחק ויתן אותו גט שנראה לו לרב יותר כשר בתחילה עם כל שאלותיו וקריאתו בסדר הגט ואח״כ יתן השני ג״כ בסרר הגט ויאמר לעומדים בשעת הנתינה טעם למה נותן שני גיטין (בסדר ר״י מינץ) ויאמר לבעל שיכוין לגרשה בכל א׳ מן הגיטין ואם נתן שניהם בזה אחר זה בסדר אחד כשר לא נהגו לכתוב בגט לא כהן ולא לוי ולא שום כינוי אלא פלוני בן פלוני וכל שם אחרן וחניכה דאית לי ולאבהתי (וכבר נתבאר דבמדינות אלו אין נוהגין כן) :
<h3>כ</h3>
בגט גר כותב פלוני בן אברהם אבינו:
<h3>כא</h3>
מי ששמו גרשום וכתבו בגט גרשון או שהיה שמו גרשון וכתבו גרשום אינו גט:
<h3>כב</h3>
אם לא נודע אם שמו אליה או אליהו יכתוב אליהו ואם כתב אליה לא פסול: הגה ואם חותם עצמו או עולה לס״ת אליה כותבין אליה וכל כיוצא בזה (מפי הקבלה) (מר״א מפראג) :
<h3>כג</h3>
שם שמריה אין לכתוב שמריהו בוי״ו:
<h3>כד</h3>
שם מתתיה אין לכתוב מתתיהו בוי״ו:
<h3>כה</h3>
שם יונתן לא יכתוב יהונתן אא״כ ידוע שחותם שמו כן או עולה בו לקרות בתורה:
<h3>כו</h3>
שם דוד כותבין בלא יו״ד (גדליהו אם לא שאומר בודאי ששמו גדליה) (מ״כ) :
<h3>כז</h3>
שם חזקיה יש לכתבו בלא יו״ד בתחילת התיבה ובלא וי״ו בסופה. אם לא שידוע ששמו חזקיהו ואפ״ה אם כתב חזקיה כשר אבל לא אפכא:
<h3>כח</h3>
שם הילל יש מי שאומר שיש לכותבו מלא ביו״ד הגה וכן יש לכתוב בכל כיוצא בזה אע״פ שדינו לכתוב חסר אינו מזיק אם כתבו מלא:
<h3>כט</h3>
שם שבתי יש לכתבו בלא אל״ף:
<h3>ל</h3>
שם בנימן יש לכתבו חסר יו״ד בתרא:
<h3>לא</h3>
שם ירחמאל אע״פ שלא נמצא בכתובים מ״מ אם החזיק עצמו לקרות עצמו ירחמיאל ודחק בלשונו החירק כך כותבין: הגה ודבר הנמצא בכתוב לפעמים חסר ולפעמים מלא הולכים אחר הרוב (סדר גיטין) כל כינוי שהוא בלשון לעז כגון בלשון אשכנז וצריך לכתוב תי״ו או טי״ת כותבים טי״ת כי התי״ו יכולין לקרות רפויה וכל כיוצא בזה (ת״ה סי׳ רל״א) כל תיבה שיש להסתפק בה אם כותבין חי״ת או כ׳ כותבין כ׳ (שם) כגון מיכל איכל דקורין בכנויו ח׳ כמו ך׳ אמנם בשם אשה שקורין רעכליין אין כותבין רק רחל שהוא עיקר השם (מהרי״ו סי׳ ר׳) וכל כיוצא בזה ואם שינה בדיעבד כשר:
<h3>לב</h3>
אין פוסקין שם האיש ולא שם האשה בשני שיטין אבל בשטה אחת אפשר שפוסקין קצת שמות שסובלין כן דומיא דכדר לעומר וכן עמנו אל ואם כתב תיבה אחת לא הפסיד (סדר גיטין) :
<h3>לג</h3>
שם ידידיה אם יחלק לשתי תיבות (כשר ובלבד בשטה אחת) ופדהצור ועמינדב תיבה אחת:
<h3>לד</h3>
המנהג בשמות הנשים יש מי שאומר שיש לכתוב ביל״א באל״ף וכן כל שם שאינו בל׳ הקודש אבל כשהוא לשון הקודש כותבין בה״א כמו חומה דביתהו דאביי או חובה שהשם היא לשון הקודש אבל כשאינו לשון הקודש כותבין באל״ף וה״ה לכינוי האנשים כל כינוי שהוא בלשון הקודש כותבין בה״א ושאינו בלשון הקודש כותבין באל״ף: הגה מיהו אם שינה וכתב ה״א במקום אלף כשר כל כינוי שמשתנה מכח לשון המדינות כגון ליב שיש מדינות מדברים לשון קלילא ליב ובמקצת מדינות מדברים ליבא או ליוא וכן בכינוי וואל״ף שקורין אותו במדינות אלו כך ובמדינות אחרות וואלפא או וואלבליין או וואלפליין או בכינוי מענדל שיש מדברים מנדיל וכל כיוצא בזה וכן בקריאת התיבות כגון במקצת מדינות שקורין גומפרעכט גימפרחט או שהלשונות מתחלפות בקריאת הב׳ או פ׳ או ו׳ כגון זנביל או זנוויל פייבש ווייבש שמקצת מדינות מדברים יותר בלשון רפה הולכין אחר ל׳ בני אדם במדינה שנותנין בו הגט ואין להקפיד בזה איר נמצאו השמות והכינויין כתובים כי כל אחד כתב כפי לשון מדינתו ולכן סדר לגיטין משונים זה מזה בענין זה והעיקר כאשר כתבתי כן נ״ל להורות אמנם אם אין ידוע לשון המדינות אין לשנות ממה שנמצא בדברי הקדמונים מ״מ בדיעבד אם שינה בא׳ מאלו הדברים כשר כנ״ל:
<h2>סימן קל</h2>
<h3>הק'</h3>
דיני עדי הגט וחתימתו ואם אינם יודעים לקרות או לחתום ובו כב סעיפים:
<h3>א</h3>
צריך שיחתמו שני עדים כשרים (זה תחת זה) (במרדכי) הל׳ גיטין למטה משטה אחרונה של גט ולא יניחו כדי אויר שני שיטין בין שיטה אחרונה לחתימתם: הגה ואם הניחו הגט פסול (טור) ויש חולקין ומכשירין ע״י עידי מסירה הרמב״ם והרמב״ן והרשב״א והר״ן ואם חתם העד האחרון תחילה ואח״כ חתם הראשון כשר אע״פ דמתחלה היה השני חתום שני שיטות מן הגט (סדר גיטין) ומ״מ לכתחלה לא יעשו כי״א דלכתחלה אין לחתום בגט אפילו קרוב ונתרחק או מחותנים בעלמא (בסדר הגט בשם מהרי״ל) וטוב להדר אחר הסופר שלא יהיה קרוב לאיש ולאשה אבל היכא דלא אפשר אין קפידא בדבר (מהרי״ק ק״ו) ולא יהא אחד מן העדים חשוד בעריות ויש מחמירין שלא יהיו בעל מום ושלא יהיו העדים קרובים לסופר וכולם לא יהיו קרובים לרב המסדר הגט וטוב לחוש לכל זה לכתחלה (כ״ז בסדרים) גם נוהגין ליקח עידי חתימה לעידי מסירה והם יראו שהבעל צוה לסופר לכתוב כדי שיהיה הכל נעשה בפני כת אחד של עדים (במרדכי הל׳ גיטין ובסמ״ג) ולא יחתמו העדים וקולמוס של בעל כמו הסופר (בסדרים) וכמו שנתבאר לעיל רק בדיו ריש סי׳ ק״ך:
<h3>ב</h3>
יתחיל בראש שיטה שלא ישאר חלק בגליון הגט לפני חתימתן:
<h3>ג</h3>
לא יהיה בין הגט לחתימת העדים כתוב דבר שאינו מענין הגט ואם כתוב כן כגון שכתוב שאלו בשלומה פסול שמא לא חתמו אלא על שאלת שלום אבל אם כתב ושאלו (בשלומה) כשר שהיא מדובק עם של מעלה ועל הכל חתמו:
<h3>ד</h3>
חתמו בראש הגט או מצידו או בימינו או בשמאלו או מאחריו פסול:
<h3>ה</h3>
אף כשחותמין למטה צריך שיהיה גב החתימה כלפי הגט ואם היו רגלי החתימה כלפי הגט פסול:
<h3>ו</h3>
כל אלו שאמרנו פסול אם יש כאן עידי מסירה כשר:
<h3>ז</h3>
שייר מקצת הגט וכתבו בדף השני והעדים מלמטה בסוף הדף השני כשר והוא שיהיה במגילה שניכר שלא נחתך ושלכך נתכוין הסופר שישלים בדף השני אבל אם אינו ניכר אע״פ שנמסר בעדים הרי זו ספק מגורשת שמא שני גיטין היו ונחתך מקצת זה מסוף הדף ומקצת השני מראש הדף: הגה מיהו אם יש עדים שגט אחד היה מתחלה ונמסר לה בעדים כשר (המ״מ פ״ד) דבק שני עורות ביחד ע״י דבק וכתב עליהם גט פסול מספק:
<h3>ח</h3>
כתב שני גיטין בב׳ דפין במגילה אחת זה אצל זה ןהעדים מתחת זה לתחת זה ששם העד תחת הראשון ןשם אביב תחת הב׳ וכן העד הב׳ תחתיו את ששמות העדים חתומים תחתיו כשר ואם כתב ראובן בן תחת הראשון יעקב עד תחת השני פסול השני ואם כתב ראובן תחת הראשון ובן יעקב עד תחת השני אף השני כשר: הגה ואם נמסר בעדים ליד אותה שאין עליו עדים כשר בדיעבד דהא לא גרע מאלו לא היו עליו עדים כלל (ב״י בשם הרמב״ם) וע״ל סי׳ קל״ג:
<h3>ט</h3>
ה׳ שכתבו גט א׳ לחמש נשותיהם אם כתבוהו בכלל כגון שכתבוהו בו כך וכך לשבת גירש פלוני לפלונית ופלוני לפלונית וכן אמר כל א׳ מהם לאשתו ליכי דיתיהוייין וכל טופס הגט והב׳ עדים חותמים מלמטה ה״ז גט כשר וינתן לכל אחת בעידי מסירה ואם אין שם עידי מסירה כל מי שתצא מגילה זו מתחת ידה מגורשת אבל אם כתב בכך בשבת גירש פלוני לפלונית והשלים הגט והתחיל תחתיו גט אחר באותה מגילה וכתב וביום זה גירש פלוני לפלונית והשלים הגט השני וכן עד שהשלים כל הגיטין והעדים מלמטה אם נתנה מגילה זו לכל אחת מהן בעידי מסירה הרי כלם מגורשות ואם אין שם עידי מסירה והיתה מגילה זו יוצאה מתחת יד אחת מהן אם היתה זו שגיטה באחרונה שהעדים נקראים עמו הרי זו מגורשת ואם היתה המגילה יוצאה מתחת יד אחת מן הראשונו׳ ספק מגורשת: הגה וכל זה שכתב ופלוני ופלונית וכו׳ אבל אם כתב בשני וכן באחרים פלוני לפלונית אינו כשר רק האחרון (טור) :
<h3>י</h3>
כתב אני פלוני ופלוני גירשנו נשותינו פלונית ופלונית והשלים הגט אע״פ שנמסר לכל אחד מהן בעיר מסירה אינו גט שאין ב׳ נשים מתגרשות בגט א׳ שנאמר וכתב לה ולא לה ולחברתה חזר ופרטן בתור הגט וכתב פלוני גירש פלונית ופלוני גירש פלונית בזמן הזה הרי אלו כשרים:
<h3>יא</h3>
כשחותם העד צריך לכתוב שמו ושם אביו כגון יוסף בן יעקב עד כתב יוסף עד או בן יעקב עד או יוסף בן יעקב ולא כתב עד כשר: הגה י״א מאחר דסגי אם כתב יוסף עד א״כ בן יעקב לא צריך למכתב ואם טעה או שינה בו אין לפסול ת״ה סימן רכ״ח וכמו שנתבאר לעיל סי׳ קכ״ח בכיוצא בזה ואין לסמוך ע״ז רק בשעת הדחק ובמקום עגון (ועי״ל סי׳ קכ״ח) עד שיש לו ב׳ שמות כיצד יחתום עצמו ואין העד צריך לחתום עצמו בחניכתו שם סי׳ רל״ד אפילו לכתחלה גם לא יחתום עצמו או אביו בשם רב או חכם רק פלוני ב״פ עד (סדר גיטין) וכל דבר שיש בו קצת ספק כיצד כותבין אין ראוי לכתחילה לחתמו כי אין ליכנס לספיקות לכתחילה בלא צורך (ד״ע) ולכן אין חותמין לעד מי שאביו מומר כמו שנתבאר לעיל סימן קכ״ח וה״ה לכל כיוצא בזה (ולכתחלה נזהרין בחתימת העדים בכל דבר שנזהרין בכתיבת הגט הן דבעינן כתיבה תמה ומוקף גויל) ב״י בשם הקונטריס) וכל כיוצא בזה:
<h3>יב</h3>
אבל כתב יוסף לבד ולא כתב עד פסול וכ״ש אם כתב בן פלוני ולא כתב עד דפסול (ב״י) :
<h3>יג</h3>
עידי הגט אין חותמים אלא זה בפני זה ואם חתמו זה שלא בפני זה פסול וי״מ אם חתמו ב׳ ב״ז והג׳ שלא בפניהם (טור בשם ר״ח) :
<h3>יד</h3>
גט שנכתב בכתב מהלשונות ועדיו חתומים בכתב אחר כשר והוא שיהיו העדים מכירים לשון הכתב והכתיבה:
<h3>טו</h3>
א׳ מהעדים חתם בכתב לשון א׳ והעד השני בכתב לשון אחר כשר:
<h3>טז</h3>
העדים שחותמין על הגט צריכים להיות יודעים לקרות ולחתום ואם אינם יודעים לקרות קוראים בפניהם וחותמין והוא שיכירו לשון הגט ואם אינם יודעים לחתום רושמים להם הנייר ברוק וכיוצא בו מדבר שאין רשומו מתקיים והם כותבין על הרושם: הגה ויש אוסרין לעשות כך לכתחלה אלא מקרעין נייר חלק לפניהם והם חותמין דרך הקרע (טור בשם מהרמ״ה) :
<h3>יז</h3>
גט שחתמו בו עדים פסולים אפילו אחד פסול ואחד כשר הרי זה פסול אפילו יש כאן עידי מסירה שהרי הוא מזוייף מתוכו:
<h3>יח</h3>
יש ליזהר שלא לחתום הסופר לעד מפני שיש פוסלין:
<h3>יט</h3>
גט שנעשה בערכאות של כותים ועידי כותים חתומין עליו אפילו כתבו ישראל ונמסר בעידי מסירה ישראל ושמות עדים הכותים החתומים בו מובהקים וניכרים לכל שהם כותים דליכא למיחש דילמא אתי למסמר עלייהו אפ״ה פסול אבל אשה שמביאה לפנינו גט שנתגרשה בו לינשא בו ושמות העדים כשמות כותים אם הם שמות שאין דרך ישראל לקרות בהם כלל תנשא בו שודאי ישראל הם שלא היו טועים מחתומי הגט להחתום שמות כאלו אם לא שידעו שישראלים הם ואם הם שמות שדומין קצת לשמות ישראל חיישינן שמא טעו מחתימי הגט שסברו שהם ישראל ושמא כותים הם ולא תנשא בו:
<h3>כ</h3>
נתן לה הגט בינו לבינה ואפילו בעד אחד אינו גט בד״א כשהיה הגט בכתב יד הסופר אבל אם כתב הבעל הגט בכתב ידו וחתם עד א׳ ונתנו לה ה״ז גט פסול ופוסל לכהונה:
<h3>כא</h3>
לא יטלו עידי הגט שכר יותר מכדי שכר בטלה דמוכחת: הגה וי״א דמתנין עם העדים שאם יקלקלו הגט שישלמו אותו ומכח זה מותר לקבל שכר הרבה או מטעם דהעדים אסורים לישא הגרושה (בסדר גיטין בשם מהרי״ק) כמו שנתבאר לעיל בסי׳ י״ב וכן נוהגין:
<h3>כב</h3>
יש מי שאומר שצריך שייבש הגט קודם שיחתמו העדים:
<h2>סימן קלא</h2>
<h3>הק'</h3>
צריך שיהיה כתיבתו וחתימתו לשמה ובו ט״ס:
<h3>א</h3>
צריך שתהיה כתיבת הגט וחתימתו לשם האיש המגרש ולשם האשה המתגרשת אם לא נכתב לשמה אינו גט כיצד סופר שכתב גט ללמד או להתלמד ובא הבעל ומצא שם שנכתב בגט זה כשמו ושם האשה כשם אשתו ושם העיר כשם עירו ונטלו וגירש בו אינו גט:
<h3>ב</h3>
יתר ע״כ כתב לגרש את אשתו ונמלך ומצאו בן עירו ואמר לו שמי כשמך ושם אשתי כשם אשתךונטלו ממנו וגירש בו אע״פ שנכתב לשם גירושין אינו גט:
<h3>ג</h3>
יתר על זה מי שיש לו שתי נשים ששמותיהם שוות וכתב לגרש את הגדולה ונמלך וגירש בו את הקטנה אינו גט שאע״פ שנכתב לשם האיש המגרש לא נכתב לשם זו שנתגרשה בו:
<h3>ד</h3>
יתר ע״כ אמר לסופר כתוב ואיזה שארצה אגרש בו וכתב הסופר על דעת זה וגירש הוא אחת מהן ה״ז ספק גירושין וה״ה אם אמר לו כתוב לאיזו שתצא בפתח תחלה אגרשנה בו:
<h3>ה</h3>
גט שכתבו שלא לשמה אע״פ שהעביר עליו קולמוס לשמה אינו גט וי״א שחוששין לו:
<h3>ו</h3>
אפילו נכתב לשמו אם לא חתמו העדים לשמו אם נתנו לה בלא עידי מסירה אינו גט ואם נתנו לה בעידי מסירה הרי זה פסול וי״א שגם וה אינו גט:
<h3>ז</h3>
לפיכך צריך ליזהר כשהבעל מצוה לסופר לכתוב שיאמר (בפני עדים שיחתמו על הגט) כתוב גט לשם פלונית אשתי. (וכן יאמר הסופר בפיו כשמתחיל לכתוב שכותבו לשם פלונית אשת פלוני ולשמו של פלוני: הגה ויאמר כן בפני עדים החותמים על הגט ויכתבנו אח״כ בקביעות ולא בסירוגין כדי שיכתבו לשמו ולשמה כמו שהתחיל (בסדר גיטין) ומיהו בדיעבד אם כתבו בסירוגין כשר (ד״ע) י״א תיקון הקלף וחתיכת הקולמוס וכ״ש השרטוט צריך הכל להיות לשמם (מ״כ בתיקון) ומיהו אם עשה אלו הדברים שלא לשמם אינו פסול:
<h3>ח</h3>
יהיו שם שני עידי החתימה בשעה שמתחיל לכתוב הגט כדי שידעו שנכתב לשמה ויכירוהו בשעת חתימה:
<h3>ט</h3>
כשיאמר לעדים לחתום בגט יאמר להם שיחתמוהו לשם פלונית אשתו וכן יאמר כל אחד בפיו כשחותם שהוא חתמו לשם פלונית אשת פלוני ולשמו: הגה ואם התחיל לחתום מקצת שמו ולא אמר לשמו ולשמה ואח״כ נזכר ואמר יש מכשירין (ת״ה סי׳ רכ״ח ומהרי״ו סי׳ כ״ז) :
<h2>סימן קלב</h2>
<h3>הק'</h3>
שצריך להזכיר שם האיש ואשתו והמביא גט ונפל ממנו ובו ד סעיפים:
<h3>א</h3>
אמר לסופר כתוב גט לארוסתי לכשאכניסנה אגרשנה וכנסה וגירשה בו הוי גט כיון שבידו לגרשה עתה בד״א שכתב בו זמן הנתינה אבל אם כתב בו זמן הכתיבה פסול:
<h3>ב</h3>
צוה לכתוב גט לגרש בו אשה בעלמא לכשיכניסנה אינו גט ואם היא יבמתו ואחר שיבמה גירשה בו הרי זו ספק מגורשת:
<h3>ג</h3>
שנים ששמותיהם שוים ושמות נשותיהם שוים ושלחו ב׳ גיטין ונתערבו זה בזה נותן שניהם לזו ושניהם לזו בעידי מסירה ואם נאבד א׳ מהם לא ינתן הגט הנשאר לא לזו ולא לזו ואם ניתן לאחת מהם או לשתיהן ה״ז ספק גירושין:
<h3>ד</h3>
המביא גט ונפל ממנו במקום ששיירות (פי׳ חבורות של אנשים הולכי אורח) מצויות או אפילו במקום שאין השיירות מצויות ובעיר שנכתב הגט הוחזקו ב׳ ששמותיהם ושמות נשותיהם שוים אם מצאו לאלתר שראה שלא עבר שום אדם שם משעה שנפל עד שמצאו או אפילו לא מצאו לאלתר ויש לו סימן מובהק או טביעות עין בגט או אפילו אין לו סימן וטביעות עין בגט אלא שמצאו בכלי שהיה בו הגט ויש לו סימן או טביעות עין בכלי ויודע שלא השאילו לאחר או שמצאו קשור בכיס או בארנקי או בטבעת שחזקת כלים אלו שאינו משאילם לאחרים או שמצאו בביתו בין כליו כשר ולא חיישינן שמא אחר הוא אבל אם אינו יודע אם עבר אדם שם ואין לו טביעות עין וסימן בכלי ולא בגט חיישינן שמא לא זה הוא הגט שנאבד לזה ואפילו אם עדים מעידים שהאחר שהוחזק בשמו של זה לא היה בעיר כשנכתב וכן אם ראה שעבר אדם שם אפילו לא שכיחי שיירות ולא הוחזקו שני יוסף בן שמעון חיישי׳ אפילו היה כותי שעבר שם אא״כ עידי הגט אומרים מעולם לא חתמנו על גט אחר ששמו כשם האיש הזה אפילו אינן מעידים בפירוש שזה היא חתימת ידם כגון שאין הגט עתה בפנינו כשר וכגון דאיכא עדים דלא איתחזק אנשים ששמם כשמם של אלו (העדים) אבל יש עדים אחרים ששמם כשם אלו חיישינן עד שיעידו שזה היא חתימת ידם או שיאמרו העדים אנו מכירים הגט שיש לנו בו סימן מובהק שיש בו נקב בצד אות פלוני ואפילו אינם אומרים הסימן עד אחר שיראו אותו ואם דתובעו אומר הסימן אינו מועיל אלא א״כ יאמר אותו קודם שיראה הגט אבל בטביעת עין אין מחזירין אותו לתובעו שאין מועיל טביעת עין להכשירו אלא כשמוצאו אותו בעצמו שאבד לו ואם הוחזקו שני יוסף בן שמעון ולא שכיחי שיירתא מחזירין אותו בלא סימן אפילו שהה כדי שיעבור אדם שם ויש שפסקו שאם אבד ממנו במקום שאין השיירות מצויות אפילו מצאו לאחר זמן מרובה לא חיישינן שמא אחר הוא אפילו הוחזקו באותו מקום שנים ששמותיהם שוים ושמות נשותיהם שוים ואם אבד במקום שהשיירות מצויות אם מצאו מיד ועדיין לא שהה אדם שם מהעוברים או שמצאו בכלי שהניחו בו ויש בו טביעת עין בארכו ורחבו של גט שהיה כרוך הרי הוא בחזקתו ותתגרש בו ואם הוחזקו באותו המקום שנים ששמותיהם שוים ושמות נשותיהם שוים אם אבד במקום שהשיירות מצויות חוששין שמא גט זה הנמצא של אותו האיש האחר הוא הואיל ועבר אדם שם אף על פי שלא שהה אבל אם לא עבר אדם שם הרי הוא בחזקתו: הגה י״א שאם הוזכר שם העיר בגט אין לחוש לשיירות מצויות דאין חוששין לשני עיירות ששמם שוה (תשו׳ הרא״ש כלל מ״ה) :
<h2>סימן קלג</h2>
<h3>הק'</h3>
צריך שימסור הגט בפני שני עדים כשרים ובו ג״ס:
<h3>א</h3>
צריך שיהיו שני עדים כשרים בשעת מסירת הגט (ושימסור לה הגט בפני שניהם ביחד) (ב״י) וכן צריך להחתים עליו עדים לכתחלה אבל בדיעבד אם לא היו אלא עידי חתימה ומסרו בינו לבינה כשר וכן אם היו עידי מסירה ולא היו בו עידי חתימה כשר וי״א שאם נודע שניתן לה בלא עידי מסירה אע״פ שעדים חתומים בו פסול ומיהו כשרואין אותו חתום תולין שבודאי נמסר בעידי מסירה: הגה וע״ל ריש סימן ק״ל דלוקחין כת אחת של עדים לחתימה ולמסירה ולא שני כיתות:
<h3>ב</h3>
צריך שיהיו גם החתימות יבשות בשעת נתינת הגט:
<h3>ג</h3>
רגילין ליתן הגט במנין עשרה :
<h2>סימן קלד</h2>
<h3>הק'</h3>
צריך שיבטל הבעל כל מודעות ובו י סעיפים:
<h3>א</h3>
צריך שיבטל כל מודעה קודם שיתן הגט שאם מסר מודעא בפני שנים ואמר גט שאני רוצה ליתן לאשתי דעו שאני אנוס ליתנו ולכן אני אומר בפניכם שיהא בטל הרי הוא בטל אע״פ שלא לקח בקנין: הגה ואע״פ שלא מסר בפני ב׳ עדים ביחד רק בזה שלא בפני זה ובלבד שיהיו כשרים (ריב״ש סימן רל״ב) :
<h3>ב</h3>
אע״פ שאין מכירין את אונסו ואפילו אם האונס שאמר היה שקר ואע״פ שנתנו אח״כ לא אמרינן שביטל המודעא שמסר עד שיאמר בפי׳ שמבטל המודעא ואז היא בטלה ואינו צריך קנין:
<h3>ג</h3>
לכן צריך שיבטל קודם כתיבת הגט כל מודעא שמסר ויאמר כן הריני מבטל כל מודעא שמסרתי על גט זה וכן אני מבטל כל דבר שגורם כשיתקיימו אותן הדברים ביטול לגט זה וכן אני מעיד על עצמי שלא מסרתי דבר על הגט שיבוטל הגט מחמתו והריני פוסל כל עד או עדים שיעידו שמסרתי או שאמרתי שום דבר שיבוטל מחמתו גט זה או שיורע כחו של גט זה מחמת אותה מודעא או אותו דיבור: הגה וי״א דסגי אם אומר שמבטל מודעא ומודעא דמודעא עד סוף כל מודעי (טור בשם הרא״ש) וכן נוהגין אר טוב לכתחלה לחוש ולומר כסברא הראשונה:
<h3>ד</h3>
נהגו להצריך ביטול מודעא אף למגרש מרצונו: הגה ומיהו אם שכח מלבטל כשר. (מ״כ בשם הרא״ש) מאחר שמגרש מרצונו (מ״כ בשם מהר״ן ונהגו עוד לבטל מודעא קודם שיצוה לכתוב קודם הנתינה (במרדכי) ואע״פ שי״א שאם בטל הגט בין כתיבה לנתינה לא היה מועיל אח״כ ביטל מודעא לגרש באותו גט ולכן אין מניחין אותו לילך עד שיתן הגט אפ״ה מחמירין ג״כ לבטל מודעא בשעת נתינה (עיין בב״י) :
<h3>ה</h3>
אם נשבע הבעל ליתן גט צריך שיתירו לו קודם שלא יהא דומה לאונס אר ערבות יתן אם ירצה שאין זה דומה לאונס: הגה וה״ה אם קבל קנין לגרש (פסקי מהרא״י סימן קע״ג) אבל אם קבל עליו קנסות אם לא יגרש לא מקרי אונס מאחר דתלה גיטו בדבר אחר ויכול ליתן הקנסות ולא לגרש (ב״י בשם תשובה וכן הוא במהרי״ק שם בפסקים) (ויש מחמירין אפילו בכה״ג שם בתשובת הרשב״א) וטוב לחוש לכתחילה ולפטרו מן הקנס אבל אם כבר גירש מפני זה ואפילו גירש מכח שבועה שעשה מעצמו לגרש הגט כשר הואיל ומתחלה לא אנסוהו על כך (תשובת הריטב״א) י״א דלא מקרי אונס אלא מה שאונסין לאדם עצמו אבל אם אונסין לאחר עד שיגרש חבירו אפילו אב על בנו או להיפר לא מקרי אונס (תשובת הרשב״ץ) ויש מחמירין באב על בנו (ב״י וע״ל סימן קנ״ד מדינים אלו) :
<h3>ו</h3>
הא דאינו גט כשהוא אנוס ה״מ כשמסר מודעא אבל אם לא מסר מודעא אם אנסוהו שלא כדין פסול ובדין כגון שהוא חייב להוציא ואינו רוצה ואנסוהו ב״ד עד שהוציא הוי גט ומצוה על כל ב״ד שבכל מקום ובכל זמן לכופו לגרש לבטל המודעא:
<h3>ז</h3>
מי שמסר מודעא על הגט מכין אותו מכת מרדות מפני שגרם להיות ממזרים שהרי הגיע הגט לידה ותנשא בו ואחר זמן יבואו עדים שביטל בפניהם או שמסר מודעא בפניהם קודם שיכתוב הגט ונמצא הולד ממזר: הגה ואפילו בטל המודעא בשעת נתינה אפ״ה משמתינן ליה דיש לחוש שמא איכא דידעי במודעא ולא ידעי בביטול (תשו׳ הרא״ש כלל נ״ג וכ״כ הב״י בשם התו׳) :
<h3>ח</h3>
אנסוהו ישראל לגרש שלא כדין ואמר רוצה אני וגם ביטל מן הכהונה:
<h3>ט</h3>
אנסוהו המודעא או לא מסרה פסול ואעפ״כ פסלה כותים לגרש אם הוא חייב לגרשה מן הדין פסול ואעפ״כ פסלה מהכהונה ואם לא היה חייב לגרשה מן הדין אפילו ריח גט אין בו ולא נפסלה מהכהונה (ואפילו אם קבל מעות על נתינת הגט לא אמרינן משום זה נתרצה (הגהות אלפסי פרק המגרש) :
<h3>י</h3>
אם דחקו אותו בית דין של ישראל על ידי כותים והיו הכותים מכין אותו ואומרים עשה מה שישראל אומרי׳ לך דינו כאנסוהו ישראל:
<h3>יא</h3>
גט שמסר הבעל מודעא על נתינתו ונתנו לה ואחר כך ביטל מרצונו ואמר לה תתגרשי בגט שנתתי לך כבר א״צ לחזור וליטלו ממנה :
<h2>סימן קלה</h2>
<h3>הק'</h3>
צריך לקרות הגט קודם נתינה ולאחריו ובו ה״ס:
<h3>א</h3>
העדים שנותנים הגט לפניהם צריכים לקרותו קודם נתינה וטוב לקרותו גם לאחר נתינה ואם לא קראוהו אלא לאחר נתינה בלבד מגורשת: הגה וכן אם יעידו בטוב שזהו גיטה (בסדר הגט) ולכתחלה אנו נוהגין שהחכם המסדר הגט קורא אותו תחילה וסוף עם העדים ואח״כ שואל לסופר אם זהו הגט שכתב לשמו ולשמה ולשם גרושין ואח״כ שואל לכל א׳ מהעדים אם מכיר חתימתו וחתימת חבירו ואם חתמו זה בפני זה (כ״ז מ״כ בקונט׳ ובסדר גיטין) :
<h3>ב</h3>
קראוהו ונתנוהו לבעל או לשלוחו והכניסו לבית ידו ונתנו לה צריך לקרותו פעם ב׳ קודם שיתנהו לה ואם לא קראוהו ונתנו לה וזרקתו לים או לאש הרי זו מגורשת הואיל וקראוהו תחילה אין חוששין לו שהחליפו ולא עוד אלא אפילו אמר הבעל שטר אחר היה ולא היה הגט שקראתה אינו נאמן והרי היא מגורשת ואם הגט בידו ומראה אותו נאמן כל זמן שלא נשאת:
<h3>ג</h3>
הרי שלא קראו הגט תחילה ונתנו לה בפניהם וזרקתו לאור או לים אע״פ שהבעל אומר כשר היה הרי זו ספק מגורשת: הגה ואפילו אם נשאת תצא (תוס׳ בלשון אחר וכ״כ הב״י בשם רשב״א ור״י ת״ה) אבל אם הגט עדיין יוצא מתחת ידה אם נשאת לא תצא אבל לא תנשא בגט זה מאחר שלא קראו אותו תיכף אחר הנתינה נכן משמע מר״י הנ״ל ודלא כב״י) ויש חולקין:
<h3>ד</h3>
נתן לה נייר חלק ואמר לה הרי זה גיטך אם לא בדקו הנייר במי נרא לראות אם היה שם דבר כתוב בו אם יבדקו ותפלוט הכתיבה הרי זו ספק מגורשת ואם יבדקוהו ולא תפלוט הכתיבה אין חשש גירושין:
<h3>ה</h3>
זרק לה הגט לחצרה לבין החביות בפני עדים ובקשו ומצאו מזוזה או שטר אחד אין חוששין לה שזה שנמצא הוא שזרק ואם נמצאו ב׳ או ג׳ מזוזות או שטרות חוששין שמא גט שזרק אכלוהו עכברים והרי זו ספק מגורשת בד״א כשלא קראוהו אבל אם לאחר שקראוהו שהיה גט חזר הבעל ולקחו מידם וזרקו (לחצירה) לבין החביות אפילו לא נמצא אלא מזוזה אחת או שטר אחד ה״ז ספק מגורשת :
<h2>סימן קלו</h2>
<h3>הק'</h3>
דין איזה לשון צריך שיאמר בשעת הנתינה והמגרש בשבת ובו ז סעיפים:
<h3>א</h3>
המגרש צריך שיאמר כשיתן לה הגט ה״ז גיטיך וכיוצא בזה ואם נתן בידה ולא אמר לה כלום ה״ז גט פסול: הגה ולכתחילה יאמר לה ה״ז גיטיר (והתקבלי גיטך) (מרדכי פ׳ המגרש וב״י בשם הקונטרס) והרי את מגורשת ממני והרי את מותרת לכל אדם (שם ובטור) מעכשיו (ב״י בשם י״א ונוהגין שהבעל כופל הגט כמו אגרת ונותנו לה כדי שתוכל לאחזו כולו בידה כשנתנו לה והבעל צריך לידע מה הוא אומר לה וכן כל מה שאומר לה יודיעו אותו בפירוש (הכל בסדר גיטין) :
<h3>ב</h3>
במד״א בשלא היה מדבר עמה על עסקי גיטה אבל אם היה מדבר עמה על עסקי גיטה ונטל הגט ונתן בידה ולא אמר כלום ה״ז גט:
<h3>ג</h3>
כשיתן לה הגט יאמר לה הרי את מגורשת ממני בגט זה ומותרת לכל אדם או הרי את משולחת ממני ואם שלוחו נותנו לה אומר הרי את מגורשת מפלוני בגט זה והרי את מותרת לכל אדם ואם אמר איני אישך איני בעליך יש מי שאומר שאינו גט אפילו היה מדבר עמה על עסקי גיטה דכתיב ושלחה ולא שישלח את עצמו ויש מי שאומר שאם היה מדבר עמה על עסקי גיטה הויא ספק מגורשת:
<h3>ד</h3>
אמר לה הרי את לעצמך ה״ז גט אבל אם אמר לה הרי את בת חורין לא אמר כלום:
<h3>ה</h3>
צריך שיתננו לה בתורת גירושין אבל אם נתנו לה בתורת שהוא שטר חוב אינה מגורשת אא״כ יאמר אחר כך הרי זה גיטך או שיודיע כן לעדים בתחילה: הגה ובלבד שתדע האשה שנתגרשה בו או שהעדים מגידים לה אח״כ (כ״כ התוס׳ פרק המגרש) :
<h3>ו</h3>
אם יש אחד בעיר ששמו כשמו ושם אשתו כשם אשתו אינו יכול לגרש אלא בפני האחד: הגה ואפילו יצא גט מתחת יד אחת אינה מגורשת עד שתביא ראיה שגירשה בפני האחר או תביא עידי מסירה שזהו שגירש את אשתו (ר״י ח״ה) י״א דאם שמות המגרשים שוות אע״פ שאין שמות הנשים שוות מ״מ יכתבו סימן בסדר גיטין) או שהאחד כהן והשני אינו (במגרש או מצד כינוי שלו כהן (פרקי מהרא״י סי׳ ו׳) ולכן נהגו לתת הגט ברבים שאם היו בעיר שנים ששמותיהם שוים (שיהיה) אצל הגט (חדושי אגודה פרק כל הגט) :
<h3>ז</h3>
אין מגרשין בשבת ואם השעה צריכה לכך כגון שכיב מרע שתקף עליו החולי ורוצה לגרשה כדי שלא תזקק ליבם אם הגט ברשותו יקנה לה אותו ותזכה בו ובגט שבתוכו ואם אי אפשר בלא טלטול כגון שאין הגט מונח ברשותו יטלנו בידו ויתננו לה (וי״א דבזמן הזה דכותבין תורה שבעל פה מותר לטלטל גט בשבת (מרדכי ריש הזורק והסמ״ג) ויכול ליתנו לה בכל ענין) :
<h2>סימן קלז</h2>
<h3>הק'</h3>
צריך שיתירנה היתר גמור ובו ה״ס:
<h3>א</h3>
אמר לה הרי את מותרת לכל אדם חוץ מפלוני או אלא לפלוני אינו גט כיצד יעשה יטלנו ממנה ויחזור ויתננו ויאמר הרי את מותרת לכל אדם אבל אם אמר ע״מ הרי הוא כשאר תנאי הגט בין אמר לה ע״מ שלא תנשא לו או ע״מ שלא תבעלי לו או ע״מ שלא תהיה לו ויש מחמירין אפילו באומר ע״מ (הר״ן בשם י״א והרשב״א בשם הרמב״ן) ויש להחמיר לכתחילה ואם חושדה מאדם יאמר לב״ד והם ימחו בידם שלא ישאו זה את זה (מרדכי ריש המגרש) :
<h3>ב</h3>
היה אותו פלוני שהוציא מכלל הגט בחוץ או באלו מי שאין קידושין תופסין לו בה ה״ז גט כשר אבל אם קדושין תופסין לו בה אע״פ שהוא מחייבי לאוין אינו גט וה״ה אם שייר קטן ויש מי שאומר דבשייר קטן (הוי ספק מגורשת טור בשם ר״ח) :
<h3>ג</h3>
שייר בעל אחותה או ששייר מי שעתיד עדיין להוליד או שאמר לה חוץ מזנותיך (או חוץ משלא כדרכו) (טור) או חוץ משטר וביאה או חוץ מהפרת נדריך או חוץ מירושתך ה״ז ספק מגורשת:
<h3>ד</h3>
אמר לה הרי את מותרת לכל אדם חוץ מראובן ושמעון וחזר ואמר לה בשעת שמסר לה הגט הרי את מותרת לראובן ושמעון או שאמר הרי את מותרת לראובן או שאמר הרי את מותרת לשמעון או שאמר אף לשמעון הרי זו ספק מגורשת:
<h3>ה</h3>
אמר לה ה״ז גיטך והרי את מגורשת ממני היום ולמחר את אשתי הרי זו ספק מגורשת :
<h2>סימן קלח</h2>
<h3>הק'</h3>
דין נתינת הגט בידו ובו ד״ס:
<h3>א</h3>
אמר לה טול גיטיך מע״ג קרקע אינו כלום ואפילו היה מונח ע״ג ידו והיא קרובה אליו ולקחתו משם אינו גט כיון שלא סייע בנטילתו אפילו היתה ידו סגורה והגט בתוכה ופתח הוא ידו ונטלתהו מתוכה שסייע בנטילתו אפילו הכי אינו גט כיון שלא קירב גופו אליה ואם הגט תחוב לו תחת חגורתו על מתניו וצמצם מתניו ונתחלחלו והטה עצמו לה ונטלתו קרי ביה שפיר ונתן אבל אם צמצם מתניו ולא הטה עצמו אליה או שהטה עצמו ולא צמצם מתניו לא הוי נתינה ויש מי שאומר שאם היה קשור על ידו או על יריכו והרכין לה בגופו או הטה ידו עד ששלפה הגט מעליו ואמר לה הרי זה גיטיר ה״ז גט:
<h3>ב</h3>
נתן הגט לידה ונשאר החוט שהוא קשור בו בידו אם הקשר אמיץ עד שיכול לנתקו ולהביאו אצלו אינה מגורשת ואם לאו מגורשת ואם הקשר אמיץ שהיה יכול לנתקו ולהביאו אצלו אלו לא קפצה ידה אלא מחמת שקפצה ידה אינו יכול לנתקו ולהביאה אצלו לא הוי נתינה ואינה מגורשת ויש מי שאומר שהיא מגורשת: הגה (וכל זה לא מיירי אלא שקפצה ידה בלא רצון הבעל אבל אם הבעל מצוה לה לקפוץ ואפילו הושיט לה הגט והיא לקחה אותו בצד הב׳ הוי גט כנ״ל) :
<h3>ג</h3>
נתן הגט כשהיא ישינה וננערה והרי הוא בידה ואמר לה ה״ז גיטיך אין צריך לחזור וליטלו מידה וליתנו לה אבל אם לא אמר לה ה״ז גיטך אפילו אמר לעדים ראו גט שאני נותן לה אינו כלום כיון שהיא היתה ישינה וכן אם נפל מידה בעודה ישינה אף על פי שחזרה ולקחתו אינו גט עד שיחזור ויתננו לה ויאמר לה ה״ז גיטך : הגה נתן גיטה בחצירה בשעת שהיא ישנה י״א דלא הוי גט אבל ביד שלוחה לכ״ע הוי גט (ב״י בשם הר״ן והרשב״א) :
<h3>ד</h3>
אמר לעדים ראו גט שאני נותן לאשתי ואמר לה בשעה שמסרו לה כנסי שטר חוב זה הרי זה גט אף על פי שלא אמר הרי זה גיטך ויש מי שאומר דה״מ באומר לעדים שלא בפניה אבל אם אמר בפניה ובשעה שמסרו לה אמר לה כנסי ש״ח זה הרי זו ספק מגורשת אבל אם לא אמר תחלה ראו גט זה שאני נותן לה ואמר לה כנסי ש״ח זה צריך לומר לה הרי זה גיטיר אבל א״צ ליטלו ממנה ולחזור וליתנו לה ויש מי שאומר דה״מ באומר כנסי שטר חוב זה אבל אם אמר לה זכי בשטר חוב זה אין לה תקנה עד שיטלנו ממנה ויחזור ויתננו לה ויאמר לה הרי זה גיטיך :
<h2>סימן קלט</h2>
<h3>הק'</h3>
דין קבלה מידו ואם זרק לה ולחצרה ובו יח״ס:
<h3>א</h3>
זרק לה הגט בחצרה בין שהוא קנוי לה או שאול או מושכר הרי זו מגורשת בד״א כשהיא עומדת בחצרה והוא משתמר לדעתה אבל אם אינה עומדת שם אע״פ שהוא משתמר לדעתה אינה מגורשת:
<h3>ב</h3>
אם נתן בחצרה ואח״כ בא שם ואמר לה ה״ז גיטיך יש מי שכתב שאע״פ שהגט עדיין שם אינה מגורשת עד שתטלנו משם או עד שיטלנו משם ויתננו לה להתגרש בו דבעינן שתהא סמוכה לחצר בשעת נתינת הגט לתוכו (ובשעה שאומר לה הא גיטיך) וכן בגיטה וחצרה באים כאחד בעינן שעומדת בצד החצר בשעת נתינה ויש חולקין:
<h3>ג</h3>
נתנו בחצרה שלא מדעתה ואינה עומדת בצד חצרה הרי זו ספק מגורשת:
<h3>ד</h3>
היתה עומדת על גגה וזרקו לה לראש הגג אם יש לה מעקה כיון שהגיע לאויר תוך מחיצות המעקה או אפילו אין לו מעקה והגיע לתוך ג׳ טפחים סמור לקרקעית הגג הרי זו מגורשת אפילו נשרף קודם שנח והוא שקדם גט לדליקה שהרי היה ראוי לנוח אלמלא האש שבא אחר שזרקו אבל אם קדם האש לא שהרי לא יהיה ראוי לנוח ברשותה:
<h3>ה</h3>
ויש מי שאומר שאם נמחק או נשרף קודם שיגיע אפילו נמחק או נשרף אחר שהגיע לאויר מחיצות או לפחות מג׳ טפחים סמור לגג אינה מגורשת:
<h3>ו</h3>
היה הוא בגגו וזרק לה לחצרה אם מחיצות החצר גבוהות מהגג בענין שמיד כשזרק הגט מאויר הגג נכנס לאויר מחיצות החצר מגורשת אפילו נמחק קודם שהגיע לארץ וכגון שנמחק לאחר שהתחיל לירד:
<h3>ז</h3>
היה לה קנה נעוץ בחצרה והיא עולה למעלה ממחיצות החצר וזרק הגט עליה אינה מגורשת שאינו משתמר שם:
<h3>ח</h3>
זרקו לה לרשותה ועבר כל רשותה ויצא חוץ לרשותה אינה מגורשת אע״פ שהיה בתוך ג׳ טפחים סמור לקרקע בתור רשותה כיון שלא היה סופו לנוח ברשות׳ וי״א שהיא ספק מגורשת:
<h3>ט</h3>
ב׳ חצירות זו לפנים מזו הפנימית שלה והחיצונה שלו וכותלי החיצונה גבוהות על הפנימית כיון שזרק הגט לתוך אויר החיצונה נתגרשת שהפנימית בכותלי החיצונה משתמרת מה שאין כן בקופות כיצד שתי קופות זו לפנים מזו פנימית שלה והחיצונה שלו וזרק לו בתוכם גיטה אפילו הגיע לאויר הפנימית אינה מגורשת עד שינוח על צד הקופה הפנימי בד״א כשהיתה מוטה על צדה ואין לה שוליים אבל אם יש לה שוליים אפילו נח בקרקעיתה אינה מגורשת שכלי האשה ברשות הבעל אינה קונה לה גט אא״כ אינו מקפיד על מקומו:
<h3>י</h3>
היתה בחצירו וזרקו לה שם אינה מגורשת אפילו היא יושבת במטה ונפל הגט במטה אינה מגורשת עד שיגיע הגט לידה או לחיקה או לכלי מהכלים שאין הבעל מקפיד על מקומו וכן אם הגיע למטה שלה שהיא יושבת עליה והיתה גבוה י׳ טפחים הרי זו מגורשת שהרי חלקה רשות לעצמה ואין הבעל מקפיד על מקום כרעי המטה ואם לא היתה גבוה י׳ טפחים הרי זו ספק מגורשת:
<h3>יא</h3>
השאיל לה הבעל מקום בחצרו ולא ייחד לה ונפל על גבי קורה או ע״ג סלעים אם המקום שנפל אין בו ד׳ אמות על ד׳ אמות ואין גבוה י׳ ואין לו שם לווי הרי זו מגורשת ואם יש שם אחד מג׳ דברים אלו חלק רשות לעצמו ומקום א׳ השאיל לה ולא שני מקומות ואינה מגורשת ויש מי שכתב שאע״פ שאין שם שום אחד מג׳ דברים אלו אינה מגורשת עד שיהיה בתוך ארבע אמותיה:
<h3>יב</h3>
השאיל לה גגו ונפל הגט על גג א׳ שיש לו אצלו מגורשת כיון שאין דיורים קבועים בגג אינו מקפיד עליו ויש מי שכתב שאפילו נפל הגט על גג של כל אדם והיא יכולה לפשוט ידה וליטלו משם הרי זו מגורשת:
<h3>יג</h3>
זרקו לה בר״ה או ברשות שאינה של שניהם קרוב לו אינה מגורשת היה הגט מחצה למחצה וממחצה למחצה עד שיהי׳ קרוב לה הרי זו ספק מגורשת היה קרוב לה כדי שתשוח ותטלנו ה״ז פסול עד שיגיע לידה ואח״כ תנשא בו לכתחילה כיצד הוא קרוב לו היה הוא יכול לשומרו והיא אינה יכול׳ לשומרו זה הוא קרוב לו שניהם יכולים לשומרו או שניהם אינם יכולים לשומרו זהו מחצה למחצה:
<h3>יד</h3>
בא הוא תחילה ועמד ואח״כ עמדה היא כנגדו וזרקו לה אם היה הגט בתוך ד׳ אמות שלו אינה מגורשת אע״פ שאם תשוח תטלנו עמדה היא ובא הוא ועמד כנגדה וזרקו לה אע״פ שהוא מחצה למחצה הואיל והיא לתוך ארבע אמות ז גט פסול עד שיגיע הגט לידה: הגה אבל אם זרק לה לתוך ״שלה ה לתוכו הרי זו מגורשת וכל זה מדינא ד׳ אמות שלה ואין הבעל נכנס אבל לכתחילה אין לגרש אפילו ליתן הגט לתוך חצירה או לתוך מלבושיה אלא לתוך ידה ממש וידה תהא פתוחה מתחילת הנתינה עד סופה (מרדכי פרק הזורק וסמ״ק וכל בו) כמו שנתבאר לעיל סי׳ קל״ח ואפילו בדיעבד אין להתירה לעלמא עד שבא הגט לידה ממש ונהגו עוד שלאחר שנתן לה הגט תסגור ידיה ותכניסנו תחת בגדיה ותזהר שלא יסייע לה שום אדם בקבלתו גם לא יהא שום דבר כגון טבעת בידה וכיוצא בזה בשעת קבלתו (הכל בסדר הגט) :
<h3>טו</h3>
היה ידה קטפרס (פי׳ שהעמידה ידה משופעת ולא זקיפה כמחיצה ולא פשוטה לקבל) וזרק הגט על ידה ונפל לארץ אם נפל לתוך ד״א שלה ונח הרי זו מגורשת ואם לא נח בתוכן אלא נתגלגל מיד מתוכה לחוצה להם ה״ז ספק מגורשת נפל לתוך הים או לתוך האש אינה מגורשת והוא שתהא על גבי המים או סמור לאש שמתחלת נפילתו לאיבוד היה עומד: הגה וכל זה שאינה עומדת ברשותה אבל אם עומדת ברשותה אע״פ שנפל מידה ונתגלגל חוץ לד׳ אמות מגורשת דהא לא נתגלגל רק לרשותה מיהו לדידן דאין מגרשין ע״י רשותה כמו שנתבאר אם נפל הגט מידה צריך לגרש שנית ועל כן תגביה האשה ידיה בשעה שמקבלת גיטה שלא יפול מידה גם יהיו ידיה גבוהים מן הארץ ג׳ טפחים (ג״ז בסדר גיטין) :
<h3>טז</h3>
נתן ביד עבדה והוא נעור והיא משמרתו אם היה כפות ה״ז גט וכאילו הגיע לחצרה שהיא עומדת בצדה ואם אינו כפות אינו גט וי״א דתרתי בעינן כפות כדי שלא יהא חצר מהלכת וישן כדי שיהא משתמר לדעתה:
<h3>יז</h3>
נתנו ביד העבד והוא ישן והיא משמרתו ה״ז פסול ואם היה כפות הרי זו מגורשת:
<h3>יח</h3>
כתב הגט ונתנו ביד עבדו וכתב לה שטר מתנה עליו כיון שזכתה בעבד זכתה בגט ונתגרשה אם היה כפות ואם אינו כפות ונעור קנתה העבד ואינה מגורשת עד שיגיע הגט לידה וכן אם נתן הגט בחצרו ומכר לה החצר או נתנו לה כיון שקנתה החצר בשטר או בכסף או בחזקה נתגרשה אבל אם נתנו בחצרו של אדם אחר והאחר נתן לה החצר או שקנאתו ממנו אינה מגורשת :
<h2>סימן קמ</h2>
<h3>הק'</h3>
דין שליח להולכה וקבלה והובאה ובו יא סעיפים:
<h3>א</h3>
האיש עושה שליח להוליך גט לאשתו וזה נקרא שליח הולכה ואינו גט עד שיגיע גט לידה לפיכך יכול לחזור בו עד שיגיע גט לידה:
<h3>ב</h3>
כל דין האיש עם האשה בענין נתינת הגט וקריאתו ודיבורו כן הדין שלוחו עמה: הגה והחכם המסדר הנתינה עם שנים שעמו כמו שיתבאר לקמן סי׳ קמ״א סעיף י״ד ידקדק בגט תחילה שכתוב כהוגן וכמו שיתבאר לקמן בסדר הגט סעיף ל״א) :
<h3>ג</h3>
האשה עושה שליח לקבלה והיא מגורשת בקבלתו מיד כשיגיע הגט לידו ודינו כדין האשה לכל דבר לענין אם זרק גט לחצרו או לתוך ארבע אמותיו: הגה וכותב בגט הרי את מותרת וכו׳ אבל כשנותן הגט אומר לו התקבל גט זה לאשתי (הר״ן פ״ק דקידושין) :
<h3>ד</h3>
אמרה לו התקבל לי גיטי או טול לי או יהא לי בידר כולן לשון קבלה הן (וי״א דה״ה שא לי) (ב״י בשם רש״י והמ״מ או קח לי) (ר״י) :
<h3>ה</h3>
יכולה לעשות שליח להובאה שתאמר לו הבא לי גיטי ודינו כדין שליח הולכה של בעל שאינו גט עד שיגיע לידה אבל האיש אינו יכול לעשות שליח קבלה שאינו יכול לעשות שליח לחובתה שלא מדעתה ואפילו היתה אשה מוכה שחין או שהיתה קטטה ביניהם ותובעת להתגרש ויש מי שאומר בזו שהיא ספק מגורשת: הגה ואם בעלה מומר וידעינן שהיא מהדרת אחר גט י״א דהמומר יכול לזכות לה גט נת״ה סי׳ רל״ז ובפסקיו סי׳ מ״ג) וי״מ גם בזה (הר״ן בתשו׳) וכן אם היה היבם (עיין בב״י) מומר והבעל מזכה לה גט כדי שלא תפול לפני היבם ואם אשתו מומרת וזוכה לה גט ע״י אחר נע׳ בת״ה סי׳ רל״ז ובפסקיו סי׳ מ״ז) כמו שנתבאר לעיל סעיף א׳ אע״פ שחזרה בה אח״כ אינה צריכה גט אחר (שם בת״ה) וה״ה לאשה הנאסרת על בעלה מזכה לה גט ע״י אחר ויש מחמירין בזה (מהרי״ק שורש קמ״א) :
<h3>ו</h3>
האשה שעשתה שליח לקבלה ואמר לו הבעל אין רצוני שתקבל לה גיטה אלא הרי זו גיטה הולך אותו לה הרשות ביד הבעל ונעשה זה שליח להולכה אבל אם אמר לו התקבל לה גיטה או הא לר או זכה לה לא עקר שליחות הקבלה אבל אם אמר לו הולך לה עקר שליחות הקבלה ונעשה שליח הבעל וכן אם אמר ליה הולך ותן לה עקר שליחות הקבלה ובזה ובזה לא נתגרשה עז שיגיע גט לידה (וי״א דבתן לה הויא ספק מגורשת הר״ן פ׳ התקבל בשי״א) :
<h3>ז</h3>
לא עשאתו שליח לקבלה והבעל אומר התקבל לה לכשיגיע לידה מגורשת שאדם יודע שאין בידו לעשות שליח קבלה והתקבל והולך לה קאמר:
<h3>ח</h3>
עשאתו שליח להביא לה גיטה ובא ואמר לבעל אשתך עשאתני שליח לקבל לה גיטה והוא אמר הולך כמו שאמרה היא אפילו הגיע גט לידה אינה מגורשת ואם הבעל אמר לו הולך לה או זכה לה ולא אמר כמו שאמרה היא כשיגיע לידה מתגרשת:
<h3>ט</h3>
עשאתו שליח לקבלה ובא לבעל ואמר אשתך עשאתני שליח להובאה ואמר לו הילך כמו שאמרה היא כיון שהגיע הגט לידה ה״ז מגורשת ואם נשרף הגט או אבד קודם שהגיע הגט לידה הויא ספק מגורשת:
<h3>י</h3>
עשאתו שליח לקבלה ובא לבעל ואמר אשתר עשאתני שליח להובאה ואמר לו הבעל התקבל ולא אמר כמו שאמרה היא משהגיע לידה ה״ז מגורשת: הגה עשאתו שליח לקבלה וכן אמר השליח לבעל והבעל נתן לשליח שטר הולכה ואח״כ נתן לו שטר קבלה אם נתן לו הגט כשנתן לו שטר הולכה הרי בטל שליחות האשה ואח״כ כשחזר ונתן לו לקבלה הרי בטל שליחות הולכה ואין הבעל עושה שליח לקבלה ואין כאן שליחות כלל ואינה מגורשת בשליחות זו אלא יחזור ויתננו לו לשם קבלת שליחות האשה אבל אם לא נתן לו הגט רק בשעה שמסר לו שטר שליחות הקבלה מגורשת מיד שנתן הגט לידו דמאחר שלא נתן לו הגט בראשונה לא נתבטל שליחות האשה (ב״י בשם ריב״ש סי׳ שכ״ט) :
<h3>יא</h3>
מומר השולח גט לאשתו מלבד שישביעוהו ויקבל חרם וכל האלות התורה שלא יבטל לא את הגט ולא את השליחות יעשו תיקן אחר והוא שכשימסור הגט לשליח יאמר לו זכה בגט זה לאשתי פלונית בת פלוני והרי היא מגורשת ממני ומותרת לכל אדם אח״כ יאמר החכם למומר כבר אשתך מותרת לכל אדם ולרווחא דמלתא תקח הגט מיד השליח ותחזור למסרו לו פלוני ותהא ידר כידי ופיך ואמור לו הולך גט זה לאשתי פלונית בת כפי ועשייתר כעשייתי ותהא מגורשת ממני ומותרת לכל אדם (ועיין לקמן סי׳ קמ״ח סעיף ל״ט) :
<h2>סימן קמא</h2>
<h3>הק'</h3>
דין השליחות והחזרה ממנו ובו ס״ט סעיפים:
<h3>א</h3>
האשה יכולה לעשות שליח לקבל גיטה מיד שליח בעלה במד״א שעשתה שליח אחר לקבלו ממנו אבל אם אמרה לשליח הבעל יהיה גט זה פקדון אצלך או שאמרה לו הרי אתה שליח לקבלו לי (וי״א אפילו לא אמרה לו רק התקבל) (ב״י בשם הרמב״ן והרשב״א) הרי זו ספק מגורשת עד שיגיע גט לידה ומשיגיע לידה תתגרש ודאי: הגה אמרה האשה לשלוחה לקבל הגט מיד בעלה אין לקבלו מיד שלוחו אבל אמרה קבל גט מבעלי יכול לקבלו מיד שלוחו (תשובת רשב״א אלף ר״ז) וי״א שאין האשה יכולה לעשות שליח לקבל מיד שליח בעלה:
<h3>ב</h3>
נערה המאורסה אע״פ שמתגרשת בקבלת גיטה בידה כמו קבלת אביה אביה יכול לעשות שליח קבלה אבל היא אינה יכולה לעשות שליח קבלה אא״כ אין לה אב או שנשאת:
<h3>ג</h3>
קטנה אפילו אין לה אב או שנשאת אינה יכולה לעשות שליח קבלה אבל אביה יכול לעשותו אם היא ארוסה:
<h3>ד</h3>
המקדש קטנה ע״י אביה וגרשה כשהיא קטנה (בעודה ארוסה ואביה חי) (טור) אביה מקבל גיטה ולא היא שלא מדעתו ויש אומרים שהיא יכולה לקבל גיטה:
<h3>ה</h3>
נשאת אין אביה יכול לקבל גיטה:
<h3>ו</h3>
קדשה אביה כשהיא קטנה ומת או שנשאת אם מבחנת בין גיטה לדבר אחר דהיינו שנותנים לה צרור וזורקתו אגוז ונוטלתו וי״א דהיינו משתגיע לעונת הפעוטות (דהיינו בת שית או בת שבע כל חד וחד לפום חורפיה) (טור) מתגרשת על ידי עצמה ואם אינה מבחנת וגירשה ע״י עצמה אינה מגורשת אבל ע״י אביה מתגרשת אפילו אינה מבחנת ויש מי שחולק ואומר שכל שאינה מבחנת אינה מתגרשת אפילו ע״י אביה: הגה ע״ל בסדר הגט סעיף צ״ו כיצד כותבין לקטנה המתגרשת על ידי אביה:
<h3>ז</h3>
כל היכא שיש לקטנה יד לקבל גיטה יש לה תורת חצר (או ד׳ אמות) (הגהות מיי׳ פ״ה) לקבלו כשם שיש לגדולה:
<h3>ח</h3>
כשהיא עושה שליח לקבלה צריכה לעשותו בפני שני עדים וצריך לקבל הגט בפני שנים אפילו אם השנים המעידים על השליחות הם מעידים על קבלת גיטה או א׳ מעיד על השליחות ואחד על הקבלה ואחד מצטרף עם כל אחד להיות מעיד על זה וע״ז: הגה ולכתחילה לא ימסור הבעל הגט ליד השליח עד שיברר תחלה שנעשה שליח לקבלה בעדים (מרדכי ריש התקבל בשם מוהר״ם) :
<h3>ט</h3>
מה שצריך שני עדים על הקבלה דוקא כשאין השליח כשר אבל אם הוא כשר מצטרף עם עד אחד ויש מי שנראה מדבריו שחולק ע״ז (וה״ה לשליחות להולכה) :
<h3>י</h3>
במד״א שצריך עידי קבלה כשאבד הגט או נקרע אבל אם היה הגט יוצא מתחת יד שליח קבלה א״צ עידי קבלה (וע״ל סי׳ זה סעיף י״ג) :
<h3>יא</h3>
אין שליח להולכה צריך עדים אם הודו השליח והמשלח ואם המשלח כופר ה״ז ספק וי״א ששליח הולכה צריך למנותו בעדים: הגה מיהו השליח נאמן לומר שעשאו בעדים וא״צ עדות על כך (רבי׳ ירוחם ח״ג) ונוהגים להצריך הרשאה ועדים על הרשאה שנעשה שליח וע״ל סעיף כ״ד:
<h3>יב</h3>
במד״א שאין שליח האיש צריך עדים כשמסר לה גט שחתומים בו עדים אבל אם אין עדים חתומים בו והלך השליח ומסרו לה בפני עדים הרי זו ספק מגורשת:
<h3>יג</h3>
יש מי שאומר ששליח הולכה ושליח הובאה א״צ לעשותו בעדים ויש מי שחולק: הגה כפל דברים הן בכאן כי בבא זו נתבאר סעיף י״א ויש מחלוקת בדין זה בדרך אחר די״א דשליח הולכה אם מסר לה הגט בינו לבינה וא״א לחזור וליתנו לה בפני שנים דמגורשת מאחר שהגט יוצא מתחת ידה בחותמיו (טור בשם הרמב״ם) וי״א דפסול (טור בשם הגאונים) מיהו אם הגט מקויים בחותמיו מתחת ידה אינה צריכה שתביא עידי מסירה בפנינו רק שאומרת שקבלה אותו בפני שנים כראוי (טור) וה״ה בשליח קבלה מן הבעל:
<h3>יד</h3>
בין שליח קבלה בין שליח הולכה א״צ שישמעו מפיהם שממנים אותו שליח לפיכך בין האיש בין האשה יכולים לעשות בפני עדים שליח העומד במקום אחד והעדים כותבים וחותמים שמינה לפלוני שליח: (ועיין לקמן סעיף ל״ה) :
<h3>טו</h3>
בעל שעשה שליח להולכה צריך שיאמר לו תן גט זה לאשתי או שיאמר לסופר ולעדים שיכתבו ויחתמו גט ויתנו לאשתו או לשון שמשמעו שיגרשוה כמו גרשוה או שלחוה או שבקוה או תרכוה או כתבו אגרת ותנו לה אבל אם אמר פטרוה פרנסוה עשו לה כדת עשו לה כנימוס עשו לה כראוי לא אמר כלום אמר להם עזבוה הוציאוה התירוה הניחוה הועילו לה הרי זה ספק:
<h3>טז</h3>
האומר כתבו גט לאשתי הרי אלו כותבין ונותנין לבעל בידו ואין נותנין לאשתו עד שיאמר להם ליתן לה ואם נתנו לה אינו גט במד״א בבריא אבל במסוכן והוא אדם שקפץ החולי במהרה והכביד עליו חליו מיד והיוצא בקולר אפילו על עסקי ממון והמפרש בים והיוצא בשיירא ואמר כתבו גט לאשתי הרי אלו יכתבו ויתנו לה שהדבר ידוע שלא נתכוין זה אלא לכתוב וליתן לה:
<h3>יז</h3>
בריא שאמר כתבו גט לאשתי וכתבו ונתנו לה והרג עצמו מיד כגון שהשליך עצמו מן הגג או הפיל עצמו לים הרי זה גט כשר ואם לא כתבוהו כותבין ונותנין לה כל זמן שיש בו נשמה עלה לגג ודחפתו הרוח ונפל ומת אינו גט:
<h3>יח</h3>
ספק מעצמו נפל ספק הרוח דחפתו אם לאלתר נפל ה״ז גט ואם לא נפל לאלתר הרי זה ספק:
<h3>יט</h3>
וכן מי שהיה מושלך לבור ואמר כל השומע קולי יכתוב גט לאשתי ופירש שמו ושם אשתו שם עירו ושם עירה הרי אלו יכתבו לה ואע״פ שהעלוהו ולא הכירוהו הרי זו כשר שזה כשעת הסכנ׳ הוא שכותבין ונותנין אע״פ שאין מכירין וי״א דהני מילי שראו לו דמות אדם וחזו ליה נמי בבואה רבבואה הא לאו הכי חיישינן שמא שד הוא שדרך השדים לימצא בבורות וכן בשדות:
<h3>כ</h3>
אם היו שם שלשה ואמר כל השומע קולי יכתוב גט לאשתי אחד כותב ושנים חותמים וא״צ במעמד כולם דאע״ג דאמר כל לא הוי כאומר כולכם כתובו:
<h3>כא</h3>
היו רבים עומדים ביחד ואמר הוליכו גט לאשתי איזה מהם שירצה יוליך אותו בשביל כלם (ועיין בסמוך סוף סעיף כ״ג) ואם אמר ב׳ מכם יוליכוהו יוליכו שנים אפילו היה בכללם אב ובנו דעתו גם על הבן ונעשה הבן שליח במקום האב:
<h3>כב</h3>
וה״ה לאומר לג׳ שנים מכם יכתבו גט לאשתי ויחתמו ויתנו לה והיה בהם אב ובנו בין שחתם הבן עם האחר בין שחתם האב עם האחר הרי זה גט כשר:
<h3>כג</h3>
אמר לחבורה כולכם הוליכוהו אינו גט עד שיוליכוהו כלם והאידנא תקנו חכמים שהאומר לרבים להוליך גט לאשתו יאמר כל אחד מכם יוליך גט לאשתי:
<h3>כד</h3>
מה שכתוב בתיקון שטרות שטר הרשאה בשולח גט ממקום למקום אין צריך אלא לפי שכתוב בה שנותן הבעל רשות לעשות כמה שלוחים אפילו לא יחלה ולא יאנס: הגה ולכן אם נאבד שטר הרשאה או נפסל והוא שעת הדחק נותנין הגט בלא הרשאה (מהרי״ק שורש כ״ו) והשליח נאמן על השליחות ולומר שעשאו שליח בעדים כמו שנאמן לומר בפני נכתב ובפני נחתם (ועיין לקמן סימן קמ״ב סעיף ג׳) אבל לכתחילה כותבין הרשאה בדקדוק ונזהרין שלא לכתוב בה ראשי תיבות (בתיקון מהר״י מינץ בשם מהר״ש) גם שלא לשנות בה בדברים הכתובים בגט כגון אם כתוב בגט שם זנביל בב׳ לא יכתוב בהרשאה בוי״ו (ג״ז שם) וכל כיוצא בזה ונוסח הרשאה עיין באבן העזר סימן קמ״א ולמטה סעיף ל׳ ושאר דינים וסדר השליחות עיין לקמן בסדר הגט: עידי הרשאה לא יהיו קרובים זה לזה ולא לאיש ולא לאשה ולא לעידי הגט (סדר גיטין מ״ז) ואם נמצאו עידי הרשאה פסולים נתבטל כל השליחות שהרי הם מעידים על עיקר השליחות ושבפניהם עשה הבעל לשליח ולא דמי לשאר פסולי הרשאה כנ״ל ונהגו שהרב המסדר הגט מקיים ההרשאה וי״א דיש לקיימה בג׳ מיהו אם אינו ניכר רק חתימה אחת סגי (גם זה בסדר) ויש נוהגין לכתוב כתב של מקום הנתינה להודיע אם יש שינוי באיזה דבר בהרשאה (שם בשם מהר״ר ז״ק) :
<h3>כה</h3>
אם הבעל או השליח רך בשנים טוב להצריך לדקדק אחריו אם הביא סימנים כשעושה שליח שאין קטן עושה שליח ולא נעשה שליח ואם יש לו זקן בפניו אין לחוש: הגה אבל א״צ לדקדק כ״כ בעידי חתימה דעידי מסירה כרתי ורגילים להיות הרבה גדולים אצל נתינת הגט (ב״י בשם א״ח) ולפי מה שנוהגין לייחד עידי מסירה ידקדק בהם שיהו גדולים:
<h3>כו</h3>
נהגו להקנות לעושה שליח להודיע שגמר בלבו ואם אמר בלב שלם אמרתי וגמרתי לעשות דבר זה אין צריך קנין:
<h3>כז</h3>
על שטר שליחות קבלה יחתמו שני עדים כשרים וצריך שיהיו בני אדם ידועים שתהיה חתימתן ניכרת במקום הנתינה ואף אם יקיימוה בהנפק צריך שיהיו חתימות הדיינים ניכרות וידועות לבני מקום הנתינה (ועיין בטור אבן העזר סי׳ קמ״ה נוסח שטר שליחות הקבלה) :
<h3>כח</h3>
צריך ליזהר ולרקדק שתהיה האשה שעושה שליח קבלה גדולה בשנים ובסימנים ואם אין הנשים יודעות כי אם על פי האב צריך רבוי שערות שחורות וגדולות כדי לכוף ראשן לעיקרן:
<h3>כט</h3>
בשעת נתינת הגט ביד שליח קבלה ישבו ב״ד כשרים שאינם קרובים זה לזה ולא לבעל ולא לאשה ונהגו ליזהר ג״כ שלא יהיה קרוב לשליח ויכירו חתימת ההרשאה ואח״כ יבוא הבעל הגט ויקראוהו ויחזירוהו לו ויבטל כל מודעות ויפסול עדים שיעידו דבר שגורם ביטול הגט ויתנהו ליד השליח ויאמר לו התקבל גט זה לפלונית אשתי והרי היא מגורשת ממני מעכשיו ומותרת לכל אדם ויש מי שאומר שלא יטיל בו שום תנאי ויחזרו לקרותו אחר הנתינה והדיינים יכתבו עדותם (ויהיו החתימות ניכרות וידועות) (טור) ויתננו ליד השליח: הגה ונוסח הגט שנותנים לו עיין בטור סימן זה וכל זה הוא מדינא אבל י״א שנכון להחמיר שלא לגרש ע״י שליח קבלה כלל (טור בשם הרי״ף) וכן נוהגין:
<h3>ל</h3>
בנוסח הרשאת שליח הולכה צריך להוסיף על הנוסח שכתוב בטור אבן העזר בפנינו עדים חתומי מטה מסר פלוני בן פלוני גט כריתות ביד פלוני בן פלוני להוליכו לאשתו פלונית בת פלוני וליתן אותו בידה וכך אמר בפנינו פלוני בן פלוני הבעל לשלוחו פלוני בן פלוני הולך גט זה לאשתי פלונית בת פלוני בכל מקום שתמצאנה ותן אותו בידה או ביד שלוחה או ביד שליח שלוחה ותהא ידך כידי ופיך כפי (ודיבורך כדיבורי) (הגהות מרדכי דגיטין) : הגה ואם יש תנאי בגט מזכירו כאן וכותבין על תנאי כך וכך וכן חוזר ומזכירו בסוף אחר שכתב ומותרת לכל אדם (גם זה בהג״ה הנ״ל) ועשייתך כעשייתי ונותן אני לך רשות לעשות שליח ושליח שליח עד מאה שלוחים אפילו בלא אונס ותיכף שיגיע גט זה ליד אשתי הנזכרת או ליד שלוחה או ליד שליח שלוחה מידך או מיד שלוחך או מיד שליח שלוחך תהא מגורשת ממני ומותרת לכל אדם ונותן אני לך רשות למנות שליח ושליח שליח זה ליד עד מאה אפילו בלא אונס עד שיגיע גט לידה ותיכף שיגיע גט אשתי הנזכרת או ליד שלוחה או ליד שליח שלוחה מידר או מיד שלוחך או מיד שליח שלוחר תהא מגורשת ממני ומותרת לכל אדם: הגה וכותבין ג״כ בהרשאה שם העיר עם הנהרות שלה כמו בגט (בסדר גיטין) וכן כותבין כל כינוי האיש והאשה כמו בגט (מהרא״י סימן י״ו וי״ז) וי״א דכותבין אף כינוי השליח (בסדר בשם מהר״ר ז״ק) וי״א שאין להאריך בהרשאה בדברים שאינם צריכין (פסקי מהרא״י סי׳ ט״ו) וי״א שאין לחוש להאריך בדבר שעיקר השליחות תלוי בו מאחר שכל א׳ יכול לכתוב כפי צחות לשונו ואינו תיקון חכמים (ב״י) ועיין לקמן בסדר הגט סעיף כ״ו כיצד כותבין בהרשאת מומר שליח הולכה שמביא הרשאה וכתב בה שהוא שליח קבלה אם השליח אינו מכחיש ההרשאה רק שאומר שנעשה שליח הולכה וקבלה אז השליחות כשר ונעשה שליח הולכה ונותן הגט לאשה אבל אם השליח אומר שלא נעשה שליח קבלה מעולם הרי ההרשאה מכחשת אותו ונתבטל כל השליחות גם הגט עצמו פסול מאחר שמוכח שמסדרי הגט היו עמי הארץ ולא ידעו שאין הבעל עושה שליח קבלה יש לחוש לכמה מיני פסולין (ב״י מ״כ מעשה בכה״ג נעשה בפני ר״א מזרחי) וכן כיוצא בזה שניכר אותן שסדרו הגט היו הדיוטות (ריב״ש) :
<h3>לא</h3>
הכל כשרים לשליחות הגט בין לקבלה בין להולכה אחד האיש אחד האשה חוץ מחרש שוטה וקטן עבד ונכרי ויש מי שאומר שאם העבד הוא שליח הולכה הוי ספק:
<h3>לב</h3>
היה השליח קטן כשנתנו לו הגט והגדיל והביאו או חרש ונתפקח שוטה ונשתפה עבד ונשתחרר נכרי ונתגייר פסול אבל אם נתן לו הגט כשהוא פקח ונתחרש וחזר ונתפקח שפוי ונשתטה וחזר ונשתפה כשר כיון שתחלתו וסופו בכשרות:
<h3>לג</h3>
הנשים והקרובים כשרים לשליחות הגט: הגה ויש מי שכתב דבמקום שאפשר לכתחלה לא יהא השליח קרוב לאיש ולא לאשה ולא לדיינים שנותנים הגט לפניהם (בסדר גיטין) אפילו הפסולים מדברי סופרים בעבירה כשרים לשליחות הגט אבל הפסולים בעבירה מד״ת פסולים להבאת הגט אא״כ נתקיים הגט בחותמיו ויש פוסלים אף בנתקיים בחותמיו ודין מומר כדין פסולי עדות מדאורייתא כן משמע בהגהות אלפסי דגיטין:
<h3>לד</h3>
היו פסולים כשנתמנו שלוחים וחזרו בתשובה קודם שנתנוהו לאשה כשרים:
<h3>לה</h3>
השולח גט ביד כותי שיתננו לפלוני ומינה הבעל בכתבו לאותו פלוני שליח להוליך הגט לאשתו כשר מפני שהכותי אינו עושה אלא מעשה קוף בעלמא: הגה מיהו יש חולקין וסבירא להו דאין למנות שליח הולכה ע״י כתב גם לא ראיתי נוהגין כך:
<h3>לו</h3>
נתן הגט לשליח ואמר ליה הולך גט זה לאשתי א״ל השליח איני מכירה א״ל הבעל תנהו לפלוני שהוא מכירה ויתנהו לה הראשון לא נעשה שליח לגירושין רק להוליך הגט לאותו פלוני (ולא יכול לשלחו לו ע״י שליח) (טור) ואותו פלוני הוא שליח לגירושין ונותנו לה או משלחו ביד אחר אם חלה או נאנס ואם נתן לה הגט הראשון או שלוחו הרי זה ספק מגורשת: הגה השולח גט לאשתו ואין השליח מכירה יתנהו לה על פי שנים שזאת אשתו (טור) :
<h3>לז</h3>
נתן הגט לשליח ואמר לו לא תתנהו לה עד שלשים יום אם חלה או נאנס בתוך שלשים יכול לעשות שליח שיתנהו לה לאחר שלשים יום אע״פ שאינו עכשיו שליח לגירושין הואיל ולאחר שלשים יום יהיה שליח לגירושין ובלבד שיאמר הבעל נאמנת עלי שלא פייסתי אם היא נשואה ויש מי שאומר שלא ימסור מיד לשליח שני אלא ימסור שליחתו לב״ד והם לא יעשו לשני שליח עד אחר שלשים יום:
<h3>לח</h3>
השולח גט לאשתו ואמר לו הולך גט זה לאשתו או שאמר ליה אתה הולך לא ישלחנו ביד אחר אא״כ חלה או נאנס או שפירש לו שיכול למנות שליח ושליח שליח עד כמה שלוחים (פי׳ לו שלא ישלחנו ביד אחר לא יוכל לעשות שליח אפילו חלה או נאנס) נכן משמע בטור) ויש מי שחולק ואמר דבהולך סתם יכול לשלחו ע״י אחר אע״פ שלא חלה ובאת הולך לא ישלחנו ע״י אחר אא״כ חלה או שפירש לו שיוכל למנות שליח:
<h3>לט</h3>
דין שליח שני כדין שליח ראשון שאינו יכול למנות שליח אא״כ נאנם או שפירש לו:
<h3>מ</h3>
כשממנה השליח שליח אחר אם הוא צ״ל בפני נכתב ובפני נחתם צריך למנותו בפני ב״ד ואם אינו צ״ל בפני נכתב ובפני נחתם א״צ למנותו בפני ב״ד אבל צריך למנותו בפני עדים (ועי״ל סימן קמ״ב סעיף ט׳) :
<h3>מא</h3>
שליח שעשה שני ושני שלישי אם מת הבעל נתבטלו כלם אבל אם הבעל קיים אע״פ שמת השליח הראשון לא נתבטל שליחות השאר מאחר שהבעל קיים:
<h3>מב</h3>
אם מת שליח שני יכול שליח ראשון ליטלו מיורשיו של שני ויוליכנו או ישלחנו ביד אחר:
<h3>מג</h3>
שליח קבלה אינו יכול למנות שליח ואפילו נאנס ואפילו נתנה לו רשות למנות שליח משום דה״ל מילי ומילי לא ממסרן לשליח ויש מתירין אם נתנה לו רשות למנות שליח (ואז יוכל למנות אחר בלא ב״ד רק לפני שנים) (ב״י בשם הרשב״ץ) :
<h3>מד</h3>
אם עשתה שליח קבלה וחזרה ועשתה שליח אפילו עשרה זה אחר זה או שעשתה עשרה בבת אחת כל שהגיע הגט ליד א׳ מהן מגורשת (ואפילו נתן ביד אחד מהם גט פסול ולשני גט כשר מגורשת) (מרדכי ריש השולח) :
<h3>מה</h3>
השליח ששינה בשליחותו במה שאמר לו הוא או היא לא עשה כלום כיצד אמר ליה תנהו לה במקום פלוני ונתנו לה במקום אחר אל תתנהו לה אלא בעליה ונתנו לה בבית או איפכא או אל תתנהו לה אלא בימין ונתנו לה בשמאל או איפכא לא עשה כלום:
<h3>מו</h3>
יש מי שאומר שאם אמר לו אל תגרשנה אלא בימינך אינו יכול לשלחו ביד אחר אפילו אם חלה דהוה ליה כאילו פירש לא יגרשנה אחר אלא אתה:
<h3>מז</h3>
אמר ליה תן גט זה לאשתי והרי היא במקום פלוני ונתנו לה במקום אחר הרי זה גט שאין זה קפידא אלא מראה מקום:
<h3>מח</h3>
אמר לו תנהו לה ביום פלוני ונתנה לה בתוך הזמן אינו גט אל תתנהו לה אלא ביום פלוני נתנו לה בין מלפניו בין מלאחריו אינו גט:
<h3>מט</h3>
האשה שאמרה לשלוחה קבל לי גיטי במקום פלוני וקבלו במקום אחר אינו גט אבל אם אמרה הבא לי גיטי במקום פלוני והביאו לה במקום אחר כשר:
<h3>נ</h3>
אמרה לו התקבל לי גיטי בבבל ופעמים תמצאנו בדמשק בכל מקום שיקבלנו הוי גט ובלבד לכשיגיע לבבל למקום שאמרה היא:
<h3>נא</h3>
אמר הבעל לשליח טול ממנה חפץ פלוני ותן לה גט זה הרי זה לא ישלחנו ביד אחר ואם שלחו ביד אחר ונתנה האשה לשליח החפץ תחלה ואח״כ נתן הגט הרי זו מגורשת ואם נתן לה הגט תחלה ואח״כ נתנה החפץ אפילו ביד שליח ראשון אינו גט אמר לו תן לה הגט וטול ממנה חפץ פלוני ה״ז לא ישלחנו ביד אחר שאין רצונו שיהיה פקדונו ביד אחר ואם שלחו ביד אחר ה״ז גט בין שנתנה תחלה בין שלא נתנה אלא בסוף וי״א שכשאמר לו טול ממנה חפץ פלוני ותן לה הגט אם שלחו ביד אחר אפילו נתנה לו החפץ תחלה ואח״כ נתן לה הגט מאחר שלא נתנה החפץ ביד שליח ראשון קודם שתקבל הגט משליח שני מגורשת כיצד יעשה יטלנו הראשון מידה ויחזור ויתננו לה אינה בתורת גירושין אחר שהגיע לידו החפץ
<h3>נב</h3>
כל תנאי התנה הבעל עם השליח כגון אל תגרשנ׳ אלא בבית או בעליה וכיוצא בזה אם לא הרשהו הבעל למנות שליח אינו יכול לשלחו ביד אחר לכתחלה שמא לא ידקדק השני בשליחותו ויתבטל הגט: הגה מיהו אם עשה שליח שני אפילו לא הגיד לו התנאי או החליף לו אם נתקיים התנאי הוי גט (ריב״ש סימן שי״ו) אם התנה שתמחול לו כל זכות שיש לה עליו אע״ג דלענין דינא יש לדון מהו בכלל כל זכות מ״מ יש להחמיר לענין גט שתמחול כל זכות שיש לה עליו ואח״כ תדון עמו מהו בכלל וכן כל כיוצא בזה (שם סי׳ שי״ז) :
<h3>נג</h3>
שליח המביא גט במקום שאינו צ״ל בפני נכתב ובפני נחתם נותנו לה ומתגרשת בו ונשאת אע״פ שאין מכירין חתימות העדים וגובה כתובתה מבני חרי ואם בא עד אחד וערער לומר שהוא מזוייף אין שומעין לו באו שנים וערערו אפילו נשאת כבר תצא ואם בא הבעל וערער ואמר לא גרשתי מעולם וגט שהובא לה מזוייף הוא יתקיים בחותמיו ואם לא נתקיים ולא נודעו עידיו כלל תצא והולד ממזר שהרי אינה מגורשת אבד הגט הרי זו ספק מגורשת:
<h3>נד</h3>
חמותה ובת חמותה וצרתה אפילו היתה נשואה לאחר ויבמתה אפילו היא אחותה ובת בעלה אינן נאמנות להביא את גיטה במקום שאינה צריכה לומר בפני נכתב ובפני נחתם דשמא מזויף הוא והם מכוונות לקלקלה ואם הוא במקום שצ״ל בפ״נ ובפ״נ ואמרוהו נאמנות ואם הוא במקום שאצ״ל ואמרוהו י״א שנאמנות וי״א שאינם נאמנות:
<h3>נה</h3>
עשתה שליח לקבלה בעדים והגט יוצא מתחת ידו והבעל אומר מזוייף הוא אם נתקיים בחותמיו או בעידי מסירה הרי זו מגורשת ואם הוא מודה שכתבו אלא שאומר שלא נתנו בתורת גירושין אלא בתורת פקדון והשליח אומר שקבלה בשבילו שתתגרש בו השליח נאמן אפילו אם שלשתם בעיר אחת וי״א שאם שלשתם בעיר אחת הבעל נאמן דאם איתא דבתורת גירושין יהביה לדידה הוה יהיב לה ודוקא כשטוען שלפקדון נתנו לו אבל אם טוען שעשאה שליח להולכה ורוצה לחזור בו קודם שיגיע לידה אינו נאמן ואם אינם בעיר אחת השליח נאמן והוא שבאו בפנינו עדים שעשאתו שליח לקבלה והשליח אומר שמסרו בפני עדים: הגה י״א דוקא שהגט יוצא מתחת ידו אבל אין הגט בידו אינו נאמן אפילו היה לו עדים שראוהו תחת ידו (כן משמע מהטור לדעת הרא״ש) ולסברא זו טוב ליזהר שלא לגרש ע״י שליח כשהבעל והאשה בעיר אחת משום דמצי מיפק מינה חורבה שאם יטעון שלא נתנו לו לגירושין שהוא נאמן: הגה ואין חילוק בזה בין שליח הולכה לשליח קבלה (כ״כ הרי״ף) מיהו בזמן שהרשאה בידו שנעשה שליח לגרש אין חילוק בין אם הבעל בעיר או לא (מהר״ם פדווא׳ סימן ג׳) ואם האשה אומרת בפני קבלו שליח לגירושין נאמנת ויש אומרים דוקא כשהגט ביד האשה:
<h3>נו</h3>
היה הגט יוצא מיד האשה והיא אומרת שליח זה נתנו לי לגירושין והשליח אומר כן נתתיו לה ולגירושין והבעל אומר לא נתתיו לו אלא לפקדון השליח נאמן והיא מגורשת ואם אבד הגט ואין עדים שראו אותו בידה אע״פ שהבעל אומר לגירושין נתתיו לשליח והשליח אומר נתתיו לה הרי זו ספק מגורשת שהרי הוחזקה אשת איש ואין כאן אלא עד אחד ובעל ואפילו אמרה האשה בפני נתנו לו לגירושין ונתנו השליח לי הואיל והבעל והשליח מסייעי׳ אותה אפשר שתעיז פניה ושמא לא נתגרשה:
<h3>נז</h3>
שליח קבלה שקיבל גט לאשה ושלחו לה בפני שני עדים והגיע הגט לידה ונטלתו והרי הגט יוצא מתחת ידה והיא אינה יודעת אם בעלה שלחו לה או שליח קבלה שלה או שלוחו של בעל הרי זו מגורשת ואם בא הבעל וערער שלא כתבו או שהוא גט בטל יתקיים בחותמיו שהרי עדים מעידים שהגט שנתנו לה יצא מתחת יד שלוחה שידו כידה ואע״פ שהיא אינה יודעת הרי העדים ידעו ואם לא נתקיים אינה מגורשת וי״א שאם שלשתם בעיר אחת איכא למיחש שמא יאמר הבעל לפקדון נתתיו ואפילו אינן בעיר אחת י״א דאין השליח נאמן רק כשהגט בידו (כן משמע מהטור לדעת הרא״ש) (דהוי כשליש שיתבאר בח״ה סי׳ נ״ו) :
<h3>נח</h3>
כיון שהשולח גט לאשתו אינו גט עד שיגיע לידה הוא חייב במזונותיה ובכל תנאי כתובה עד שיגיע לידה או ליד שליח קבלה ואם מת קודם שיגיע אין גט לאחר מיתה:
<h3>נט</h3>
השולח גט לאשתו ובטלו קודם שיגיע לידה הרי זה בטל ואם הגיע לידה אינו יכול לבטלו אפילו בתוך כדי דיבור: הגה י״א דמומר אינו יכול לעשות שליח להוליך גט לאשתו דחיישינן שמא יבטלנו (מהרי״ו סי׳ תכ״ו) ואף אם מקבל עליו בחרם ובשבועה שלא לבטלו לא מהני דחיישי׳ שמא יעבור על שבועתו וי״א דהמומר עושה השליח תחלה שליח לקבלה ואומר לשליח זכי בגט זה לאשתי פלונית ובו תהא מגורשת וכו׳ ונותנו לשליח ואחר כך חוזר ולקחו מן השליח ועושה אותו שליח להולכה ואומר הולך גט לאשתי וכו׳ נת״ה סימן רל״ז ובפסקיו סימן מ״ב) וכן נוהגין אבל לא יעשה השליח תחלה שליח להולכה ואח״כ שליח לקבלה וכבר נתבאר כל זה לעיל סימן ק״מ סעיף י״א:
<h3>ס</h3>
לכתחילה אין לו לבטלו אלא בפני השליח עצמו או בפניה אבל בדיעבד אפילו בטלו שלא בפניהם מבוטל והוא שיבטלנו בפני שנים: הגה ואין הבעל נאמן לומר שבטלו אא״כ השליח או האשה מודים בדבר או שיש לו עדים שבטלו (ב״י וכן הוא בהגהות אשר״י בפרק השולח) י״א דאילו השנים שמבטל לפניהם השליח צריכים להיות ביחד אבל זה שלא בפני ןה לא אבל אם מבטל הגט עצמו אפילו לאחר שנכתב מהני אפילו זה שלא בפני זה (ריב״ש סי׳ רל״ב) :
<h3>סא</h3>
שלחו ע״י שנים או ע״י עשרה יכול לכתחלה לבטל זה שלא בפני זה ואותם שביטל שליחותם בטל ואינם יכולין לעשות שלוחים אא״כ יתמנו פעם אחרת ובעשרה שעשאם שלוחים לכתוב וליתן גט בין שעשאם שלוחים להולכה אם ביטל מקצתם לא נתבטלו כולם ויש מי שאומר דבשליחות אם ביטל אחד מהם נתבטלו כולם:
<h3>סב</h3>
בד״א שהוא בטל כשביטלו בפירוש אבל אם לא ביטלו בפירוש אע״פ שגילה דעתו שחפץ בביטולו כגון שא״ל השליח לא נתתיו לה עדיין ואמר ברוך הטוב והמטיב וכיוצא בזה אינו בטל ולא עוד אלא אפילו היה מחזר לרוץ אחר השליח לבטלו ולא הספיק להגיע אליו עד שהגיע לידה אינו בטל: הגה וכן אם אומר לשליח החזיר לי גט זה ואני נותן לך גט אחר אינו אלא גילוי דעת ואינו בטל (מרדכי ריש התקבל) כתב אחר השליח שלא ליתן הגט הוי ביטול דיכול לבטל לאשתו ואמר לשליח אם ע״י כתיבה (תשו׳ הר״ן בב״י) השולח גט תרצה האשה לבא אלי אקיימנה ואם לא פטור אותה בגט והלך הבעל מן העיר ההיא ואח״כ באתה האשה עם השליח לאותה העיר יכול השליח ליתן הגט דהא לא באתה האשה אל הבעל כי יצא מן העיר קודם בואה ואפילו היה הבעל בעיר אם לא יוכל להתפייס עמה יוכל השליח ליתן הגט דמה שאמר תחלה אם תבא אלי אקיימנה אינו אלא דברים בעלמא ולא הוי אלא גילוי דעת שאינו כלום (טור בשם תשובת הרא״ש) :
<h3>סג</h3>
באיזה לשונות מבטל גט אמר בטל הוא אי איפשי בו גט זה לא יועיל לא יתיר לא יעזוב לא ישלח לא יגרש יהא כחרס הרי הוא כחרס אם אמר אחד מלשונות אלו וכיוצא בהם הרי זה בטלו אבל אם אמר גט זה אינו גט פסול הוא אינו מועיל אינו מתיר אינו משלח אינו מגרש חרס הוא לא אמר כלום אמר גט זה בטל ולא אמר הוא או שאמר גט זה בטל שמשמעו פועל עבר כמו חמק עבר הרי זה ספק:
<h3>סד</h3>
יש מי שאומר שאם אמר יהא פסול בטלו (אמר לא תצא לצמיתות הוי בטל וכאילו אמר היום אין את אשתי ולמחר את אשתי) (ב״י בשם תשובת הר״ן סימן מ״ח) :
<h3>סה</h3>
אם לא גילה דעתו מתחלה שרוצה לבטלו ואמר אחד מלשונות שאינם מועילים לבטל הגט מ״מ ערעור הוא לפוסלו וצריך שיתקיים בחותמיו:
<h3>סו</h3>
השולח גט ביד שליח וביטל הגט ה״ז חוזר ומגרש בו כשירצה שלא בטלו מתורת גט אלא מתורת שליחות לפיכך אם היה הגט ביד הבעל ובטלו כגון שאמר גט זה בטל הוא אינו מגרש בו לעולם וכן אם פירש בעת שבטלו והוא ביד השליח ואמר גט ששלחתי הרי הוא בטל מלהיות גט אינו מגרש בו ואם גירש ה״ז ספק מגורשת:
<h3>סז</h3>
מי ששלח גט לאשתו וחזר ובטלו בפני שנים אחרים וכן מי שמסר מודעא על הגט מכין אותו מכת מרדות מפני שגורם להיות ממזרים:
<h3>סח</h3>
שליח שהביא גט אין חוששין שמא בטלו הבעל או שמא מסר מודע׳ ונותנו לאשה בחזקת שהוא חי אפילו הניחו זקן או חולה (וי״א דוקא חולה בידי שמים אבל הוכה ונעשה טריפה דינו כגוסס) (הגהות אלפסי) אבל אם הניחו גוסס לא יתננו לה שרוב גוססים למיתה ואם נתנו לה הרי זו ספק מגורשת ויש מי שאומר דהא דאמרינן בזקן דוקא בפחות מבן פ׳ (או יותר ממאה אבל מבן שמונים) (טור בשם הרמ״ה) עד בן מאה דינו כגוסס:
<h3>סט</h3>
עיר שהקיפוה חיל מאותו מלכות והיו במצור וספינה המטורפת בים והיוצא לידון בדיני נפשות הרי אלו בחזקת חיים ואם היה גט אחד מהם ביד שליח נותנו לאשתו ותהיה בחזקת מגורשת אבל עיר שכבשוה כבר או עיר שהקיפוה חיל ממלכות אחרת וספינה שאבדה בים והיוצא ליהרג בדיני כותים ומי שגוררתו חיה או שטפו נהר או נפלה עליו מפולת נותנים עליהם חומרי חיים וחומרי מתים ואם היה גט אחד מהם ביד השליח אינו נותנו לאשתו ואם נתנו לה הרי זו ספק מגורשת ואם נודע שמת הבעל קודם שיגיע גט לידה אינו גט :
<h2>סימן קמב</h2>
<h3>הק'</h3>
דין המביא גט בח״ל ובו יח סעיפים:
<h3>א</h3>
שליח שהביא גט ממקום למקום בח״ל או מא״י לח״ל או מח״ל לא״י אם היה השליח עומד בשעת כתיבת הגט וחתימתו ה״ז אומר בפני שנים בפני נכתב ובפני נחתם ואח״כ יתן לה בפניהם ותתגרש בו ואע״פ שאין עידיו ידועים אצלנו ואפילו היו שמות עידיו כשמות הכותים אין חוששין להם ואם בא הבעל ועמד וערער אין משגיחין בו לפיכך אף הנשים שאינן נאמנות לומר מת בעלה נאמנות להביא גט זה ולומר בפ״נ ובפ״נ וכן שליח שהביא גט מא״י ואמר בפני נכתב ובפני נחתם אע״פ שאינו צריך אם יבא הבעל ויערער אין משגיחין בו ואם אין השליח עומד בשעת כתיבה וחתימה אל ינתן לה אא״כ נתקיים בחותמיו ויש לשליח להיות מכלל הג׳ שקיימו אותו ואם לא נתקיים ונתן לה ה״ז פסול עד שיתקיים ואם בא הבעל וערער ולא נתקיים אינה מגורשת אבד הגט הרי זו ספק מגורשת ומפני מה הצריכו לומר בפני נכתב ובפני נחתם בח״ל כדי שלא תהיה האשה צריכה לקיימו אם יבא הבעל ויערער מפני שאין עדים מצויים לקיימו ממקום למקום בח״ל ונ״ל דהאידנא אפילו בא״י צ״ל בפני נכתב ובפני נחתם: הג״ה ובזמן הזה המביא גט אפילו מבית לבית בעיר ריש גיטין) וע״ל סימן אחת צ״ל בפני נכתב ובפני נחתם (תוספות קמ״א סעיף נ״ה דאין ליתנו בזמן שהבעל בעיר י״א דאם יש לשליח הרשאה וכתב בה מי הם עידי הגט דזה מקרי נתקיים בחותמיו ואם כן אין השליח צ״ל בפני נכתב ובפני נחתם (רשב״א סימן תקס״א ומרדכי ריש התקבל) ויש חולקים ואומרים דהרשאה לא מקרי קיום (ריב״ש סימן שי״ח ובסדרים) וכן נוהגין דשליח אומר בפני נכתב ובפני נחתם אף כשיש לו הרשאה ואין לשנות:
<h3>ב</h3>
בעל שהביא ראיה ברורה בשני עדים שגט זה שנאמר בו בפני נכתב ובפני נחתם מזוייף הוא הרי זה בטל
<h3>ג</h3>
כשם שא״צ לקיים הגט כשאומר בפני נכתב ובפני נחתם כך א״צ לקיים עידי השליחות אלא נאמן לומר שהבעל עשאו שליח (בעדים) אע״פ שאין מכירין חתימת עידי השליחות או אפילו אין לו שום עדות בשליחות אלא שאמר שהבעל עשאו שליח כראוי נאמן (ועי״ל סימן קמ״א סעיף י״א וסעיף ל״ד כיצד נוהגין לכתחלה) :
<h3>ד</h3>
בד״א שנתנו לה בפני ב׳ כשאין השליח קרוב או פסול אבל אם הוא קרוב או פסול צריך ליתנו לה בפני ג׳ זולתו: הגה וי״א דיש להחמיר אפילו אין השליח קרוב או פסול ליתנו לה לפני ג׳ כדי שלא יבא ליתנו לה בפני שנים אף כשהוא קרוב או פסול (טור בשם הרי״ף) וכן נוהגין ויש מחמירין עוד ליטול שנים אחרים לעידי מסירה ולא יהיו קרובים לדיינים ולא לאיש ולא לאשה גם הג׳ שיושבים לא יהיו קרובים לעידי הגט ולא לשליח (בסדר גיטין) וע״ל סימן קמ״א סעיף ל״ג ויש מחמירים ואומרים דהרב הנוטל שכר מסדר נתינת הגט לא יהיה א׳ מג׳ היושבים לדיינים אלא יושיב ג׳ אחרים והרב שואל כל השאלות ומסדר הנתינה (בסדר גיטין כן עשה מהרא״י) :
<h3>ה</h3>
אותם שנתנו לה בפניהם אין צריכין לישב וכשאומר השליח בפני נכתב ובפני נחתם צריך לעמוד ויש מי שאומר שלכתחלה צריכים לישב אותם שאומר בפניהם בפני נכתב ובפני נחתם ולכתחלה יתנו לה ביום ולא בלילה (תוס׳ ריש גיטין) :
<h3>ו</h3>
אומר בפני נכתב ובפני נחתם בשעה שנותנו ליד האשה או סמוך לו מיד תוך כדי דיבור לפיכך נתנו לה ולא הספיק לומר בפני נכתב ובפני נחתם עד שנשתתק פסול עד שיתקיים בחותמיו:
<h3>ז</h3>
אם איחר מלאומרו יותר מתוך כדי דיבור או שלא אמרו (בפני האשה) (טור) או שנתנו לה בינו לבינה אע״פ שנשאת נוטלו ממנה וחוזר ונותנו לה בפני שנים ואומר בפניהם בפני נכתב ובפני נחתם ואם לא נטלו ממנה הרי זה פסול עד שיתקיים בחותמיו: הגה ולכן אלם לא יוכל להביא גט אע״פ שיוכל לכתוב בפני נכתב ובפני נחתם דצ״ל בפיו (ריב״ש סימן ר״מ) וי״א דצריך לאמרו בלשון הקודש דהיינו בפני נכתב ובפני נחתם (כן משמע מהרא״ש פ״ק מסדר גיטין) ואם עם הארץ הוא מקרין אותו מלה במלה ומודיעים לו בלע״ז הפירוש (גם זה בסדרים) מיהו בדיעבד אם אמרו בלשון לע״ז נראה לי דכשר:
<h3>ח</h3>
ואם לא אמר השליח בפני נכתב ובפני נחתם ומת הבעל אין תקנה ליטלו ממנה ולחזור וליתנו לה ולומר בפני נכתב ובפני נחתם ואין לו תקנה אלא להתקיים בחותמיו:
<h3>ט</h3>
שליח שעושה שליח יעשנו בפני ב״ד דהיינו שנים והוא מצטרף עמהם אם הוא כשר לדין ואומר בפני נכתב ובפני נחתם בשעה שנותנו לשליח וכן אחר לאחר עד מאה וכל אחד אומר בפני בית דין (בשעת נתינה או תוך כדי דיבור) (בסדר גיטין) שליח ב״ד אני וכן יאמר האחרון כשנותנו לידה: הגה ולאו דוקא האי לישנא אלא ה״ה אם אומר אני השליח נעשיתי לפני ב״ד סגי (מ״כ תקון ישן) ואפילו לא אמר כלום אם יש לו הרשאה והוא במקום עיגון יש להקל (ריב״ש סימן י״ח) וכך יאמר כל א׳ לחבירו הנני פלוני בר פלוני ממנה אותר פלוני בר פלוני להיות שליח במקומי ובחריקאי ויהיה ידך כידי כו׳ לגרש פלונית בת פלוני אשתו של פלוני בר פלוני בכל מקום שתמצאנה והנני נותן לך רשות לעשות שליח ושליח שליח וכו׳ ומיד שיגיע הגט ליד פלונית בת פלוני אשת פלוני בר פלוני תהא מגורשת וכו׳ (הכל בסדר גיטין) כדרך שנתבאר לקמן בסדר הגט סעיף ל׳ ואין שליח ב״ד צריך הרשאה כמו שליח הראשון אבל נוהגין בהרשאה כמו בשליח הראשון (ריב״ש סי׳ נ״ג) וע״ל סימן קמ״א סעיף כ״ד ואפילו לא היו חתומים על ההרשאה רק ב׳ וכתבו בל׳ עדות ולא בל׳ דיינות נאמן השליח השני לומר שהיו ג׳ או שהוא היה עמהם ולא שייר בזה אין עד נעשה דיין אנו מכירין באותן שסדרו הגט (ריב״ש סימן שי״ח) ולא חיישינן לב״ד טועין אא״כ שאין בקיאין שאז אפילו כתוב כהוגן חוששים להם (גם זה שם) :
<h3>י</h3>
כשבא לעשות שליח אחר א״צ שיהיה בפניו אלא אומר בב״ד הרי פלוני שלוחי אפילו שלא בפניו וכן יכול למסור שליחות לב״ד שהם יעשו שלוחים אחרים ויכולים לעשות שליח שלא בפני שליח ראשון: הגה וי״א דלא מהני שיאמר שליח ב״ד אני מאחר שלא שמע שהשליח אומר בפני נכתב ובפני נחתם אלא צריך שיהיה לו הרשאה או שיתקיים הגט בחותמיו (ריב״ש סי׳ נ״ג) :
<h3>יא</h3>
הסומא בשני (עיניו) אינו יכול להביא גט של חוצה לארץ מפני שאינו יכול לומר בפני נכתב ובפני נחתם לפיכך אם נכתב ונחתם בפניו כשהוא פתוח ונסתמא ה״ז אומר בפני נכתב ובפני נחתם ונותנו לה והוא שמכיר האשה בטביעות קול ואם אינו מכירה בטביעות קול לא מהני מה שאחרים אומרים לו שהיא זאת אע״ג דמהני בפקח (ובעינן גבי פקח שני עדים כשרים שאינן קרובים ולא פסולים) (ת״ה סי׳ רל״ח) :
<h3>יב</h3>
אם יש עדים שהבעל מסר לסומא זה גט זה לגירושין כשר שהרי כיון שיש עדים אינו צ״ל בפני נכתב ובפני נחתם ויהיב לה באפי הנהו סהדי גופייהו ואם נתקיים בחותמיו כשר בכל גוונא:
<h3>יג</h3>
האיש שנתן גט לאשתו ונכתב ונחתם בפניה ואמר לה הרי את שליח להולכה עד ב״ד פלוני והם יעמידו שליח ויתנו ליך גט זה ותתגרשי בו הרי זו נאמנת לומר בפניהם בפני נכתב ובפני נחתם (וצריכה לאמרו בשעה שהגט יוצא מתחת ידה) (טור והרא״ש) והם נוטלים אותו ונותנים לשליח ליתנו לה כמאמר הבעל ואם לא התנה עליה הבעל תנאי זה והרי הגט יוצא מתחת ידה אינה צריכה לומר כלום והרי היא בחזקת מגורשת ואע״פ שלא נתקיימה חתימת ידי העדים שעדים החתומים על הגט כמי שנחקרה עדותן בב״ר דמי כל זמן שאין מערער ואפילו אמר לה אל תתגרשי בו אלא בב״ד פלוני תנאה בעלמא הוא וכשתבא לאותו ב״ד והגט ברשותה מתגרשת בקבלה ראשונה ואינה צריכה לומר בפני נכתב ובפני נחתם:
<h3>יד</h3>
ויש חולקים ואומרים שאין להתירה לינשא ע״י גט שיוצא מתחת ידה אם לא נתקיים בחותמיו אע״פ שאין עליו עוררים שמעולם לא שמעו מי שנהג קולא כזו: הגה בעל שמביא גט לאשתו והוא בעצמו הוליכו ממקום שכתבו אותו עד מקום הנתינה צריך למסרו לה כשליח וצריך לומר בפני נכתב ובפני נחתם כמו השליח כדי שלא נבא לטעות גם בשליח אחר מאחר שעכשיו אינן בני תורה (ב״י בשם א״ח) :
<h3>טו</h3>
נכתב מקצת הגט בפניו ונחתם כולו בפניו אם מקצתו הראשון הוא ה״ז אומר בפני נכתב ובפני נחתם אפילו לא נכתב בו אלא שיטה אחת בפניו ואפילו שמע קול קולמוס כותב וחתמו העדים בפניו ה״ז אומר בפני נכתב ובפני נחתם וכן אם יצא הסופר לשוק וחזר והשלים הגט אינו חושש שמא אחר מצאו ואמר לו ולשם אשה אחרת כתבו ואם בא להחמיר ולעמוד על כתיבת כולו אין שומעין לו שלא להוציא לעז על גיטין הראשונים וכל זה בכתיבתו אבל בחתימתו צריך לעמוד עליהם מתחלה ועד סוף:
<h3>טז</h3>
אמר בפני נכתב ולא אמר ב״נ או שאמר בפני נחתם או שאמר בפני נחתם ולא אמר בפני נכתב או שאמר בפני נכתב חציו האחרון ונחתם כולו או שאמר בפני נכתב כלו ונחתם עד אחד אבל לא העד השני אינו כלום אפילו אם הוא אחד מעידי הגט ואמר העד האחד חתם בפני וזאת היא חתימתו יתקיים בחותמיו ואם העיד הוא ואחר עמו על חתימת העד השני שלא חתם בפניו שפיר דמי ואין צ״ל אם העידו שנים אחרים על חתימת אותו העד שלא חתם בפניו:
<h3>יז</h3>
היו שלשה עדים חתומים בו והשנים חתמו בפניו אף על פי שהאחד חתם שלא בפניו אין בכך כלום:
<h3>יח</h3>
עשה הבעל שנים שלוחים להוליך גט לאשתו אע״פ שלא נכתב ונחתם בפניהם נותנים אותו לה ותהיה מגורשת והוא שהיו כשרים להעיד שהרי אין הבעל יכול לערער בגט זה אע״פ שאינו מקויים שהרי שלוחיו הם עדיו (וי״א דאם בא הבעל וערער צריך להתקיים בחותמיו) (טור וכן משמע מהר״ן לדעת ב״י) וי״א שאפילו לא עשה שליח אלא אחד והשני מעיד שבפניו נתן הבעל לזה הגט להוליך לאשתו א״צ לומר בפני נכתב ובפני נחתם ויש מי שמצריך בזה שימסרנו בפני עידי שליחות עצמם:
<h3>יט</h3>
שנים שמביאים גט ואחד אומר בפני נכתב ואחד אומר בפ״נ אם אין שליח אלא אחד מהם לא ינתן לה עד שיתקיים בחותמיו וכן אם שנים אומרים בפנינו נכתב ואחד שלישי אומר בפ״נ ינתן לה עד שיתקיים בחותמיו אמר אחד אם אין שליח אלא אחד לא בפני נכתב ושנים אומרים בפנינו נחתם אע״פ שאינו יוצא מתחת ידם כשר שהרי נתקיים בחותמיו: הגה י״א דאם הביא השליח הגט מקויים בחותמיו אף על פי שאין מכירין חתימות דייני הקיום מ״מ במקום דחק ועגון יש להקל ולסמור עליו אע״פ שלא אמר השליח בפני נכתב ובפני נחתם הואיל וא״א להחזיר ולומר יש לסמור על החתימות דמן התורה עדים החתומים על השטר כמו שנחקרה עדותן בבית דין דמי (ב״י בשם רשב״ץ) :
<h2>סימן קמג</h2>
<h3>הק'</h3>
דין המגרש על תנאי ובו כג סעיפים:
<h3>א</h3>
המגרש על תנאי אם נתקיים התנאי הרי זו מגורשת ואם לא נתקיים התנאי אינה מגורשת ואפילו הוא כהן מותרת לו וכבר נתבארו משפטי התנאים בסי׳ ל״ח:
<h3>ב</h3>
המגרש על תנאי כשיתקיים התנאי תהיה מגורשת בשעה שיתקיים לא בשעת נתינת הגט לידה לפיכך יש לבעל לבטל הגט או להוסיף על תנאו או להתנות תנאי אחר כל זמן שלא נתקיים התנאי הראשון אע״פ שהגיע לידה ואם מת הבעל או אבד הגט או נשרף קודם שיתקיים התנאי אינה מגורשת ואם נשאת תצא ואם אמר לה הרי את מגורשת מעכשיו או מהיום על תנאי כך וכך או שאמר לה הרי את מגורשת ע״מ כך וכך (וע״ל סי׳ קמ״ד סעיף ד׳ די״א דע״מ לאו כמעכשיו דמי) כשיתקיים התנאי תהיה מגורשת משעת נתינת הגט לידה לפיכך אינו יכול לבטל הגט ולא להוסיף על תנאי משהגיע גט לידה ואם אבד או נשרף (ואפילו מת הבעל) קודם שיתקיים התנאי ה״ז מקיימת התנאי אחר מותו וכבר נתגרשה משעת נתינת הגט לידה ולכתחלה לא תנשא קודם קיום התנאי ואם נשאת יפרוש ממנה עד שיתקיים התנאי ומיהו בתנאי שהוא בידה והוא בשב ואל תעשה לא חיישינן שמא תעבור עליו ולפיכך מותרת לינשא מיד בתנאי דעל מנת או מעכשיו ויש אומרים דאפילו לא אמר מעכשיו ולא מהיום ולא על מנת דינו כאומר מהיום משום דזמנו של גט מוכיח עליו הילכך אזלינן בה לחומרא וי״א דאפילו בתנאי דמעכשיו יכול לבטלו ויש להחמיר (עיטור וכן משמע בהר״ש) :
<h3>ג</h3>
אמר לה ע״מ שתתני לי ר׳ זוז מכאן ועד שלשים יום ומת בתוך השלשים יום קודם שנתנה לו אינה יכולה לקיים התנאי שאם תתן ליורשים אינו כלום וכיון שכן כיון ששלמו שלשים יום ולא נתנה לו בטלו הגירושין וחולצת או מתיבמת ואם אמר לה ע״מ שתתני לי מאתים זוז ולא קבע לה זמן ומת קודם שתתן לו אע״פ שאבד הגט או נקרע קודם שימות הרי זו לא תנשא לזר עד שתחלוץ:
<h3>ד</h3>
אמר לה ע״מ שתתני לי ר׳ זוז מכאן ועד ל׳ יום ונתנה לו בתוך שלשים יום בעל כרחו והוא אינו רוצה לקבל הרי זה גט פסול עד שתתן מדעתו:
<h3>ה</h3>
אמר לה ע״מ שתתני לי ר׳ זוז מכאן ועד ל׳ יום וחזר ואמר לה בתוך השלשים יום הרי הם מחולים לר אינה מגורשת שהרי לא נעשה התנאי וי״א דה״מ כשלא אמר לה אלא הרי הם מחולים לר לבד אבל אם אמר לה להוי גיטא בלא שום תנאי הרי זו מגורשת ואינו צריך ליטלו ממנה:
<h3>ו</h3>
אמר לה ע״מ שתתני לי כלי פלוני או בגד פלוני ואבד אותו כלי או אותו בגד או נגנב אע״פ שנתנה לו אלף זוז בדמיו אינו גט עד שתתן אותו כלי או אותו בגד עצמו או שיאמר לה ליהוי גיטא בלא שום תנאי ויש מי שאומר שאם הוא מתרצה בקבלת הדמים הוי גט:
<h3>ז</h3>
אמר לה על מנת שתתני לי מאתים זוז מכאן עד ל׳ יום אפילו לא נתנה לו עד יום שלשים בסופו מגורשת ואם אמר לה בתחלת יום ראשון לחודש ונתנה לו בסוף ליל ראשון לחודש השני הרי זו ספק מגורשת:
<h3>ח</h3>
התנה עליה שתעשה דבר זה סתם ה״ז כמפרש יום א׳ הואיל ולא פירש כמה זמן תעשה כיצד אמר לה ה״ז גיטך ע״מ שתעשי עמי מלאכה על מנת שתשמשי את אבא ע״מ שתינקי את בני אם עשתה עמו מלאכה או אם שמשה את אביו יום אחד או שהניקה בנו יום אחד בתוך הזמן שהבן יונק בו והוא בתוך כ״ד חודש הרי זה גט: הגה וי״א דצריכה לשמש האב כל ימי חייו וצריכה להניק התינוק עד סוף כ״ד חודש (טור בשם הרא״ש) ואם מתו לאחר שהתחילה לקיים התנאי רק יום אחד הוי גט (טור) מת הבן או מת אביו קודם שתניק או שתשמש אינו גט אמר לה על מנת שתניקי את בני או שתשמשי את אבי שתי שנים הרי זו משלמת הזמן שפירש מת הבן או האב בתוך הזמן שפירש או שאמר האב אין רצוני שתשמשני אינו גט שהרי לא נתקיים התנאי וכן כל כיוצא בזה וי״א דכל שאין העיכוב ממנה הוי גט (טור בשם הר״י) ונ״ל דאזלינן בכל זה לחומרא:
<h3>ט</h3>
י״א דכי אמרי׳ דהניקה או שמשה יום אחד הוי גט לאו דוקא יום אחד דאפילו בשעה אחת סגי ויש מי שאומר דיום אחד דוקא כליל שבת ויומו:
<h3>י</h3>
הנותן גט לאשתו ע״מ שתתן לו מאתים זוז וחזר והתנה עליה תנאי אחר בפני עדים שתשמש אביו שתי שנים לא ביטלו דבריו האחרונים את הראשונים אלא הרי זה כאומר לה עשי אחד משני תנאים רצת משמשת רצת נותנת ואין א׳ מהראשונים ואחד מהאחרונים מצטרפים אבל אם התנה עליה שתתן לו ר׳ זוז וחזר והתנה בפני שנים שתתן לו ג׳ מאות זוז כבר ביטל התנאי של ר׳ זוז וצריכה ליתן ג׳ מאות זוז וכן כל כיוצא בזה: הגה וי״א דכל זה דוקא בשלא מסר לה הגט לא בתנאי ראשון ולא בתנאי שני אלא אחר שני התנאים מסר לה הגט בפני עדים הראשונים והאחרונים אבל מסר לה הגט בשעת תנאי הראשון או השני אותו תנאי דוקא (הר״ן פרק מי שאחזו) :
<h3>יא</h3>
ה״ז גיטך והנייר שלי אינה מגורשת שאין זה כריתות ע״מ שתתני לי את הנייר הרי זו מגורשת ותתן:
<h3>יב</h3>
התנה על דבר שא״א לקיימו כגון על מנת שתעלי לרקיע או שתרדי לתהום או שתבלעי קנה של ד׳ אמות אינו תנאי והגט גט אבל אם התנה בדבר שאפשר לקיימו אפילו באיסור כגון ע״מ שתאכלי בשר חזיר הוי תנאי שאפשר שתאכלנו ותלקה ואין זה מתנה על מה שכתוב בתורה שאינו מתנה שתאכלנו עכ״פ שאם לא תאכלנו לא תתגרש בד״א כשהאיסור תלוי בה לעבור עליו אבל אם תלוי באחרים שאמר לה ע״מ שתבעלי לאבא לא הוי תנאי שאביו לא ישמע לה לעשות איסור:
<h3>יג</h3>
אמר לה ע״מ שלא תבעלי לאבא ונבעלה לו אינו גט אבל כל זמן שאין עדים שנבעלה לו אין חוששין שמא נבעלה לו: (ומותרת להנשא ואין חוששין שמא נבעלה לו (טור) :
<h3>יד</h3>
אמר לה ע״מ שלא תנשא לאבא ונשאת לו הוי גט שאין לו בה נשואין:
<h3>טו</h3>
אמר לה ע״מ שתנשאי לפלוני אם נשאת לו הרי זו מגורשת אבל אמרו חכמים לא תנשא לו שלא יאמרו נשותיהם נותנים במתנה זה לזה: הגה ואפילו לא התנה עמה בפירוש שתנשא לפלוני אלא שניכר שגירשה משום זה כגון שאותו פלוני נתן לו ממון כדי לגרשה והוא מעלה לה מזונות כדי שיקחנה וכל כיוצא בזה (הגהות מרדכי בקידושין) ואם נשאת לא תצא ואם נשאת לו תחילה וגירשה מותרת לכל שהרי נתקיים התנאי נשאת לאחר קודם שתנשא לאותו פלוני תצא ממנו ולא יחזיר עולמית וצריכה ממנו גט והולד ממנו ממזר: הגה נשאת אח״כ לאותו פלוני שהתנה עמה הבעל הוי גט למפרע ואין הבנים ממזרים (טור) אבל לא יחזירה עולמית משום דהוי כמחזיר גרושתו (טור בשם הרמ״ה) נתקדשה לאחר תצא ולא תחזור לו אלא אחר מיתת הבעל או שיתן לה גט אחר בלא תנאי (ג״ז שם) :
<h3>טז</h3>
אמר לה ע״מ שלא תנשאי לפלוני עד זמן פלוני הרי זה גט ויש מי שאומר שלא תנשא עד שימות אותו פלוני ויש מי שאומר שמותרת לינשא מיד כיון שבידה לקיימו שא״א לינשא לו אלא מדעתה ואין תקנה להתירה (לאותו פלוני) אא״כ יקדשנה המגרש ויחזור ויגרשנה סתם (או שמת הבעל קודם שנשאת לשום אדם) (בב״י בשם הרשב״ץ) ואם נשאת לאחר וגירשה אותו האחר סתם עדיין לא הותרה לאותו פלוני ואם נשאת לו נתבטל הגט ובניה אף מהשני ממזרים:
<h3>יז</h3>
זינתה עם אותו פלוני הולד כשר והגט כשר שלא התנה אלא על נשואין:
<h3>יח</h3>
אמר לה ע״מ שתבעלי לפלוני נתקיים התנאי שנבעלה לו בין בזנות בין בנשואין הרי זה גט ולכתחלה לא תבעל לו דהא אינה מגורשת עד שתבעל לו נמצאת תחילת ביאה באיסור:
<h3>יט</h3>
ע״מ שלא תבעלי לפלוני הוי גט ולא תנשא עד שימות אותו פלוני דחיישינן שמא תבעל לו באונס:
<h3>כ</h3>
צריך שלא יתנה עליה תנאי שעומדת בו כל ימיה כגון ע״מ שלא תאכלי בשר או שלא תשתי יין לעולם או כל ימי חייכי שאם התנה כך אין זה כריתות אבל אם אמר לה כל ימי חיי או כל ימי חיי פלוני או עד חמשים שנה ה״ז גט ויש מי שכתב שאפילו הרחיב הזמן יותר מכדי חיי האדם כיון שהוא דבר פסוק הרי זה גט:
<h3>כא</h3>
אמר לה ע״מ שלא תלכי לבית אביר עד זמן פלוני אע״פ שהגט כשר והתנאי קיים אין לשום אדם להשתדל בגט שינתן בתנאי זה כי א״א לעמוד על נפשה מלכת לבית אביה ונמצא גט בטל ובניה ממזרים ואם המגרש הוא מאותם שכופין להוציא ולא רצה לגרש אלא בתנאי זה כופין אותו לגרש בלא תנאי זה:
<h3>כב</h3>
אמר לה ע״מ שלא תנשאי לפלוני ולא קבע זמן אינו גט שאין זה כריתות דומה לאומר ע״מ שלא תשתי יין לעולם או כל ימי חייכי וי״א שכיון שאין התנאי נמשר אלא כל ימי חייו הוי ליה כאומר ע״מ שלא תשתי יין כל ימי חיי פלוני שהיא מגורשת ונקטינן כדברי שניהם להחמיר:
<h3>כג</h3>
אמר לה ע״מ שלא תשתי יין זה לעולם או שלא תעלי באילן זה או בכותל זה לעולם ונשפך היין ונקצץ האילן ונפל הכותל אין זה כריתות מאחר שלא הותרה לעולם במה שנאסרה וי״א שכיון שאין התנאי נמשך אלא כל זמן שהיין קיים או האילן או הכותל קיימים הרי זה כריתות ונקטינן כדברי שניהם להחמיר:
<h2>סימן קמד</h2>
<h3>הק'</h3>
דין תנאי ואם יש טענת אונס בגט ובו ז״ס:
<h3>א</h3>
אמר לה ה״ז גיטך אם לא אבא בתוך ל׳ יום או שאמר ע״מ שלא אבא בתוך ל׳ יום והיה בא בדרך בתוך ל׳ יום וחלה או עכבו נהר ולא בא עד אחר ל׳ יום הרי וה גט אפילו עומד וצווח הריני אנוס שאין אונס בגיטין ואע״פ שגילה דעתו שאין רצונו לגרש כיון שלא התנה חוץ מאם יקראני אונס אבל אונס דלא שכיח כלל כגון אכלו ארי או הכישו נחש או נפל הבית עליו לא אסיק אדעתיה להתנות עליו ומבטל הגט והיא זקוקה ליבם ושביה הוי אונס דשכיח ואינו מבטל הגט מדלא התנה (מרדכי פרק מי שאחזו) :
<h3>ב</h3>
הרי זה גיטך אם לא באתי מכאן עד י״ב חודש ולא אמר מעכשיו ולא ע״מ ומת בתוך י״ב חדש ה״ז ספק וחולצת ולא מתייבמת:
<h3>ג</h3>
הרי זה גיטך מעכשיו אם לא באתי מכאן עד י״ב חודש ומת בתוך י״ב חדש הרי זו מגורשת אבל אם יש לה יבם לא תנשא בלא חליצה עד שיעברו י״ב חדש ואם נשאת לא תצא:
<h3>ד</h3>
נתן לה גט בלילה ואמר לה ה״ז גיטך ע״מ שתצא חמה מנרתקה ומת בלילה הרי זה גט אבל אם אמר לה אם תצא מנרתקה או שאמר לכשתצא חמה מנרתקה ומת בלילה ה״ז ספק וי״א דאף בע״מ נקטינן לחומרא אלא א״כ אמר מעכשיו בהדיא:
<h3>ה</h3>
אמר אם לא באתי עד י״ב חדש כתבו גט ותנו לאשתי או שאמר כתבו גט ותנו לאשתי אם לא באתי עד י״ב חדש אין כותבין תוך י״ב חדש אפילו אם לא ירצו ליתנו עד אחר י״ב חדש ואם כתבוהו בתוך י״ב חודש אע״פ שנתנוהו לה לאחר י״ב חודש אינו גט כתבו ונתנו לה לאחר י״ב חדש ומת אם מיתה קדמה לנתינת הגט אינו גט (ואם גט קודם למיתה הוי גט) (טור) ואם הוא ספק איזה מהם קודם הרי זו ספק מגורשת: הגה לא נתנו לה מיד אחר י״ב חדש אלא זמן רב אח״כ אע״פ שהעיכוב היה מצד האשה שלא רצתה לקבלו מיד אפ״ה הוי גט ובלבד שהיה הבעל חי (עיין בב״י) :
<h3>ו</h3>
אמר כתבו ותנו גט לאשתי אחר השבוע אין כותבין אלא עד שנה מאחר השבוע אמר לאחר שנה כותבין עד לאחר חדש משנה שנייה אמר לאחר החדש כותבין עד לאחר שבת מחדש שני אמר לאחר שבת כותבין עד סוף יום שלישי אמר כתבו ותנו לה קודם שבת כותבין מיום רביעי עד סוף יום ששי ונותנים לה הרי שאחרו אחר הזמן שאמר ואח״כ כתבו ונתנו לה הרי זו ספק מגורשת: הגה י״א דאם אמר אחר י״ב חדש כאלו אמר אחר שנה אמר לאחר ל׳ יום כותבין יום א׳ לאחר ל׳ יום (הגהות אלפסי פ׳ מי שאחזו) :
<h3>ז</h3>
התנה עליה שתתגרש כשיעבור מנגד פניה ל׳ יום והיה הולך ובא הולך ובא ולא נתייחד עמה כשילך וישהה ל׳ יום תהיה מגורשת ואע״פ שהיה הולך ובא בתוך ל׳ יום הואיל ולא נתייחד עמה ה״ז גט כשר בד״א כשהתנה ואמר הרי היא נאמנת עלי שלא פייסתיה אבל אם לא האמינה חוששין שמא פייסה כשהיה הולך ובא ומחלה לו וחזר וביטל הגט כשפייסה ומפני חשש זה יהיה הגט פסול וכן האומר לאשה הרי זה גיטך לאחר י״ב חודש והיה עמה במדינה חוששין שמא פייסה עד שתאמר נאמנת עלי שלא פייסתיה וכן כל התנאים שהם תלויים ברצונה ואם רצתה ומחלה אותן לבעלה בטל הגט חוששין לה שמא פיים עד שיאמר נאמנת עלי בד״א במתגרשת מן הנשואין שלבו גס בה אבל במתגרשת מן הארוסין אין חוששין לה שמא פייס ה״ז גיטך מעכשיו אם לא באתי מכאן ועד י״ב חודש אין חוששין שמא בסתר בא שאין דרך בני אדם לבא בצינעא ואם תם הזמן שקבע ולא בא הרי זו מגורשת וי״א שאף בזו חוששין שמא בסתר בא אלא א״כ התנה בתחילה ואמר נאמנת עלי לומר שלא באתי וראוי לחוש לדבריהם לכתחילה וכן המנהג להתנות בתחילה שתהא נאמנת לומר שלא פייס ואם כשהתנה תלה ביאתו בעדים שלא יתבטל הגט בבואו אא״כ יעידו עליו עדים שבא ועבר הזמן ואין מעידים שבא לדברי הכל אין חוששין שמא בא אע״פ שלא האמינה:
<h2>סימן קמה</h2>
<h3>הק'</h3>
דין ש״מ ואם עמד ומת מחמת מקרה רע ובו י״ס:
<h3>א</h3>
הרי זה גיטיך אם מתי או ה״ז גיטיך אם מתי מחולי זה או ה״ז גיטיך לאחר מיתה אינו גט וי״א שהוא ספק:
<h3>ב</h3>
ה״ז גיטך מהיום אם מתי או מעכשיו אם מתי ה״ז גט וכשימות תהיה מגורשת ויותר טוב שיאמר מעכשיו משיאמר מהיום שאם אמר מהיום ומת בתוך היום יש להסתפק שמא אין דעתו אלא בסוף היום ואין גט לאחר מיתה:
<h3>ג</h3>
הרי זה גיטיך מעכשיו או מהיום ולאחר מיתה ומת הרי זו ספק מגורשת שמא אחר שאמר מעכשיו חזר בו מלשון מעכשיו וסמכה דעתו על לאחר מיתה:
<h3>ד</h3>
שכיב מרע שגירש סתם בלא תנאי מהיום אם מתי אין אומרים סתמו כפירושו כמו שאנו אומרים במתנה דגט שאני ואם עמד אינו חוזר:
<h3>ה</h3>
שכיב מרע שרוצה לגרש על תנאי אם ימות כדי שלא תפול לפני יבם ואם עמד לא תהיה מגורשת אומר לה כשנותן לה הגט אם לא מתי לא יהיה גט ואם מתי יהא גט מעכשיו ואם לא מתי לא יהא גט כדי שיהא התנאי כפול והן קודם ללאו ולא יפתח פיו תחלה לפורענות ואז יהיה בטל מיד כשיעמוד אע״פ שלא יאמר חוזרני בי ואם ירצה שלא יתבטל מיד כשיעמוד אלא עד זמן פלוני יאמר אם לא מתי עד זמן פלוני לא יהיה גט ואם מתי עד זמן פלוני יהא גט מעכשיו ואם לא מתי עד זמן פלוני לא יהא גט: הגה ויאמר לשון זה דוקא אם מתי אם לא מתי וכו׳ ולא יאמר אם אמות אם לא אמות מאחר שהוא לשון חכמים (וע״ל סי׳ קנ״ד סעיף קל״א) משמע כך:
<h3>ו</h3>
הרי זה גיטיך מהיום אם מתי מחולי זה ונפל עליו בית או נשכו נחש או טרפו ארי וכיוצא בזה ומת אינו גט אבל אם אמר אם לא יעמוד מחולי זה ונפל עליו בית או נשכו נחש או טרפו ארי הרי זו ספק מגורשת:
<h3>ז</h3>
הרי זה גיטיך מעכשיו אם מתי מחולי זה ועמד והלך בשוק וחלה ומת אומדין אותו אם מחמת חולי הראשון מת הרי זה גט אפילו הלך בלא משענת ואם לאו אינו גט ואם ניתק מחולי לחולי ולא עמד בשוק ה״ז גט ואינו צריך אומד:
<h3>ח</h3>
שכיב מרע שנתן גט ואמר מהיום אם מתי סתם והבריא בטל גיטו ולא אמרינן לעולם קודם שימות קאמר אלא אם מתי מחולי זה קאמר אבל אם מתוך בוריו התנה במהיום אם מתי ודאי כל שמת בחייה קאמר וכל אימת דמאית הרי זו מגורשת:
<h3>ט</h3>
עצה טובה על פי גדולי עולם לחוש לרמאין בגט שכ״מ שיאמר אם מתי מעכשיו ועד יום פלוני והוא בכלל יהא גט ולא יאמר אם אמות מחולי זה שיהא התנאי תלוי בחולי שמא יבא אדם שאינו הגון וישתדל עם הרופא שיאמר שלא מת מאותו חולי אלא מחולי אחר שנעתק אליו ויוציא לעז על הגט: הגה וי״א דאין אנו בקיאין בזמן הזה ולכן אין לסמוך בזמן הזה מאומדנות הרופאים וי״א דלכתחלה אין לגרש על ידי תנאי רק יגרש סתם ולקבל בחרם הקהלות או ליתן משכנות שכשיעמוד יחזרו וישאו זה את זה (מרדכי פרק מי שאחזו) ובכהן המגרש צריך להתנות שלא תהא אסורה לחזור לו (כדלעיל ריש סימן קמ״ג) או שיש לחוש לטירוף דעת החולה יש לגרש בתנאי כדרך שנתבאר (סדר גיטין) אשה שנתגרשה על תנאי ומת הבעל אינה צריכה להתאבל עליו (שם במרדכי) אבל אין איסור בדבר אם רצונה להחמיר על עצמה לבכות עליו ולצאת אחר מטתו:
<h3>י</h3>
שכיב מרע שנתן גט לאחר ואמר לו זכי בגט זה לאשתי כדי שלא תפול לפני יבם ומת קודם שיגיע לידה הרי זו ספק מגורשת וחולצת ולא מתייבמת:
<h2>סימן קמו</h2>
<h3>הק'</h3>
דין המגרש לאחר זמן ומי שנתגרש על תנאי ובו ה׳ סעיפים:
<h3>א</h3>
המגרש את אשתו לאחר זמן קבוע הרי זו מגורשת כשיגיע הזמן שקבע והרי זה דומה לתנאי ואינו תנאי דומה לתנאי שהיא מתגרשת כשיגיע הזמן שקבע ואינו תנאי שהמגרש על תנאי הרי גירש וזה עדיין לא גירש עד שיגיע אותו זמן לפיכך המגרש על תנאי צריך לכפול תנאו וזה אינו צריך לכפול דברו ולא לשאר משפטי התנאים כיצד האומר לאשתו ה״ז גיטיך ולא תתגרשי בו אלא לאחר שלשים יום אינה מגורשת אלא לאחר ל׳ יום ואם מת הבעל או אבד הגט או נשרף בתוך שלשים יום אינה מגורשת:
<h3>ב</h3>
הלכה והניחתו בצידי ר״ה ונגנב או אבד לאחר שלשים יום הרי זו מגורשת הואיל והיה הגט קיים ביום שמתגרשת בו וייחדה אותו במקום שאינו ר״ה שצידי ר״ה אינם כר״ה וכן אם תלה הגירושין במעשה דינו כדין מגרש אחר זמן כיצד כגון שאמר לאשה הרי זה גיטך ולא תתגרשי בו עד שתתני לי ר׳ זוז הרי זו מתגרשת אחר שתתן ואינו צריך לכפול התנאי ולא לשאר משפטי התנאים שהרי לא גירש על תנאי אלא עדיין לא גירש זה אלא תלה הגירושין בעשייה כך וכך ואחר כך תתגרש ומה בין מגרש על תנאי לזה שקבע זמן לגירושין או תלאן במעשה שהמגרש על תנאי יש שם גירושין ואינם גומרים עד שיתקיים התנאי לפיכך כשיתקיים התנאי נתגרשה אם היה הגט קיים אע״פ שאינה ברשותה ואינה צריכה לחזור וליטלו או להיותה ברשותה אחר שנתקיים התנאי שהרי הגיע לידה תחלה בתורת גירושין אבל התולה הגירושין בזמן או במעשה לא הגיע לידה בתורת גירושין אלא בתורת פקדון עד הזמן שקבע או עד שתעשה המעשה לפיכך כשהגיע הזמן צריך להיות הגט ברשותה או תחזור ותטלנו או יהיה במקום שייחדה אותו בו אע״פ שאינו רשותה כמו שביארנו ואחר כך תתגרש בו ואם נשאת קודם הזמן שקבע או קודם שתעשה המעשה שתלה בו הגירושין תצא והולד ממנו ממזר שעדיין היא אשת איש גמורה ואין כאן שם גירושין:
<h3>ג</h3>
הנותן גט ביד אשתו ואמר לה אם לא תתני מאתים זוז אין זה גט או אין את מגורשת הרי זה לא גירש כלל ואין כאן גט לא על תנאי ולא תלוי במעשה וכן כל כיוצא בזה ואם אמר לה הרי את מגורשת ואם לא תתני לי מאתים זוז לא תהיה מגורשת הרי זו מגורשת אע״פ שלא נתנה מפני שלא כפל תנאו:
<h3>ד</h3>
מי שנתגרשה על תנאי וקדשה אחר קודם שיתקיים התנאי אם נתקיים התנאי הרי זו מקודשת ואם לא נתקיים התנאי ובטל הגט אינה צריכה גט משני שאין קדושין תופסין בה אבל אם נשאת ולא נתקיים התנאי ובטל הגט צריכה גט משני:
<h3>ה</h3>
בד״א שאם קדשה אחר ולא נתקיים התנאי שהגט בטל בתנאי שהוא בלאו ועשתה מעשה בביטולו או בתנאי שהוא במעשה תוך זמן קצוב ועבר הזמן ולא נעשה או באיזה דרך שהיה התנאי מבוטל בפועל הגט בטל אבל בתנאי שבידה לקיימו ובה הדבר תלוי ואם נתקיים התנאי מגורשת חיישינן שמא קיימה התנאי (המ״מ) וחלו קדושי שני:
<h2>סימן קמז</h2>
<h3>הק'</h3>
אין כותבין תנאי בגט ואם כתבו מה דינו ובו ג״ס:
<h3>א</h3>
כיצד מגרש אדם על תנאי לא שיאמר כתבו גט לאשתי על תנאי זה או כתבו ותנו לה על תנאי זה ואצ״ל שלא יכתוב בתוך הגט על תנאי זה גירש פלוני את פלונית אלא כיצד עושה אומר לסופר לכתוב ולעדים לחתום וכותבין גט כשר בלא שום תנאי בעולם ואח״כ נותן לה הגט ואומר לה הרי זה גיטך או הרי את מגורשת ממני על מנת כך וכך או יאמר לשליח תנו לה גט זה ע״מ כך וכך:
<h3>ב</h3>
כתב התנאי בגט אחר שגמר לכתוב תורף הגט ה״ז כשר בין שכתבו קודם חתימת העדים בין שכתבו אחר חתימת העדים אבל אם כתבו קודם תורף הגט אפילו כתב ע״מ כך וכך הרי זה ספק גירושין שהרי נשאר לו זכות בגופו של גט וכן אם התנה על פה קודם כתיבת התורף הרי זה ספק גירושין:
<h3>ג</h3>
כל מגרש על תנאי שמבטל הגט כגון שהתנה לה שלא תאכל בשר ולא תשתה יין כל ימי חייה או שתהיה מותרת לכל אדם חוץ מפלוני או שהתנה עליה שאר תנאים קודם כתיבת התורף אם היה התנאי כתוב בגט וחזר ומחקו ונתנו לה ה״ז ספק מגורשת ואם היה התנאי על פה ה״ז נוטל הגט ממנה וחוזר ונותנו לה בלא תנאי כלל או בתנאי כשר:
<h2>סימן קמח</h2>
<h3>הק'</h3>
דין המגרש בגט ישן והמגרש בתנאי ושלא יתייחד עמה ובו ב סעיפים:
<h3>א</h3>
מי שכתב לגרש את אשתו ונמלר ולא גירשה ונתייחד עמה אחר שכתבו לא יגרשנה באותו הגט פעם אחרת כשירצה לגרשה ואם גירשה באותו הגט הישן ה״ז מגורשת ותנשא בו לכתחילה שהרי נכתב לשמה והרי נתן לה עתה בעדים כהלכתו ולמה לא יגרשנה בו לכתחילה גזירה שמא יאמרו גיטה קודם לבנה וי״א דהני מילי כשהגט ביד הבעל ומסרו מידו לידה אבל אם שלחו לה ע״י שליח ונתייחד עמה אחר שנתנו ליד השליח ונתנו לה השליח לא תנשא בו ואם נשאת לא תצא:
<h3>ב</h3>
כל המגרש על תנאי בין שאמר מעכשיו בין שאמר אם יהיה ואם לא יהיה הרי זה לא יתייחד עמה כל זמן שלא נתקיים התנאי אלא בפני עד אפילו עבד ואפילו שפחה (וביוצא ונכנס סגי) חוץ משפחתה או בנה הקטן מפני שאינה בושה לשמש בפניהם והדבר ידוע שאם נתייחד עמה בפני שני עדים כאחד וראה הוא והיא אותם אפילו נתקיים התנאי אח״כ הרי זו ספק מגורשת שמא בעלה וביטל הגט ויתבאר בסימן שאחר זה:
<h2>סימן קמט</h2>
<h3>הק'</h3>
דין המגרש את אשתו ואח״כ בא עליה או נתייחד עמה ובו ז סעיפים:
<h3>א</h3>
המגרש את אשתו וחזר ובעלה בפני עדים (או שגלוי לכל שבא עליה כגון שנשאה) (הר״ן פרק כל הגט) קודם שתנשא לאחר בין שגירשה מן הנשואין בין מן האירוסין הואיל ואשתו היתה ה״ז בחזקת שהחזירה ולשם קידושין בעל ולא לשם זנות ואפילו ראו שנתן לה מעות שחזקה היא שאין אדם עושה בעילתו בעילת זנות והרי בידו לעשותה בעילת מצוה לפיכך הרי זו מקודשת קידושי ודאי וצריכה ממנו גט שני:
<h3>ב</h3>
נתייחד עמה בפני שני עדים והיו שני עדים כאחד וראו הוא והיא את העדים אם היתה מגורשת מן הנשואין חוששין לה שמא נבעלה והן הן עידי יחוד הן הן עידי ביאה לפיכך היא ספק מקודשת וצריכה גט מספק ואם היתה מגורשת מן האירוסין אין חוששין לה שהרי אין לבו גס בה ואי חזינן להו דגייסי אהדדי חוששין לה: הגה אבל אם נתייחד עם משודכת שלו אע״ג דגס בה לא חיישינן אלא א״כ בא עליה בפני עדים (תשובת הרמב״ן סימן קל״ה) :
<h3>ג</h3>
מי ששלח גט לאשתו ואחר כך ביטלו והלך ונתייחד עמה ואחר כך נתברר שכבר הגיע הגט לידה קודם ביטולו אינה צריכה ממנו גט שני דודאי לא בעל לשם קידושין כי היה סבור שהגט היה בטל ולא בעל אלא על דעת קידושין הראשונים:
<h3>ד</h3>
מי שגירש את אשתו ונתייחד עמה וקודם שגירשה שנית לקחה אחד לשם פילגש אסורה לשניהם וצריכה גט משניהם:
<h3>ה</h3>
לא אמרו חזקה זו דאין אדם עושה בעילתו בעילת זנות אלא באשתו שגירשה או במקדש על תנאי ובעל סתם שהרי אשתו היא ובאשתו הוא שחזקתו שאינו עושה בעילתו בעילת זנות עד שיפרש שהיא בעילת זנות או יפרש שעל תנאי הוא בועל אבל שאר כל הנשים בחזקה שבעל לשם זנות עד שיפרש שבעל לשם קידושין:
<h3>ו</h3>
וכן איש ואשה שהמירו באונס הגזירות ונשאו זה לזה בחקות הכותים אף על פי שמתייחדים זה עם זה בכל יום לעיני הכל אין חוששין להם משום קידושין (וע״ל סי׳ כ״ו) :
<h3>ז</h3>
נתייחד עם אשתו אחר שאמר לכתוב ולחתום גט וליתנו לה הרי אלו לא יכתבו ואם כתבו ונתנו לה אחר שנתייחד עמה הרי זו ספק מגורשת:
<h2>סימן קנ</h2>
<h3>הק'</h3>
דין פיסול גט שאם נשאת בהן ובו ד סעיפים:
<h3>א</h3>
כל גט שהוא בטל מן התורה אם נתגרשה בו עדיין היא אשת איש גמורה ואם נשאת בו תצא והולד ממזר וצריכה גט משני מדבריהם ומהראשון מן התורה להתירה לעלמא ואסורה לשניהם לעולם וכל י״ג דרכים שנוהגין באשה שהלך בעלה למדינת הים ונשאת ואח״כ בא בעלה שנתבארו בסימן י״ז נוהגים בה (וי״א דבעלה הראשון יורשה) (הג״מ פרק י׳ דגירושין) אבל אם לא נשאת עדיין אלא נתקדשה מותרת לבעלה ואינה צריכה גט משני וכל גט שאינו פסול אלא מדבריהם להנשא בו לא תנשא בו לכתחלה ואם נשאת אפילו לא נבעלה לא תצא והולד כשר וכותבין לה גט אחר והיא יושבת תחת בעלה ואם אי אפשר לכתוב לה גט והיה הבעל ותיק וגירש מעצמו ה״ז משובח במה ד״א שאין לו בנים ממנה אבל אם יש לו בנים ממנה לא יוציא מפני שמוציא לעז על הבנים (מיהו נותנין גט אחר כשר ואין בזה משום הוצאת לעז על הבנים) (פסקי מהרא״י סי׳ כ״א) כל דבר שאנו מחמירין בגיטין והגט בלאו הכי כשר אלא שמחמירין לכתבו לכתחילה אם לא נכתב הגט כשר (מהרי״ו סי׳ כ״ג) :
<h3>ב</h3>
כל שהיא ספק מגורשת לא תנשא ואם נשאת תצא והולד ספק ממזר:
<h3>ג</h3>
כל גט שהוא בטל מן התורה אם היה בעלה כהן לא נאסרה עליו משום גרושה חוץ מהמגרש ואמר לה הרי את מגורשת ממני ואין את מותרת לכל אדם שאע״פ שאין כאן גט כלל פסולה לכהונה:
<h3>ד</h3>
מי שגירש את אשתו בגט שיש בו פיסול מדבריהם או שהיתה ספק מגורשת ורצה להחזירה צריך לקדשה אבל אינו צריך לברך שבע ברכות ולא לכתוב לה כתובה אחרת:
<h2>סימן קנא</h2>
<h3>הק'</h3>
הסופר שטעה בגט ובשובר ובו ס״א:
<h3>א</h3>
כתב הסופר השובר והגט וטעה ונתן השובר לאיש והגט לאשה ונתנום זה לזה וכמדומה להם שנתגרשה ולאחר זמן ערער הבעל לומר שלא נתגרשה שלא נתן לה אלא השובר והרי הגט עדיין בידו אם לא נשאת עדיין נאמן ויגרשנה עכשיו ותהא מותרת מעתה ואם לא גירשה ועמדה ונשאת תצא מזה ומזה וכל הי״ג דרכים בה ואם לא ערער הבעל עד אחר שנשאת אינו נאמן לאסרה והרי היא בחזקת גרושה שאנו תולין שנפל ממנה והוא מצאו:
<h2>סימן קנב</h2>
<h3>הק'</h3>
דין שני עדים אומרים שנתגרשה והאומרת אשת איש הייתי ונתגרשתי ובו יב סעיפים:
<h3>א</h3>
הבעל שאמר גרשתי את אשתי אינו נאמן וחוששין לדבריו ותהיה ספק מגורשת ואפילו הודית לו שגירשה אינם נאמנים:
<h3>ב</h3>
האומרת לבעלה גרשתני והוא מכחישה נתבאר בסימן י״ז:
<h3>ג</h3>
שנים אומרים נתגרשה ושנים אומרים לא נתגרשה אפילו הבעל עומד והיא אומרת לא גרשתני הרי זו בחזקת אשת איש גמורה מפני שהעדים סומכים אותה ואפשר שתעיז פניה לפיכך אם נשאת תצא והולד ממזר בד״א כשאמרו עכשיו נתגרשה שהרי אומרים לה אם אמת הדבר הוציאי גיטיך אבל אם אמרו העדים מכמה ימים נתגרשה יש לומר אבד הגט והואיל והיא אומרת גרושה אני בודאי ושני עדים מעידים לה אע״פ שהשנים מכחישין אותה אם נשאת לאחד מעדיה לא תצא שהרי היא ובעלה יודעים בודאי שהיא מותרת וחזקה היא שאין מקלקלים עצמם אבל אם נשאת לאחר הואיל והדבר אצלו ספק וכן אם אמרה איני יודעת תצא והולד ספק ממזר אבל כל היכא דליכא הכחשה אלא ב׳ אומרים נתגרשה עכשיו ואמרינן לה אחזינן גיטיך ואמרה נאבד או נקרע לא חיישינן לה:
<h3>ד</h3>
אמרו ב׳ ראינוה שנתגרשה וב׳ אומרים לא ראינוה אפילו אם היו כלם שרוים בחצר א׳ הרי זו לא תנשא ואם נשאת לא תצא והולד כשר שבני אדם עשויים לגרש בצינעא: הגה וי״א דאם אמרו שהיו כולם במעמד א׳ ושנים אומרים לא ראינו הוי הכחשה דכולי האי לא עבדי בצינעא (תא״ו נ כ״ג ח״ג) :
<h3>ה</h3>
אחד אומר נתגרשה וא׳ אומר לא נתגרשה לא תנשא ואם נשאת אם היתה בחזקת אשת איש תצא בכל ענין ואם לא היתה בחזקת אשת איש אלא על פיהם אם יש הכחשה בעדותן כגון שא׳ אומר נתגרשה וא׳ אומר מעולם לא היו בה ספק גירושין תנשא לכתחלה ואם שניהם מעידים שהיא אשת איש אלא שזרק לה גט אחד אומר קרוב לו ואחד אומר קרוב לה אפילו אם נשאת תצא:
<h3>ו</h3>
האשה שבאה ואמרה אשת איש הייתי וגרושה אני נאמנת שהפה שאסר הוא הפה שהתיר וי״א דוקא כשאמרה כן בתוך כדי דיבור אא״כ נתנה אמתלא לדבריה:
<h3>ז</h3>
אם יש עדים שהיתה אשת איש אינה נאמנת לומר גרושה אני ואם נשאת תצא ואפילו אם נשאת קודם שבאו העדים שהעידו שהיא אשת איש אבל חוששין לדבריה ופסולה לכהונה לעולם ואם מת חולצת ולא מתייבמת: הגה באו עדים ואמרו שמענו שהיא מגורשת אין זה עדות להוציא מחזקתה עד שיעידו שהיא גרושה (ריב״ש סימן תק״ד) אבל אם אין עדים שהיא אשת איש רק אומרים שמענו שנתקדשה ונתגרשה דינו כקול בעלמא (וכדרך שנתבאר לעיל סי׳ מ״ו) :
<h3>ח</h3>
היו לה ב׳ עדים שהיא גרושה אע״פ שאין שם גט הרי זו תנשא לכתחלה:
<h3>ט</h3>
הוציאה גט מתחת ידה ואמרה גרשני בעלי בזה ה״ז נאמנת ותנשא בו אע״פ שאינו מקוים כמו שנתבאר בסימן קמ״א וקמ״ב:
<h3>י</h3>
בא הבעל וערער אם אמר ממני נפל ומצאה אותו אינו נאמן שהרי הודה שכתבו לה והרי הוא יוצא מתחת ידה אבל אם אמר הבעל על תנאי היה ועדיין לא נתקיים התנאי (או) פקדון היה או מעולם לא כתבתיו או מזוייף הוא יתקיים בחותמיו או בעידי מסירה כמו שנתבאר בסימן קמ״א וקמ״ב סעיף י״ג וי״ד:
<h3>יא</h3>
ואם לא נתקיים אינה מגורשת להיות מותרת לאחרים אבל פסלה עצמה מכהונה:
<h3>יב</h3>
אשה שיש בידה מעשה ב״ד אינה יכולה לינשא בו עד שיוכרו חתימות ידי הב״ד ועיין בסוף סימן קמ״ב בהגה:
<h2>סימן קנג</h2>
<h3>הק'</h3>
דין המוצא גט בשוק למי יחזור אותו ובו ס״א:
<h3>א</h3>
המוצא גט אשה בשוק אם האשה נותנת סימן שאומרת נקב יש בצד אות פלוני ואומרת שכבר נתגרשה בו וממנה נפל יחזירוה לה אפילו אם הבעל מכחישה ואומר שממנו נפל ולא גירשה מעולם אלא שצוה לכתבו ועדיין לא נתנו אפילו אם גם הוא נותן בו סימן ואם אינה נותנת בו סימן והבעל מכחישה לא יתנוהו לא לו ולא לה ואם הבעל מודה שכתבו ואומר שיתנוהו לה להתגרש במקום ובשעה שראוי להחזיר דליכא למיחש שמאחר נפל על פי מה שנתבאר בסימן קל״ב יתנוהו לה ותתגרש בו מעתה ואם לאו לא יתנוהו לה ואם הוא מודה שנתגרשה בו והיא שואלת אותו לגבות בו כתובתה והוא אומר שכבר פרעה והחזירתו לו וממנו נפל מחזירו לה אפילו אינה אומרת נקב יש בצד אות פלונית רק בשאר סימן שאינו כ״כ מובהק כגון שאומרת כך וכך אצבעות באורך הגט או ברחבו או שאומרת מדת החוט הקשור בו אבל אם אמרה הגט היה ארוך או קצר ואינה מכוונת מדתו או החוט לבן או שחור או שאמרה שהוא מונח בחפיסה או בדלוסקמא אינו סימן להחזירו לה על ידו:
<h2>סימן קנד</h2>
<h3>הק'</h3>
למי שכופין להוציא בגט בין איש בין אשה וסדר כתיבת הגט ונתינתו ובו כ״ד סעיפים:
<h3>א</h3>
אלו שכופין אותם להוציא וליתן כתובה מי שנולד לו ריח הפה או ריח החוטם או שחזר להיות מקבץ צואת כלבים או בורסקי או להיות מחתך נחושת מעיקרו ואם רצתה תשב עם בעלה (ואם ידעה בהן קודם שנשאת אין כופין להוציא דסברה וקבלה) (טור בשם הרמ״ה) נעשה האיש מוכה שחין כופין אותו להוציא וליתן כתובה ואע״פ שהיא רוצה לישב עמו (או שהתנה עמו קודם שנשאה) אין שומעין לה אלא מפרישין אותם בעל כרחם מפני שהיא ממיקתו ואם אמרה אשב עמו בעדים כדי שלא יבא עלי שומעין לה: הגה י״א דמומר כופין אותו ע״י כותים להוציא (ב״י סי׳ קל״ד בשם א״ח ובמרדכי פרק המגרש) ובלבד שיבטל בשעת הגט (שם במרדכי) ויש חולקים ואומרים דאין כופין למומר או שאר עובר על דת (תשובת מהר״ם) אא״כ פושע לה כגון שמאכילה דבר איסור (מהרי״ו סימן כ״ב) או שעבר על חרם ששעבד עצמו נגדה שלא להקניטה ושלא להכותה או שנודר ואינו מקיים שבניו מתים בעון נדרים (הגהות מיימו׳ סוף אישות) מי שהוא רועה זונות ואשתו קובלת עליו אם יש עדות בדבר שראו אותו עם מנאפים או שהודה י״א שכופין אותו להוציא אבל משום שמביאין לו ילדים כותים אין לחוש דילמא משקרים עליו נחידושי אגודה ביבמות) :
<h3>ב</h3>
מי שהיה בעלה בעל ריח הפה או ריח החוטם או מלקט צואת כלבים וכיוצא בה ומת ונפלה לפני אחיו ויש בו אותו מום שהיה בבעלה יכולה היא לומר לאחיר הייתי יכולה לקבל ולר איני יכולה לקבל ויחלוץ ויתן לה כתובה:
<h3>ג</h3>
האומר איני זן ואיני מפרנס כופין אותו לזון ואם אין ב״ד יכולים לכופו לזון כגון שאין לו במה לפרנס ואינו רוצה להשתכר להרויח ולזון אם תרצה היא כופין אותו להוציא מיד וליתן כתובה וכן הדין למי שאינו רוצה לשמש: הגה וכן איש שרגיל לכעוס ולהוציא אשתו מביתו תמיד כופין אותו להוציא כי ע״י זה אינו זנה לפעמים ופורש ממנה בתשמיש יותר מעונתה והוי כמורד ממזונות ותשמיש (תשו׳ הרשב״א סימן תרצ״ג) וע״ל סי׳ ע׳ וסי׳ ע״ז איש המכה אשתו עבירה היא בידו כמכה חבירו ואם רגיל הוא בכך יש ביד ב״ד ליסרו ולהחרימו ולהלקותו בכל מיני רידוי וכפייה ולהשביעו שלא יעשה עוד ואם אינו ציית לדברי הב״ד י״א שכופין אותו להוציא ובלבד שמתרין בו תחילה פעם אחת או שתים כי אינו מררר בני ישראל להכות נשותיהם ומעשה כותים הוא וכל זה כשהוא מתחיל אבל אם מקללתו בחנם או מזלזלת אביו ואמו והוכיחה בדברים ואינו משגחת עליו י״א דמותר להכותה וי״א דאפילו אשה רעה אסור להכותה והסברא ראשונה היא עיקר ואם אינו ידוע מי הגורם אין הבעל נאמן לומר שהיא המתחלת שכל הנשים בחזקת כשרות ומושיבין ביניהן אחרות לראות בשל מי הרעה הזאת ואם היא מקללתו חנם יוצאת בלא כתובה ונראה לי דוקא ברגילה בכך ואחר ההתראה וכמו שנתבאר לעיל סי׳ קט״ו ואם הלכה מביתו ולוותה ואכלה אם יצאתה מכח שהכה אותה תמיד חייב לשלם (כל דברי הג״ה זו תמצא במרדכי פרק נערה בשם מוהר״ם וב״ז סי׳ פ״ח) וכמו שנתבאר לעיל סי׳ ט:
<h3>ד</h3>
האיש שנולד בו מומין אחר שנשא אפילו נקטעת ידו או רגלו או נסמית עינו ולא רצתה אשתו ליישב עמו אין כופין אותו להוציא וליתן כתובה אלא אם רצתה תשב ואם לא רצתה דינה כדין מורדת: הגה וי״א דכ״ז בידו או רגלו או עינו אחת אבל בב׳ ידיו וב׳ עיניו וב׳ רגליו כופין אותו להוציא (טור והרא״ש) :
<h3>ה</h3>
איש המשתטה מידי יום יום ואומרת אשתו אבי מחמת דחקו השיאני לו וסבורה הייתי לקבל ואי איפשי כי הוא מטורף וירא אני פן יהרגני בכעסו אין כופו אותו לגרש שאין כופין אלא באותם שאמרו חכמים: הגה מי שהוא נכפה י״א שאינו מום ואין כופין ע״ז לגרש ומ״מ אין כופין אותה שתהיה עמו הואיל ובאתה מחמת טענה (מרדכי פרק המדיר בשם ראבי״ה) וי״א דהוי מום באיש וכופין לגרש (הרא״ש כלל ע״ב) :
<h3>ו</h3>
האשה שתובעת גט בטענה שאינה ראוייה לבנות ממנו אין שומעין לה ואם טענה שחפצה לילד כדי שיהיה לה בן שתשען עליו (ואין לה כבר שום בן) ואומרת שהוא גורם שאינו יורה כחץ אם שהתה עמו עשר שנים ולא נתעברה ואינה תובעת כתובתה כדי שנחוש שתובעת גט כדי לגבות כתובתה וגם אין לתלות תביעות הגט בשום דבר אחר שומעין לה אפילו יש לו בנים מאשה אחרת דשמא נתקלקל אח״כ וכופין אותו להוציא ויתן מנה מאתים אבל לא תוספת ויתן נדוניתא מה שהכניסה לו ויש לו להחרים סתם על מה שטוענת דבר שאינה יודעת בו בודאי ואח״כ יתן כתובה ואם אמר אשא אשה אחרת עליה ואבדוק עצמי שומעין לו ואם ילדה השניה תצא הראשונה בלא כתובה ואם לאו יוציא שתיהן ויתן כתובה או ישא אשה שלישית אם אפשר ליה למיקם בסיפוקייהו ויש מי שאומר שאם אמרה גם השניה שאינו יורה כחץ יוציא שתיהן ויתן כתובה ובכל גוונא אם ידוע שהוא עקר והיא באה מחמת טענה יוציא מיד: הגה וה״ה אם שהה י׳ שנים ולא ילדה ובאה מחמת טענה שכופין אותו להוציא וליתן כתובה והתם לא מהני מה שאומר אבדוק עצמי ואשא אחרת דמ״מ לא אבדה הראשונה כתובתה הואיל ולא הוחזקה בג׳ אנשים והא דצריכה לטעון שאינו יורה כחץ היינו שידוע שהיו לו כבר בנים אז תלינן בדידה אם לא שטוענת שאינו יורה כחץ או בבעל השלישי שכבר הוחזקה כך נראה סברת הטור והוא מסקנת התוס׳ והאשיר״י:
<h3>ז</h3>
אם טוענת אין לו גבורת אנשים לבא עליה ושואלת גט והוא מכחישה י״א שהיא נאמנת (ואפילו לא שהתה י׳ שנים) (טור) וכופין אותו להוציא מיד ולא יתן לה כתובה ואם מגרשה מעצמו בלא כפייה יתן לה כתובה (וי״א דאע״פ שיכול לבעול אחרת צריך ליתן לזאת הכתובה הואיל ולא יכול לבא עליה יכולה לומר מסרתי עצמי לר ומה אעשה לר יותר) (ב״י בשם א״ח) בד״א כשאינה תובעת כתובתה אבל אם תובעת כתובתה אינה נאמנת ואף להוציא אין כופין: הגה וי״א דבזמן הזה שיש נשים חצופות אינה נאמנת (מרדכי פרק עשרה יוחסין) ומ״מ במקום שיש אמתלאות ואומדנות שאומרת אמת נאמנת (מהרי״ק שורש ע״ב) ואם יש לתלות שלא יוכל לבא עליה משום שרחמה צר והיא בתולה שלא יוכל לבא עליה מכח רכות שניו וחולשתו תולין בזה ואין כופין להוציא (תשובת הריצב״א סוף אישות) וי״א דאפילו במקום שאין כופין אותו מ״מ אין כופין אותה להתפייס עמו ואין דנין אותה כדין מורדת אלא מאריכין הדבר עד שיתפשרו או עד שישהה י׳ שנים ולא תלד (מהרי״ק שורש קל״ה בב״י בשם הרשב״א) וה״ה אם קידש אשה ואסורה להנשא לו ולאחר כופין אותו להוציא (תשו׳ הרא״ש כלל מ״ג) אם טוענת שבעלה אינה שוכב עמה ואינו בא עליה דינה כדין טוענת שאין לו גבורת אנשים:
<h3>ח</h3>
אם ידוע שהאיש רוצה לילך לארץ אחרת ישביעוהו שלא ילך או יכפוהו שקודם שילך יגרש אותה לזמן:
<h3>ט</h3>
אם הדבר ידוע שאינו רשאי לעמוד במקום שנשאה מפני סכנת נפשות כופין אותו לגרשה (כי היא אינה צריכה ללכת אחריו) :
<h3>י</h3>
נשא אשה ושהתה עמו י׳ שנים ולא ילדה יוציא ויתן כתובה או ישא אשה הראויה לילד ואם לא רצה כופין אותו עד שיוציא ואם אמר איני בועלה והריני שוכן עמה בפני עדים כדי שלא אתייחד עמה בין שאמרה היא בין שאמר הוא אין שומעין לו אלא יוציא וישא אשה הראויה ללדת: הגה י״א דכ״ז דלא הוליד כלל אבל אם הוליד זרע קיימא אע״פ שלא קיים עדיין פריה ורביה אין כופין להוציא (ריב״ש סי׳ ט״ו וע״ל סי׳ א׳) דבזמן הזה אין נוהגין לכוף כלל נאמן האיש לומר שיודע בעצמו שאינו מוליד ואין כופין אותו לישא אשה (נ״י פרק הבא על יבמתו) :
<h3>יא</h3>
הלך בסחורה בתוך י׳ שנים או שהיה הבעל חולה או שהיתה היא חולה אף על פי שמשמשים יחד או שהיו חבושים בבית האסורים אין עולים להם אותו זמן מהמנין:
<h3>יב</h3>
הפילה מונה מיום שהפילה אם הפילה וחזרה והפילה ג׳ פעמים הוחזקה לנפילים ויוציא ויתן כתובה ומ״מ מותרת לינשא לאחר:
<h3>יג</h3>
הוא אומר הפילה בתוך עשר כדי שתשב עמו והיא אומרת לא הפלתי היא נאמנת:
<h3>יד</h3>
הוא אומר הפילה שנים והיא אומרת הפלתי ג׳ היא נאמנת:
<h3>טו</h3>
בכל זה משביעה שבועת היסת שלא הפילה או שהפילה ג׳ שבטענה זו יתחייב ליתן לה כתובה:
<h3>טז</h3>
שהה עם אשתו י׳ שנים ולא ילדה והוציאה מותרת להנשא עם השני שהתה עם השני עשר שנים ולא ילדה דינה עמו כדינה עם הראשון:
<h3>יז</h3>
גירשה לא תנשא לשלישי ואם נשאת לשלישי תצא שלא בכתובה אא״כ יש לו אשה אחרת או שקיים מצות פריה ורביה ואם הכיר בה יש לה כתובה:
<h3>יח</h3>
שהתה עם השלישי עשר שנים ולא ילדה אם לא גבתה כתובה מהראשונים לא תגבה ואם גבתה לא תחזיר:
<h3>יט</h3>
הוציאה השלישי בלא כתובה ונשאת לרביעי וילדה אינה יכולה לגבות כתובה מהשלישי דשמא עתה נתרפאה:
<h3>כ</h3>
כל הנושא אשה בעבירה אפילו באיסור דרבנן כגון שניות כופין אותו להוציא:
<h3>כא</h3>
כל אלו שאמרו להוציא כופין אפילו בשוטים וי״א שכל מי שלא נאמר בו בתלמוד בפירוש כופין להוציא אלא יוציא בלבד אין כופין בשוטים אלא אומרים לו חכמים חייבוך להוציא ואם לא תוציא מותר לקרותך עבריין: הגה וכיון דאיכא פלוגתא דרבוותא ראוי להחמיר שלא לכוף בשוטים שלא יהא הגט מעושה (טור בשם הרא״ש) אבל אם יש לו אשה בעבירה לכ״ע כופין בשוטים וכל מקום שאין כופין בשוטים אין מנדין אותו ג״כ (מרדכי ריש פ׳ המדיר) ומ״מ יכולין ליגזור על כל ישראל שלא לעשות לו שום טובה או לישא וליתן עמו (ש״ד בשם ר״ת ובמהרי״ק) או למול בניו או לקברם עד שיגרש (בנימן זאב פ״ח) ובכל חומרא שירצו ב״ד יכולין להחמירן בכה״ג ומלבד שלא ינדו אותו אבל מי שאינו מקיים עונה יכולין לנדותו ולהחרימו שיקיים עונה או שיגרש כי אין זה כפייה רק לקיים עונתו וכן כל כיוצא בזה (ריב״ש סי׳ קכ״ז) וכן מי שגירש אשתו בגט כשר ויצא קצת לעז על הגט מותר לכופו לתת גט אחר ובכל מקום דאיכא פלוגתא אם כופין או לא אע״ג דאין כופין לגרש מ״מ כופין אותו ליתן כתובה מיד וכן הנדוניא דאנעלת ליה (מרדכי ריש המדיר) :
<h3>כב</h3>
צריך להטיל חרם על כל העומדים בשעת נתינת הגט שלא להוציא לעז על הגט (ומזכירין שר״ת גזר בכנופיא עם תלמידיו על מי שמוציא לעז על הגט הניתן) :
<h3>כג</h3>
אם נשבע הבעל ליתן גט טוב שיתירו לו קודם שלא יהא דומה לאונס אר ערבון יתן אם ירצה: הגה וע״ל סי׳ קל״ד סעיף ר׳ ובגט מומר אין צריכין לשאול אם נשבע או נדר מאחר דצריך לגרש מדינא אר שואלין אותו אם מגרש ברצון וכן שואלין לאשתו:
<h3>כד</h3>
מי שקבל עליו נזירות שמשון לגרש את אשתו מותר לגרש ואין בו משום מגרש באונס וטוב לגרשה בשני גיטין ויתנם לה זא״ז:
<h2>סדר הגט</h2>
<h3>הק'</h3>
אמר המגיה כל הכתוב בסדר זה משם הסדרים סתם הוי יודע שהוא מסדר מהר״י מרגליות ז״ל: הגה בימי חכמי התלמוד היו נוהגין למנות חכם בקי על הגיטין וכן נמצא בדברי הקדמונים שהיו נוהגין שלא ליתן גט רק לפני גדולי הדור (ריב״ש סי׳ שפ״ט) ועל כן לא ישתדל אדם בנתינה רק הבקי בהם וכל מי שאינו בקי בטיב גיטין וקדושין לא יהא לו עסק עמהם ואם אחד עבר ונתן גיטין או חליצות בלא נתינת רשות עיין בי״ד סי׳ רמ״ב סעיף י״ד גט שסדרו אותו הדיוטות יש לפסלו (כמו שכתבתו לעיל סי׳ קמ״א סעיף ל׳ וסי׳ קמ״ב סעיף ט׳) :
<h3>א</h3>
יש נזהרים מלסדר הגט בע״ש:
<h3>ב</h3>
יזמין סופר ושני עדים כשרים שאינם קרובים זה לזה ולא לבעל ולא לאשה: הגה וע״ל סי׳ קמ״א סעיף כ״ה לכתחילה לוקין עדים שאין להם שום קורבה אפילו רביעי ברביעי (בשם מהרי״ל) או מצד חיתונים גם שלא יצא עליהן קול שחשודים על עריות נכן משמע בפ׳ ז״ב) או שאר דברים הפוסלים גם אין לוקחין עד שהוא בעל מום גם מדקדקים שלא יהיו הערים והסופר קרובים אל הרב המסדר הגט ובשעת הדחק אין לדקדק בסופר אם הוא הגון י״א דהרב אומר לעדים שיהרהרו תשובה בלבם על עבירות שעשו אפילו מוחזקים לצדיקים גמורים שמא עברו עבירה שנפסלים בה (בסדר מהר״ם יפה והר״י מינץ) ולוקחים עדים המבינים הגט ואם לא יודעים לקרות מלמדין אותן ומפרשין להם ולסופר ולבעל מהו גט ומהו לשמו ולשמה (מ״כ) (וע״ל בסמור סעיף י״ב עוד מדין סופר) :
<h3>ג</h3>
יזהר שלא יהיה הסופר אחד מן העדים:
<h3>ד</h3>
אם הסופר או החכם המסדר הגט נוטלים שכך הרבה יותר מכדי בטלה י״א שצריך שלא יהיו העדים קרובים להם והר״ר עובדיה בפירוש המשנה בפרק ד׳ דבכורות קרא תגר על הרבנים מסדרי הגט הנוטלים יותר מכדי שכר בטלה: הגה ולא נהגו כמותו גם טעמו אינו כלום כי הוא מדמה דבר זה למה שאמרו הנוטל שכר לדון דיניו בטילין ואינו ראיה כי סדור הגט אינו דין אלא למוד בעלמא וע״ל סי׳ ק״ל הטעם שהעדים לוקחים שכר ויש לבעל להשוות עצמו עם הסופר והרב והעדים קודם שמתחילין לכתוב (מ״כ בשם מהר״ן ז״ל) :
<h3>ה</h3>
צריך שיכירו שזה הוא פלוני וזו היא אשתו פלונית אלא אם כן הוא שעת הסכנה:
<h3>ו</h3>
אם יש בעיר אחד ששמו כשמו ושם אשתו כשם אשתו אינו יכול לגרש אלא בפני חבירו:
<h3>ז</h3>
אם המגרש הוא שכיב מרע צריך לדקדק בו שיהיה שפוי בשעת כתיבה ובשעת נתינה (וע״ל סי׳ קכ״א) :
<h3>ח</h3>
אם רוצה לגרש על תנאי לא יזכיר שום תנאי אלא אומר לסופר לכתוב גט ולעדים לחתום בו ולא יזכור שום תנאי עד שעת מסירה (וע״ל סי׳ קמ״ו) :
<h3>ט</h3>
הכל כשרים לכתוב גט חוץ מחש״ו עבד ונכרי וישראל מומר או מחלל שבת בפרהסיא:
<h3>י</h3>
הבעל עצמו לא יכתוב הגט היכא דאפשר:
<h3>יא</h3>
וכן לא יאמר הבעל לסופר כתוב כן או לא תכתוב:
<h3>יב</h3>
לא יהיה הסופר קרוב לו לאשה ולא לאיש היכא דאפשר:
<h3>יג</h3>
(יביא) הסופר הקלף והדיו והקולמוס (וכל שאר כלי הכתיבה) וישאל הרב לסופר בפני עדים אם הכל שלו וכשיאמר הן אח״כ יתנם במתנה לבעל והבעל יגביהם לקנותם: הגה י״א דקודם שיתן לו הסופר דברים אלו יבטל הבעל מודעות (טור בשם הרא״ש) וחוקרין אותו כמו שיתבאר סעיף י״ד וסעיף כ׳ ואח״כ מקבל הדברים הנזכרים מן הסופר וכן נוהגין:
<h3>יד</h3>
ישאל החכם לבעל המגרש אתה נותן גט זה מרצונך בלא שום אונס כלום עשית שום איסור או נדר או שבועה שמכריחך ליתנו תאמר לנו ונתיר לך והבעל המגרש משיב לא נדרתי ולא נשבעתי ואין לי שום אונס אלא מרצוני אני נותן גט זה בלב שלם בלי שום אונס ותנאי ואם אומר שנשבע או תקע כף ליתנו יתירו לו קודם כדי שלא יהא דומה לאונס אך ערבון יתן אם ירצה שאין ץה דומה לאונס (וע״ל סי׳ זה סעיף כ״ג וכ״ד השייכים הנה) :
<h3>טו</h3>
יושיט הבעל הקלף (ושאר כלי כתיבה) והקולמוס והדיו לסופר בפני עדים ואומר לו בפניהם כתוב לי גט לשם גירושי אשתי פלונית בת פלוני ולשם כריתות ואני נותן לך רשות לכתוב הגט מאחד עד מאה עד שיהיה אחד כשר בלי שום פקפוק בין בכתיבה בין בחתימה לדעת החכם הר״ר פלוני: הגה או לכל מי שמראה אותו ויאמר הסופר כן אעשה (כ״ז בסדרים) ולא מהני זה אלא בדיעבד ולכן נוהגין ג״כ לכתחילה שהסופר מקנה לו הרבה קלף ודיו באולי יכתוב גיטין רבים כמו שצוה לו דכשר בדיעבד אבל לכתחילה אם כתב גט פסול נוהג שחוזר ומקנה לו מסופר הכל והבעל חוזר ומצוה לו לכתוב ומבטל מודעות כסדר שעשה בראשונה וע״ל סעיף נ״ד וכשהבעל נותן הדברים לסופר יתנם לו לכתחילה ע״י עצמו ולא ע״י שליח (מ״כ בתיקון ישן) :
<h3>טז</h3>
ואתם פלוני ופלוני היו עדים וחתמו בגט הזה (שכותב סופר פלוני בן פלוני לשמי) ולשם גירושי אשתי פלונית בת פלוני ולשם כריתות ואני נותן לכם רשות לחתום מגט אחד עד מאה גיטין עד שיהיה אחד כשר לדעת החכם הר״ר פלוני (או לכל מי שמראה אותו) בלי שום פקפוק בין כתיבה בין בחתימה: הגה ויכול לומר כל דברים אלו בכל לשון שירצה (מהר״י סי׳ ק״צ) ויאמרו העדים כן נעשה (בסדרים) :
<h3>יז</h3>
אם צריכים לכתוב שני גיטין מפני ספק שיש בשמות כגון גרשון גרשם וכיוצא בזה צריך שיאמר הבעל המגרש לסופר שאם יחפוץ החכם הר״ר פלוני לסדר גיטין הרבה מחמת ספק כדי שינתנו כלם ביד האשה שהוא נותן לו רשות לכותבם וכן יאמר לעדים שהוא נותן להם רשות לחותמם:
<h3>יח</h3>
לא יכתוב הסופר ולא יחתמו העדים עד שישמע מפי הבעל שצוה לסופר לכתוב ולעדים לחתום ולא מפי שליח אפילו אמר לשלשה אמרו לפלוני שיכתוב ולפלוני ופלוני שיחתמו לא יכתבו ויחתמו מאחר שלא שמעו מפיו:
<h3>יט</h3>
הבעל נותן שכר הסופר ואם נתנה האשה כשר:
<h3>כ</h3>
יאמר הבעל בפני העדים הנני מבטל לפניכם כל מודעי ומודעי דמודעי ומודעי דנפקי מגו מודעי דמודעי שמסרתי על גט זה וכל דברים שמסרתי שהם כשיתקיימו גורמים לבטל הגט הרי הם בטלין וכן אני מעיד על עצמי שלא מסרתי שום דבר על הגט שיפסל מחמתו והריני פוסל כל עד או עדים שיעידו שמסרתי או שאמרתי שום דבר שיבטל גט זה שיורע כחו מחמתו (וע״ל סי׳ קנ״ד סעיף ב׳) :
<h3>כא</h3>
צריך שהעדים שאמר הבעל לפניהם לסופר לכתוב גט לאשתו שלהם עצמם יצוה לחתמו וצריך שיעמדו בשעת כתיבת שיטה שם האיש והאשה והזמן וישמעו שכותבו לשמו ולשמה:
<h3>כב</h3>
צריך שיכירו שזהו הגט שכתב סופר לשמו ולשמה לפיכך אם רוצים לצאת לחוץ אחר שכתב שם האיש והאשה והזמן צריכים לעשות שום סימן בגט כדי שיכירוהו או שתהי׳ להם טביעות עין בו:
<h3>כג</h3>
טוב שיהיה הבעל אצל הסופר והעדים עד שיכתב הגט ויחתם וינתן כדי שלא ימסור מודעא (גם שלא ידבר מענייני הגט עד אחר הנתינה כדי שלא ידבר דברים המביאים לידי ביטול הגט) (בסדר) :
<h3>כד</h3>
אם רוצה לשלוח הגט לאשה ע״י שליח צריך שיעמוד שם השליח בשעת כתיבת שיטה שבה שם האיש והאשה והזמן וישמע שיתחיל לכתוב לשמה וגם צריך לעמוד שם בשעת החתימה שני העדים וישמע שחותמים לשמה: הגה וי״א דהשליח יהיה גם כן אצל ציווי הבעל לסופר ולערים וכן נוהגין וטוב להגיד לשליח קודם כל דבר שאסור לישא המגורשת שלא יוכל לומר אח״כ אלו ידעתי לא הייתי שליח (מ״כ בשם מהרי״ל) גם יאמר לו החכם המסדר שיקח השליח סי׳ מובהק בגט אלו יוציאנו מתחת ידו שיכירנו אבל יזהר שלא להוציא מתחת ידו כלל כל מאי דאפשר:
<h3>כה</h3>
וצריך שקודם כתיבה יודיענו שהוא יהיה השליח (גם קודם שיצוה לסופר לכתוב או שיעשה שום דבר ימנה השליח וע״ל סי׳ צ״ז כיצד ידבר) והחכם יאמר שישמע איך הגט הוא נכתב ונחתם לשמה כדי שיוכל להעיד כן:
<h3>כו</h3>
כששולח גט ביד שליח טוב הוא שישביעו הבעל בשבועת התורה שלא ימסור מודעא ושלא יבטל הגט: הגה ואם הוא מומר לעכו״ם שאינו מקפיד משביעין אותו על חלקו לע״ה וכך כותבין בהרשאה (וע״ל סי׳ קמ״א סעיף נ״ט) ונוהגין להקנות מן הבעל שעושה השליח (וע״ל סי׳ קמ״א סעיף כ״ו) :
<h3>כז</h3>
צריך לדקדק שיהיו השליח והמשלח גדולים לפי שאין שליחות לקטן ואין קטן עושה שליח: הגה גם צריך לעשותו שליח בפני עדים כשרים (וע״ל סי׳ קמ״א סעיף י״א וכ״ד) כיצד נוהגין בעידי השליחות:
<h3>כח</h3>
צריך שלא יהיה השליח חרש שוטה וקטן או עבד או נכרי או סומא או פסול לעבירה מן התורה (וע״ל סי׳ קמ״א סעיף ל״ג) :
<h3>כט</h3>
טוב ליזהר שלא לגרש ע״י שליח כשהבעל והאשה שניהם בעיר (וע״ל סי׳ קמ״א סעיף נ״ה) :
<h3>ל</h3>
אם הבעל נחפז ללכת ואינו יכול להמתין עד שיכתוב הגט ויחתום אומר לסופר כתוב גט לאשתי וכו׳ כדלעיל ואומר לעדים אתם פלוני ופלוני היו עדים וחתמו בגט הנזכר וכו׳ כדלעיל והריני ממנה את פלוני בן פלוני שליח להוליר הגט הנזכר לאשתי פלונית בת פלוני בכל מקום שימצאנה ותהא ידו כידי ופיו כפי (ודבורו כדבורי) ועשייתו כעשייתי ונתינתו כנתינתי ונווזן אני לו רשות לעשות שליח ושליח שליח עד מאה שלוחים ואפילו בלא אונס עד שיגיע הגט לידה או ליד שלוחה ותכף שיגיע הגט הנזכר לידה או ליד שלוחה מיד פלוני שלוח או מיד שלוחו או מיד שליח שלוחו כאמור תהא מגורשת ממני ומותרת לכל אדם (ושאר דיני השליחות והרשאה ע׳ סי׳ קמ״א) :
<h3>לא</h3>
וכבר נתבאר שאין להזכיר שום תנאי קודם כתיבת הגט וא״כ כל מי שצוה לגרש בענין זה אינו יכול לגרש על תנאי:
<h3>לב</h3>
ואם אינו רוצה לגרש אלא לזמן והוא נחפז ללכת וא״א לכתבו קודם שילך יאמר לשליח שיתן הגט לאשתו ולא תתגרש בו אלא לאחר זמן פלו׳:
<h3>לג</h3>
א״צ שהשליח יהא עומד בפני המגרש אלא אפילו שלא בפניו יכול למנותו והעדים כותבים שמינה לפלוני שליח: הגה וכל זה כשהבעל נחפז ללכת ואינו מוסר הגט לשליח והוא שעת הדחק אבל בלאו הכי אין עושין שליח בכה״ג אלא מוסרו ליד השליח וע״ל סימן זה מסעיף צ״ו ואילך:
<h3>לד</h3>
כבר כתבתי לעיל מי הם הפסולים להיות שלוחים:
<h3>לה</h3>
וגם כבר נתבאר שצריך השליח לעמוד בשעת כתיבת תורף הגט וחתימת שני העדים ושישמע שנכתב ונחתם לשמה:
<h3>לו</h3>
כשיבא הסופר לכתוב הגט קודם שיתחיל לכתוב יש לשאול למגרש מה שמו ומה שם אביו ואם יש לו או לאביו ב׳ שמות כגון ע״י חולי ואם יש לו או לאביו כינוי או שום חנוכא (או אם הם כהנים או לוים) :
<h3>לז</h3>
וכן יש לשאול לאשה ולאביה כמו לאיש: הגה וכיצד נוהגין לכתוב השמות ע״ל סי׳ קכ״ח וסי׳ קכ״ט בדיני שמות המקום וישאל זה לפני העדים:
<h3>לח</h3>
צריך שהסופר והעדים יעמדו במקום אחד: הגה וי״א שקודם שיחתוך הסופר הקלף ידבר בפני העדים שרוצה לכתוב לשמה כדרך שיתבאר לקמן סעיף נ״ה וכן נוהגין במדינות אלו:
<h3>לט</h3>
יחתוך הקלף למדת הגט שלא יצטרך לחתוך ממנו שום דבר אחר כתיבת הגט:
<h3>מ</h3>
אם טעה הסופר לאחר שכתב קצתו ומתחיל באותו הקלף יחתוך תחלה המועט שכתב:
<h3>מא</h3>
צריך הקלף להיות ארכו יותר על רחבו ונקרא ארכו דרך קריאתו מתחלתו לסופו (ויניח למטה גליון כדי תפיסת יד או יותר ובדיעבד אין לחוש) :
<h3>מב</h3>
ישרטטו בו י״ג שיטין ושורה אחרונה יחלקנה לשני שורות קצרות שבה יחתמו העדים זה תחת זה (ויעשה בו השרטוטין וכל תיקוני הכתיבה לשמו לשמה ולשם גירושין) (כ״כ בסדרים) :
<h3>מג</h3>
יש מי שאומר שיכתוב במקום בשר ולא במקום שער:
<h3>מד</h3>
לא ישרטט באבר ולא ישרטט מבפנים אלא מבחוץ: הגה וישרטט שני שרטוטין בצידי הגט א׳ מימין וא׳ משמאל כדי ליישר הכתב (בסדר הגט) ויכוין שיהא הכתב בצד השרטוט ולא על השרטוטין עצמן:
<h3>מה</h3>
יש מי שאומר שאין כותבין הגט בקולמוס של כנף:
<h3>מו</h3>
לא יהא הכתב מעוקם ולא מבולבל שמא תרמה אות לאות נמצא הענין משתנה:
<h3>מז</h3>
נהגו להחמיר לעשות האותיות מוקפת גויל ואם יש בו אותיות דבוקות יכול לגרר הדיו שביניהם להבדילם (וע״ל סי׳ קכ״ה סעיף ו׳) :
<h3>מח</h3>
וצריך לדקדק שלא יכנסו האותיות זו בזו כגון ראשה של למ״ד שבשטה תחתונה לא תכנס בתוך חללה של ה״א או חי״ת של שטה העליונה וכן כל כיוצא בזה:
<h3>מט</h3>
לא יהיו האותיות עוברות מהשיטין בימין ובשמאל לתוך הגליון ויש להחמיר אפילו מאות אחת:
<h3>נ</h3>
נפלה טפת דיו לתוך האות ואינה ניכרת אינו יכול להעביר הדיו לתקן האות דהוה ליה חק תוכות (ע״ל סי׳ קכ״ה סעיף ח׳) :
<h3>נא</h3>
ואף אם רוצה לעשות מ״ם פתוחה ונמשכה ידו ונסתמה א״י לגרר הדבקות לפתחה דהוה ליה חק תוכות (וע״ל סי׳ קכ״ה סעיף ט׳) :
<h3>נב</h3>
לא יהא בו טשטוש ולא יכתבנו על המחק:
<h3>נג</h3>
צריך ליזהר בטופס הגט לכתבו כמשפט:
<h3>נד</h3>
ואם נמצא פסול בגט וצריך לכתוב גט אחר אם הבעל בפנינו צריך לחזור ולצוות כבתחלה לסופר שיכתוב גט לאשתו ולעדים שיחתמו בו:
<h3>נה</h3>
כשיבא הסופר לכתוב הגט יאמר בפני עדים. הגה שמעו אלי אתם עדים פלוני בן פלוני ופלוני בן פלוני (הגהות מרדכי) . הנני כותב גט זה לשם פלוני בן פלוני ולשם גרושי אשתו פלונית בת פלוני שיגרשנו בו לשמו ולשמה לשם כריתות ויכתוב הגט מיד (ולא יכתבנו בסירוגין והסופר יקח סי׳ מובהק בגט קודם שיוציאנו מידו) :
<h3>נו</h3>
צריך שיתייבש הגט קודם שיחתמו העדים:
<h3>נז</h3>
אחר שנתייבש הגט יחתמו העדים זה תחת זה: הגה ויקראו אותן קודם שיחתמו שידעו על מה יחתמו (בסדר מהר״ן) ויראו תחלה אחר סי׳ שלקחו (כמו שנתבאר לעיל סעיף כ״ב) :
<h3>נח</h3>
צריכין העדים לחתום זה בפני זה:
<h3>נט</h3>
יאמר כל א׳ מהעדים קודם שיחתום אני חותם גט זה לשם פלוני בן פלוני לגרש בו אשתו פלונית בת פלוני לשמו לשמה לשם גירושין ויחתום מיד (ויראה העד השני כשחותם חבירו) (סדרים) :
<h3>ס</h3>
יתחילו לחתום בראש השטה שלא יניחו חלק בגליון מימין לפני החתימה:
<h3>סא</h3>
לא יניחו כדי אויר שני שיטין בין חתימתו לשיטה אחרונה (ויחתמו בקולמס ובדיו של הבעל) (סדרים) :
<h3>סב</h3>
צריך כל א׳ מהעדים לפרש שמו ושם אביו שיחתום פב״פ עד: הגה ואין צריכין לחתום כינויין אבל אם הם כהנים או לוים חותמין פלוני בן פלוני הכהן או הלוי עד אבל אינו כותב בן מהר״ר או בן החבר (בסדרים) וכן נוהגין:
<h3>סג</h3>
כתיבות העדים תהיה תמה ונכרת שלא יהיו דבוקים האותיות כמו בגט עצמו:
<h3>סד</h3>
לא יחתום הסופר בגט:
<h3>סה</h3>
צריך לייבש החתימות:
<h3>סו</h3>
החכם והעדים קוראים הגט וגם חתימות העדים: הגה ומדקדקין בו אם לא דילג בו תיבה גם בחסירות ויתרות ובכל תיקוני הגט וטוב לקרותו נגד גט אחר שאז אם יש בו טעות ירגיש בו מיד (בסדר מהרי״ו) גם לשלחו אל שאר החשובים שבעיר לדקדק בו אם נכתב כהוגן ויזהירו שלא יטשטשו אותו בשליחתו ואח״כ חוזר הבעל ונותן הקלף שנשאר לסופר והדיו וכל כלי הכתיבה לסופר במתנה כדי שיוכל לכתוב בו גיטין לאחרים (בסדרים) ונהגו ליקח י׳ אצל נתינת הגט כדי לפרסומי מילתא נר״י מינץ) וקרובים יכולין להיות מן המנין ולוקחים שני עדים כשרים לעידי מסירה ונהגו ליקח הב׳ עידי חתימה לעידי מסירה ג״כ נהגו שהחכם המסדר הגט עומד באמצע וב׳ עידי מסירה אחד מימינו ואחד משמאלו והסופר לפניו גם הבעל והאשה לפניו עומדים כלם ולא יושבים (בתיקון ישן ובא״ז פרק זה בורר) י״א שיש ליזהר שלא ליתן גט בבית החכם המסדרו ולא ראיתי נזהרים בזה (שם בתיקון מפי הקבלה) : ואחרי קראו ישאל החכם לסופר זהו גט שכתבת (נתן לך כל כלי הכתיבה והקלף והדיו) כתבת אותו בצווי בעל לשמו ולשם גירושי אשתו פלונית בת פלוני והוא אומר הן (אמר לך הדברים לפני העדים) שואל לאחד מהעדים שמעת שצוה הבעל לסופר לכתוב לשמו ולשם גירושי אשתו פלונית בת פלוני: הגה ואם היה אצל הסופר עד שכתב קצת הגט כמו שכתב לעיל סעיף כ״א ואם ראו שהבעל נתן לו הקלף וכו׳:
<h3>סז</h3>
אתה מכיר שהוא גט זה:
<h3>סח</h3>
אתה חתמת בצווי הבעל (שצוה אותך לחתמו לשמו ולשמה וכו׳) :
<h3>סט</h3>
חתמת לשמו ולשם גרושי אשתו פלונית:
<h3>ע</h3>
אתה מכיר חתימתר:
<h3>עא</h3>
חתמת בפני חבירך:
<h3>עב</h3>
אתה מכיר חתימתו (שמעת שציוה לו הבעל לחתום) :
<h3>עג</h3>
והוא משיב הן על כל שאלה וגם העד השני כמשפט הזה יעשה לו: הגה גם שואל לסופר ולעדים אם אמרו בפי׳ שהתחילו לכתוב שכותבין לשמו ולשמה לשם גירושין ואם שמע כל אחד מה שאמר חבירו ואומרים הן אומרים לו בפי׳ כיצד אמרו (בסדרים) ויזהר החכם לבעל ולסופר ולעדים שלא יאמרו הן הן או לאו לאו בתשובתם אלא פ״א הן או לאו (בסדר מהר״ם יפה) :
<h3>עד</h3>
אח״כ יתן הגט לבעל ואז ישוב לשאול לו אם נותן גט זה מדעתו ורצונו כנזכר לעיל: הגה סעיף י״ד ויש סדורי גיטין שכתוב בהן בטול מודעות אלו קודם שהחכם קורא הגט ושואל לסופר ולעדים כמו שנתבאר קודם שקורא הגט וכן נוהגין במדינות אלו אבל אין חילוק בדבר וכשהחכם קורא הגט יקראנו בדקדוק ולא יקראו בדרך המשתמע ללשון אחר:
<h3>עה</h3>
וגם יבטל המודעות פעם שנית וגם יפסול עדים כדלעיל: הגה סעיף ך׳ וישאל לעדים אם היו כשהבעל ביטל מודעות קודם הנתינה כמו שנתבאר לעיל סעיף ך׳:
<h3>עו</h3>
ואם יצא הבעל מלפניו בין כתיבה לנתינה ישביענו החכם המסדר בשבועה שלא ביטל הגט בשום ענין ושלא מסר שום מודעא ולא אמר שום דבר שיגרום ביטול הגט:
<h3>עז</h3>
יקבץ מנין כדי לתת הגט בעשרה:
<h3>עח</h3>
יאמר החכם לכל העומדים טרם ינתן הגט אם יש שום אדם שיודע שום פיסול נגד הגט וירצה לערער בו דבר יאמר אותו קודם שינתן (וכל מי שיודע דבר צריך לאומרו) כי אחר הנתינה יושם חרם שלא להוציא לעז על הגט (וע״ל סי׳ זה סעיף כ״ב ששייך הנה) :
<h3>עט</h3>
יאמר החכם שמעו כל הכשרים להעיד:
<h3>פ</h3>
טוב שיהיה שם עדים החתומים על הגט:
<h3>פא</h3>
יצוה לאשה שתסיר הטבעת שבידיה ושאחר כך תוציא ידיה ותפתחם ותקרב אותם יחד כדי לקבל הגט ולא יהיו ידיה כמדרון שיוכל הגט ליפול: הגה נהגו לכסות פני האשה עד שעה שהחכם מדבר עמה וכשמקבלת הגט משום צניעות וישאל אותה אם מקבלת הגט ברצונה ותאמר הן ויש מחמירין לומר אם נשבע או נדרה שיתירו לה ויאמר לה החכם המסדר הגט דע שבגט זה תהי׳ מגורשת מבעליך (בסדרים) וישאל הרב אחר הכתובה ושתחזור לבעל הכתובה או תמחול לו כדי שלא יבואו אח״כ לידי קטט מחמת הכתובה ושיאמר הבעל ע״מ כן לא גירשה הטעם מ״כ בסדר מהר״י מינץ:
<h3>פב</h3>
יזהר שלא תסייע לה חברתה ולא שום אדם ושלא יגיע סרבלה ולא שום דבר לידה בשעת קבלה (בסדרים) :
<h3>פג</h3>
תזהר שלא תקפוץ ידיה עד שיאמר לה (ושלא יהיה ידיה תוך ג׳ טפחים סמוכין לארץ (שם) :
<h3>פד</h3>
יתן הבעל הגט בידה וכה יאמר לה כשיתנו בידה ה״ז גיטך (והתקבלי גיטך זה) והרי את מגורשת בו ממנו (מעכשיו) ומותרת לכל אדם: הגה וקודם שיתננו לה יאמר החכם לעידי מסירה שיראו מסירת הגט ויודיע לבעל תחלה פירוש המלות שאומר (בסדרים) יש נוהגין לכפול הגט כאגרת בשעה שמוסרו לה וכן נוהגין ויש שכתבו שלא לכפלו רק ליתנו לה כך והכתב מבחוץ שיראו הכל שהוא גט (כן משמע בסדר מהר״י מינ״ץ) :
<h3>פה</h3>
אחר שהניח הגט בידה וסילק ידו מכל וכל אז תקפוץ ידה ותחזק בגט ותגביה שתי ידיה למעלה ואח״כ יקח החכם הגט מידה ויקראנו שנית בפני העדים (וי״א שחוזרין ושואלין לסופר ולעדים כל השאות ששאלו בראשונה) (כ״ז בסדרים) ויחרים על כל מי שיוציא לעז על גט זה:
<h3>פו</h3>
ויקרענו שתי וערב: הגה ונהגו מעכשיו שהרב המסדר הגט גונזו אצלו ואינו נותנו ביד האשה ואין לשנות וכל הגט שלא ניתן אין לקרעו שתי וערב שלא יטעו בו שניתן (מ״כ) :
<h3>פז</h3>
יזהיר החכם לאשה שלא תתארס עד צ׳ יום חוץ מאותו יום (ומלבד יום שתתארס בו) :
<h3>פח</h3>
נתינת הגט יש מי שאומר שצריך להיות ביום ולא בלילה (וע״ל ס״ס קכ״ג) :
<h3>פט</h3>
וכן אם התפללו הקהל ערבית אע״פ שהיה עדיין יום אין ליתן גט אז מפני שכבר חשוב לילה אם לא בשעת הדחק שאז אפילו בלילה ממש יכתוב וינתן צריך שינתן הגט בו ביום שנכתב אא״כ שולחו לעיר אחרת דאז א״א ליתנו לה ביום שנכתב:
<h3>צ</h3>
צריך שלא יתייחד הבעל עמה בין כתיבה לנתינה ואם נתייחד עמה הוי גט ישן ולא יגרש בו (ע׳ לעיל סי׳ קמ״ט) :
<h3>צא</h3>
שליח המביא גט נותנו לה בפני שנים ואם השליח קרוב או פסול נותנו לה בפני ג׳ ואומר לה בשעת נתינה הרי זה גיטיך ששלח ליך בעליר (פב״פ המכונה פלוני) והרי את מגורשת בו ממנו ומותרת לכל אדם וגט זה בפני נכתב ובפני נחתם: הגה וכן גט ארוסה יאמר לה השליח ה״ז גיטך ששלח ליך בעליך (בסדר ר״י מינ״ץ) וכן כותבין בהרשאה שם בעל אבל בשאל ות ששואל הרב לשליח יזכיר שם ארוס כגון ששואל אם זהו גט ששלח פלוני הארוס והב״ד שנותנים הגט לפניהם קוראין הגט קודם הנתינה ואם יש תנאי בגט אומר השליח בשעת נתינה על תנאי כך וכך וע״ל בסי׳ קמ״ב עוד מסדר נתינה מיד השליח ליד האשה (ולעיל סי׳ ק״מ סעיף ב׳) יש סדורי גיטין וכן נוהגים שאותן שיושבים שואלים לשליח מהו רוצה והוא אומר אני שליח פב״פ לגרש אשתו פלונית וכו׳ וישאלו אותו אם לא קבע לו הבעל זמן לגרש או אם לא התנה שאר תנאי והוא אומר להם אח״כ ישאלו לאשה אם רצונה לקבל גט ואח״כ שואלין אחר ההרשאה וקורין אותו אם היא כתקונה אם היא מקיימת כראוי ואח״כ שואלין לשליח אם היה הבעל בריא כשעשאו שליח ואם לא שמע שמת או בטל השליחות והוא משיב להם על הכל גם שואלין לאמר אם לא בא הבעל אליה או לא שלח שליח לבטל הגט והיא משיבה להם ואח״כ חוזרין ושואלין לשליח אם הוא עצמו לא בטל השליחות או אם לא עשה שליח אחר או אם עושה שליחות זה באונס או מכח נדר או שבועה או אם מסר מודעא על השליחות והוא משיב להם על לאו לאו ועל הן הן ואח״כ שואלין אותו אם מכיר האשה אשת המגרש ואם אינו מכירה צריכין להיות עדים המכירין אותה ויקרא החכם המסדר הגט עם עידי מסירה וישאל לשליח אם ראה שהבעל נתן הקלף והדיו לסופר לכתוב ואם שמע שצוה לו לכתוב לשמו ולשם אשתו לשם גירושין וכן אם שמע שצוה לעדים לחתום לשמו ולשמה ולשם גירושין ואם מכיר שזה הגט ההוא ושואלין אותו אצל הכתיבה וחתימה כדרך שנתבאר לעיל סעיף כ״ד וכ״ה ואם שמע מן הסופר שאמר בפירוש שכותב לשמו ולשמה ולשם גירושין וכן אם אמרו העדים כשחתמו וכן אם היו זה בפני זה כשחתמו ואם היה הגט יבש כשנתנו לשליח והשליח יעמוד כשמוסרו לאשה ולא ישען כלל (בסדר ר״י מינ״ץ בשם מהרי״ל) ואח״כ מקבלת האשה הגט מן השליח כדרך שמקבלת אותו מבעלה כדרך שנתבאר לעיל והוא מוסר לידה כמו הבעל המוסר גט לאשתו רק שמשנה בדבורו ואומר לה הרי זה גיטך ששלח לך בעליך וכו׳ ואח״כ לוקח החכם הגט מן האשה וחוזר וקורא תו ושואל לשליח כל השאלות ששאל לו בראשונה ואח״כ קורעין הגט שתי וערב ומחרימים על הלעז ומזהירין על האשה שלא תנשא תוך צ׳ יום כמו שנתבאר לעיל סעיף פ״ז (בסדרים) ונראה לי שהחמיר בזה הרבה בשאלות מקצתן ללא צורך ולכתחלה נוהגין כך אבל בדיעבד כבר נתבאר סי׳ קמ״א וקמ״ב איזה דברים מעכבים:
<h3>צב</h3>
אם המתגרשת היא נערה בין ארוסה בין נשואה מתגרשת בקבלת הגט היא עצמה ואם קבלו אביה אם היתה ארוסה מאחר שעדיין לא בגרה ה״ז מגורשת אבל אם בגרה אע״פ שאינה אלא ארוסה או אם נשאת אע״פ שהיא נערה אינה מתגרשת בקבלת אביה:
<h3>צג</h3>
ואם היא קטנה ונשאת אינה מתגרשת בקבלת אביה:
<h3>צד</h3>
ואם היא קטנה ארוסה לדברי הכל מתגרשת על ידי אביה ואיכא פלוגתא אם מתגרשת ע״י עצמה וראוי להחמיר שלא תקבלנו אלא ע״י אביה:
<h3>צה</h3>
והא דקטנה מתגרשת דוקא כשמבחנת בין גיטה לדבר אחר דהיינו שנותנים לה צרור וזרקתו אגוז ונטלתו או שהגיעה לעונות הפעוטות דהיינו כבר שית וכבר שבע כל חד לפום חורפיה אבל פחות מכאן אינה מתגרשת לדעת רש״י ז״ל אפילו ע״י אביה ולדעת ר״ת דוקא ע״י עצמה אבל על ידי אביה מתגרשת ולזה הסכים הרא״ש ז״ל:
<h3>צו</h3>
קטנה המתגרשת ע״י אביה יש להחמיר לכתוב שני גיטין וליתנה לה האחד בנוסח שאר גיטין וה׳ יכתוב בו בתך פלונית דהות אנתתי וכו׳: הגה ואם מוסר הגט ליד קטנה מדעת אביה א״צ רק גט אחד כשאר גיטין וע״ל סי׳ קמ״א וסי׳ ל״ז:
<h3>צז</h3>
אם הוא מוסר גט לשליח להוליכו לאשתו ימנה אותו בפני ב׳ עדים. ויקראנו החכם לפני העדים ואח״כ ישאל לסופר זה הוא הגט שכתבת וכו׳ כדלעיל עד טוב שיהיו שם עדים החתומים על הגט: הגה וכך יאמר הנני פב״פ המכונה פלוני ממנה אותך פב״פ להיות שלוחי להוליך גט לאשתי פלונית בת פלו׳ ה״פ אתה או שלוחך או שליח שלוחר עד מאה שלוחים ותהא ידך כידי וכו׳ כמו שנתבאר לעיל סעיף ל׳ ואח״כ מצוה לסופר לכתוב ולעדים לחתום ומבטלין מודעות ושבועות קודם הכתיבה כאלו היתה האשה עצמה אצלו (הכל בסדרים) וכמו שנתבאר לעיל:
<h3>צח</h3>
ואח״כ מחזיר החכם הגט לבעל והבעל ימסור הגט לשליח ויאמר (אתה פב״פ ה״פ) הולך גט זה לאשתי פלונית (בת פלוני) בכ״מ שתמצאנה ותהא ידך כידי ופיך כפי (ודבורך כדבורי) ועשייתך כעשייתי ונתינתך כנתינתי ונותן אני לך רשות לעשות שליח ושליח שליח עד מאה שלוחים ואפילו בלא אונס עד שיגיע הגט זה לידה או ליד שלוחה ותכף שיגיע גט זה לידה או ליד שלוחה מידך או מיד שלוחך או מיד שליח שלוחך כנזכר לעיל תהא מגורשת ממני ומותרת לכל אדם: הגה ויקבל השליח הגט כמו האשה בעצמה ואח״כ חוזר החכם וקורא הגט וישאל כל השאלות ויחרים על המוציא לעז כדלעיל סעיף פ״ה כופלו כאגרת ונתנו לשליח ואח״כ כותבין ההרשאה ולא קודם לכן דהרי כותבין בהרשאה בפנינו מסר וכו׳ כמו שנתבאר לעיל סי׳ קמ״א סעיף ל׳ דין שליח שני ע״ל סי׳ קמ״א סעיף מ׳ וסי׳ קמ״ב סעיף ט׳ וסדר ההרשאה תמצא בסדר גיטין אבל אין הלשון מעכב כמו שכתבתי לעיל סי׳ קמ״א סעיף ל׳ וכשהשליח ראשון עושה שליח שני נ״ל שיש לשואלו כל השאלות ששואלים אותו כשנותנו הוא בעצמו ליד האשה שהרי השליח השני אינו אומר אח״כ כלום רק שאומר שליח ב״ד אני ולכן יש לב״ד הראשון לחקור הדברים היטב וכדרך שנתבאר לעיל סעיף צ״ח:
<h3>צט</h3>
אם נותנו לה על תנאי יאמר לה בשעת נתינה ה״ז גיטך והרי את מגורשת בו ממנו ומותרת לכל אדם ע״מ שאם לא באתי מהיום עד י״ב חדש יהא גט מעכשיו ואם אבוא בתוך הזמן הנזכר ואראה בפני פלוני ופלוני לא יהא גט ותהא היא נאמנת עלי לומר שלא באתי ושלא פייסתיה:
<h3>ק</h3>
אם המגרש שכיב מרע אומר לה בשעת נתינה ה״ז גיטר והרי את מגורשת בו ממנו מעכשיו ומותרת לכל אדם על מנת שאם לא אמות עד יום פלוני והוא בכלל לא יהא גט ואם אמות קודם יום פלונ׳ יהא גט מעכשיו ואם לא אמות עד יום פלוני והוא מכלל לא יהא גט: הגה וע״ל סי׳ קמ״ה ס״ה ואח״כ לא תתייחד עמו אא״כ יש אחד עמהם אפילו עבד אפילו שפחה חוץ משפחתה ובנה הקטן (טור סי׳ קע״ח) :
<h3>קא</h3>
מאוד יש ליזהר לאדם שלא להשתדל בענין גיטין אם לא שיה בקי בהלכות גיטין כי רבו בהם הדקדוקים ובנקל יכול אדם לטעות בהם והוא פיסול ממזרות וצור ישראל יצילנו משגיאות אמן: הגה וכבר נתבאר ריש סי׳ זה נוסח גט שנהגו בו במדינות אלו ובפרט בעיר הזאת וז״ל בשלישי בשבת בג׳ ימים לירח סיון שנת ה׳ אלפים וג׳ מאות ומ׳ לבריאות עולם למנין שאנו מנין כאן בקאזמר דמתקרי קאזימירז מתא דיתבא על נהר ויסלא ועל נהר וילגא ועל מי מעיינות אנא פ׳ המ׳ פב״פ המ׳ פלו׳ העומד היום בקאזמר דמתקריא קאזימירז מתא דיתבא על נהר ויסלא ועל נהר וילגא ועל מעיינות צביתי ברעות נפשי בדלא אניסנ ושבקית ופטרית ותרוכית יתיכי ליכי אנת אנתתי פלונית המכונה פב״ב המכונה פלוני. העומדת היום בקאזמר דמתקריא קאזימירז מתא דיתבא על נהר ויסלא ועל נהר וילגא ועל מי מעיינות דהוית אנתתי מן קדמת דנא וכדו פטרית ושבקי׳ ותרוכי׳ יתיכי ליכי דיתיהוייין רשאה ושלטאה בנפשיכי למהך להתנסבא לכל גבר דיתיצבייין ואנש לא ימחא בידיכי מן יומא דנן ולעלם והרי את מותרת לכל אדם ודן די יהוי ליכי מנאי ספר תרוכין ואגרת שבוקין וגט פטורין כדת משה וישראל. פב״פ עד פב״פ עד :