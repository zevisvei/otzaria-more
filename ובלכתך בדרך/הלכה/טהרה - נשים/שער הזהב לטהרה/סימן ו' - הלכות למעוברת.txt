<h1>סימן ו' - הלכות למעוברת</h1>

<h2>סימן ו' - הלכות למעוברת</h2>
רק בתם שלשה חדשים, שהם 90 יום מיום שנתעברה, הרי היא בחזקת ''מסולקת דמים'', ובהמשך חדשי הריונה אינה צריכה לפרש מבעלה ב''עונת הוסת''.
ראתה דם וסת או כתם בתקופת ההריון, הרי היא טמאה נדה, ודינה כאשה שיש לה וסת שאינו קבוע לענין הפסק בטהרה, ספירת 7 ימים נקיים, טבילה במקוה ופרישה.
הרגישה הרגשה פנימית, בדקה עצמה מיד, ולא מצאה דבר, או שמצאה מראה בצבע טהור, הרי היא טהורה לבעלה. ואם המראה טמא הרי היא טמאה נדה.