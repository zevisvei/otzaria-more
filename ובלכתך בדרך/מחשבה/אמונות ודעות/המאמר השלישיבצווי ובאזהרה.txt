<h1>המאמר השלישי:בצווי ובאזהרה</h1>

<h2>מאמר שלישי - הקדמה</h2>
מה שראוי להקדים פתיחה למאמר זה, שהבורא יתרומם ויתהדר, כיון שנתברר שהוא
קדמון
1
שלא היה עמו מאומה, הייתה אם כן יצירתו את העולם טובה מאתו וחסד, וכפי
שהזכרנו בסוף המאמר הראשון בסיבת בריאת כל הדברים
2
. וממה שנמצא גם בכתובים
שהוא טוב ומטיב, כמו שאמר הכתוב:
טוב ה' לכל ורחמיו על כל מעשיו
3
והגדול שבחסדיו
4
על בריותיו הוא, שנתן להם את ההויה, כלומר מה שהמציא אותם אחר
שלא היו, וכפי שאמר לנבחריהם:
כל הנקרא בשמי ולכבודי בראתיו
5
ואחר כך נתן להם סיבה שבה יגיעו אל האושר המושלם ואל הטובה השלמה, כמו שאמר:
תודיעני אורח חיים שבע שמחות את פניך נעמות בימינך נצח
6
והוא מה שציוום בו והזהירם עליו.
ודבר זה, הנה ראשית מחשבת
7
השכל יתבונן בו ויאמר, והרי היה יכול להטיב להם הטובה
השלמה ויתן להם האושר הנצחי מבלי שיצוום ולא יזהירם, ואף נראה שיהא חסדו בכך יותר
טוב להם במה שפורק מעליהם מן העול
8
ואומר אני בבאור עניין זה, אדרבה, מה שעשה סבת הגעתם אל הטובה הנצחית השמעותם
9
למה שצוום בו הוא יותר חשוב, לפי שהשכל מחייב, שכל מי שהשיג טוב על מעשה שעשה,
10
מגיע לו כפלים ממה שמגיע מן הטוב, למי שלא עשה כלום, אלא שנתנו לו בחסד, ואין השכל
מחייב להשוות ביניהם,. וכיון שהדבר כך, הכריע עלינו בוראינו אל החלק היותר חשוב, כדי
שתהא תועלתינו בגמול כפלי תועלת מי שלא עשה, וכמו שאמר:
הנה ה' אלהים בחזק יבוא וזרעו משלה לו הנה שכרו אתו ופעלתו לפניו
11
1
"אזלי" במלה זו מתרגם רבנו בכל מקום שם "אהיה". והוראתה הקדמון אשר אין ראשית
לראשיתו. וכבר העירותי על כך כמה פעמים.
2
פרק ד ד"ה ושמא יחשוב.
3
תהלים קמה ט.
4
לפי ב, וראשית חסדיו.
5
ישעיה מג ז.
6
תהלים טז יא.
7
"יטאלע" יחשב, יתבונן ויחקור. וברי"ת "שיקיף" ושמא צ"ל שישקיף.
8
עול קיום המצוות ושמירתן.
9
"אעתמאלהם" כניעתם והשמעותם לפקודותיו ועשייתם מצוותיו. וברי"ת "בהטריחם" ולא
דק.
10
נכון יותר לתרגם על מעשה שנצטווה לעשות.
11
ישעיה מ, י. ובתרגומו שם פירש: הנה ה' אלקי העולמים יבואכם בתוקף פקודתו ויכולתו
בממשל הנה שכרכם אצלו וגמולכם לפניו.
<h2>מאמר שלישי - פרק א</h2>
ואחר שהקדמתי הקדמה זו אפתח ואומר:
הודיענו אלהינו יתרומם ויתהדר על ידי
12
נביאיו שהוא נתן לנו דת ללכת בו, ובו מצוות
שהטיל עלינו שחובה עלינו לשמרם ולעשות על פיהם בכל לבבנו, והוא אמרו:
היום הזה ה' אלהיך מצוך לעשות את החוקים האלה ואת המשפטים ושמרת ועשית
אותם בכל לבבך ובכל נפשך
13
והעמידו לנו שלוחיו
14
על אותן המצוות המופתים והאותות המופלאים, וקיבלנום ועשינו על
פיהם מיד. ואחר כך מצאנו כי העיון מחייב שתינתן לנו תורה ולא יתכן להזניחנו
15
. ולכן ראוי
שאבאר ממה שמחייב העיון לעניין זה כמה דברים וחילוקים.
ואומר, כי השכל מחייב לגמול לכל מטיב או בטובה אם היה צריך לה, או בתודה אם לא
היה צריך לגמול. וכיון שזה מחיובי השכל הראשוניים, לא יתכן שיזניחהו הבורא יתרומם
ויתהדר כלפי עצמו. לפיכך חיובי שיצווה את ברואיו לעבדו ולהודות לו על שבראם.
וכן השכל מחייב שאין החכם מרשה לחרפו ולהתפרץ
16
נגדו, לפיכך נתחייב גם שיאסור
הבורא את זה על ברואיו מלשלם
17
לו בכך.
וכן השכל מחייב שימנעו הנבראים מלהזיד זה נגד זה בכל אופני הזדון, לפיכך נתחייב שלא
ירשה להם החכם
18
דבר זה.
וכן השכל מרשה שישתמש החכם
19
בפועל בדבר מסוים, ויתן לו שכרו על כך, בדבר שישיג
בו
20
תועלת דוקא, כיון שזה ממה שמועיל לפועל ולא יזיק לבעל הפעולה.
וכאשר צירפנו ארבעה חלוקים אילו, נמצאת כללותם הם המצוות אשר צונו בהם אלהינו,
שהוא צונו לדעת אותו ולעבדו בלבב שלם.
כמו שאמר החסיד:
ואתה שלמה בני דע את אלהי אביך ועבדהו בלבב שלם ובנפש חפצה,
כי כל לבבות דורש ה' וכל יצר מחשבות מבין
21
וכן הזהירנו מלגמול לפניו ברע כגון החירוף, אף על פי שאין זה מזיקו, אלא שאין מדרך
החכמה להתירו
22
, כאמרו:
איש איש כי יקלל אלהיו ונשא חטאו
23
ולא התיר לנו להזיד זה על זה ולהרע לזולת, כמו שאמר:
לא תגנבו ולא תכחשו ולא תשקרו איש בעמיתו
24
הרי שלשה הסוגים הללו, הם וכל הנספח אליהם, הם החלק הראשון מחלקי המצוות
25
ויסתפח אל הראשון
26
מהם להכנע לפניו, ולעבדו, ולעמוד לפניו, וכל הדומה לזה והכל
בכתובים.
ויסתפח אל השני
27
שלא לשתף עמו, ולא להשבע בשמו לשקר, ולא לתארו בתארים שפלים,
וכן כל הדומה לכך והכל בכתובים.
ויצטרף אל החלק השלישי
28
לנהוג בצדק ובאמת וביושר ובמשפט, ולהזהר מרצח אדם,
ולאסור את הזנות, והגנבה, והרכילות, והמרמה, ושיאהב המאמין את אחיהו כמו שאוהב את
עצמו, ויתר כל מה שנכלל בעניין זה, והכל בכתובים.
וכל סוג מאילו שנצטוינו בו, ניטע בדעתינו אהבתו, וכל סוג מהן שהוזהרנו עליו - ניטע בדעתינו
ריחוקו, כמו שאמרה החכמה שהיא השכל:
כי אמת יהגה חכי ותועבת שפתי רשע.
בצדק כל אמרי פי, אין בהם נפתל ועקש,
כלם נכחים למבין וישרים למצאי דעת
29
והחלק השני,
30
דברים שאין השכל מחייב אהבתם כשלעצמם, ולא הרחקתם כשלעצמם,
הוסיף לנו אלהינו עליהם צווי ואזהרה, להרבות שכרינו ואושרינו בהם. כמו שאמר:
ה' חפץ למען צדקו יגדיל תורה ויאדיר
31
ונעשו אותן מהן שנצטוינו עליהן רצוים, ואשר הוזהרנו עליהן מרוחקין, מנקודת המשמעת
שיש בדבר,
32
והרי הם מבחינה שניה זו נספחים אל החלק הראשון
33
. ועם זאת אי אפשר
שלא יהיה בהן עם ההתבוננות תועליות מסויימות, וטעם כל שהוא מדרך המושכל
34
, כמו
שיש לחלק הראשון תועליות גדולות וטעמים גדולים מדרך המושכל.
12
אפשר לתרגם "בדברי נביאיו".
13
דברים כו טז.
14
בכל מקום תרגמתי "רסול" שליח, שהוא תרגום מלולי. ויתכן שהייתי צריך לתרגם
"נביא", אלא שהעדפתי לתרגם כלשון רבנו.
15
ללא הכונה והדרכה ממעל.
16
"אפתרי", התפקרות והתפרצות. וכך תרגם רבנו בדברים כא כג "כי קללת" וראה פירושי
רס"ג מהדורתי שם.
17
אפשר לתרגם: מלגמול.
18
הבורא ב"ה.
19
מבני אדם.
20
הפועל תועלת, כגון כסף או אוכל וכדומה.
21
דברי הימים א כח ט. והשוה רמב"ם במו"נ ח"ג פרק נא.
22
לפי ב, "שאין מדרך החכמים להתירו" ומוסב על חכמי בני אדם.
23
ויקרא כד טו.
24
שם יט יא.
25
לפי החלוקה שמחלק רבנו את המצוות לשכליות ושמעיות, הרי שלשה סוגים אילו, הם
חלק המצוות השכליות.
26
החובה לגמול לכל מטיב בטובה.
27
שלא לחרף ולגדף.
28
לשלם שכר שכיר.
29
משלי ח ז-ט. והדגיש רבנו החכמה שהיא השכל, להוציא מדברי הטועים בפרשה זו, וכמו
שכתב לעיל במאמר הראשון עמ'
000
ר"ה ונודע לי שיש.
30
הם המצוות השמעיות.
31
ישעיה מב כא. והיא דרשת ר' חנינה בן עקשיה, במכות פ"נ מט"ז.
32
כלומר הרצוים נעשו רצוים, מפני שבכך אנו מקיימין מצוות ה', והמרוחקין נעשו מרוחקין,
לפי שאם לא נרחיקם אנו עוברים את מצוות ה'.
33
כלומר חובת אהבת ה' ועבודתו והמשמעת לרצונו.
34
ובדרך זו דרך הרמב"ם בתתו טעמים לחלק זה של המצוות, בספרו מו"נ ח"ג.
<h2>מאמר שלישי - פרק ב</h2>
וראוי שאקדים את הדיבור על המצוות השכליות תחילה. ואומר:
מן החכמה למנוע את הרצח בין בני אדם, כדי שלא יהא הדבר הפקר, וישמידו זה את זה.
ויש בכך מלבד מה שיש בו מן הצער, ביטול המטרה אשר כוון בהם החכם
35
. וימנעם הרצח
מלעשות מה שנבראו בעבורו, ומה שנצטוו בה.
ומן החכמה לאסור את הזנות, כדי שלא יהו בני אדם כבהמות עד שלא ידע כל אחד את
אביו שיכבדהו כגמול על שגדלו, ויוריש לו האב מה שחננו ה' כמו שירש ממנו את מציאותו
36
ויכיר את יתר קרוביו אחי אביו ואחי אמו, וייהנה במה שימצא אצלם מן החמלה
37
ומן החכמה לאסור את הגנבה, לפי שאילו הותרה, היו בני אדם סומכים על גניבתם זה
מזה, ולא יישבו את העולם ולא ירכשו רכוש. ולא עוד, אלא שאם הכל יסמכו על כך, תיבטל גם
הגנבה בהעדר הרכוש, כי לא ימצא דבר שייגנב כלל.
ומן החכמה, ואף ממושגיה הראשוניים, אמירת האמת והרחקת השקר. כי האמת הוא
אמירת הדבר כפי שהוא וכפי מצבו, והשקר הוא אמירת הדבר לא כפי שהוא ולא כפי מצבו.
וכאשר החוש נפגש בו ומוצאו באופן מסוים, והנפש מדברת עליו באופן אחר, יתנגדו שני
הדברים בנפש ויהיו שני הפכים, ותרגיש זרות בריחוק הדברים
38
ואומר עוד:
ראיתי מבני אדם מי שחושב כי ארבעת הדברים
39
המרוחקים - אינם מרוחקים. אלא
המרוחק לדעתו, הוא מה שמצערו ומדאיבו, והטוב לדעתו, הוא מה שמענגו ומרגיעו.
ויש לי על זה תשובה מורחבת במאמר הרביעי בעניין הצדק, אבל אזכיר ממנו מעט כאן.
ואומר, כי החושב כן, הרי הזניח כל מה שהוכחתי כאן. ומי שהזניח אותו, הרי הוא סכל ונפרק
מעלינו טרחו. ועם זאת לא אסתפק עד שאעמיד לו את הסתירות והנגדיות
40
ואומר כי הריגת האויב ממה שמענג את ההורג ומצער את הנהרג, ולקיחת איזה רכוש ואיזו
אשה נשואה, ממה שמענג את הלוקח ומצער את הנלקח ממנו. ולפי מחשבת החושב הזה, צריך
שתהא כל פעולה מאילו, חכמה סכלות גם יחד:
חכמה מפני שהיא מענגת את הרוצח והגנב והנואף,
וסכלות מפני שהיא מצערת את יריבו. וכל שיטה המובילה אל ההפכים והנגדיות הרי היא
בטלה.
ולא עוד אלא שאפשר לצרף להם סתירות אלה לאדם אחד, כדבש שנפל בו מעט רעל, הרי
אכילתו ממה שמענג והורג, ולשיטתם צריך שיהא חכמה סכלות יחד.
ואומר עוד כי החלק השני, שהוא מותר בשכל, וכבר באה התורה וצוותה על חלק ממנו
והזהירה על חלק ממנו, והניחה את השאר מותר כפי שהיה.
והוא כגון: מה שקידשה יום מבין הימים, כגון: השבת והמועדים,
וכיבוד אחד מבני אדם כגון: הנביא והכהן,
ומניעת אכילת מקצת המאכלים,
והרחקת ביאת מקצת הנשים,
והפרישות אחרי מקצת המקרים על דרך הטומאה
41
- הרי יסודות אילו ותולדותיהן ומה שנספח אליהן, אף על פי שהסבה העיקרית לקיומן, הוא
צווי ה' ושנזכה בכך לגמול, הריני מוצא לרובן טעמים פרטיים מועילים, וראיתי לרשום
מקצתם. ואומר עם זאת וחכמתו יתברך ויתעלה מעל לכל
42
והנה מתועליות קידוש מקצת הזמנים בביטול המלאכות בהן, תחלה כדי לנוח מרוב
העמל, ועוד להשיג בהן מעט מן החכמה, ולהוסיף מעט בתפילה, ויתפנו בני אדם לפגוש זה את
זה בהתקבצם, ויזכירו זה לזה דברים מענייני הדתי
43
, ויכריזו עליהם
44
, וכן כל כיוצא בזה.
ומתועליות כיבוד אדם מסוים, כדי ללמוד ממנו את התורה
45
יותר, ושיהיה שליח צבור
46
וכדי לחבב את הצדקות
47
על בני אדם כדי שיגיעו למעלתו, ושישתדל הוא להכשיר בני אדם
כי לכך הועד
48
, וכן כל כיוצא בזה.
ומתועליות אסור אכילת מקצת בעלי החיים כדי שלא ידמה לבורא
49
, כי לא יתכן שיתיר
לו אכילת מה שדומה לו ולא שיטמאהו
50
, וכדי שלא יעבוד האדם שום דבר מהם, כי לא יתכן
לעבוד מה שניתן לו למאכל ולא מה שנחשב אצלו טמא.
ומתועליות הרחקת ביאת מקצת הנשים, אשת איש הרי כפי שהקדמנו
51
, אבל האם
והאחות והבת, מפני שההכרח מביא לידי התיחדות עמהן, והתרת נשיאתן תביא לידי זנות
עמהן
52
. וכן כדי שלא תארע קטטה על הדמות הנאה בין קרוביה, וכדי שלא ירחיקו את
הדמות המכוערת, כשיראו שאין קרוביה רוצים אותה.
ומתועליות הטומאה והטהרה כדי שישפל האדם בעיני עצמו מעצמו
53
, ושתתחבב עליו
התפילה לאחר הפסקתה כמה ימים
54
, ושיכבד בעיניו הקודש לאחר שנמנע ממנו זמן
מסוים
55
, וכדי שיתן את לבו ליראה.
ועל דרך דוגמא זו, כאשר מתחקים על רוב המצוות הללו השמעיות, יימצא להן מסעיפי
הטעמים ותועליות הנמוקים עניינים רבים.
וחכמת הבורא וידיעתו למעלה מכל מה שמשיג האדם, כמו שאמר:
כי גבהו שמים מארץ, כן גבהו דרכי מדרכיכם ומחשבותי ממחשבותיכם
56
35
אשר כוון הבורא במצוות, כדי שיזכו בהם לחיי העולם הבא, ואפשר לפרש, אשר כוון
הבורא בבריאת האדם לישובו של עולם, ואם ישמידו זה את זה תבטל המטרה.
36
כלומר שהולידו והביאו אל המציאות, וכעין דברי חז"ל בבבא מציעאה פ"ב מי"א שאביו
הביאו לעולם הזה. והרש"ה הפליג דברי רבנו לעניין אחר.
37
"חנין" חמלה חיסה וחנינה.
38
הדברים אמורים בשקרן, שיש עוד בעמקי נשמתו זיק של יושר, אבל אותם ארורים, שהם
כזבים לכל דבריהם, כבר חדלו להרגיש את הנגדיות, וכעין מאמר חז"ל בברכות נה ב "לאדם
רע אין מראין חלום רע", מפני שכבר חדל מצפונו ליסרו.
39
שפיכות דמים זנות גנבה וכזב. ואפשר לתרגם: כי ארבעת שרשי הדברים המרוחקים.
40
שיש בשיטתו.
41
טומאת נדה וטומאת זבה.
42
כלומר, כל מה שאנו אומרים הוא על דרך ההשערה, והטעמים האמתים גלויים וידועים רק
לפניו יתעלה.
43
לא ניתנה שבת, אלא לתלמוד תורה. פסיקתא רבתי כג ט.
44
כן הוא תרגום המלים שבמקור. וכעין זה תרגם גם רי"ת. ואין עניין הדברים ברור לי,
ושמא כוונתו לאחר שישאו ויתנו בדבר שיש בו מחלוקת, יחליטו ויכריזו כדעת הרוב מותר או
אסור. ואין דעתי נוחה בהסבר זה.
45
אפשר לתרגם: החכמה.
46
"ויסתשפע בה" כלומר להתפלל בעדם לפני ה' ואפשר לתרגם: ויהיה למליץ ביניהם.
והכוונה כאשר יחטא איש לאיש וסרב האחד להתפייס, מבקשים מאדם גדול להתערב
ולהשפיע כדי להטיל שלום בחברה, בעיר, במדינה, ובעולם כולו.
47
לחבב ולאהוב את מעמד הצדיק ורום מעלתו, כדי שישאפו בני אדם להדמות לו, ובכך ירבה
הצדק בין בני אדם.
48
כי לכך מיועד החכם והמלומד, ללמד דעת את העם צדק ומשפט ומישרים.
49
שלא ידמו את בעלי החיים לבורא ויבואו לעבדם כמנהג מקצת אנשי הודו, ובהקשר לכך,
אי אפשר לא להזכיר את מעשה העגל.
50
כלומר ומאותו הטעם גזר עליהם טומאה.
51
לעיל ד"ה "וראוי שאקדים" כדי שיתיחסו בני אדם למשפחותם לבית אבותם.
52
השוה רמב"ם במו"נ ח"ג פרק מט, שדבריו זהים עם דברי רבנו.
53
כלומר מחמת עצמו, בראותו את עצמו מובדל ומרוחק מחמת טומאה הנפרשת מגופו
וכדומה.
54
הכוונה על בעל קרי בלבד, שמתעכב כמה ימים אם לא מצא מים לטבול, אבל אם יש מים,
מתעכב הוא שעות בלבד, ושאר הטמאין נוהגין כדרכן. וראה ברכות כב א.
55
וכן כתב הרמב"ם במו"נ ח"ג פרק מז.
56
ישעיה נה ט.
<h2>מאמר שלישי - פרק ג</h2>
וכיון שאמרתי דברים אילו בשני חלקי המצוות והם השכליות והשמעיות, ראוי שאבאר
מהו הצורך בשליחת שליחים ונביאים, כי שמעתי אנשים אומרים שאין לבני אדם צורך
לשליחים, ושכלם מספיק להם שיוכשרו במה שיש בו מן הטוב והרע.
שבתי לבחון הדבר באמת, וראיתי בו, שאילו היה הדבר כמו שאמרו, כי אז לא היה הבורא
היודע את הדבר, יותר מהם שולח שלוחים, לפי שאינו עושה מה שאין עניין בו.
והעמקתי בעיון ומצאתי כי צורך בני אדם לשליחים צורך הכרחי, לא בגלל המצוות השמעיות
בלבד להודיעם אותם, אלא בגלל המצוות השכליות, כי עשייתן לא תתכן
57
אלא על ידי
השליחים שיגדירו אותן לבני אדם:
מהן שהשכל מחייב להודות לה' על טובותיו, ולא הגביל לאותה התודה גבול לא באמירה, ולא
בזמן, ולא בתוכן. לפיכך הוצרכנו לשליחים שהגבילוהו וקראוהו תפילה, וקבעו לו עתים ונוסח
מיוחד ומצב מיוחד
58
וכלפי מקום מיוחד
59
ומהן שהשכל הרחיק את הזנות, ואין בו הגדרה היאך תתקדש
60
האשה לאיש, עד שתהיה
מקודשת לו, האם יהיה זה בדברים בלבד, או בכסף בלבד, או ברצונה ורצון אביה
61
בלבד, או
בעדות שנים, או עשרה, או במעמד כל אנשי העיר על כך, או בסימון סימן עליה, או ברציעתה
במרצע
62
, לפיכך אמרו השליחים במהר
63
ושטר
64
ושני עדים
65
ומהן שהשכל הרחיק את הגנבה, ואין בו, היאך יושג הממון לאדם עד שיהא שלו, האם בדרך
המלאכה, או בדרך המסחר, או מצד הירושה, או מן ההפקר, כגון: ציד במדבר ובים, והאם
במתן הדמים יתקיים המקח, או במשיכת החפץ, או בדברים בלבד?
66
ויתר מה שיש בעניין זה
מן הספקות כי הוא ארוך ורחב. לפיכך באו השליחים בכל עניין ממנו בהלכה פסוקה
67
ומהן דמי החבלה, שהשכל מחייב להעניש כל חובל על מעשיו
68
, ולא הגביל לדבר גבול, האם
זה בתוכחה בלבד, או בקללה עמה, או גם במלקות, ואם הוא במלקות כמה שיעורה, וכך
הקללה והתוכחת. או שאין להסתפק אלא בהריגה, והאם עונש כל חובל שווה, או שהם שונים
זה מזה. ולכן באו השליחים ונתנו לכל חבלה עונש בפני עצמו
69
, והשוום זה לזה בעניינים,
וקבעו למקצתם תשלום ממון.
הנה בגלל עניינים אילו אשר מנינו ודומיהם, הוצרכנו לשליחת השליחים. כי אילו היינו
מסורים בהן להכרעת שכלינו, היו דעותינו נחלקות בהן, ולא נגיע לידי הסכם במאומה.
וכן בעבור השמעיות כמו שבארנו.
57
להיות באופן מושלם.
58
בעמידה, וקריאת שמע שלא פרקדן.
59
כלפי מקום הארון וכמ"ש לקמן במאמר זה פרק ט ד"ה ואחר הדברים, בטענה העשירית.
ומכל מקום, אין שיטת רבנו בעניין חיוב התפילה ברורה לי היטב, כי נראה מפשט דבריו שגם
זמני התפילה, נוסח התפילה, עמידה בתפילה, וכדומה, כולן דאוריתא, שהרי נאמרו מפי
השליחים על ידי המשלח, כי אם מפי עצמם חזרנו להכרע הדעת ואין צורך לשליחים.
60
"תנחצן" קדוש זמון וייחוד לאיש מסוים. ולפי ב, תהיה מיוחדת.
61
לפי ב, הוריה.
62
כעין ורצע אדוניו את אזנו במרצע, בשמות כא ו. וברי"ת "או שירשמוה ברושם" ולא הבין
את המקור.
63
תרגמתי אמנם "מהר" מוהר, בעקבות רבנו בתרגומו לשמות כב טז. אבל ברור שהכוונה
כסף הקידושין ששמענו מפי הקבלה גמר קיחה קיחה כדאיתא בקדושין ד ב.
64
נראה ברור שהכוונה על שטר הכתובה, ולא על שטר קדושין שנלמד מהקש הויה ליציאה.
שאם כן היה כותב: או שטר.
65
שאין העדים בקדושין לגלויי מלתא, אלא לעצם קביעת מהות הקדושין.
66
ראה דיוקי מקרא נאים לרבנו, בעניני מקח וממכר, בפירושי רס"ג לתורה מהדורתי עמ' לב
בהערה.
67
אפשר גם לתרגם: במשפט חרוץ.
68
ברי"ת "השכל רואה לשער הנזק" ושבוש הוא.
69
ראה בבא קמא פרק שמיני.
<h2>מאמר שלישי - פרק ד</h2>
ואחר שכבר ביארתי היאך הזקיקנו הצורך לשליחת השליחים, ראוי שאסמיך לכך ביאור כיצד
נתאמתה להם הנבואה אצל בני אדם, ואומר:
כיון שבני אדם יודעים את יכלתם וכוחם,
70
שאינם יכולים לשנות את הטבע, ולא להפוך דבר
מכפי שהוא, אלא תקצר יכלתם מכך. לפי שפעולות אלה של בוראם הם, שכפה את היסודות
השונים ובראם מאוחדים, אם כי טבעם להיפרד.
71
ושינה אותם מכפי שהם כל אחד בנפרד,
עד שנעשו בהתאחדם אינו נראה בהם יסוד בפני עצמו כלל, אלא ייראה דבר אחר זולת עינם
כשהם לבדם, כלומר: או אדם או צומח או כל הדומה לכך משאר הגופים, - נתחייב שיהא דבר
זה אצלם סימן לפעולת הבורא
72
וכל שליח שבחרו הבורא לשליחותו, עשה לנוהג שנותן לו אות מן האותות הללו, או שנוי טבע:
כמניעת האש מלשרוף
73
ועצירת המים מלזרום
74
והעמדת הגלגל מהלוכו
75
וכל הדומה לכך,
או לשנות עין
76
הדבר -
כגון שהופך בעל חי לדומם ודומם לבעל חי
77
והמים דם
78
והדם מים.
וכאשר מוסר לו סימן מסוג זה, נתחייב כל מי שראה אותם מבני אדם לכבדו ולהאמין לו בכל
מה שיאמר להם. לפי שלא מסר לו החכם
79
את מופתיו, אלא מפני שהוא נאמן לפניו.
ותיאור זה, אף על פי שהוא שכלי, הרי הוא בלשון הכתובים, כפי שידעת מעניין משה רבנו
והאותות המופלאות אשר נמסרו לו, אשר אקצר ולא אזכירם כאן, וכפי שהם מפורשים בכתוב
בספר ואלה שמות וזולתו ופירושיהם.
וכמו שאמר לעמו:
המסות הגדולות אשר ראו עיניך האתת והמופתים הגדולים ההם
80
מי שהאמין בו מבני אדם בלב שלם הרי הם החסידים כמו שאמר:
ויעש האותות לעיני העם ויאמן העם
81
ומי שלא האמין בו ולא קבל הם הרשעים
82
וכפי שידעת מעניין מי שנאמר בו:
כי לא האמינו באלהים
83
וצריך אני לומר כאן פרק, אסקור בו דברים אמיתיים.
והוא, שאין הבורא יתרומם ויתעלה משנה עצם דבר, עד שיעיר את העם שהוא משנה אותו,
והטעם לכך כדי שיאמינו בנביאו, אבל בלי סבה בשום אופן אינו משנה דבר מכפי שהוא.
לפי שאם נאמין בכך, ייסתרו לנו מושגי האמת
84
, והיה כל אחד ממנו כאשר חוזר לביתו
ולקרוביו, לא יהא בטוח שהחכם לא שנה אותם מכפי שהם, ושאינם זולת אותם שעזב. וכן אם
העיד על אדם איזה עדות, או דן אותו באיזה דין.
אלא צריך שנאמין, שכל הנמצאים כפי שהם לא ישנה אותם הבורא, אלא לאחר שיעיר על כך.
ואומר עוד:
ולא יתכן בחכמה שיהו הנשלחים אל בני אדם מלאכים, מפני שאין בני אדם מכירים שיעור
יכולת המלאכים, במה שהם יכולים לעשות, ולא במה שאין להם יכולת בו. וכאשר יעשו
אותות ומופתים לבני אדם, יחשבו שכך הוא טבעם של כל המלאכים, ולא יתאמת אצלם
שאותו האות הוא מאת ה'.
אבל כאשר יהיו השלוחים בני אדם כמונו, וראינו אותם עושים מה שאין לנו יכולת לעשותו,
ומה שאינו אלא מפעולות הבורא, התאמת להם השליחות בדברו
85
ואומר אני, כי מסבה זו הושווה הנביא ושאר בני אדם במוות, כדי שלא יחשבו בני אדם
שאילו,
86
כמו שנשתנו מהם במה שהם חיים לעולם, כך אפשר שיעשו האותות שאין הם
יכולים לעשות.
ולפיכך גם אי אפשר להם בלעדי אכילה ושתיה ונישואין, כדי שלא ייפול ספק במופתיהם,
ויחשבו בני אדם שאותה ההימנעות
87
מטבעם, וכמו שהיא אפשרית להם,
88
כך אפשר להם
לעשות האותות.
וכך גם אינם בטוחים בבריאות הגוף תמיד, ולא בעושר רב, ולא בצאצאים, ולא ההגנה מחמס
רשע, המתגבר עליהם במכות או בחרפות או בהריגה. לפי שאילו עשה כן, היה אפשר שייחסו
להם בני אדם את זאת לסגולתם מטבע גופם, שבה הם יוצאים מכלל שאר בני אדם, ויאמרו,
כשם שבעניין זה יצאו מן הכלל, כך יכולים הם לכל מה שתקצר יכולתינו מעשותו.
ואומר, וחכמתו למעלה מכל מה שאנו אומרים, לפיכך הניחם בכל מצביהם ככל שאר בני
אדם, והוציאם מכללם ביכולתם על מה שתקצר יד כל אדם, כדי שיתאמתו אותותיו
ותתקיים
89
שליחותו.
ואומר עוד, ולפיכך לא נתן בהם יכולת לעשות האותות תמיד, ולא שידעו תמיד את הנסתרות,
כדי שלא יחשבו המוני העם שיש בהם סגולה המחייבת כן, אלא נתן בהם שיעשו כן במקצת
הזמנים, וידעו זאת במקצת העתים. ובכך יתברר שהדבר נודע להם מאת הבורא ולא מצד
עצמם, ישתבח החכם ויתקדש.
ואשר הביאני לקביעת נקודות אילו כאן, מפני שראיתי בני אדם הביאום דמיונותיהם לידי
כפירה כפי שחשבו בדברים הללו:
מהם מי שאמר, מוכחש היה בעיני שימות הנביא כשאר בני אדם.
ומהם מי שהכחיש, שירעב ויצמא.
ומהם מי שהכחיש, שיבעל ויוליד.
ומהם מי שהכחיש, שיוכל מי שהוא לעשות לו רע ולהזיד עליו.
ומהם מי שהכחיש, שייעלם ממנו דבר מן המציאות.
ומצאתי שכל מה שאמרו זדון והבל ורשע.
אבל נתאמת לי כי החכמה בכל מה שעשה הבורא בעניין שלוחיו דומה לשאר פעולותיו,
כאמרו:
כי ישר דבר ה' וכל מעשהו באמונה
90
ואמר:
המה לא ידעו מחשבות ה' ולא הבינו עצתו
91
70
של הנביאים, שהם בני אדם כמו כל שאר האדם.
71
כפי שכבר באר לעיל במאמר הראשון ד"ה והשיטה הששית.
72
כלומר כאשר אנו רואים שהנביא משנה הטבע והופך את הדברים מכפי שהן, והרי אנו
מכירים אותו משכבר הימים, שאין בכוחו הטבעי לעשות מאומה יותר, מכל אחד משאר בני
אדם, ובכך אנו יודעים כי פעולות השנוי הנעשים על ידו, אינם אלא מעשה ה' ופעולתו.
73
דניאל ג יט-כז.
74
יהושע ג יג - ד יח.
75
שם י יג.
76
"עינא" אפשר היה לתרגם "עצם" ותרגמתי כן בעקבות הרמב"ם, שכך תרגם בכמה
מקומות.
77
שמות ז י-יב.
78
שם ז יט-כה.
79
הבורא ב"ה.
80
דברים כט ג.
81
שמות ד ל-לא.
82
אפשר לתרגם הם התועים.
83
תהלים עח כב.
84
כלומר לא ישאר לנו שום דבר ברור, כי אם כל דבר עשוי להשתנות בכל עת וללא צורך, לא
נוכל להחליט בשום דבר שהוא כך, והרי גם אפשר, שמה שקבענו תחלה, אינו אלא שנהפך
ועתה חזר לאיתנו.
85
כלומר שהם נשלחו בדבר ה'.
86
הנביאים.
87
"אלעצמה" אי הצורך, אי ההזדקקות לאכילה ושתיה ותשמיש. ותרגמתי "המנעות" כי לא
מצאתי אחרת נאה הימנה.
88
ההמנעות.
89
לפי ב, וילכו אחר שליחותו.
90
תהלים לג ד.
91
מיכה ד יב.
<h2>מאמר שלישי - פרק ה</h2>
ונתברר לי כי השליח היה מתברר אצלו, שהדברים שהוא שומע הם מאת ה' לפני שייחסם אל
ה' לפני העם.
והוא, שהיה נראה לו סימן מסוים, שמתחיל עם התחלת הדבור ומסתיים בהסתיימו. והוא או
עמוד אש, או עמוד ענן, או אור בהיר, שלא ממיני האורות הידועים.
וכאשר יראה אותם הנביא כך, יתאמת לו שהדברים מאת ה'.
ויש שראוהו גם העם, כמו שהיה עמו של משה כאשר היה נפרד מהם ללכת אל מקום החזון,
עומדים ומסתכלים באוויר, והנו נקי מכל ענן, ועיניהם אל משה. וכאשר מגיע אל מקום החזון,
היה יורד הענן כעמוד, ועומד עד אשר ידובר עמו ונעלה, ואחר כך חוזר אליהם, וכאמרו:
(והיה כצאת משה אל האהל, יקומו כל העם ונצבו איש פתח אהלו וגו',
והיה כבוא משה האהלה ירד וגו',
וראה כל העם, את עמוד הענן עומד פתח האהל
וקם כל העם והשתחוו איש פתח אהלו,
ודבר ה' אל משה, פנים אל פנים וגו'
92
וכאשר חוזר אליהם ומוסר להם דברי נבואתו, אומרים לו צדקת. אנחנו הסתכלנו צחות האויר
לפני הגיעך, וירידת עמוד הענן בעת הגיעך, והיתה עכבתו
93
כשעור שתשמע דברים אלה
אשר אמרת לנו.
כן מצאתי אחד הנביאים שלא נתבאר בענינו
94
שהיה מתנבא בעמוד ענן, נתבאר מצבו בספר
אחר, שכך היה החזון בא אליו. לפי ששמואל נכלל עם משה ואהרן, ואמר על כולם,
משה ואהרן בכהניו ושמואל וגו' בעמוד ענן ידבר אליהם
95
והואיל וכבר מצאנו כגון זה בשמואל, הרי בלי ספק שהרבה מן הנביאים כמוהו.
ואם ישאל שואל: והיאך עשו המכשפים כמו משה באותותיו?
נאמר כי האותות אשר עשה הוא עשר, הפיכת המטה והתשע האחרות
96
, ולא הזכירה
התורה, שהם עשו כמותו כי אם בשלוש, ואף השלוש, לא אמרה התורה שעשו כמוהו, להשוות
בינו לבינם, אלא הזכירה את זאת, כדי להראות השוני שבין פעולתו ופעולתם. והוא שהיא
אמרה בפירוש, שמשה עשה דברים גלויים כאשר צווה ה', ואילו עשו דברים נעלמים ונסתרים,
שכאשר חוקרים אחריו מתגלית התחבולה כאומרו :
97
ויעשו כן החרטומים בלטיהם
98
ומלה זו בלשון, בהחלט הדבר הנעלם הנסתר והמכוסה
99
, כאמרו:
הנה היא לוטה בשמלה
1
פני הלוט, הלוט על כל העמים
2
וילט פניו באדרתו
3
והמלך לאט את פניו
4
דברו אל דוד בלט
5
ודבר לאט עמך
6
וכיון שבארה התורה באמרה בלטיהם
7
, נתברר הדבר שהוא כדי לדחות מעשיהם, לא כדי
לאמתו. והנה זה כאמרך 'ראובן אמר דברים נכונים ושמעון אמר טעות', או תאמר 'עשה לוי
מעשה טוב ועשה זבולון מעשה רע', שאינך מתכוון, אלא להבדיל בין שני הדיבורים והפעולות,
לא להשוותם.
ואחר שהנחתי יסוד זה אסתפק בכך, ולא ארשום פרטים:
היאך אפשר לעשות תחבולה, במקומות המים המועטים ולשנותו על ידי צבע,
והיאך מניחים במקצת המימות דבר מסוים ויברחו ממנו הצפרדעים,
אלא, שכל אלה פרטים שלא יתכן כמותם בדברים
8
הגדולים.
אבל מה שעשה משה, הרי הפך את מי הנילוס בכללותו, ושעורו מהלך ארבעים
9
"פרסך"
10
מן "אלעלאקי" ועד "מריוט". וכן העלאת הצפרדעים מכולו, מה שלא תתכן בו תחבולה ולא
ערמה, אלא הוא מעשה העזוז החכם היכול, כאמרו:
לעושה נפלאות גדולות לבדו כי לעולם חסדו
11
ואם ישאל עוד היאך נבחר יונה לשליחותו וברח ממנה, והרי אין החכם בוחר מי שימרהו?
אני אומר: כבר עיינתי בספר יונה, ולא מצאתי מקרא האומר בפירוש, שלא מסר את
השליחות הראשונה, אם כי גם לא מצאתי שמסרה.
אלא, שאני מחייב להיות בדעה שכן,
12
כאורח כל הנביאים, ולפי שאין החכם בוחר לשליחותו,
מי שלא ימסור אותה. וכבר מצאנוהו אומר תמיד.
וידבר ה' אל משה לאמר דבר אל בני ישראל
13
ואינו מפורש שאמרה, זולתי במקצתן מפרש 'וידבר משה כן'.
אלא, ברח יונה מן האפשרות שישלחנו שנית. שנראה לו שהראשונה הייתה אזהרה, והשניה
איום ויעוד, וחשש לאיים עליהם במאומה, פן ישובו ויתבטל האיום וייחסו לו שקר, לפיכך יצא
מן הארץ אשר הבטיחם הבורא, שהנבואה שורה בה
14
וזה מפורש בסוף, אמרו:
אנא ה', הלא זה דברי עד היותי על אדמתי, על כן קדמתי לברוח תרשישה
15
ולא היה עליו חטא, כי לא אמר לו ה' 'הנני שולח אותך שנית'. אלא דבר זה עלה על דעתו,
וניסה למנוע מה שעלול להיות או שלא להיות, והחזירו ה' אל הארץ הנבחרת בהכרח, עד
שניבא אותו ושלחו ועשה כחכמתו.
92
שמות לג ח-יא.
93
עכבת הענן שם.
94
במקום רכוז נבואותיו, כלומר בספר שמואל.
95
תהלים צט ו-ז.
96
ואין רבנו מונה מכת בכורות, כי לא נזכרה בה שום פעולה על ידי משה.
97
תיבה זו חסרה בכל כ"י, והוסיפה החכם לאנדוער, וכיון שהיא השלמה הנראית, אמצתיה
גם אני.
98
במטה, שמות ז יא. בדם, שם ז כב. בצפרדע, שם ח ג.
99
וכן תרגם בכל מקום בלטיהם - בלהטיהם "בכ'פיהם".
1
שמואל א כא י.
2
ישעיה כה ז, ושם תרגם "אלמלתפה אלמחתג'בה" העטופה והמוסתרת.
3
מלכים א יט יג.
4
שמואל ב יט ה.
5
שמואל א יח כב.
6
איוב סו יא. ושם תרגם: או שהוא דבר נסתר ממך. ובפירושו שם כתב: ופירשתי לאט
"כ'פי" נגזר מן וילט פניו באדרתו שהוא הסתר, וכן דברו אל דוד בלט.
7
ורי"ת הוסיף משלו "בלהטיהם או בלאטיהם" ואחת היא לרבנו.
8
"פי אלאג'ראם" כ"ה בכל כ"י. ונראה שצ"ל "פי אלאג'אם" באגמים.
9
בכל כתבי היד של המקור "ארבעים" ורי"ת שתרגם "פרסך'" פרסה, נראה לו אורך זה
מועט ולפיכך הוסיף עליו וכתב "ארבע מאות" ואינו נכון.
10
הנחתי את המקור "פרסך'" ללא תרגום, כי איננה הפרסה העברית שהיא ארבעה ק"מ,
אלא מדה כפולה כלומר שמונה ק"מ, יוצא איפה כי ארבעים פרסך' הם שלש מאות ועשרים
ק"מ. ואין רבנו מודד כל אורך הנילוס ממוצאו ועד מובאו לים, שהוא בערך
6500
ק"מ, אלא
הזכיר אחת מזרועותיו שהיא בלב מצרים, וכפי שהגביל.
11
תהלים קלו ד.
12
שכן מסר שליחותו הראשונה, משום שני הטעמים הללו.
13
שמות יד ב. כה ב. ויקרא ד ב. ז כג. ז כט. יב ב. יח ב. כג ב. כג י. כג כד. כג לד. כז ב. במדבר
ה ו. ה יב. ו ב. ט י. טו ב. טו יח. טו לח. יז יז. לה י.
14
ראה מועד קטן כה א ואם כן לא תועיל לו בריחתו עתה מארץ ישראל, כיון שכבר שרתה
עליו פעם שם, עלולה לשרות עליו הנבואה בכל מקום שיהיה.
15
יונה ד ב.
<h2>מאמר שלישי - פרק ו</h2>
ועתה אבאר עניין כתבי הקודש. ואומר: שהוא קיצר לנו מכל מה שהיה בזמן שעבר, דברים
שנוכשר בהם למשמעתו, וכלל אותם בספרו, וצירף אליהם מצוותיו, ואחריהם במה יגמול
עליהם, ונעשה זה תועלת הקיימת לדורות.
והוא שכל ספרי הנביאים וספרי החכמים מכל העמים, עם כל ריבוים, הרי הם כוללים שלשה
יסודות:
הראשון במעלה צווי ואזהרה והם עניין אחד,
והשני גמול ועונש והם פרים,
והשלישי ספור מי שעשה טוב בארץ והצליח ומי שהשחית בה ואבד.
כי ההדרכה השלמה לא תהא, אלא בשלשת אלה
16
למשל אני אומר, דומה למי שנכנס אצל חולה שיש לו חום
17
, ונתברר לו כי סבת מחלתו
התגברות הדם, אם אמר לו, אל תאכל בשר ואל תשתה יין, הרי זה הדריכו ואינה הדרכה
גמורה. ואם הוסיף ואמר, כדי שלא יארע לך עלפון, הרי זה הוסיף בהדרכתו, ועדיין אינה
שלמה, עד שיאמר לו 'כמו שאירע לפלוני'. וכאשר עשה כן כבר השלים הדרכתו.
ולפיכך כללו הספרים שלשה יסודות אילו.
ואקצר ולא ארשום כלום מהם כי רבים הם.
ואומר עוד, כי לפי שידע החכם יתרומם ויתהדר, כי מצוותיו וסיפורי מופתיו צריכים במשך
הזמן לבעלי מסורת, כדי שיתאמתו לאחרונים כמו שהתאמתו לראשונים, נתן בשכל מקום
לקבול המסורת האמיתית, ובנפשות מקום שתנוח בו, כדי שיתאמתו בכך ספריו וסיפוריו.
וראיתי להזכיר פרטים מאמתות הסיפור.
18
אלמלי שהנפש מקבלת שיש בעולם סיפורי
18
אמת, לא היה לאדם לקוות למה שדרכו לקוות
ממה שמבשרים לו, מהצלחת סחורה פלונית והתועלת במלאכה פלונית, כי כוח
19
האדם
וצרכיו מבוססים על הרכוש
20
. ואף לא היה חושש, מפני מה שמזהירים אותו ממנו, מסכנת
דרך פלונית, וממה שהזהירו להימנע מפעולה פלונית, מה שלא יקווה ויחוש שיפסיד אותם
21
ואילו לא הונח בעולם סיפור אמת, כי אז לא היו בני אדם מקבלים צווי מלכם ולא אזהרתו,
אלא בזמן שהם רואים אותו בעיניהם ושומעים דבריו באוזניהם. וכל זמן שנעלם מהם,
נסתלק מהם קבלת צוויו ואזהרתו.
ואילו היה הדבר כן, הייתה בטלה ההנהגה, ויאבדו רבים מבני אדם.
ואלמלי שיש בעולם סיפור אמת, לא היה מתקיים לאדם שזה קנינו של אביו ושזה ירושת סבו,
ואף לא יהא ברור לאדם שהוא בן אמו, כל שכן על שהוא בן אביו, וכל עניני בני אדם לא יחדלו
מלהיות בספקות, עד שלא יאמינו, אלא במה שהוכיחו עליו חושיהם, ובזמן תחולתו בלבד.
ודעה זו קרובה לדברי הכסילים אשר הזכרנום במאמר הראשון
22
וכבר אמרו הכתובים, שיש למסורת הנכונה אמתות כאמתת הדבר המושג בחושים, והוא
אמרם,
כי עברו איי כתיים וראו וקדר שלחו והתבוננו מאד
23
ולפי שהוסיף בעניין הספור והתבוננו מאוד, אומר אני כי הסיפור אפשר שייפול בו הפסד,
מה שלא יתכן במוחש, משתי סבות:
האחת מדרך המחשבה
24
והשנית מדרך הזדון
25
ולפיכך אמר: והתבוננו מאד.
וכאשר חקרנו בשני דברים אילו, היאך להבטיח את הסיפור משניהם, ומצאנו בשכל כי
המחשבה והזדון לא יפלו וייעלמו אלא לבודדים
26
, אבל הקיבוץ המרובה, הרי מחשבותיהם
לא ישתוו
27
. ואם יזידו ויסכימו ליצור סיפור, לא יעלם הדבר בפני רבים מהם, וכל מקום
שיצא סיפורם, יצא עמו עניין הסכמתם.
28
וכאשר הסיפור נקי משני אלה, אין שום דרך
שלישית הגורמת הפסדו
29
וכאשר אנו מעמידים סיפורי אבותינו על פי היסודות הללו, ימצאם הבודק שלמים מטענות
אלה, אמיתיים וקיימים.
16
על מבנה ספרי המקרא ראה גם בהקדמתו הגדולה לפירושו לתהלים, מהדורתי עמ' יז
והלאה.
17
אפשר לתרגם: חולה קודח.
18
אפשר גם לתרגם: המסורת, ההגדה.
19
בכל כ"י "קוה'" וכך היה גם לפני רי"ת. ונראה ברור שטעות היא וצ"ל "קות" כי מזון
האדם.
20
וזה נרכש במסחר או במלאכה.
21
לפי ב, עד שלא יצא מפחד שיסתכן בה.
22
שם ד"ה והשטה השלש עשרה.
23
ירמיה ב י.
24
ששמע השומע וטעה בפרטים, או החליף ספור בספור.
25
שאדם יוצר ספור שקר בזדון, מתוך מגמה מסויימת.
26
כלומר שרק יחידים עשוים לטעות, ובודדים עלולים לשקר בזדון.
27
לא ישתוו ויגיעו להסכמה אחת לשקר ולהפיץ בדיה מוסכמת. ולפי כ"י ב, "לא יתחלקו"
וכך היה לפני רי"ת ואינה נכונה.
28
כלומר, יהיה שטר ושוברו עמו, ועם התפשטות השקר המוסכם, יתפשטו גם דברי
העוררים.
29
ברי"ת הושמט כאן קטע, מחמת טעות בין תיבות דומות.
<h2>מאמר שלישי - פרק ז</h2>
והואיל וכבר הקדמתי עניינים אילו, ראיתי להסמיך לדברים הללו דברים בעניין ביטול
התורה
30
כי זה מקומו.
ואומר:
קבלו בני ישראל קבלה מוסכמת,
31
שמצוות התורה אמרו להם הנביאים עליהם שאינם
בטלים, ואמרו כי שמענו את זה בדברים מפורשים, שמסתלק בהם כל טעות וכל הסבר
32
וכאשר בדקתי בספרים, מצאתי מה שמוכיח על כך:
ראשונה שהרבה מן המצוות כתוב בהן ברית עולם. וכתוב בהן לדרתיכם.
וכן לפי שאמרה התורה,
תורה צוה לנו משה מורשה
33
ועוד לפי שאומתינו בני ישראל אינה אומה אלא בתורותיה
34
. וכיון שאמר הבורא
שהאומה תעמוד כימי השמים והארץ, הרי בהכרח שתורותיה עומדות כימי השמים והארץ.
והוא אמרו:
כה אמר ה' נתן שמש לאור יומם חקת ירח וכוכבים לאור לילה,
רגע הים ויהמו גליו ה' צבאות שמו,
אם ימשו החקים האלה מלפני נאם ה'
גם זרע ישראל ישבתו מהיות גוי לפני כל הימים
35
וראיתי בסוף הנבואות מדבר בפירוש על שמירת תורת משה, עד יום התחיה
36
ושליחת אליהו
לפניו, והוא אמרו:
זכרו תורת משה עבדי, אשר צויתי אתו בחורב על כל ישראל, חקים ומשפטים, הנה
אנכי שלח לכם את אליה הנביא
37
וראיתי אנשים מאומתנו טוענים לדחיית ביטול התורה באופן כללי ואומרים, לא יבצר בתורה
כאשר מצווה בה ה' מאחד מארבעה דברים:
או שיאמר בה בפירוש, שהיא לדורות עולם ואם כן לא יתכן שתבטל.
או שנתנה לזמן חלקי, כגון שיאמר עשו כך מאה שנה, הרי ביטולו בתוך מאה שנה לא יתכן,
ואחר המאה הרי כבר נגמר, ולא ייאמר עליו ביטול.
או שהיה מוגבל במקום, כגון שאמר 'עשו זה במצרים', הרי במצרים לא יתכן ביטולו, ואם
צווה בזולתו שלא במצרים לא בטלו.
או שיהא קשור בסיבה, כגון שיאמר 'עשו זאת מפני שמי הנילוס זורמים', הרי לפני שיעמדו מי
הנילוס לא יתכן התרתו. ואם צווה בזולתו אחר עמידת המים, אין זה ביטול לו.
וכאשר ייאמר להם והרי יש חילוק חמישי, והוא הציווי אשר לא הגביל לו זמן, שלא יחדלו
בני אדם לנהוג על פיו עד שיצטוו בזולתו-
יאמרו גם זה אילו היה,
38
הרי הוא לזמן מסוים, כי הזמן צריך להיות ידוע, או לפני ה'
הרי כפי דיוקו, או אצל בני אדם הרי עד זמן הצווי השני. ועל כל שני האופנים אין שייך בו
ביטול, כיון שזמן
39
הציווי, חלקי בשכל מתחילת הציווי בו.
ויש אומרים כי החלק הזה החמישי לא יתכן, כי פירוש הכללי והחלקי לא ניתנו, אלא כדי
שלא יישאר דבר סתום.
וראיתי למי שהביטול אפשרי אצלו בעניין זה שבעה דברים שהם לפי דמיונו עיוניים, ושכולם
נוגעים לפרטים, וראיתי להזכירם ולכתוב מתשובות
40
שיש נגדם. ואומר:
תחלתן הקשתו אל החיים והמות.
אמר: כמו שאפשר שיחייה ברצונו
41
וימית ברצונו
41
כך אפשר שיתן תורה ברצונו
41
ויבטלנה ברצונו
41
ונתברר לי שיש ביניהם הבדל גדול, לפי שלא החיה אלא כדי להמית, כי המוות שביל ההעברה
אל האחרית, אשר היא המטרה
42
ולא נתן תורה כדי לבטלה, כי התורה אילו לא נתנה אלא כדי לבטלה, כי אז הכרחי לכל תורה
שתבטל, ואז תבטל הראשונה בשניה, והשניה בשלישית עד בלי סוף, וזה בטל
43
ולא עוד, אלא אילו היה הדבר כך, הרי יהיה בתורה השניה לעולם ניגוד וסתירה.
ביאור הדבר, שהתורה השניה תהיה למטרד זולתה
44
, מפני שהיא תורה, וכך משפט כל תורה,
ותהווה היא המטרה, מפני שהיא מבטלת את הראשונה. וכך משפט כל מבטל שיהא הוא
המטרה מפני שהוא מבטל את הראשון, ויש בדבר זה עמקות
45
והשני שהוא מקישו למיתת אותם אשר המצווה עליהם
46
וסילוק התורה מהם על ידי
המות.
וראיתי שהמות אי אפשר שלא יסלק חיוב התורה מעל המתים, כי לא יחול עליהם צווי ולא
אזהרה, ואין להקיש דבר שאפשר בלעדיו
47
לדבר שאי אפשר בלעדיו
48
ואם גם הביטול הכרחי, חזרה גם הנגדיות שהזכרתי עם הביטול לכל תורה.
והשלישי שהוא מקישו למה שהעובדים ביום מסוים ושובתים ביום אחר, וצמים ביום
מסוים ואוכלים באחר.
וגם זה מדרך ההכרח, לפי שהאדם כיון שאין ביכלתו לצום בכל יום ולא לשבות בכל יום, לא
יתכן שיחייבהו החכם בכך, אבל התורה אפשר לאדם לקיימה בכל דור
49
והרביעי שהוא מקישו למה שהוא מעשיר ומוריש, מפתח ומעור, ושהוא עושה כל אחת מהן
בזמן היותר ראוי לעשותו בו.
ונתברר לי המרחק אשר בין הדברים הללו, כי כל סוגי האושר כבר יעדם מגמול המשמעת
50
וכל מיני העינוי כבר יעדם מפירעון העבירות. אבל התורה לא יעדה, לא גמול משמעת ולא
פירעון עבירה.
ואם יטען זאת איזה טוען, תיבטל את טענתו התורה הראשונה, לפי שזה בטל שתהא גמול
לדבר שקדם לה, שהרי אין תורה לפניה.
והחמישי הקשתו להאדמת התמרה אחר שהיתה ירוקה, וכל הדומה לכך.
התבוננתי בכל אילו, והנה הם הכרחיים, או בגידול הדבר בטבעו, או בהרגל
51
. ואין התורה
כן, לפי שאילו הייתה כך, יתחייב ביטול כל תורה, וחזרה הנגדיות.
והששי אמר: כמו שהמלאכה בשבת מותרת לפי השכל, ובאה המצווה השמעית ובטלתה
על ידי האסור, כך יתכן שתחזירנה מצווה שמעית אחרת להתרה.
ואומר אני בעניין זה, כי ההיקש הזה היה נכון, אילו היה השכל מחייב המלאכה ביום השבת,
אז היה אפשר לומר שהמצווה השמעית ביטלה אותו החיובי.
אבל בדבר שהוא רשות לא, לפי שאין האדם חדל מלחשוב בשכלו, שרשאי הוא להתבטל ביום
השבת וזולתו, או למנוחת גופו, או לתועלת שישיג בכך
52
או לשניהם יחד.
וכך באה המצווה השמעית כפי שהיה מותר בשכלו, ואמרה לו: השבת מנוחה לגופך, וכדי
שתקנה בה תועלת וגמול. ולא בטלה מאומה, ואף על פי שעשאתו תמידי, לפי שמותר בשכלו
שיצווהו חכם שיתבטל ביום מסוים וייתן לו לכל יום דינר.
והשביעי אמר: כמו שהיה אפשרי, שתהא תורת משה זולת תורת אברהם, כך אפשר
שתהא תורה זולת תורת משה
53
וכאשר אנו מעיינים בתורת משה, אנו מוצאים אותה תורת אברהם בדיוק, אלא נתווסף בה
המצוות
54
והשבת, מחמת מאורעות שאירעו לעמו
55
דומה למי שניצול באיזה יום ונדר אותו לצום תמידי. וכיון שאפשרי לזה לעשות כן מהכרע
דעתו, כך אפשרי שיקבעהו לו אילוהו. ואילו הייתה ההוספה נחשבת ביטול, אם כן מי שהתנדב
תפילה או צום או צדקה, מבטל הוא את תורתו, ואם היה שבעל התורה התיר דבר זה, יוצא
שהתיר לבטל תורתו, ויתחייב בהיקשיו הראשונים בדומה לזה.
וכל אילו ירחמך ה' הטרדות לא יתקיים מהם עם העיון מאומה.
30
כפי שטוענים הנוצרים והמוסלמים שהתורה כבר בטלה והוחלפה באחרת או באחרות.
31
"נקלא ג'אמעא" מסורת מוסכמת לדעת הכל, שאין שום יהודי מפקפק בה.
32
במלים שאי אפשר לפרשם שהם דרך משל חידה ורמז, ולא בדרך ההנחות האליגוריות
מיסודו של פילון.
33
דברים לג ד.
34
נראה לי ברור,שהכוונה על תורה שבכתב ותורה שבעל פה. אם כי אפשר לתרגם
"במצוותיה".
35
ירמיה לא לד-לה.
36
"יום אלקיאמה" מושג מוסלמי מעורפל לתחיית המתים, שאז לדבריהם יהיה יום הדין
הגדול. ורבנו השתמש בו למושג תחיית המתים אצלינו. ולכן תרגמתי כן. ורי"ת תרגם "יום
דין".
37
מלאכי ג כב-כג.
38
אילו היה דבר כזה במציאות.
39
"במציר אלזמאן" ומדובר כאן על החלוק החמישי שאינו מוגבל במקום, ושגם אינו
מציאותי. ורי"ת טעה בקריאת המקור ותרגם "במצרים".
40
מקצת מן התשובות שיש נגדם.
41
ואפשר לתרגם "בגזרתו" כי המלה "בחכמה" שבמקור לדעתי יש לקרוא את החית שרוקה
(צ'ם), כלומר ברצונו המוחלט של הבורא, ללא השפעת גורם חיצוני. ורי"ת קראה בחית
חרוקה (כסר) ולפיכך תרגם "בחכמה". ובכ"י ב, אף שבש הלבלר וכתב את הראשונה
"בחכמתה", והשניה הושמטה, ושתים האחרונות כלפנינו.
42
שאין העולם הזה אלא כפרוזדור לפני העולם הבא, וכפי שיבאר רבנו בהרחבה לקמן
במאמר התשיעי.
43
כלומר דבר שאין הדעת סובלת אותו. ואף בעלי הביטול הרי טוענים כי שלהם אינה בטלה.
44
כלומר למטרה אחרת, כי כל תורה אינה מטרה כשלעצמה, אלא ניתנה למטרה אחרת
להכשיר את הבריות ושיזכו על ידי כך לחיי העולם הבא, אבל תורה זו שבאה לבטל קודמתה,
הרי היא מטרה כשלעצמה, כלומר לעצם הביטול, וזהו הניגוד. והרש"ה לדעתי הסב דברי רבנו
לאפיק אחר.
45
אפשר לתרגם: דקות עיון.
46
למיתת כל מי שנצטוה באיזו מצווה, שהרי במיתתו בטל ממנו הצווי, והוא קורא לזה
ביטול.
47
הביטול.
48
המות.
49
שים לב גם לתשובת רבנו דלקמן בעניין זה, שאין זה ביטול, כי אין כלל צו לעבוד יום יום.
50
"אלטאעה" המשמעת לדבר ה' ולרצונו, וכבר העירותי כמה פעמים כי כל הראשונים תרגמו
מלה זו: עבודה.
51
"באלתעויד" זהו תרגומה הפשוט של המלה. ואיני מבין אותה כאן. והייתי נוטה לתרגמה
"בהתקשות" כלומר כשמתקשה הפרי ומתיבש, מגזרה "עוד" שהוא העץ, יבש היה כעץ. ולפי
כ"י ב, בחלופין. וגם היא בלתי מובנת לי.
52
למוד התורה והחכמה, וכפי שקדם לעיל. או להשריש אמונת חדוש העולם, כדברי
הרמב"ם.
53
ברי"ת "זולת משה בלתי תורתו" ושבוש הוא.
54
אכילת מצה בפסח.
55
כי גם במצוות השבת נאמר בדברים ה וזכרת כי עבד היית בארץ מצרים ויוציאך ה' אלהיך
משם ביד חזקה ובזרוע נטויה על כן צוך ה' אלהיך לעשות את יום השבת.
<h2>מאמר שלישי - פרק ח</h2>
ואחרי שבעה אלה ראיתי להביא אחד מדבריהם אף שיארכו בו הדברים.
והוא שהם אומרים, כמו שההאמנה במשה הייתה על ידי עשייתו האותות והמופתים, כך צריך
שתהא סבת ההאמנה בזולתו, עשייתו האותות והמופתים.
והתפלאתי כאשר שמעתי זאת פלא גדול, לפי שסבת האמנתנו במשה, לא היו האותות
המופלאים בלבד.
אלא סבת האמנתנו בו, ובכל נביא, הוא שיקרא אותנו תחלה לדבר שהוא אפשר
56
וכאשר שמענו קריאתו, וראינוה אפשרית, נבקש ממנו מופת עליה, וכאשר יעשהו נאמין בו.
ואם שמענו קריאתו מראשיתה בלתי אפשרית, לא נבקש ממנו מופת, כי אין מופת לדבר
הנמנע.
והרי אילו דומים לראובן ושמעון שעמדו לפני שופט: אם תבע ראובן משמעון דבר
שאפשר כמותו, כגון שאמר חייב הוא לי אלף זוזים, אז ידרוש ממנו השופט ראיה.
וכאשר יוכיח יזכה באותו הממון. אבל אם טען עליו מה שלא יתכן, כגון שאמר 'חייב
הוא לי חדקל'
57
, תהיה תביעתו מעיקרה בטלה, לפי שאין החדקל רכוש שום אדם, ולא
יתכן שיבקש השופט ממנו ראיה על כך.
כך הוא הדין בכל טוען נבואה:
אם אמר לנו: 'אלהי מצווה עליכם לצום היום' - נדרוש ממנו מופת על שליחותו, וכאשר יראנו
אותו נקבל ונצום.
ואם יאמר:
'אלהי מצווה עליכם לזנות ולגנוב',
או 'מודיע לכם שיביא מבול מים',
או 'מודיעכם שהוא ברא את השמים והארץ במשך שנה דברים כפשוטן'
58
- לא נדרוש ממנו מופת, כיון שקרא אותנו למה שלא יתכן לא בשכל ולא במסורת
59
וכבר הוסיף אחד מהם על דבר זה ואמר: ומה יהיה אם הוא לא שעה לנו, והראה לנו אותות
ומופתים, וראינו אותם בהחלט, מה נאמר לו אז?
עניתי כי אנו נאמר לו אז, כמו שנאמר כולנו למי שהראה אותות ומופתים, כדי שנניח מה שיש
בדעתינו, מאהבת האמת והרחקת השקר ודומיהן
60
עד שהוכרח לומר כי הרחקת השקר ואהבת האמת אינן מדרך השכל, ואינן אלא מצד הצווי
והאזהרה, וכך מניעת הרצח והניאוף והגניבה וכל הדומה להם.
וכאשר יצא לידי דברים אילו נפטרנו מטרחו וחדלנו לדבר עמו
61
ומהם מי שטען בעד הביטול בפסוקים מן המקרא, וראיתי להביאם ולהזכיר מה שהוא אומר
בהם ומה שיש נגדו.
הראשון מה שנאמר בתורה:
ויאמר ה' מסיני בא וזרח משעיר למו הופיע מהר פארן ואתה מרבבות קדש
62
ואלה שלשה שמות להר סיני, לפי שכל הר שהוא משוך
63
כנגד כמה מחוזות
64
הרי שמותיהן
מחלקין אותו בשמות, בכך שנקרא כל חלק ממנו בשם המחוז שהוא כנגדו, כמו שהים אחד
והארצות אשר כנגדו מקנות לו שמות רבים כנגד כל ארץ, כך הר סיני הוא הר, שהוא כנגד סיני
ושעיר ופארן, לפי שהוא עומד כעין קו ישר ולפיכך נקרא בשם שלשתן. והראיה שסיני ופארן
65
סמוכים אמרו:
ויסעו בני ישראל למסעיהם ממדבר סיני וישכן הענן במדבר פארן
66
והראיה שפארן ושעיר רצופים אמרו:
ואת החרי בהררם שעיר עד איל פארן אשר על המדבר
67
ומצאתי בשאר הספרים כי שעיר הכוונה בו סיני, והוא מה שאמר הכתוב:
ה' בצאתך משעיר... זה סיני מפני ה' אלהי ישראל
68
והוסיפו אנשים ואמרו: הרי אחר שאמר 'הופיע מהר פארן' בלשון עבר, אמר 'אילוה מתימן
יבוא וקדוש מהר פארן'
69
בלשון עתיד.
ונתברר לי כי כאשר סופרים
70
כמה דברים, מבטאים מקצת מלים בלשון עבר ומקצתם
כאילו הן עתיד.
כמה שמנה חטאי אבותינו במדבר,, וימרו על ים בים סוף, מהרו שכחו מעשיו, ויתאוו תאווה
במדבר
71
, ומסר מקצתם בלשון עתיד: יעשו עגל בחורב, תפתח ארץ ותבלע דתן
72
, והרי
כאילו הן עתיד, והם עבר באמת.
לפי שכך הוא דרך המודה שאומר: יטיב לי ויעזרני ויעשה עמי חסד. ודרך העשוק כשמספר
לומר, יעשקני וירמה אותי ויתאיב לי.
ומצאתי אנשים אומרים: מי הוא זה אשר עליו נאמר:
וציר בגוים שלח קומו ונקומה עליה למלחמה
73
והודעתים שהוא יחזיאל, ושהמאורע הזה היה לאדום בימי יהושפט, לפי שעובדיה היה
בזמנו
74
, וכאשר פשטו עליו בני עמון ומואב והרי שעיר, כפי שהוא מפורש בדברי הימים, צם
יהושפט והתפלל והתחנן לה' כמפורש שם, ושלח אליו את יחזיאל בעניין אותם הגוים כאמרו:
ויחזיאל בן זכריהו בן בניה בן יעיאל בן מתניה הלוי מן בני אסף, היתה עליו רוח ה'
בתוך הקהל
75
, ואמר להם התיצבו אתם בצד וה' יצילכם מאדום,
והוא אמרו:
לא לכם להלחם בזאת, התיצבו עמדו וראו את ישועת ה' עמכם,
והנה עניין קומו בדברי עובריה, הוא עניין התיצבו עמדו בדברי יחזיאל, וכאשר שמעו ממנו
התיצבו נועצו בדבר, והבינו כי הכוונה יתיצבו להלל ולשבח כאמרו:
ויועץ אל העם ויעמד משוררים לה'
76
והסכימו בכך לרצון הבורא שהרי הצילם מן האויב כאשר החלו להלל, כאמרו:
ובעת החלו ברנה ותהלה, נתן ה' מארבים על בני עמון מואב והר שעיר הבאים ליהודה
וינגפו
77
והכל כבר עבר.
ומצאתי זולת אלה טוענים במה שאמר ירמיהו:
הנה ימים באים נאם ה' וכרתי את בית ישראל ואת בית יהודה ברית חדשה
78
ואמרתי להם ראו מה שאחריו, כי כבר אמר בו בפירוש כי הברית החדשה הזו היא התורה
עצמה, כאמרו:
כי זאת הברית אשר אכרת את בית ישראל אחרי הימים ההם נאם ה',
נתתי את תורתי בקרבם,
ונעשה אמנם שלא כברית הראשון בעניין שלא יופר בימים ההם כמו שהופר בימים הראשונים,
כאמרו:
אשר המה הפרו את בריתי ואנכי בעלתי בם
79
56
השוה גם רמב"ם בהלכות יסודי התורה פ"ח.
57
נהר חדקל.
58
בלי שיאמר שדבריו אמורים דרך רמז וסוד ולא כמונח אליגורי. ורי"ת תרגם "בלי
מחשבה" והרש"ה השיאם לעניין אחר.
59
לפי ב, במסורת האמתית.
60
כלומר, שאותותיו ומופתיו מרמה ותוך.
61
כלומר, אין טעם להתוכח עם אדם שהגיע לדרגה כזו של שפלות מחשבתית, לדמות
שאלמלי הצווי, לא היו הניאוף ושפיכות הדמים רע כלל.
62
דברים לג ב, ושם תרגם: ה' אשר נגלה לנו מהר סיני והזריח אורו מהר שעיר והופיע אותו
מהר פארן. ורבנו השמיט כאן דברי טועני הביטול, והביאם הראב"ע וז"ל שם: וחסרי אמונה
אמרו כי טעם משעיר על דת אדום ופארן על דת ישמעאל, ואלה תועים. וראה גם פירוש
הרמב"ם לפסוק זה באגרת תימן מהדורת הלקין עמ'
38
63
"ממתדא" ורי"ת טעה בקריאת המקור ותרגם "בתחלה".
64
"בלדאן" "בלד" אפשר לתרגם ארץ, מדינה, מחוז, עיר. וכיון שמדובר כאן על שטחי מדבר
מכל עבריו, העדפתי לתרגם מחוז. ולקמן שהמדובר על הים תרגמתי ארצות.
65
ברי"ת הושמט קטע זה מחמת טעות דלוג בין תיבות דומות.
66
במדבר י יב.
67
בראשית יד ו.
68
שופטים ה ד.
69
חבקוק ג ג.
70
הכתובים, כלומר כך משפט הלשון.
71
תהלים קו ז, יג, יד.
72
שם קו יט, יז.
73
עובדיה א א. שהנוצרים דורשים אותו על אותו האיש.
74
ראה סנהדרין לט ב.
75
דברי הימים ב כ יד.
76
שם כ כא.
77
שם כ כב.
78
ירמיה לא ל. וגם זה נגד הנוצרים.
79
שם ל לא.
<h2>מאמר שלישי - פרק ט</h2>
ואחר הדברים האילו מצאתי להם שיבושים
80
במקרא, שדמו לראות בהם ביטול התורה
81
והם רבים, ומה שיש להוסיף עליהם עוד יותר מהם. אלא שקיצרתי והבאתי מהם עשר
שאילות, וכל מה שיבוא זולתן יכול הקורא ספרי זה להבינם, כי בודאי יתגלה לו מקום הטעות
והדמיון אשר דמו בו.
תחילתן נישואי בני אדם
82
בבנותיו, אומרים שזה ביטול,
ואין זה ביטול אלא הוראת שעה
83
, לפי שאנו סוברים כי האחות אסורה מלפני משה
84
כמו
שמצאנו אברהם אומר לשרה אמרי נא אחתי את
85
אבל נשאו בני אדם
86
אותם מחמת הדחק, לפי שלא היו במין האנושי זולתם. וכאשר נתרבו
הצאצאים נסתלקה הסיבה
87
לבאים.
והרי זה כמי שאוכל ביום צום בזמן חוליו, וכאשר הבריא נסתלק הטעם, וכמי שאוכל מתה
במדבר, שכאשר ימצא זולתה מסתלקת הסבה.
והשני שדן את קין על הריגתו את הבל בנע ונד בלבד
88
, ודן אחר כך בהריגת כל הורג.
וגם זה אינו ביטול, לפי שלא ציווה החכם בהריגת ההורג אלא על ידי שופט ושני עדים, וכיון
שאין זה מצוי בזמן שהרג קין את הבל, לא נתחייב הריגה, אלא ענשו בזולתה. הלא תראה
שהוא אמר לנח:
שפך דם האדם באדם דמו ישפך
89
והשלישי מה שצוה בקרבן לכל אדם
90
, ואחר כך מנעם זולתי אהרון וזרעו,
וגם זה אינו ביטול, כיון שלא נאמר בכתוב שכל בני אדם נתמנו להקריב, אלא היה מקריב
לפני אהרון כל מי שנתמנה לכמו מקומו, אבל מי שאינו ממונה, לא היה רשאי להקריב לפני
שנבחר אהרון ולא לאחר בחירתו
91
והרביעי הקרבת הקורבן בשבת, לאחר שנאסרה בו המלאכה.
וגם זה אינו ביטול, אלא ממה שמחזק דחיית הביטול. כי תורת הקורבן הייתה לפני השבת,
ולא יתכן שתאסרהו תורת השבת, לפי שאז יהיה ביטול. לפיכך אסרה שאר המלאכות זולתי
הקרבן והמילה שקדמו לפניה.
והחמישי מה שאמר ה' יתעלה לאברהם על יצחק:
והעלהו שם לעולה
92
ואחר כך אמר:
אל תשלח ידך אל הנער ואל תעש לו מאומה
93
וגם זה אינו ביטול לא אצלינו
94
ולא אצלם, כי אפילו מי שסובר עניין הביטול, אינו אפשרי
אצלו, לפני שתתקיים אותה התורה אפילו פעם אחת, כדי שלא יהא הדבר
95
לבטלה. אלא
ציווה לאברהם שימסור את בנו לקרבן, וכאשר מסר אותו על ידי הכנת האש והעצים והחזקת
הסכין אמר לו: דייך לא רציתי ממך יותר מזה.
והששי מה שאמר ה' לבלעם על שלוחי בלק:
לא תלך עמהם
96
ואחר כך אמר:
לך אתם
97
וגם זה אינו ביטול, לפי שהאנשים שהלך אתם, אינם אותם האנשים אשר מנעו מללכת
אתם,
98
שהרי נאמר:
ויוסף עוד בלק שלח שרים רבים ונכבדים מאלה
99
נמצא שמנעו מלכת עם הפחותים, והרשהו ללכת עם הנכבדים להוסיף בכבודו, כדי שיאמרו
הציל ה' את בני ישראל מנזקי פלוני בן פלוני הנכבד והנעלה.
והשביעי מה שאמר ה' ישתבח לחזקיהו
כי מת אתה ולא תחיה
1
וחזר ואמר
הנני יוסף על ימיך חמש עשרה שנה
2
וגם זה אינו ביטול, לפי שיש שה' גוזר כדי לאיים או לנזוף, וכאשר ישמעהו העבד וישוב
3
יסתלק ממנו האיום, כמו שידענו מעניין אנשי נינוה.
4
וכל שב הנשמע.
והשמיני פרשת -
ואקח את הלוים תחת כל בכור
5
וגם זה אינו ביטול, כי ממנהגו לרומם את העבד, וכאשר הוא חוטא משפילו. וכמו שהושיב
אדם בגן עדן וחטא וטרדו, והביא את אבותינו לארץ ישראל וחטאו ופזרם, וכך כל שהוא על
דרך הענישה.
והתשיעי אמרו, כי יהושע נלחם ביום השבת
6
ואין הדבר כן, לפי שלא נזכר בכל יום מלחמה, אלא היה בכל יום נושא את הארון ותוקע
בשופרות, ופעולות אילו מותרות בשבת
7
, אבל יום השביעי שהייתה בו מלחמה, לא היה
יום השבת
8
והעשירי אמרו שהתפילה הייתה בתחילה כנגד המשכן
9
, ואחר כך שינה אותה והפנה אותה
אל בית המקדש
10
וגם זה אינו ביטול, לפי שהפנייה לא הייתה אלא כנגד הארון. כל זמן שהיה הארון במדבר
הייתה הפנייה לשם, וכאשר עבר הארון לגלגל ושילה ונב וגבעון
11
ובית המקדש, הוסבה
הפנייה אחריו.
וזהו הדבר הנכון, שהעלול הולך אחר העילה.
ואנשים מהם חקרו תיבת עולם ואמרו, מצאנוה בלשון העברים משתנה.
אמרנו כן יש לה שלשה עניינים,
האחד חמשים שנה
12
והשני ימי חיי אותו הנזכר
13
והשלישי כל זמן קיום העולם.
וכאשר רואים אותה ביחס למצוות השבת
14
יבטלו שנים וישאר האחרון, שהרי מצאנו ירמיהו
שהוא אחרי דורו של משה בערך כתשע מאות
15
שנה, ואחרי יובלות רבים וכמה דורת
מצאצאי בני ישראל, מזרזם על שמירת השבת ולבלתי עשות בה מלאכה כאמרו:
ולא תוציאו משא מבתיכם ביום השבת
16
וכיון שבטלו משך החמשים ומשך חיי אותם האנשים, לא נשאר מן החלוקים אלא משך ימי
העולם.
ומהם שואל אותנו על המלה המקובלת אשר שמענו על נצחיות משפטי התורה, ויכול הוא
בכל מלה שנאמר לו, יבארנה למובן אחר.
ולכן רגילים אנו לומר לו האם מצוי בעולם ביטוי ברור מדויק שאינו סובל
17
כל ביאור וכל
טעות? אם יאמר 'לא', הרי ביטל דיוק הדיבור ועשאו כולו שיבוש.
18
ואם יאמר 'כן', הרי
באותו המדויק שמענו נצחיות מצוות התורה.
וראיתי מהם מי שאומר אם יאמרו לכם הברהמים
19
אנו קבלנו מאדם
20
המצווה ללבוש
שעטנז מצמר ופשתים, ובאכילת תבשיל של בשר וחלב, ובצמידת השור והחמור, ואינכם
רשאים לקבל דברי נביא האוסר אותם, כי אדם אמר לנו שהם לא יבטלו.
ואלה יחנך ה' טענות שאין להם יסוד, והם אשר טענו אותם לברהמים. ואין הברהמים
טוענים אלא שהדברים האילו מותרים בלבד, וגם אנחנו מודים שהיו מותרים בעבר, וקירוב
איסורם בשכל הוא, אם היה האדם רשאי להימנע מהם מרצונו בגלל איזו תועלת שתבוא לו
בכך
21
ואם יבוא ברהמי ויטען מעתה מה שטענו לו, לא יתכן לו הדבר, כי מי שהדבר אצלו במסורת,
אומר הוא בכל יום כפי שאמר גם אתמול, ואינו כמו הנמלך שהוא רשאי לומר נראה לי היום
מה שלא עמדתי עליו אתמול.
עתה ירחמך האל אחר שנסתלקו מעלינו טענות הביטול ונמוגו,
22
יהא תימה גדול עלינו, אם
לא נחזיק במצוות אילו, אשר יגענו והשתדלנו להעמידם.
והאם לא תהיה יגיעתנו לריק, כאותם אשר נאמר בהם:
הקשיח בניה ללא לה לריק יגיעה בלי פחד
23
ונהיה אז כמי שאין שכל למו ולא בינה, כמו שאמר:
כי השה אילוה חכמה ולא חלק לה בבינה
24
ולכן חייבים להישמר ממצב זה.
80
דברים במקרא שהם נשתבשו בהם.
81
לפי ב, ביטול הצווי והאזהרה.
82
אדם הראשון עם בנותיו של אדם הראשון.
83
"עד'ר" שעת דחק שיש בה כדי ההנצלות ולמוד זכות לעובר. ולפי ב, מקרה. וכדי לכלול
מושג שתי הנוס' תרגמתי הוראת שעה.
84
אבל שאר העריות רק ממשה והלאה, וכמו שפירש רבנו בשמות ו כ ויקח עמרם את יוכבד
דודתו "וישא עמרם את יוכבד דודתו לפני שנאסרה עליו" וראה פירושי רס"ג מהדורתי שם.
85
בראשית יב יג.
86
הראשון.
87
גורם ההתר.
88
בראשית ד יב.
89
שם ט, ו. וראה פירושי רס"ג מהדורתי שם.
90
כלומר שכל אדם כשר להקריב.
91
קצת תימה למה לא תירץ כדברי חז"ל בזבחים פי"ד מ"י שבמה קטנה אינה טעונה כיהון
גם לאחר בחירת אהרון. ואף מצאנו שהקריבו לא כהנים בבמת יחיד כגון מנוח ועוד.
92
בראשית כב ב.
93
שם כב יב.
94
שהביטול אצלינו בלתי אפשרי.
95
הצווי. וכאן הרי טרם נתקיים הצווי אפילו פעם אחת, ונמצא כל עצם הצווי לבטלה.
96
במדבר כב יב.
97
שם כב כ.
98
לפי ב, לפי שהאנשים אשר מנעו מלכת עמהם, אינם אותם האנשים אשר הרשהו ללכת
אתם.
99
במדבר כב טו.
1
ישעיה לח א.
2
שם לח ה. ושם בתרגומו פירש את הפסוק הראשון כאילו אינו החלטה אלא הודעה, בתנאי
וכאילו רמז לו שיתפלל, וכך תרגם "בימים ההם חלה חזקיה, והגיע עד שערי מות ויבוא אליו
ישעיה בן אמוץ הנביא ויאמר לו: אם תצוה לביתך הרי אתה מת ולא תחיה". כל זה כדי למנוע
קושיא זו. וכתב רבנו שם בפירושו אשר לצערינו נחשב הוא עד כה לאבוד, אך הובא פירוש
קטע זה ע"י ר' אברהם בן שלמה בפירושו למלכים ב כ, וז"ל. אמר רבנו סעדיה ז"ל כי זה
שנ' צו לביתך אינו צווי, וכן כי מת אתה אינו גזרה, אלא הראשון עצה והמלכה, והשני סבת
ההמלכה, וכפי שתרגמתי בתוספת אם, וכתבתי כה אמר ה' אם תצווה על ביתך ועניניך אקחך.
ולמד מכך ההפך, כלומר שאם לא תעשה כן ותבקש להוסיף על ימיך ארפאך, והנה זה בדרך
הברירה שרמז לו להתפלל. ודומה למה שפירשתי בתורה בדבר ה' למשה ועתה הניחה לי,
שאין זה צווי, שאילו היה צווי לא היה רשאי משה להמרותו ולשאול שיסלח לעם, אלא הוא עצה
בדרך הברירה בתוספת אם, כלומר אם תניח מלהתפלל אכלה את העם, ורצה בכך ההפך
שאם תתפלל עליהם אקבל תפילתך, לפיכך בחר להתפלל שנ' ויחל משה. ודומה לו בארתי
בפסוק הבדלו מתוך העדה הזאת (במדבר טז כא), ובפסוק הרומו מתוך העדה הזאת (שם
יז י), שפירשתי את כולם כהמלכה בדרך הברירה. וכך כאן, כאשר נתן בידו הברירה או שיצווה
וימות או שיתפלל ותתקבל תפילתו, בחר חזקיה להתפלל ונענה שנ' ויסב חזקיהו פניו אל הקיר
(ישעיה לח ב), וסיוע לזה כלומר שבא בלשונו כעין זה בדרך הברירה בלי תיבת "אם" הוא מה
שאמר יעקב ודפקום יום אחד (בראשית לג יג) כלומר אם ידפקום, וכדבר ה' לישראל רגע אחד
אעלה בקרבך וכליתיך (שמות לג ה) ענינו אם רגע אחד. וכן כל הדומה לזה. ע"כ. ודברי רבנו
בחזקיה הם לכאורה שלא כדברי חז"ל בברכות י, א. ע"ש.
3
"וינזג'ר" אפשר לתרגם "ויכנע" ורי"ת תרגם "ותחת בו הגערה" ותרגום נאה הוא.
4
יונה ג י.
5
במדבר ח יח.
6
יהושע ו טו.
7
תקיעת שופר - חכמה ואינה מלאכה, כדאיתא בראש השנה כט ב. ואילו ההעברה ברשות
הרבים, אפשר שהלכו פחות, פחות מארבע אמות. והרש"ה כתב שסביבות העיר כרמלית. ואין
הדברים נכונים.
8
ואין זה נגד מה שאמרו בשבת יט א עד רדתה ואפילו בשבת, כי שם מדובר שהתחילו במצור
שלשה ימים לפני השבת ואינם יודעים כמה זמן ימשך המצור, מה שאין כן כאן שהזמן מוגדר
מראש לשבעה. אך קשה למה שאמרו במדרש רבה במדבר פרשה יד פסקא ה, והוא בירושלמי
שבת פ"א הל' ח, ושמא כוונת רבנו שאין ראיה לטוען הזה מפשטי המקראות לשטתו שיש ביטול,
אבל לנו אין צורך לכל זה, מפני שיש לנו "וחי בהם" ויש "הוראת שעה" ואין אלה ביטול.
9
יתכן שהטוען הזה לומד לכך כי ההשתחויה היתה לפנים נגד המשכן, ממה שנ' וקם כל העם
והשתחוו (שמות לג י) ואם כי היה אפשר לדחותו שזה מחמת ענן, הרי תפלת שלמה מוכיח
שהיה נוהג רגיל.
10
מלכים א ח, כמה פעמים, בתפילת שלמה.
11
קצת תימה, כי לא היה הארון במשכן נוב וגבעון כלל, הוא גלה משילה, ומשם העלוהו לבית
אבינדב אשר בגבעה, ומשם העלהו דוד לבית עובד אדום הגתי, ומשם לעיר דוד.
12
כגון בשמות כא ו, ועבדו לעולם, לעולמו של יובל, קדושין טו א.
13
קצת כגון בשמואל א א כב.
14
קצת אות היא לעולם שמות לא יז.
15
לפי ב, שמונה מאות וחמשים. וכן הוא ברי"ת, ואינו נכון, כי גם התאריך שלפנינו חסר
מעט, שהרי בששי בסיון בתמ"ח קבלו את התורה, והבית הראשון חרב בשנת ג שי"ט בערך,
הרי למעלה מתשע מאות וחמשים שנה.
16
ירמיה יז כב.
17
"ידפע" יותר נכון לתרגם "הדוחה" ולפי כ"י ב, "יסתלקו בו". ותרגפתי כן לכלול עניין שתי
הנוסחאות.
18
לפי ב, מסופק.
19
כת ידועה מכתות אנשי הודו עובדי האליל "ברהמא". והרש"ה כתב דברים שאין להם
שחר.
20
מאדם הראשון.
21
אותה התשובה אשר השיב רבנו לעיל, בעניין אסור המלאכה בשבת.
22
לפי ב, ונתנפצו.
23
איוב לט טז.
24
שם לט יז.
<h2>מאמר שלישי - פרק י</h2>
ואחר שדברתי בענייני הביטול במה שכתבתי;
והזכרתי מה שעולה בלבות בני אדם בגלל מות הנביאים ואכילתם ושתיתם ומשכבם והעוול
הנעשה להם, כדי שיתנקו מהם הלבבות שהם עלולים לטעות מחמתם;
והזכרתי גם עניין בריאת כל הדברים מן האין, והתאריך והמקום להם והזמן, אשר גם הם
עלולים היו אילו הזנחתים להביא לידי הפסד
25
והזכרתי גם מתארי הבורא בשלילת הדימוי, ועניין הידיעה והיכולת והתארים, אשר אילו
הזנחתים הייתי חושש שיבואו בני אדם לידי כפירה -
- נראה לי עוד לספח למאמר זה שנים עשר עניינים, אשר חוששני שכל אחד מהם, אם לא
אדבר בו, יהרהרו בהם לבות בני אדם ויקלקלו אמונתם. וכאשר אבארם יסתלק שלטון הטעות
מהם, ויתנקו הלבבות מהן, כמו שנתנקו מן הראשונים.
ואומר, ושמא מקצת בני אדם ימעט מלעסוק בספר הזה,
26
מפני שאין בו באורים רבים
למצוות לפרטיהן.
ואומר אני, שאינו לבדו מקורינו בדתינו, אלא יש לנו עמו שני מקורות אחרים, האחד לפניו
והוא מעין השכל, והשני אחריו והוא מקור הקבלה, ומה שלא נמצאהו בו - נמצאו בהם
27
ועל ידי כך ישלמו המצוות בכמותן ואיכותן.
והשני ושמא אחר יחדל ממנו מחמת שנראין לו בו סתירות, כגון אמרו בשמואל:
ותהי ישראל שמונה מאות אלף איש חיל
28
ובדברי הימים,
ויהי כל איש ישראל אלף אלפים ומאה אלף איש
29
ואומר אני כי קרוב לשלש מאות אלף היו בפנקס המלך קבועים, וארבעה ועשרים אלף
מתחלפים במשמרות כל חדש, כאומרו:
לכל חדשי השנה המחלקת האחת עשרים וארבעה אלף
30
והושמטו באחד הנוסחים ונקבעו בשני
31
והשלישי שמא יביאהו דמיונו לחשוב שיש בו סיפורי שווא
32
שהבן גדול מאביו בשנתים. כי
יהורם בן יהושפט מת והוא בן ארבעים שנה,
33
וישב אחזיה בנו במקומו, וכתוב במלכים
שהיה בן עשרים ושתים שנה
34
, ובדברי הימים ארבעים ושתים שנה
35
ואומר אני כי תאריך עשרים ושתים שנה הוא לימי חייו, ותאריך ארבעים ושתים לחיי אמו,
וטעם הדבר מפני שבגללה אבד
36
ואם ישאל שואל והיאך יתיחס הבן לתאריך מה שהיה לפניו? אני כבר חקרתי בעניין זה
ומצאתי שיש שאדם מישראל התפלל לבן, ונדר נדרים לפני שינתן לו בכמה שנים, וכאשר
ניתן לו קורא אותו בן הנדרים, כמו שאמר מה ברי ומה בר בטני ומה בר נדרי
37
. וכך צריכים
להעמיק
38
בעניינים דורשי האמת כדי שיתברר להם האמת.
והרביעי ושמא מהרהר יהרהר מחמת תורת הקרבנות בין על שחיטת הבהמות ובין על זריקת
הדם והחלב.
ואקרב את הדבר
39
ואומר, כי הבורא גזר על כל בעל חי שימות, ונתן לכל אדם מידת חיים,
ועשה מידת חיי הבהמות עד זמן שחיטתן, והעמיד את השחיטה במקום המוות, ואם היה
בשחיטה צער יותר מצער המיתה, הרי הוא היודע בכך, וראוי אם כן שיגמול לה בשיעור
תוספת הצער. אנו אומרים כן אם יתברר שיש תוספת מהכרע הדעת לא על פי נבואה
40
אבל סבילת הכאב וזריקת הדם והחלב, כבר באר בתורה שהוא עשה הדבר ללמד לנו,
כי הדם הוא משכן נפשינו כאמרו:
כי נפש הבשר בדם הוא
41
וכאשר נראה את זאת נשוב ונאמר לא נוסיף לחטוא, וישפך דמנו ויוקטרו חלבינו, כפי שאנו
רואים את זה.
והחמישי ושמא מתבונן יתבונן ויאמר: והיאך השרה הבורא שכינתו
42
בין בני אדם והניח
המלאכים הטהורים.
אנו אומרים, ומי הגיד לך שהמלאכים בלי שכינה
42
, כי אפשר שכבר השרה ביניהם מן האור
פי כמה ממה שהשרה בין בני אדם, ובפרט שכבר אמר הכתוב:
אל נערץ בסוד קדשים רבה ונורא על כל סביביו
43
כלומר מי שסביביו אותו הזוהר שלך.
והששי ושמא יתפלא על מעשה המשכן ויאמר, ומה לו לבורא למשכן ופרוכת ונרות דולקים
וכלי זמר וקטורת נקטרת
44
וריח טוב ומנחות מן החיטים והיין והשמן והפירות וכל הדומה
לכך?
אנו אומרים בעזרת ה', שכל אילו סוגי עבודה, לא שיש לו צורך לכך, לפי שהשכל מחייב
שאינו צריך למאומה, אבל הכל צריכים לו. אלא הכוונה שיהו עבדיו נשמעים לו במיטב קנינם,
ומיטב קניינם הוא הבשר והיין והזמר והקטורת והחיטים והשמן וכל דבר ערב. ולפיכך יביאו
מאלה דבר מועט כפי יכלתם, ויגמלם הוא בדבר מרובה כפי יכלתו, כאמרו:
כבד את ה' מהונך ומראשית כל תבואתך, וימלאו אסמיך שבע ותירוש יקביך יפרצו.
45
ויצילם מן הפגעים כפי שלא יצילם אף אחד זולתו, בגלל אותה המשמעת, כאמרו:
זבח לאלהים תודה ושלם לעליון נדריך וקראני ביום צרה אחלצך ותכבדני
46
ויכבדו מקום אותו האור הנקרא שכינה מרכושם בכסף ובזהב ובמרגליות ובברזל
47
ושאר
הדברים החשובים, ויגמלם על כך שיגלה להם הנבואה מאותו המקום, כמו שאמר על המשכן
ונועדתי שמה לבני ישראל.
48
וכן יהיה מקום שיענה לתפלת האומה, בכל צרה שלא תבוא עליהם, כמו שמנה שלמה כאשר
בנה את הבית מסוגי הענייה, ואמר לו ה':
שמעתי את תפלתך ואת תחנתך אשר התחננת לפני
49
והשביעי שיחשוב בפרטי המצוות, היאך נעשה האדם כל זמן שגופו בשלמותו כפי שנברא אינו
תמים, וכאשר חתך ממנו משהוא נעשה תמים כלומר המילה.
ואבאר כי הדבר התמים הוא הדבר שאין בו לא תוספת ולא חסרון, וברא הבורא את החלק
הזה עודף עליו, וכאשר חתכו הוסר העודף ונשאר תמים
50
והשמיני יחשב בפרשת פרה אדומה,
51
היאך תורתה מטהרת את הטמאים ומטמאה את
הטהורים
52
ונאמר, כי אין זה מוזר שדבר אחד יעשה שתי פעולות נגדיות, בהתאם לגוף המקבל אותן.
שהרי אנו רואים את האש מתיכה את העופרת, ומקפיאה את החלב,
ורואים את המים מרטיבין עץ התרזה
53
ומיבשין עץ השקמה
54
ומצאנו שהאוכל הטוב מועיל לרעב ומזיק לשבע,
ומוצאין אנו התרופה הטובה מועילה לחולה ומזיקה לבריא,
ולפיכך אינו מוזר שיהא דבר מטהר את הטמא ומטמא את הטהור.
והתשיעי הקורבן שהיו מקריבים לעזאזל ביום הכפורים
55
. לפי שכבר נדמה למקצת בני אדם
שהוא שם שד
56
ואנו אומרים כי עזאזל שם הר,
57
כמו שנאמר שם
ותפש את הסלע במלחמה ויקרא את שמה יקתאל
58
וכן יבנאל
59
וירפאל
60
וירואל
61
- הכל מקומות.
והיה אחד משני השעירים מקריבים אותו על הכהנים במקדש, לפי שרוב חטאיהם במקדש,
והשני קרב בעד כל האומה
62
בחוץ, כי רוב חטאיהם בחוץ דרך העדפה
63
אבל עניין הפלת שני הגורלות שהם היו
64
המוזר ביותר בכל הפרשה, הנני מבאר שאין זה
בגלל שינוי מי שהם קרבים לו, אלא הם יחד לאל אחד. ואין הפלת הגורלות אלא בגלל שוני
אותם שהוא קרב עליהם, והם כוהנים וישראל. ולכן ראוי שיגרילו תחלה, וכאשר יהיה לכל
אחד דבר יקריבהו על עצמו, מתוך בירור שזה שלו
65
והעשירי ידבר על עגלה ערופה, היאך מתכפר בה לעם עוון שאינם יודעים
66
אותו, שהרי
אמר
67
בתחילת הפרשה על החלל הנמצא לא נודע מי הכהו
68
ואומר אני כי כמו שראוי לייסר את האדם על עשותו מה שאין ראוי לו לעשות, כך ראוי
לייסרו, על שהזניח מלעשות מה שצריך לעשות. ואלה אילו העמידו להם שומרים משוטטים
ומבקרים, לא היה קורא 'לא נודע מי הכהו'
69
. וכיון שלא עשו כן, נתחייבו עונש, ולא רק
בשיעור דמי אותה הבהמה בלבד, אלא גם במניעתם מלזרוע חלק מאדמותיהם
70
והאחד עשר שהוא רואה את האומה הזו, המחזיקה בתורה הזו, שפלה ומזולזלת.
אנו אומרים, אילו נתן לתופשי התורה השלטון התמידי, היו אומרים עליהם הכופרים שהם
עובדים את ה' כדי לשמור על טובתם, וכפי שידעת אומרים על איוב
71
. וכן היו גם אומרים
על עצמם
72
שהם סרו מן המשמעת ונזורו אחור, מפני שהורדו והושפלו ולא ניתן להם
שלטון. לפיכך רומם החכם את אלה ולא האמינו בו, ובכך נתקיימה הטענה נגדם
73
והשפיל את אלו ולא כפרו בו, ולפיכך זכו בדין, וכפי שאמרו:
לא נסוג אחור לבנו ותט אשרונו מני ארחך
74
והשנים עשר שלא נמצא בתורה שכר ולא עונש לעולם הבא, אלא נמצא בה את השילום בעולם
הזה בלבד.
ואני אומר שאני כבר ייחדתי לעניין הזה מאמר מיוחד: במאמר התשיעי אבאר בו כל מה שצריך
בעניין זה בעזרת הרחום
75
נשלם המאמר השלישי ותודה לאל על עזרתו.
25
ברי"ת הושמט כאן קטע גדול בגלל טעות בין תיבות דומות.
26
ספר תורה נביאים וכתובים.
27
כל דבר שלא נמצאהו מפורש מפורט ומבואר במקרא, נפנה לתורה שבעל פה, וכל שלא
נמצאהו מפורש בה, נפנה להכרע הדעת על פי היסודות שנמסרו לנו בתורה. וברי"ת הושמטו
כאן כמה מלים.
28
שמואל ב כד ט.
29
דברי הימים א כא ה.
30
שם כז א.
31
יוצא איפוא לדעת רבנו, כי צבא הקבע של דוד היו שלש מאות אלף, כלומר העודף במספר
שבדברי הימים על המספר שבשמואל, ויתר שמונה מאות אלף איש היו צבא מלואים
המתחלפים עשרים וארבעה אלף בכל חדש, והיה המחזור מסתיים כל שלש שנים, אם כן כל
איש מלואים בימי דוד, היה נקרא חדש אחד במשך שלש שנים. ומספר זה של שמונה מאות
אלף אינו מדוייק לפרטים אלא תפש מספר עגול, ולמעשה היה המחזור שמונה מאות וששים
וארבעה אלף, שהוא עשרים וארבעה כפול שלש.
32
"באטלס" דברים בטלים.
33
בן שלשים ושתים שנה היה במלכו ושמונה שנים מלך בירושלם. מלכים ב ח טז.
34
שם ח כו.
35
דברי הימים ב כב ב.
36
שכך נאמר בדברי הימים שם, כי היא היתה יועציהו להרשיע.
37
משלי לא ב. וכן כתב בפירושו שם.
38
לפי ב, לחקור.
39
להבנת בני אדם.
40
נראה לי שאין בדברי רבנו שום רמז שיש גמול או שכר לבעלי חיים, וכוונתו כאן שאם יבוא
עקש להתעקש ולומר שיש לבעלי חיים צער בשחיטה יותר על המיתה, נדחהו בקנה ונאמר
לו, גלוי וידוע הדבר לפני מה שהתיר שחיטתן, אם יש להן צער שישלם להן. אך חוששני שמא
הרמב"ם הבין שכך היא דעת רבנו, אם רומז במלים "אחד הגאונים האחרונים" על רבנו. וזה
לשונו במו"נ ח"ג פרק יז: אבל מה שאומרים שיש גמול לבעלי החיים, לא נשמע כלל באומתינו
לפנים בשום אופן, ולא הזכירו כלל אף אחד מן החכמים, אלא שאחד הגאונים האחרונים
כאשר שמע אותו מן המעתזלים ישר בעיניו והאמינו.
41
ויקרא יז יא.
42
"נורה" תרגמתי שכינתו, כפי שכבר באר רבנו כי אור, זוהר, שכינה, כבוד, כולם מונחים
למושג אחד.
43
תהלים פט ח. וראה פירוש רבנו שם מהדורתי.
44
ב, מוסיף: ולחם אפוי.
45
משלי ג ט-י.
46
תהלים נ יד-סו. וראה פירוש רבנו שם מהדורתי.
47
"ואלחדיד" ושמא צ"ל "ואלחריר" ומשי. וברי"ת הושמט.
48
שמות כט מג.
49
מלכים א ט ג.
50
כמו שנאמר לאברהם: התהלך לפני והיה תמים. בראשית יז א.
51
במדבר יט.
52
פרה פ"ה.
53
ראה לעיל במאמר הראשון ד"ה השטה השניה, הע'
79
. ותרגמתי כאן "צנובר" תרזה
בעקבות רבנו שתרגם בישעיה מד יד תרזה-צנובר. והרמב"ם מתרגם אצטרובלין-צנובר,
והוא וכתב הרמב"ם בשביעית פ"ז מ"ו יש מפרשים לוטם-צנובר. וברי"ת
"עץ הארז". EXCELSA PICEA
54
"ג'מיז" ותרגמתי שיקמה בעקבות רבנו בתרגומו לישעיה ט ט. ולתהלים עח מז. וכך
מתרגם הרמב"ם בכל מקום. ורי"ת לא תרגמה. וכוונת רבנו כאן שרבוי המים מרקיב שרשי
עץ השיקמה ומתייבש.
55
ויקרא טז ח.
56
"שיטאן" תרגמתי "שד" בעקבות רבנו בתרגומו לדברים לב יז, וכך תרגם גם לשעירים
בויקרא יז ז. ושם זה בערבית מונח לרוחות רעות שבדמיון ההוזים, וכדברי הראב"ע שיראו
אותם המשוגעים.
57
וכתב רבנו בפירושו לתורה, הובא על ידי מבשר הבבלי בהשגותיו וזה לשונו, כתב רס"ג
בפרשת אחרי מות: וראוי שאפרש לך עניין ההגרלה על שני השעירים ועניין עזאזל, לפי שרבים
שואלים על כך, ואומר כי עזאזל שם הר וכבר מצאנו שמות הרים רבים, שנוסף בהם אלף
ולמד, כמו ויקרא שמה יקתאל, וכך גם מן המדברות כאמרו מדבר ירואל. ועניין עזאזל מקום
קשה מאד כי הקשה נקרא עז, כאמרו אפס כי עז העם, וכשרוצה המתאר לציין קשיותו, עשאה
בשתי אותות כפולות כמו המוציא רכב וסוס חיל ועזוז, וכך גם כאן כשרצה לציין תוספת חוזק
הוסיף אלף ולמד על דרך זו.
58
מלכים ב יד ז.
59
יהושע טו יא.
60
שם יח כז.
61
דברי הימים ב כ טז.
62
לפי ב, הקהל, ההמון.
63
כלומר הואיל ורוב חטאיהם בחוץ, רצוי יותר שתהא כפרתם בחוץ.
64
"כאנה" אפשר גם לקרוא את האלף נעה, והנון דגושה, ולתרגם: כאילו היא.
65
מעין דברי חז"ל בסוכה ל, א אדם כי יקריב מכם (ויקרא א ב) אמר רחמנא ולאו דידיה הוא.
66
לפי ב, לא עשאוהו.
67
לפי ב, הקדים.
68
דברים כא א.
69
וכעין דרשת חז"ל בסוטה פ"ט מ"ו ובגמ' שם דף מו ב לא בא לידינו ופטרנוהו בלא מזונות
ולא ראינוהו והנחנוהו בלא לויה.
70
השוה דברי הרמב"ם במו"נ ח"ג סוף פרק מ.
71
ורבנו לשיטתו, שהשטן האמור באיוב א, אינם אלא משנאים ומקנאים מבני אדם, וזה
לשונו בפירושו שם: אבל השטן הרי הוא באמת אדם, ככל שאר בני אדם ודימה למה שאמר
הכתוב ויקם ה' שטן לשלמה את הדד האדומי (מלכים א יא יד), וכן ויקם ד' לו שטן את רזון
בן אלידע (שם יא כג) ואלה שניהם בני אדם, וכמו שאמר על יהושע בן יהוצדק והשטן עומד
על ימינו לשטנו (זכריה ג א) והיה זה אדם, יתכן שהוא רחום בעל טעם ושמשי ספרא אשר
באר הכתוב שהשטינו נגד יהושע כאומרו ובמלכות אחשורוש בתחילת מלכותו כתבו שטנה
על יושבי יהודה וירושלם (עזרא ד ו) ועל דרך זו מתבארת כל הפרשה שהיא יגער ה' בך
השטן אשר בדברי זכריהו. ומן שמושי מלה זו שהיא נאמרת במקרא על בני האדם האויבים
זה לזה במקומות רבים כמקרא ולא אספרם, כגון אמרו ישטנוני תחת רדפי טוב (תהלים לח
בא) ואמר עוד ותחת אהבתי ישטנוני (שם קט ד) ואמר עוד זאת פעלת שטני מאת ה' (שם
קט כ) ואמר עוד בעניין יצחק ויריבו גם עליה ויקרא שמה שטנה (בראשית כו כא) ולפי דברים
אילו ודומיהן יהיה השטן הזה אדם. ע"כ. ועיין שם שהאריך לסתור דברי הקראים הטוענים
שהשטן הזה מלאך. וכתב עוד כי מי שמפרש שהשטן הזה הוא החטא, קרוב הוא לאמת,
כי גם החטא מקטרג על האדם ולוכדו. וראה גם רמב"ם במו"נ חלק ג פרק כב.
72
אומות העולם השולטים אילו הושפלו והורדו.
73
להחמיר בעונשם על שלא עבדוהו.
74
תהלים מד יט. וראה פירושו המעניין של רבנו לכל מזמור זה שם מהדורתי.
75
והשוה גם תשובת הרמב"ם לשאלה זו בהלכות תשובה פ"ט.