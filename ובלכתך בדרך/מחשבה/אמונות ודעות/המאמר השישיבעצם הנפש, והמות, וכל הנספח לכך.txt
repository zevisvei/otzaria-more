<h1>המאמר השישי:בעצם הנפש, והמות, וכל הנספח לכך</h1>

<h2>מאמר שישי - פרק א</h2>
הודיענו אלהינו יתברך ויתעלה, כי יצירת נפש האדם בקרבו
1
עם שלמות צורת גופו
2
כאומרו:
משא דבר ה' על ישראל, נאם ה' נטה שמים ויסד ארץ ויצר רוח אדם בקרבו
3
ושהוא קבע זמן
4
להימצאם יחד
5
. וכאשר נשלם - מפריד ביניהם, עד אשר ישלם מניין
הנפשות אשר חייבה חכמתו
6
לברוא
7
, וכאשר נשלמים - מאחד ביניהם לבין גופותיהם,
וגומלם
8
. והעמידו לנו נביאינו על עניינים אלו האותות והמופתים, ולפיכך קיבלנום
במהרה
9
. ואחר כך באנו להשיג עניינים אלו מדרך העיון, כפי הקביעה אשר בה הלכנו ביתר
המאמרים שקדמו
10
והנה ראוי תחלה לחקור על עצמות הנפש מה היא.
לפי שאני מצאתי בני אדם חלוקים בעצמותה מחלוקות מפליאות ממה שמטריד את הלבבות,
ראיתי שלא להזכיר את רובן, ואביא מהן
11
שבע שיטות, זולת הארבע הראשונות שכבר נזכרו
לעיל, ויהיו אחת עשרה, כי אותן ארבע השיטות כבר בחנתים ודקדקתי בהם, וארבעתם
לא עמדו במבחן ובטלו, והם:
שיטת הרוחניות,
ושיטת שהדברים מעצמות הבורא,
ושיטת שהם ממנו ומדבר אחר,
ושיטת בעלי השניות
12
וכיון שהנפש היא אחד הדברים הנדונים
13
, וכשם שהכניסוה בכלל אותם הדברים
14
הרי כבר
נכנסה גם היא בכלל התשובות על אותן הדברים ונפטרנו מלחזור עליהן, אבל אזכיר שבעת
אלו.
ואומר תחלה, מצאתי בני אדם חושבים את הנפש מקרה כשאר המקרים
15
ונראה לי כי
אשר הביאם לידי כך מפני שלא ראו אותה, אלא ראו פעולתה, ונדמה להם בגלל עדינותה מכדי
להראות בחוש שהיא מקרה מחמת עדינות המקרים ודקותם.
ועם זאת נחלקו בה
16
לחמשה סוגים:
מהם מי שחשבה מקרה המניע את עצמו
17
ומהם חשבה שלמות לגוף הטבעי,
ומהם נדמה לו שהיא חבור ארבעת הטבעים
18
ומהם שחשבה התקשרות החושים
19
ומהם שבא להשערה שהיא מקרה המתהווה בדם
20
וכאשר העמקתי להתבונן בדברים הללו שהצד השוה שבכולן הוא לומר שהיא מקרה, כי
המקרה והשלמות והחבור והקשור וההתהוות, מקרים. ומצאתי שכולם בטלים מכמה פנים:
האחד שהדבר שהוא מקרה לא תבוא ממנו החכמה העצומה הזו והתבונה הנכבדה הלזו
אשר בה העולם עומד, כפי שהזכרתי במאמר שלפני זה
21
ועוד כי המקרה לא יתואר
22
במקרה אחר מחמת מה שיש בכך מן ההפסד
23
, והננו
מוצאים שהנפש מתוארת במקרים רבים, כמו שאומרים נפש סכלה ונפש חכמה, ואומרים נפש
זכה ונפש רעה, ואומרים שיש לה אהבה ותיעוב, ורצון וכעס, ושאר המידות
24
הידועות.
ועם המצבים האלה לא יתכן שתהיה מקרה, והואיל ורואים אנו אותה במצב זה מקבלת
ההפכים הללו ראוי יותר שתהיה עצם.
והשני ראיתי אנשים מדמים שהיא רוח.
והשלישי ראיתי אנשים מדמים שהיא אש,
ומצאתי שגם שני אלה דברים בטלים, כי אלו הייתה רוח, היה טבעה חם ולח, ואלו הייתה אש
היה טבעה חם יבש, ואין אנו מוצאים אותה כן.
והרביעי מי שאמר שהיא שני חלקים:
האחד שכלי הגיוני בלתי כלה, והוא שוכן בלב,
והשני חיוני והוא מתפשט בכל הגוף וכלה.
ונתברר לי שגם זו טעות*, כי החלק ההגיוני, אילו היה זולת החלק המתפשט בגוף, לא יתכן
שיתמזגו, כי זה קדמון וזה מחודש, וזה כלה וזה בלתי כלה, וגם אז החלק ההגיוני לא היה
שומע ולא רואה ולא חש יתר החושים.
ואין בתשובה זו מה שהשבתי שהחושים משיגים זה את זה, וההגיון הוגה על כולם, כמו
שביארתי במאמר הראשון.
25
אלא אני אומר, כי פירוש דבר זה שהם שתי נפשות, כיון
שכל חלק בפני עצמו.
והחמישי מי שאמר שהיא שני אווירים, האחד מבפנים והשני מבחוץ, והזקיקו לומר דבר
זה מפני שראה שאין לה קיום אלא בשאיפת האוויר מבחוץ, וחשב כי זה בחציה, ואינו אלא
להניף מפני החום הטבעי אשר הנפש שוכנת בו בלב, כדרך שמניפים על האש כדי לסלק את
האדים הרעים מעליה כלומר מעל האש
26
והשישי מי שחשב עליה שהיא דם בהחלט והוא ענן
27
לבדו כמו שביאר את זה בספרו
28
והטעהו בכך מה שאמרה התורה:
כי הדם הוא הנפש
29
ולא שם לב למה שאמרה לפני כן:
כי נפש הבשר בדם הוא
30
ואף הדבר גלוי שהדם משכנה ומרכזה, ובכוחו ניכר כוחה, ובחולשתו תיראה חולשתה. וכאשר
היא שמחה ובאה להראות בגלוי את שמחתה - ייראה הדם, ואם ברחה מפחד מדבר שהיא
יראה ממנו - לוקחתו עמה לפנים
31
אבל אמרה התורה כי הדם הוא הנפש, כפי חוקי הלשון, לפי שפעמים קוראת הדבר בשם
מקומו, כמו שקוראת את החכמה 'לב', כאמרה:
נער חסר לב
32
מפני שהלב מקומה, וקוראת את הלשון 'שפה', כאמרה:
ויהי כל הארץ שפה אחת
33
שהיא מתבטאת בשפתים.
1
תרגום מלולי "בלבו" וכך תרגם רי"ת, ודרך השפה לקרוא תוך הדבר או עצמותו לב,
כבעברית 'עד לב השמים', 'אל לבו', ולפיכך תרגמתי 'בקרבו'. וראה לקמן ד"ה כן נתברר לי,
שכתב שמשכנה בלב.
2
ראה סנהדרין צא ב. נשמה מאמתי ניתנה באדם? משעת פקידה או משעת יצירה, אמר לו:
משעת יצירה.
3
זכריה יב א.
4
ברי"ת "חלקים" וטעות הוא.
5
ראש השנה יא א.
6
לפי ב, אשרחייב בחכמתו.
7
וכפי שיבאר רבנו להלן שבינתיים, עד תחיית המתים, נשמרות הנשמות אי שם, הטהורות
נהנות מעצם מציאותן בטהרתן, והעכורות סובלות מעצם עכירותן. ואחר כך נעתקות
הטהורות לעולם הבא. והוזקק רבנו לכך כדי לפתור את השאלה, היאך לאחר שהן נהנות מזיו
השכינה יוחזרו לגוף האפל השפל לאכול ולשתות ולבעול וכל יתר געולי הגוף. ושים לב למשל
שהבליע הרמב"ם במתק לשונו בפירושו למשנה סנהדרין פ"י מ"א, ראה שם מהדורתי ד"ה
ועתה אחל לדבר במה שרציתי.
8
ברי"ת "וחלקיהם" וטעה בקריאת המקור כי לא הבין את העניין.
9
אפשר לתרגם "מיד".
10
רעיון זה חוזר בדברי רבנו בכל עניין, שכל עניין שקיבלנוהו תחילה באמונה, חייבים להבינו
מצד העיון והמושכל כדי שייהפך לדעה. וכפי שביאר בהקדמת הספר עמ' כד ד"ה דע יחנך ה',
ובתחילת המאמר החמישי.
11
בתרגום מדויק: ואביא מן היסודיות שבהן.
12
כל ארבע שיטות אלה נסקרו ונבחנו לעיל במאמר הראשון, עיין עליהם שם.
13
"אלמעלומה" אשר אנו דנים בה ורוצים להשיג ידיעתה. וברי"ת "הידועים" ולא דק.
14
בכלל הבריאה, המציאות, היש.
15
כלומר שאינה עצם הנושא עצמו, אלא ממאורעות הגוף כמו החום והקור והמראה וכדומה,
וכפי שיפרש רבנו להלן.
16
האומרים שהיא מקרה.
17
כלומר עצמו של מקרה, ולא עצמו של גוף כפי שחשב הרש"ה.
18
החום והקור והלחות והיבשות. וכפי שביאר רבנו במאמר הראשון ד"ה והשיטה השישית.
19
כוח המקשר ומאחד את כל החושים, למשל כאשר החיך טועם דבר מתוק חוש ההבחנה
מעביר ידיעה זו למוח, והלשון מבטא אותו לשומע, מכשיר תקשורת זו הוא הנקרא "נפש"
לדעת אלה. וכך כשהעין רואה דבר, הלשון מבטא את שמו.
20
מין כוח חשמלי חיוני המתהווה מזרם הדם.
21
שמא הכוונה על מה שכתב בתחילת המאמר הרביעי, לעיל עמ' קנא ד"ה הודיענו אלהינו.
22
אפשר לתרגם: אי אפשר להרכיב עליו מקרה אחר. כלומר שהמקרה צריך להיות נשוא על
עצם, ולא שיהא עצמו נושא למקרים ומאורעות אחרים. וברי"ת "המקרה לא יהיה נקרא
במקרה אחר" וגם זה טוב למי שמבינו.
23
זוהי שיטת ה"מתכלמין" שאין המקרה חל על המקרה אלא על העצם, אותה הזכיר
הרמב"ם במו"נ חלק א פרק עג ההקדמה התשיעית.
24
לפי ב, המקרים.
* מה שטעות לדעת רבנו. ראה רמב"ם במו"נ ח"א פרק מא, והלכות יסודי התורה פ"ד הל' ט.
וראה גם בהלכות תשובה פרק ח הל' ג.
25
שם ד"ה והשיטה העשירית. ועניינו לדעתי, ואין בתשובה זו סתירה למה שכתבתי שם
בהוכחה שיש "מדע". כי טענת אלה שהם שני חלקים נפרדים מסוגים ומקורות שונים אשר לא
יכול להיות ביניהם קשר פרט למציאות שניהם בגוף אחד. וברי"ת טושטש כל העניין עד לבלי
הכר.
26
כנראה חשבו אז כי נפוח האש המעביר אליה תגבורת חמצן לשלהב בעירתה, אינו אלא
לסלק מעליה אדים הגורמים כבויה.
27
מיסד או מחדש הקראות בבבל במאה השישית לאלף החמישי.
28
בלקוטי קדמוניות שפרסם הרכבי מספרו של ענן ומדבריו אין עניין זה.
29
דברים יב כג. ושם תרגם רבנו כי הדם משכן הנפש. וראה שתופי שם "נפש" לדעת הרמב"ם
במו"נ ח"א פרק מא וראה בראשית רבה פי"ד יא: נפש זה הדם.
30
ויקרא יז יא. ושם תרגם: כי נפש כל בשר משכנה בדם.
31
ראה בבא מציעא נח ב. דחזינא ליה דאזיל סומקא ואתי חיורא.
32
משלי ז ז. ושם תרגם חסר דעת.
33
בראשית יא יא.
<h2>מאמר שישי - פרק ב</h2>
והשיטה השביעית, והיא השיטה הנכונה, והנני מבארה בעזרת ה', ולא הקדמתי לפניה שש
השיטות הללו הנזכרות, אלא כדי שידע הקורא ספר זה כי המחקר בידיעת הנפש הוא
מחקר בדבר עמוק דק ועדין
34
, וכפי שתיארתי במחקר באמיתות יש מן האין, ובעניין בורא כל
המציאות, כך גם היא
35
יש בעניינה מן הדקות, עד כדי שנבוכו בו רבים מבני אדם.
ואומר, ולפיכך תמצא שהחכם אומר כי יקר הוא למצוא מי שעמד על אמיתת עניין הנפש
ההגיונית אשר באדם, באומרו:
מי יודע רוח בני האדם העולה היא למעלה ורוח הבהמה היורדת היא למטה לארץ
36
וראוי שאבאר כי אומרו 'מי יודע' - אינו מסתפק בדבר שמקצת הנפשות נעלות ונכבדות
ומקצתן נמוכות ושפלות
37
, ואינו אלא לומר
38
ש'יקר' מי שיודע שהיא כך. ואומר לשומע שזה
כאמורך מי יודע ראובן החכם, ומי יודע שמעון הצדיק, כי באמורך כן, אתה קובע את החכמה
לראובן והצדיקות לשמעון בלי ספק, ושאלתך על מי שיודעם לומר שהוא יקר, או דרך כבוד;
או מה שדומה לכך.
כך הוא דבר החכם: מי יודע את הנפש הנכבדה העולה והנפש השפלה היורדת, שהוא קביעה
לשתי הנפשות שהן כך בלי ספק.
ועניין אומרו 'מי יודע', רוצה לומר כי מי שידע דבר זה כבר הגיע ונתחזק והשיג
39
ואומר עוד. כי דברו זה, כלומר 'מי יודע', נאמר בהתפלאות והוקרה בעת השוואת שתי
הנפשות למצב שני הגופים. והרי הוא אומר, אשר למצב הגופים הרי כבר מצאנום שווים
בחוש
40
שהם גופים ומקרים, ואין לנו ספק כי יש בין שתי הרוחות הבדל, מי יידענו ויעמוד
עליו, וזהו אמרו לפני כן:
כי מקרה בני האדם ומקרה הבהמה מקרה אחד להם,
כמות זה כן מות זה, ורוח אחד לכל
41
ואמר אחריו:
מי יודע רוח בני האדם העולה.
ומחזק דבר זה שהוא כפי שאמרנו מה שהוסיף בו
ומותר האדם מן הבהמה אין,
ולא יתכן שהחכם רצה בכך שהוא יתרון נפש האדם על נפש הבהמות תחילה
42
, כי החכם לא
יאמר כן מפני שהוא מבטל את החכמה. ועוד כי ההמוני
43
מבני אדם, מי שיש בו שכל כל
שהוא, לא יאמר כן בעת שהוא רואה עצמו יותר נעלה מן הבהמות בדברים שיארך פירוטם,
שהרי הוא משעבדה לצרכיו ורוכב עליה ומשתמש בה כרצונו. וכל כוונתו בדבר זה הוא, שאין
לגוף האדם יתרון על גוף הבהמה במאומה, לפי שהוא מורכב מארבעה יסודות כמוה, כמו
שאמר אחריו:
הכל הולך אל מקום אחד וגו',
אלא היתרון הוא 'מי יודע רוח בני האדם'.
והנה זה כדרך שאומר האומר כי האודם
44
ואבן החלמיש מבחינת היותן אבן, אין הבדל
ביניהן שזו אבן וזו אבן, ומי שיודע את הברק המבהיק שבאודם והכהות שבאבן החלמיש, הרי
השיג המטרה.
ואומר עוד, ואפשר שיהא עניין 'מי יודע' - קביעה, כאומרו שם 'מי יודע ישוב':
45
מי יודע
שהוא חוטא - ישוב. כך אמר כאן: מי שיודע, יבין שזו עולה למעלה וזו יורדת למטה.
34
כלומר שריבוי הדעות והשיטות בדבר מסוים מראה שאותו הדבר עדין טמיר ונעלם.
35
מוסב על הנפש. ולפי מקצת נוס' מוסב על החקירה.
36
קהלת ג כא. וכך כתב בתרגומו ובפירושו שם שזה קביעה ולא שאלה, ראה שם מהדורתי
ובהערה. וראה גם בעלי הנפש להראב"ד מהדורתי עמ' קטו. וסלע המחלוקת שם עמ' קסג.
37
אפשר לתרגם "שפלות נמבזות" וכן תרגם רי"ת.
38
ב, מוסיף כאן: ואינו אלא קביעה לנפשות שהן כך, אבל אמרו מי יודע הוא לומר וכו'. וכך
הוא ברי"ת. ונראה לי כי זה נוסח מה"ק. ולאחרונה מחקו רבנו מכאן והוסיפו לקמן בסוף
הקטע הזה. וראה במבוא שברור שנוסח כ"י מ, מהדורא בתרא.
39
אפשר לתרגם ונתגבר והשיג. והכוונה נתחזקה ונתגברה תבונתו של כל המעצורים והשיג
את האמת.
40
כלומר השגנום בחושים שלנו שהם גופים - עצמים ומקרים. ואין הבדל בין גוף לגוף.
41
קהלת ג יט.
42
תחלה, הכוונה אפילו בראשיתה בתחילת בריאתה, לא יתכן שיאמר שאין הבדל ביניהם
ושאין יתרון לנפש האדם, כל שכן בסוף לאחר שהאדם מזקקה ומזככה במושגי האמת, מה
שאין לבהמה. ולפי מקצת נוסחאות יש לתרגם: כלל, לגמרי. והיא נוסחה נאה.
43
כלומר כי אפילו ההמוני.
44
"אליאקות" ותרגמתי אודם, בעקבות רבנו בתרגומו לשמות כוח יז ויתכן שהיה אפשר
לתרגם כאן באופן כללי "שאבני החן".
45
יואל ב יד.
<h2>מאמר שישי - פרק ג</h2>
והואיל וכבר הקדמתי דברים אלו, צריך אני לומר את השיטה השביעית.
ואומר, המתברר בעניין הנפש שהיא ברואה, כפי שהקדמתי שכל הדברים מחודשים,
ושבטל הוא שיהא דבר קדמון
46
זולת הבורא, לפי שאמר ה':
ויצר רוח אדם בקרבו
47
ואין ה' בוראה אלא עם שלמות צורת האדם, שנאמר 'בקרבו'
48
. כמו שלא חדלו האבות
להישבע
חי ה' אשר עשה לנו את הנפש הזאת
49
וכל עצמה עצם בהיר כבהירות הגלגלים, והיא מקבלת את האור כמו שמקבל הגלגל, ותהיה
מאירה יותר במה
50
שיהיה בו עצמה עדין יותר מן הגלגל,
51
ולפיכך נעשה הגיונית
52
ואני הגעתי לכך על ידי שני היסודות הגדולים:
תחילתן המושכל, והוא מה שראיתי מהשפעת חכמתה והנהגתה לצורכי
53
הגוף, וראיתי
שהגוף ערום מכל זה בזמן פרידתה ממנו. ואלו הייתה כמו החלקים שבעולם השפל, לא הייתה
עושה מאומה מן הפעולות הנכבדות הללו. ואלו הייתה מן החלקים הגלגליים, לא היה
54
לה
ההגיון, כמו שאין לשום גלגל
55
. נמצא שהיא עצם עדין בהיר וזך ומופשט יותר מעצם
הגלגלים.
והשני ממה שאמר הכתוב, שהנפשות הזכות
56
יזהירו כזוהר הגלגלים מן הכוכבים.
והוא אומרו:
והמשכילים יזהירו כזהר הרקיע
57
והנפשות הרעות לא יזהירו, אלא הם למטה ממצב הגלגלים הפשוטים, כאומרו:
הן בקדשו לא יאמין ושמים לא זכו בעיניו, אף כי נתעב ונאלח איש שותה כמים
עולה
58
אז ידעתי כי הכתובים לא דימו את זאת לגלגלים המזהירים, ואת זאת למטה מן הגלגלים
הפשוטים, אלא מפני שהיא דומה לעצם הזה
59
. ושני הדמויים הללו מחזקים מה שאמר
החכם העולה היא למעלה - היורדת היא למטה.
ואומר עוד על דרך הדיוק, כי מה שאמר החכם בסוף ספרו:
והרוח תשוב אל האלהים אשר נתנה
60
קביעה ואישור, המוכיח על נכונות הפירוש אשר פירשתי בו ומי יודע.
ואם יתעקש עיקש שהחכם אמרו דרך ספק, הרי בדבריו אלה כבר חזר החכם מספקו הראשון
לדבר ברור בסוף, ואמר 'והרוח תשוב אל האלהים', ודבריו ברוח האדם בסוף הפרשה:
ודע כי על כל אלה יביאך האלהים במשפט
61
כן נתברר לי כי הנפש הזו חכמה בעצמה
62
מכמה פנים:
האחד לפי שלא יתכן שתלמד את החכמה מן הגוף, לפי שאין זה מטבעו.
ועוד לפי שנתברר שהסומא יש שהוא רואה בחלומו שכאילו הוא רואה. וכיון שאינו משיג
את זאת מצד גופו, הרי ודאי הוא משיגו מצד נפשו.
וגם בזה טעה מי שחשבה התקשרות החושים והשתרגותן ומגען
63
, שהרי היא נותנת כלי
החוש, והיאך יתנו לה הם
64
את עצמותה?! אלא שאומר דבר זה סרס את העניינים, והפך את
האמתויות
65
כן נתברר לי שאינה פועלת אלא על ידי הגוף, לפי שפעולת כל נברא זקוקה לכלים מסוימים.
וכאשר מתחברת הנפש
66
נראה לה שלושה כוחות:
כוח ההבחנה,
וכוח התיאום,
וכוח הכעס
67
ולפיכך קראתה לשוננו בשלושה שמות נפש ורוח ונשמה.
והנה רמזה בשם נפש לכך שיש לה כוח מתאווה, כאומרו:
כי תאווה נפשך
68
ונפשו מאכל תאווה
69
ורמזה בשם רוח לכך שיש לה כוח רוגז וכועס, כאומרו:
אל תבהל ברוחך לכעוס
70
כל רוחו יוציא כסיל
71
ורמזה בשם נשמה לכך שיש לה כוח חכמה, כאומרו:
ונשמת שדי תבינם
72
ונשמת מי יצאה ממך
73
ובכוחות הללו טעה מי שעשאה שני חלקים, אחד מהם בלב והשני בשאר הגוף, אלא השלושה
לנפש לבדה
74
וסיפחה הלשון לכך שני שמות אחרים, והם חיה ויחידה
75
מה שקראתה חיה מפני שהיא מתקיימת במה שמקיימה בוראה, אבל יחידה מפני שאין
דומה לה בכל הברואים, לא בשמים ולא בארץ
76
ונתברר לי עוד כי משכנה באדם הוא בלב. וכפי שהדבר ברור כי השרירים אשר הם מעניקים
לגוף את התחושה והתנועה, כולם מוצאם מן הלב, ואף על פי שאני מוצא את המיתרים
הגדולים אין מוצאם מן הלב אלא התפשטותם מן המוח, הרי יודע אני שאין אותם המיתרים
שייכים לנפש, ואינם אלא מיתרי הגוף וניביו
77
, ולפיכך משווה
78
הכתוב תמיד הלב
והנפש, באומרו:
בכל לבבך ובכל נפשך
79
בכל לבבכם ובכל נפשכם
80
ודומיהן.
46
"אזלי" קדמון אשר אין ראשית לראשיתו. ותרגמתי בכל מקום "קדמון" כי לא ידועה לי
המלה המבטאה את המונח הערבי בדיוק.
47
זכריה יב א. רבנו לומד אמנם מפסוק זה, אע"פ שהיה אפשר לדחות ראיה זו לשיטתו של
רבנו, שמילת יוצר נאמרת גם על אסיפה וכינוס, הראה פירושי רס"ג לתורה מהדורתי בראשית
ב יט ובהע'
18
. אף כאן אפשר למתעקש לומר כונסה בקרבו.
48
ראה גם לעיל בתחילת מאמר זה. ודברי רבנו אמורים נגד שיטת אפלטון כפי שהזכיר בשמו
אבי נצר בסוף מאמרו "עיון אלמסאיל".
49
ירמיה לח טז. ולשמושי המונח "נפש" בתורתו של רבנו ראה במלון הנספח לתהלים
מהדורתי עמ' שלג.
50
בכל הנוסחאות "כמא" כמו. וצ"ל "במא" ובהתאם לכך תרגמתי.
51
כלומר שהזכיות והשגת המושכלות מזככים ומבהירים אותה, עד שמתעדנת יותר מן
הגלגלים.
52
כדי שתוכל לקבל ולקלוט את ההארה והנוגה הנשפעים עליה מן המושכלות.
53
"מן לדן אלג'סם" "אללדנה" בערבית "אלחאג'ה" וכפי שתרגמתי, וכך העניין מחייב.
וברי"ת "מבלתי הגוף" ולא הבין לדעתי.
54
ברי"ת הושמט כאן קטע מחמת טעות דילוג בין תיבות דומות.
55
ורבנו לשיטתו שאין הגלגלים משכילים מאומה, ומה שנאמר השמים מספרים (תהלים יט)
אינה אלא הוכחה וראיה למשכיל ולחוקר. וראה פירושו שם מהדורתי. ודלא כהרמב"ם במו"נ
ח"ב פרק ה, שם חלק על שיטת רבנו בזה.
56
אפשר לתרגם: הטהורות, הזכאיות.
57
דגיאל יב ג.
58
איוב טו טו-טז. ובתרגומו שם פירש ושמים - אנשי השמים. כלומר המלאכים, וראה
פירושי רס"ג לתורה מהדורתי דברים לב א, והע'
1
. ותהלים צו יא מהדורתי ובהערה שם. ולא
כפי שפירש כאן.
59
לעצם הגלגלים.
60
קהלת יב ז.
61
קהלת יא ט.
62
מצד מהותה וללא סיוע הגוף ושתופו.
63
כדלעיל עמ' קצד ד"ה ואומר תחלה.
64
החושים.
65
עשה את העלה עלול ואת הסבה מסובב.
66
בגוף.
67
וכן כתב רבנו בפירושו לאיוב א: ודע, יעזרך ה', כי לנפש שלושה כוחות, התבונה, והכעס,
והתאווה. כוח התבונה בו יבחין האדם הנכון מן הטעות, והאמת מן השווא. וכוח הכעס בו
מתעורר החי לאומץ והעוז והנקמה והשגת דברים גדולים. ובכוח התאווה מתאווה החי למזון
ולתשמיש וליתר הצרכים.
68
דברים יב כ.
69
איוב לג כ.
70
קהלת ז ט.
71
משלי כט יא.
72
איוב לב ח. ושם תרגם "אמר אללה" דבר ה', פקודת ה'.
73
שם כו ד. ושם תרגם: וחכמת שום אדם לא יצאה מאתך.
74
לפי ב, לנפש אחת.
75
בראשית רבה פרשה יד יא: חמשה שמות נקראו לה, נפש רוח. נשמה יחידה חיה.
76
תרגום מלולי: לא בשמימיים ולא בארציים. ואפשר לתרגם: לא בעליונים ולא בתחתונים.
77
גם מכאן תשובה לאותם החכמים בימינו, הטוענים שכאשר משתתקים פעולות שרירי מוח
האדם נחשב כמת ומותר לרוצחו ולבתרו, אף שעדיין לבו פועם ופועל. והנה לדעת רבנו אין
לתנועה המשתלחת מן המוח שום קשר עם נרנח"י של אדם, וחי הוא לכל דבר.
78
"יקרן" מזכירם מקבילים, תואמים.
79
דברים ו ה.
80
שם יא ג.
<h2>מאמר שישי - פרק ד</h2>
ואחר שכבר הקדמתי דברים אלו אומר, שאני מצאתי מקצת בני אדם אומרים מה הוא אופן
החכמה במה שנתן הבורא יתרומם ויתהדר את הנפש הנכבדה הזו, שהיא יותר זכה מן הגלגל,
בגוף העכור הזה, והגיעו לכך שעלה
81
בלבם שהוא הרע לה.
לפיכך הוכרחתי להתיישב במקום זה, ואפרשהו פירוש ברור.
ואקדים בתחילת הדברים, כי הבורא יתרומם ברוממותו, אשר תיארנו עניינו במה שקדם
82
מן המוכחש בהחלט כי ייאמר עליו שיעשה רע לברואו או יעשה לו עוול.
ראשית מפני שכל המקרים מסולקים ממנו
83
ועוד מפני שכל פעולותיו טוב וחסד,
ועוד לפי שלא ברא את הברואים אלא להועיל להם לא להזיקם,
הנה אלה דברים כלליים תמציתיים. ואסמיך להם עוד מן הדברים הפרטיים הייחודיים.
כי העוול יש לו שלשה גורמים, ואין רביעי להם
84
, ושלשתם שלולים מן הבורא.
תחילתן כי המעוול עושה את העול מפחד אותו שהוא עושה לו את העול
85
והשני מתוך רצון להשיג ממנו משהו
86
והשלישי סכלות מצדו בנקודת הצדק
87
והבורא אשר אין לומר עליו שהוא יפחד
88
ולא שיסכל במאומה מכפי
שהוא
89
, נמצא שכל הגורמים מסולקים ממנו.
ואף עיינתי בספרים ומצאתי שהם מוכיחים את צדקו בשלושת אלה, והוא מה שאמר החסיד:
אשר לא נשא פני שרים, ולא נכר שוע לפני דל, כי מעשה ידיו כולם
90
אמרו 'אשר לא נשא פני שרים' - רומז בו לעניין היראה,
ואמרו 'ולא נכר שוע לפני דל' - רומז בו לעניין החמדה,
ואמרו 'כי מעשה ידיו כלם' - רומז בו לעניין הידיעה, כי הוא יודע בריאתם, כל שכן שהוא
יודע מעשיהם ומה שראוי להם ועליהם
91
וכיון שהנחנו לו
92
את הצדק הזה יסוד, הרי כל שאלה שישאלו
93
בני האדם בעניין הנפש,
צריך להסב אותה אל היסוד הזה ולהניחו עליה.
ואומר, כיון שאינה פועלת לבדה בעצם בניינה, אם כן הכרחי לחברה עם איזה דבר,
כדי שתגיע בו לידי פעולה לתועלתה, כי הפעולות מובילות אל העונג הנצחי והאושר השלם, ועל
דרך מה שפירשנו במאמר החמישי, שהמשמעת מוסיפה זוהר בעצמותה, ושהעבירות מדעיכות
את עצמותה. וכפי שמפורש בכתובים
94
אור זרוע לצדיק וגו'
95
וכן:
אור צדיקים ישמה ונר רשעים ידעך
96
שהבוחן את זאת הוא אדון העולמים, והרי הוא היודע מעשיה.
והמשילו להתכת האש את מה שנקרא זהב או כסף, שבה יתברר אמיתות החומר שלו
97
, ואז
יישארו יסודות הזהב והכסף. והמעורב בהם מן הבדילים,
98
מקצתו יישרף ומקצתו יתפזר,
כאומרו:
מצרף לכסף וכור לזהב, ואיש לפי מהללו
99
וכן:
וצרפתים כצרף את הכסף, ובחנתים כבחן את הזהב
1
נמצא כי הנפשות הזכות המזוקקות אשר נצרפו יבהיקו ויתגלו, כאומרו:
כי ידע דרך עמדי בחנני כזהב אצא
2
והמשול לסיגים ולזיפים יורדים ממנה וכלים, כאומרו:
לשוא צרף צרוף ורעים לא נתקו כסף נמאס קראו להם
3
ואף על פי כן, אפילו המלוכלכת
4
שבהן, כל זמן שהיא בגוף אפשר לה לשוב להזדכך
ולהתנקות, ולפיכך התשובה מקובלת כל זמן שהאדם חי. וכאשר יצאה ממנו אי אפשר לה
להתנקות ממה שכבר יש בה, ואף אין לקוות לה מאומה מזה, כאומרו:
במות אדם רשע תאבד תקוה וגו'
5
ומי שאומר שהיה יותר טוב לה אילו הניחה נפרדת, הייתה ניצלת מן החשכות והלכלוכים
והצער
6
הסבר לו וברר, כי אילו הייתה הבדידות יותר טובה לה, היה בוראה עושה לה כן.
7
ועוד, ממה שידענו, שאילו הניחה בודדת לא הייתה מגיעה אל הטובה ולא אל האושר ולא
לחיים הנצחיים. כי השגתה את כל אלה אינו אלא במשמעת לאלהיה, ואין לה דרך מצד
מהותה להיות נשמעת,
8
אלא על ידי הגוף, כי על ידו היא עושה כל פעולה.
כמו שאי אפשר שתגיע האש לצורתה
9
אלא בהיתלותה בדבר אחר, ודברים פרטיים רבים לא
תתכן פעולת אחד מהן אלא עם אחר.
לפיכך אילו נשארה הנפש לבדה, לא הייתה פועלת מאומה, כל שכן שהגוף לא היה עושה
מאומה. וכאשר יהיו שניהם נעדרי פעולה, אם כן אין שום עניין לבריאתם
10
וכאשר לא יהיה עניין לבריאתם, בטל עם ביטולו בריאת השמים והארץ ומה שביניהם, כי הכל
לא נברא אלא בגלל האדם, וכפי שאמרנו בפתיחת המאמר השלישי. וכמו שהקדים כאן: "נטה
שמים ויסד ארץ",
11
וכמו שתיארנו במעשה בראשית שהכל בגלל
'נעשה אדם'
12
ואם יאמר יניחנה כמו שהיא לבדה, ויתן בה יכולת לעשות כדי שתגיע בכך למה שנבראה
לו.
נבאר לו כי מחשבתו זו כמו מחשבתו הראשונה אשר הזכרנו בגוף האדם, שיהא כמו עצם
הכוכבים והמלאכים
13
, והשבנו לו שהוא אז חשב שתהא הנפש לא נפש, כי הנפש המושכלת
14
היא שאינה עושה אלא עם גוף האדם, ואלו הייתה פועלת לא בגוף האדם, הרי היא או
כוכב או גלגל או מלאך ונמצא שבטלה אמיתתה, והרי ביקש ביטולה שלא בלשון ביטול. והוא
כמי שרצה שהאש תרד למטה והמים יעלה למעלה באופן טבעי, שזה בטול ענייניהם
15
. או
שרצה שתהא האש מצננת והשלג מחמם, אשר זה ביטול עניינם
15
והמבקש את זאת עובר את החכמה
16
, כי החכמה היות הדברים כפי אמיתתם הידועה, ואין
החכמה שיהו הדברים כפי חמדת מחמד או תאוות מתאווה. וכמו שאמר הכתוב:
הוי רב את יוצרו וגו'
17
אבל עשותה העוול בעברה על מה שהזהיר, אין זה נעשה אלא ברוע בחירתה, שהמרתה מה
שכוון בה בוראה, וכמו שאמר:
לבד ראה זה מצאתי, אשר עשה האלהים את האדם ישר, והמה בקשו חשבונות
רבים
18
אבל מה שהרחיק מן הטינופים והטומאה, אנו אומרים לו: גוף האדם אין בו שום טומאה אלא
כולו טהור, כי הטומאה אינה דבר מוחש ולא דבר שהשכל מחייבו, אלא שהתורה חייבתו,
והתורה טימאה מקצת לחויות האדם לאחר פרישתן ממנו, ואינן מטמאות כשהן בו
19
. אלא
אם יקבע לנו האומר כן מצוות שיחוקקם מדעתו, ויטיל עלינו דבריו המוזרים, הרי אנו לא
נקבלם.
אבל הייסורים הבאים עליו, לא יבצרו מאחת משתי הנחות:
אם היו יסורין שהביאם על עצמו הוא, בצאתו בעתות החושך ובעת החום והקור, הרי הוא
האשם ולא בוראו. כי הוא כבר נתן בו שכל, וציווהו להישמר מכל המזיקים הללו, והמרה
דברו, וכמו שנאמר:
ערום ראה רעה נסתר פתאים עברו נענשו
20
ואם היו יסוריו שה' הביאם עליו, הרי הן בצדקו ורחמיו, ולא הביאם עליו אלא על דרך
התוכחה לגמול לו טובה, וכמו שאמר:
למען ענותך ולמען נסותך להטיבך באחריתך
21
ואמר:
אשרי הגבר אשר חיסרנו יה וגו' להשקיט לו מימי רע וגו'
22
81
אפשר לתרגם: והחלו להעלות.
82
במאמר הראשון שהוא תמים פעלו אל אמונה ואין עול צדיק וישר הוא.
83
כי עשיית הרע והעול אינם אלא תוצאה של מקרים בגוף, כלומר תוצאה של התפעלות
לנקום, או לחמוס מתוך תאווה, או מתוך פחד, וכדלקמן, והוא ב"ה משולל מכל זה.
84
כבר העירותי כמה פעמים, כי הסרח הזה "ואין רביעי להם" הוא כמנהג השפה הערבית
המפטמת שיחתה בכגון אלה. ואין לו שום עניין בעברית, ואין לבנות עליו מאומה.
85
אדם רוצח ומעליל על מי שהוא לשלטונות כדי לסלקו מעמדותיו מפני שהוא פוחד מרמתו
הרוחנית, ונמצא שהנרדף נרדף רק בשל יושרו חכמתו ומוסריותו. כ"אותו רשע" שהרגיש וידע
את נחיתותו מכל הבחינות, ונעשה מוסר, והרע והשחית וביזה לחכמים ונכבדים כדי לחפות על
קלונו שפלותו ריקנותו ופחזותו.
86
עושה עוול כדי להשיג מן הנחמס משהו. אף מאנשי עוול אחרים הדומים לו ממון או שררה.
87
אפשר לתרגם "בשורת הדין". כלומר שעשה עוול שלא בכוונה, מחמת אי ידיעתו וחוסר
בקיאותו בדבר הנדון.
88
"ולא ירגב" חסר בכל כ"י. וחסרון הניכר הוא, ולפיכך הוספתיה בסוגרים גם כאן וגם
במקור. וברי"ת איתה.
89
כלומר לא נעלם ממנו אמיתת כל דבר כפי שהיא באמת. וברי"ת "מן המדעים" ולא דק.
90
איוב לד יט. וכיוצא בזה כתב גם בפירושו שם. והואיל וחביבים עלי דברי רבנו אעתיק
אותם כאן על אף הכפילות שבדברים. וזה לשונו:
אמר, כי מי אשר בשלו נברא כל העולם לא יעוות משפט, ואשר אם יפנה אליו מחשבתו יאבד,
כאומרו אם ישים אליו לבו, ואחר כך הביא על כך שבע הוכחות בשלילת העוול, שלוש מהם
יסוד, וארבע ענפים.
היסוד הם אשר כללם בפסוק אחד, ואמר עליהם "אשר לא נשא פני שרים ולא נכר שוע לפני
דל כי מעשה ידיו כלם". והם שלוש הוכחות אלה שבהם מוכיחים המייחדים, והם שהשופט
עלול לשפוט שלא בצדק מחמת אחד משלשה גורמים:
האחד מחמת יראה, שאם פחד מאנשים מסוימים ישא להם פנים מיראתם. וכיון שאין הבורא
יתהדר ויתרומם פוחד משום דבר הרי מוכחש לומר עליו שיעשה עול, ועל זה אמר אשר לא
נשא פני שרים.
והשני התאווה, שהשופט אם חמד באחד מענייני העולם מטה את הדין בגלל כך, והוא יתרומם
ברוממותו כיון שאינו צריך למאומה מברואיו מוכחש שיעשה עול, ועל עניין זה אמר ולא נכר
שוע לפני דל, ויחסו לנדיב כדי לרמוז בו על החמדה.
והשלישי גורם סכלותו בשורת הדין, שפעמים גורם לשופט לעשות עוול מפני שלא ידע את
התוצאות והנגרם על ידי כך, והוא יתהדר ויתרומם מחוקק החוקים ומיסדם, ועל זה אמר כי
מעשה ידיו כולם.
וכבר הקדים לפניהם ארבע הוכחות:
האחת "האף שונא משפט יחבוש", כלומר שהעוול ושונא משפט לא יצליחו דרכיו ולא יתקיימו
כאומרו לא יכון אדם ברשע, והוא יתעלה כיון שכל דרכיו מתנהלים בתקינות תמיד וברציפות
נשלל ממנו העוול.
והשני "ואם צדיק כביר תרשיע", כלומר שעניני הבורא יתהדר ויתרומם לא יתכן שימצא בהם
פגם אחד הכופרים ויתרברב בכך, כי האמת מן המוכחש שימצא נגדו טיעון.
והשלישי אומרו "האומר למלך בליעל", ביאר בו שאין המלך זכאי למלכות אלא בגלל ישרו,
ומן המוכחש שיהא זכאי לכך כשהוא ערל, ולא יתכן זה אלא על ידי השתלטות זדונית על בני
אדם.
והרביעי "רשע אל נדיבים", כי הנדבה היא נתינת דבר למעלה מן החובה, ולא ייאמר על הנותן
שהוא מתנדב אם נותר עליו מתשלום החובה משהו, אלא לא יהיה כדבר הזה
כי אם לאחר נתינת כל החוב. וכיון שנתברר שהוא יתהדר ויתרומם כבר עשה חסד מראשית,
הרי ברור שהוא שופט צדק.
אלה הם שבעת הפנים אשר עשאם אליהו הוכחות לצדק, והם באמת כך מחייבים כפי שחשב
שהם מחייבים.
91
זכיותיהם וחובותיהם.
92
לו להקב"ה.
93
"יתסאלהא" ישאלו זה לזה, ידונו בה, ישוחחו עליה ויתוכחו בה.
94
לפי ב, וכפי שמתארים הכתובים.
95
תהלים צז יא.
96
משלי יג ט.
97
של זהב או של כסף.
98
"אלאכאסיר" כי כידוע מזקקים ומצרפים את הזהב והכסף בבדיל ועופרת.
99
משלי יז ג.
1
זכריה יג ט.
2
איוב כג י.
3
ירמיה ו כט-ל.
4
"דנס" שם כולל לגיאול ולכלוך בגד או מדות, גשמי או רוחני.
5
משלי יא ז. וכן כתב בפירושו שם: שהרשע יש לקוות שישוב כל זמן שהוא חי, אבל כאשר
מת יש להתיאש ממנו לפי שאין תשובה בעולם הבא.
6
אם כוונת רבנו למחלוקת בית שמאי ובית הלל בערובין יג ב, הרי כך נמנו וגמרו נוח לו
לאדם שלא נברא יותר משנברא. ושמא סבור רבנו ששם נאמרו הדברים על דרך הזירוז, וכפי
שמסיים שם ועכשיו שנברא יפשפש או ימשמש במעשיו.
7
כלומר לא היה מחברה בגוף.
8
ר"ל להשיג את השלבים הסופיים של המושכלות כי אם על ידי הגוף וחושיו, כי בחושים
ראשית הצעידה אליהן, וכמו שכתב בהקדמה. וכל שכן קיום מצות ה' בפועל, שלא תתכנה
בלעדי הגוף.
9
לפי ב, להתגלותה.
10
כל אחד כשל עצמו לבדו.
11
זכריה יב א. והמלים המוסגרות חסרים בכ"י מ, ב. והשלמתים ע"פ כ"י ק, וכן הוא ברי"ת.
12
ראה לעיל בפתיחת המאמר הרביעי.
13
לעיל במאמר הרביעי פרק ב ד"ה כיצד שעל אף.
14
"אלמעקולה" כלומר שאנו חוקרים להבין ולהשכיל מהותה, הנידונה.
15
מהותם ותכונתם.
16
מבקש דבר שהוא מעבר לחכמה האלהית.
17
ישעיה מה ט.
18
קהלת ז כט. וראה בפירוש שם מהדורתי.
19
זוב ושכבת זרע.
20
משלי כז יב.
21
דברים ושכבת זרע.
20
משלי כז יב. והדברים במקור אמורים על הנפש והסבותים על האדם.
21
דברים ח טז, ובשטתו זו האריך הרחיב רבנו במתק אמריו וביפי דבריו בהקדמתו לפירושו
לאיוב.
22
תהלים צד יב-יג.
<h2>מאמר שישי - פרק ה</h2>
עתה אבאר כי הנפש והגוף יש להם פועל אחד
23
כמו שקדם בתחילת הבריאה:
ויצר ה' אלהים את האדם עפר מן האדמה ויפח באפיו נשמת חיים
24
וכך הם יחד אחד מקבל שכר ואחר נענש
25
. וזה שאנו מוצאים בני אדם נבוכים רבים מהם
בעניין זה, מהם מי שחושב שהגמול והעונש לנפש בלבד, ומהם מי שחושבו לגוף בלבד, ומהם
מי שנדמה לו שהוא על העצמות בלבד והוא בנימן,
26
ולא הטעה את כולם אלא מיעוט ידיעתם
את הלשון. והוא שאחד מהם מצא שהלשון אומר:
נפש כי תחטא
27
נפש כי תמעל מעל
28
הנפש החטאת היא תמות
29
ולפיכך סברו כי הפעולות מיוחסות לנפש דוקא, ולא ידעו שהוא אומר:
ונפש כי תגע בכל טמא
30
והנפש אשר תאכל בשר
31
ואינו אלא הגוף.
ומוצא אחר ראה שהלשון אומר
32
יבא כל בשר להשחות לפני
33
ויברך כל בשר שם קדשו
34
וכל הדומה לכך, וסבר כי העשייה היא לגוף, ולא הבין מה שמצא, כי הדברים והכוונה היא
לנפש. ובנימן
26
מצא:
ותהי עונותם על עצמותם
35
ףסציטוט
וכן:
כל עצמותי תאמרנה ה' מי כמוך
36
וסבר כי כוונת הכל
37
על העצמות.
ובאמת שספרי הניתוח אומרים כי גווית האדם הם העצמות,
38
אבל הבשר והעורקים
והגידים והמיתרים משרתים אותם ושומרים עליהם. אלא שאני יודע שהוא לא אמר כן על
דרך זו בגלל חוסר ידיעתו
39
, כי יש לכול מקצוע שביל משלו שאינו דומה למקצוע האחר, ואין
במקצוע התורה ממקצוע הניתוח מאומה, ואף לא ידע כי אמרו "ה' מי כמוך" אינו נאמר
בעצמות, ולא די לו בכך, עד שהוסיף לומר כי גופות שאול ובניו שרפום אנשי יבש, כמו שאמר:
ויבאו יבשה וישרפו אותם שם
40
ושעצמותם בלבד נקברו כאומרו:
ויקחו את עצמותיהם ויקברו תחת האשל ביבשה
41
והרי רואה אתה שהוא אומר:
ויקח משה את עצמות יוסף עמו
42
ומי הוא אשר שרף גופתו, ומי יתן וידעתי מי שרף גופת איש האלהים אשר בא מיהודה עד
שנאמר:
אצל עצמותיו הניחו את עצמותי
43
אלא אמרו: "וישרף אותם שם" במקום "וישרפו עליהם שם"
44
, כאומרו: "ובמשרפות
אבותיך המלכים וגו' כן ישרפו לך"
45
, ובלשון, ויבך אותו אביו
46
במקום ויבך עליו.
כללו של דבר לא ידע מי שייחס את הפעולות לנפש לבדה, ומי שייחסם אל הגוף לבדו, ומי
שייחסם אל העצמות לבדם, את חוקי הלשון והרגליה. מפני שדרכה שכאשר הפעולה נעשית
בשלשה דברים או בארבעה או בחמישה, מייחסת אותו פעמים לראשון לבדו, ופעמים לשני
לבדו, ופעמים לשלישי לבדו. כפי שאנו יודעים שהדיבור נעשה בחמשה כלים, פה ולשון ושפה
וחיך וגרון. והרי הלשון אומרת:
פי יספר צדקתך
47
ולשוני תהגה צדקך
48
שפתי ישבחונך
49
אל חכך שפר
50
קרא בגרון אל תחשך.
51
וכל אחד מן החמשה שהזכירה, הרי הארבעה האחרים עמו. ולפיכך כאן פעם הזכיר את הנפש
לבדה, או הגוף, או העצמות, או העור, וכוונתה בכך הכל.
ויש גם שמיחסת פעולה שאינה נעשית אלא לגוף ולנפש לאבר אחד, כאומרו:
בביתה לא ישכנו רגליה
52
ותעש בחפץ כפיה
53
ובהמרותם תלן עיני
54
אם חכי לא יבין הות
55
וכל הדומה לכך. הנה בארנו מדרך השכל ומדרך הכתוב שהם פועל אחד. ונוסיף לכך מדרך
המסורת, מה שאמרו: אם בא אדם לומר יכולין גוף ונשמה לפטור עצמן מן הדין, משל למה
הדבר דומה למלך שיהיה לו פרדס והושיב בו שני שומרים אחד חגר ואחד סומה
56
ושאר
העניין.
23
"פאעל" הוא הבורא ב"ה לבדו, ולא כדברי האומרים מי שעשה הגוף לא עשה הנשמה ומי
שעשה הנשמה לא עשה הגוף, ורק לאחר שזה עשה הגוף עשה עמו השני חסד וזרק בו נשמה.
והרש"ה הטה דברי רבנו לעניין אחר, והטעהו כנראה סיכומו של רבנו שבסוף העניין, ואין
צורך לכך.
24
בראשית א ז.
25
בין מקבל השכר כלומר הצדיק, בין הנענש כלומר הרשע, הם שניהם יחד הגוף והנפש
מקבלים השכר או העונש.
26
הוא בנימין נהואנדי מפריצי הקראים, אשר דעותיו הזיותיו והבליו הרבים משוקעים
בספרו של הקראי אלקרקסאני. ואיני יודע אם יש לבנימין ספר מיוחד משלו.
27
ויקרא ד ב,ה יז. ה כא.
28
שם ה טו.
29
יחזקאל יח ד. יח כ.
30
ויקרא ז כא.
31
שם ז כ.
32
זכרתיו בעקבות חז"ל במשנה נגעים פ"י מ"א ראה שם מהדורתי, ושלא כבעלי הלשון
החדשים המשנים מנהגו של עולם וכותבים "וזו לשונו". ואף במקרא ולשוני מדבק, ולשוני אם
יהגה.
33
ישעיה סו כג.
34
תהלים קמה כא.
35
יחזקאל לב כז.
36
תהלים לה י.
37
כל המקראות הללו.
38
וראה גם משנה אהלות פ"ב מ"א.
39
כלומר שבנימן לא אמר מה שאמר על בסיס תורת האנטומיה כי אינו יודע אותה.
40
שמואל א לא יב. וראה רד"ק שם שהזכיר דעה זו וכתב: ויתכן לפרש כי הבשר שרפו
שהעלה רימה, ולא רצו לקברם עם התולעים כי לא היה דרך כבוד, ושרפו הבשר וקברו
העצמות.
41
שם.
42
שמות יג יט. וראה רד"ק בשמואל א לא יב שכנראה חשב לתרץ קושיא זו.
43
מלכים א יג לא.
44
וכן תרגם יונתן שם.
45
ירמיה לד ה. וראה עבודה זרה יא א.
46
בראשית לז לה.
47
תהלים עא טו.
48
שם לה כח.
49
שם סג ו.
50
הושע ח א.
51
ישעיה נח א.
52
משלי ז יא.
53
שם לא יג. ושם תרגם: ותעש בהם במה שבטבע ידיה. וכוונתו טוותה צמר ופשתים
וארגתם.
54
איוב יז ב.
55
שם ו, ל.
56
סנהדרין צא א.
<h2>מאמר שישי - פרק ו</h2>
עתה אדבר בעניין קץ חיי האדם, ואומר, כי בוראם כבר עשה להתחברותם זמן מסוים קצוב,
כאומרו:
את מספר ימיך אמלא
57
ואמר לאדון הנבראים:
הן קרבו ימיך למות
58
ואמר לאחד החסידים:
כי ימלאו ימיך ושכבת את אבותיך
59
ואומר אני, כי יש שהוא מוסיף על אותו הזמן וגורע, ואין אותו הזמן לדעתי בלתי ידוע לפניו
שהוא ישאיר את הנפש בגוף, כי ידיעתו אינה שונה מאמיתת הדבר, אלא אותה הקצבה
לדעתי הסובלת את התוספת והגירעון היא משך זמן הכוחות אשר ניתנו בגוף שיתקיים.
והוא, שמתחילת בריאתו אין ספק שהוא בנהו בכוחות מוגבלים, אם רבים ואם מעטים,
ומשך קיום אותן הכוחות הוא הנקרא קץ חיי האדם, ויכול הוא להוסיף בהן
60
ויתקיימו עם
השבעים שלשים אחרות, ויכול להחלישן ולהרפותן, ויתפרקו בארבעים, על פי הביאור
הזה אנו סבורים התוספת והגרעון.
ומה שיושג לעבד מן החיים אחרי התוספת או הגירעון, הוא אשר ידוע לפני בוראו שהוא יהיה
באמת. ופירוש הדבר, שידוע לפניו כי יסוד כוח הגוף בנה אותו על שבעים, ושהוא יוסיף עליהן
שלשים או יגרע מהן שלשים.
ומאין אני מחייב שיש תוספת או גירעון? - ממה שנאמר:
יראת ה' תוסיף ימים ושנות רשעים תקצרנה
61
ונאמר באחד הצדיקים:
והספתי על ימיך חמש עשרה שנה
62
ואמר בהרבה מן הגמולות "למען יאריכון ימיך"
63
וכל הדומה לכך.
ואמר במקצת הרשעים:
וה' הכה כל בכור בארץ מצרים
64
ויהיו המתים במגפה
65
וכדומה לכך. ואלו היו מתים לפי כוח קץ ימיהם, לא הייתה זו מגפה בגלל חטאיהם, ומאומה
לא נסתלק בפעולתו של פנחס.
וכבר עשה הנביא את המגפה זולת קץ ימי חייו שנאמר:
כי אם ה' יגפנו או יומו יבא ומת או במלחמה ירד ונספה
66
ואומר אני שלא כל צדיק מוסיפים על ימיו, ולא כל רשע גורעים, אלא לפי רצון הבורא ולפי
הצדק
67
, ואותם הצדיקים שלא הוסיפו להם, הרי גמול העולם הבא לפניהם, ומי שלא נכרת
מן הרשעים הרי עונש האחרית לפניהם, כאומרו:
כי עת לכל חפץ, ועל כל המעשה שם
68
57
שמות כג כה וראה ראש השנה יא א, מלמד שהקב"ה יושב וממלא שנותיהם של צדיקים
מיום ליום מחודש לחודש. וראה פירוש רס"ג לתורה, מהדורתי, דברים א לז.
58
דברים לא יד.
59
שמואל כ ז יב, ועל דוד מדובר שם.
60
ב, מוסיף: ולאמצם.
61
משלי י כז. וכתב רבנו בפירושו שם: אין דבר זה החלטה שכל צדיק מוסיפין על ימיו וכל
רשע מקצרין מהן, אלא הוא לפי הרצון, יש שירצה ה' להוסיף לאיזה צדיק על ימיו כמו שהוסיף
לחזקיהו, ויש שרוצה לקטע מימי הרשע כמו שעשה במגפת זמרי וקרח וזולתם. אלא שאם
לא הוסיף לצדיק בעולם הזה, ולא גרע לרשע, ימצאו שכרם מושלם לעולם הבא. וכבר ידעת
כי בבית ראשון בגלל צדקת הכוהנים לא שמשו בו אלא שמונה עשר כוהנים, ובשני בגלל
רשעם שמשו בו למעלה משלוש מאות כוהנים (יומא ט א).
62
מלכים ב כ, ו. ועל חזקיה מדובר שם.
63
שמות כ יא. דברים ה טז. ו ב. כה טו.
64
שמות יב כט.
65
במדבר כה ט.
66
שמואל א כו, י.
67
בכל כ"י "אלצאלח" ונראה שצ"ל "אלצלאח" ואם כן יש לתרגם: הצדקות.
68
קהלת ג יז, וכ"ה בפירוש שם מהדורתי עמ' רח. וברי"ת "ועת לכל חפץ" וטעות הוא, וכבר
העיר עליו הרש"ה.
<h2>מאמר שישי - פרק ז</h2>
והואיל וכבר ביארתי עניינים הללו, ראוי שאבאר היאך יהיה מצב הנפש בעת צאתה מן הגוף.
ואומר, שהאבות מסרו לנו כי המלאך אשר הבורא שולח אותו להפריד ביניהם מתגלה
לאדם בצורת אש ירוקה
69
מלאה עיניים של אש כחולה
70
, ובידו סיף שלוף מכוון כנגדו,
וכאשר רואהו כך נחרד מפניו, ורוחו נפרדת מגופו
71
וכאשר התבוננתי בכתובים מצאתי את המצב בו כפי שמסרו לנו, כאומרו בזמן המגפה:
וישא דוד את עיניו וירא את מלאך ה' עמד בין הארץ ובין השמים
וחרבו שלופה בידו נטויה על ירושלם
72
וכאשר התפלל והקריב נאמר אחר כך:
ויאמר ה' למלאך וישב חרבו אל נדנה
73
ולמדתי לכך שגוית המלאכים מאש ירוקה, שנאמר:
ודמות החיות מראיהם כגחלי אש בוערות כמראה הלפידים
74
ושכולם מלאים עיניים, שנאמר:
וכל בשרם וגביהם וידיהם וכנפיהם והאופנים מלאים עינים סביב
75
ושאור
76
העינים כחולה, כי אלו הייתה ירוקה כמו הגויה לא היו ניכרות עיניים, אבל יוכרו
בשנוי מראיהם. ומראה הכחלות היה עין החשמל האמור בכתוב.
וכבר ידעת כי מראה האש הגדולה כמעט היו אבותינו מתים מחמתה, כאומרו:
ועתה למה נמות
77
כל שכן אם הייתה מכוונת כנגד האדם עם חרב שלופה.
וכבר ידעת כי המלך דוד עליו השלום כאשר ראה אותו המלאך, ואף על פי שלא היה מכוון
כנגדו להדיא
78
פחד וחל ורעד, כאומרו:
כי נבעת מפני חרב מלאך ה'
79
ולא חדל מאותו היום להיות רועד עד שמת כאומרו:
ויכסוהו בבגדים ולא יחם לו
80
כל שכן מי שהוא מכוון כנגדם.
ואם יאמר אדם והרי אין אנו רואים את הנפש כאשר יוצאת מן הגוף?
אנו אומרים בגלל בהירותה, ושהיא דומה לאוויר בקלותו. כמו שאין אנו רואים את
הגלגלים מחמת זכות גופן ובהירותן.
וכפי שדרכי להמשיל, אלו לקח אדם עשר עששיות של זכוכית נקיה, ונתנן זו בתוך זו, והניח
בתוכן נר, כי אז מי שיראה אותן מרחוק לא ירגיש שהוא בתוך עשר עששיות, בגלל חדירת
האור בגופן וחדירת הראייה לאור, וזה ברור.
עתה אומר, ומה יהיה מצבה אחר יציאתה מן הגוף?
ואשיב במה שהזכרתי לעיל
81
שהיא משתמרת עד עת הגמול, כאומרו:
ונצר נפשך הוא ידע והשיב לאדם כפעלו
82
ויהיה מקום שמירת הזכות
83
שבהן למעלה, והדעוכות בתחתיות, וכפי שהקדמתי במה
שנאמר כזוהר הרקיע
84
. ומה שנאמר:
העולה היא למעלה
85
וכמו שאמרו הראשונים:
נשמתן של צדיקים גנוזה תחת כסא הכבוד, ושל רשעים משוטטת בעולם
86
זהו וכדומה לו ההבדל ביניהן.
ובתחילת זמן הפירוד תישאר זמן מסוים בלתי נחה במנוחתה, עד אשר יבלה הגוף, ועניין דבר
זה עד שיתפרדו חלקיו. ובמשך זמן זה יקשה עליה מה שתדע ממה שעובר על הגוף מן התולעת
והרימה וכדומה לכך, כמו שיקשה על האדם ידיעתו שהבית שהיה גר בו נחרב וצומחים בו קוץ
ושמיר. וצער זה יהיה לנפש פחות או יותר כפי שהיא ראויה לו, כשם שעל ביתו שבעולם השפל
יהיה פחות או יותר יקשה עליו לפי הראוי לו
87
ועל כך אומרים קדמוננו:
קשה רמה למת כמחט לבשר החי
88
והסמיכו את זה למה שאמר הכתוב:
אך בשרו עליו יכאב ונפשו עליו תאבל
89
וזה מה שאני יודע ממה שנקרא דין הקבר או חבוט הקבר
90
ואומר עוד, כי זמן עמידתה בודדת יהיה עד אשר יתקבצו כל הנפשות אשר חייבה חכמת
הבורא לברוא אותן, וזה יהיה עד סוף עמידת העולם
91
, וכאשר ישלם מספרם ויתקבצו, יאחד
בין הנפשות וגופיהן, וכפי שאבאר במאמר שאחר זה, וגומלם במה שהם ראוים.
וזה, עם מה שביארנו במה שקדם בדברינו, מתברר גם מדברי החכם, כי אחר שאמר:
והרוח תשוב אל האלהים אשר נתנה
92
השמיענו כי תכלית ענינה אל הגמול, שהרי אמר אחר כך:
סוף דבר הכל נשמע וגו' כי את כל מעשה האלהים יביא במשפט
93
והנה אמרו 'את כל מעשה' רוצה לומר הגוף והנפש יחד, ואמרו 'על כל נעלם' רוצה לומר מה
שנעלם מאתנו
94
מן הכהיון והשחרות לנפש גלוי לפניו, שאז יביא אותה מן השמים ואת הגוף
מן הארץ ויגמלם כאומרו:
יקרא אל השמים מעל ואל הארץ לדין עמו
95
ישתבח החכם ויתברך, ונשאל מלפניו לנחותינו על הטוב.
אבל מה שיהיה מן השכר והעונש אני אבאר אותו במאמר התשיעי בעזרת הרחום.
69
"צפרא" ירוקה כחלמון ביצה כהה, קרוב לחום. וכך תרגם רבנו פרה אדומה "צפרא" שהוא
המראה הטבעי של הפרות. וראה פירושי רס"ג מהדורתי במדבר יט ב הע'
1
. וכדלקמן שהוא
מראה האש. ותוספת זו כלומר שהוא מאש ירוקה היא של רבנו, ולקמן כתב מנין למד לכך.
70
"זרקא" כולל שלשה גוונים, כחול, תכול, וסגול. ורי"ת כתב "כעין החשמל" ולא אמר
כלום. ויתכן שהייתי צריך לתרגם "תכול" בעקבות הרמב"ם שכך תרגם במשנה ברכות פ"א
מ"ה תכלת "אזרק".
71
בעבודה זרה כ, ב: אמרו עליו על מלאך המוות שכולו מלא עיניים, בשעת פטירתו של חולה
עומד מעל מראשותיו וחרבו שלופה בידו וטיפה של מרה תלויה בו, כיון שחולה רואה אותו
מזדעזע ופותח פיו וזורקה לתוך פיו, ממנה מת, ממנה מסריח, ממנה פניו מוריקות.
72
דברי הימים א כא טז.
73
שם כא כז.
74
יחזקאל א יג.
75
שם א יח.
76
"נור" ושמא צ"ל "נאר" ואז יש לתרגם: ושאש.
77
דברים ה כב.
78
לפי ב, להזיקו.
79
דברי הימים א כא ל. ובפרקי ר' אליעזר פרק מג. מה עשה המלאך לקח את חרבו וקנח
בטלית של דוד, וראה דוד חרבו של מלאך המוות והיה מרתיע בכל אבריו עד יום מותו, שנאמר
ולא יכול דוד ללכת לפניו לדרוש אלהים, כי נבעת מפני חרב מלאך ה'.
80
מלכים א א א.
81
בפתיחת מאמר זה, ושם הע'
7
82
משלי כד יב.
83
"אלצואפי" הזכות והבהירות.
84
דניאל יב ג.
85
קהלת ג כא.
86
שבת קנב ב, ושם איתא: ושל רשעים זוממות והולכות.
87
כך הבינותי אני קטע זה. והכוונה, כשם שבעולם הזה מי שטיפל בביתו וטיפחו יותר, ושם
כל מעיניו שיפורו ושיכלולו, תקשה עליו מאוד שמיעת חורבנו והריסתו. כך האדם, מי שהיה
מטפל בגופו יותר, וכל מעייניו הם עינוג גופו, יקשה עליו יותר. והצדיקים שדאגתם לבריאות
הגוף, אינה מטרה כשל עצמה, אלא אמצעי לעבודת שמים. ולא טרחו הרבה בעינוגו ופינוקו,
לא יקשה עליהם פירוקו והתפרדו לחלקיקיו. אבל רי"ת תרגם "כפי שמעלתה בירידה תהיה
במעט ורב" וחוששני שלא הבין את העניין.
88
ברכות יח ב. שבת יג ב. קצב א.
89
איוב יד כב.
90
איני יודע היכן בספרותינו העתיקה נזכרו המונחים האלה "דין הקבר" או "חיבוט הקבר".
וברור שלא ראה רבנו מסכת חבוט הקבר אשר הדפיס ילינק ב"בית המדרש". ושמא מונח זה
היה נדוש בפי רבים בזמן רבנו, לפיכך הוצרך להבהירו. ולדברי רבנו אין מקום להתפלל
שיצילנו מחיבוט הקבר, כי האדם יכול להציל את עצמו על ידי פיחות דאגתו לפינוק הגוף
והגדלת דביקותו במצות ובמושכלות.
91
אם כוונת רבנו למאמר חז"ל אין בן דוד בא עד שיכלו כל הנשמות שבגוף, יבמות סב א.
עבודה זרה ה א. נדה יג ב. קשה להלום עליו את המלים עד סוף עמידת העולם, אך שים לב
לדעותיו על תחיית המתים וימות המשיח בשני המאמרים דלקמן.
92
קהלת יב ז.
93
שם יב יג.
94
רצוי היה לתרגם "ממונו", ותרגמתי כן כדי למנוע טעות בהבנה.
95
תהלים נ, ד, ובסנהדרין צא ב, יקרא אל השמים מעל זו נשמה ואל הארץ לדין עמו זה הגוף.
<h2>מאמר שישי - פרק ח</h2>
וראיתי להזכיר אחר דברים אלו מה שנחלקו בו אשר נחלקו בעצם הנפש מה הוא
96
, ואמרו
להיכן מובאה.
ומצאתי שאותם שאמרו שהיא גוף אווירי או אשי, ורוב אשר אמרו
97
שהיא מקרה, כולם
סבורים שהיא מתפרקת ונפסדת ונאפסת
98
אבל אשר אמרו שהיא מן הרוחניות, ומבוראה לבדו, וממנו ומדבר אחר, ומשני יסודות
קדומים - כולם חושבים שהיא תשוב אל מקורה אשר ממנו חוצבה. וכבר ביארתי נפסדות כל
הדברים הללו וביטלתים.
והנני אומר כי אנשים, ממי שנקראים יהודים, מצאתים מאמינים בגילגול
99
וקורים אותו
ההיעתקות, וענינו לדעתם רוח ראובן תהיה בשמעון, ואחר כך בלוי, ואחר כך ביהודה. ומהם
או רובם סוברים שיש שתהיה רוח האדם בבהמה ורוח בהמה באדם, ודברים רבים מן
ההזיות
1
הללו והבלבולים.
ונתברר לי מה שמדמים שהוא הביאם לידי דבר זה, ומצאתים ארבע טעויות, וראיתי להזכירם
ולהשיב עליהם.
וראשית כל החזקתם בשיטת הרוחניות ושלוש השיטות האחרות
2
, או מי שלא יודע
3
ממניחי שיטת הגלגול, למדוהו משיטת השניות הרוחניים, וכבר ביארתי וקבעתי מה שיש נגד
כולם.
והשני התחקותם אחרי מידות רבים מבני אדם ומצאום דומים למדות הבהמות, במה שיש
עדין
4
כתכונת הכבשים, ותקיף
5
כתכונת הטורפים, ורע ושפל
6
כתכונת הכלב, וקל
כקלות העוף, וכל הדומה לכך, והסיקו מן הדברים הללו, שלא באו המידות הללו בבני אדם
אלא מפני שיש בהם מרוחות הבהמות.
וזה ירחמך האל מורה על עודף סכלותם, שהם חושבים שגוף האדם משנה את הנפש
מעצמותה, ועד כדי שעושה אותה נפש אדם אחר שהייתה נפש בהמה
7
, ואחר כך היא עצמה
משנה אותו ממהותו עד שעושה מידותיו כבהמות, ואף על פי שצורתו כאדם, ולא די בכך שהם
עשו את עצמות הנפש מתהפכת ולא קבעו לה עצמות אמיתית, אלא שסתרו את דבריהם ועשו
אותה משנה את הגוף והופכתו, והגוף משנה אותה והופכה, וזהו היציאה מן המושכל
8
והשלישי הבאתם את דבריהם על דרך ההוכחה, ואומרים כי הבורא מעשיו צדק, ואינו
מייסר טף אלא על עוון שהזידה בו נפשם בזמן שהייתה בגוף אשר לפני גופם. ועל זה יש
תשובות רבות:
הראשונה שהם התעלמו מאחד סוגי הגמול אשר הזכרנוהו
9
ועוד שאנו נשאל אותם על המצב הראשון, כלומר בתחילה כאשר נבראה, האם הטיל עליה ה'
משמעת מסוימת או לאו. אם יאמרו לא הטיל עליה, הרי נפלו כל העונשים, מפני שלא היה
צווי כלל, ואם יאמרו כן התחייבה, והרי הנפש אז טרם הונחה וטרם הוזהרה
10
. נמצא שהודו
שהוא מחייב את בני אדם על העתיד, לא על העבר דווקא, והרי חזרו למה שאנו אומרים בגמול
ועזבו את שיטתם שאין ייסורים אלא על מה שעבר.
והרביעי במה שנתלו במה שטעו מן המקרא ראיתי להזכיר מעט מהם.
ואומר:
מהם מה שאמר משה רבנו עליו השלום:
כי את ישנו פה עמנו עמד היום לפני ה' אלהינו, ואת אשר איננו פה עמנו היום
11
אמרו מזה משמע כי רוחות האחרונים הם רוחות הראשונים, ולפיכך הם הנמצאים הם
הנעדרים. ולשון הפסוק מבטל מה שדימו, כי בפירוש אמר שהנוכח זולת הנעדר, אלא עניינו
שהוא מחייב כל מי שנמסר אליהם מסורת של משה שיקבלוה כמו שקיבלוה הנוכחים שם.
ומהם אמרו:
אשרי האיש אשר לא הלך בעצת רשעים
12
אמרו, כיון שאמר 'לא הלך' ולא אמר 'לא ילך' - משמע שהעונש על רע שעשתה בגוף .
והם בזה בתכלית הטעות, כי הכתוב לא ציין את האמור במלת 'אשרי' אלא לאחר שלא הלך,
ולא ציינו בזה לפני שלא ילך. והרי ביאר הכתוב התשובה עליהם.
ועוד, אילו היה כמו שאמרו, כי אז לא היה הגמול אלא על הטובות הבאות, לא על מה שעבר,
שהרי אמר אחריו 'ובתורתו יהגה' ולא אמר 'הגה'. כמו שחייבו את העונש על העבירות שעברו,
לא הבאות, ממה שנאמר 'אשרי אשר לא הלך' ולא אמר 'אשר לא ילך'.
ומהם:
תתהפך כחומר חותם ויתיצבו כמו לבוש
13
וביארו תתהפך על הנפש, ואמרו שזה משמע שהיא תתהפך בבני אדם ובבהמות תמיד.
ולא הבינו הפתאים שזה לא נאמר אלא על הארץ, שהרי הקדים לפניו 'לאחוז בכנפות הארץ
וינערו רעועים ממנה'. והרי הוא אומר שהיא תתהפך ברשעים בייסורים כטיט החותם, והם
דבקים בה כאלו הם לבושה, ואינם יכולים להיעתק ממנה עד שתסתיים גזירת ה' בהם
14
ומהם מה שאמר החסיד 'נפשי ישובב'
15
, דימו כי ההשבה החוזרת הזו מגוף לגוף.
ולא הרגישו הסכלים שהוא נחת הנפש ומנוחתה ומרגועה מדאגה שהייתה עליה, ואין זה
השבה אחר יציאה. וזה בלשון אבותינו פשוט וברור, שהרי הוא אומר על שמשון כאשר צמא
והשקהו ה' מים:
ותשב רוחו ויחי
16
והיא טרם יצאה. ואומרים על המצרי שרעב והאכילו דוד עליו השלום:
ותשב רוחו אליו
17
ואמר בשליח הנאמן:
ציר נאמן לשלחיו ונפש אדניו ישיב
18
ואמר על התורה:
תורת ה' תמימה משיבת נפש
19
והייתי חס על דברי מלהזכיר שיטתם, וראוים הם לכך
20
לעוצם גריעותה, לולי שאני חושש
לפתאים
21
וסוף דבריהם אומרים הרי נאמר:
מארבע רוחות באי הרוח ופחי בהרוגים האלה ויחיו
22
ואני אומר מה יש בזה מה שמורה על הגלגול? הלא לא נאמר זה אלא מפני שהרוחות תנוחתן
בקצף מעלה ומטה, ובכל מקום שיהיו בשתי הקצוות ואף בארבע רוחותיהן, יבואו כאשר
יקראם ה', ועל דרך מה שאמר החסיד:
תקרא ואנכי אענך למעשה ידיך תכסף
23
נשלם המאמר הששי.
96
כלומר כל אותם אשר הובאו שיטותיהם בתחילת מאמר זה.
97
ברי"ת הושמט ונשתבש כל קטע זה.
98
כלומר לדברי כולם יוצא שאין השארת הנפש.
99
וכתב הגרב"צ עוזיאל זצ"ל בספרו הגיוני עוזיאל ח"א עמ' שעא "דבריו אלה מכוונים נגד
ענן וחבריו שנקראים יהודים ומחזיקים בדעה יונית זו". וראה שבילי עולם הודו עמ'
86
ובמה
שצוין שם בהערה. והרש"ה בסוף מאמר זה, ור' יצחק בן לטיף בספר רב פעלים, ועוד ועוד,
ואין קצה לדברים. וראה גם אבי נצר אלפאראבי בסוף מאמרו "עיון אלמסאיל".
1
"וסואס" ורי"ת תרגם "שגעון".
2
שהנפש מן הבורא לבדו, ממנו ומדבר אחר, משני יסודות קדומים.
3
"יעלם" יוד פתוחה. ונדמה לי שהיה ראוי לקרוא יוד שרוקה "או מי שלא ידוע" כלומר
שדעה זו למדוה מבעלי ארבע השיטות הקודמות, או משיטה שלא ידוע בעליה והיא שיטת שני
דברים רוחניים.
4
"עפיף" אינו שטוף בתאוותנות ובפרט בתאוות המשגל. ואם כי כך היא תכונת הכבשים,
העדפתי לתרגם "עדין" והכוונה בעל מדות מעודנות, ורי"ת תרגם "ענו" ואינו נכון.
5
"ושדיד" וברי"ת "ורע" ושמא נתחלפה לו ב"שריר".
6
"ושריר ומהין" וברי"ת "ורעבתן" ושיבוש הוא.
7
בעוד שבאמת אין שום יחס בין נפש האדם ונפש הבהמה זולת שיתוף השם בלבד, וכמו
שכתב הרמב"ם בפרק הראשון מפרקי הקדמתו לאבות, ראה שם מהדורתי עמ' שעד.
8
כלומר מעבר לכל הגיון.
9
לעיל במאמר החמישי עמ' קעו סוף ד"ה ואומר עוד שאני מצאתי. שם ביאר שהקב"ה מיסר
לצדיקים גמורים ולטף כדי לגמול להם טוב לעולם הבא.
10
"לם תוצ'ע בעד ולם תועץ'" והנכון כ"י ק, "לם תטע בעד ולם תעץ" ואז יש לתרגם: לא
נשמעה ולא המרתה. וכעין זה תרגם רי"ת.
11
דברים כט יד. וכתב שם הראב"ע: ואינו כטעם האומרים כי רוחות הבאים היו שם.
12
תהלים א א.
13
איוב לח יד.
14
וכן פירש בתרגומו שם.
15
תהלים כג ג. ושם תרגם "בנעמה ירד אליי נפסי" בנעמו ישיב לי נפשי.
16
שופטים טו יט.
17
שמואל א ל יב.
18
משלי כה יג.
19
תהלים יט ח.
20
שלא לשעות אליהם ולא להזכירם וכ"ש להשיב על דבריהם. ולפי כ"י ק, "והייתי חס
מלדבר על שפלות שטתם".
21
שלא יתפתו אחר דבריהם.
22
יחזקאל לז ט.
23
איוב יד טו.