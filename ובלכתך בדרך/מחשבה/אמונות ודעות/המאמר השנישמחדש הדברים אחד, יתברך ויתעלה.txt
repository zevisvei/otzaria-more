<h1>המאמר השני:שמחדש הדברים אחד, יתברך ויתעלה</h1>

<h2>הקדמה</h2>
אקדים למאמר זה ואומר:
כי ראשית המדעים גסים
1
וסופם עדינים,
ושהם מגיעים אל מושג אחרון
2
שלא יהא אחריו מושג אחר,
ושהאדם מתרומם בידיעותיו ממצב למצב,
וכל דרגה שמגיע אליה היא בהחלט תהיה יותר עדינה ודקה מן הדרגה שלפניה,
עד שתהא הדרגה האחרונה העדינה והדקה שבכל המושגים.
וכאשר יגיע אליה האדם כפי אותה הדקות, הרי זהו מה שבקש, ואסור לו שיבקש להשיגה
באופן גס
3
, כי אם יחשוב על כך,
4
הרי הוא חושב לחזור אל המושג הראשון אשר ממנו החל,
או השני אשר אליו הגיע שני, ונוסף למה שהוא עושה עול ורשע לשלבי המדע,
5
הרי כל מה
שהוא תופש בגסות במושג האחרון, הרי הוא למעשה מבטל את עיונו
6
, ואף מבטל את
ידיעתו, וחוזר לאי ידיעתו בו.
וראוי שאבאר מנין אמרתי ששת הדברים הללו, ואחרי כן אזכיר את הסיבה אשר הביאתני
להקדימן בתחילת מאמר זה.
ואבאר תחלה כי ראשית המדעים גסים.
ואומר, מפני שהם מתחילים מן המוחש, וכל דבר שהחוש משיגו הוא הדבר הכללי אשר
אין בו יתרון לבני אדם זה על זה, שיהא אחד מהם גדול מן השני, ואף אין להם בו יתרון על
הבהמות, לפי שאנו מוצאים אותם
7
חשים בראותם ושמעם כמו שהם
8
חשים. ודבר אשר
שווה בו הבהמה לאדם - לא יתכן שיהא דבר יותר גס ממנו.
וכאשר יעמוד האדם על הדבר הזה המוחש, וידע שהוא גוף, יראה בעדינות שכלו שיש בו
מקרים
9
. והוא כאשר רואה אותו עתים משחיר עתים מלבין, עתים מתחמם ועתים מצטנן.
ואחר כך יוסיף להעמיק וימצא שיש בו עניין מושגי עניין הכמות, והוא בידיעתו עניין אורך
ורוחב ועומק
10
וכאשר יוסיף לדייק ימצא שיש בו עניין השייך לתנוחתו, מושג המקום, והוא מפגשו
11
ואחר כך ימשיך עם דקות עיונו ימצא שיש בו עניין צמוד לו, מושג הזמן, והוא קיומו
12
ועל דרך זו לא יחדל לדקדק ולחקור כשהוא צועד עם תבונתו והבחנתו, עד אשר יגיע אל
סוף מה שהוא יכול להשיג.
ויהיה אותו האחרון העדין מכל מה שהושג לו, כמו שהיה הראשון הגס מכל מה שהושג לו.
ומכאן החלטתי כי סוף המדעים
13
הוא העדין שבהם.
ואמרתי, כי האדם מתרומם ממושג למושג, עד שיגיע למושג שאין מושג אחריו מחמת שלוש
סיבות:
האחת לפי האדם. כיון שהוא גוף מוגבל ויש לו תכלית, הכרחי
14
שיהא לכל כוחותיו
תכלית, וכוח המדע הוא אחד מהם, וכפי שאמרתי בשמים, שזמן
15
קיומה הכרחי שיהא לו
תכלית
16
והשנית, כי המדע אינו מסתכם לאדם אלא מפני שיש לו סוף, ואם יחשוב שאין לו תכלית,
יבטל סכומו
17
, וכאשר יבטל זה יבטל שידעהו שום אדם.
והשלישית, כי היסוד אשר ממנו מסתעפים
18
כל המדעים כלומר החוש, יש לו תכלה בלי
ספק.
19
ולא יתכן שיהא מה שמסתעף ממנו אין לו תכלית, כי אז תשתנה התולדה מן העיקר.
ואמרתי כי האדם מתרומם בהם ממצב למצב, כי לכל המדעים יש יסוד שהם מסתעפים ממנו,
ואין לסכלות יסוד שתסתעף ממנו, כי אין הסכלות אלא העדר המדע בלבד, כמו שבארנו בעניין
החושך
20
שהוא העדר האור, ולא הפכו. וכמו שהוכחנו שם, כי החושך אילו היה היפך
האור, לא היה נהפך האוויר החשוך ונעשה אור.
כך נאמר כאן, כי אלו הייתה הסכלות יסוד כמדעים, לא יתכן שייהפך הסכל יודע, אלא היו
הידיעה והסכלות נקבצים בחלק אחד, והיו מונעים זה את זה
21
. ומכאן אמרתי שהאדם
מתרומם במדעים ממצב למצב, מפני שהוא מתפתח מיסוד ומסתעף. ולא יתכן להתרומם
בסכלות ממצב למצב, לפי שאין בסכלות דרגות ללכת בהן, אלא היא הזנחת ידיעת דבר אחרי
דבר והעדרו.
ואמרתי עוד, שתהיה הדרגה האחרונה
22
הדקה והעדינה מן הכל.
כפי שאנו רואים שהשלג יורד ממקור
23
האויר ונראה לנו כאבנים, וכאשר אנו חוקרים היטב
אז נדע שהוא מן המים.
וכאשר נעדן את המחשבה יותר, נדע שאותם המים לא עלו אלא דרך התאדות והתאבכות, ואז
ידענו שתחילתם אדים.
וכאשר נעמיק עוד נאמר, מוכרח שיהא לאותו האד סיבה המעלה אותו.
הנה נתבאר כי הסיבה המושגת לנו באחרונה היא יותר עדינה מן האד, שהוא יותר עדין מן
המים, שהוא יותר עדין מן השלג.
ווו היא הסיבה העדינה אשר אליה התכוון האדם והגיע.
ואמרתי: כי מי שביקש שיהיו סוף ידיעותיו
24
כראשיתן, עושה להן עוול, כמו שביארתי
מחוקיהם ודרגותיהן
25
ואמרתי: ואף מפסיד הוא את ידיעותיו
26
וחוזר בו מדרישתו
27
כמי שחייב את עצמו שתהא הסיבה המעלה את האד מן הארץ - שלג, כמו השלג אשר חקר בו
תחילה, שכבר איבד מבוקשו. לפי שאם כל חקירתו הוא השלג, הרי השלג כבר הושג לו בלי
חקירה.
28
ואם לא פירש דרישתו שיהא שלג או מים, אלא אמר רצוני לראותו, ואם לאו איני מקבלו
29
הרי הוא אומר 'אני דורשו שלג או מים או אד', אלא שדרש זאת בלשון שאינו כלשון
הראשון,
30
, כי לא יתכן לראות בכל העניינים הללו אלא דברים אלו
31
ואם הוא ישוב לבטל סבת האד בגלל שלא הושג לו בראייה
32
ואמר שאין זו סיבה, הרי הוא
מבטל עניין שכבר הושג לו, בגלל דרישת שווא או דעה נפסדת.
והואיל וכבר השלמתי ביאורים אלו, ראוי שאבאר את הסיבה אשר הביאה אותי להקדימם
כאן.
ואומר: כאשר הגעתי לעניין ידיעת העושה, ראיתי אנשים דוחים דבר זה מטעם שהם לא
ראוהו,
ואחרים מחמת עמקותו ועומק עניינו ודקותו מכל דק,
ואחרים חושבים שיש אחר ידיעתו ידיעה אחרת
33
ואחרים חושבים לציירו בדמיונם כגוף,
ואחרים אינם אומרים בפירוש שהוא גוף,
34
אלא שהם חוקרים בו הכמות או האיכות או
מקום או זמן או מה שדומה לכך.
וחקירותיהם אלה הם עצמם החקירה בגוף, כי התארים הללו הם עניין הגוף
35
ולכן הקדמתי הקדמה זו, כדי לסלק דמיונותיהם, ולהניח לנפש מתואנותיהם
36
ואברר כי היות עניין הבורא בתכלית העדינות הוא בירורו
37
, ומציאתנו אותו בשכלנו דק מכל
מושג היא אמיתותו, ואותם שאומרים אין אנו מאמינים אלא במה שראו עינינו, וביטלו את
המדעים - כבר השיבותי עליהם כאשר הזכרתי שיטת בעלי הקדמות ואנשי העיקשות
והחידלון
38
במה שיש בו די, ומי שצריך להתבונן בכך ישוב לעיין במה שאמרתי שם.
ואשר דוחים עניינו
39
מחמת דקותו ועמקותו, כבר הזניחו מבוקשם השני אחרי הראשון
40
, כי
אתה יודע שכבר פירשתי בעניין חידוש העולם שאנו נכנסנו בו לעניין עמוק, דק, עדין ומופלא
שלא נראה כמותו. ואמרתי שבו אמר הכתוב:
רחוק מה שהיה ועמוק עמוק מי ימצאנו
41
וכבר ראית זולתנו היאך דימה אותו העניין כאבק, וכשערות, וכחלקיק אשר לא יתחלק,
והיאך יצא לנו אנחנו יש מן האין
42
ואם זהו מצב הידוע באותה הדרגה
43
, הרי בהכרח יהיה מצב הידוע בדרגה שאחריה, כלומר
הבורא יתהדר ויתרומם, עדין מכל עדין, ומופלא מכל מופלא, ודק מכל דק, ועמוק מכל עמוק,
וחזק מכל חזק, ונעלה מכל נעלה
44
, עד שאי אפשר לעמוד על איכותו כלל.
ובכך אמר הכתוב:
החקר אלוה תמצא, אם עד תכלית שדי תמצא,
גבהי שמים מה תפעל עמוקה משאול מה תדע,
ארכה מארץ מדה ורחבה מני ים
45
ואשר חשבו שנראה להם אותו גוף, יעורו
46
מפתיותם: האם לא היה הגוף ראשית
ידיעתנו
47
?! ובמה שיש בו מן העקבות חקרנו ודרשנו, עד אשר הגענו לידיעת עושהו, והיאך
יחזרו אל א' ב' ג' ד' דרך משל, וירצו להשיגו גוף?!
והאם היה הגוף אשר אנו מחפשים לו עושה, מיוחד ומסוים בעצמו, עד שאפשר שיהא עושהו
דבר אחר זולתו
48
, אלא חפשנו עושה לכל גוף שראינו והשכלנו. וכל גוף שיושג בדעתנו, הרי
העושה הזה
49
עשהו, והוא חוץ ממנו.
ואשר רצו להשיג מה שאחריו, כבר דחינו מה שחשבו מצד ידיעת האדם
50
וחיוב מגבלת
ידיעתו, כשם שכוחו מוגבל. ומצד הידוע, כל זמן שלא יגיע עד התכלית ויפסק, לא יגובש
בנפשות
51
. ומצד היסוד אשר עליו נבנו המדעים בכללם
52
ואוסיף כאן ביאור ואומר:
ושמא יחשוב אדם, שאפשר שיהא אחרי הידוע הזה ידוע אחר, אלא שבינת אחד מבני אדם
לא השיגה אותו, או שבינתם גם יחד לא הגיעה אליו?!
ואומר כי זה דמיון שווא, מפני שכל ידוע אינו נודע אלא באמצעות הגוף, כפי שהקדמנו
בהקדמת הספר. וכאשר יצא הידוע מלהיות גוף או באמצעות גוף,
53
הרי מן הנמנע שיהא
אחריו ידוע אחר כלל.
אבל אותם שאינם מבקשים לקבוע אותו כגוף, אבל מבקשים הם שתהא לו תנועה או
תנוחה או כעס או רצון או מה שדומה לכך -
הרי הם מבקשים שיהא גוף באמת, מפאת העניין לא מפאת המלים, והרי הם דומים למי
שאמר איני תובע את ראובן מאה זוז אבל תובע אני ממנו שורש הרבבה
54
, שהוא לא סילק
מעל ראובן אלא ביטוי המאה, אבל ענינה נשאר.
וכאשר נמנעה הדרישה שהוא גוף, נמנעה עמה הדרישה לדבר ממאורעות הגוף כלל.
וחזרתי אמנם על הדברים בהקדמה זו על אף שדרכי לקצר, כדי לבארה היטב, מפני שהיא
בסיס כל הספר וצירו, והתעכבות מעטה בה מונעת יגיעה רבה אחריה.
ואם יאמר אדם: ומדוע נעשה עניין זה צריך ליגיעה גדולה זו ולדברים רחבים הללו?
נאמר שזה לשתי סבות:
האחת לפי שכל דבר חשוב, ההתעניינות בהשגתו יותר מרובה ורצויה מן ההתעניינות בדבר
שאינו חשוב. כפי שהדבר ידוע שמציאת הזכוכית קלה יותר ממציאת המרגליות.
והשני מפני שהחוקרים
55
בידיעה זו רבו דבריהם
56
, וגורם דבר זה או חוסר תבונה, או
עקשנות להתוכח, או הזנחה ורשלנות, או נטיה לרצון מסוים
57
, כפי שהקדמנו בהקדמת
הספר.
ולפיכך יש צורך לגלות טעויותיהם כל כמה שיש צורך
58
לבאר את האמת.
ואחר שסיימתי דברים נחוצים הללו
59
אחל בעצם המאמר ואומר:
1
מגושמים המושגים בחושים, וברי"ת "גדולות" ולא דק.
2
השגת מציאות הבורא ב"ה.
3
כלומר יגיע לעידון מושגיו עד המושג הבלתי ניתן להשגה האל המסתתר בשפריר חביון עליו
לטהר רעיוניו שיהא מושגו הסופי משולל מכל זיק וצביון של גשמיות מכל סוג שהוא, שאם לא
כן הרי לא הגיע אל התכלית, או שהוא חזר אחורנית ובטל את נקודת יעוד חקירתו.
4
על נשמות מכל סוג שהיא.
5
לפי ב, צריך לתרגם: והרי הוא נוהג בעול וברשע כלפי המדע לכל שלביו.
6
נקודת יעוד חקירתו.
7
בעלי החיים.
8
בני אדם.
9
לובן ושחרות וקור וחום כדלקמן, מה שאין הבהמה מבחינה שאלה מקרים בעצם.
10
הגבלת העצם נשוא המחקר.
11
מושג "מקום" באר רבנו לעיל בסוף המאמר הראשון פרק ד ד"ה או שמא יחשוב על מקום.
וראה גם לקמן פרק יא ד"ה ואמר על המקום.
12
עקביות תמידיותו, וראה לעיל בסוף המאמר הראשון פרק ד ד"ה ושמא יחשוב גם על
הזמן.
13
אפשר היה לתרגם "המושגים".
14
אפשר לתרגם "חיובי".
15
לפי ב, שכח.
16
לעיל בתחלת המאמר הראשון פרק א ד"ה הראשונה מהן.
17
כלומר לא יתכן שיגיע האדם לתכליתו עד שיוכל לומר כי האמת הברור הוא כך וכך, ואין
עצם היות לו סוף ותכלה מחמת הגבלת כח האדם, וכפי שבאר רבנו לקמן ד"ה ואוסיף כאן.
18
"ינשו" אפשר לתרגם, נובעים, מתפתחים. וברי"ת "יתילדו".
19
עם כלות חיי האדם, ואף למקצת החושים יש גבול להשגתם הריח והראות עד מרחקים
מסויימים.
20
לעיל במאמר הראשון בסתירת השטה החמישית, ד"ה כן לא אסתפק.
21
וכפי שכבר הקדים רבנו שם במאמר הראשון, שאין שני יסודות נגדיים יכולים לדור
בכפיפה אחת, אי אפשר שיתאחדו באופן טבעי האש והמים וכדומה.
22
במושגי האדם ובשלבי חקירותיו.
23
מכאן עד "הנה נתבאר" בנוסח כ"י ב, בנוסח זה: "שהשלג יורד ממקור האוויר נראה אותו
יורד מן האוויר כאבן, וכאשר אנו מתבוננים בענייניו נדע שהוא מים קפואים, וכאשר נעמיק
לחקור נדע כי יסוד אותו המים אדים שעלו מן הארץ והם יותר עדינים מן המים, וכאשר
נעמיק יותר בעיון נדע כי דבר מסוים היה סבת האדים עד שהעלם מן הארץ והוא יותר עדין
ממנו. הנה נתבאר לנו" ולי נראה כי זה היה נוסח מה"ק, וכפי שכבר העירותי במבוא שנראין
הדברים שנוסחת כ"י ב, הוא נוסחת מה"ק.
24
אפשר היה לתרגם "תכלית מושגיו" והכוונה הנקודה הסופית אשר עדיה יכול השכל
האנוכיי להגיע.
25
שמחוקי המדע שיהא כל שלב מתקדם וכל דרגה חדשה יותר עדין טמיר ונעלם.
26
מושגי הביניים שכבר הצליח להגיע אליהם.
27
אפשר לתרגם "וחוזר בו ממטרת חקירתו".
28
לפי כ"י ב, לפי שאם כל מה שחקר הוא להשיג כמו השלג אשר עליו הוא חוקר הרי השלג
היה מצוי לו ללא חקירה.
29
כלומר רוצה להשיגו כדבר מוחש. והמשל ברור.
30
כלומר בטא את הדבר במלים אחרות.
31
המגושמים הנישנים בחוש הגופני.
32
לפי כ"י ב, שלא הושג לו כחפצו.
33
כלומר שאם ימשיכו לחקור יתכן שימצאו מעבר לו מושג יותר עדין נסתר ונעלה, ולקמן
יסתור רבנו בדיה זו, כי אם יש אחריו הרי מה שאחריו הוא מושג האמת, ואשר הגיעו אליו
אינו אלא תחנת בינים בשלבי המדע.
34
ברי"ת שובש משפט זה, והרש"ה נסה לתקנו ללא צורך.
35
אפשר לתרגם הגדרות הגוף.
36
אפשר לתרגם "מטרחם" וכן תרגם רי"ת.
37
כלומר הוא מושג מציאותו הברורה, שכל זמן שלא השיגו האדם משולל מכל גשמות או
דמוי גשמות או תארי גשמות, עדין לא השיגו.
38
לעיל במאמר הראשון, השטה העשירית, והאחת עשרה, והשתים עשרה.
39
המסרבים להאמין במציאות עליונה משוללת כל גשמות וכל דמויי גשמות.
40
כלומר שלבי מטרת חקירתם זו אחר זו. ואפשר לתרגם "כבר הניחו מבוקשם השני כמו
הראשון".
41
קהלת ז כד.
42
כל זה בתחלת המאמר הראשון.
43
נושא החקירה הראשון שהוא חדוש העולם, כל שכן נושא החקירה בדרגה היותר נעלה
שהוא מציאות יסוד היסודות ב"ה.
44
ברי"ת נתערבבו תרגומי כל המונחים הללו.
45
איוב יא ז-ט.
46
אפשר לתרגם צריכים להתעורר.
47
ולו חפשנו בורא יוצר ועושה.
48
כלומר אלו היה גוף מסוים מוגדר ומוגבל שאנחנו מחפשים לו עושה היה אפשר שנמצא
עושהו גוף אחר, אך החקירה הוא על כל גוף מכל מין וסוג שהוא בעולם.
49
אשר אנחנו מחפשים.
50
זהו התרגום הנכון לדעתי. ורי"ת כתב תרגום מלולי "מצד האדם החכם וחיוב תכלית
חכמתו בתכלית כחו".
51
כלומר כל זמן שלא ירגיש האדם שהגיע לקצה יכלתו ולסכום מושגו הסופי ולא יוכל לרכז
לעצמו מושג תכליתי לא יבוא על ספוקו, וירגיש בנפשו ריקנות, אי שלוה, חסר משהו, וממילא
מתפרקים ונופלים כל אותם שלבי הבינים שעבר אותם.
52
כפי שכבר באר לעיל שכשם שיסוד יש לו ולכחו תכלית כך יש לתולדותיו תכלית.
53
נראה לי כי זה התרגום הנכון. וברי"ת "או בתוך גשם" ושמא צ"ל "בתווך".
54
"ג'דר" שרש המספר, והדברים פשוטים כי שרש עשרת אלפים הוא מאה. וברי"ת הניחה
כמו שהיא "גדר" וכך נהג מתרגם פירוש המשנה להרמב"ם בכלאים פ"נ מ"א ראה שם
מהדורתי.
55
"אלכ'איצ'ין" וברי"ת "המתעסקים" וגם זה טוב.
56
אפשר לתרגם "השקפותיהם" ורי"ת תרגם "מאמריהם".
57
כגון לבסס אמונה מסוימת כדרך שעשו הנצרים ומיניהם, או לאמת דעות קדומות כדרך
שעשו ה"מתכלמין" ודומיהם.
58
כלומר נצטרך להרבות בפרטים כל מה שאנו חשים שיש צורך בכך אפילו לאדם הפשוט, אף
אם יארכו הדברים ויגרום הדבר לחזרות במקצת עניינים .
59
לפי ב, יש לתרגם: הדמיונות, ההשערות, ונראה שכך היתה נוסחת רי"ת שכתב "המחשבות
הטעות".
<h2>מאמר שני - פרק א</h2>
הודיענו אלהינו יתרומם ויתהדר על ידי נביאיו, שהוא אחד, חי, יכול, חכם
60
אין דומה לו,
ואין כמפעליו.
61
והוכיחו לנו את זאת באותות ומופתים, וקבלנוהו מיד,
62
עד אשר יתברר לנו על ידי העיון
שהוא אחד.
הרי באמרו:
שמע ישראל ה' אלהינו ה' אחד
63
וכן אמרו:
ראו עתה אני אני הוא ואין אלהים עמדי
64
ואמרו:
ה' בדד ינחנו ואין עמו אל נכר
65
ושהוא חי, הרי באמרו:
כי מי כל בשר אשר שמע קול אלהים חיים מדבר מתוך האש
66
ואמרו:
וה' אלהים אמת הוא אלהים חיים ומלך עולם
67
ושהוא יכול, הרי באמרו:
ידעתי כי כל תוכל ולא יבצר ממך מזמה
68
ואמרו:
לך ה' הגדולה והגבורה והתפארת וגו', והעושר והכבוד מלפניך וגו'
69
ושהוא יודע חכם, הרי באמרו:
חכם לבב ואמיץ כח
70
ואמרו:
אין חקר לתבונתו
71
ושאין דבר דומה לו ולא למפעליו, הוא אמרו:
אין כמוך באלהים אד' ואין כמעשיך
72
ואחר ששמענו ששה
73
עניינים הללו מספרי הנביאים, באנו לקיימן
74
בדרכי העיון, ומצאנום
כך
75
. והשגנו על ידי כך
76
בטול כל טענה המובאת נגדנו ממי שחולק עלינו בדבר מהן.
לפי שאינם חושבין את זאת אלא בשתי דרכים, ואין להם שלישי:
האחד שהם מדמים אותו לנבראים,
והשני מה שתופשים בכל בטוי שאנו מבטאים בו בתאריו ובכל מלה שנכתבה בספריו,
בגשמות שבאותה המלה, לא לפי השאלתה
77
ועם התבססותינו בידיעה
78
זו נבאר כל זה בעזרת ה' וסיועו
79
ואומר תחילה, שאני מצאתי מה שמורה שהוא אחד, אחר שאקדים מן הראיות מה שאומר:
80
שעושה הגופות, כיון שהוא אינו ממינן, והרי הגופות רבים, נתחייב שיהא הוא אחד.
לפי שאם היה יותר על אחד, ייפול עליו המספר, ונכנס בכלל חוקי הגופות
81
ועוד, כי השכל לא החליט בעניין העושה אלא מפני שאי אפשר בלעדיו. והנה האחד הוא
אשר לא יתכן בלעדיו, אבל מה שיותר על כך - אפשר בלעדיו, ואין צורך אליו.
ועוד, לפי שהעושה היחיד נתאמת בהוכחה הראשונה, שהיא ראיית החידוש, אבל מה
שיותר על כך צריך לראייה אחרת זולת אותה הראייה כדי להוכיח עליו.
ואין שום אפשרות להביא ראייה שלא מצד החידוש כלל
82
60
"עאלם" אפשר לתרגם יודע.
61
בכל כ"י "ולא ישבהה אפעאלה" ונראה שצ"ל "ולא ישבה אפעאלה" ובהתאם לכך תרגמתי,
וכך תרגם רי"ת. וכלפנינו "ולא ידמו לו מפעליו" והיא "אין דומה לו".
62
"באלעאג'ל" מיד, לעת עתה, ודומה לה ראה פירושי רס"ג לתורה מהדורתי בראשית כג ג.
63
דברים ו ד.
64
שם לב לט.
65
שם לב יב. וכך תרגם רבנו שם "וליס מעה מעבודאת אכ'ר" ואין עמו נעבדים אחרים. והוא
מוסב כלפי ה'.
66
דברים ה כג.
67
ירמיה י י.
68
איוב מב ב. ושם כתב רבנו בתרגומו: אנכי יודע כי אתה יכול על כל ולא יבצר ממך כל מה
שעולה במחשבה.
69
דברי הימים א כט יא-יב.
70
איוב ט ד.
71
ישעיה מ כח. ובכל מקום מתרגם רבנו תבונה "פהם" וכאן שהיא כלפי ה' תרגם "ולא
נהאיה לעלמה" ואין תכלית לחכמתו, או לידיעתו.
72
תהלים פו ח.
73
ברי"ת "חמשה" וט"ס הוא.
74
אפשר לתרגם לבססן, ליצבן.
75
כלומר תוצאות המחקר והעיון הוכיחו כי אמתות הדברים כפי שמסרו הכתובים.
76
על ידי העיון והמחקר.
77
ולקמן הביא רבנו דוגמאות רבות של השאלת מלים שלא כפי פשוטן אף בעניינים גשמיים,
וכל שכן כלפי הבורא.
78
"וענד תמכננא" כאשר נתברר לנו עניין זה ללא צל של ספק.
79
"חולה" יכולת הבצוע וההוצאה לפועל בכל דבר, ותרגמתי "סיועו" כי לא מצאתי נאה
הימנה. וברי"ת "ואמצתו".
80
כלומר שאני מצאתי כמה ראיות המוכיחות שהוא אחד, והנני מסדירם אחר שאביא שלוש
ראיות כלליות הללו. ורי"ת בלבל כל הלשון וגרם לרש"ה להוציא דברי רבנו מפשוטן.
81
וכיוצא בזה כתב הרמב"ם בהלכות יסודי התורה פ"א הל' ז. ובמו"נ ח"ב בהקדמה טז.
82
ראה מו"נ חלק א פרק עא שדוחה ראיה זו בתוקף, וטען כלפיה ערבך ערבא צריך.
<h2>מאמר שני - פרק ב</h2>
ואחר שלוש ראיות אלו שהוא אחד, אומר, שכל הוכחה המבטלת מציאות השנים
83
היא
הוכחה לאחד. וכבר עמדת על מה שקדם מתשובותינו על בעלי שטה זו
84
ואומר כאן עוד, שאני מצאתי את אלו, כאשר אומרים להם למה ביססתם
85
את כל הנמצאים
על שני יסודות בלבד
86
ואינכם חושבים שיש לכל מין מהם
87
יסוד בפני עצמו?
יאמר, מפני שאנו מצאנו אותם, על אף ריבוי סוגיהם, מתרכזים אל התועלת וההיזק, ואין
שלישי ביניהם
88
. ולפיכך ביססנום על שנים.
והנה חקרתי דבר זה ומצאתי, שיש למתנגד לטעון עליהם ולומר, הנה מצאנו שכל התועלת
וההיזק מתרכזים על חמשת החושים: יש מהם שהוא מוחש בראות
89
, ומהם בשמע, וכך
בשלושת האחרים, ואינכם עדיפים ברכזכם אותם
90
אל שנים, מזולתכם שמרכזים אותם אל
חמשה. ויכול הוא לטעון עוד נגדם במה שכל תועלת ונזק נכנסים תחת המראה
91
ויסודות המראות הטבעיים שבעה:
92
לובן, ושחרות, וירקות כירק,
93
וצהבות, ואודם,
וכמראה השמים, וכמראה הארץ
94
, ואינם עדיפים ברכזם את הכל אל שנים, מזולתם
המרכזים אותם אל שבעה.
ויכול הוא להביא עוד נגדם במה שהם
90
נכנסים תחת הטעמים, ויסודות הטעמים תשעה:
המתוק והשמן,
95
והם חמים לחים; והמר והמליח והחריף, והם חמים יבשים; והחמוץ
וה"קבץ"'
96
והעפוץ והם קרים יבשים; והתפל - והוא טעם המים - והקשוא,
97
והוא קר ולח,
ואין הם עדיפים ברכזם אותם אל שנים ממי שרכזם אל תשעה.
וכן אפשר לטעון נגדם בארבעת הטבעים
98
אשר הכל מתייחס אליהם, וכן בעשרת
האמירות
99
אשר על העצם, וכן בששת סוגי התנועה
1
, וכן בשבעת סוגי הכמות
2
, וכן
בשלשת הזמנים
3
, ובשלשת המשפטים
4
, ובשלשת התבניות
5
לא אאריך בדברים
6
, עד שיתברר ביטול הדרך שהלכו בו גם מצד החכמה
7
במה שביררו
מספר מסוים מבין שאר המספרים והחליטו עליו.
ואוסיף לכך בירור ואומר:
אם היה כל אחד מהם,
8
כאשר רוצה לברוא דבר, אי אפשר לו כי אם בעזרת השני, הרי
שניהם קצרי יכולת. ועם זאת אם היה רצונו זוקק את השני לבוא לעזרתו הרי שניהם יחד
זקוקים זה לזה. ואם לכל אחד מהם יש בחירה, ורצה אחד מהם להחיות גוף ורצה השני
המתתו, יחייב הדבר שיהא אותו הגוף חי-מת יחד.
ואומר עוד: ואם היה כל אחד מהם יכול להסתיר דבר מעמיתו, הרי שניהם יחד בלתי
יודעים, ואם אינו יכול לכך, הרי שניהם יחד קצרי יכולת
9
ואומר עוד: אם היו מחוברים, הרי הם אחד, ואם היו נפרדים הרי על ידי שלישי
ביניהם
10
. ולא יתכן לדעתי לבעלי שטה זו לדמותם כמו הצל והאור שהם נוגעים זה בזה
11
בלי שלישי, לפי שאלה מקרים, וההם לדעתם גופים.
ונמצא כי ההוכחות הללו מתאימים למה שנאמר בכתובים,
12
שאין בורא זולת האחד.
כאומרם:
אתה הראת לדעת כי ה' הוא האלהים אין עוד מלבדו
13
וכן:
וידעת היום והשבות אל לבבך כי ה' הוא האלהים בשמים ממעל ועל הארץ מתחת אין
עוד
14
וכן:
פנו אלי והושעו כל אפסי ארץ כי אני אל ואין עוד
15
וכן:
למען ידעו ממזרח שמש וממערבה כי אפס בלעדי אני ה' ואין עוד
16
וכן:
אני ה' ואין עוד זולתי אין אלהים אאזרך ולא ידעתני
17
וכן:
הלא אני ה' ואין עוד אלהים מבלעדי אל צדיק ומושיע אין זולתי
18
וכן כל הדומה לזה.
83
ברי"ת "טענה שהיא מפרידה בין שנים" וטעה בקריאת המקור.
84
לעיל במאמר הראשון ד"ה והשטה החמישית.
85
משענת יסוד ובסיס לכל השטה.
86
מציאות טוב ורע, שהוא הבסיס לשטת בעלי השנים.
87
מן הנמצאים, ולכל דבר בבריאה יסוד בפני עצמו, ולכל יסוד בורא בפגי עצמו, וכפי שיפרט
לקמן.
88
המלים "ואין שלישי ביניהם" פטומי מילי בנוהג השפה הערבית, ובעברית סרח העודף הוא.
89
ברי"ת הושמטה כל בבא זו בטעות.
90
התועלת וההזק.
91
אפשר לתרגם הגוונים.
92
היסוד למספר שבעה למראות הם שבעת הצבעים הנראים בקשת הענן, ובמלים אחרות
רגילים להגדירן כך: אדום, כתום, צהוב, ירוק, תכלת, כחול, סגול. האדום הוא האדום לפנינו,
כתום הוא מראה הארץ, צהוב כך הוא לפנינו, ירוק כך הוא לפנינו, תכלת הוא השחור לפנינו,
כחול כמראה שמים, סגול הוא הקרוי לפנינו לובן.
93
הוספתי "כירק" כי הירוק בעברית כולל שני מראות כירק וכחלמון ביצה, וברי"ת "וירוק
וירקרק" ומי חכם ויבן.
94
לפי ב, וכמראה העפר.
95
אפשר לתרגם "דשן" וכך תרגם רי"ת, ונמנעתי מכך שלא תתחלף בדשן-אפר.
96
מליחות חמצמצה שכאלו תופש את הלשון, כטעם ה"שב" הנקרא ALUM וברי"ת והחובץ
והחמיץ והעפיץ.
97
ברי"ת הושמטו המים והקשוא. ותרגמתי "קת'א" קשוא, שכך תרגם רבנו בבמדבר יא ה.
וכך פירש הרמב"ם בכלאים פ"א מ"ב. והוא דומה למלפפון ארוך תפל ושלא כדבר המחבל
ומבלבל שהעז פניו לומר שגדולי ישראל אלה טעו.
98
הם החום והקור והלחות והיבשות. וכמ"ש רבנו לעיל במאמר הראשון ד"ה והשטה
הששית. והרש"ה נתחלפו לו בארבעת היסודות. ואינו נכון.
99
תרגמתי "אמירות" ולא "מאמרות" כדי שלא יתחלפו בעשרה מאמרות שבהם נברא
העולם. ועשר אמירות אלה תוארו בספר הקטגוריות של ארסטו, ושלדעתו בהם אפשר להביע
מהות כל נושא שהוא ואף הרמב"ם מנאם בספרונו "מלות ההגיון" שער עשירי, אלא
שהמתרגם שם כבד פה וכבד לשון. ורבנו מונה אותן לקמן אחד אחד. אלג'והר-העצם
אלכם-הכמות. אלכיף-האיכות. אלמצ'אף-הנספח. אלמכאן-המקום. אלזמאן-הזמן,
אלמלך-הקנין. אלנצבה-הקימה. אלפאעל-הפועל. אלמנפעל-הנפעל.
1
גם אלה לקוחים מספר הקטיגוריות של אריסטו, והם: אלכון-ההתהוות. אלפסאד-הכליון.
אלנמו-הגדילה. אלנקץ-הפחיתה. אלאסתחאלה-ההיאפסות. אלנקלה-ההיעתקות ממקום
למקום.
2
לפי ב, "גוני הכמות", וגם אלה מספר הקטיגוריות הנ"ל פ"ו, והם: המספר, הדבור, הקו,
השטח, הגוף, הזמן, המקום.
3
הם שלשת סוגי הזמן: עבר, הוה, ועתיד.
4
לפי אבן סינא בספר "אלנג'אה" דפוס קהיר
1331
עמ'
21
הם: החיובי, הנמנע, והאפשרי.
5
"אלאשכאל" ואפשר לתרגם "הצורות" והכוונה לצורות גיאומטריות אשר לדעת ארסטו
הם צורות היסוד של הגיאומטריה, והם: אלמת'לת' - המשולש. ואלמרבע - המרובע,
ואלמסדס - המשושה, כלומר בעל ששה פנים. ורבים מן המלומדים הערבים מפרשי ארסטו
דנו בליבון מונחים אלה.
6
כוונתו שאין זו אריכות דברים, כיון שיש צורך לכך לבאר ולהסביר אח העניין היטב,
להוציא מדברי בעלי השנים.
7
ברי"ת "מאפני ההתחלקות" ואיני יודע מהו.
8
משני הבוראים.
9
ראה רמב"ם במו"נ ח"א פרק עה הדרך החמישי. וראה גם ח"ב פרק א.
10
כי כל שני עצמים נפרדים, דבר שלישי הוא הממחיש פירודם, ויהיה זה האויר בלבד.
11
ברי"ת "המשתמשים" ושמא צ"ל "המתמששים".
12
תרגום מלולי "בספרים".
13
דברים ד לה.
14
שם ד לט.
15
ישעיה מה כב.
16
שם מה ו.
17
שם מה ה.
18
שם מה כא.
<h2>מאמר שני - פרק ג</h2>
ואם יאמר אדם: מה עניין שני שמות הללו המשומשים תמיד במקרא ה' אלהים?!
נאמר: כבר קבע שהם לעניין אחד.
19
כאומרו:
כי כה אמר ה' בורא השמים הוא האלהים
20
ואמרו:
דעו כי ה' הוא האלהים הוא עשנו וגו'
21
ואחר הקביעה הזו, אין לחוש אם יתאר אחד מהם בפעולה מסוימת, והשני בפעולה אחרת.
ודומה לזה בלשון
וילך ירובעל בן יואש וישב בביתו,
ואמר אחריו
ולגדעון היו שבעים בנים יוצאי ירכו
22
תיאר שם זה בפעולה והשני בפעולה אחרת, ולא חש, כיון שכבר קבע בדבריו כי ירובעל הוא
גדעון
23
ואם יאמר ומה עניין אמרו:
אלהי ואדוני לריבי
24
וכן:
ירעם מן שמים ה', ועליון יתן קולו
25
נאמר לו שזה טעם נוסף: ירעם לפי שהוא ה' ולפי שהוא עליון, העירה מפני שאתה אלהי
ומפני שאתה אדוני.
ודומה לו בלשון:
שמעו זאת כל העמים האזינו כל יושבי חלד גם בני אדם גם בני איש יחד עשיר ואביון
26
וענינו: מפני שאתם עמים, ומפני שאתם יושבי חלד, ומפני שאתם בני אדם, ומפני שאתם בני
איש.
27
וכעין אמרו עוד:
אל תירא עבדי יעקב וישרון בחרתי בו
28
מפני שאתה יעקב ומפני שאתה ישרון
29
כללו של דבר אני אומר: כל מה שנמצא בדברי הכתובים, ובלשוננו אנו המייחדים, ביטוי
בתואר בוראנו, או בפעולתו, שהוא נגד מה שמחייב העיון האמיתי, הרי בלי ספק יש לו שימוש
מושאל בלשון,
30
ימצאוהו המדקדקים אם ידרשוהו.
ואיני צריך להרחיב בביאור עניין זה בספר זה, שאבאר דרכי האמורים דרך העברה והשאלה
והרחבת לשון, לפי שכבר ביארתי מזה בהרחבה בהקדמת תרגום התורה
31
, אסתפק בו בלי
לחזור עליו כאן, ואסתפק בביאור מה שיש בלשון בכל מקום שיזדמן מקום ספק בלבד.
ואם יאמר ומה עניין אמרו:
ועתה אד' ה' שלחני ורוחו
32
נאמר: יתכן הדבר שיהא ענינו ברוחו, כאמרו:
דרשו ה' ועזו
33
ופירושו דרשו ה' בעזו, וכאמרו:
ועליך יזרח ה' וכבודו עליך יראה
34
ופירשו כי בנה ה' ציון, נראה בכבודו
35
. וכאמרו:
ה' וכלי זעמו
36
ופירושו:
בזעם תצעד ארץ
37
כך פירשו כאן ותעד בם ברוחך ביד נביאיך
38
וכל דבר שיזדמן מסוג זה נמצא לו העברה
39
ובאור אפשרי, ואין עלינו יותר מזה.
19
ראה ירושלמי ברכות פ"ט הל"א. שאלו . . . את ר' שמלאי מה ההן דכתיב אל אלהים ה' . . .
אמר לתלמידיו שלשתן שם אחד כאינש דאמר בסילקוס קיסר אגוסטוס.
20
ישעיה מה יח.
21
תהלים ק, ג.
22
שופטים ח כט-ל.
23
שם ו לב.
24
תהלים לה כג.
25
שמואל ב כב יד.
26
תהלים מט ב-ג.
27
וכן כתב רבנו שם בפירושו: מה שהוסיף גם בני איש אחרי גם בני אדם, ואנחנו יודעים כי
העמים הם יושבי חלד והם בני אדם והם בני איש, ולכן אני אומר שהוא תוספת בטעם לא
בעצם ולכן פירשתיו ומפני שאתם בני אדם, וכך אמר הנביא צריכים אתם ללמוד מוסר כפי
שאבאר מפני חמשה עניינים . וראה רמב"ם במו"נ ח"א פרק יד שמבדיל בין בני אדם לבני
איש.
28
ישעיה מד ב.
29
ובתרגומו שם לא פירש כן, ראה שם.
30
"מג'אז" שמוש ארעי, השאלה שלא כפי פשט המלה. והקדמונים תרגמוה "העברה" וכך
תרגמתי לקמן.
31
קטע קטן שרד בידינו מחלק ההקדמה שבו דבר רבנו על עניין זה. ראה פירושי רס"ג לתורה
מהדורתי עמ' קסא-קסג.
32
ישעיה מא טז. וכך תרגם שם "בעת'ני בנבותה" שלחני בנבואתו.
33
תהלים קה ד. אך שם בתרגומו פירש: דרשו את ה' שיעוז אתכם, ראה שם מהדורתי עמ'
רכט ובהערות.
34
ישעיה ס, מ ושם תרגם כפשוטו.
35
תהלים קב יז. ושם תרגם: כאשר יבנה ה' ציון ויראה בה בכבודו.
36
ישעיה יג ה. ושם תרגם: כאלו מקצה השמים שלח ה' את כלי זעמו.
37
חבקוק ג יב.
38
נחמיה ט, ל.
39
השאלה ודרך שמוש שלא כפשוטו.
<h2>מאמר שני - פרק ד</h2>
ואחר כן אומר, שאני מצאתי מדרך העיון ממה שמוכיח שהוא חי יכול חכם
40
הוא מה שנתברר לנו שהוא ברא כל הדברים, ולפי הכרע דעתנו,
ברור שלא יעשה כי אם יכול,
ואין יכול כי אם חי,
ולא יתכן עשוי משוכלל אלא ממי שידע היאך יהיה העשוי
41
לפני שיעשהו.
הרי שלשת העניינים הללו מצאם שכלינו לעושנו מושכל ראשון באופן אחיד,
42
והם כי במה
שעשה נתאמת שהוא חי יכול חכם
40
כפי שבארתי.
ולא יתכן שיגיע השכל לאחד משלשה עניינים אלו לפני השני, אלא יגיע אליהם ביחד, כי מן
המוכחש אצלו שיעשה מי שאינו חי, ושיעשה מי שאינו יכול, ושתהיה פעולה מושלמת
ומשוכללת מצד מי שאינו יודע היאך תהיה הפעולה. לפי שמי שאינו יודע היאך תהיה הפעולה
לא יהיה פעלו תקין ולא מחוכם
43
וכאשר הושגו לשכלנו שלשה עניינים אלו ביחד, לא היה אפשר ללשוננו לאומרם במלה אחת,
לפי שאין מצויה בשפה מלה הכוללת שלושה עניינים הללו, לפיכך הוזקקנו לבטא אותם
בשלוש תיבות, אחר שקבענו בדברינו בפירוש שהשכל השיגם ביחד.
ולכן אל יחשוב אדם כי הקדמון יתברך ויתעלה יש בו עניינים שונים
44
, כי עניינים אלה הם
כולם כלולים בעניין שהוא עושה, אלא שביטויינו הוא אשר דחף אותנו לומר מושג זה בשלשה
לשונות
45
, לפי שלא מצאנו במונחים המדוברים ביטוי הכוללם, ואי אפשר שנחדש להם מלה,
כי אז תהיה המלה בלתי ידועה וזקוקה לפירוש, ונמצא שחזרנו למלים רבות במקומה.
ואם ידמה אדם כי עניינים אלו מחייבים שוני, כלומר שיהא זה זולת זה -
הנני מבאר לו ביטול מה שנדמה לו על ידי העיון האמיתי. והוא שהשוני וההשתנות אינם
נמצאים כי אם בגופים ובמקרים, אבל בורא הגופים והמקרים מסולק ממנו כל שוני והשתנות.
ועדין איני מסתפק בזה עד שאפרשהו היטב
46
ואומר: כשם שמה שאנו אומרים 'עושה' - אין
במשמעו תוספת בעצמותו, אבל יש במשמעו שיש לו כאן עשוי
47
, כך מה שאנו אומרים 'חי'
'יכול' 'חכם'
40
- שהם פירוש 'עושה'. ואף לא יתכן שיהא עושה אלא מי שהעניינים הללו בו
ביחד, אין במשמעותן תוספת בעצמותו, אבל יש במשמעותן שיש לו כאן עשוי
48
ואחר שהתבוננתי בזה וחקרתיו שבתי אל כתבי הקדש, ומצאתי בהם ביטול השניות
49
ממנו:
אין עוד מלבדו
50
וגם:
ומה שמץ דבר נשמע בו
51
וכן:
יהיה ה' אחד ושמו אחד
52
40
אפשר לתרגם "יודע" ואולי אף יותר נכון.
41
ברי"ת הושמטו כאן כמה מלים, וכבר הגיהו הרש"ה.
42
אולי יותר נכון לתרגם "בבת אחת". וברי"ת "פתאום בלי מחשבה מביאה אחת" ואינו נכון.
43
"מחכמא" עשוי בחכמה ובתכלית התקינות. וברי"ת במכוון" וגם זה נכון.
44
חיותו לחוד, ויכלתו לחוד, וידיעתו לחוד.
45
חי, יכול, יודע.
46
בתרגום מלולי עד "שאשביעהו ביאור" וכך תרגם רי"ת, ושמוש שביעה למושג זה רגיל בפי
חז"ל וראה מנחות כד.
47
כי העשיה אינה אלא הוצאה לפועל של החכמה, ונוסף לכך ממחישה את מציאות העושה
כפי שהוא אצל מי שאינו יודעו, ואין בה להוסיף במהות העושה מאומה.
48
ברי"ת טושטשו כל הקטעים הללו, והוגהו על ידי המגיהים ללא צורך, ודברי רבנו ברורים
נהירים וצהירים.
49
כלומר שאין כל תאר שאנו מיחסים לו או מבטאים בו פעולה מפעולותיו מקנה ומרכישה
כלפיו יתעלה שניות ומציאות נוספת, וברי"ת "בטול הזולת" וכוונתו שיהא האחד זולת השני.
50
דברים ד לה.
51
איוב כו יד. ותחלת הפסוק הן אלה קצות דרכיו, ורבנו כאן מפרשו שבפרטינו פרטי
פעולותיו ומעשיו האמורים באותו פרק אין זה מקנה משהו נוסף במציאותו או במהותו. ושם
בתרגומו ובפירוש לא העיר מאומה.
52
זכריה יט ט.
<h2>מאמר שני - פרק ה</h2>
ואומר עוד, ובעניין זה טעו הנוצרים והאמינו בו השוני, והביאם הדבר לכך שעשאוהו שלשה,
ויצאו אל הכפירה
53
, והנני רושם תשובות שיש עליהם מן המושכל, והאחד אשר אחדותו
אמתית יהא בעזרי.
ואיני מתכוון בתשובה זו נגד המוניהם, כי המוניהם אינם יודעים אלא השילוש המגושם
בלבד,
54
ולא אעסיק את ספרי בתשובה על כמותם מחמת פשטותו ונפטרנו מעמסו
55
אבל כוונתי להשיב על יחידיהם אשר דמו שהם מאמינים את השלוש בעיון ועמקות הבנה
56
ובאו אל שלשת התארים
57
הללו, ונתלו בהן ואמרו, אין בורא אלא מי שהוא חי יודע, והאמינו
חיותו ודעתו שני דברים חוץ מעצמותו, ונעשו אצלם שלושה
57
וראשית מה שיש לפתוח בו ולהשיב עליהם, שלא יבצר שהם סוברים בו:
שהוא גוף
או שאינו גוף.
אם יסברו שהוא גוף, הרי הלכו בדרך המוני אומתם
56
, ולפיכך חלים עליהם כל התשובות
שהשבנו בהן על המגשימים אותו
58
ואם אינם סוברים שהוא גוף הרי אמרם שיש בו שוני, ויהיה תארו זה זולת תארו השני,
הרי שהם אומרים שהוא גוף באמת, אלא שהם ביטאו את הדבר במלים אחרות, לפי שכל שיש
בו שוני הוא גוף בלי ספק
59
, ואנחנו כבר סיכמנו שהעניינים הללו הם תואר אחד, אלא שאין
הלשון יכול לכלול אותם בדיבור כמו שכללם השכל בידיעה.
והרי הם דומים אז למי שאומר שאינו עובד את האש, אבל עובד הוא דבר השורף המאיר
העולה למעלה, שהיא האש באמת.
ולכן נדובבם שיאמרו בפירוש שהוא גוף, ואם ימנעו מכך, ויאמרו לא יתכן שנאמר שהוא גוף,
כי כל גוף עשוי, כך יתחייבו שלא יאמרו שחיותו ודעתו זולתו, כי כל מי שחיותו ודעתו זולתו
-עשוי.
ואלה יחנך ה' נעדרי ידיעת דרכי ההוכחה.
והוא שאנו - מקהלות המייחדים - לא באנו לידי דעה שחיות האדם זולתו, אלא מפני
שראינוהו עת חי ועת מת, ידענו כי משהו היה בו שבו היה חי, וכאשר נסתלק ממנו נעשה מת.
וכן לא באנו לידי דעה שידיעת האדם זולתו, אלא מפני שראינוהו עת יודע ועת בלתי יודע,
ידענו כי משהו היה בו שבו היה יודע, וכאשר נסתלק ממנו נעשה בלתי יודע.
ואלמלי שראינו שני הדברים הללו באדם, כי אז היינו בדעה כי האדם חי ויודע בעצמותו.
וכיון שמן המוכחש הוא באמת, שימצא ליוצר הכל עת לא יהא בו חי ולא יודע, כמו שמצאנו
לאדם, נתחייב בהחלט שהוא חי לעצמו ויודע לעצמו
60
, ובטל מה שהגיעו אליו האנשים הללו
מעיקרו.
ועם זאת הרי לא השלימו מה שראוי למושגם לפי דעתם. והוא, שהם אמרו עצמו וחיותו
ודעתו, והניחו מלומר 'יכולתו', וכן עניין שומע ורואה. ואם הייתה אמירתם 'חי' מספיקה להם
במקום 'יכול', ואמירתם 'יודע' מספיקה להם במקום 'שומע ורואה', אם כן גם אמירתם 'יודע'
תספיק להם במקום אמרם 'חי', לפי שאין יודע כי אם חי.
הנך רואה שהם לא הלכו לפי שטתם, ואחר עיונם לא נהו, אלא הטעו בדבר זה כדי להעמיד בו
מה שנאמר להם.
ואומר עוד, כי אלו היה אפשרי בו שוני אחד, כי אז היו אפשריים בו כל השתנויות
61
שבעולם,
לפי שאין העיון מביט אלא על כללות העניינים ומיניהם, ואינו מביט על פרטיהם ויחידיהם.
62
אם האנשים הללו יבואו להביא ראיה מן המושכל, כבר בארנו ביטולו להם במה שדמו בו.
ואם הם למדו מן הכתוב, כפי שאולי יש מהם מי שיאמר ראיתי שהכתוב אומר שיש לה'
רוח ודבור והוא אמרו:
רוח ה' דבר בי ומלתו על לשוני
63
נאמר לו כי הרוח והדיבור הללו נבראים, והם אותו הדיבור הנכבד
64
אשר השמיע ה'
אותם לנביאו. וכבר ידענו כי הכתובים קוראים את שם ה' נפש, כמו שאמר אשר לא נשא
לשוא נפשי
65
במקום 'שמי'.
וכשם שבנבראים 'נפש' ו'רוח' עניינן אחד, ו'נפש' שאצל הבורא ענינה שם, כך תהיה ביחס אליו
'רוח' ענינה חזון ונבואה
66
, וזה מאותם הלומדים מכך חוסר ידיעה בלשון העברים.
וכן מצאתי מקצתם מביאים ראיה ממה שאומרים הכתובים שרוח ה' עושה, באמרו:
רוח אל עשתני ונשמת שדי תחיני
67
וכן נאמר שדברו עושה, שנאמר:
בדבר ה' שמים נעשו וברוח פיו
68
וראיתי שגם זה מחוסר בקיאותם בלשון, וכוונת הכתובים באומרם שהעושה עשה את
הדברים במאמרו, בצוויו, או בחפצו או ברצונו, שהוא עשאם בכוונה מצדו, לא על דרך
הבטלה, ולא באי ידיעה ולא מתוך צורך
69
וכפי שנאמר
והוא באחד ומי ישיבנו ונפשו אותה ויעש
70
והכוונה באמרם שהוא עשאם בדברו וברוח פיו ובמאמרו ובקריאתו, שהוא עשאם בבת אחת,
לא במשך זמן, ולא חלק חלק. כמו שנאמר
קורא אני אליהם יעמדו יחדו
71
והמשילו לנו את זה בדבר שאנו אומרים לו בוא, או ננשב עליו ברוח פינו, כך -
וברוח פיו כל צבאם
68
מנשמת רוח אפך
72
ועם זאת הנה מצאתים עוזבים את שיטתם
73
, לפי שהכתובים אומרים שידו עושה -
כי יד ה' עשתה זאת
74
ושעינו שומרת -
עיני ה' נצרו דעת
75
ושכבודו אוסף -
כבוד ה' יאספך
76
ושחמתו עולה -
ואף אלהים עלה בהם
77
ושרחמיו באים -
יבואוני רחמיך ואחיה
78
ויהיה כל אחד מן העניינים הללו, וכל הנמצא לו בדומה להם, סגולות אחרות נוספות על הרוח
והדיבור
79
, כי לכל אלו פעולה מיוחסת כמו שיש לההם
80
פעולה מיוחסת.
ואלו כולן - יחנך ה' - ודומיהן, אצלינו דרך העברה בלשון, והרחבה שהרחיבה בהם הלשון, ויש
לכל אחד מהן הסבר והבנה, ויתבאר לקמן בעזרת הרחמן.
53
כל קטע זה הושמט ברי"ת כנראה מאימת הבקורת. וכתבו "שבשער הזה אמרו רבים
וחשבו בו זולתו".
54
גם קטע זה הושמט ברי"ת.
55
לפי ב, והקלו מעלינו טרחו.
56
גם קטע זה הושמט ברי"ת.
57
חי יכול חכם.
58
לעיל בתחלת מאמר זה.
59
כי עצם אמרך זה וזה, מחייב חלוקה, ותוצאותיה הגבלה ותכלית לכל אחד, והן הן תארי
ומאורעות הגוף, וראה גם רמב"ם בהלכות יסודי התורה פ"א הל' ז.
60
בכל קטע זה תרגמתי "עאלם" יודע, בעקבות הרמב"ם בהלכות יסודי התורה פ"ב הל' י, כי
הן הן הדברים האמורים כאן.
61
נכון היה כי הן הן הדברים האמורים כאן. וז"ל שם: הקב"ה מכיר אמתו ויודע אותה כמו
שהיא, ואינו יודע בדעה שהיא חוץ ממנו כמו שאנו יודעין שאין אנו ודעתנו אחד, אבל הבורא
יתברך הוא ודעתו וחייו אחד. עיין שם היטב.
61
נכון היה לתרגם "השנות" או "שניות" כי הכוונה שיהא תאר זה זולת התאר השני, וכן
הלאה עד בלי סוף.
62
כלומר הזכרנו יודע יכול רואה שומע, רק כדי לבטא באופן כללי העדר הכפילות והשוני
כלפיו יתעלה, ומציאות האחדות המוחלטת. ואיני צריך להזכיר התארים כדי שלא יבוא מי
שהוא ויאמר אלה אין אבל יש אחרים. כי אם כבר יש אפשרות בשוני אחד יהא אפשר לא רק
שלוש אלא אף עשרה ועשרות.
63
שמואל ב כג ב.
64
לפי נ"א "והן אותן חתוך הדברים".
65
תהלים כד ד. ושם תרגם "מן לם יחלף באלאסם" מי שלא נשבע בשם, ובפירושו שם כתב
"עשיתי כן לפי שמצאתי שיש בלשוננו השבועה נאמרת על הנפש כמו שהיא נאמרת על השם
כאמרו נשבע ה' צבאות בנפשו (ירמיה נא יד) רוצה לומר בשמו". ראה שם מהדורתי עמ' צב.
וראה גם רמב"ם במורה הנבוכים ח"א פרק מא בשתוף שם נפש, ושם פרק סז.
66
וראה גם רמב"ם במו"נ ח"א פרק מ, וכל רוח האמור כלפי ה' הוא לפי העניין הזה.
67
איוב לג ד. ושם תרגם "ורוח חכמה אללה צנעתני" ורוח חכמת ה' עשתני.
68
תהלים לג ו. ושם תרגם "ובקולה" ובאמירתו.
69
ורי"ת לא דייק בתרגום מונחים אלה.
70
איוב כג יג.
71
ישעיה מח יג.
72
תהלים יח טז.
73
ואין הנצרים מונים כל מה שהזכיר רבנו לקמן אלוהות שונים.
74
איוב יב ט. ושם תרגם "קדרה אללה" יכולת ה'.
75
משלי כב יב. ושם תרגם "ענאיה' אללה תחפט' אהל אלמערפה" השגחת ה' שומרת בעלי
הדעת.
76
ישעיה נח ח. ושם תרגם "ונור אללה יצ'מך" ואור ה' יאספך.
77
תהלים עח לא. ושם תרגם "חתי חל בהם גצ'ב אללה" עד שחל בהם חרון ה'. תרגם כן כדי
לסלק התפעלות מכלפי ה'.
78
שם קיט עז.
79
לפי שטתם ודרכם.
80
חי יכול חכם, שבהם הם תולים את השלוש.
<h2>מאמר שני - פרק ו</h2>
ומצאתי מהם מבאר פרשת ה' קנני ראשית דרכו
81
, כאלו שיש לה' דבור קדום, לא חדל
מלהיות בורא עמו
82
ודבר זה כבר השבתי פעם לפני כן, על אותם שפירשוהו על הרוחניות
83
, וביארתי כי מלת
'קנני' עניינה 'ברא'. וביארתי כי אותו התיאור תיאור החכמה. ואין הכוונה בכך שהוא ברא
את הדברים בכלי, היא החכמה, אלא הכוונה שהוא בראם מחוכמים,
84
שכל הרואה אותם
יעיד כי חכם עשאם.
וראיתי אחרים נתלים במה שאמר ה' נעשה אדם בצלמנו
85
, ואומרים כי הלשון הזה מורה
על רבים. ואלו יותר סכלים מן הראשונים, לפי שאינם יודעים כי שפת בני ישראל מרשה לנכבד
לומר 'נפעל' ו'נעשה' - והוא אחד. כמו שאמר בלק:
אולי אוכל נכה בו
86
ואמר דניאל
דנא חלמא ופשרה נאמר קדם מלכא
87
ואמר מנוח
נעצרה נא אותך ונעשה לפניך גדי עזים
88
וכל הדומה לכך.
ואחרים משתבשים בפרשת וירא אליו ה' באלוני ממרא, ואומרים שהעניין הזה הנראה
לאברהם הנקרא בשם זה הוא שלושה, לפי שהוא באר אחריו ואמר:
והנה שלשה אנשים נצבים עליו
89
ואבאר שאלו סכלים יותר מן הכל, מפני שהם לא המתינו עד שיגיעו לסוף הפרשה, ואילו
הוחילו עד ששמעו -
ויפנו משם האנשים וילכו סדומה ואברהם עודנו עומד לפני ה'
90
כי אז היו יודעים שהאנשים כבר הלכו להם, ואור ה' עומד על אברהם, ואברהם לפניו.
והנה בטל שיהא הוא הם.
ולא נראה האור תחילה לאברהם, אלא כדי שילמד מכך שהם נכבדים חסידים, ולפיכך אמר
להם
אדני אם נא מצאתי חן בעיניך,
כלומר מלאכי ה' או שלוחי ה',
91
על דרך הנסתר המצוי בלשון בני ישראל ובשפות אחרות,
כמו שאומרים 'לה' ולגדעון'
92
והכוונה 'חרב לה'', ואומרים 'לעזתים לאמר'
93
וכבר הסתירו
'ויגד לעזתים', ואומרים 'וישלח אבשלום את אחיתפל הגילוני
94
' וכבר הסתירו 'ויקח את
אחיתפל', וכל הדומה לכך.
81
משלי ח כב.
82
ברי"ת "לא סרה ברואה" וטעה בקריאת המקור.
83
במאמר הראשון לעיל פרק ג ד"ה ונודע לי. וראה שם בהערה.
84
עשוים בחכמה ובתכלית השכלול והתקינות.
85
בראשית א כו. ויאה פירושי רס"ג מהדורתי שם.
86
במדבר כב ה.
87
דניאל ב לו.
88
שופטים יג טו. ורבנו מפרש שאינו מדבר בשמו ובשם אשתו.
89
בראשית יח א-ב.
90
שם יח כב.
91
וכן פירש בתרגומו שם. ראה פירושי רס"ג לתורה מהדורתי.
92
שופטים ז כ.
93
שם טז ב.
94
שמואל ב טו יב.
<h2>מאמר שני - פרק ז</h2>
והאנשים הללו - ירחמך האל - ארבע כתות, שלוש מהם קדמו, והרביעית יצאה מקרוב.
הראשונה סוברת כי משיחם
95
גופו ורוחו מן הבורא יתעלה.
והשניה סוברת כי גופו נברא ורוחו מן הבורא.
והשלישית סוברת שגופו ורוחו נבראים ויש בו רוח אחרת מן הבורא.
אבל הרביעית מעמידה אותו
96
כמו הנביאים בלבד, ומבארת את הנבואה האמורה
אצלם
97
עליו, כמו שאנו מבארים "בני בכורי ישראל"
98
, ושהוא כיבוד והידור בלבד, וכמו
שמבאר זולתינו עניין "אברהים כ'ליל אללה"
99
והכת הזו האחרונה מחייבים אותה ממה שאשיב בו עליהם בספר זה כל מה שאזכיר
במאמר השלישי בעניין ביטול התורה
1
, וכל מה שאזכיר במאמר השמיני בביאת המשיח
2
אבל הכת הראשונה האומרת כי מקצת האלוה נעשה גוף ורוח, מחייבים אותה עם אותן
שתי התשובות כל מה שמחייב את האומרים שהדברים הנבראים הם מן הבורא
3
והכת השלישית האומרת שגופו ורוחו נבראים, יתחייבו לומר שגוף נברא נעשה אלוה, מפני
שמשותף בו דבר אלהי.
והם מדמים אותו להשראת השכינה בהר סיני,
4
ובשיח הסנה,
5
ובאהל מועד,
6
, וזה
מחייבם להיות בדעה כי גם המשכן והסנה וההר אלוהות, ובכך יוסיפו רעה. ועם זאת מחייב
אותם מה שהזכרתי בעניין הביטול
1
ובעניין ביאת המשיח
2
אבל הכת האמצעית מחייב אותה מה שמחייב שתי הכתות יחד: מחייב אותה מה שמחייב
את הראשונה באמרה שהרוח אלוהית עליונה, ומה שמחייב את האחרונה באמרה שהגוף
נברא. ועם אלה מה שבשערי ביטול התורה וביאת המשיח אין להם מנוס ממנו.
הנה זה מה שקצרתי לבאר תשובת מי שאומר שהוא שנים או שלשה או יותר, אלא הוא האחד
המיוחד.
95
"מסיחהם" תרגמתי "משיחם" כפי המקובל לתרגם "מסיח-משיח" ולא אמנע מלהביא
כאן פירוש משונה ששמעתי מפי מלך תימן הזקן יחיא חמיד אלדין, כי "מסיח" נגזר מן
"מסח" שהוא השק, כלומר אריג גס של שער, ונקרא לדעתו "מסיח" מפני שהיה לובש "מסה"
כדרך הכמרים הקדמונים כדי לענות את גופם.
96
ב, מוסיף; אותו כלומר המשיח כמו וכו'.
97
כגון יוחנן א לד, ועוד.
98
שמות ד כב, וכך תרגם שם "משרפא אבני בכרי אסראיל" כה אמר ה' דרך כיבוד בני בכורי.
וראה פירושי רס"ג לתורה מהדורתי שם. ופירושו לתהלים מהדורתי עמ' מה. ובמלון שם עמ'
שיא.
99
מחוקק האסלאם הקראן, ראה סורה' אלנסא
124
, ועוד.
1
פרק ז ד"ה והואיל וכבר.
2
שם בסוף המאמר פרק ו ד"ה וכל מה שהשבנו.
3
לעיל במאמר הראשון ד"ה והשטה השלישית.
4
שמות כד טז.
5
שם ג ב.
6
שם מ לד-לה.
<h2>מאמר שני - פרק ח</h2>
ואסמיך לזה מה שאולי יאמר אדם:
היאך יתכן כי מה שהוא עדין מכל עדין בעניין
7
, יהיה חזק מכל חזק.
ואומר כי החכם
8
כבר עשה לדבר זה דוגמא במציאות, והוא, שהנפש יותר עדינה מן הגוף,
והיא יותר חזקה ממנו ובה הוא מונהג.
ולפיכך היו האבות נשבעים 'חי ה' אשר עשה לנו את הנפש הזאת'
9
וכן החכמה יותר עדינה מן הנפש, והיא יותר חזקה ממנה ובה היא מונהגת. ולפיכך תמצאנה
דווקא מיוחסת אל הבורא באומרו:
ה' בחכמה יסד ארץ כונן שמים בתבונה
10
ואף גם בארבעת היסודות אנו רואים כן:
המים עדינים יותר מן העפר, והם יותר חזקים ממנו, שהרי הם חודרים בו ויש שהם עוקרים
אותו.
והרוח יותר עדינה מן המים, והיא יותר חזקה מהם, שהרי היא מניעה אותם ויש שהיא
מעלה
11
אותם.
והאש חזקה מן הכל, כי כדור
12
האש מקיף את הכל, ובתנועתה התמידית נחה הארץ וכל
אשר בה במרכז, והתנועה המזרחית העליונה המסובבת את הגלגל הגדול, אין אדם יודע לה
סיבה המניעה אותה, אלא פקודת בוראה יתברך ויתעלה, שהוא עדין מן הכל וחזק מן הכל.
הנה נתבאר שכל דבר שהוא בעניינו יותר עדין מן השני, הוא יותר חזק ממנו.
והואיל וכבר הקדמתי עניינים אלו ראיתי להסמיך לו רוב התארים והאמרות
13
אשר שואלים
עליהם בעניין זה, מן העולה על הדעת, והמצוי בספר, והנשמע בדברי כל מאמין.
ואקדים לכך דבר כללי ואומר:
שכל מה שנרמז עליו בעניין זה עצם או מקרה, או תואר לעצם או למקרה, לא יתכן ממנו לא
מעט ולא הרבה בעניין העושה
14
, לפי שהעושה הזה, יתברך, נתאמת לנו שהוא עושה הכל, ולא
נשאר שום עצם ולא מקרה ולא מה שמתארים בו, שלא הוגדר והוגבל ורוכז. ונתאמת כי
העושה הזה עושהו, ולפיכך נמנע ומוכחש שייאמר עליו דבר ממה שהוא עשהו.
וכל מה שימצא בספרי הנביאים מתארי העצם או המקרה, אי אפשר שלא יימצא להם בלשון
עניינים, זולת הגשמות, כדי שיתאים למה שמחייב העיון. וכל מה שאנו אומרים - אנו
מקהלות המאמינים - מתאריו דברים הדומים להגשמה, הרי הוא דרך משל וקירוב להבנה,
ולא כפי הגשמת הביטוי שאנו אומרים בדומה לו בבני אדם.
וכיון שכבר ביארתי שלוש נקודות אלו, אל יטעוך אתה המעיין בספר ויביאו אותך לידי ספקות
באמורך 'היה'
15
ובאמורך 'חפץ' ובאמורך 'רצה' ו'כעס' וכל הדומה לכך. וכך ממה שיש
בספרים.
לפי שאין אנו אומרים את הבטויים
16
הללו אלא לאחר קביעת היסוד, כפי שהקדמנו, שהם
חוזרים אליו ומתפרשים על פיו. לפי שאין הבונה בונה אלא מן היסוד וכלפי מעלה, ואינו בונה
מלמעלה למטה.
ולכן אל תהי נבוך בגלל תארים שתראה בכתובים, או שתמצא אותנו מסכימים עליהם, ותבוא
על ידם לידי ספק בעצם היסוד, שכבר נתאמת ונתברר באופן מוחלט
17
7
מבחינה ענינית, מהותית.
8
הבורא יתעלה.
9
ירמיה לח טז.
10
משלי ג יט.
11
"תרקיה" מגביהתו, מרימה אותו אל על כמו בגלי הים וכיוצא. וברי"ת ופעמים "ישליכם"
ואינו אמת.
12
טבעת יסוד האש אשר מעל ליסוד האויר לפי תיאור הקדמונים. וברי"ת "עגלת האש"
ושמא צ"ל "עגולת האש".
13
הבטויים שבמקרא ובדברי חז"ל שיש במשמען כעין התפעלות כלפי ה'.
14
כלפי הבורא ב"ה.
15
"כאן", וברי"ת נדפס בטעות "חיה" והרש"ה הגיה "חי" וטעות הוא.
16
אפשר לתרגם "הלשונות", וברי"ת "המעלות" וטעות הוא, ושמא צ"ל "המלות".
17
שהוא אחד יחיד ומיוחד, שאין שיך כלפיו שום תאר חיובי ולא התפעלות שניות והשתנות.
<h2>מאמר שני - פרק ט</h2>
והנני מבאר עניינים אלו על עשרת האמירות
18
ואדבר על כל אחת במה שראוי.
ואומר לאמר, יש אנשים חשבו כי המושג הזה
19
עצם,
20
ונחלקו רעיונותיהם בו.
יש שאמרו אדם, ויש שאמרו אש, ויש שאמרו אויר, ויש שאמרו חלל
21
, ואחרים אמרו דברים
אחרים זולת אלה.
ולפי שנתברר שהוא בורא כל אדם וכל אויר וכל אש וכל חלל
21
וכל מצוי וידוע, הרי בטלו על
ידי המופת השכלי כל הדמיונות הללו.
וכפי שנתאמת זה בשכל כך נתאמת בכתובים. והוא שהדברים הנמצאים חמשה יסודות:
הדומם והצומח והחי והכוכבים והמלאכים, ושללו הכתובים חמשתם מלהיות דומים לבורא
או ידמה להם. ואמרו בחשובי הדומם, והם הזהב והכסף -
למי תדמיוני ותשוו ותמשלוני ונדמה,
הזלים זהב מכיס וכסף בקנה ישקלו
22
והנה אמרו יתרומם ברוממותו "למי תדמיוני ותשוו", ביטל בזה שימצא דבר דומה לו. ואמרו
"ותמשלוני ונדמה" - ביטל בו שיהא הוא דומה לאיזה דבר.
ואמרו בחשוב שבצומח הארז והתדהר:
23
ואל מי תדמיון אל ומה דמות תערכו לו,
הפסל נסך חרש וצרף בזהב ירקענו,
המסכן תרומה עץ לא ירקב יבחר
24
ואמרו בכל בעלי החיים:
ונשמרתם מאד לנפשתיכם כי לא ראיתם כל תמונה
ביום דבר ה' אליכם בחרב מתוך האש,
פן תשחיתון ועשיתם לכם פסל תמונת כל סמל תבנית זכר או נקבה,
תבנית כל בהמה אשר בארץ
תבנית כל צפור כנף אשר תעוף בשמים,
תבנית כל רמש באדמה תבנית כל דגה אשר במים מתחת לארץ
25
ואמרו בכוכבים:
ואל מי תדמיוני ואשוה יאמר קדוש
שאו מרום עיניכם וראו מי ברא אלה המוציא במספר צבאם
26
ואמרו במלאכים:
כי מי בשחק יערך לה' ידמה לה' בבני אלים
27
הנה הקיפו
28
כל המציאות, ושללו שידמו לבורא או ידמה הבורא להם. הנה הדברים הללו
המפורשים, הם היסודות שיש לסמוך עליהם.
וצריך שיוסב כל דבור שיש בו ספק אליהם, כדי שיתאים להם מן המלים המושאלות מהם מה
שאמר הכתוב -
ויברא אלהים את האדם בצלמו בצלם אלהים ברא אותו
29
והנני מבאר כי זה על דרך הכבוד: כשם שלו כל הארצות, וכיבד אחת מהן באומרו 'זו
ארצי'
30
, ולו כל ההרים, וכיבד הר אחד בלשון 'זה הרי'*
31
, כך לו כל הצורות, וכיבד צורה
אחת מהן במה שאמר 'זו צורתי'
31
, על דרך הייחוד לא על דרך הגשמות.
ומהם מה שאמר הכתוב:
כי ה' אלהיך אש אוכלה הוא
32
והנני מבאר שהכוונה בכך שהוא כאש מעניש מכלה למי שכפר וכיזב.
ומצאתי בלשון דמיון בלי כף:
ויוצא אתכם מכור הברזל,
33
ענינו: כמכור הברזל. וכן:
אחרי כלב מת אחרי פרעש אחד,
34
ענינו: ככלב מת וכפרעש אחד. וכן:
ופני אריה פניהם,
35
האמור בבני גד, ענינו וכפני אריה. וכן:
אש אוכלה הוא,
ענינו כאש אוכלה הוא מעניש.
ועתה על הכמות.
36
ואומר, כי עניין הכמות כולל שני דברים שלא יתכנו כלפי הבורא,
אחד מהן מדת אורך ורוחב ועומק,
והשני פרקים וחבורים מתפרקים ומתחברים זה בזה
37
ולא ייאמר על הבורא דבר מזה, בראיות מן המושכל ומן הכתוב ומן המקובל.
מן המושכל כי החבורים והצירופים הללו הם אשר חפשנו להן בורא, נתנו עליו דעתנו
ומצאנוהו, ולא נשאר מהן מאומה שלא נכלל תחת עניין שהוא
38
עושהו.
אבל מן הכתוב הרי כפי שהקדמנו פן תשחיתון ושאר הפרשה
25
ומן המקובל שאנו מצאנו חכמי אומתנו הנאמנים על דתנו, בכל מקום שמצאו מן הספקות
הללו, אינם מתרגמים אותו בלשון גשמות, אלא מסיבים אותו למה שמתאים לכלל שקדם,
והם תלמידי הנביאים ויותר בקיאים בדברי הנביאים
39
. ואילו היה לדעתם שהביטויים הללו
כפי גשמותם, היו מתרגמים אותם כפשטם.
אלא נתברר אצלם מפי הנביאים, מלבד מה שחייבה דעתם, שהביטויים הגשמיים הללו,
נתכוונו בהם לעניינים נכבדים ונעלים, לפיכך תרגמום כפי שנתאמת אצלם.
ומזה תרגמו: הנה יד ה' - הא מחא מן קדם ה'
40
ותרגמו ותחת רגליו - ותחות כרסי יקריה
41
ותרגמו על פי ה' - על מימרא דה'
42
ותרגמו באזני ה' - קדם ה'
43
, וכך כל הדומה לזה.
18
ראה לעיל פרק ב הע'
99
, ורבנו מונה אותן לקמן אחת אחת.
19
הבורא.
20
"ג'והר" עצמות מציאותיות. ישות מוחשית, אלא שאינו נגבל בהגדרה מסוימת.
21
"פצ"א" חלל, מרחב, ורי"ת טעה בקריאת המקור ודמה שכתוב "פצ'ה" ולפיכך תרגם
"כסף" וכבר העירו עליו רבים.
22
ישעיה מו ה-ו.
23
"אלסאג'" תרגמתי תדהר, בעקבות רבנו בתרגמו לישעיה מא יט. וברי"ת "והשטה" ואינו
נכון, כי רבנו מתרגם שטה בכל מקום "סנט".
24
ישעיה מ יח-כ.
25
דברים ד טו-יח.
26
ישעיה מ כה-כו.
27
תהלים פט ז. וראה בפירושו שם . מהדורתי עמ' רד.
28
הכתובים. כלומר סקרו כל המציאות. וברי"ת "וקבצו כל נמצא".
29
בראשית א כז. וראה פירושי וס"ג לתורה מהדורתי שם.
30
ירמיה ב ז. טז יח. יחזקאל לו ה. לח טז. יואל א ו. ד ב.
31
ישעיה יד כה. מט יא. סה ט.
31
"צורה" תרגמתי "צורה" לשון דומה, כדרך שנוהג רבנו בהרבה מקומות. ונכון היה לתרגם
"דמות אחת מהן במה שאמר זו דמותי". ואפשר גם "צלם - צלמי".
32
דברים ד כד. וראה פירושי רס"ג שם מהדורתי וראה לקמן במאמר החמישי פרק ה ד"ה
והעשירי. ובתחלת המאמר השביעי הע'
11
33
דברים ד כ.
34
שמואל א כד יד.
35
דברי הימים א יב ח.
36
זוהי השניה מעשר האמירות.
37
כי גם המלאכים לדעת רבנו נכנסים תחת החבור והפירוק, כמו שכתב בפירושו לאיוב לח ז
לפסוק ברן יחד כוכבי בקר: כנה את המלאכים כוכבים מפני שהם דומים להם לפי שהם
חלקים ופרקים מאוחדים.
38
הבורא ב"ה.
39
הכוונה גם על יונתן בן עוזיאל, ובעיקר על אונקלוס שתרגם מפי ר' אליעזר ור' יהושע
כדאיתא במגילה ג א. והשוה רמב"ם במורה הנבוכים ח"א פרק מח.
40
שמות ט ג.
41
שם כד י.
42
שם יז א.
43
במדבר יא א.
<h2>מאמר שני - פרק י</h2>
וכיון שכבר בארתי כי המושכל והכתוב והמקובל מסכימים לשלול הדמיון מכלפי ה', אפרש
את המלים הללו הגשמיות, ואומר שהם עשר:
ראש כאמרו: וכובע ישועה בראשו
44
ועין כאמרו: עיני ה' אלהיך בה
45
ואוזן כאמרו: כי בכיתם באזני ה'
46
ופה כאמרו: על פי ה'
47
ושפה כאמרו: ומוצא שפתי לא אשנה
48
ופנים כאמרו: יאר ה' פניו אליך
49
וידכאמרו: הנה יד ה'
50
ולב כאמרו: ויאמר ה' אל לבו
51
ומעים כאמרו: על כן המו מעי לו
52
ורגל כאמרו: והשתחוו להדום רגליו
53
הלשונות הללו, וכל הדומה להן, מפעולות הלשון והתרחבותה, שמניחה כל אחד מהן על עניין.
ובאורן ממה שאנו מוצאים שלא בעניין הבורא
54
, ובכך נדע כי הלשון כך היא אמיתתה
ודרכה, שמרחיבה ושואלת וממשילה. כמו שמרחיבה ואומרת:
שהשמים מבטאים, כאמרו: השמים מספרים כבוד אל
55
ושהים מדבר כמו שאמר כי אמר ים מעוז הים לאמר
56
ושהמות אומר אבדון ומות אמרו
57
ושהאבן שומעת כאמרו: הנה האבן הזאת תהיה בנו לעדה כי היא שמעה
58
ושההר מבטא ההרים והגבעות יפצחו לפניכם רנה
59
ושהגבעות לובשות וגיל גבעות תחגרנה
60
וכל הדומה לכך מה שאינו נספר בקלות.
ואם יאמר אדם: ומה התועלת בהתרחבות הלשון כל ההרחבה הזו, וגרמה לנו ספקות
הללו, הייתה מסתפקת במלים ברורות ופוטרת אותנו מן המעמסה הזו?
ואומר: כי אלו הסתפקה בביטוי אחד, היה מתמעט השימוש, ולא היה אפשר לדבר בה כי
אם על מקצת המטרות, לפיכך התרחבה כדי שתמלא כל חפץ, וסמכה על מה שבשכל
ובכתובים ובמסורת
61
ואלו באנו לתארו
62
במלים כפי דיוקן, צריכים היינו לעזוב שומע ורואה ורחום וחפץ, עד שלא
נבטא כי אם האנוכיות
63
בלבד.
ואחר שכבר ביארתי את זאת, אשוב לאותן העשרה
64
לפרש עניניהן.
ואומר:
רצו הנביאים ב'ראש' עניין כבוד ורוממות, כמו שאמר שם בבני אדם כבודי ומרים ראשי
65
ורצו ב'עין' השגחה כאמרו: ואשימה עיני עליו
66
ורצו ב'פנים' רצון וכעס כמו שאמר באור פני מלך חיים
67
, ואמר ופניה לא היו לה עוד
68
ורצו ב'אזן' קבול דברים כאמרו: ידבר נא עבדך דבר באזני אדוני
69
ורצו ב'פה' ו'שפה' הסבר וצווי כאמרו: על פי אהרן ובניו
70
, שפתי צדיק ירעו רבים
71
ורצו ב'יד' יכולת כאמרו: וישביהן קצרי יד
72
. ורצו ב'לב' חכמה כאמרו: נער חסר
לב
73
ורצו ב'מעים' חנות
74
כאמרו: ותורתך בתוך מעי
75
ורצו ב'רגל' כבישה כאמרו: עד אשית איביך הדם לרגליך
76
וכיון שמצאנו בכגון מלים אלו בבני אדם שלא על דרך הגשמות לעתים קרובות, כל שכן
שנעמיד פירושן בענייני הבורא שלא על דרך הגשמות.
ואומר עוד, וכבר מצאנו בדומה ללשונות אלו בדומם, שלא יתכן שיהא לו מאומה מן האברים
הללו. והוא שאנו מוצאים בלשון לארץ ולמים שתים עשרה מלים:
האחת ראש: וראש עפרות תבל
77
ועין באמרו: וכסה את עין הארץ
78
ואזן כאמרו: והאזיני ארץ
79
ופנים כאמרו: על פני הארץ
80
ופה כאמרו: ותפתח הארץ את פיה
81
וכנף כאמרו: מכנף הארץ
82
ויד כאמרו: על יד הנהר
83
ושפה כאמרו: על שפת היאר
84
ולב כאמרו: קפאו תהמת בלב ים
85
וטבור כאמרו: ישבי על טבור הארץ
86
ובטן כאמרו: מבטן שאול שועתי שמעת קולי
87
ורחם כאמרו: ויסך בדלתים ים בגיחו מרחם יצא
88
וירך כאמרו: וקבצתים מירכתי ארץ
89
וכיון שמצאנו שהלשון עשה
90
מלים אלו למה שהעיד לו חושנו שאין לו מאומה מן האברים
הללו, אלא הם כולם דרך העברה
91
. כך מה שנהג
92
במה שהעיד לו שכלינו שאין לו מאומה
מן האברים הללו אין כולם אלא דרך העברה
91
ומי שיאמר שאין הלשון עושה כי אם במה שהוא מגושם, הרי הוא חייב להמציא לנו שנים
עשר אלו בארץ ובמים. וכשם שהותרו ביטוים אלו, הותרו נספחיהם
93
הטה אזנך
94
פקח עיניך
95
שלח ידיך
96
וכל הדומה לזה.
והותרו פעולות המיוחסות אליהן,
97
כגון יראה, וישמע, וידבר, ויחשב, ויבוס
98
, וכל הדומה
לכך. ויהיה לכל אחד מהם ביאור.
ואפילו וירח ה',
99
אשר משמעו קשה, יהיה ענינו קיבול
1
, כאומרו: מריח מים יפריח
2
, כפי
שתואם את המושכל והכתוב והמקובל.
ואם יהרוס הורס
3
ויאמר: והיאך אפשר לבאר ביאורים הללו לביטוים גשמיים אלו,
ולמה שמתייחס אליהם, והרי כבר אמר הכתוב בפירוש כי דמות כדמות אדם כבר ראוה
הנביאים מדברת עימהם. ויוסיף לומר
4
ועל אחת כמה שהיא על כסא, ומלאכים נושאים
אותו מעל מושב נשא, כמו שאמר:
וממעל
5
לרקיע אשר על ראשם כמראה אבן ספיר דמות כסא ועל דמות הכסא דמות
כמראה אדם עליו מלמעלה
6
ויש גם שתיראה דמות זו על כסא ומלאכים מימינה ומשמאלה, כמו שאמר:
ראיתי את ה' יושב על כסאו וכל צבא השמים עמד עליו מימינו ומשמאלו
7
אנו עונים כי הדמות הזו ברואה, וכן הכסא, והמושב הנישא
8
ונושאיו, כולם נבראים,
בראם הבורא מזוהר
9
כדי שיתאמת לנביאו שהוא אשר ניבא אותו בדבריו, כמו שנבאר
במאמר השלישי.
10
והיא דמות נכבדה מן המלאכים, עצומה בבריאתה בהירת זוהר, והיא נקראת כבוד ה',
ועליה הוא שתיאר אחד הנביאים:
חזה הוית עד די כרסון רמיו ועתיק יומין יתיב
11
ועליה מה שמתארים החכמים שכינה
12
ויש שיהא זוהר ללא דמות אדם, וכיבד ה' את נביאו בהשמיעו החזון מדמות עצומה, ברואה
מזוהר הנקרא כבוד ה' כמו שבארנו.
וממה שמורה על מה שאמרנו, הם דברי הנביא על הדמות הזו,
ויאמר אלי בן אדם עמד על רגלך ואדבר אתך
13
ולא יתכן שיהא המדבר הזה הוא אדון העולמים, כי התורה אמרה שאין הבורא מדבר עם שום
אדם בלי אמצעי, זולת משה רבנו בלבד. והוא מה שאמרה
ולא קם נביא עוד בישראל כמשה אשר ידעו ה' פנים אל פנים
14
אבל שאר הנביאים לא דיברו עימהם אלא המלאכים. וכאשר אנו מוצאים שהכתוב פירש בשם
מלאך, הרי פירש שהוא נברא. ואם אמר "כבוד ה'" - מובן שהוא נברא. ואם הזכיר שם ה', ולא
צרף אליו כבוד ולא מלאך, אלא שצרף אליו ראיה או כסא או תיאור אדם, אין ספק שיש
באותו הלשון מלה נסתרת, והיא "כבוד ה"', או "מלאך ה'", כפי שמצאנו שדרך הלשון
להבליע
15
44
ישעיה נט יז. ובתרגומו שם פירש "ראש" כפשוטו, אבל הסב אותו מכלפי הבורא, וכתב
"ופרסם ישועתו כקסדא על הראש" והכוונה: כמו שהקסדא בגובה של אדם ונראית וניכרת
לכל, כך תשועת ה' לעמו תהיה גלויה ומפורסמת.
45
דברים יא יב, ושם תרגם עיני "ענאיה" השגחה.
46
במדבר יא יח. ושם תרגם "בין ידי" לפני.
47
שמות יז א. ושם תרגם במאמר ה'.
48
תהלים כט לה, וראה פירושו שם מהדורתי.
49
במדבר ו כה.
50
שמות ט ג, ושם תרגם "אפה" מכה.
51
בראשית ח כא, ושם תרגם "מן ד'אתה" מעצמו. ולמדנו כי כוונת רבנו שלא באה הטבה זו
בגלל הקרבן או מחמתו.
52
ירמיה לא יט.
53
תהלים צט ה, ושם תרגם "ואסג'דו אלי קבלה' סכינתה" והשתחוו לנכח בית שכינתו.
והכוונה נוכח המקדש.
54
כלומר בטוים שאינם כלפי ה' אל ביחס לדברים גשמיים, אבל אין אותו הדבר שייך בהם
כפשוטו אלא כהשאלתו, וכפי הדוגמאות שיזכיר לקמן.
55
תהלים יט ב, וגם תרגם "תדל" מודים ומוכיחים על כבוד ה', ונגד דברי רבנו אלה יצא
הרמב"ם בחריפות האופיינית לו, במורה הנבוכים ח"ב פרק ה.
56
ישעיה כג ד, ושם תרגם: כאלו אמר להם מעוז הים.
57
איוב כח כב, ותרגם שם: וכאלו אנשי האבדון והמות אומרים.
58
יהושע כד כז.
59
ישעיה נה יב. ושם תרגם: ואנשי ההרים והגבעות יפצחו לפניכם ברנה.
60
תהלים סה יג. ותרגם שם: ואנשי הגבעות יחגרו גיל דרך משל.
61
ברי"ת הושמט כל קטע זה.
62
לתאר את ה'.
63
כלומר אמירת "אנכי" "הוא" וכדומה המורים רק על מציאותו.
64
עשרה לשונות גשמיים שנאמרו כלפי ה'.
65
תהלים ג ד, וכעין זה פירש בתרגומו שם.
66
בראשית מד כא.
67
משלי טז טו, וזהו הרצון.
68
שמואל א א יח, וזהו הכעס.
69
בראשית מד יח.
70
במדבר ד כז, וזהו הצווי.
71
משלי י כא, וזהו ההסבר.
72
מלכים ב יט כו. ישעיה לז כז. וברי"ת: כאמרו הן לא קצרה יד ה' (ישעיה נט א). ושבוש
הוא, כי בכולן מביא ראיה ממה שנאמר בבני אדם, וכפי שמסיים להלן.
73
משלי ז ז. ושם תרגם חסר דעת.
74
לפי ב, התושיה, הלמוד.
75
תהלים מ, ט. אך שם תרגם "פי וסט אלי" בתוך עמי. וכתב שם בפירושו שהיא בתוך עמי,
כי מעים במובן קרובים ובית ומשפחה, ראה שם מהדורתי ובהערות.
76
תהלים קי, א.
77
משלי ח כו. ושם תרגם: ולא ראשית עפרות תבל.
78
שמות י, ד. ושם פירש: וכסה את שמש הארץ ולא יוכל אף אחד לראותה, וראה שם
מהדורתי הע'
2
79
ישעיה א ב.
80
במדבר יא לא.
81
שם טז לב.
82
ישעיה כד טז. ושם פירש מקצוי הארץ.
83
דניאל י, ד. ושם פירש על חוף הנהר.
84
שמות ב ג. גם כאן פירש על חוף היאר.
85
שם טו ח.
86
יחזקאל לח יב.
87
יונה ב ג.
88
איוב לח ח. ושם תרגם: המגביל את הים כאלו בדלתים אם געש לצאת ממעמקים.
ובפירושו כתב: ופירשתי מרחם ממעמקים לפי העניין שהוא עומק התהום.
89
ירמיה לא ז.
90
כתבתי "עשה" לשון זכר, וכנוס' העתיקות במשנה נגעים פ"י מ"א "מה הלשון אומר", ראה
שם מהדורתי, וכפי הכלל שהדומם אפשר לזכרו ולנקבו. שלא כדברי הדקדקנים החדשים
הכותבים "וזו לשונו".
91
מליצה והשאלת לשון, שמוש דרך עראי.
92
הלשון.
93
צריך הייתי לתרגם כנוייהם, או הטייתם, והכוונה ברורה הסבתם למי שהוא. ולפי ב,
הותרו גם פי כמה מהם.
94
תהלים פח ג. וראה פירושו שם.
95
דניאל ט חי.
96
תהלים קמד ז.
97
לעינים ולאזנים וכדומה.
98
שהיא הדריכה ברגל. וברי"ת הושמט.
99
בראשית ח כא.
1
וכך פירש בתרגומו שם: קבל ה' את הקרבן הרצוי. וכך מתרגם בכל מקום ריח ניחח
"מקבול מרצ'י" מקובל ורצוי. וראה פירושי רס"ג לתורה מהדורתי.
2
איוב יד ט.
3
"ואן הג'ם האג'ם" ותרגמתי כן בעקבות רבנו בתרגומו לשמות יט כא פן יהרסו אל ה'
לראות. והכוונה יעיז לומר. וברי"ת "ואם יפרוץ פורץ".
4
ברי"ת "ומיחסים אליה דבריו" ולא הבין.
5
ברי"ת הושמט כל קטע זה.
6
יחזקאל א כו.
7
מלכים א כב יט.
8
"ערש" מושב נכבד נשא ונעלה שעושין למלך. ורי"ת תרגמה בכל מקום בלשון הכתוב
"רקיע" ולא דק.
9
אור בהיר נוצץ.
10
פרק ה ד"ה ונתברר לי.
11
דניאל ז ט. ושם תרגם: וראיתי כסאות הונחו וכאלו זקן ישב עליהם.
12
דברי רבנו אלה העתיק הרמב"ם במו"נ ח"א פרק כה. וראה שם גם פרק כח ופרק עו.
13
יחזקאל ב א.
14
דברים לד י.
15
כ"י ב, מוסיף "כפי שהקדמתי". והכוונה לעיל פרק ו סוף ד"ה ואחרים משתבשים.
<h2>מאמר שני - פרק יא</h2>
עתה אדבר על האיכות
16
והם המקרים.
17
ואומר, שהוא
18
באמת לא יתכן שיארעהו מקרה, כי הוא בורא כל המקרים.
וזה שאנו מוצאים אותו אומר שהוא אוהב דבר ומתעב
19
דבר, עניין הדברים שכל מה שציוונו
לעשותו, קראו אהוב לפניו כיון שחייב אותנו לאהבו. כאמרו:
כי ה' אהב משפט
20
כי צדיק ה' צדקות אהב.
21
וכל הדומה לזה. וריכז קבוצה מהן ואמר
כי באלה חפצתי נאם ה'
22
וכל מה שהזהירנו עליו מלעשותו קראו מתועב
19
לפניו, כיון שחייבנו לתעבו
19
, כאמרו:
שש הנה שנא ה'
23
שנא גזל בעולה
24
ורכז קבוצה מהן ואמר עליהן
כי את כל אלה אשר שנאתי נאם ה'
25
ומה שאנו רואים אותו אומר שהוא רוצה ושהוא כועס, הרי העניין בכך שמקצת ברואיו אשר
חייב להם את האושר והגמול, קרא את זה רצון, כאמרו:
רוצה ה' את יראיו
26
רצית ה' ארצך
27
וכאשר נתחייב מקצתם עינוי ועונש, קרא את זה כעס, כאמרו:
פני ה' בעושי רע
28
ועזו ואפו על כל עזביו
29
אבל הכעס והרצון הגשמיים, והאהבה והתיעוב הגשמיים, לא יהיו אלא במי שחושק ופוחד
30
ונמנע הוא כלפי בורא הכל, שיחשק לדבר ממה שברא או יירא ממנו.
ועל דרך באור זה יתר תארי האיכות
31
המדומים.
ועל הנספח
32
אומר, כי הבורא לא יתכן לספח לו מאומה על דרך הגשמות ולא ליחסו אליו,
לפי שהוא הקדמון
33
ואין כלום מן הנבראים נספח אליו ולא מתיחס אליו.
ועתה אחר שבראם, לא יתכן שתשתנה עצמותו ושיהיה מתייחס אליו ונספח אליו דרך
גשמות, אחר שלא היה אותו הדבר.
וזה שתמצא את הכתובים קוראים אותו מלך, ועושים את בני אדם לו עבדים, והמלאכים לו
משרתים, כאמרו:
ה' מלך עולם ועד
34
הללו עבדי ה'
35
משרתיו אש לוהט
36
אין כל זה אלא על דרך הרוממות והגידול. כיון שהמרומם מכל אדם אצלנו הוא המלך, לעניין
שהוא עושה כל אשר הוא חפץ ומפעיל פקודתו, כמו שאמר
באשר דבר מלך שלטון ומי יאמר לו מה תעשה
37
ומה שאנו מוצאים מיחסים אליו אוהבים ושונאים כאמרו:
אהבי ה' שנאו רע
38
ואמרו:
משנאי ה' יכחשו לו
39
אין זה אלא השאלה על דרך הכבוד והבזיון
40
. לפיכך כיבדו
41
את הנשמעים מבני אדם בשם
אוהבים, ובזו
41
את המורדים בשם שונאים, וכך כל שאר מה שנכלל בעניין זה.
ואומר על המקום,
42
לא יתכן שיהא הבורא צריך למקום שיהיה בו, מכמה פנים.
תחלה מפני שהוא בורא כל מקום.
ועוד לפי שהוא הקדמון
33
לבדו ועדיין לא היה מקום, ולא ישתנה מחמת שברא את
המקום.
ועוד כי הזקוק למקום הוא הגוף שהוא ממלא
43
כל הנפגש בו ונוגעו, ויהיה כל אחד מן
הנוגעין זה בזה מקום לשני
44
, וזה נמנע מן הבורא.
וזה שאומרים הנביאים שהוא בשמים, הוא על דרך הגדולה והרוממות, כיון שהשמים אצלנו
גבוהים מכל מה שידוע לנו, כמו שפירשה:
כי האלהים בשמים ואתה על הארץ
45
וכן:
כי השמים ושמי השמים לא יכלכלוך
46
וכך מה שאמרו שהוא שוכן בבית המקדש:
ושכנתי בתוך בני ישראל
47
וה' שכן בציון
48
כל זה כבוד לאותו המקום ולאותה האומה
49
. ועם זאת הרי כבר הראה בו זהרו הנברא
שהזכרנו לעיל, הנקרא שכינה וכבוד
50
ועל הזמן
51
, לא יתכן שיהא לבורא זמן, מפני שהוא בורא כל זמן, ומפני שהוא הקדמון
52
לבדו ועדין אין זמן, ולא יתכן שיעתיקהו הזמן וישנה אותו. ומפני שאין הזמן אלא משך קיום
הגופות, ושאינו גוף הרי הזמן והמשך
53
מסולקים ממנו.
וכאשר אנו מתארים אותו ב'משך' ו'קיום', אינו אלא על דרך ההסבר
54
כפי שהקדמנו. וזה
שאנו מוצאים הכתובים אומרים
ומעולם עד עולם אתה אל
55
וכן
גם מיום אני הוא
56
וכן
לפני לא נוצר אל ואחרי לא יהיה
57
הרי כל נקודות הזמן הללו מוסבים על מעשיו. זה שאמרו "מעולם עד עולם אתה אל" - הכוונה
בו לא חדלת להיות מושיע מראשית הזמן לעבדיך, כאמרו:
האל לנו אל למושעות
58
ואמרו יתברך "לפני לא נוצר אל" - רוצה לומר לפני שאשלח שלוחי, ואחר שלחי אותו, אין
אלוה זולתי, לפי שכבר הקדים לפניו ועבדי אשר בחרתי.
ובלשון בני אדם אפשר שיאמר האדם 'לפני' - וכוונתו 'לפני פעולתי', כמו שאמר יואב "לא כן
אוחילה לפניך"
59
. ויאמר 'אחרי', וכוונתו 'אחר פעולתי' כמו שאמר נתן "ואני אבוא
אחריך"
60
. כך גם "מיום אני הוא" רומז בו על יום מרומם, או יום סיני, או מה שדומה לו.
והרי הוא אומר מאותו היום אני הוא המצוה אתכם בזה, והמזהירכם על זה, והמצילכם מזה,
שהרי סיים הלשון "אפעל ומי ישיבנה".
ועל הקנין
61
, כיון שכל הנבראים הם ברואיו ומעשיו, לא יתכן שנאמר שהוא קונה זה בלעדי
זה, ולא שזה הוא קנינו יותר וזה פחות.
וזה שאנו רואים הכתובים אומרים כי עם מסוים סגולתו וקנינו וחלקו ונחלתו,
כי חלק ה' עמו יעקב חבל נחלתו
62
אינו אלא על דרך הכבוד וההידור, כיון שאצלנו חלק האדם ונחלתו חביבים עליו.
ולא עוד אלא שעושים גם אותו על דרך ההעברה מנת הצדיקים וחלקם, כאמרם
ה' מנת חלקי וכוסי
63
שגם זה על דרך הייחוד והרוממות. ועל דרך זו הוא מה שקוראין אותו "אלהי הנביאים
64
והמאמינים", כאמרו: 'אלהי אברהם'
65
, וכאמרו: 'אלהי העברים'
66
, כי הוא אלהי הכל, ואין
זה מאתו אלא כבוד והדור לצדיקים.
ועל הקימה
67
, כי הבורא יתברך ויתעלה אינו גוף, ולכן לא יתכן שתהא לו קימה כל שהיא
לא ישיבה ולא עמידה ולא כל הדומה לכך
68
כל זה נמנע ממנו כיון שאינו גוף, וגם מפני שהוא הקדמון
52
בטרם היות דבר זולתו, ולפי
שהקימה אינה אלא פשיטת גוף על אחר, ולפי שאופני הקימה מחייבים שינוי וחלוף לניצב.
ומה שאומרים הכתובים:
וישב ה' מלך לעולם
69
אין הכוונה בו אלא יציבות.
70
ומה שנאמר:
קומה ה' ויפוצו אויביך
71
הכוונה בו להעמיד הנצחון והעונש. ומה שנאמר:
ויתיצב עמו שם
72
הכוונה בכך אותו הזוהר הנקרא שכינה. ומה שנאמר:
וילך ה' כאשר כלה
73
הכוונה בו הסתלקות אותו הזוהר. ועל דרך זו יש לפרש כל הדומה לדבר זה.
16
זוהי השלישית מעשר האמירות.
17
בכל מקום תרגמתי "ערץ'" מקרה, כי כך נהגו כל הראשונים וכבר התאזרח מונח זה.
ואפשר היה לתרגם "מאורע" או "אירוע" וכמו שכתב הרמב"ם בהלכות יסודי התורה פ"א הל'
א: שלא יארעו לו אחד ממאורעות הגופות.
18
הבורא ב"ה.
19
"יכרה". ואפשר לתרגם "שונא". וכך תרגם רי"ת בכולן, וכלשון הכתוב שהביא רבנו לקמן,
ונמנעתי מכך כאן כדי להבדילה מן "באג'ץ" או "שאני". ועוד שרבנו מתרגם בכל מקום תיעוב
"כרה".
20
תהלים לז כח.
21
שם יא ז.
22
ירמיה ט כג.
23
משלי ו טז.
24
ישעיה סא ח.
25
זכריה ח יז.
26
תהלים קמז יא.
27
שם פה ב.
28
שם לד יז. וכפי שכבר הקדים לעיל כי יש פנים רצון ויש פנים כעס.
29
עזרא ח כב.
30
כי גורם התיעוב והדחייה הוא פחד או חשש מפני אותו הדבר.
31
"אלכיף" וברי"ת "היראה" וטעה בקריאת המקור ודמה שכתוב "אלכ'וף".
32
זוהי הרביעית מעשר האמירות. והכוונה ספוח דבר והתיחסותו אליו, כגון עבדי ה', וכדומה
וכדלקמן. ור"ת תרגם "המצטרף".
33
"לאנה לם יזל" לא חדל להיות בטרם הכל, הראשון אשר אין ראשית לראשיתו, והעדפתי
לתרגם "קדמון" בעקבות רבנו בכמה מקומות.
34
תהלים י טז.
35
שם קיג א.
36
שם קד ד.
37
קהלת ח ח.
38
תהלים צז י.
39
שם פא טז.
40
אפשר תרגם: וההשפלה.
41
כתבי הקדש.
42
זוהי חמישית מעשר האמירות.
43
אפשר לתרגם: תופש.
44
להגדרת "מקום" ראה גם לעיל בסוף המאמר הראשון פרק ד ד"ה או שמא יחשוב על
המקום.
45
קהלת ה א.
46
מלכים א ח כז. דברי הימים ב ו יח. וצ"ל הנה השמים. והרש"ה האריך לשבש דברי רבנו
כדי לקיים נוסח משובש שלפניו.
47
שמות כט מה.
48
יואל ד כא.
49
ברי"ת "והישות" ושבוש הוא.
50
כלומר אף אם לפרשו כפשוטו נסב אותו על כבוד ה' המתגלה במקום ההוא.
51
זוהי הששית מעשר האמירות.
52
ראה לעיל הע'
33
53
כי אין המשך אלה מהתחלה, ושטרם נסתיים אבל סיום יש לו.
54
אפשר לתרגם תרגום מלולי "הקירוב" כלומר קירוב הדבר להבנתינו.
55
תהלים צ, ב. ושם תרגם: וטרם היות העולם ואחריו אתה אל.
56
ישעיה מג יג, ושם תרגם: גם מאז אני הוא כך. ונראה לי פירוש דבריו שם: כפי שאני קודם
בריאת העולם כך אני לאחריו, והבריאה לא הסבה לי שום שנוי, ולהלן פירש באופן אחר.
57
שם מג י.
58
תהלים סח כא.
59
שמואל ב יח יד.
60
מלכים א א יד.
61
זוהי השביעית מעשר האמירות.
62
דברים לב ט.
63
תהלים טז ה.
64
ברי"ת "לאום" וטעות הוא.
65
בראשית כו כד. כח יג, לא מב, לא נג. שמות ג ו. ג טו. ג טז. ד ה. מלכים א יח לו. דברי
הימים א כט יח. דברי הימים ב ל, ו.
66
שמות ג יח, ה ג.
67
זוהי השמינית מעשר האמירות. והכוונה עמידה, או התיצבות לאחר הפכה.
68
ראה חגיגה טו א, וכנוס' הרמב"ם בהלכות יסודי התורה פ"א הל' יא: אין למעלה לא
ישיבה ולא עמידה לא עורף ולא עיפוי. וראה פירוש הרמב"ם למשנה סנהדרין פ"י מ"א
מהדורתי עמ' ריא.
69
תהלים כט י.
70
ובתרגומו הסב אותו על ישראל וכתב: כך הציב מלכות אומתו לעולם. וכתב שם בפירושו:
ופירשתי ה' למבול ישב, שהוא כעין הקדמה כלומר כמו שהוא הביא את המבול בזמן מסוים
ואחר כך נתן הבטחה לבני אדם שלא יהיה עוד לעולם כאמרו ולא יהיה עוד המים למבול, כך
הגלה אומתו בזמן מסוים ובשר אותה בהחזרתה ונתן לה הבטחה שלא תוסיף לגלות לעולם
כאמרו כימי נח זאת לי אשר נשבעתי מעבר מי נח כן נשבעתי מקצף עליך ומגער בך. ולעצם
העניין ראה גם הרמב"ם במורה הנבוכים חלק א פרק יא לשרש "ישב", ופרק יב לשרש "קום"
ופרק טו לשרש "נצב" או "יצב".
71
במדבר י לה.
72
שמות לו ה. ושם תרגם: ויצב אורו עמו שם.
73
בראשית יח לג.
<h2>מאמר שני - פרק יב</h2>
ואומר על פועל
74
, כי הבורא, ואף על פי שאנו קוראים אותו עושה ופועל
75
, לא יתכן שתהא
כוונתינו
76
בכך על דרך הגשמות, לפי שהפועל הגשמי אינו יכול לפעול בזולתו עד שיפעל
בעצמו: ינוע תחלה, ואחר כך יניע. והוא, יתהדר ויתרומם, רק רוצה והדבר נעשה, וזו דרך
פעולתו תמיד
77
ועוד לפי שכל פועל גשמי זקוק לחומר לעשות ממנו, ולמקום וזמן שיפעל בהם, ולכלי שיפעל
באמצעותו, וכל זה מסולק ממנו כמו שבארנו.
וזה שאנו מוצאים הכתובים מזכירים במקצת הפעולות דבר והפכו, ומקצתן הדבר ולא הפכו,
עניין הכל שכאשר הוא רוצה לברוא דבר - ממציאו, כיון שאין שייך בו לא משלוח יד ולא
משוש.
והנה ביחס לבריאה נאמר הדבר והפכו, 'ויעש אלהים'
78
, 'וישבת'
79
, וכשם ש'ויעש' אינו
בתנועה ולא ביגיעה, ואינו אלא המצאת הדבר הנברא, כך בלי ספק 'וישבת' לא מתנועה ולא
מיגיעה, ואינו אלא שהניח מלהמציא הדבר הנברא
80
. ואף על פי שנאמר 'וינח'
81
- אינו דבר
יותר מאשר אי הבריאה וההבאה אל המציאות
82
וביחס לנבואה נאמר 'וידבר ה'', ועניין הדברים שהוא ברא דיבור הגיעו באוויר אל שמע
השליח או העם.
אבל הפך הדבור לא נאמר, אלא "החשיתי מעולם אחריש אתאפק"
83
. ועניין החרשה זו
אריכות אפים ותוחלת, אלא שהשפה הערבית מניחה כלפיו תיאור הדיבור וכדרך שאנו
מבארים, ואינה מניחה כלפיו תיאור השתיקה ואפילו בדרך ההשאלה. ולפיכך כאשר אנו באים
להעביר כגון 'החשיתי' אל התרגום בשפה זו, נאמר להדיא כפי שאמרנו 'אריכות אפים'.
84
וביחס להצלת העולם ממצב המציק להם, קוראים את זה 'זכירה'. כאמרם:
ויזכר אלהים את נח
85
ויזכר אלהים את רחל
86
וכל הדומה לכך, אומרים בשתי השפות 'זיכרון', ואין אחת משתי השפות משתמשת בהיפך
הזכירה שהיא ההוכחה לביטוי אי ההצלה. ולכל היותר
87
אומרת "ולא זכר הדם רגליו"
88
וה'חנינה'
89
וה'רחמים' נאמרים עליו בשם "אל רחום וחנון"
90
והנקמה והעונש נאמרין עליו בשם אל קנא ונוקם
91
וגם עניינים אלה מוסבים על הנבראים, כמו שאמר:
נוקם ה' לצריו ונוטר הוא לאויביו
92
שומר הברית והחסד לאוהביו ולשומרי מצותיו
93
וכן כל כיוצא בשמות אלו, עניינן מוסב אל הנבראים.
וזהו ההבדל בין שמות העצם ושמות הפעולות וכמו שפירשנו בפירוש ואלה שמות
94
ועל הנפעל
95
, אין מי שיחשוב שיש מן ההתפעלויות דבר הנאמר על הבורא, זולת הראיה
בלבד.
ולכן חייב אני לבאר, שגם הראייה אינה נאמרת עליו, לפי שאין כל הדברים נראים אלא על ידי
הצבעים הנראים על פניהם, המתייחסים
96
אל ארבעת הטבעים
97
. וכאשר נפגשים בכוח
שבראות אשר ממיינם באמצעות האוויר, אז רואים.
אבל הבורא, אשר מן המוכחש לחשוב שיש בו מאומה מן המקרים, אין שלטון לראות
98
על
השגתו. והנך רואה שאין יכולת בדמיון לדמותו ולתארו, כל שכן שיהא לראייה
98
דרך לכך.
וכבר הביא במבוכה אחדים מבני אדם עניין משה רבנו, היאך שאל את ה'
הראיני נא את כבודך
99
והוסיפה להם מבוכה תשובתו לו
לא תוכל לראות את פני, כי לא יראני האדם וחי
1
והכפיל להם את זאת
2
כאשר אמר
וראית את אחורי ופני לא יראו.
ואומר, בעזרת הרחמן, בגילוי כל זה ובאורו, יש לה' זוהר שהוא בורא אותו ומגלהו לנביאים,
כדי שיהא להם הוכחה כי דברי הנבואה אשר ישמעו מאת ה'.
וכאשר רואה אותו אחד מהם, אומר 'ראיתי כבוד ה''. ויש שאף אומר 'ראיתי את ה'', כמשפט
המלים הנסתרות
3
וכבר ידעת כי משה ואהרן נדב ואביהוא ושבעים מזקני ישראל, אמר עליהם תחילה:
ויראו את אלהי ישראל
4
ופירשו אחר כך:
ומראה כבוד ה' כאש אוכלת בראש ההר
5
אלא שכאשר רואים אותו הזוהר, אינם יכולים להסתכל בו מרוב חזקו ובהירותו. ומי שנסתכל
בו, מתפרק בנינו ונשמתו פורחת,
6
כמו שאמר:
פן יהרסו אל ה' לראות ונפל ממנו רב
7
ולכן בקש משה מאת ה' שיחזקהו להסתכל באותו הזוהר, והשיבו כי ראשית אותו הזוהר
עצום, ולא יוכל לראותו ולהתבונן בו אלא יאבד. אבל הוא יסתירהו בענן או כדומה לו, עד
שיעבור מעליו תחילת הזוהר, כי כוח
8
כל שיש לו נוגה הוא בראשיתו, כמו שאמר:
ושכותי כפי עליך עד עברי.
וכאשר עבר ראשית הזוהר הסיר מלפני משה הדבר הסוכך, כדי שיראה את סופו, כמו שאמר:
והסירותי את כפי וראית את אחורי.
אבל הבורא עצמו אין אפשרות שיראהו שום אדם, ודבר זה הוא מסוג 'הנמנע'
9
74
זוהי התשיעית מעשר האמירות.
75
כגון ישעיה מא ד.
76
לפי ב, לא יתכן שיהא ענינם.
77
ברי"ת "תמים" וטעות הוא, ואין צורך להערת הרש"ה.
78
בראשית א ז. טז כה.
79
שם ב ב.
80
וכן תרגם שם "השבית", וראה פירושי רס"ג לתורה מהדורתי הע'
3
81
שמות כ.
82
והוא נקוד הנון פתוחה. ושם תרגם רבנו "ואראחהא" מוסב על הבריאה. וכמו שאמרו
בבראשית רבה סוף פרשה י וינח לעולמו ביום השביעי. וראה רמב"ם במו"נ ח"א פרק סז
שרמז לתרגומו של רבנו.
83
ישעיה מב יד.
84
וכך תרגם שם: הארכתי להם אפי דור והחרשתי וניהלתים כרחמים. וברי"ת "וכאשר
נוציא כמו החשיתי אל הפירוש יתברר מה שזכרנוהו וספרנוהו בתחלת הדברים באריכות"
ושבוש הוא כי לא הבין את העניין.
85
בראשית ח ח.
86
שם ל כב.
87
ברי"ת "אך רוב מה שהם אומרים" ואינו נכון. וגרם להרש"ה לשבש, ומה שהביא שם פסוק
"למה לנצח תשכחינו" באיכה ה כ פירשו רבנו אל תשימנו כנשכחים לנצח. וראה שם חמש
מגלות מהדורתי עמ' שנג.
88
איכה ב א.
89
"ואלנעמה" הטובה, האושר. ותרגמתי חנינה כלשון
הכתוב שהביא רבנו.
90
שמות לד ו. תהלים פו סו.
91
נחום א ב.
92
שם.
93
דברים ז ט.
94
לצערינו אינו בידינו כיום, ובעינינו נחשב הוא כאבוד.
95
זוהי העשירית מעשר האמירות.
96
על עניין זה ראה בהקדמה עמ' יז ד"ה וכיון שכבר הזכרנו, ובמאמר הראשון עמ' סא בשטה
השמינית.
97
חום וקור לחות ויבשות. וכמ"ש רבנו לעיל במאמר הראשון ד"ה והשטה הששית. והרש"ה
נתחלפו לו בארבעת היסודות.
98
לחוש הראייה.
99
שמות לג יח.
1
שם לג כ.
2
את מבוכתם.
3
ראה לעיל עמ' צד ד"ה ואחרים משתבשים.
4
שמות כד י.
5
שם כד יז.
6
השוה תיאורו של הרמב"ם בהלכות יסודי התורה פ"ז הל' ב.
7
שמות יט כא.
8
אפשר לתרגם חוזק.
9
לא רק מחסרון הרואה, אלא ובעיקר מפאת מהות הנראה.
<h2>מאמר שני - פרק יג</h2>
ועתה אומר:
היאך יקבע בדעתינו המושג הזה, כלומר הבורא יתרומם ויתהדר, בעוד שאף אחד מחושינו
לא השיגו?
ואומר, כמו שנקבע בהם אהבת האמת ושנאת השקר, ושום חוש מחושינו לא השיגו, וכמו
שהושג לשכלינו אי אפשרות צירוף מצוי נעדר יחד, וכל יתר הסותרים זה את זה, והרי
החושים לא ראו את זאת, ואמר הכתוב "וה' אלהים אמת"
10
ואומר:
והיאך תקבע בדעתנו מציאותו בכל מקום, עד שלא יהיה מקום ריק ממנו?
מפני שהוא הקדמון
11
לפני כל מקום. ואילו היו המקומות מפרידים בין חלקיו, לא היה
בוראם, ואילו היו הגופות תופשים לו המקום או מקצתו, לא היה ממציאם.
וכיון שהדבר כך, הרי שמציאותו אחר שברא את כל הגופות, כמציאותו לפני כן, בלי שינוי, בלי
פירוד, בלי הסתר,
12
בלי חלוקה. וכמו שאמר:
אם יסתר איש במסתרים ואני לא אראנו נאם ה', הלא את השמים ואת הארץ אני
מלא.
13
ואקרב את הדבר להבנה ואומר:
אלמלא שכבר נוכחנו שמקצת הקירות אינם חוצצים בפני הקול, והורגלנו שהזכוכית אינה
מסתירה את האור, וידענו שאור השמש אין הלכלוך שבעולם מזיקו, כי אז היינו מתפלאים על
כך
14
, והנה כל אלה מלמדים על אמתות עניינו.
ואומר עוד:
והיאך יקבע בנפשות שהוא יודע כל מה שעבר וכל מה שעתיד, ושידיעתן לפניו שוין?
ואבאר, מפני שסיבת אי ידיעת הנבראים את העתיד מחמת שאין ידיעתם באה להם אלא
דרך החושים, וכל שלא יצא אל שמיעתם וראייתם ושאר חושיהם - לא ידעוהו.
אבל הבורא, אשר אין דרך ידיעתו על ידי סיבה, והיא מפני שעצמותו יודעת, לפיכך העבר
והעתיד לפניו יחד שווים, יודע זה וזה בלי סיבה
15
. וכמו שאמר:
מגיד מראשית אחרית, ומקדם אשר לא נעשו, אמר עצתי תקום וכל חפצי אעשה
16
וכאשר הגיע האדם לידיעת העניין הנכבד
17
הזה בדרך העיון
18
ובהוכחת האותות והמופתים
תאמין בו נפשו ונתמזג
19
ברוחו, ונעשה מצוי לה בחדריה, וכל מקום שמהלכת בהיכלה
מוצאתו, כמו שאמר החסיד:
נפשי אויתיך בלילה אף רוחי בקרבי אשחרך
20
ושוגה
21
באהבתו בכל מיצוי המחשבה אשר אין בה שום הרהור, כמו שאמר:
ואהבת את ה' אלהיך בכל לבבך ובכל נפשך ובכל מאדך
22
ונעשה אותו העבד זוכרו בסעותו
23
ביומו ובהתהפכו על יצועו, וכמו שאמר:
אם זכרתיך על יצועי באשמרות אהגה בך
24
ואף כמעט שמדברת כלומר הרוח, שהיא הומה בעת שזוכרתו מרוב חשקה והשתוקקותה,
וכמו שאמר:
אזכרה אלהים ואהמיה אשיחה ותתעטף רוחי
25
ואף ישביענה
26
זכרו יותר מן השומן
27
וירוונה שמו יותר מכל מרווה, כמו שאמר:
כמו חלב ודשן תשבע נפשי ושפתי רננות יהלל פי
28
עד שמפנה
29
כל עניניה אליו ותהיה בוטחת בו ושאננה תמיד, כמו שאמר:
בטחו בו בכל עת עם שפכו לפניו לבבכם אלהים מחסה לנו סלה
30
אם הטיב לה מודה, ואם ציערה מיחלת, וכמו שאמר:
אכלו וישתחוו כל דשני ארץ לפניו יכרעו כל יורדי עפר ונפשו לא חיה
31
ואפילו יפריד בינה
32
לבין גופה, מיחלת לו ולא תהרהר אחריו בכך, וכמו שאמר:
הן יקטלני לו איחל אך דרכי אל פניו אוכיח
33
וכל מה שמתבוננת בו מוסיפה יראה ופחד, כמו שאמר:
על כן מפניו אבהל אתבונן ואפחד ממנו
34
וכל מה שחושבת בתאריו גדלה תהלתה ורבה שמחתה, כמו שאמר:
התהללו בשם קדשו ישמח לב מבקשי ה'
35
עד שתאהב אוהביו ותרומם מרוממיו, כמו שאמר:
ולי מה יקרו רעיך אל ומה עצמו ראשיהם
36
ותשנא משנאיו ותרחיק רחוקיו
37
כמו שאמר:
הלא משנאיך ה' אשנא ובמתקוממיך אתקוטט
38
עד שתתוכח בעדו ותשיב על כל מי שמפקפק במציאותו בדעת ותבונה ולא בקנאות
39
, כמו
שאמר החסיד:
אשא דעי למרחוק ולפעלי אתן צדק כי אמנם לא שקר מלי תמים דעות עמך
40
ותהללהו ותשבחהו בדעת וביושר לא בדברי הבאי
41
והבל, כמו שאמר הכתובבמהללים:
וידבר יתזקיהו על לב כל הלוים המשכילים שכל טוב לה'
42
ולכן לא תהללנו שהוא עושה את החמשה יותר מעשרה, על אף שאינו מוסיף עליהן,
ולא שהוא מכניס את העולם בתוך טבעת, בעוד שאינו מיצר את זה ולא מרחיב את זה,
ולא שהוא מחזיר את אתמול במצבו של אתמול
43
, מפני שכל אלה מן הנמנע
44
ויתכן שישאל אותנו אחד הכופרים עליהן, אז נענה לו שהוא יכול על כל דבר. וזה אשר שאלו
עליו אינו מאומה, כי אם הבל, וההבל אינו כלום.
וכאלו שאלו אם יש לו יכולת על לא כלום, כי על זה שאלו באמת
45
אלא תהללנו בעניינים העצמיים, שהוא הנצחי לפניו לא היה ואחריו לא יהיה, כמו שאמר:
מעונה אלהי קדם
46
ושהוא האחד באמת, כמו שאמר:
אתה הוא ה' לבדך
47
ושהוא החי הקיים, כמו שאמר:
כי אשא אל שמים ידי ואמרתי חי אנכי לעולם
48
ושהוא היכול על כל, כמו שאמר:
האל הגדול הגבור והנורא
49
ושהוא היודע את הכל הידיעה השלמה, כמו שאמר:
מפלאות תמים דעים
50
ושהוא יוצר הכל מן האין, כמו שאמר:
לא כאלה חלק יעקב כי יוצר הכל הוא
51
ושאינו עושה דבר לבטלה ולא לריק, כמו שאמר:
לא תהו בראה לשבת יצרה
52
ושהוא לא יעשה עול ולא רשע, כמו שאמר:
הצור תמים פעלו כי כל דרכיו משפט אל אמונה ואין עול
53
ושאינו עושה בעבדיו כי אם הטוב להם, כמו שאמר:
טוב ה' לכל ורחמיו על כל מעשיו
54
ושהוא לא ישתנה ולא יתחלף, כמו שאמר:
כי אני ה' לא שניתי
55
ושמלכותו לא תסור ולא תכלה, כמו שאמר:
מלכותך מלכות כל עולמים וממשלתך בכל דור ודור
56
ושפקודתו מופעלת ולא תשוב ריקם, כמו שאמר:
ה' בשמים כסאו ומלכותו בכל משלה
57
ושחובה להללו במדותיו הטובות והנעלות, כמו שאמר:
וישירו בדרכי ה' כי גדול כבוד ה'
58
ושכל מה שמהללים אותו המהללים, ומשבחים אותו המשבחים, הוא נעלה ומרומם ונשא על
כולם, כמו שאמר:
ויברכו שם כבודך ומרומם על כל ברכה ותהלה
59
וזה שתמצא בכמה מקומות בכתובים
60
מן השבח והלל, שכאלו אינו מיוחס אליו, אלא
מיוחס הוא אל תארו, כאמרו:
ברוך כבוד ה'
61
ואמרו:
זמרו שמו
62
ויש שתמצאהו לעתים לתואר תארו כאמרו:
זמרו כבוד שמו
63
ואמרו:
והודו לזכר קדשו
64
ואמרו:
וברוך שם כבודו
65
ולא עוד אלא שיש בדברי האבות דבר כאלו הוא לתאר תואר תארו, לפי שאומרים:
ברוך שם כבוד מלכותו
66
ואומר אני בכל אלה, שגם זה ממשפטי הלשון, שכאשר היא רוצה לגדל ולפאר, מקדימה כמה
מלים לפני שהיא מזכירה אותו המרומם. וכל שהיא מרבה במלים המוקדמות, יש בכך כבוד
יותר, כמו שאמרה בשלוש מלים "בהראותו את עשר כבוד מלכותו", וכן "ואת יקר תפארת
גדולתו"
67
והכוונה בכך עושרו וכבודו ומלכותו, ויקרו ותפארתו וגדולתו, ויחסה את התארים זה לזה.
ולכן התבונן, יהי ה' בעזרך, במה שאמרנו, והחדירהו בלבך, ורכזהו בדעתך, ואל תמהר
להחליט כפי המילים
68
, אלא החלט כפי הכללים שקדמו, ועשה את המילים דרך העברה
וקירוב כמו שבארנו.
נשלם המאמר השני בעזרת ה'.
10
ירמיה י י.
11
הראשון אשר אין ראשית לראשיתו, ותרגמתי "קדמון" שכך תרגם רבנו בכמה מקומות אף
שאינה מדוייקת.
12
כלומר שאין הגופים מסתירים מפניו מאומה, ואין שום דבר בבריאה היכול לחוץ שלא יהא
דבר גלוי לפניו.
13
ירמיה כג כד.
14
על כך שאין כל דבר נסתר מלפניו.
15
השוה גם רמב"ם בהלכות תשובה פ"ה הל' ה.
16
ישעיה מו י.
17
לפי ב, העדין.
18
"אלנט'ר" וברי"ת ההגדה, ושבוש הוא.
19
הכוונה שיקבע בלבו בלי שום פקפוק. וכעין הגדרת חז"ל נבלעים בדמו, ראה אבות דר"נ
פכ"ד הל' ה. ובתרגום מלולי "תאמין בו נפשו ומזג רוחו".
20
ישעיה כו ט.
21
"ושעפת" צריך הייתי לתרגם "חושקת" שכך תרגם רבנו בבראשית לד ח חשקה, ובתהלים
צא יד חשק. ותרגמתי כן בעקבות הרמב"ם בהלכות תשובה פ"י הל' ו. ודלא כהראב"ד שם.
22
דברים ו ה.
23
"סעי" כולל הליכה ישיבה עבודה וכל יתר פעולות האדם אין אהבה זו משה מלבו. והעדפתי
לתרגם בסעותה בעקבות רבנו בתהלים נה ט.
24
תהלים סג ז.
25
שם עז ד.
26
"יגד'יהא" ואפשר לתרגם יזוננה, יענגנה.
27
אפשר לתרגם "דשן" ונמנעתי מכך שלא יתחלף בדשן-אפר.
28
תהלים סג ו.
29
מם פתוחה ופה שוויה, עניין הפניה והטיה.
30
תהלים סב ט.
31
שם כב ל. ושם תרגם: ואותם אשר אם אכלו מדשני הארץ משתחוים בתודה, וכן יכרעו
לפניו גם כאשר הם מגיעים עד עפר, ומיחלים לו ואף אם לא יחייב את נפשם. ובפירושו שם
כתב: הוא תיאור הצדיקים כאשר ה' מטיב להם מודים לו, וכאשר מביא עליהם רעה מיחלים.
32
ר"ל הנפש.
33
איוב יג טו. ושם תרגם: אף אם יהרגני אוחיל לו ובכל צרכי אפנה אליו.
34
שם כג טו.
35
תהלים קה ג.
36
שם קלט יז. וכאן משמע שמפרש "רעיך" הצדיקים אוהבי ה' אבל שם פירש: כמה יקרים
עלי רצונותיך אל וכמה עצומה כמותם. ובפירושו שם כתב: ורמז באמרו ולי מה יקרו רעיך אל
על מצות ה' ותורותיו שהם רצונו. וראה שם מהדורתי ובהערות.
37
הוצרכתי לתרגם כן כדי שלא לכפול את המשפט. ורי"ת תרגם "ותאיב אויביו".
38
תהלים קלט כא. ושם פירש "אתקוטט" עניין קטנות.
39
"לא בתחאמל" והכוונה משיבה בדברי הסבר ונחת. לא כדרך המתוכחים אשר אין בפיהם
נכונה ומגיבים
בגסות בתוקפנות ובחרפות.
40
איוב לו ג-ד.
41
"ג'זאף" הבאי וגוזמא, דברים בלתי מבוססים ובלתי שקולים.
42
דברי הימים ב ל כב.
43
אפשר לתרגם: במצב האתמוליות.
44
אפשר לתרגם: שכל אלה הבל.
45
השוה רמב"ם במו"נ ח"א פרק עה, הדרך החמישית.
46
דברים לג כז.
47
נחמיה ט ו.
48
דברים לב מ.
49
שם י יז.
50
איוב לז טז.
51
נחמיה י טז.
52
ישעיה מה יח.
53
דברים לב ד.
54
תהלים קמה ט.
55
מלאכי ג ו.
56
תהלים קמה יג.
57
שם קג יט.
58
שם קלח ה.
59
נחמיה ט ה.
60
תרגום מלולי "בספרים" והכוונה בכתבי הקדש.
61
יחזקאל ג יב.
62
תהלים סח ה.
63
שם סו ב.
64
שם צז יב.
65
שם עב יט.
66
פסחים נו א.
67
אסתר א ד. ובתרגומו שם תרגם את הפסוק כלשונו בעברית.
68
שיש במשמעותן הגשמה.