<h1>המאמר השמיני:בישועה</h1>

<h2>פרק א</h2>
1
הודיענו ה' יתהדר ויתרומם על ידי נביאיו, שהוא ימלטנו אנו קהל בני ישראל מן המצב הזה
שאנו נתונים בו, ויקבץ פזורינו ממזרח הארץ וממערבה
2
, ויביאנו אל גבול קדשו וישכננו בו,
ונהיה סגולתו ונחלתו, כאומרו:
כה אמר ה' צבאות הנני מושיע את עמי מארץ מזרח ומארץ מבוא השמש, והבאתי
אותם ושכנו בתוך ירושלם וגו'
3
והרחיבו נביאיו בעניין זה עד שכתבו בו ספרים רבים. ולא רק מנביאיו האחרונים
4
הגיעה
אלינו ידיעה זו, אלא מן השליח
5
האדון משה רבנו כבר עמדנו על ההבטחה מראש, שהרי
אמר בתורה:
ושב ה' אלהיך את שבותך
6
ושאר מה שאמר באותה הפרשה עד סופה. והעמידו לנו על כך אותות ומופתים וקיבלנוהו.
ואני החילותי לעיין בדבר הזה ובעניין הזה מדרך העיון, והנה אין בו דבר הצריך דקדוק, וכולו
מישרים, זולתי עניין אחד אני אזכיר אותו כאשר אגיע לאמצע מאמר זה
7
אבל עיקר הישועה הרי היא הכרחית מכמה פנים:
מהם אמתות מופתי משה אשר דיבר בה תחילה, והאותות אשר נעשו לישעיה הנביא
וזולתו מן הנביאים אשר בישרו בו ואשר אין ספק בשולחם
8
, כאומרו:
מקים דבר עבדו ועצת מלאכיו ישלים
9
ומהם כי צדיק הוא ולא יעשה עוול, וכבר יסר את האומה הזו ייסורים גדולים וממושכים, ואין
ספק כי מקצתם אנו נענשים בהם, ומקצתם אנו מתנסים בהם
10
, ולכל אחד מהן גבול
ותכלית, ולא יתכן שיהו בלי תכלית. וכאשר תסתיים, חיובי הוא שיפסיק מלהעניש
11
את
אלה ויגמול את אלה, וכמו שאמר:
כי נרצה עונה, כי לקחה מיד ה' כפלים בכל חטאותיה
12
ומהם שהוא נאמן בייעודו, דבריו קיימים ופקודתו נצחית, כאומרו:
יבש חציר נבל ציץ, ודבר אלהינו יקום לעולם
13
ומהם שאנו מקישים את הייעודים האלו לייעודו הראשון כאשר היינו במצרים, אשר לא
הבטיח לנו אלא שני דברים, שידון לנו מעושקינו ושיתן לנו ממון רב, והוא אומרו:
וגם את הגוי אשר יעבדו דן אנכי, ואחרי כן יצאו ברכוש גדול
14
וכבר ראו עינינו את אשר עשה לנו קריעת הים והמן והשליו ומעמד הר סיני וחזרת השמש
15
וכל הדומה לכך. כל שכן כאשר הבטיחנו בדברים גדולים ונרחבים מן הטוב והאושר
והרוממות והעוז והכבוד, אשר עשאם פי כמה ממה
16
שאירע לנו מן הכניעה והעינוי, כאומרו:
תחת בשתכם משנה וכלמה ירנו חלקם לכן וכו'
17
ודימה מה שעבר עלינו כהרף עין קלה, ומה שיגמלנו עליו רחמים נרחבים, כמו שאמר:
ברגע קטן עזבתיך, וברחמים גדולים אקבצך
18
נמצא כי על הניסיונות הללו ובהיקש למה שעבר, עתיד לעשות לנו כפל כפלים למעלה ממה
שהבטיחנו, מה שלא נוכל למנותו בקלות ולסכמו, כמו שאמר:
והטיבך והרבך מאבותיך
19
ומן הטעם הזה חוזר הוא ומזכיר לנו יציאת מצרים במקומות הרבה בתורה, כדי להזכירנו מה
שראינו, ואם נשאר איזה דבר ממה שהבטיחנו
20
בו בתשועת מצרים שלא אומרו בפירוש
בישועה הזו, הרי כבר נכלל בכלל אומרו:
כימי צאתך מארץ מצרים אראנו נפלאות
21
ולפיכך אתה מוצא אותנו מייחלים לו ומצפים, לא מפקפקים ולא קצים, ולא תקצר רוחנו,
אלא מוסיפים אומץ ודבקות. כאומרו:
חזקו ויאמץ לבבכם כל המיחלים לה'
22
וכל הרואה אותנו במצב זה מתפלא עלינו, או חושב אותנו לסכלים, מפני שלא ניסה מה
שניסינו
23
, ולא האמין כמו שהאמנו, והרי הוא דומה למי שלא ראה חיטה נזרעת, וכאשר
רואה את המשליכה בתלמי האדמה כדי שתצמח - יחשבהו לסכל, ובעת הגורן יתברר לו
שהוא הסכל, כאשר יקבל על כל מידה - עשרים מידות או שלושים מידות.
וכך המשיל לנו הכתוב, כאומרו:
הזרעים בדמעה ברנה יקצרו
24
וכמו מי שלא ראה וולד מתגדל,
25
שהוא לועג למי שיראה מגדל וולד ומטפל בכל צרכיו,
ואומר, מה הוא מקווה האדם הזה? וכאשר גדל ולמד מדע וחכמה ונעשה מלך והנהיג
צבאות, ידע אותו האדם כי רק לעצמו לעג.
ומה שהמשיל מה שאנו מצפים לו לוולד זכר הוא אומרו:
בטרם תחיל ילדה בטרם יבוא חבל לה והמליטה זכר*
25
1
תרגמתי "בישועה", שהיא המלה הרגילה והשגורה בפי רבנו למונח הערבי "פורקאן". וגם
בפי הגאונים שבאו בעקבותיו כגון רב נסים גאון, ועוד. ורי"ת תרגם "בגאולה האחרונה", ולא
דק, לדעתי.
2
רי"ת הוסיף משלו "מצפון ומים".
3
זכריה ח ז-ח.
4
עולי בבל זכריה ודניאל וכיוצא.
5
הכינוי "שליח" למשה רבנו אינו השפעה ערבית כפי שחשבו רבים, כי כבר נקרא כן בשיר
השירים רבה א יד: השליח זה משה.
6
דברים ל, ג.
7
דעת אותם יהודים הטוענים שהישועה המובטחת כבר הייתה בימי בית שני, ושהישועה
הוא בתנאי אם יעשו תשובה.
8
כלומר שאין ספק שהוא ימלא הבטחתו אשר הבטיח על ידי נביאיו אלה.
9
ישעיה מד כו, והמשך הפסוק: האומר לירושלם תושב ולערי יהודה תבנינה וחרבותיה
אקומם.
10
כלומר ייסורים הבאים על החייבים הם למרק עונותיהם, ומה שהצדיקים מתייסרים
בגלות הם על דרך הניסיון להוסיף לכל פרט שכר על סבלו, אבל עצם הגלות הכללי לכל
האומה בדין הוא שיגמול על כך לכל האומה, וזאת יעשה בישועה.
11
כלומר יפסיק מלהעניש את המתיסרים דרך פרעון על מעשיהם, ויגמול למתיסרים דרך
ניסיון על תוחלתם.
12
ישעיה מ, ב. ושם תרגם כפלים בכל חטאותיה - כפלים בעונש חטאיה.
13
שם מ, ח. ובתרגומו שם קשר שני הפסוקים ז-ח יחד ותרגם: כמו שיבש החציר ויבול הציץ
כאשר רוח ה' נושבת בהם כך העם המשולים בהם, יבשו גופותיהם ויפלו הבטחותיהם ודבר
אלהינו קיים לעולם.
14
בראשית טו יד.
15
עמידת השמש, ונראה שהכוונה ליהושע י יג "וידם השמש וירח עמד". ואע"פ שאינו
ביציאת מצרים אלא בכבוש הארץ. ויתכן שכוונת רבנו לדרשת חז"ל במסכת תענית כ, א,
שאף למשה נקדה חמה.
16
אפשר היה לתרגם: כפלי כפלים ממה.
17
ישעיה מא ז.
18
שם נו ז.
19
דברים ג ה.
20
ברי"ת "ממה שעשה לנו" וגם תרגום זה אפשרי.
21
מיכה ז טו.
22
תהלים לא כה.
23
ואפשר גם לתרגם: 'שלא נתנסה כמו שנתנסינו'. והכוונה שהרואה אותנו בסבל ממושך
זה יתפלא למה אנו מחכים או מצפים. והסיבה על התפלאותו, מפני שהוא טרם היו לו הבטחות
מאת ה' שנתמלאו, אבל אנו היו לנו כאלה במצרים, ולפיכך אנו מייחלים, מחכים ומצפים
להבטחותיו, לישועה שיתמלאו. ולפי ב, לא ניתנו לו הבטחות כפי שניתן לנו. כלומר לא ניתנו
להם הבטחות וייעודים טובים כפי שניתן לנו ימות המשיח והעולם הבא. שייעודים אלה
מאמצים את כוח הכלל והפרט לסבול.
24
תהלים קכו ה.
25
ברי"ת "גדול בנים" ותרגום נאה הוא.
25
ישעיה סו ז.
<h2>מאמר שמיני - פרק ב</h2>
ואומר עוד, מי אשר שיעור השמים לפניו כשיעור זרת בקירוב, היאך יקשה עליו להשמיענו
נבואה ממנה? ומי שמרחבי הים לפניו כפס שעל, היאך יקשה עליו לקבץ פזורינו ממנה?
ומי ששיעור עפר הארץ לפניו כדבר שבמידה,
26
לא יוכל להביאנו מקצותיה? ומי
שהריה לפניו כדבר שבמשקל, היאך לא יהא קל לפניו לבנות הר קדשו?
ולפיכך אמר בפתיחת הנחמות הללו:
מי מדד בשעלו מים, ושמים בזרת תכן, וכל בשלש עפר הארץ,
ושקל בפלס הרים וגבעות במאזנים
27
ומי שכל העמים לפניו כטיפה מדלי, או כהכרע
28
מאזנים, האם לא יכניעם לפנינו, כאומרו:
הן גוים כמר מדלי, וכשחק מאזנים נחשבו
29
ומי שמנער הארץ מהם כמו שתופשים אנו קצוות הטבלה ומנערים אותה, כאומרו:
לאחוז בכנפות הארץ וינערו רשעים ממנה
30
ואלו אמרתי מי שברא את הכל מן האין, היה מספיק לי ללמוד מכך, אלא שפירטתי עניינים
אלו מפני שהוא פירטם
31
ולא יתכן שנעלה על לבנו כלל שאין ידוע לפניו מצב שאנחנו נמצאים בו, ולא שאינו עושה
משפט ולא מרחם, וכמו שהוכיח אותנו:
למה תאמר יעקב ותדבר ישראל נסתרה דרכי מה' ומאלהי משפטי יעבר
32
ולא שהוא בלתי יכול להושיענו ולמלא בקשותינו, כאומרו:
הן לא קצרה יד ה' מהושיע ולא כבדה אזנו משמוע
33
ולא שכבר מאסנו והזניחנו, אלא כאומרו:
כי אל רחום ה' אלהיך לא ירפך ולא ישחיתך וגו'
34
ולכן, ירחמך ה', מאמינים אנחנו
35
שהוא נתן לשעבודינו שני זמנים
36
- האחד מהם זמן התשובה,
- והשני זמן הקץ.
ואיזה מהן שיקדם נהיה ראויים לישועה
37
. אם עשינו תשובה לא יביט לקץ, אלא יהיה כמו
שנאמר בתורה:
והיה כי יבואו עליך כל הדברים האלה וגו' ושבת עד ה' אלהיך וגו'
ושב ה' אלהיך את שבותך וגו'
ושאר עשרת הפסוקים
33
. ואם לא עשינו, נישאר עד זמן הקץ. ויהיו אם כן מקצתנו נענשים
ומקצתנו בניסיון
39
כפי שהדבר ידוע בבוא כל מכה כללית באחד הזמנים, כגון רעב וחרב ודבר, שיהיו מקצת בני
אדם בה ענושים ומקצתם בניסיון. ואפילו המבול לא יבצר שלא היה בהם נערים וטף בניסיון
ועתיד לגמול להם
40
. וכמו שאין לנו ספק שאבותינו במצרים היו בהם צדיקים רבים, ועמדו
בניסיון עד שנשלם אותו הקץ.
ולכן אל יאמר אדם, 'אלו היה בכם צדיק הייתם נושעים', כי אדונינו ועטרותינו משה ואהרן
ומרים כבר היו בשעבוד יותר על שמונים שנה עד שנשלם הקץ, וכמוהם רבים מן הצדיקים.
26
"כיף" חסרה בכל כ"י, והוספתיה גם במקור וגם כאן.
27
ישעיה מ, יב. וכדרך שפירש כאן כן כתב בתרגומו שם. שליש - שם מדה. פלס - קבאן, והוא
כלי שקילה העשוי מוט ברזל עם סימני מרחקים וכל שמתרחקת המשקולת מנקודת הדבר
הנשקל מראה על כובד מסויים, וכן פירש רד"ק שם.
28
רבנו מפרש מר-טפה. ושחק-נטיית לשון המאזנים. וכך נקרא כל מרחק בין שני דברים בין
גדול בין קטן "שחק" שכך נקראו מרחבי עד שחקים, כגון 'כי מי בשחק' (תהלים פט) 'ובגאותו
שחקים' (דברים לג). וכך כתב בתרגומו. וכל המפרשים פירשו שחק-אבק. ובעקבותם שיבש
רי"ת את דברי רבנו המקוריים הנפלאים, וכתב "וכאבק המאזנים".
29
ישעיה מ טו.
30
איוב לח יג. וראה לעיל בסוף המאמר השישי, שם האריך בפירוש מקרא זה.
31
מפני שהוא הקב"ה פירטם בכתובים.
32
ישעיה מ כז.
33
שם נט א.
34
דברים ד לא.
35
"אלד'י נעתקדה" נכון יותר לתרגם "אנו בדעה" או "דעתנו היא", ומשום מה תרגמתי
"מאמינים אנחנו".
36
לפי ב, שהוא כבר נתן לשעבודינו זה שני זמנים.
37
וכמסורת חו"ל בסנהדרין צח א: כתיב בעתה וכתיב אחישנה (ישעיה ס כב). זכו אחישנה,
לא זכו בעתה.
38
דברים ל, א-י.
39
בסבלות הגלות הארוכה והממושכת ויסוריה, הרשעים ענושים והצדיקים מנוסים.
40
בסנהדרין קי ב, נחלקו רבן גמליאל ור' עקיבה בקטני רשעי ישראל. וכבר נזכר לעיל. אבל
בדור המבול שם קח א, אין שום רמז לדברי רבנו כאן. ואפשר שרבנו אמר דבריו מסברא.
<h2>מאמר שמיני - פרק ג</h2>
וראוי שאזכיר זמן הקץ ואומר, כי ה' יתרומם ויתהדר כבר הראה לנביאו דניאל שלשה
מלאכים: האחד ממעל למימי החדקל, והשנים עומדים על החוף
41
שואלים לאשר למעלה
מעל למים מתי תהיה הישועה, והוא אומרו:
וראיתי אני דניאל והנה שנים אחרים עומדים,
אחד הנה לשפת היאר ואחד הנה לשפת היאר
42
ויואל המלאך העומד מעל למים וישבע לו על קץ קצוב, ואף על פי שלא בקשו להישבע, ואמר
דניאל:
ואשמע את האיש לבוש הבדים, אשר ממעל למימי היאר,
וירם ימינו ושמאלו אל השמים,
וישבע בחי העולם כי למועד מועדים וחצי
43
שני המלאכים שמעו ממנו מועד מועדים וחצי, והסתפקו בכך מפני שהם הבינו פירושו, אבל
דניאל לא ידע פירוש מועד מועדים וחצי, ושאל למלאך העומד מעל המים ואמר:
ואני שמעתי ולא אבין
44
ויואל המלאך בהקדימו להזכיר לו את הסיבה אשר בגללה סתם את התשובה לפני שיפרשהו,
ואמר לו: אני אמנם סתמתיו, כדי שלא יעמדו על כך ההמונים והסכלים ויקוצו, לפי שאינם
חושקים ויראים בדרך שבה יראים החכמים וחושקים לה, והוא גמול העולם הבא והחיים
הנצחיים, אלא חושקים למה שיהיה מהר, כגון קניין
45
וכבוד בעולם.
ורק החכמים עומדים על כך, כאומרו:
לך דניאל כי סתמים וחתמים הדברים עד עת קץ יתבררו ויתלבנו ויצרפו רבים,
ואחר כך פירשו לו, שהוא אלף ושלש מאות ושלושים וחמש שנים, כאומרו:
אשרי המחכה ויגיע לימים אלף שלש מאות שלושים וחמשה
46
ומלת 'ימים' - מחזור של שנה, כאומרו:
ימים תהיה גאולתו
והסמיך לו:
עד מלאת לו שנה תמימה
47
ומצאנו כל קץ שנתן ה' לאיזו ממלכה לא נתנו אלא שנים לא ימים. יש שפירש את השנים
כאומרו:
והיה מקץ שבעים שנה יפקד ה' את צר
48
וכן אומרו:
מקץ ארבעים שנה אקבץ את מצרים
49
ויש שאמרם בשם המחזור, והם שנים וקראם ימים, כמו שאמר לאדוננו יחזקאל הכהן עליו
השלום:
ואני נתתי לך את שני עונם למספר שלש מאות ותשעים יום
50
וצירף מלת שנים ומלת ימים, השמיענו בכך כי ימים הם שנים. וכך במקום זה.
ודניאל הבין, כיצד נעשה פירוש 'מועד מועדים וחצי' - אלף שנה שלש מאות ושלושים וחמש
שנה, ושתק.
ואנחנו יחנך ה', נשתדל להבין עניין 'מועד מועדים וחצי', וחקרנו
51
ומצאנו שהוא מתאים, אם
נניח שכוונתו באומרו מועדים זמן מלכות ישראל.
אם כן יהיה הקץ כמו שנות מלכותם וכחצין בלי ספק. לפי שסכום כל זמני המלכות שמונה
מאות ותשעים שנה, לא יותר ולא פחות. והם ארבע מאות ושמונים לפני בנין הבית, וארבע
מאות ועשר בנין הבית
52
; ומחציתם ארבע מאות וארבעים וחמש, יהיה הכל אלף ושלש מאות
ושלושים וחמש, לא יותר ולא פחות. ויהיה אומרו:
ומעת הוסר התמיד ולתת שקוץ משומם ימים אלף מאתים ותשעים
53
מזמן המאורע אשר אירע בבית שני בתחילת בנינו, יהיה אחר הזמן אשר נאמר בו דבר זה
לדניאל ארבעים וחמש שנים
54
, ויהיה אומרו:
עד ערב בקר אלפים ושלש מאות ונצדק קדש
55
צריך לקחת ממנו החצי, מפני שהוא פירט את הימים ועשה אותם לילה ויום.
ויהיה החצי אלף ומאה וחמישים שנה, ויהיה הזמן הזה אחר הזמן אשר נאמר בו
לדניאל דבר זה, מאה ושמונים וחמשה, כדי שיסתיים סוף שלושת הזמנים בשנה מסוימת
בעצמה.
41
לפי ב, על החופים.
42
דניאל יב ה.
43
שם יב ז.
44
שם יב ח.
45
"מלך אלדניא" אני הבינותיה עניין קניין ורכוש וכך תרגמתי, ורי"ת הבין אותה עניין
מלכות, ותרגם "מלכות העולם" וגם זה אפשרי.
46
דניאל יב יב.
47
ויקרא כה כט-ל.
48
ישעיה כג יז.
49
יחזקאל כט יג.
50
שם ד ה.
51
לפי ב, שהוא לדעתי נוסח מה"ק כך: ואנחנו יחנך ה' נאמץ את המחשבה בהבנת פירוש
למועד מועדים וחצי, עד שיתאים להיות אלף ושלש מאות וחמש שנים, כי אומרו 'למועד' אינו
אלא משרת לדברים כאומרך למועד חדש האביב, והעיקר הוא מועדים וחצי, וחקרנו וכו'.
ונוסח זה הוא שהיה לפני רי"ת.
52
הראשון. ואין ימי הבית השני נחשבים כי אז כבר היו תחת שלטונות שונים.
53
דניאל יב יא. ובפירוש דניאל המיוחס לרבנו סתם כל הדברים הללו, וכתב שאין לדעת
אותם, ונראה ברור שאין אותו הפירוש לרבנו, כי גם בפירוש הרבה מלים אינו תואם לא את
פירושו של רבנו בתרגומו הערבי, ולא את האמור כאן.
54
מאורע זה שרבנו רומז עליו כאן היא פגישת שמעון הצדיק עם אלכסנדרוס מוקדון, כי חזון
זה נראה לדניאל בשנת אחת לדריוש המדי, כמפורש בדניאל יא א. ובנין הבית נשלם בשנת
שש לדריוש כמפורש בעזרא ו טו, הרי חמש שנים מעת החזון עד סיום בנין הבית, וארבעים
שנה לאחר בנינו אירע אותו מעשה המפורש ביומא סט א, וכדאיתה להדיא בפירוש הר"ח
למסכת עבודה זרה ט א, כי ש"פ שנה לפני חרבן הבית השני החלה מלכות יון, והיינו ארבעים
שנה לאחר בנינו, ארבעים וחמש מאז החזון לדניאל.
55
דניאל ח יד. ושם תרגם ערב ובקר יצדק הקדש וינצח. ע"ש.
<h2>מאמר שמיני - פרק ד</h2>
ואומר עוד, ולעניין מקום הספק
56
שהם בשלושת הזמנים של הקץ הזה שנקבע לשעבודנו זה,
הרי כך עשה ה' מקום ספק
56
גם בשני השעבודים הראשונים, כדי שלא יעלה על דעתנו שאין
הספק נמצא אלא בקץ הזה בלבד, מפני שאינו ברור, וכאשר אנו רואים שני הקצים הקודמים
אשר כבר ידענו אמיתותם יש בהם בדומה לזה, יסתלק הספק מלבנו.
ואבאר את זה ואומר, מקום הספק בשעבוד מצרים, הוא זמן ארבע מאות שנה גרות זרע
אברהם וכניעתם ועבדותם
57
כאומרו:
ידע תדע כי גר יהיה זרעך בארץ לא להם ועבדום וענו אותם ארבע מאות שנה
58
וזה משנולד יצחק
59
. וזמן ארבע מאות ושלושים שנה נכללו בהם גרות אברהם שלושים שנה,
כי יציאת אברהם מחרן לארץ ישראל מפורשת, ויציאתו מכותה לחרן אינו מפורש, ויהיו
השלושים שנה מסעות אברהם, כאומרו:
ומושב בני ישראל אשר ישבו במצרים שלושים שנה וארבע מאות שנה
60
אבל היאך נקרא אברהם בני ישראל, והיאך נעשו חרן וארץ ישראל קרויים מצרים, יש לזה
כמה פירושים שאין זה המקום להזכירם. ועם זאת הרי כל זמן ישיבתם
61
במצרים מאתים
ועשר שנים
62
ולא יוכל שום אדם לחשוב שהם ישבו ארבע מאות שנה, כי ימנעוהו מכך ימי חיי
קהת ועמרם ומשה, ואין זה מקום ביאורו. נמצא שהם שלשה זמנים, ארבע מאות שנה, וארבע
מאות ושלושים שנה, ומאתים ועשר שנים.
ושעבוד בבל יש לו שני זמנים, האחד מהם חמישים ושתים שנה, והוא אומרו:
כי לפי מלאת לבבל שבעים שנה אפקד אתכם
63
והשני שבעים שנה אומרו:
למלאת לחרבות ירושלם שבעים שנה
64
ויש בין תחילת מלכות בבל ובין חורבן ירושלם שמונה עשרה שנה, כאומרו:
ובחדש החמישי בשבעה לחדש היא שנת תשע עשרה שנה למלך נבוכדנצר
65
ושאר הפרשה.
והנה זמן חמישים ושתים שנה היה עד שמלך כורש והרשה להם לבנות את הבית, ובנו באותה
שנה, ובטלו שבע עשרה שנה עד השלמת השבעים שנה, כאומרו:
באדין בטלת עבידת בית אלהא די בירושלם,
והות בטלה עד שנת תרתין למלכות דריוש ומלך פרס
66
וכשם שלא הזיק לקץ הראשון שנויי שלושת הזמנים ארבע מאות, ארבע מאות ושלושים,
ומאתים ועשר, ולא הזיק לקץ השני שינויי שני הזמנים חמישים ושתים, ושבעים, כך לא יזיק
לקץ השלישי שינויי שלשה הזמנים אלף מאה וחמישים, ואלף מאתים ותשעים, ואלף שלוש
מאות שלושים וחמשה, מפני שחנן החכם את אומתו מן החכמה כדי להבחין בה את הכול
67
56
"תשאבה" מקום שאפשר לטעות בו ולהסתפק.
57
לפי ב, ושעבודם.
58
בראשית טו יג.
59
בראשית רבה פרשה מד כא: כי גר יהיה זרעך, משתראה לך זרע.
60
שמות יב מ, ושמא כך מפרש רבנו הא דמגילה ט א: אשר ישבו במצרים ובשאר ארצות.
61
לפי ב, ישיבת האבות.
62
ובתנחומא מקץ ח הסמיכום למלת רד"ו שבפסוק רדו שמה ושברו לנו משם.
63
ירמיה כט י.
64
דניאל ט ב.
65
מלכים ב כה ח.
66
עזרא ד כד.
67
ראה רמב"ם באגרת תימן (מהדורת הלקין עמ'
64
) שם כתב, כי רבנו הוכרח לעסוק
בחשובים אלה על אף ידיעתו התנגדות חז"ל לחישובי הקץ, כאומרם בסנהדרין צז ב "תיפח
עצמן של מחשבי קצין", כדי לשכך צערם ורגשותיהם של בני דורו, כי רבה בהם באותו הדור
השחיתות המחשבתית.
<h2>מאמר שמיני - פרק ה</h2>
והואיל וכבר פירשתי את הקיצים הללו וביארתים, אומר עתה, כבר ידענו שאם תשובתנו
לא תהיה שלמה, נשאר עד שישלם הקץ, וכאשר ישלם הקץ ולא נשוב, אפשרי
68
שתהיה
הישועה ואנחנו חוטאים
69
. וכיון שארך הזמן ולא שבנו, יחזירנו בלי תשובה, ויהיה זה בהופעת
הגואל
70
, אלא שמסורת הנביאים קיבלה שיבואו עלינו צרות ומצוקות, שעל ידם נבחר לשוב,
ונזכה לישועה
71
, והוא מאמר קדמונינו:
אם ישראל עושין תשובה נגאלין, ואם לאו הקב"ה מעמיד להן מלך שקשין גזרותיו
מהמן והן עושין תשובה ונגאלין
72
ואמרו עוד, כי סיבת הדבר תהיה עמידת איש מזרע יוסף בהר הגליל
73
ויתקבצו אליו שרידי
אנשים מן האומה, ויהיו פניו אל הבית המקודש אחר שכבר החזיקו בו ה"רום"
74
וישב בו זמן מסוים, ואחר כך ילחם בו איש שמו ארמליוס
75
, וילחם בהם ויכבוש את העיר
ויהרוג וישבה וישמיד, ויהיה האיש אשר מזרע יוסף בכלל ההרוגים, ותבוא על האומה צרה
גדולה באותו הזמן, והקשה שבכולן קלקול היחסים בינם ובין כל הממלכות, עד שיגרשום
אל המדברות וירעבו ויתענו, ומחמת מה שיעבור עליהם יצאו רבים מהם מן הדת ויישארו
הנשארים המזוקקים, ואז יתגלה להם אליהו הנביא ותבוא הישועה
76
ואחר ששמעתי דברים אלו, התבוננתי בכתוב, ומצאתי בו מקום לכל נקודה מהם.
ותחלה שה"רום" ייקחו את הבית המקודש בזמן הישועה, שנאמר:
ועלו מושיעים בהר ציון לשפוט את הר עשו
77
ושהמלחמה עימהם יתמנה עליה אחד מבני רחל, שנאמר:
לכן שמעו עצת ה' אשר יעץ על אדום ומחשבותיו אשר חשב אל ישבי תימן,
אם לוא יסחבום צעירי הצאן
78
ושאחדים מן האומה יתקבצו אליו, לא רבים, כאומרו:
ולקחתי אתכם אחד מעיר ושנים ממשפחה והבאתי אתכם ציון
79
ושהכובש יתגבר עליהם וישבם וישמידם
80
, כאומרו:
הנה יום בא לה' וחלק שללך בקרבך,
ואמר ואספתי את כל הגוים אל ירושלם למלחמה וגו'
81
ושהאיש העומד בראש יהיה בין ההרוגים ויבכו עליו ויספדו, ובו נאמר:
והביטו אלי את אשר דקרו וספדו עליו כמספד על היחיד
82
ושאר הפרשה.
ושצרות גדולות יבואו על האומה באותו הזמן, כאומרו:
והיתה עת צרה אשר לא נהיתה
83
וששנאה תתפתח ביניהם ובין הרבה מן האומות, עד שיגרשום אל המדברות הרבים, כאומרו:
והבאתי אתכם אל מדבר העמים
84
ושהם ירעבו ויצמאו ויתענו כמו שאירע לראשונים, כאומרו אחרי כן:
כאשר נשפטתי את אבותיכם במדבר ארץ מצרים, כן אשפט אתכם.
ושהם יזוקקו ויצורפו ככסף וכזהב, עד שיודע היאך תוחלתם והיאך אמונתם, כאומרו:
והעברתי אתכם תחת השבט והבאתי אתכם במסרת הברית.
ושהמאורעות הללו יגרמו לחלשי האמונה לצאת מן הדת, ושיאמרו זה מה שהיינו מקוים וזה
מה שהגיע לנו, אמר בהם אחר כך:
וברותי מכם המורדים והפושעים בי
85
ושהנשארים יתגלה להם אליהו הנביא, כאומרו:
הנה אנכי שלח לכם את אליה הנביא וגו' והשיב לב אבות על בנים
86
נמצא כי יסודות הדברים האלה מפורשים כולם במקרא, והוסיפה לנו המסורת דירוגם וסדרם
זה אחר זה כפי שנוסחו.
ישתבח מי שהטיב לנו בהקדימו להודיע לנו את הצרות האלו, כדי שלא יבואו עלינו פתאום
ויגרמו לנו ייאוש.
ועל אירועם אמר עוד:
מכנף הארץ זמרת שמענו צבי לצדיק
87
עד סוף הפרשה.
68
כלומר שהישועה תהיה אף ללא תשובה, אלא שעם כל זאת קבלנו במסורת שיתייסרו,
ומתוך הייסורים יתהו על מעשיהם הרעים, וכפי שרבנו ממשיך בדבריו. וראה הערה דלקמן.
69
לפי ב, "אי אפשר שתהיה הישועה ואנחנו חוטאים, והרי לא הגלנו אלא מפני חטאינו"
כלומר ואם כן מה הועיל בגלותנו. וכל זה לדעתי נוסחת מה"ק וכבר נמחק, והנכון כלפנינו.
70
לפי ב, "והרי יהיה זה לריק" כלומר אם יגאלנו בלי תשובה, תהיה כל גלותנו לריק, והוא
נוסח מה"ק. ובמהדורתינו חזר להגיה כי בהגיע הקץ נושע גם ללא תשובה.
71
מתוך תשובה, אבל אין זה מעכב את הקץ בהגיעו.
72
סנהדרין צז ב, ושם איתה כהמן.
73
מסורת זו שהגאולה העתידה תתחיל מן הגליל, ראה ראש השנה לא ב: ומבית שערים
לציפורי ומציפורי לטבריה... אמר ר' יוחנן ומשם עתידין ליגאל. וכך חרז רשב"ג בסוף
האזהרות שחבר "ועל הר הגליל נהלך בחליל".
74
מתרגם רבנו בכל מקום כאן "רום" אדום, וכדלקמן, ובמלונות הערביים: שבט השוכן
בצפון הים התיכון.
75
ברי"ת בכל מקום "ארמילוס", ומסורת זו מזכיר יונתן בתרגומו לישעיה יא ד: "וברוח
שפתיו ימית רשע" - ובממלל שפותיה יהי ממית ארמילוס רשיעא. וכל עניין הזה הובא
בארוכה בפירוש שיר השירים ז המיוחס לרבנו, ראה שם חמש מגלות מהדורתי עמ' קטו.
76
וכעין הדברים האלה כתב רבנו גם בפירושו לישעיה נט יח. עיין שם (מהדורת דירנבורג
עמ '
138
) אלא שלצערנו הקטע חסר בהתחלה ובסוף.
77
עבדיה א כא.
78
ירמיה מט כ. וראה בראשית רבה פרשה עג ה: מסורת היא שאין עשו נופל אלא ביד בניה
של רחל.
79
ירמיה ג יד. וראה דרשת חז"ל לפסוק זה בסנהדרין קיא א ר"י ור"ל.
80
לפי ב, וידכאם.
81
זכריה יד א-ב.
82
זכריה יב י. וראה סוכה נב א.
83
דניאל יב א.
84
יחזקאל ב לה.
85
שם כ לה-לח.
86
מלאכי ג כג-כד.
87
ישעיה כד טז. ושם תרגם מכנפות הארץ שמענו זמירות כרצון הצדיקים.
<h2>מאמר שמיני - פרק ו</h2>
ואומר עוד על שני המצבים יחד, כלומר אם לא נשוב ויארעו מאורעות משיח בן יוסף, ואם
נשוב ונפטר מהם, יתגלה לנו משיח בן דוד פתאום. אם כבר קדם לו משיח בן יוסף יהיה
כשליח לפניו ומדריך לאומה ומפנה את הדרך, כאומרו:
הנני שלח מלאכי ופנה דרך לפני
88
וכמצרף באש את בעלי העברות החמורות ממנה
89
, וכמכבס בבורית לבעלי העברות הקלות
ממנה
89
, כאומרו אחריו:
כי הוא כאש מצרף וכבורית מכבסים
90
ואם לא יבוא, יבואנו משיח בן דוד פתאום כאומרו:
ופתאם יבוא את היכלו האדון אשר אתם מבקשים.
ומוליך עמו אנשים עד שיגיע לבית המקדש.
ואם היה ביד ארמליוס יהרגהו וייקחהו מידו, והוא מה שאמר:
ונתתי את נקמתי באדום ביד עמי ישראל
91
ואם היה ביד זולתו, הרי גם הוא יהיה מאדום.
ואם לא יבוא בן יוסף, יבואם על ידי בן דוד מה שמחזק לבותם ומחבש שברם ומנחם נפשם,
כאומרו:
רוח ה' אלהים עלי יען משח ה' אותי לבשר ענוים שלחני לחבש לנשברי לב לקרוא
לשבוים דרור וגו' לקרא שנת רצון לה'
92
ופתח כאן במיני הגמול מן הכבוד והעוז והתפארת כמו שאמר אחריו:
לשום לאבלי ציון לתת להם פאר תחת אפר.
ויבנו את הארץ וישכנוה כאומרו:
ובנו חרבות עולם
93
ואז ישמע גוג ומגוג ענייני בן דוד וטוב עמו וארצו ורוב עושרם ובטחונם
94
באין חומה דלתיים
ובריח, ולא מה שדומה לכך, וירצה לכובשם, כאומרו בפרשת גוג:
ואמרת אעלה אל ארץ פרזות, אבוא השקטים ישבי לבטח,
כולם ישבים באין חומה ובריח ודלתים אין להם
95
ואז יקבץ עמו אנשים מעמים רבים ויעבור ארצות עד שיבוא אליהם, כאומרו:
ובאת ממקומך מירכתי צפון
96
ועשה את העמים הבאים עמו לשני סוגים, אחד מהם ידועים שיאבדו
97
, והשני אנשים
מוכשרים שיכנסו בדת.
אותם אשר להישמד אמר בהם:
וקבצתי את כל הגוים והורדתים אל עמק יהושפט
98
ואמר עוד:
קראו זאת בגוים, קדשו מלחמה, העירו הגבורים וגו', כתו אתיכם לחרבות
מזמרותיכם לרמחים, החלש יאמר גבור אני, עושו ובאו כל הגוים מסביב, יעורו ויעלו
הגוים אל עמק יהושפט וגו', שלחו מגל כי בשל קציר וגו', המנים המנים בעמק
החרוץ
99
אבל המוכשרים, הם אשר נאמר בהם:
כי אז אהפך אל עמים שפה ברורה, לקרא כולם בשם ה'
1
ויחולו על הכופרים באותו היום שלושה
2
סוגי נגעים:
חלק יאבד ממה שיהא עליו מן האש והגפרית ואבני אלגביש, כאומרו:
וגשם שוטף ואבני אלגביש אש וגפרית אמטיר עליו
3
וחלק יאבד בחרב איש ברעהו, כאומרו:
וקראתי עליו לכל הרי חרב וגו' חרב איש באחיו תהיה
4
וחלק ימס בשרו וירקבו עצמותיו, כאומרו:
וזאת תהיה המגפה וגו' המק בשרו והוא עמד על רגליו,
עד שאם יושיט אחד מהם את ידו אל יד חברו להחזיקה תיתלש בידו, כאומרו:
והיה ביום ההוא תהיה מהומת ה' רבה בהם והחזיקו איש יד רעהו ועלתה ידו על יד
רעהו
5
והנשארים יהיו בהם סימנים שיארעו בהם, כגון עקירת עין או גדיעת אף או חתיכת אצבע,
ויצאו לכל קצווי תבל ויספרו מה שראו, כאומרו:
ושמתי בהם אות ושלחתי מהם פלטים אל הגוים תרשיש וגו'
6
וגם המוכשרים הם ארבעה סוגים:
חלק ישרתו את בני ישראל במשכנותם, והם הנכבדים, כאומרו:
והיו מלכים אמניך וגו'
7
וחלק ישרתו בשירותי הערים והכפרים, ובהם נאמר:
והתנחלום בית ישראל על אדמת ה' לעבדים ולשפחות
והיו שובים לשוביהם ורדו בנגשיהם
8
וחלק ישרת בכרמים ובשדות, כאומרו:
ועמדו זרים ורעו צאנכם ובני נכר אכריכם וגו'
9
והיתר ישובו לארצם כשהם נכנעים לה'
10
, כאומרו:
והיה כל הנותר מכל הגוים הבאים על ירושלם
ועלו מדי שנה בשנה להשתחות למלך ה' וגו'
11
וכל אומה אשר לא תחוג לא ירד עליהם הגשם, כאומרו:
והיה אשר לא יעלה מאת משפחות הארץ אל ירושלם
להשתחות למלך ה' צבאות, ולא עליהם יהיה הגשם
12
אז יראו האומות, כי החשוב ביותר שבו יתקרבו אל המשיח, הוא שיביאו אליו מי שיש אצלם
מאומתו מנחה, כאומרו:
ולקחום עמים והביאום אל מקומם
13
ואמר:
והביאו את כל אחיכם מכל הגוים מנחה לה'
14
וכל אומה תעשה בדבר זה כפי הישג ידה:
העשירים שבהם יביאו את ישראל על הסוסים והפרדים ובעגלות ובכרכרות באופן המכובד
ביותר, כאומרו:
והביאו את כל אחיכם מכל הגוים מנחה לה' בסוסים וברכב ובצבים ובפרדים
ובכרכרות.
והעניים שבהם יישאום על כתפיהם ובניהם בחיקם, כאומרו:
כה אמר ה' אלהים הנה אשא אל גוים ידי ואל עמים ארים נסי והביאו בניך בחצן
15
ומי שהיה בים יישאוהו באניות עם הכסף והזהב. כאומרו:
כי לי איים יקוו ואניות תרשיש
16
ואם היה בארץ כוש
17
יביאוהו באסדות של גומא עד שיגיע למצרים, לפי שיש במעלה
הנילוס
18
הרים בולטים במים, ואי אפשר לסירות של עץ לעבור בו שלא ישברו, אבל אסדות
של גומא המזופפות מתקפלות ואינן נשברות, כאומרו:
הוי ארץ צלצל כנפים אשר מעבר לנהרי כוש, השלח בים צירים ובכלי גומא על פני
מים
19
ועניין צלצל כנפים שכנפותיה מכוסים ומסותרים מהרבה מבני אדם
20
, כאומרו בסוף
הפרשה:
בעת ההיא יובל שי לה'
21
ושם נאמר:
מעבר לנהרי כוש עתרי בת פוצי יובלון מנחתי
22
ומי שנשאר מבני ישראל במדבר, ואין שם מן האומות מי שיביא אותו, יביאהו ה' במהירות,
כאלו הענן הרימו ונשאו, כאומרו:
מי אלה כעב תעופינה וכיונים אל ארבותיהם
23
או כאלו הרוחות נשאוהו, כאומרו:
אמר לצפון תני ולתימן אל תכלאי הביאי בני מרחוק וגו'
24
וכאשר יתקבצו מן המאמינים החיים עם החיים כמו שתיארתי, תהיה אז תחית המתים
כמו שביארתי במאמר שלפני זה, ויהיה בן יוסף בראשם
25
ולפניהם, מפני שהוא עבד צדיק
שסבל את הניסיון
26
ויגמלהו ה' הרבה. ואז יחדש ה' יתרומם ויתהדר את מקדשו, כמו
שתיארנו:
כי בנה ה' ציון נראה בכבודו
27
והתכנית וההיכל כמו שפירש יחזקאל ואמר:
בעשרים וחמש שנה לגלותינו
28
ובה המרגליות ואבני החן
29
כמו שאמר ישעיה:
ושמתי כדכד שמשתיך ושעריך לאבני אקדח
30
ויבנה כל הארץ עד שלא ישאר בה מקום חרב ולא שומם, כאומרו:
והיה השרב לאגם וצמאון למבועי מים
31
ואז יתגלה אור השכינה זורח על בית המקדש, עד שיהו כל המאורות ביחס אליו חשוכים או
עמומים, לפי שכבר פירשתי במאמר השני שהוא יותר מאיר מכל אור, כאומרו:
קומי אורי כי בא אורך וכבוד ה' עליך זרח
כי הנה החושך יכסה ארץ וערפל לאמים ועליך יזרח ה' וגו'
32
עד שכל מי שאינו מכיר את דרך בית המקדש ילך לאור אותו הנוגה לפי שהוא משוך מן
השמים עד הארץ, כאומרו:
והלכו גוים לאורך ומלכים לנוגה זרחך
33
אז תרבה הנבואה באומתנו, ואפילו בנינו ועבדינו כאומרו:
והיה אחרי כן אשפוך את רוחי על כל בשר ונבאו בניכם ובנותיכם וגו'
וגם על העבדים ועל השפחות
34
עד שאם הלך אדם לארץ משאר הארצות, ויאמר 'אני מן המאמינים', יאמרו לו אמור לנו
מה היה אתמול ומה יהיה מחר, בדברים שהם סתומים להם, וכאשר יאמר להם, יתאמת להם
שהוא מן האומה, כאומרו:
ונודע בגוים זרעם וצאצאיהם בתוך העמים
35
ויעמדו המאמינים במצב זה כל ימי עולם, לא ישתנה מצבם, כאומרו:
ישראל נושע בה' תשועת עולמים לא תבשו ולא תכלמו עד עולמי עד
36
ונראה לי שלא אמר מלה זו 'עד עולמי עד' במקום זה מבין שאר כל המקומות, אלא לאמת לנו
אמיתות הישועה בכל מה שיותר חזק בלשון, ולסלק דברי מי שאומר שהיא חולפת או כלה
37
והודיענו שהעם יבחר את המשמעת ולא המרי, כפי שהדבר מפורש בפרשת "ומל ה' אלהיך
את לבבך"
38
, ובפרשת "ונתתי לכם לב חדש ורוח חדשה" וגו'
39
ותהיה בחירתם דבר זה מכמה סיבות, מפני שראו אור השכינה והשראת הנבואה עליהם,
והיותם שרויים בשלטון ובטובה, ואין יד מטרידתם, ולא עוני לוחצם, וכל יתר ענייניהם אפופים
אושר. והודיענו כי הדבר והמחלות והמגפות יחדלו כולם, וכן הדאבות והדאגות, אלא יהיה
להם עולם שכולו ששון ושמחה, עד שיראו כאלו שמיהם וארצם נתחדשו להם.
כמו שפירשתי בפרשת "כי הנני בורא שמים חדשים וארץ חדשה" וגו'
40
, "כי אם שישו וגילו
עדי עד, וגלתי בירושלם וששתי בעמי ולא ישמע בה עוד קול בכי וקול זעקה"
41
מה נהדר דור שכולו שמחה וששון, כולו משמעת ועבודה, כולו חסד וסגולה.
ועליו הוא אומר:
אשר בנינו כנטעים, מזוינו מלאים מפיקים מזן אל זן,
אלופינו מסבלים אין פרץ ואין יוצאת
42
88
מלאכי ג א.
89
ממנה - מן האומה.
90
מלאכי ג ב.
91
יחזקאל כה יד.
92
ישעיה מא א-ב.
93
שם , סא ג-ד.
94
אפשר לתרגם: ושאננותם.
95
יחזקאל לח יא.
96
שם לח טו.
97
כן הוא לפי כל כה"י. וברי"ת "רשעים גדולים מתמכרים למות" ואיני יודע מנין לו.
98
יואל ד ב.
99
שם ד ט-יד.
1
צפניה ג ט.
2
כן הוא בכל כ"י, וברי"ת "ארבעה". ושמא תיקן על פי האמור לקמן "וגם המוכשרים הם
ארבעה". ואין צורך לכך, כי רבנו עשה את האובדים בידי שמים ובידי אדם חלק אחד.
3
יחזקאל לח כב.
4
שם לח כא.
5
זכריה יד יב-יג.
6
ישעיה סו יט.
7
שם מט כג.
8
שם יד ב.
9
שם מא ה.
10
"טאעה" אני הבינותי נכנעים לה' ונשמעים לאמונה בו. ורי"ת הבינו כלפי ישראל, ותרגם
"והם תחת יד ישראל", והוסיף משלו "ויגזור עליהם בן דוד לבוא בכל שנה לחג את חג
הסוכות", ואין זה בשום מקור.
11
זכריה יד טז.
12
שם יד יז. ורי"ת הוסיף כאן משלו "ואם יאמרו המצרים אנחנו אין אנחנו צריכים למטר כי
יאורנו משקה את ארצנו, לא יעלה יאורם, כמו שאמר ואם משפחת מצרים לא תעלה ולא באה
וגו'".
13
ישעיה יד ב.
14
שם סו כ.
15
ושם מט כב.
16
שם ס, ט.
17
כבש - אתיופיה, מתרגם רבנו בכל מקום כוש. ועד כמה שידוע לי אין "סודן" קיימת אצל
רבנו, לא כמדינה עצמאית ואפילו לא שם בפני עצמה, והייתה מתחלקת בין חבש למצרים.
18
הנילוס הכחול המשתפך בנפתולי הרי חבש. וברי"ת הושמט.
19
ישעיה יח א-ב. ומשום כך עשתה יוכבד אמו של משה רבנו תיבת גומא ותחמרה בחמר
ובזפת. שמות ב ג.
20
וכן תרגם רבנו בתרגומו שם כי 'צלצל' מלשון 'צל'. וכן כתב בפירושו כמו חלקות
וחלקלקות, ע"ש.
21
ישעיה יח ז.
22
צפניה ג י.
23
ישעיה ס, ח.
24
שם מג ו.
25
בראש הקמים בתחיית המתים.
26
כבושי ארמילוס וצער ההריגה.
27
תהלים קב יז.
28
יחזקאל מ.
29
אם "יאקות" שם אבן מסוימת, והוא לדעת רבנו האודם האמור בתורה, הרי ברבים כמו
כאן "יואקית" משתמשים לכל סוגי אבנים טובות באופן כללי, ולפיכך תרגמתי אבני החן.
30
ישעיה נד יב.
31
שם לה ז.
32
שם ס, א.
33
שם ס, ב.
34
יואל ג א-ב.
35
ישעיה סא ט.
36
שם מה יז.
37
כלומר, לדחות דברי האומר שגם היא על תנאי, ואם ימרו יגלם וישעבדם עוד פעם, וכפי
שיבאר להלן.
38
דברים ל, ו.
39
יחזקאל לו כו.
40
לקמן במאמר התשיעי פרק ו ד"ה ואומר על דרך הדיוק.
41
ישעיה סה יז-יט.
42
תהלים קמד יב-יד. וראה פירוש רבנו לפסוק זה שם מהדורתי.
<h2>מאמר שמיני - פרק ז</h2>
עתה אדבר אחר הפירושים הללו, במה שנודע לי כי אנשים מאותם הנקראים יהודים, מדמים
כי ההבטחות והנחמות הללו היו כולם בבית שני, וכבר עברו ולא נותר מהם מאומה.
והוא שהם מניחים יסוד בטל ועליו הם בונים את דבריהם, שכל החיזוקים הללו שאנו רואים
לישועה כגון אומרו:
לא יבוא עוד שמשך
43
ואומרו:
לא ינתש ולא יהרס עוד לעולם
44
- כל זה מותנה אם יהיו העם נשמעים לה', אמרו שזה כעין מה שאמר משה רבנו לישראל:
למען ירבו ימיכם וימי בניכם
45
וכאשר חטאו - עברה ממשלתם ונסתלקה מלכותם, כך היו בבית שני מקצת ההבטחות האלו
ונסתלקו, ומקצתם לא היו מפני שהעם חטאו.
ולקחתי, יחנך ה', יסוד דברי האנשים הללו שהיא ההתנאה, והכנסתיו במלאכת הדיוק,
ומצאתיו בטל מכמה פנים:
האחד שהבטחות משה רבנו עליו השלום באר בהם שהם בהתנאה, לפי שאמר:
כי אם שמר תשמרון את כל המצוה הזאת אשר אנכי מצוה וגו'
46
וכן:
כי אם שמוע תשמע בקלו ועשית כל אשר אדבר ואיבתי את איביך
47
ואומר:
והיה עקב תשמעון
48
וכל הדומה לכך.
אבל אלו הנחמות אין בהן מן ההתנאות האלה מאומה כלל, אלא הם יעודים מוחלטים.
ועוד, שמשה רבנו ע"ה לא די לו בכך שהתנה על עמו בלשון 'אם שמור', 'אם שמוע', וישאיר
את ההפך להבנת דעתם, שילמדו מכך שאם לא יקיימו לא יקיים להם, אלא אף הפך הדבר
ובאר להם, שאם לא יקיימו ייהפך הדבר עליהם
49
, כאומרו:
והיה אם שכח תשכח את ה' אלהיך וגו'
- כגוים אשר ה' מאביד מפניכם כן תאבדון
50
ואמר עוד:
כי תוליד בנים ובני בנים וגו' העידותי בכם היום וגו'
51
ואמר עוד:
ואם יפנה לבבך ולא תשמע
52
וכל הדומה לכך.
ובנחמות האלו לא התנה במאומה, כל שכן שיאמר ההפך.
ומהם שהוא עשה דרך ההבטחות הללו כדרך המבול בימי נח ע"ה, שאפילו יחטאו בני
אדם בתכלית החטאים, לא אביא עליהם מבול, מפני שכבר נשבעתי עליו שלא יהיה, אלא יהיה
עונשם בזולתו. כך אתם נשבעתי שאני לא אסיר מלכותכם, והוא אומרו:
כי מי נח זאת לי, אשר נשבעתי מעבר מי נח עוד על הארץ,
כן נשבעתי מקצף עליך ומגער בך
53
שאפילו יחטא העם יענישם במה שירצה, אך לא בביטול מלכותם.
ומהם, שהוא הודיע שהעם יבחר משמעתו ולא המרי, כפי שפירשנו, והוא יודע בכל כפי
שיהיה כמו שהקדמנו, ואם כן בטל שיהא שם עוון או חטא שאינו ידוע לפניו. וכיון שלא יהא
חטא, לכן לא התנה.
ועוד, אלו הייתה שם התנאה לא הייתה מזיקה להם כל שכן שאין התנאה.
ועוד, כי בתורה כבר עשה כעין שבועה
54
על כך, ולכן אי אפשר שלא תהיה כמו שבארנו,
ונשבע ואמר:
כי אשא אל שמים ידי ואמרתי חי אנכי לעלם, אם שנותי ברק חרבי, אשכיר חצי מדם,
הרנינו גוים עמו
55
ואחרי הביאור הזה בטל כל מה שנדמה להם, או מה שחשבו להטעות בו בעניין התנאי
וההתנאה.
43
ישעיה ס, כ.
44
ירמיהו לא לט.
45
דברים יא כא.
46
שם יא כב.
47
שמות כג כב.
48
דברים ז יב.
49
כעין תנאי כפול כתנאי בני גד ובני ראובן.
50
דברים ח יט-כ.
51
שם ד כה-כו.
52
שם ל, יז. וברי"ת הושמט.
53
ישעיה נד ט.
54
לפי ב, כבר עשה אותו כמו דברים אשר נשבע עליהם. וכדומה לזה ברי"ת.
55
דברים לב מ-מג. וכבר כתב לעיל בתחילת המאמר השביעי שהפסוקים הללו בישועה
הקרובה אמורים.
<h2>מאמר שמיני - פרק ח</h2>
והואיל וכבר עקרתי יסוד בניינם, אשיב עליהם אחרי כן חמש עשרה תשובות, מהן חמש
בהוכחות מן הכתוב, וחמש בהוכחות המסורת, וחמש מהן נראין לעין
56
והנה החמשה אשר מן הכתוב:
תחילתן שהנחמות הללו מחייבות, שכל ישראל יתקבצו אל הבית המקודש, ולא יישאר
מהם אף אחד בגלות, כאומרו:
וכנסתים אל אדמתם ולא אותיר עוד מהם שם
57
ולא חזרו מהם בבית שני אלא ארבעים ושנים אלף ושלש מאות ושישים, כמו שאמר כל
הקהל כאחד ארבע רבוא אלפים שלש מאות ושישים
58
והשני שיתקבצו מאיי הים, כמו שאמר:
ומעילם ומשנער ומחמת ומאיי הים
59
ולא הלכו בגלות הראשונה אל אחד מן האיים כל שכן שיחזרו משם.
והשלישי שהאומות יבנו חומת בית המקדש, כאומרו:
ובנו בני נכר חמתיך ומלכיהם ישרתונך
60
ולא די שהם לא בנו לנו מאומה בבית שני, אלא שהיו מעכבין אותנו, והיינו במלחמה מתמדת
עם הבניין, כמו שאמר:
הבונים בחומה והנשאים בסבל וגו', והבונים איש חרבו אסורים על מתניו ובונים
61
והרביעי ששערי המדינה יהיו פתוחים יומם ולילה מתוך בטחון ונכנסים מוצאים, כאומרו:
ופתחו שעריך תמיד יומם ולילה
62
ומצאנום בבית שני סוגרים אותם לפני שקיעת החמה ואינם פותחים אותם עד חום
63
היום,
כמו שאמר:
ויאמר להם לא יפתחו שערי ירושלם עד חם השמש
64
והחמישי שלא תשאר אומה שאינה תחת משמעת ישראל, כמו שאמר:
כי הגוי והממלכה אשר לא יעבדוך יאבדו
65
ומה שאין בו ספק שהם ואדמותיהם היו משועבדים למלכים בבית שני, כמו שאמר:
הנה אנחנו היום עבדים והארץ וגו'
66
אלה הם פירוט החמשה אשר מן הכתוב.
והחמשה אשר מן המסורת
67
תחילתן שהעם יסיקו מן העצים שיהיו בנשק גוג שבע שנים, כאומרו:
ויצאו ישבי ערי ישראל ובערו והשיקו בנשק ומגן וצנה בקשת ובחצים
68
והשני שנילוס מצרים יחרב במקום אחד, והפרת יחרב בשבעה מקומות למסעות העם
69
כאומרו:
והחרים ה' את לשון ים מצרים, והניף ידו על הנהר, והיתה מסלה לשאר עמו
70
והשלישי שהר הזיתים יבקע מחצי מזרחו ומערבו, עד שייחלק ויהיה חציו מפאת
צפון וחציו מפאת דרום, וביניהם גיא גדול, כאומרו:
ונבקע הר הזיתים מחציו מזרחה וימה
71
והרביעי בנין בית המקדש, כפי שהוא בצורת הבית מתחילתה ועד סופה
72
והחמישי שמעין מים יצא מבית המקדש, ומתרחב והולך עד שיהא נהר גדול שאין אדם
יכול לעבור בו, כאומרו:
והנה מים יוצאים מתחת מפתן הבית קדימה
73
עד סוף הפרשה,
וימד אלף נחל אשר לא אוכל לעבר.
ועל שתי ידות אותו הנהר מכל עץ עושה פרי פריו תמידי ועלהו לא יבול, ממנו מזון ממנו
תרופה, כמו שאמר:
ועל הנחל יעלה על שפתו מזה ומזה
74
ולא שמענו שנעשה דבר מחמשה אלו, אלא מה ששמענו מראה שלא היה מהם כלל
75
והחמשה האחרים הוא הנראה לעין:
תחלתן האמנת כל הברואים וייחדם את ה', כמו שאמר:
והיה ה' למלך על כל הארץ
76
והנה אנו רואים אותם בתעייתם וכפירתם.
והשני פטור כל מי שהוא מן המאמינים מתשלום המסים ומתן ממון ואוכל לזולתו,
כאומרו:
נשבע ה' בימינו ובזרוע עזו אם אתן עוד את דגנך מאכל לאיביך
77
והננו רואים כל אומה
78
נותנת מסים ונשמעת ונכנעת לכל אומה שהיא תחת ידיה.
והשלישי סילוק המלחמות מבין בני אדם עד שלא יישאו זה על זה חרב, כאומרו:
וכתתו חרבותם לאתים וחניתותיהם וגו'
79
ומה שהננו רואים אותם יותר גרועים ממה שהיו במלחמות ורצח. ואם לבאר את זה מבאר
ויאמר שהם לא ילחמו בדת, הרי הם בויכוחים והתנצחויות בדתיהם יותר ממה שהיו
80
והרביעי שיעשו בעלי החיים שלום זה עם זה, עד שירעו הזאב והכבש, ויאכל האריה
תבן, וישחק הנער בנחשים ובפתנים, כאומרו:
וגר זאב עם כבש, ופרה ודב תרעינה, לא ירעו ולא ישחיתו
81
והרי אנו רואים אותם בטבעיהם ונזקיהם לא נשתנה בהם מאומה.
ואם יבאר המבאר שגם זה משל, ויאמר שאינו מתכוון אלא שהרעים מבני אדם יאפשרו
לכשרים להיות בשלום, הרי אין הדבר אלא בהפך זה, שהם עתה יותר חומסים ומרשיעים
ומתגברים על החלשים
82
והחמישי ישוב ערי סדום והחזרתן למה שהיו מקודם, כאומרו:
ושבתי את שביתהן את שבות סדום ובנותיה,
ואמר:
ואחותך סדום ובנותיה תשבן לקדמתן
83
וכבר אמרה התורה, כי המים שלה הייתה מתוקה, והיו משקים ממנה האדמה כשפע
84
כאומרו:
וישא לוט את עיניו וירא את כל ככר הירדן כי כלה משקה וגו'
85
ואמרה 'כגן ה'', וכמו שאמר הכתוב:
ונהר יצא מעדן להשקות את הגן
86
ואמרה 'כארץ מצרים', כאומרו:
לא כארץ מצרים היא אשר יצאתם משם אשר תזרע את זרעך והשקית ברגלך כגן
הירק
87
והרי היא עיר חרבה מחצב מלח, וימיתה
88
מלחה ומרה כמו שהייתה.
הנה המצבים האלו מוכיחים הוכחה גמורה שהנחמות האלו טרם היו.
56
כלומר דברים גלויים ופשוטים.
57
יחזקאל לט כח. וברי"ת וקבצתים מן הארצות והביאותים אל אדמתם. יחזקאל לד יג. ואין
מפסוק זה שום הוכחה שלא ישאר מהם בגלות.
58
נחמיה ז סו.
59
ישעיה יא יא
60
ישעיה ס, י.
61
נחמיה ד יא-יב.
62
ישעיה ס יא.
63
ברי"ת חצי היום, וטעות הוא.
64
נחמיה ז ג.
65
ישעיה ס, יב.
66
נחמיה ט לו.
67
קרא רבנו את חמשת אלה מן המסורת, אף על פי שכולן מקראות, מפגי שאין הפכיהן
מפורשים בכתוב כמו הראשונות, אלא מן המסורת נודע לנו שלא נתקיים מהן מאומה.
68
יחזקאל לט ט.
69
ברי"ת חסר למסעות העם.
70
ישעיה יא טו-טז.
71
זכריה יד ד.
72
כלומר כפי שהוא מתואר בספר יחזקאל מתחילת פרק מ, והלאה.
73
שם מז א.
74
שם מז יב.
75
ראה לעיל הערה
67
76
זכריה יד ט.
77
ישעיה סב ח.
78
צ"ל כל האומה. והכוונה כל ישראל בכל מקומות מושבותם.
79
ישעיה ב ד.
80
מן "ואם יבאר" עד כאן חסר ברי"ת ושמא הושמט מאימת הבקורת.
81
ישעיה יא ו-ח.
82
רבנו מוכן היה לקבל את הפירוש שזה משל, אלא שלמרבה הצער גם על פי ביאור זה לא
נתקיים, שהרי הרשעים ממשיכים להרע יותר ממה שהיו. ולהפך, אפילו אותם אשר מעצם
תפקידם צריכים להיות ישרים נעשו יותר מושחתים מאחרים. וראה רמב"ם במו"נ ח"ג פרק
יא, שמבארו משל. וז"ל: "כי בידיעת האמת מסתלקת האיבה והשנאה, ויבטלו נזקי בני אדם
זה לזה, וכבר הבטיח בכך ואמר וגר זאב עם כבש ונמר עם גדי ירבץ וכו' ופרה ודב תרעינה
וכו' ושעשע יונק וכו', ואחר כך נתן סיבה לכל ואמר כי סיבת סילוק אלה השנאות וההתקוטטויות
וההשתלטויות היא ידיעת בני אדם אז אמיתת האלוה, ואמר לא ירעו ולא ישחיתו בכל הר קדשי
כי מלאה הארץ דעה את ה'".
83
יחזקאל טז נג-נה.
84
"סיחא" השקאה בשפע על ידי רשת תעלות.
85
בראשית יג י.
86
שם ב י.
87
דברים יא י.
88
"בחירה" קטנות "בחר" לכך תרגמתי ימית בכל מקום.
<h2>מאמר שמיני - פרק ט</h2>
וכל מה שהשבנו בו על אלו הרי הוא תשובה על הנוצרים
89
, פרט למה שהזכרנו בעניין בנין בית
שני, שהם אינם מדמים שהייעודים החלו מאותו הזמן, אלא קובעים אותם מלפני חורבן הבית
השני במאה ושלושים וחמש שנים
90
ובמיוחד לאלו, כלומר הנוצרים, מענה אחר, והוא מה שהזכיר הנביא ע"ה בפרשת שבעים
שבעים, והוא כי פירושה אצלנו שהם ארבע מאות ותשעים, מהן ארבעים ותשע
91
מאז שגלה
העם עד תחילת בנין הבית השני, כאומרו:
ותדע ותשכל מן מוצא דבר להשיב ולבנות ירושלם עד משיח נגיד שבעים שבעה
92
ומהן ארבע מאות ושלושים וארבע משך קיום הבית, נכלל בהן השבתה והפסקה
93
ומניעת
94
הבניין, כאומרו:
ושבעים שישים ושנים תשוב ונבנתה רחב וחרוץ ובצוק העתים
95
וזה מה שהזכרנו בפרשת "באדין בטלת עבידת בית אלהא"
96
והשבוע האחרון מקצתו שקט בין האומה לבין מקצת המלכים, ומקצתו הרס ומלחמה בין
כולם, כאומרו:
והגביר ברית לרבים שבוע אחד וחצי השבוע ישבית זבח ומנחה.
וישמים את הארץ, וישמיד רבים מאנשיה, כאומרו:
ועל כנף שקצים משמם ועד כלה ונחרצה תתך על שומם
97
הרי תקופה זו שהיא שבעים שבועים כוללים אושר וצדק ובטול המלכות והכהונה והנבואה,
לפי שהוא אמר בפתיחתן:
לכלה הפשע ולהתם חטאות ולכפר עון ולהביא צדק עלמים,
ולחתם חזון ונביא ולמשח קודש קדשים
98
וזה כמו שאדם אומר: ישבתי בהעדר
99
ובמחלה ובמסחר חמישים יום כלולים טוב ורע, ואחר
כך יפרטם.
והודיע כי בסופן יפסק כל כהן משיח ולא ימצא, לפי שנאמר:
ואחרי השבעים שישים ושנים ייכרת משיח ואין לו -
ואין הכוונה בדבר זה אדם מסוים בעצמו
1
, אלא הכוונה בו כל כהן משוח, כאומרו
בתורה:
אם הכהן המשיח
2
והביא הכהן המשיח
3
והכהן המשיח תחתיו
4
וכל הדומה לכך.
ונפסק מן האומה כהן גדול אחר תקופה זו, כמו שהודיענו ה' יתרומם ויתהדר.
ודימו האנשים הללו כי אמרו ייכרת משיח, ואין לו הכוונה בו אדם אחד מסוים
5
וזה בטל מכמה פנים:
האחד, כי מלת משיח אינה מיוחדת לאדם מסוים,
5
אלא נאמרת על כל כהן ומלך.
ועוד כי מלת ייכרת אם הייתה הריגה, אינה נאמרת אלא על הנהרג מפני שהוא חייב,
כאומרו:
כל אכליו יכרת
6
ועוד שהמאורע הזה עם חורבן המקדש כמו שהסמיך לו:
והעיר והקדש ישחית עם נגיד הבא וקצו בשטף
7
ויותר מבואר מכל זה, שמעת שאמר זה לדניאל עד הזמן שהם מדמים אינם אלא מאתים
ושמונים וחמש שנה
8
, והכל הם ארבע מאות ותשעים
9
, מהם שבעים לפני בנין הבית השני,
ומהם ארבע מאות ועשרים בניינו.
ומצאתי בני אדם
10
שלא הייתה להם עצה, עד שטענו תוספת בתאריך, ודמו שמלכות
פרס נתקיימה על ארץ ישראל לפני מלכות יון כשלוש מאות שנה
11
בערך, ושמניין מלכיהם
בתקופה זו היו שבעה עשר מלכים
12
ועניתי להם מן הכתוב בספר דניאל שלא יתכן שיהא בין מלכות בבל ובין מלכות יון ממלכי
פרס על ארץ ישראל יותר על ארבעה מלכים. לפי שאמר המלאך לדניאל ע"ה:
ואני בשנת אחת לדריוש המדי עמדי למחזיק ולמעוז לו ועתה אמת אגיד לך הנה עוד
שלשה מלכים עמדים לפרס והרביעי יעשיר עשר גדול מכל וכחזקתו בעשרו יעיר
הכל את מלכות יון
13
הנה פתר דבר זה מכל צדדיו
14
אלה התשובות עליהם, מלבד מה שיש עליהם בעניין בטול התורה, וחוץ ממה שעליהם בעניין
היחוד, וחוץ מדברים אחרים שאין ראוי להביאם בספר זה.
נשלם המאמר השמיני.
89
ברי"ת הושמטו מלים אלה מאימת הבקורת.
90
אין החשבון הזה ברור לי, כי לפי מסורת חז"ל שהיה תלמיד יהושע בן פרחיה שהיה
בימי המלך יוחנן כהן גדול ובנו אלכסנדר ינאי, אין החשבון מתאים. ואיני רוצה להיכנס
לחשבון המאחרים אותו שני דורות נוספים, כי גם להם אין החשבון מתאים. והרש"ה
מציע לתקן רמ"ה שנים וכדלקמן, ולעצם העניין לא תיקן מאומה.
91
ברי"ת הושמטו שלש תיבות אלו, וכבר הגיהו הרש"ה.
92
דניאל ט כה.
93
"ואנבתאר" וכך תרגם רבנו "ונחרצה" בדניאל ט כז.
94
אפשר לתרגם והעדר.
95
דניאל ט כה. ושם בתרגומו פירש: ותדע ותבין כי מאז יציאת הדבר עד השיבה ובניית
ירושלם עם המשיח והמנהיג שבעה שבועים, ואחר כך שישים ושנים שבועים, תשוב ותבנה
רחובותיה וחומותיה ותהיה רינה במקצת עתים מהם. ע"ש. והנה פירש חרוץ=חומה, ואיני
יודע לה בית אב. וברור שאינה עניין לחריץ יבן חריץ האמורים בבבא בתרא פ"ז מ"ד, כי
ההם אינם חומה אלא הגנה כדי שלא תקפוץ הנמייה, ע"ש.
96
לעיל פרק ד ד"ה ואומר עוד.
97
דניאל ט כז.
98
שם ט כד.
99
"פי אלעדם" ובכ"י ב, המלה מטושטשת, ורי"ת קראה "פי אלערס" ולפיכך תרגם
"בחתונה".
1
כפי שהנוצרים מפרשים אותו על הריגת ישו.
2
ויקרא ד ג.
3
שם ד טז.
4
שם ו טו.
5
קטע זה הושמט ברי"ת מאימת הביקורת.
6
ויקרא יז יד.
7
דניאל ט כו.
8
מכ"י ב, תפ"ח שנים. וברי"ת רמ"ה שנה. וראה חישוביו וסיכומיו של הרש"ה שם, וכבר
העירותי שאין חשבונות אלה ברורים לי.
9
בכמה דפוסים חסרה תיבת "ותשעים".
10
ברי"ת "העם הזה" והדברים ברורים שהכוונה על הנוצרים.
11
לפי ב, קרוב לשישים שנה.
12
לא אאריך בביאור שיטה זו, שכידוע מצאה לה מהלכים בין כמה היסטוריונים יהודים, עד
שטענו שהתאריך שבידינו לב"ע לקוי בחסר.
13
דניאל יא א-ב.
14
ברי"ת הושמט קטע זה.