<h1>המאמר העשירי ממנו:במה שיותר ראוי שיעשה האדם בעולם הזה</h1>

<h2>מאמר עשירי - הקדמה</h2>
המאמר הזה אשר דשו
1
בו רבים מבני אדם, ומעטים הם שהשיגו בו את הדעה הרצויה.
אפתח ואומר, כי בורא הכל יתהדר ויתרומם, כיון שהוא אחד בעצם
2
, הכרחי שיהו הנבראים
מדברים רבים, כמו שביארתי במה שקדם
3
ואומר כאן, כי האחד הנראה
4
איזה אחד שיהיה, אינו אלא אחד מבחינת המספר. אבל הבוחן
כאשר יבחנהו ימצאהו עניינים רבים.
ויותר מפורט מן הכלל הזה, כי כל הנמצאים, כאשר תחקור כל גוף מהן, תמצא בו חום וקור
ולחות ויובש
5
אם תחקור גוף האילן, תמצא בו עם אלה
6
ענפים ועלים ופירות וכל הנספח להן.
ואם תחקור גוף האדם תמצא בו עם אלה
6
בשר ועצמות וגידים ועורקים ומיתרים ומה
שנספח לכך.
וזה דבר שאין בו ספק ואין לדחות מציאותו, וכל זה בחוק הבריאה, כי הבורא יתרומם
ויתהדר אחד ומעשיו רבים, והוא מה שאמרו הכתובים:
מה רבו מעשיך ה' כולם בחכמה עשית
7
ואפילו השמים יש שם מן החלקים השונים והשיעורים
8
והצורות והמראות והתנועות מה
שלא נוכל לספור, ובכך הם שמים
9
, כמו שנאמר:
עשה עש כסיל וכימה וחדרי תימן
10
1
"כ'אץ'" נשאו ונתנו. חקרו, ורי"ת תרגם "דברו".
2
אחדותו עצמית, אחד מכל מובני האחדות, לא כאחד המספרי ולא כאחד המאוחד
3
במאמר השני.
4
הנראה והמושג לחוש האנושי.
5
הנקראים בפי רבנו: ארבעת הטבעים.
6
עם ארבעת הטבעים.
7
תהלים קד כד.
8
"ואלאקדאר" ואפשר לתרגם "והממדים".
9
כלומר יחידה סיכומית "שמים" וברי"ת הושמט.
10
איוב ט ט.
<h2>מאמר עשירי - פרק א</h2>
ואחר שהקדמתי דבר זה, אומר עתה:
וכן באדם אהבות
11
לדברים רבים ושנאות
12
לדברים רבים, כמו שאמר:
רבות מחשבות בלב איש ועצת ה' היא תקום
13
וכשם שאין הגופים מתקיימים באחד מארבעת היסודות,
וגוף העץ אינו מתקיים מדבר אחד כמו שאמרנו,
ואין האדם חי בעצם אחד או בבשר בלבד,
ואפילו השמים לא בכוכב אחד הם מוארים -
כך האדם לא במידה אחת ראוי שיתנהג כל ימיו, אלא ממכלול כל מה שתיארנו בכל פרק,
14
להרבות בדבר ולמעט באחר, ישלם כל הנזכר.
כך מצירוף מידות האדם באהבה ובשנאה בריבוי ומיעוט ישלמו לו כושר ענייניו, ויהיה כאילו
הזמינם לפני השופט ודן אותם
15
, כאומרו:
טוב איש חונן ומלוה יכלכל דבריו במשפט
16
או כאלו שקלם במשקל, ואיזנם במידה. וכמו שאמר:
פלס מעגל רגלך
17
וכאשר יעשה כן, יאוזנו ענייניו ויוכשרו
18
ואשר הביאני לקבוע עניין זה בתחילת מאמר זה, הוא לפי שאני ראיתי בני אדם חושבים
שהגיעו למסקנה נכונה כי הראוי שיתנהג האדם במידה אחת כל ימי חייו, יעדיף חיבת דבר
על כל שאר החביבים, ושנאת דבר על שאר השנואים.
וחקרתי דעה זו ומצאתיה בתכלית הטעות מכמה פנים:
האחד: כי אהבת דבר אחד והעדפתו, אילו הייתה יותר טובה, לא היה הבורא נוטע בתכונת
האדם אהבת שאר הדברים. ואילו היה הדבר כך, כי אז היה אפשר שיבראהו מיסוד אחד,
ושיבראהו גוש אחד
19
, וכיוצא בו יעשה גם את שאר הנמצאים ויהיו באופן זה.
הלא תראה כי פרטי הפעולות,
20
לא יתכן להשתמש בהם דבר אחד, כל שכן כלליותם.
לדוגמה: אילו בנאי בנה בית מאבנים בלבד, או עצים
21
בלבד, או מחצלאות בלבד, או
מסמרים בלבד, לא תהיה תקינותו כמו שתהיה אילו בנה אותו מכולם יחד.
וכדומה לזה אפשר לומר בתבשיל, ובמאכל ובמשתה, ובמלבוש ובתשמישים,
22
ושאר
הצרכים. ומדוע לא יפקח האדם את עיניו בראותו שאין הפרטים הללו נעשים מדבר אחד,
והרי לא נעשו אלא לו לשימושו וטובתו, כל שכן תכונות נפשו ומידותיה.
11
"מחאב" תרגמתי אמנם את כולם "אהבה" ואפשר היה לתרגם "חיבה".
12
"מכארה" תרגמתי אמנם את כולם "שנאה" ואפשר היה לתרגם "תיעוב".
13
משלי יט כא.
14
מן הפרקים שיתבארו לקמן. כלומר שראוי שיאזן האדם מידותיו ותכונותיו ממכלול
המידות והתכונות מכל מידה כפי הצורך אם מעט ואם הרבה.
15
ראה ברכות סא ב: צדיקים יצר טוב שופטן.
16
תהלים קיב ה.
17
משלי ד כו.
18
"ואנצלחת" ואפשר לתרגם "ויהיו תקינים".
19
כפי שכבר אמר או עצם אחד או בשר אחד.
20
אפשר לתרגם "הנפעלים".
21
"סאג" תדהר. וכך תרגם רבנו בישעיה מא יט. ותרגמתי "עצים" כי אין הכוונה כאן על עץ
מסוים אלא שדיבר רבנו בהווה.
22
שאר כל צרכי תשמישו של אדם.
<h2>מאמר עשירי - פרק ב</h2>
וראוי שאבאר כי תוצאות בחירה
23
זו אין נזקה מועט, אלא גדול, כפי שאמשיל ואומר:
מהם מי שבחר לתור בהרים, והביאו דבר זה לידי שממון.
ומהם מי שבחר האכילה והשתייה, וגרם לו כליון בחוליים קשים.
24
ומהם מי שבחר קיבוץ הממון, והניחו לאחרים.
25
ומהם מי שבחר את הנקמנות, ונקמו הדברים הללו בו עצמו.
וכל הדומה לדברים הללו, כמו שאבאר בתוך המאמר הזה בעזרת ה'.
אלא שאני אקדימם כאן ואומר:
לפיכך צריכים לחכמה, שתנהיג את האדם ותנחהו תמיד, כמו שאמר:
בהתהלכך תנחה אותך וגו'
26
והעיקר בכל העניין הזה, שהאדם ישלוט במידותיו, וימשול על אהבותיו ושנאותיו, כי לכל
אחת מהן מקום שראוי להשתמש בה שם.
וכאשר יראה את המקום שראוי בו השימוש, בכך ישחרר ממנה
27
בשיעור הראוי, עד שישלים
אותו הדבר.
וכאשר יראה המקום שבו צריך לעצור אותה המידה, יעצרנה עד אשר יעבור ממנו אותו
המאורע. וכל זה בהבחנה ויכולת להרפות מתי שירצה, ולהחזיק מתי שירצה.
וכמו שאמר:
טוב ארך אפים מגיבור ומושל ברוחו מלכד עיר
28
כן כבר הקדמתי
29
שיש לנפש שלושה כוחות:
התאווה
והכעס
וההבחנה.
כוח התאווה הוא אשר בו ישתוקק האדם לאוכל ולמשתה ולמשגל
30
ואהבת הצורות
הנאות והריחות הטובים והמלבושים
31
העדינים.
אבל כוח הכעס הוא המביא את האדם לידי ההתגרות וההעזה וההתרברבות
32
והקנאה
והנקמה והעזות וכל הדומה לכך.
אבל כוח ההבחנה הוא השופט בין שני הכוחות הללו בצדק, ואיזה מהן שהתעורר חלק
מחלקיו בא כוח ההבחנה לחקרו ולבדקו.
אם ראה שראשיתו ואחריתו שלום
33
מייעץ בכך, כל שכן אם ראה שתכליתו רצוי.
ואם ראה בקצותיו או בקצה מקצותיו רעה מן הרעות - מורה לעזבו.
וכל אדם שהלך בדרך זו, והשליט הבחנתו על תאוותו וכעסו, הרי הוא בעל מוסר
34
במוסר
חכמים, כמו שאמר:
יראת ה' מוסר חכמה
35
וכל אדם שהשליט תאוותו או כעסו על הבחנתו - לא יהיה בעל מוסר
34
ואם העיז לקרוא למצב זה מוסר, הרי הוא מוסר אווילים. כמו שאמר:
מוסר אווילים איוולת
36
ואמר עוד:
וכעכס אל מוסר אוויל.
37
23
מה שבחרו מקצת בני אדם להתנהג במידה אחת בלבד, וכפי שיבואר לקמן. ובכל הדברים
הללו ראה גם רמב"ם במורה הנבוכים ח"ג פ"ח, ובהקדמתו למסכת אבות פרק רביעי.
24
"אלטאעוון" הדבר והמגפה למיניהם, המכלים בני אדם, ותרגמתי כן כדי לכלול הכל.
ורי"ת תרגם "טחורים" ואינו נכון.
25
ברי"ת הושמטה בבא זו.
26
משלי ו כב. וכתב שם רבנו בפירושו: ואמרו 'בהתהלכך' - אפשר לפרשו על העולם הזה
בלבד, לפי שהאדם בו על שלושה מצבים: או בשינה או בישיבה או בהילוך, ובכולם תשמרהו
החכמה, כי בה ידע היאך ילך והיכן יישן ואיפה ישב. ואפשר לפרשו על העולם הזה והאחרית
גם יחד, והנה רמז 'בהתהלכך' על העולם הזה, שבו מתעסק האדם בצרכיו ומלאכתו, ובאומרו
'בשכבך' על מצב המוות, שבו אומרים תמיד "וישכב עם אבותיו". ובאומרו 'והקיצות' - על
האחרית, יום התחייה, שבו נאמר הקיצו ורננו שוכני עפר. והנה הועילה החכמה בעולם הזה
והדריכה את המשתמש בה, והניחה לו בקברו מצער העינוי, ולאחרית החייתה אותו עם
הצדיקים.
27
מאותה המידה והתכונה הדרושה.
28
משלי טז לב.
29
במאמר השישי עמ' רא וראה שם הע'
67
30
"ואלתלקיה ורי"ת תרגם "ולמשגל", וכנראה שהיה בספרו "ואלתלקיח" ונראה לי שאינה
נכונה, כי אין דרך להשתמש במילה זו אלא להפראת הצמחים, ובמידה פחותה גם לבעלי
חיים, אבל לא לאדם. ורבנו משתמש לעניין זה באדם בתיבת "נשיאן" שהוא בטוי צנוע.
31
"ואלמלאבס" אף כאן היה טעות לפני רי"ת "ואלמלאמס", ולפיכך תרגם "והמשושים
הרכים".
32
רי"ת הוסיף כאן "והעזר לאחרים", ושיבוש הוא.
33
אפשר לתרגם "ללא פגם" ורי"ת תרגם "ניצולים מפגע".
34
אפשר היה לתרגם "מנומס".
35
משלי טו לג. וכתב רבנו שם בפירושו: למדנו שאין יראת ה' אלא בחכמה ובמוסר, שהיא
מלמדת ומדריכה את האדם.
36
שם טז כב. וברי"ת "ומוסר אווילים בזו". ושיבוש הוא, כי אין בו שום ראיה למדובר.
37
שם ז כב.
<h2>מאמר עשירי - פרק ג</h2>
וכיון שכבר הקדמתי דבר זה, כי הצורך מזקיקנו לחכם אשר ידרג לנו את האהבות
והשנאות
38
הללו היאך ננהג בהן.
אני אומר, שאני מצאתי החכם שלמה בן דוד עליו השלום כבר עסק בזה, כדי לסכם
39
לנו
מהו הטוב. ואמר:
ראיתי את כל המעשים שנעשו תחת השמש, והנה הכל הבל ורעות רוח
40
אין כוונתו צירוף המעשים
41
וכללותן, כי הבורא יתרומם ויתהדר הציבן והעמידן, וחכם כגון
זה לא יאמר על מה שהציב בוראו, יתרומם ויתהדר, 'הכל הבל'. אלא כוונתו על כל פעולה
שיעשה האדם בפני עצמה, כלומר שכל אחד ממעשי בני האדם, אם ייחדו לבדו, יהיה הבל
כהתרועעות
42
עם הרוח.
ועל הייחוד
43
במידה אחת אמר עוד:
מעוות לא יוכל לתקון וחסרון וגו'
44
וכל אחד מהם מעוות מלהיתקן וחסר מלהיות שלם, כי צירופן לא יהיה חסרון, אלא תמימות
ושלימות.
ומחזק פירוש זה שהוא כן, שהרי הציג שלושה דברים מאהבות העולם, והחליט בכל אחד
שהוא הבל, ופירושו התעיה
45
, כעין אמרו:
מהבילים המה אתכם
46
מתעים
45
אתכם, ואמרו:
אל תבטחו בעושק ובגזל אל תהבלו
47
ותחילתן הייחוד בחכמה בלבד והזנחת יתר האהבות. אמר בזה:
ואתנה לבי לדעת חכמה ודעת הוללות ושכלות, ידעתי שגם זה הוא רעיון רוח
48
ומסר לנו את הסיבה לכך, כי האדם, כל שרבה חכמתו רב צערו, מפני שמתגלים לו ממומי
העניינים מה שהיה במנוחה ממנו
49
לפני שיתגלה לו, והוא אמרו:
כי ברוב חכמה רוב כעס, ויוסיף דעת יוסיף מכאוב
50
ושני לה השמחה והששון בלבד.
ואמר אם ישים האדם נטייתו והתעניינותו בהם, יהיה גם זה לו התעיה
45
, כמו שאמר:
אמרתי אני בלבי לכה נא אנסכה בשמחה וראה בטוב והנה גם הוא הבל
51
ואמר את הסיבה לכך מה היא, מפני שהאדם אז מרגיש את עצמו בעת הצחוק והשחוק
בשפלות וגנאי, וכבר נכנס בתכונות הבהמות, והוא אמרו:
לשחוק אמרתי מהולל ולשמחה מה זה עושה
52
ובשלישית בבניין העולם, והודיע כי גם ההתעסקות בכך התעיה
45
, באומרו:
הגדלתי מעשי, בניתי לי בתים, נטעתי לי כרמים, עשיתי לי גנות
53
ושאר הפרשה, ומה שתיאר ממעשיו עד סוף הפרשה.
ונתן את הסיבה למאיסתו את כל זה, והיא שהוא מניחו למי שיהיה אחריו, וילך יגיעו לבטלה,
כמו שאמר:
ושנאתי אני את כל עמלי שאני עמל תחת השמש שאניחנו לאדם שיהיה אחרי
54
וכאשר מנה שלושה דברים אלו, הפסיק מלהזכיר שאר סגולות העולם, כדי שלא יטרידו דבר
זה ממה שהוא זקוק לו
55
. אבל בין הדברים האלה יעץ לאזן בין השלושה, כלומר לקחת משהו
מן החכמה ומן הטובה, ולא יחדל מלחשוב על היותר ראוי.
כמו שאמר:
תרתי בלבי למשוך ביין את בשרי ולבי נהג בחכמה
56
38
כבר העירותי שאפשר לתרגם "החבות והתיעובים ".
39
אפשר לתרגם "להסיק".
40
קהלת א יד.
41
כלומר: אין כוונת שלמה שאם יכלכל האדם דרכיו מידותיו ומעשיו מצירוף כל המעשים
שזה הבל, כי אדרבה זוהי החכמה.
42
רבנו מפרש כאן 'ורעות' - עניין חברות והתרועעות. וראה בפירוש שם מהדורתי עמ' קפו
שהובאו כמה פירושים למילה זו. ורי"ת כתב "יהיה הבל ורעות רוח" ובכך השמיט את הפירוש
43
ייחוד מידה אחת ותכונה אחת.
44
קהלת א טו.
45
"גרור" אפשר לתרגם "השאה" ובן הוא ברי"ת.
46
ירמיה כג טז.
47
תהלים סב י,וכן כתב בתרגומו ובפירושו שם, ראה שם מהדורתי,
49
קהלת א יז.
49
כלומר שלא היו מטרידים אותו לפני כן.
50
קהלת א יח. ושלושה פירושים נוספים הובאו שם בפירושו ע"ש.
51
שם ב א.
52
שם ב ב, ורבנו מפרש 'מהולל' לגנאי, עניין הוללות. ולא כבשבת,ל ב. שהיא לשבח עניין הלל.
53
שם ב ד-ה..
54
שם ב יח.
55
כ"י ב מוסיף "להדריך ולצוות. וכך הוא ברי"ת.
56
קהלת ב ג.
<h2>מאמר עשירי - פרק ד</h2>
וכבר עלה בלבי, יחנך ה', לרכז מן העניינים האלה שלושה עשר דבר, ואזכיר מה שידוע לי מה
שגרם לכל כת להעדיף העסק באחד מהם בלבד כל ימי חייהם.
ואבאר מה הוא הדבר אשר הזניחו והתעלמו ממנו באותו עניין, ואספח לכל עניין מהן הזכרת
המקום אשר בו ראוי להשתמש באותו דבר, ואשר בשבילו נברא והונח. ואלקט כל מה שיעלה
בזיכרוני ממה שהזניחו כל אותם שהעדיפו כל עניין משלושה עשר עניינים אלו, ואקרא שם
הכללות ספר הפרישות השלמה.
ואסכם תחילה מנינם ואומר, כי ראשי האהבות שלוש עשרה, והם:
הפרישות,
והאכילה והשתייה,
והמשגל,
והחשק,
וקיבוץ הממון,
והבנים,
והישוב,
והאיים,
והשררה,
והנקמה,
והחכמה,
והעבודה,
והמנוחה.
ואציעם לפני השכל אחד אחד, ואומר לפניו אופני העדפתו, ואקבע היאך הפרישות מביטה
עליו, ואבאר מקומו הראוי.
הפרק הראשון: בפרישות
אומר: יש אנשים שנראה להם כי מה שראוי שישתמש בו האדם, היא הפרישות בעולם
הזה, והתיור בהרים, ולבכות ולהתאבל
57
ולספוד על העולם הזה.
ואמרו: חייבנו את זאת מפני שהוא עולם כיליון, מתהפך באנשיו, ואינו יציב לשום אדם,
ובעוד האדם בשיא שמחתו בו ושאנן והנה נהפך עליו, והייתה שמחתו לאבל, ועוזו
58
לשפל,
ואושרו לעקל, וכמו שנאמר:
עשיר ישכב ולא יאסף, עיניו פקח ואיננו, תשיגהו כמים בלהות, ישאהו קדים וילך
59
ואפילו ישתדל האדם בו בכל יכולתו לנהוג בחכמה תכריעהו סכלותו, ואם יתנקה יכריעהו
לכלוכו, ואם ישמור על בריאותו יחלהו מזגו, ואם ינהג בתבונה יכשילהו
60
לשונו, כמו שאמר:
אם אצדק פי ירשיעני תם אני ויעקשני
61
ואין אדם בו יודע מה שיארע לו מחולי ופגע ושכול ויגון והפסד ויתר הצרות, כמו שאמר:
אל תתהלל ביום מחר כי לא תדע מה ילד יום
62
וכל מה שמוסיף בו להוסיף רוויה - יתחזק צמאונו, וכל מה שהוא בא להחזיק בו, ניתקים בידו
הטבעות והמשענים
63
, וכמו שאמר:
אשר יקוט כסלו, ובית עכביש מבטחו, ישען על ביתו ולא יעמוד, יחזיק בו ולא יקום
64
ואין כל המציאות בו אלא בשקר ומרמה ושווא כל חייו, כמו שאמר:
ורהבם עמל ואון
65
וכמה גיבורים הכריעם והכניעם, כמו שאמר:
אשתוללו אבירי לב נמו שנתם וגו'
66
וכמה נכבדים השפילם ודיכאם, כמו שאמר:
לחלל גאון כל צבי להקל כל נכבדי ארץ
67
וכמה אשר קיווה לטובה והושיטה לו רעתה, ופקח עיניו לראות אורה וחשכה בפניו, כמו
שאמר:
כי טוב קויתי ויבוא רע, ואיחלה לאור ויבוא אופל
68
ושפך סירו
69
על האדם הזה, והטיל חריפותו על חולשתו, כמו שאמר:
עלי סמכה חמתך
70
והיכן העונות והחטאים, והיכן החשבון והעונש, והיכן הפירוד בינו לבין ה' עד שיהיה לו
כטורף בחמתו,
71
כמו שאמר:
ויגאה כשחל תצודני ותשוב תתפלא בי
72
ואמר עוד:
הנה יום ה' בא אכזרי ועברה וחרון אף
73
לפיכך אמרו צריך למאוס את העולם הזה, ולא יבנה בו נבון, ולא ייטע ולא יתחתן ולא
יוליד, ולא ישכון בין אותם אשר בחרו את המעשים האלו, כדי שלא ידביקוהו ויתגנב אליו
ממידותיהם, אלא יתבודד בהרים, יאכל מה שימצא מן הצומח עד שימות בכאב לב וביגון.
והתבוננתי במה שאמרו, ומצאתי רובו אמת, אלא שהם הגזימו בהזנחת היישוב.
74
כי
הם הזניחו מה שאי אפשר בלעדיו מן המזון והלבוש והמדור, ואף הזניחו זיכרון עצמם, כי
בהימנעם מלהתחתן ייכרת הזרע. ואילו היה זה נכון, היו נוהגים כך כל בני אדם, וכאשר
ינהגו כך יכחד המין האנושי, ובהכחדתו תבטל החכמה והתורה והתחייה והשמים והארץ
75
והיכן סכנת הנפשות על ידי החיות והאריות והנחשים והחום והקור והפגעים
76
? והיכן
גסות הטבע והתימהון והשיממון וההזיות, כי אם בהעדר המאכל העדין והמים הקרים,
ויפסיד הדם ותגבר המרה השחורה, עד שיצטרכו לאנשי הישוב לרפאות אותם, ואפשר
שיועיל להם ואפשר שלא יועיל.
ויש שמתרחקים מבני אדם, עד שמדמים שיהרגום
77
, ופעמים ששונאים אותם
78
מחמת
שנעשו בעיניהם רשעים וממרים, עד שיתירו לעצמם לשתות דמם.
ויש שמגיעים לתכונות הבהמות ויחרגו מן האנושיות, כמו שאמר:
בת עמי לאכזר כיענים במדבר
79
ואמר:
בערוץ נחלים לשכון, הרי עפר וכפים, בין שיחים ינהקו, תחת חרול יספחו
80
והרי הם מפסידים את עצמם לגמרי.
אבל הטוב לאדם, מידת הפרישות בעולם הזה שישתמש בה במקומה, והוא אם נזדמן לו
מאכל אסור
11
ביאה אסורה או ממון אסור, ישחרר לו את המידה הזו כדי שתעצרהו מכך*
80
כמו שאמר:
כי מה הוה לאדם בכל עמלו, וברעיון לבו שהוא עמל תחת השמש
81
57
בכ"י ב, מוסיף "ולנודי.
58
אפשר לתרגם "ויקרו".
59
איוב בז יט-כא.
60
כתבתי לשון זכר, וכנוס' כ"י העתיקים במשנה, ושלא כדברי הנוקבים אותו בכל מקום.
61
איוב ט כ.
62
משלי כז א. ובפירושו שם האריך להסביר פסוק זה לכמה עניינים: בהבטחות וביעודים
לאחר זמן, ובדחיית מצווה לזמן אחר, ובהתפארות ביושר המעשים, והביא דוגמאות מכולן.
63
משל לטובע במים או למתדרדר בהר, שמחזיק בטבעת או במשענת כל שהיא, ולפתע
נעקרה או נשמטה מידו.
64
איוב ח טו.
65
תהלים צ, י.
66
שם עו ו,
67
ישעיה כג ג
68
איוב ל כו.
69
"חמימהא" כך נקרא סיר המים של בית המרחץ, וכמו שתרגם רבנו בתהלים ס, י, מואב
סיר רחצי. ורי"ת כנראה כנוס' כ"י ב, "ונשען בדאגותיו על האדם הזה" והרש"ה הוסיף משלו
ומשל אחרים כהנה וכהנה.
70
תהלים פח ח.
71
בכ"י כ, מוסיף: וכאכזר אחר שהיה רחמן.
72
איוב י טז.
73
ישעיה יג ט.
74
בכת"י ב, מוסיף: ובני אדם.
75
לפי ההנחה כי השמים והארץ נבראו בעבור האדם, והוא מטרת הבריאה.
76
כי אם בהעדר בית מגורים למחסה ולמסתור מכל אלה.
77
כלומר כאשר מתבודד האדם יותר מדאי, משתלטת עליו מחלת המאלנכוליא, עד שנתקף
פחד רדיפה, ונדמה לו שרודפים אחריו להרגו.
78
את בני אדם.
19
איכה ד ג.
80
איוב ל ו-ז.
80
כלומר, שאין האדם צריך להוסיף לעצמו איסורים ומגבלות, כי מה שאסרה עליו התורה
כבר הנהיגתו בפרישות, ודיו שיעמוד בכך. והן הן דברי הרמב"ם בפרק הרביעי מפרקי הקדמתו
למסכת אבות, ראה שם מהדורתי עמ' שפג והלאה, וכיוצא בכך כתב גם בהלכות דעות פ"נ הל'
ג "כך אמרו חכמים: לא דייך מה שאסרה תורה, אלא שאתה אוסר עליך דברים אחרים" ע"ש.
81
קהלת ב כב. ואין הלמידות מפסוק זה ברורה לי. והרש"ה כתב כאן דברי דרש.
<h2>מאמר עשירי - פרק ה</h2>
והפרק השני: במאכל ובמשתה
נראה למקצת בני אדם, כי מה שראוי שישתמש בו האדם הוא האכילה והשתייה.
אמרו כי המזון קיום הגופות והנפשות, ועם זאת יש בו עונג נפלא, והוא גורם התפתחות
הגופות וגידולם והעמדת הזרע. והננו רואים אם האדם צם יום אחד נחלשים שמיעתו וראייתו
והבנתו וזכרונו ומחשבתו, וכאשר יאכל וישתה - ישובו כוחותיהן למצבן.
ופעמים ירעב זמן מסוים ויכפור באלוהו
82
ולא יבין מה שהוא מתפלל
83
, והנך רואה שכל
מקומות הישוב אינם נמצאים אלא במקורות הנהרות, מפני שהן מקום זריעה והשקיה במים,
ובכך כלכלת המלכים, ובכך פרנסת הצבאות, ואליו מגיע המשל לפי שאומר כל אדם 'זה
לחמי'
84
, ותמצא שהכתובים שידלו בו את הצדיקים לפי שנאמר:
ועבדתם את ה' אלהיכם וברך את לחמך ואת מימך
85
וכן:
ונתנה הארץ פריה ואכלתם לשבע
86
וכיוצא בזה רבים. וכן כל ארוסין ונשואין ומילה ולידה ומועד
87
לא תהיה שמחה באחד מהם
אלא בו, וכן החברות והידידות בין בני אדם ובין הידידים.
ואמרו:
והיין נחמד למראה,
נעים בריחו,
ערב בטעמו,
עושה את הדואג שמח,
והכילי שוע,
והפחדן אמיץ
88
וכבר כללן הכתוב לשבח באומרו:
ויין ישמח לבב אנוש, להצהיל פנים משמן, ולחם לבב אנוש יסעד
89
והתבוננתי בדבריהם אלה, ומצאתיו שרובו הגזמה. ועוד שהם הסתכלו על טובותיו והתעלמו
ממגרעותיו, והוא, שריבוי המאכל מרבה את העומס
90
, ויכבדו האברים, ויתמלא הראש
והעיניים, ומעורר לתשמיש
91
בהפרזה, וגורם לתימהון לבב, ולשינוי מידות האדם אל
התאוותנות והזלילה עד שלא ידע שבעה, וידמה לתכונות הכלבים, וכעניין שנאמר:
והכלבים עזי נפש לא ידעו שבעה
92
ואף יהיה כאש
93
אשר כל מה שנזרק לתוכה אכלתו ללא תחושה, כאומרו:
ויהי העם כמאכלת אש
94
ואף יהיה כמוות הלוקח את היצורים אליו עד בלי די, כמו שאמר:
אשר הרחיב כשאול נפשו, והוא כמות ולא ישבע
95
ואף יהיה כארבעת גורמי ההעדר, והם האש והמים והמות והעקרות, כאומרו:
לעלוקה שתי בנות הב הב, שלוש הנה לא תשבענה ארבע לא אמרו הון,
שאול ועצר רחם, ארץ לא שבעה, מים ואש לא אמרה הון
96
עד שיצר אם אכלו לו ככר לחם אף על פי שהוא עשיר. ואם יציע את זאת, הרי יהיה בלי רצון
כאומרו:
כי כמו שער בנפשו כן הוא, אכול ושתה יאמר לך ולבו בל עמך
97
וכאשר יתגלו מידותיו אלה ימאסוהו המלכים וחשובי בני אדם ונבוניהם ולא ישבו במחיצתו,
כי כאשר יאכל - ימהר, וכאשר יראה נתח טוב - ישתלט עליו, והוא מושיט ידו ראשון ומסלקה
אחרון, ועיניו על כל אוכל שבא מפני שדעתו עליו.
ובכך אמר הכתוב:
כי תשב ללחום את מושל, בין תבין את אשר לפניך,
ושמת שכין בלעך אם בעל נפש אתה
98
ואף יצפה מתי יפנה, כדי שיוכל לחזור ולאכול מרוב תשוקתו אליו, וכאילו יוצקים בו מלמעלה
ויורד מלמטה, כאומרו:
כי כל שולחנות מלאו קיא צואה בלי מקום
99
או יקיאנו מלמעלה, כמו שאמר:
פתך אכלת תקיאנה ושחת דבריך הנעימים
1
והיכן גסות הלב? עד שיזניח דתו וישכח את אלוהו כמו שאמר:
כמרעיתם וישבעו, שבעו וירום לבם על כן שכחוני
2
ולא שתו לב כי מהשפעות היין יבשות המוח אם ישתוהו חי, וריבוי הלחויות כי אם ישתוהו
מזוג, וטמטום
3
השכל והפסד החכמה, כמו שאמר:
לץ היין הומה שכר וכל שגה בו לא יחכם
4
ורפיון העצבים, והרתיתה, ולחץ הדם, והחום התמידי
5
, ויגרם בכך קהיון העכול, וחולשת
הכבד, וסבוב כאבים גדולים, כמו שאמר:
למי אוי למי אבוי למי מדינים למי שיח למי פצעים חנם למי חכלילות עינים למאחרים
על היין
6
והיכן העברות
7
ועשיית הפשעים כי אם בו, כמו שאמר:
אחריתו כנחש ישך וכצפעוני יפריש, עיניך יראו זרות ולבך ידבר תהפוכות
8
והיכן הריגת הנפשות ועשיית הסכנות, והמכות והדחיפות והמאסרים והכבלים והעונשים
אלא בו. והיכן מיני האונאות והמרמות והאובדן אלא בו.
ומי שהרגיל את עצמו להתמיד באכילה ובשתות, ולא יכול להשיגם בהיתר, ייקח אותם
ממקום שיהיו, כמו שאמר:
כי לחמו לחם רשע ויין חמסים ישתו
9
אלא טוב לאדם לקחת מהם כדי מזונו שבו יתקיים גופו, כמו שאמר:
צדיק אכל לשבע נפשו ובטן רשעים תחסר
10
וכאשר יחייב שכלו את הדבר ישחרר תאוות האכילה, וכאשר יושג לו המזון יעצרנה.
82
השווה ישעיה ח כא.
83
בכ"י ב,מוסיף: מתפלל לפניו.
84
בטוי זה מצוי ורגיל הוא בערבית לכל דבר, אם נשאל אדם מי עשה את הארון הזה אומר
"הדא כ'בזי", אם אירעה מחלוקת באיזה חברה שואלים מי גרם את הריב הזה אומרים "הדא
כ'בז פלאן" זו האפייה של פלוני, וכך יותר נכון היה לתרגם "זה המאפה שלי" ומשום מה
תרגמתי זה לחמי.
85
שמות כג כה,
86
ויקרא כה יט.
87
בכ"י ב, "ולידה וכריתת ברית ומועד וחנוכת הבית". ותימה שלא הביא ראיה שהשמחה
בכל אלה מתבטאת בסעודות וארוחות מן הפסוק בקהלת י יט לשחוק עושים לחם ויין ישמח
חיים, שכך פירשו בתרגומו, ראה שם חמש מגילות מהדורתי עמוד רעד.
88
מן "ואמרו והיין" עד כאן, מובאה מאיזה משורר או רופא, ואיני יודע מקורו.
89
תהלים קד טו.
90
"אלתכ'ם" - כבדות כללית של הגוף וקושי נשימה הנגרמים על ידי אכילה גסה ומילוי כרס
מופרז, ורי"ת תרגם "קבסה" ורש"ה מירש "שלשול מלמטה וקיא מלמעלה" ואין צורך לכל
זה.
91
ברי"ת "גויעה" ושיבוש הוא. ואילו למד משנה זבים פ"ב מ"ב לא היה טועה. כן שיבש כל
שאר המשפטים הללו.
92
ישעיה נו יא.
93
בכ"י ב, כאש אוכלת.
94
ישעיה ט יח.
95
חבקוק ב ה.
96
משלי ל טו-טז. וכוונת רבנו באומרו והמים, העדר המים, וכדי שיהו הדברים ברורים, אביא
דבריו בפירושו שם: "השמיענו כי לכיליון שתי סיבות. האחת שלא יהיה הדבר, והשנית שיאבד
אחר היותו... ואמר כי להעדר בעלי החיים שתי סיבות: האחת העקרות שלא יוולד כלל,
והשני המוות שאחרי שנולד ימות, והוא אמרו שאול ועוצר רחם. וגם להעדר הצמח שתי
סיבות: האחת היובש, שלא תרווה הארץ מים ולא תניב, והוא אמרו ארץ לא שבעה מים,
והשנית הכליון על ידי שריפת אש".
97
משלי כג ז.
98
שם כג א-ב.
99
ישעיה כח ח.
1
משלי כג ח,
2
הושע יג ו וראה דרשת חז"ל לפסוק זה בסוכה נב ב.
3
אפשר לתרגם "וחפיפתו על השכל", והכוונה שהוא מהווה מעין מכסה ומעסה על השכל עד
שאין האדם יכול לראות נכוחה.
4
משלי כ, א.
5
בכ"י ב, מוסיף כאן: והנפיחויות והדלדולין.
6
משלי כג כט.
7
בכ"י ב,מוסיף כאן: "וכל מגונה טוב בעיניו, והתרת כל תיעוב, עד שמתרגל האדם לכך לאט
לאט" וכיוצא בזה היה לפני רי"ת.
8
משלי ג לב-לג.
9
שם ד יז.וראה מו"נ ח"ג פרק מא בעניין בן סורר ומורה.
10
משלי יג כה. ובסירוסו שם : כפי שידעתה על נחמיה והשרים שלפניו שנ' והשרים אשר לפני
הכבידו על העם וכו', ע"ש,
<h2>מאמר עשירי - פרק ו</h2>
הפרק השלישי: המשגל
ואנשים נראה להם כי התשמיש צריך להעדיפו על כל אהבות העולם, ואמרו כי יש בו עונג נפלא
מכל התענוגים, כי לכולם יש ממלא מקומם, וזה אין שום דבר שימלא מקומו, והוא מוסיף
בשמחת הנפש ומזרזה, ומקל על הגוף ממלויו
11
, ובפרט על הראש והמוח, והוא משקיט רוגז
האדם, ומסלק ממנו המחשבות הרעות, ומועיל מן המלנכוליה
12
, ויותר חשוב מכל הדברים
שהוא סיבת הוויית האדם המדבר*
12
החכם.
ואיה סיבת חברות בני אדם וידידותם זה לזה אלא בו
13
. ואילו היה דבר מגונה, היה ה' יתברך
ויתעלה חושך את נביאיו ושליחיו עליהם השלום ממנו. הלא תראה אחד מהם אומר הבה את
אשתי
14
בלי בושה, ואחר אומר ואקרב אל הנביאה
15
בלי הסוואה.
והתבוננתי בדבריהם אלה ומצאתי בהם הגזמה, והוא מפני שהם התעלמו מנקודות נזקיו
ומגרעותיו, מהן שהוא מזיק לעיניים, ומאבד את התאווה, ומחליש את הכוח, וגורם לחום
קל,
16
ולכאב מתנים, ולשלשול מעיים, ומרפה את הגוף ומכלהו במהירות, ומחיש את
הזיקנה
11
, ועל זה נאמר:
אל תתן לנשים חילך, ודרכיך למחות מלכין
17
ואיה טרדת הלב והמיית השכל וחוסר התבונה
18
אלא בו. כמו שאמר:
זנות יין ותירוש יקח לב
19
ומי שחושב עליו, משלהב את אישו ולא תכבה אלא בזמן מלוי תאוותו בלבד
20
, כאומרו:
כולם מנאפים כמו תנור בערה מאפה
21
והיכן הלכלוך והטינוף, עד שמרגיש את עצמו, ואפילו היה עמו מור,
22
כאלו בגדיו
מתעבים אותו, ואפילו יתנקה ככל יכולתו. וכמו שאמר:
אם התרחצתי במו שלג, והזכותי בבור כפי, אז בשחת תטבלני ותעבוני שלמותי
23
ואיפה החרפה והבושה והשפלות המשאירים לדורות עולם שם רע אלא בו, וכאומרו:
נאף אשה חסר לב, נגע וקלון ימצא וחרפתו לא תמחה
24
והיכן ההשאה, שכאלו כל בני אדם סומים חרשים, עד שעושה את הרע בגלוי, והוא חושב
שאינם יודעים אותו, כאומרו:
נטפיך ומצהלותיך זימת זנותך על גבעות בשדה ראיתי שקוציך
25
ואיה ההופך את הבתים הצנועים מעוון לכל בליעל ולכל ליסטים דרכים ופושע ללא ידיעת
בעליו, אלא הוא
26
, כאומרו:
ואשבע אותם וינאפו ובית זונה יתגודדו
27
וגורם לו ולזרעו שלא יהיה לו ולד כשר, כמו שגרם לזולתו הוא עצמו כך, שזו הקבלה
רעה
28
, וכמו שאמר:
אם נפתה לבי על אשה, ועל פתח רעי ארבתי,
תטחן לאחר אשתי ועליה יכרעון אחרים,
כי הוא זימה והיא עוון פלילים
29
אבל טובה התאווה הזו לאדם להקים בה זרע, וכמו שאמר:
ואתם פרו ורבו שרצו בארץ ורבו בה
30
ולכן ישחררנה בתבונה בעת הצורך לה, ויעצרנה עם מלוי החובה.
11
השווה רמב"ם בהלכות דעות פ"ד הל' יט.
12
התגברות מה שקורין מרה שחורה.
12
נכון יותר לתרגם "ההוגה" במקום "המדבר".
13
הכוונה התקשרות משפחות שונות זו בזו על ידי החיתונים.
14
בראשית כט כא.
15
ישעיה ח ג.
6
<h3>'חמי אלדק' ונקרא בערבית בפי ההמון 'אלסכ'ונה אלרפיעה'.</h3>
17
משלי לא ג.
18
"אלבצר", תבונת הלב. ורי"ת תרגם "ועמימות העיניים" ואינו נכון כי העיניים כבר קדמו.
ובכ"י ב, מוסף "ודכדוך הנפש".
19
הושע ד יא.
20
סוכה נב ב. ירושלמי כתובות פ"ה הל' ח.
21
הושע ז ד.
22
בושם. ורי"ת שיבש וכתב "מעט דעת". וכוונת רבנו שהלהיטות במשגל מגבירה ריח בית
השחי.
23
איוב ט ל-לא,
24
משלי ו לג.
25
ירמיה יג כז.
26
כלומר הלהיטות במשגל.
27
ירמיה ה ז,
28
כלומר מידה כנגד מידה
29
איוב לא ט-יא.
30
בראשית ט ז. ושמא סובר רבנו כי פסוק זה האמור בנח הוא הציווי על פריה ורבייה. וראה
ספר המצוות לרמב"ם מהדורתי עשה ריב הערה שג. ובפירוש המשנה אבות פ"ה מ"א הערה
1
וכדאיתא בסנהדרין נט ב, ולא כרמב"ם שכתב ביבמות סה ב. עיין שם היטב.
<h2>מאמר עשירי - פרק ז</h2>
הפרק הרביעי: החשק.
פרק זה אף על פי שגנאי להזכירו, הרי אין מגונה יותר מדעות הכופרים, ואף על פי כן כשם
שהבאנו אותם כדי להשיב עליהם ולהגן
31
על הלבבות מכיוצא בהן, כך נזכיר גם את זה כדי
להשיב עליו ולהגן
31
על הלבבות מכיוצא בו.
והוא: יש אנשים הרואים כי החשק היותר חשוב מכל מה שיעסוק בו האדם, ומדמים שהוא
מעדן את הרוח, ומרכך את המזג, עד שתהיה הנפש רגישה מרוב עדינותה, ושהוא מצב דק
מאוד, ומציינים בכך על פעולות הטבע שהוא חומר המתמצה אל הלב, ראשיתו מבט, ואחריו
חפץ, ואחריו התחזקות
32
, ומתוספים על כך גורמים אחרים עד שמתחזק.
ואף התרוממו למעלה מזה,
33
והסבו אותו אל פעולות הכוכבים, ואמרו אם היה הצומח
34
של שני בני אדם שווים, שהם מביטים זה על זה במבט שלישי או שישי, ושלט על מזל
אהבתם כוכב אחד, הכרחי שתהא ביניהם אהבה ורעות.
והתרוממו עוד יותר, עד שהסבוהו אל פעולת הבורא יתרומם ויתהדר, וטענו שהוא ברא
רוחות בני אדם ככדורים עגולים, ואחר כך חלקם לשניים ונתן כל חצי באדם, ומפני כך כאשר
הנפש מוצאת את מחציתה, חושקת בה.
והתרוממו מכך עד שעשאוהו כמצווה, ואמרו שלא הוטרדו
35
בני אדם בדבר זה אלא כדי
ללמדם הכניעה לאהבה כדי שיכנעו לה' ויעבדוהו.
והאנשים האלה בכל מה שאמרו פתאים בל יבינו. וראיתי להשיב עליהם תחילה בעניין זה
תשובה ברורה במה שבדו, ואחר כך אבאר להם את הנזקים
36
שיש במה שנתלו בו.
ואומר: מה שאתם אומרים על ה' יתרומם ויתהדר, לא יתכן שיחנך
37
במה שהזהיר ממנו,
וכמו שנאמר:
ואלוה לא ישים תפלה
38
ועוד:
כי לא אל חפץ רשע אתה לא יגרך רע
39
אבל עניין חלוקת הכדורים אשר נתלו בו, כיון שכבר השבנו על מי שאמר בקדמות
הרוחניות
40
, וביררנו כי נפש כל אדם נבראת עם שלמות צורתו
41
, בטל העניין הזה ונאפס.
אבל מה שטענו מצד הכוכבים ותיאום המזלות והצומחים, אילו היה כמו שאמרו לא היה
אפשר למצוא שראובן יאהב את שמעון אלא ושגם שמעון יאהבהו כי שניהם שוין, ואין אנו
מוצאים שהדבר כך.
אבל מה שהזכירו שהראשית מבט ואחרי יבוא חשק בלב, אני אומר לפיכך ציוונו ה' יתהדר
ויתרומם שנשעבד לעבודתו העין והלב יחד. כמו שאמר:
הנה בני לבך לי ועיניך דרכי תצרנה
42
והזהיר מלהפנותם אל המרי באומרו:
ולא תתורו אחרי לבבכם ואחרי עיניכם אשר אתם זונים אחריהם
43
כי אינו
44
אלא שיתחזק מצב זה בלב, עד שישתלט עליו וימשול בו, ויזניח אותו האדם
אכילתו ושתייתו ויתר תועליותיו, עד שימס גופו ויימק בשרו, ויחולו עליו המחלות בכל
חריפותם.
ואיה אי השקט והעילפון וטמטום החושים והדאבון והיגון וטרדת הלב, כאומרו:
כי קרבו כתנור לבם בארבם וגו'
45
ופעמים שמגיע זה עד המוח, ויחלוש הדמיון וההבנה והזיכרון.
ופעמים יבטל החוש והתנועה, ואפשר שישתגע כאשר יראה חשוקו, ויגבר צערו ותיפסק
נשימתו לזמן מה.
46
ואפשר שיראהו או ישמע זכרו, וייאנח וימות באמת. ויהיה המשל צודק, כמו שאמר:
כי רבים חללים הפילה ועצמים כל הרוגיה
47
והיאך יהיה האדם כבול הוא ושכלו עד שלא ידע לא אל ולא יכולת
48
ולא עולם הזה ולא
עולם הבא זולת חשוקו, וכמו שאמר:
וחנפי לב ישיש אף לא ישועו כי אסרם
49
והיכן הכניעה וההשתעבדות כי אם למטרה
50
ולנלווים אליו, והישיבה על הפתחים
וההתעכבות
51
בכל מקום, כאומרו:
שאי עיניך על שפים וראי איפה לא שגלת על דרכים ישבת
52
ואיפה נדודי השינה בלילות, וההשכמה בשחרים, וההסתתרות ממי שימצאהו, וכאלו מת
כמה פעמים בכל כלימה
53
, וכמו שנאמר:
ועין נואף שמרה נשף לאמר לא תשורני עין וסתר פנים ישים
54
ואיה הרצח לחושק או לנחשק או לאחד מקרוביהם, או להם ולקרוביהם, ואפשר גם
להרבה בני אדם עמהם, כאומרו:
כי נאפת הנה ודם בידיהן
55
ואף אם ישיג אי פעם את מבוקשו ויגיע הטבע לכדי מה שהטריד בו את עצמו, ישוב ויתחרט
וישנא למה שהיה אוהב יותר מכדי אהבתו אותו, כאומרו:
וישנאה אמנון שנאה גדולה מאוד, כי גדולה השנאה אשר שנאה
מאהבה אשר אהבה, ויאמר לה אמנון קומי לכי
56
ויתברר לאדם שהוא מכר עצמו ודתו וכל חושיו ושכלו אחר חדירת החץ שאין להחזירו,
כאומרו:
עד יפלח חץ כבדו כמהר צפור אל פח
57
אבל טוב המצב הזה באשתו של אדם שיהו קשורים זה בזה לבנין העולם, כמו שאמר:
איילת אהבים ויעלת חן דדיך ירווך בכל עת
58
ויגלה הבעל מאהבתו לאשתו בתבונה ועל פי הדין ובשיעור שבו תתמיד חברותם, ויעצרהו מכל
שזולת זה ביכולת וכוח.
31
"פתקקי" ואפשר לתרגם "ולחסן את הלבבות".
32
אפשר לתרגם "השתרשות". כלומר שחשק ואהבת החשוק משתרשת במעמקי הלב.
33
ממה שאמרו שהחשק מפעולות הטבע.
34
הכוכב העולה במזרח בזמן עבורם או לידתם, ותרגמתי "צומח" שכך מתרגם הראב"ע
"טאלע". ונראה כי רי"ת לא הייתה לו ידיעה באסטרולוגיה, ולפיכך בלבל כל העניין הזה מפני
שלא הבינו. כי בעלי תורה זו מיחסים לכל כוכב מבט שלישית או רביעית או שישית כמבואר
בארוכה בספר המולדות להראב"ע, ראה שם ד"ה בקשנו לדעת ברחב כוכב חמה, ובלוח
א שם. וראה גם בספרו מחברת המשרתים.
35
כלומר שלא העסיקם הבורא לדעתם בחשק אלא כדי שילמדו מכך להיות רגישי נפש
ונכנעים לעבודתו.
36
"מצ'אר" ורי"ת טעה וקרא "מצ'אד" ותרגם "הפך".
37
"ימתחן" מובנה הפשוט אמנם ניסיון, וכך תרגם רי"ת "שינסה" אך נדמה לי שכאן צריך
לדחוק אותה למובן המשני והשלישי ולתרגם 'חנוך'.
38
איוב כד יב.
39
תהלים ה ה.
40
לעיל במאמר הראשון השיטה השניה.
41
בפתיחת המאמר השישי.
42
משלי כג כו.
43
במדבר טו לט.
44
החשק.
45
הושע ז ו.
46
בכ"י ב, "ותפסק נשימתו עשרים וארבע שעות, ואפשר שיחשבוהו מת, ויישאוהו
ויקברוהו". וכן הוא ברי"ת. ולפי זה יתכן שהיה אז מנהג באיזה מקומות שלא לקבור
את המת אלא לאחר עשרים וארבע שעות, ויתכן שאין בכך אסור הלנת המת כי כל
כ"ד שעות טרם נקבע שהוא מת.
47
משלי ז כו.
48
לפי כ"י ב, ולא מעמד.
49
איוב לו יג.
50
שהיא החשוק.
51
"ואללזום " תרגם רי"ת "והשקידה" ובצדק, שכך תרגם רבנו לשקוד על דלתותי, ונמנעתי
מכך פן לא יהיה מובן.
52
ירמיה ג ב.
53
ראה בבא מציעא נח ב, כל המלבין פני חברו כאילו שופך דמים... דחזינא ואזיל סומקא
ואתי חיורא.
54
איוב כד טו.
55
יחזקאל כג מה.
56
שמואל ב. יג טו.
57
משלי ז כג.
58
שם ה יט.
<h2>מאמר עשירי - פרק ח</h2>
הפרק החמישי: בקיבוץ הממון
ואחרים נראה להם כי החשוב ביותר שיפעלהו האדם בעולם הזה הוא לשקוד על קבוץ הממון.
והטעום
59
כמה דברים:
מהם, מה שאמרו כי המאכל והמשתה והתשמיש אשר בהם קיום הגוף בו הם מושגים, וכן
המיקח והממכר והנישואין וכל מה שסובב בין בני אדם בו נעשה, עד שאפילו המלך לא תעמוד
בידו המלכות ולא יכרתו לו ברית
60
כי אם בו, ולא ירוכזו הצבאות ויכבשו המבצרים אלא כדי
להשיגו. ואין חופרים במחצבים ובמקורות אלא להוציאו מהם.
ואיה הדרישה והפגישה
61
והמשמרות כי אם על פתחי העשירים.
והיכן ההטבה והחסד והצדקה והברכות והתודה אלא להם, כמו שאמר:
רבים יחלו פני נדיב וכל הרע לאיש מתן
62
ובעושר כיבד ה' את אומתו בזמן שהם עתידים רצונו, כמו שאמר:
והלוית גוים רבים ואתה לא תלוה
63
וכן:
והעבטת גויים רבים ואתה לא תעבט ומשלת וגו'
64
ואין הממשלה נכונה אלא בממון כמו שאמר:
עשיר ברשים ימשול וגו'
65
והתבוננתי בדבריהם והנה הטוב שבו הוא מה שבא לאדם בקלות ובנחוץ, אבל מי שמתאמץ
להשיגו הרי הוא ביגיעת מחשבה עמל רוח ונדודי שינה בלילות ועסק בימים, עד שאם אפילו
ישיג אהבתו ממנו, לא תהא השינה נחלתו לעתים רבות, וכמו שאמר:
מתוקה שנת העובד אם מעט ואם הרבה יאכל, והשבע לעשיר איננו מניח לו לישון
66
וכאשר יעשהו האדם מטרתו, ירדפהו ויתאווה לו בצורה בהמית,
67
כמו שהזכרתי בפרק
המאכל והמשתה, שהוא נעשה כאש וכמדבר וכמות וכשאול אשר לא תשבענה, ואף יותר
מכך, כמו שאמר במיוחד בזה:
שאול ואבדה לא תשבענה ועיני האדם לא תשבענה
68
והיכן האויבות הויכוחים והשנאה והנקימה, כמו שעושים האריות והכפירים כדי להשיג
את טרפם, כמו שהמשיל ואמר:
אריה טורף כדי גרותיו ומחנק ללביאותיו
69
והיכן שמיעת שוועת
70
היתומים והאלמנות והעניים והעשוקים, ולא ישעה אליהם מחמת
רדיפתו לקיבוץ ממון, כמו שאמר:
והנה דמעת העשוקים ואין להם מנחם
71
ואיה לקיחת הממון וההתדיינות עם בני אדם, והשפלת הכבוד והשחתת הנאמנות וגילוי
הסודות אלא בקיבוצו, כאומרו:
ונגלה עוון אפרים ורעות שומרון כי פעלו שקר וגנב יבוא פשט גדוד בחוץ.
72
והיכן הבטחות השקר ושבועות השווא, עד שתאבד האמונה לגמרי, כאומרו:
אבדה האמונה ונכרתה מפיהם
73
עד שכאשר יסתדר לו ויושג, ישען עליו וישכח זיכרון אלוהו ולכפור במי שחננו אותו, ועל דרך
מה שנאמר:
וכסף וזהב ירבה לך וכל אשר לך ירבה ורם לבבך ושכחת את ה' אלהיך
74
ופעמים רבות יהיה ממונו זה סיבת הריגתו ואובדנו, או על ידי לסטים, או על ידי המלך
וכדומה לכך, וישאר הוא ובניו בלי כלום, וכמו שנאמר:
עשר שמור לבעליו לרעתו כאשר יצא מבטן אמו ערום ישוב ללכת כשבא וגם זה רעה
חולה כל עמת שבא כן ילך
75
ואם נשאר ממונו ביד בנו ומת האב, הרי האב נושא עוון הממון האסור ואשמו רובץ עליו, כמו
שאמר אביו:
כי עשק עשק גזל גזל אח וגו' והנה מת בעוונו,
76
והניחו לבן האומלל אשר לא יברך לו ה' בו, כאומרו:
נחלה מבוהלת בראשונה ואחריתה לא תברך
77
אבל נתחבב הממון על האדם כדי שישמור מה שחננו ה' בהיתר ולא יאבדנו, לא לזולת זה,
כאומרו:
ברכת ה' היא תעשיר ולא יוסף עצב עמה
78
59
.ברי"ת "והשלמת" ושבוש הוא.
60
"ולא יבואיע" ורי"ת לא הבינה והשמיטה. והוראתה כפי שתרגמתי, וכמו שכתב רבנו
בתרגומו ובפירושו לתהלים סג יב, ראה שם מהדורתי.
61
לבקשו ולחפוץ להיפגש עמו.
62
משלי יט ו.
63
דברים כח יב.
64
שם טו ו.
65
משלי כב ז, ורי"ת השמיט ושיבש בכל הקטע הזה.
66
קהלת ה יא.
67
"אסתכלב עליה" אפשר היה לתרגם ירדפהו וישאפהו ככלב". ורי"ת לא הבינה והשמיטה,
ורבנו רגיל להשתמש במילה זו בכמה מקומות כגון בתהלים כב כא, ראה שם מהדורתי.
68
משלי כז כ.
69
נחום ב יג.
70
"דעי" יש במובנה "שועה" כפי שתרגמתי, ואפשר לתרגמה גם "קללת".
71
קהלת ד א.
72
הושע ז א.
73
ירמיה ז כח.
74
דברים ח יג-יד.
75
קהלת ה יב-טו.
76
יחזקאל יח יח.
77
משלי כ כא.
78
שם י כב.
<h2>מאמר עשירי - פרק ט</h2>
הפרק הששי: הבנים
ואחרים נראה להם שיתאמצו בבקשת
79
הילדים, ואמרו שיש בכך עונג לנפש ושעשוע לעין
ושמחה וששון.
ואלמלי הבנים לא היו בני אדם ולא יתקיים העולם, והם הסגולה לאדם לעת הזקנה, והם
זכרונו לטוב לאחר מותו, ואיה החנינה
80
והרחמים כי אם להם, והחסד והכבוד אלא מהם
81
, ודי לך בכך שכל נכבד מן הנביאים השתדל שיהיו לו.
כמו שאתה רואה אברהם אומר:
הן לי לא נחת זרע
82
ואמרה התורה:
ויעתר יצחק,לה' לנכח אשתו כי עקרה היא
83
ואמרה רחל:
הבה לי בנים ואם אין מתה אנכי
84
ואף ילמדם האב תורת ה' ודתו וחכמתו, ויזכה על ידי כך לגמול, כאומרו:
אב לבנים יודיע אל אמתך
85
והתבוננתי במה שאמרו, ומצאתי כי הנכון שבו בבנים אשר יחנם ה' את עבדו כפי שירצה.
ונקודת טעותם של אלה היא, מה שהם מחייבים לדאוג לדבר זה בלבד, בלעדי שאר
הדברים.
ואומר: ובמה אפשר ליהנות מהם, אם לא יהא להם מזון וכסות ומדור?
ואיזו טובה תהיה בגידולם, אם לא הייתה שם חכמה ולימוד?
ואיה היא החנינה והחמלה עליהם בהעדר הדברים האלו, ואינם אלא הוספה בצער
ההורים. אבל יקרם וכבודם
86
אין לקוות מהם מאומה אם לא הייתה שם הקדמה.
והיכן צער ההריון והצירים והלידה ואחר הלידה ומחלות הנגרמות על ידו, כאומרו:
בעצב תלדי בנים
87
ופעמים תמות בעת לידתה ותהפך השמחה לאבל, כאומרו:
ויהי בצאת נפשה כי מתה ותקרא שמו בן אוני
88
ואיה יגיעת האב ועמלו והביאו את עצמו בסכנות כדי להביא לחם למשפחתו וילדיו
כאומרו:
ואפרוחיו יעלעו דם ובאשר חללים שם הוא
89
והיכן צער הגידול והטיפול במחלות והכנת הרפואות ושמור מי השיעורים
90
והמרקחות
91
כי אם בשבילם על הרוב, כל שכן אם נסתיים הדבר במות ושכול
ואז אוי ואבוי, כאומרו:
כי אם יגדלו את בניהם ושכלתים מאדם כי גם אוי להם בשורי מהם
92
ואם יחיו, הרי מפחדו מה יעשו הזכרים שבהם ינדד שינה מעיניו, כאומרו:
משדד אב יבריח אם בן מביש ומחפיר
93
ופחד מה שיקרה לבנות שבהם יכאיב את העינים
94
כמו שאמר בן סירא:
בת לאביה מטמנת שוא מפחדה לא יישן בלילה
95
וכולם אם יהיו עקרים
96
הרי נכרתה תוחלתו, כל שכן אם היו רשעים, שבהם נאמר:
דור אביו יקלל ואת אמו לא יברך
97
אבל חביבין הולדות לאדם שיחזיק במה שחננו ה' מהם, ואל ירגז בדבר, כאומרו:
הנה נחלת ה' בנים שכר פרי הבטן
98
79
אפשר לתרגם: בהשגת, בהבאת.
80
כלומר העונג הרגשי שמרגיש האב בחנינות ובחנותו לבנו.
81
מצד הבנים לאבותיהם,ורבנו מתאר היתרונות המקבילים ויחסי הגומלים. ורי"ת בתרגומו
שיבש הכל.
82
בראשית טו ג.
83
שם כה כא.
84
שם ל, א.
85
ישעיה לח יט.
86
להוריהם.
87
בראשית ג טז.
88
שם לה יח.
89
איוב לט ל. ונראה שרבנו מפרש כאן 'באשר חללים שם הוא', אפילו במקום שיש סכנת
נפשות אין האב נרתע מלהיות שם כדי להשיג ולהביא טרף לביתו. אבל בפירושו שם נראה
שמפרש במקום שיש חללים ופגרים שם הוא לקחת מהם נתחי בשר לאפרוחיו.
90
מקובל בספרי הרפואה העתיקים כי שתיית משרת שיעורים בשחרים מזככת את הדם
ומונעת התהוות אבנים בכליות.
91
"סכנג'בין" פירות המרוקחות בדבש.
92
הושע ט יב.
93
משלי יט כו.
94
"יסכ'ן אלעיון" ורי"ת תרגם "הוא כלמת עולם וחרפת פנים " ואיני יודע מאין הבין כן.
95
כן הובא משמו בסנהדרין ק, ב.
96
לפי כ"י ב, "ממרים " ונראה שאינו נכון.
97
משלי ל יא.
98
תהלים קכז ג.ושם תרגם : ונחלת ה' לעבדיו הם הבנים.
<h2>מאמר עשירי - פרק י</h2>
והפרק השביעי: הישוב
ואחרים נראה להם כי ישוב העולם הטוב ביותר שיתעסק בו האדם.
ואמרו, בנין הבתים הרי הוא הכרחי, כי בלעדיהם לא יהיה לאדם מקום לשכון בו מפני החום
והקור ויאסוף בו חפציו, והטיפול בשדות הרי נחיצותם בעבור המזון אשר לא יתכן בלתו,
והכל מביאים לאדם שמחה ורחבות לב וזריזות וחדווה.
כאומרו:
ויתרון ארץ בכל היא מלך לשדה נעבד
99
ובישוב ובבניינים מתפארים המלכים והנסיכים, כאומרו:
עם מלכים ויועצי ארץ הבונים חרבות למו
1
ובכגון זה הובטחו המאמינים:
ובתים מלאים כל טוב אשד לא מלאת
2
והתבוננתי בשיטתם זו, ומצאתי שכבר הגזימו בדבר במה שחייבו, הזנחת הכל ולעסוק רק
בעניין זה.
והיאך יבנה דבר מכל זה אלא בחכמה ותכנון והנדסה ומדידות, ואם לא תהינה באמצע
ידיעות רחבות, לא יגיע למאומה מכל הדרוש הזה.
ואם יטיל האדם על עצמו ישוב העולם, יכנס ביגיעה ועמל ודאגה וטרדה, והוצאת כל ממון
שלו ושל זולתו בלהיטותו להשלים מה שהתחיל בו, כאומרו:
הוי בונה ביתו בלא צדק ועליותיו בלא משפט כרעהו יעבד חנם
3
וכאשר הוא משלים אותו, אם נראה לו בו משהו שלא מצא חן בעיניו, או שאינו כרצונו,
נעשה אצלו בלתי שווה מאומה, והלך יגעו ועמלו לריק, וכעניין שנאמר:
ויצא חירם מצור לראות את הערים אשר נתן לו שלמה ולא ישרו בעיניו,
4
ואיה הצער התמידי ועגמת הנפש הממושך כי אם בכך, והיכן קנאת בני אדם ורוגז
השליטים והכשלונות אלא בהם, וכאומרו:
בתי גזית בניתם ולא תשבו בם כרמי חמד נטעתם ולא תשתו את יינם
5
ואם היה הטיפול
6
בשדות, הרי נטעיהם לא יצמחו כפי רצון האדם, אלא יצמחו כרצון ה',
נמצא שהוא דואג להם תמיד. ואם עקרם וחזר ונטעם נכפלו הדאגות.
ופחדו בהעצר הגשם עוד יותר, וכך בצימאון ובשרב
7
ובירקון ובארבה ובשטפונות, וכאומרו:
רעב כי יהיה בארץ דבר כי יהיה שידפון ירקון ארבה חסיל כי יהיה כי יצר
8
ואיה חמס השלטונות והתעללות משרתיהם עד שנעשה בעל היבול אריס להם, ולא ישאר
לבעלים מאומה, וכמו שאמר:
ברבות הטובה רבו אוכליה ומה כשרון לבעליה כי אם ראות עיניו
9
ואם הצליח יבולו ורבה תבואתו, הרי כל תקוותו ומחשבותיו יוקר השערים וצוק העתים,
כדי לעשוק את הענים והמסכנים, כאומרו:
לקנות בכסף דלים ואביון בעבור נעלים ומפל בר נשביר
10
אבל הרצוי לאדם בבנינים הוא להשיג מהם כדי צרכיו בלבד, כאומרו:
ויושב שם רעבים ויכוננו עיר מושב ויזרעו שדות ויטעו כרמים ויעשו פרי תבואה
11
99
קהלת ה ח.
1
איוב ג יד.
2
דברים ו יא.
3
ירמיה כב יג.
4
מלכים א ט יב.
5
עמוס ה יא.
6
אפשר לתרגם "ההתעסקות".
7
"ואלשוב" ורי"ת הטעהו ספרו שכתוב בו "ואלשוך" ולפיכך תרגם "והקוצים ".
8
מלכים א ח לז
9
קהלת ה י.
10
עמוס ח ו
11
תהלים קז לו-לז.
<h2>מאמר עשירי - פרק יא</h2>
פרק השמיני: החיים הארוכים
ואחרים נראה להם, כי הטוב ביותר שישתדל בו האדם בעולם הזה - ההשגחה על אריכות
הימים.
ואמרו כי באורך החיים יגיע האדם אל כל חפציו בענייני הדת וענייני העולם, ואם יזניחהו
האדם, אם כן על מה שמר.
ובהם שידלו
12
הכתובים שהרי אמרו:
למען יארכון ימיך על האדמה
13
למען תחיו ימים רבים
14
וגורמי החיים אצל אלה השקידה על האכילה והשתייה, והמיעוט בתשמיש, וההשתדלות על
שלוות הנפש, וההימנעות מלבוא במה שיש בו חרדה
15
ופחד מענייני הדת וענייני העולם
16
ובאמת כי מצבים אלה מועילים לגוף, אך אינם סיבת החיים, לפי שאנו מוצאים רבים שהם
במצב זה וימיהם מעטים, ואחרים בהפכם חייהם ארוכים, ורואים אנו גופים חזקי הבניין
נהרסים במהרה, ואחרים חלושי הבניין מאריכים הרבה.
ואילו היה הדבר כמו שאמרו, כי אז היו חיי המלכים ארוכים יותר מכל אדם, מפני שיש בידם
אפשרויות המאכלים והרפואות והנחת ושאר מה שתארו.
ועם זאת אזכיר מה שהזניחו בעניין זה, כי האדם כל מה שהאריכו ימיו - רבו דאגותיו
ויגוניו וצרותיו, וכאומרו:
צרות לבבי הרהיבו ממצוקותי הוציאני
17
ומתרבים עליו העוונות והחטאים ויארך חשבונם וסכומם, וכאילו הם מתחדשים בכל יום,
כאומרו:
אכן השכימו השחיתו כל עלילותם
18
וכל זמן שהוא בגיל הילדות הרי הוא סכל ואינו יודע מאומה כאומרו:
איוולת קשורה בלב נער
19
וכאשר יגיע לגיל הנערות יחל להשחית כאומרו:
ונער משלח מביש אמו
20
וכאשר יגיע אל הבחרות נכנס בעול ובעמל וביגע, כאומרו:
נפש עמל עמלה לו כי אכף עליו פיהו
21
וכאשר יגיע אל הזיקנה יסור כל מה שחמד ויהיו חייו בעל כורחו, כאומרו:
עד אשר לא יבואו ימי הרעה והגיעו שנים אשר תאמר אין לי בהם חפץ
22
ויחסר זוהרו ומראהו ויופיו וחושיו וכוחו, ויהיה כעבים שכבר נשפך מהם הגשם ונשארו אדים
יבשים שאין בהם תועלת, כאומרו:
עד אשר לא תחשך השמש והאור והירח והכוכבים ושבו העבים אחר הגשם
23
ושאר אותה הפרשה עד סופה.
אך האדם הצדיק אינו אוהב חיי העולם, אלא מפני שהיא מדרגה שיגיע בה ויעלה ממנה אל
העולם הבא, לא כשלעצמה. ולא נעשית חביבה על האדם, אלא כדי שלא יאבד את עצמו אם
באה עליו צרה, כמו שאמר:
ואך את דמכם לנפשותיכם אדרוש מיד כל חיה אדרשם וגו'
24
12
שדלו וזירזו על קיום המצוות על ידי הבטחת מתן שכר זה, משמע שהם דבר חשוב
13
שמות כ יב.
14
ירמיה לה ז.
15
בכ"י ב,מוסיף: ומורא וסכנה.
16
כלומר מקום או פעולה שיש שם חשש שיצטרך לעבור על דתו, או הפסד ממון וכל שכן
סכנת נפשות.
17
תהלים כה יז.
18
צפניה ג ז
19
משלי כב טו.
20
שם כד טו.
21
שם טז כו.
22
קהלת יב א.
23
שם יב ב. וראה דרש כל אותה הפרשה בשבת דף קנא ב.
24
בראשית ט ה. וכן פירש בתרגומו שם. וראה פירושי רס"ג לתורה מהדורתי שם והע'
3
<h2>מאמר עשירי - פרק יב</h2>
והפרק התשיעי: בשררה
ואחרים נראה להם, כי החשוב ביותר שיעסוק בו האדם בעולם הזה, הוא הגבהות וההתגדלות
וההשתררות.
ואמרו, כי הנפש נוטה לצד הכבוד, ותראה כי תקשה עליה הכניעה, ולהיות מסורה בידי אדם
אחר ונשמעת לו. ותמצא שהשררה משמחתה ומרוממתה, ומוסיפה לה חריצות ונחת רוח.
וכן צווי ואזהרת בני אדם מענגים אותה.
ולולי השררה לא היה סדר בעולם, ולא יתוקנו תועליותיו, שהמלכים מארגנים את המלחמות
והמשמרות, והשופטים דנים בין ההגונים בבני אדם, והשוטרים מדכאים את הפושעים על ידי
השררה.
ומענייניה שהצדיקים מברכים בה זה את זה, כאומרו:
יעבדוך עמים וישתחוו לך לאומים, הוה גביר לאחיך וישתחוו לך בני אמך
25
אבל מה שאמרו מתיקון העולם על ידי המשמרות והשופטים והשוטרים, אינו דחוי, אלא הוא
דברינו ומטרתנו. אלא שהם שאלוהו דרך עראי,
26
ונעזרו בו לשיטתם. כי השליטה בעולם
אינה מתקיימת אלא בחכמה, והם השמיטו מעלת החכמה, ועשאוה לשררה מטרה לעצמה.
וראוי שאקבע את הדבר שנתעלמו ממנו מנזקי הגבהות והשררה,
מהם כי האדם כאשר מגביה עצמו, ורמה רוחו בעיני עצמו, יצא ממחיצתו ויפסע מעל
הקרובים והרחוקים, ויראה עצמו יחיד בדור, ויזלזל בדעת כל אדם, ולועג ודוחה דברי כל
אדם, וכאומרו:
לתאווה יבקש נפרד בכל תושיה יתגלע.
27
ומוחה בידי
28
הזקנים במה שכבר ניסוהו באורך חייהם, ודוחה ניסיונם ואינו מקבל עצתם
ומצוותם, וכאומרו:
דרך אוויל ישר בעיניו, ושמע לעצה חכם.
29
ובכך מתקלקלים ענייני עולמו.
ואם הצליח מהם דבר מיחסו אל ערמתו וכוחו והנהגתו והבנתו וכאומרו:
אפקד על פרי גדל לבב מלך אשור ועל תפארת רום עיניו.
כי אמר בכוח ידי עשיתי ובחכמתי כי נבונותי,
ואסיר גבולות עמים ועתידותיהם שושתי, ואוריד כאביר יושבים
30
ויבוא בכך להתנגד לבעלי אומניות באומנותם
31
, ויהיה סכל בעיניהם ויזלזלו בו, ויבוא
עד כדי שיתנגד לחכמים בפעולותיהם המדעיות, וידמה לסתור אותן. והרי הכסיל העומד
במקומו
32
יש לו תקווה יותר ממנו, וכמו שנאמר:
ראית איש חכם בעיניו - תקווה לכסיל ממנו
33
ויצא מכך עד כדי להתנגד למלכים ורוזנים, ולא יסכים לדעותיהם, ולא תישר בעיניו
הנהגתם. ועליו הוא אומר:
חכם עצל בעיניו משבעה משיבי טעם
34
והפליג בדבר, עד שמקשה על חכמת הבורא וידיעתו, ויתנגד להרבה ממנה, ולא תישר
בעיניו, כאומרו:
ואמרו איכה ידע אל, ויש דעה בעליון
35
ויישאהו לבו להיכנס בכל דבר מסוכן, מתוך בטחונו כי תבונתו תמלטהו. וזהו אשר
יכשילו, וכאומרו:
מפר מחשבות ערומים ולא תעשינה ידיהם תושיה, לכד חכמים בערמם וגו'
36
ומי שהושגה לו השררה והשלטון, באותו הזמן יתגלו מקנאיו וירבו אויביו, ואף על פי שלא
הרע להם, אלא בלי סיבה, כאומרו:
בלי עוון ירצון ויכוננו, עורה לקראתי וראה
37
ואף מתחילה, כאשר ירגישו שהוא ישתרר עליהם, יזממו להרגו, כאותם שאמרו:
ועתה לכו ונהרגהו ונשליכהו
38
והרי הוא תמיד לא יאכל אלא דבר סגור
39
, ולא ישתה אלא שמור, וכאלו הוא יושב תחת
חוד הסייף, וכאילו חייו תלויים בשערה, כאומרו:
כי כפשע ביני ובין המות
40
ויחצצו משרתיו בינו לבין השפיטה בצדק
41
, ויביאוהו לידי טעויות וספקות, ותתחזק נגדו
התנגדות בני אדם, ותחזק דרישת ה' ממנו, וכאומרו:
ובית המלך האזינו כי לכם המשפט, כי פח הייתם למצפה ורשת פרושה על תבור.
42
אבל נטע הבורא בנפש אהבת הכבוד והגדולה כדי שתשתוקק בהם לגמול העולם הבא.
כאומרו:
לא יגרע מצדיק עיניו, ואת מלכים לכסא, וישיבם לנצח ויגבהו
43
25
שם כז כט.
26
תפשו את העניינים הללו דרך השאלה ונשתמשו בהם למושגיהם.
27
משלי יח א. וכאן מפרש רבנו "נפרד" הרואה עצמו יחיד בדורו, ובפירושו שם פירש הנפרד
ויוצא מכלל האומה.
28
אפשר לתרגם "וחולק על" וכן הוא ברי"ת.
29
משלי יב טו,
30
ישעיה י יב-יג,
31
כפי שאנו רואים בימינו, בני אדם הרואים עצמם מומחים לכל, אדם שהושם על כסא
מסוים בכוח המפלגה, אינו מהסס להביע דעה "מוסמכת" גם בענייני דקדוק ובוטניקה
וזואולוגיה וכיוצא.
32
המכיר את ערכו ומקומו.
33
משלי כו יב. ושם פירש תקווה לכסיל המכיר את כסילותו, יותר מזה החושב עצמו חכם, כי
ההוא עלול ועשוי ללמוד ולשמוע עצה, וזה אינו עלול ללמוד כי הרי יודע הוא הכל.
34
שם כו טז.
35
תהלים עג יא. וראה שם מהדורתי שפירש בעניין אחר.
36
איוב ה יב-יג.
37
תהלים נט ה.
38
בראשית לו כ.
39
ואפשר לתרגם : חתום,סמוי
40
. שמואל א כ, ג.
41
על ידי התרחקותו מבני אדם פן יפגע בו אחד מהם, נמצאו משרתיו המקשרים בינו לבין
המוני העם, ולא תמיד הם סובלים מעודף צדק ויושר, ובכך לא יהו פקודותיו ומשפטיו בצדק.
42
הושע ה א.
43
איוב לו ז.
44
ישעיה מא יא-יב.
45
ביטוי רגיל בערבית כשהאדם שקוע וטרוד בתכנון תכניות נגד אויביו.
<h2>מאמר עשירי - פרק יג</h2>
הפרק העשירי: הנקמה
ודימו אחרים, כי החשוב ביותר שתהיה מטרתו של אדם בעולם הזה - שינקם מאויביו.
ואמרו, כי הנקמה -
מסירה מן הנפש דאגה שהייתה בה,
ומפיגה ממנה יגון שהיה עליה,
ומענגת אותה במה שרואה באויבה,
ומשככת רוגזה,
ומסירה ריבוי המחשבות,
ומרתיעה אויב אחר מלהתגרות כמו שהתגרה הראשון.
הלא תראה כי החשוב במה שנאמר למאמינים:
הן יבושו ויכלמו כל הנחרים בך, יהיו כאין ויאבדו אנשי ריבך,
תבקשם ולא תמצאם אנשי מצותך
44
והתבוננתי בכל מה שאמרו, והנה הם טועים בה. כי כל מה שתיארו לא פועל בנפש את הפעולה
הזו, אלא מפני שנעשה לה מאליו, ולא יזמה היא שום דבר ממנו.
אבל אם תביא עצמה לחשוב בתכנית נגד האויב, תיפול בים השחור
45
, כי בכל עת תתחדש לה
תוכנית אחר תוכנית.
וכאומרו:
אשר חשבו רעות בלב, כל יום יגורו מלחמות
46
ומביא האדם את עצמו לידי כך שלא יקבל פיוס,
ולא ירחם שום רחמנות,
ולא יחון שום חנינה,
ולא ישמע בקשה.
כאומרו:
נפש רשע אותה רע לא יחן בעיניו רעהו
47
ולידי מסירת כל ממונו ומאודו בעד אותה הנקמה, כאומרו:
הנני מעיר עליהם את מדי, אשר כסף לא יחשבו וזהב לא יחפצו בו
48
ואף על פי שאינו משיג הריגת אותו האויב כי אם בהריגת אלף ידיד או יהרוג את עצמו, לא
יירתע מכך, וכאומרו:
תמות נפשי עם פלשתים
49
ואף על פי שלא יגיע לכך אלא בכפירה בה' ובעבודתו כאומרו:
אלהים זדים קמו עלי, ועדת עריצים בקשו נפשי, ולא שמוך לנגדם
50
וכאשר נטל על עצמו כל הדברים האלו, אפשר שגם לא ישיג בהם את מבוקשו וכאומרו:
להבקיע אל מלך אדום ולא יכלו
51
ואפשר שגם ייהפך הדבר עליו, ויאבד הוא, וכאומרו:
כרה שחת בה יפול וגולל אבן אליו תשוב
52
ואם ניצול ונתמלא מבוקשו הרי הביא עצמו בעונש כבד מאת ה', אשר אף אחד לא יצילהו
ממנו אלא מחילת אותו שהרע לו, וכאומרו:
אדם עשוק בדם נפש עד בור ינוס אל יתמכו בו
53
ואיה הרצון להתקומם נגד הזמן כפי דעת בעליו
54
, והרצון להתקומם נגד הכוכבים כדברי
בעליהם
55
, והרצון הכוזב להתקומם נגד בורא השמים והארץ, כדברי בעלי הקנאה
56
ודמיונם שהם מחוץ להנהגתו, כאומרו:
יחזקו למו דבר רע יספרו לטמון מוקשים אמרו מי יראה למו
57
ואיה שנאת הבריות ואיבת בני אדם, ויכניס בלבם שיקנאו באושרו וישמחו לאידו,
כאומרו:
ויכשילהו עלימו לשונם יתנודדו כל ראה בם
58
ולא ימצא מצטער בצרתם, ולא כואב לשברם, אלא אוכלים ושותים ששים ושמחים במפלתם,
כאומרו:
אין כהה לשברך, נחלה מכתך, כל שמעי שמעך תקעו כף עליך,
כי על מי לא עברה רעתך תמיד
59
ואפשר שיסוד השנאה הזו פשעו של זה אשר הוא עתה בסוף שמח לאיד
60
באומרו:
ושנאת חמס שנאוני
61
וכן:
אל תחון כל בגדי אוון סלה
62
אבל נטעה בנפש אהבת הנקמה כדי להשתמש בה בענייני שמים נגד המשחיתים בעולם, וכדי
שיוכשרו בני אדם, כאומרו:
לבקרים אצמית כל רשעי ארץ להכרית מעיר ה' כל פעלי אוון
63
46
תהלים קמ, ג.
47
משלי כא י וכתב שם בפירושו: ואפילו ישתדלו לפייסו, לא יועיל בו מאומה. אם הייתה
עוולתו ממון, הרי שום דבר לא ירתיעהו, ואם נתכוון לעשות תועה, לא ישוב ממנה, כמו
שנתחנן יוסף לפני אחיו שלא ימכרוהו ולא הסכימו.
48
ישעיה יג יז.
49
שופטים טז ג
50
תהלים פו יד.
51
מלכים ב ג כו.
52
משלי כו כז.
53
שם כח יז.
54
כפי דעת המדמים שאין אדם יכול להתקומם נגד מזל היום והשעה.
55
המדמים שיש השפעה למזל הצומח בשעת עיבורו או הולדתו של אדם.
56
אפשר לתרגם "הנטירה" ורי"ת השמיט ושיבש, ושמא ספרו הטעהו שהיה כתוב בו "אהל
אלחק" במקום "אלחקד".
57
תהלים סד ו.
58
שם סד ט.
59
נחום ג יט.
60
כלומר שיסוד השנאה שבני אדם שונאים את ראובן שואף הנקמה, הייתה פשעו של שמעון
כלפי ראובן, שבגלל אותו פשע שאף ראובן להינקם ממנו, ועתה עם מפלת ראובן נעשה שמעון
שמח לאיד.
61
תהלים כה יט.
62
שם נט ו.
63
שם קא ח.
64
"טלב אלחכמה" במילים אלה קרא רבנו את שם פירושו למשלי. ובמילים אלה תרגם אבי
נצר אלפאראבי את המילה היונית "פילוסופיא".
65
משלי ב י.
<h2>מאמר עשירי - פרק יד</h2>
הפרק האחד עשר: בחכמה
יש מתלמידי החכמים מי שחשב, שאין ראוי שיתעסק האדם בעולם הזה במאומה זולתי
בדרישת החכמה
64
ואמרו, לפי שבה יגיע האדם לידיעת כל מה שבארץ מן הטבעים והמזגים, ועד לידיעת
הרבה ממה שבשמים מן הכוכבים והגלגלים, ויש בה עונג שמענגת את הנפש, וכמו
שאמר:
כי תבוא חכמה בלבך ודעת לנפשך ינעם
65
ורפא תרפאנה מן הסכלות, כאומרו:
רפאות תהי לשרך
66
וכאלו היא זנה אותה במזון כאומרו:
ושקוי לעצמותיך.
ויתקשט בה כפנינים וכמרגליות על המלכים כאומרו:
כי לוית חן הם לראשך וענקים לגרגרותיך
67
ומי שאינו דורשה ולא הבינה כאילו אינו מבני אדם ואין להתחשב בו
68
, כאומרו:
כי לא יבינו אל פעלת ה' ואל מעשה ידיו
69
ומצאתי כל מה שתארו בו את החכמה אמת ונכון, אבל מקום השגיאה בו, מה שאמרו
שלא יתעסק עמה בזולתה. כי אם לא יתעסק עמה במזון ומדור וכסות תבטל החכמה, לפי
שאין קיום אלא בהן.
ואם יטיל את עצמו בצרכיו אלה על אנשים אחרים, יהיה נמאס ובלתי נחשב, ודבריו אינם
נשמעים
70
, וכאומרו:
וחכמת המסכן בזויה ודבריו אינם נשמעים
71
ואם יסתפק במאכלים הגסים ובצורה יבשה בכל הנהגתו, יהיה טבעו גס ותתעבה עכירותו
ותבטל עדינות החכמה ודקותה, וכאומרו:
תפוחי זהב במשכיות כסף דבר דבור על אפניו
72
הלא תראה שבני ישראל במדבר לא זן אותם ה' אלא במזון עדין, כלומר המן, כדי שילמדו את
החכמה, כאומרו:
ויצא העם ולקטו דבר יום ביומו למען אנסנו הילך בתורתי אם לאו.
73
והתבונן עוד, כי בני לוי לא היה חלקם מן התבואה אלא אחד משלושה עשר
74
כי הם שבט
מבין שלושה עשר, ונתן להם המעשר כדי שיעדנו את מזונם
75
ואילו נהגו
76
בני אדם כמו שאמרו אלה, הייתה החכמה בטלה בהכרת הזרע על ידי אי
הנישואין.
ואילו עסקו בחכמת בנין העולם לבדה, יזניחו חכמת הדת והתורה, אשר לא נתחבבה עליהם
זו, אלא כדי להיות סעד לחכמת התורה.
ויהיו כולם יחד טובים, כאומרו:
להודיעך קשט אמרי אמת להשיב אמרים אמת לשלחיך
77
66
שם ג ח.
67
שם א ט.
68
אפשר לתרגם ואין להביאו בחשבון.
69
תהלים כח ה.
70
וכיוצא בזה כתב הרמב"ם בהלכות תלמוד תורה פ"ג הלכה י: "כל המשים על לבו שיעסוק
בתורה ולא יעשה מלאכה ויתפרנס מן הצדקה, הרי זה חילל את השם וביזה את התורה וכיבה
מאור הדת, וגרם רעה לעצמו, ונטל חייו מן העולם הבא". וראה גם פירושו למשנה אבות פ"ד
מ"ו שם, האריך והרחיב בעניין זה ובקצרה, ולנקודה מסוימת גם בפירושו למסכת נדרים פרק
ד מ"ג, עיין שם.
71
קהלת ט טז.
72
משלי כה יא ושם בפירושו האריך רבנו מאוד בביאור פסוק זה, ולא הזכיר ביאורו כאן.
73
שמות טז ד. ושמא כך מפרש רבנו מה שאמרו במכילתא שם 'לא ניתנה תורה אלא
לאוכלי המן'.
74
בכ"י מ, "אחד מארבעה עשר" ונראה שאינו נכון.
75
יוציאו ממנו סובו ומורסנו וישאר הנקי ביותר.
76
באופן מלולי יותר נכון לתרגם "ואלו הסכימו"
77
משלי כב כא.
<h2>מאמר עשירי - פרק טו</h2>
הפרק השנים עשר: העבודה
מצויים אנשים רבים האומרים, כי הטוב ביותר שיתעסק בו האדם בעולם הזה - היא עבודת
ה' בלבד: והיא שיצום ביום, ויקום בלילה להלל ולהודות, ויעזוב
78
את העולם בכללותו, כי ה'
יספק לו ענייני מזונו ורפואתו
79
ויתר צרכיו.
והננו מוצאים לעבודה עונג חשוב כאומרו:
כי נעים נאוה תהלה
80
ושמחה וחדוה כאומרו:
עבדו את ה' בשמחה
81
וסגולה לפני בורא הכל ליום הגמול, כאומרו:
וחמלתי עליהם כאשר יחמול איש על בנו העובד אותו
82
גם אלה, ירחמך ה', כל מה שתיארו בו עבודת בוראנו אמת, ואף כל התארים לא יגיעו עדיה
83
וכאומרו:
גדול ה' ומהולל מאוד, ולגדולתו אין חקר
84
אבל הנקודה שיש לחלוק עליהם בה, במה שמתייחדים בה לבדה, ואמירתם שלא יעסוק
בזולתה. כי אם לא יעסוק במזון, לא יתקיים הגוף; ואם לא יתעניין בבנים, לא תהיה העבודה
מעיקרה. כי אילו התנהגו אנשי הדור כולם כפי דעתם ומתו, הייתה מתה העבודה עימהם.
ואין העבודה אלא לאבות ובניהם ובני בניהם, כמו שאמר:
למען תירא את ה' אלהיך לשמר את כל חקותיו ומצוותיו
אשר אנכי מצווך אתה ובנך ובן בנך כל ימי חייך
85
ואחר כך אבאר
86
מה שנעלם מהם, והוא שהעבודה היא בכל המצוות השכליות והשימעיות,
כאומרו:
ועתה ישראל מה ה' אלהיך שואל מעמך
כי אם ליראה את ה' אלהיך לשמר את מצוות ה'
87
ומה יוכל הבודד לקיים ממצוות המדידות והמידות
88
והמשקלים כאומרו:
מאזני צדק אבני צדק
89
ומה יכול הוא לקיים ממצוות השפיטה בצדק ובאמת כמו שנאמר:
לא תטה משפט לא תכיר פנים
90
ומה יכול לקיים מן האסור והמותר באכילת הבשר ודומיו לפי שנאמר:
זאת החיה אשר תאכלו
91
ומה יכול הוא לקיים מדיני הטומאה והטהרה לפי שנאמר:
להבדיל בין הטמא ובין הטהור
92
וכן:
להורות ביום הטמא וביום הטהור
93
וכך בענייני הזרעים והמעשרות והנדרים והצדקות וכל הדומה להן.
ואם תאמר: ילמד את אלה ויורה בהן לאנשים אחרים ויקיימו אותן.
אם כן אותם האנשים הם עובדי ה', ולא הוא, כי בהם נעשית עבודת ה' לא בו.
אבל מה שאמרו מן הביטחון על הבורא בענייני צרכי הגוף וצרכי המזון, הרי הוא כמו שאמרו,
אלא שנשאר עליהם דבר אחד, והוא, שהוא כבר עשה לכל דבר סיבה ונוהג ראוי לנהוג בו
באותו האופן.
ואלו היו צודקים כי הביטחון כולל הכל, אם כן יבטחו עליו גם במקום העבודה
94
שיביאם
לגמול בלי עבודה! וכיון שזה לא יתכן, מפני שכבר עשה את העבודה סיבה לגמול, כך לא
יתכן ללא התעסקות ברכוש ובנישואין וביתר העניינים שעשאם סיבה לתיקון בני אדם.
אלא שיש שהוא עושה לפעמים דבר מזה על דרך הנס שלא באמצעות האדם
95
, אבל אינו
עושה אותו מנהג נוהג, וישנה מה שהטביע בעולם.
78
אפשר לתרגם "ויזניח",
79
בכ"י ב, ומאוייו,
80
תהלים קמז ג
81
שם ק, ב
82
מלאכי ג יז.
83
כלומר כל מה שיספרו בשבח עבודת ה' עדין לא הגיעו לסוף שבחה.
84
תהלים קמה ג. וראה שם בתרגומו מהדורתי עמ' רפב ובהערה.
85
דברים ו ב.
86
לפי קריאת צדי "אוצ'ח" חרוקה, ואם נקרא פחותה נצטרך לתרגם "באר" כלומר הכתוב.
87
דברים י יב.
88
המדידות בקרקעות האמורה במצוות "לא תשיג גבול רעך אשר גבלו ראשונים בנחלתך".
והמידות הם מידות הלח והיבש. ורי"ת לא הבין את הכפילות, והשמיט את "המדידות".
89
ויקרא יט לו..
90
דברים טז יט.
91
ויקרא יא ב.
92
שם יא מז,
93
שט יד נז.
94
עבודת ה'
95
כמו נס השמן של אשה אחת מבני הנביאים, והאשה הצרפית של אליהו.
<h2>מאמר עשירי - פרק טז</h2>
הפרק השלושה עשר: בדברי מי שדימה
כי המנוחה החשובה מכל מה שייעשה
96
אמרו אנשים כי המנוחה גורמת להתאוששות הנפש בעצמה ומעכלת את מזונה
97
ומבריאה את גופה, ומחזקת חושיה. והאדם, כל זמן שהוא יגע, אין צפייתו אלא למנוחתו
והיא מטרתו, הלא תראה שהמלכים הם היותר נחים בבני אדם, ואלמלי שדבר זה הוא
החשוב לא היה נבחר להם.
ואיה שלוות המחשבה אלא בעזיבת הדאגה וההתרוצצות והיגון והאנחה, ודי לך כי דת
לאשר בחרוהו נמשל בה, שהרי נאמר ומצאו מרגוע לנפשכם
98
. וצווה לנוח בשבתות
האמת ובמועדים.
השקפתי על דעתם של אלה ומצאתים סכלים יותר מכל אדם, ואף אמרו מה שאינם יודעים
אותו, לפי שהמנוחה לא תתכן לאדם אלא לאחר התעסקויותיו הרבות והכנת צרכיו והתקנת
ענייניו, ואחר כך יפסיק ואז ינוח, כאומרו:
הכן בחוץ מלאכתך ועתדה בשדה לך, אחר ובנית ביתך
99
אבל המנוחה, כשהיא לעצמה בלי מאומה מכל זה אינה מנוחה אלא בשמה בלבד, ואין
ענינה אלא עצלות, ואל תשאל על העצלות התמידית מה זו עושה, כי האדם כאשר יתבטל
פעם ויתעצל פעם עד שיבואהו העוני, וילך ויגבר עד שיעדרו לו רוב צרכיו, כאומרו:
מעט שנות מעט תנומות מעט חבוק ידים לשכב,
ובא כמהלך ראשך ומחסורך כאיש מגן
1
וכאשר יתעצל, לא יכין לעצמו מזון ולא כסות ולא מדור, והרי הוא באנחות כל ימיו, עד
שאפילו תאוותיו וצרכיו ימיתוהו כאומרו:
תאוות עצל תמיתנו כי מאנו ידיו לעשות
2
ועד שיזניח את התפילה והצום והקימה והתנועה בענייני המצוות ובכל תועלת, ולפיכך
אמר כנגד העצל 'צדיק', כי עניין העצלות ייאמר גם על הרשעות, לפיכך אמר:
כל היום התאווה תאווה, וצדיק יתן ולא יחשך
3
והיכן הרפיון והכבדות והנפיחות וההשתמנות וכאב המתנים וכפות הרגלים וגיד הנשה
וקוצר הפסיעות ומחלת הפיל
4
והרבה מן המחלות, כי אם עם הבטלה.
5
אפילו מי שאינו זקוק, אין ראוי לו להתעצל ולהתבטל, כמו שאמר:
צופיה הליכות ביתה ולהם עצלות לא תאכלן
6
ומה שמצאנו שהנפש שוקטת על ידי המנוחה, לפי שבוראה עשאה לה לזכור את הנחת והשלוה
אשר לעולם הבא ולחבבה בה, כאומרו:
והיה מעשה הצדקה שלום, ועבודת הצדקה השקט ובטח עד עולם,
וישב עמי בנוה שלום ובמשכנות מבטחים ובמנוחת שאננות
7
96
מכ"י ב, שייעשה בעולם הזה.
97
שעל ידי המנוחה סופג הגוף את לשד המזון ומעבירו לכל התאים והחלקיקים.
98
ירמיה ו טז.
99
משלי כד כז. ונראה שמפרש: הכן בחוץ מלאכתך והתעייף בעסקיך ואחר כך תנוח לצורך
בנין גופך, ובפירושו למשלי שם כתב כמה מובנים, ביניהם ז"ל: "ומענייני פסוק זה שיתחיל
האדם בצרכי העולם הזה ההכרחיים לפני ענייני העולם הבא, לפי שלא יוכל להגיע לענייני
העולם הבא אלא על ידי סיפוק צרכי הטבע המזון והלבוש והמדור, וכן איזון המזג והתנועה
בתבונה והמנוחה במידה, כלומר השינה, ואם יזניח את הטיפול בדברים אלו ויתעסק בצום
ותפילה לא יצלח הדבר בידו ולא ישלם". והנה "בית" לפי ביאור זה הוא העולם הבא.
1
משלי ו י-יא.
2
שם כא כה.
3
שם כא כו.
4
"דא אלפיל" חולי שהרגלים והשוקים מתנפחים מאוד ונעשה בהם כעין כדורים כדורים,
וכ"כ נתן פלקירא בספרו צרי הגוף, וכ"כ באלינוס בספרו אלקאנון. וראה ערר "פילות" במלון
הרפואי של ד"ר ריבי, והרש"ה כתב דברים לא נכונים.
5
פרטים מאלפים בשבח המלאכה וגנות הבטלה ראה אבות דר' נתן פי"א, עד שאמרו אין
אדם מת אלא מתוך הבטלה.
6
משלי לא כ
4
והאמור בקהלת ד ו "טוב מלא כף נחת ממלוא חפנים עמל", מפרש רבנו שהם דברי הכסיל,
והוא המשך לפסוק שלפניו "הכסיל חבק את ידיו ואכל את בשרו ואומר טוב מלא כף נחת",
7
ישעיה לב יז-יח.
<h2>מאמר עשירי - פרק יז</h2>
הנה נתבאר מה שהרחבתי וביררתי למי שיקרא ספר זה, שכל מי שיראה לו לנהוג באחד
משלושה עשר אלו, כי דרכו טעות ובלתי נכונה, מחמת שנהג בו לבדו מבלי לשתף זולתו עמו,
ובכך נתעוות לו חפצו וחסר מלהשיג אהבתו, וכמו שהקדמתי מדברי שלמה שכל דבר
8
מעוות
וחסרון, אבל אם נתקבצו כל הסוגים הללו הוא הנכון המוחלט.
וכן אין נכון לקחת מכל אחד מהם חלק משלושה עשר חלקים ויהיו חלקים שווין, אלא יקח
מכל מין מהן השיעור הראוי כפי שמחייבת החכמה והתורה.
וכאשר יקובצו פרטי שלושה עשר עניינים אלו תהיה חמאת חיבוצם
9
שישיג הנבון מן המאכל
והמשתה והתשמיש כדי קיום גופו וזרעו, וכאשר ימצא את זה בהיתר ישחרר בו את תאוותו
עד שיקח צרכו.
ואם היא עלולה להפליג או לקחת מהם דבר שלא בהיתר, יאספנה אליו ויעצרנה.
ואם אינה נעצרת כפי רצונו, ישלח נגדה מידת הפרישות עד שתצא פרושה בכל אחד מהן.
וישמור מה שחננו ה' מן הממון והבנים בכוח אהבתם, ויבנה בעולם בכדי צרכו.
ואם יראה שהתאווה עלולה להשתלט עליו, ותביאהו באיסור או במגונה, ישחרר כוח הפרישות
עד שימנע מכך, ויאהב חיי העולם הזה בגלל העולם הבא, כי הוא הפרוזדוד
10
שלו, לא בגלל
עצמו. ואל יתאווה למאומה מן ההשתררות או הנקמה.
ואם יבוא זה מאליו, ייקחהו להעמיד בו גדרי הדת ויטיב לבני אדם, ואל ישתמש במאומה
מן העצלות כלל. ומה שיישאר לו מזמנו לאחר השגת המזונות, יפנה עיסוקו בו בעבודה
11
ובחכמה.
וכאשר קבץ מן הפעולות הללו כפי שרשמנו יהיה אהוב בשני העולמות, וכמו שאמר:
מכל משמר נצר לבך כי ממנו תוצאות חיים
12
ויהיו פעולותיו דומות לגופות המורכבות מארבעת הטבעיים
13
, וככל גוף שהוא חלקים
מחוברים, וכרפואות אשר דרך לקחת מאחד מהן משקל שלושה דרהם מעורבין, יהיה
משקל דרהם מדבר מסוים, ומן השני ארבע גרות
14
, ומאחר חצי דרהם, ומאחר שתי
גרות, ומאחר גרה והצי, ומאחר גרה, ומדבר אחי חצי גרה, ואסור לקחת מהן חלקים
שווים.
8
בכ"י ב, מוסיף "כשהוא לבדו".
9
אפשר לתרגם "תמצית קבוצם "
10
ברי"ת "הטרקלין" ושבוש הוא כי מדובר בעולם הזה.
11
בעבודת הבורא, ואין לך עבודה גדולה מידיעת מלכו של עולם, ולמידת תורתו וקיום
מצוות תוך ידיעת מהותן ותפקודן. וכפי שקדם לעיל בפרק השנים עשר מן הפרקים שקדמו.
12
משלי ד כג.
13
החום והקור והיובש והלחות,
14
כל "דאנק" תרגמתי "גרה" בעקבות רבנו בתרגומו לתורה שמות ל, יג. ויקרא.כז כה.
במדבר ג מז, יח טז.
<h2>מאמר עשירי - פרק יח</h2>
וראיתי להתנדב בסוף מאמר זה, ואקבע מיזוגי המוחשות זה עם זה, כדי שיהיו תוספת
בהדגמה ובהסברה למה שהקדמנו ממיזוג המידות.
ואומר, מן הידוע כי המוחשות חמישה סוגים: הטעם, והראייה, והשמיעה, והריח, והמישוש.
הנה שניים מהן, והן המישוש שאינו גורם הנאה אלא בדרך אחד והוא העדינות
15
וכן הטעם
מפני שהרכבו ידוע כמו שמרכיבין הפאלוד'ג'
16
מעמילן וסוכר ודבש וכרכום וזולתן, וכך כל
מיני המזונות והתבשילים.
ושמע דברי בשלושת המוחשים האחרים.
ואומר, כי המראה הנפרד מלובן או אודם או צהבות
17
או שחרות דרכו להחליש את החוש
כאשר מסתכל בו, כמו שכהה הראייה מחמת השלג, וכמו שנזוקת העין מן האודם, ויחלש הקף
הראייה
18
מן השחרות, וכל הדומה לכך.
והם נוסף לכך אינם מעוררים שמחה ולא עונג רב. אבל כאשר מתמזגים זה עם זה, יתחדשו
מהן סוגי ההנאות, והם מעוררים הרבה מכוחות הנפש.
ואומר, כי האדמימות המעורבת בצהיבות
17
מעוררת כוח המרה הירוקה ותכונותיה
19
ויתגלה בנפש כוח העוז.
והצהבות
17
המעורבת בשחרות, מעוררת כה המרה הלבנה, ויתגלה בנפש כוח הכניעה.
וכאשר מתערבים השחרות והאדמימות והצהבות
17
והלובן יעוררו כוח הדם, ותתגלה
בנפש המלכות והשלטונות.
וכאשר באים במגע הירקות
20
והצהבות מעוררים כוח המרה השחורה, ויתגלה בנפש כוח
המורך והיגון.
וכך אם הוסיף וגרע במיזוג אלו הגוונים, יארע לנפש מהתעוררות כוחותיה בהתאם לכך.
וכך הקול היחיד והנעימות והלחנים
21
אינם מעוררים מתכונות הנפש אלא דבר אחד בלבד,
ופעמים יזיקוה. אבל מיזוגם מאזן מה שמתגלה מתכונותיה וכוחותיה, וראוי שתדע
השפעותיהן כשהן נפרדות כדי שיהא המיזוג בהתאם לכך.
ואומר עתה, כי הלחנים שמונה
22
, ולכל אחד קצבה של נעימות.
הראשון מהן קצבתו שלוש נעימות רצופות האחת נחה.
השני שלוש נעימות רצופות ואחת נחה ואחת נעה ושני לחנים אלה מעוררים כוח הדם
ותכונת המלכות והשלטונות.
והשלישי מקצב שתי נעימות רצופות שאין ביניהן כדי נעימה ואחת נחה, ובין כל ירידה
ועליה וירידה כדי נעימה, וזה לבדו מעורר המרה הירוקה והאומץ והגישה בעוז* ודומיהן.
והרביעי מקצבו שלוש נעימות רצופות שאין ביניהן כדי נעימה, ובין כל שלוש ושלוש כדי
נעימה, וזה לבדו מעורר המרה הלבנה ומגלה בנפש כוח הכניעה וההתרפסות והמורך
וכל הדומה לכך.
והחמישי מקצבו נעימה בודדת ושתים שונות זו מזו*
22
ואין ביניהן כדי נעימה, ובין עליה
וירידה כדי נעימה.
והששי מקצבו שלוש נעימות נעות.
והשביעי מקצבו שתי נעימות רצופות שאין ביניהן כדי נעימה, ובין כל שתים ושתים כדי
נעימה.
והשמיני מקצבו שתי נעימות רצופות שאין ביניהן כדי נעימה, ובין כל שתים ושתים כרי
שתי נעימות.
וכל ארבע אלה מעוררות מרה השחורה, ומגלות בנפש תכונות חלוקות, פעם לשמחה, ופעם
אחרת לתוגה
23
ומנהג המלכים למזגם זה בזה כדי לאזנם, ויהיה מה שיעוררו מתכונותיהם כאשר שומעים
אותם בכדי להטיב נפשותיהם להנהגת הממשלה, ולא יטו אותם לרוב רחמנות או אכזריות,
ולא הפרזת אומץ או מורך, ולא תוספת וגרעון בשמחה ובחדוה.
ועל דרך זו יהיה מצב הריח הנפרד, לכל בעל ריח מהן כוח מיוחד, וכאומר מתמזגים זה בזה
יורכב מצב כפי רוב המיזוג ומיעוטו.
מהן המור
24
חם ויבש, וה"כאפור"
25
קר ועדין, והכרכום
26
חם ויבש, וה"צנדל"
27
קר ולח,
וה"ענבר"
28
חם ממוצע, ומי הורדים קר ועדין.
וכאשר מתערב יסוד כל אחד מהם ביסוד השני מתמזגות סגולותיהן ונכשרים לתועליות בני
אדם.
15
כשאדם ממשש דבר עדין ורך.
16
מילה לא ערבית שהוכנסה לשימוש בערבית. והורכב ממתק זה כמו שכתב רבנו, ורי"ת
השמיט הדבש.
17
העדפתי לתרגם צהבות ולא ירקות, כי הירוק בעברית כולל שני גוונים כחלמון ביצה וכירק.
18
"אלדור אלבאצר" שחור שבעין. ותרגמתי "הקף הראות" כי נדמה לי שהוא ברור יותר.
19
אפשר אמנם לתרגם באופן מלולי.ומידותיה" אך לא יהא לפי הענין.
20
כמראה הירק. ורי"ת שלא זכר את "הצהבות" תרגם: הירוק והירקרק.
21
האחידים.
22
כך היה מקובל בעולם המוסיקה העתיק, וכך תירגם רבנו בתהלים ו א. למנצח על
השמינית-ישירו בו המתמידים במשמרותם בלחן השמיני. וכתב שם בפירושו: אמרו על
השמינית מלמדנו כי הלויים היו להם במקדש שמונה לחנים, כי קבוצה מהם ממונה על
אחד מהם.
* "אקדאם" והוא כוח העוז לגשת למצבים שאחרים היו נרתעים מהם, ותרגמתי "גישה"
בעקבות רבנו שכך תרגם בבראשית מד יח ויגש אליו יהודה.
22
יתכן שצריך לתרגם "מבודדות".
23
בכל תרגום קטע זה השתדלתי לתרגם תרגום מילולי מדוייק ככל כוחי. ואני מקווה
שכוונתי אל הנכון, כי איני מבין מאומה בעניין זה ואין לי ידיעה במוסיקה, וכבר כתבו על קטע
זה מלומדים שונים כגון י. וערנער וי, זנה, או ח, ג, פארמער, ועוד. ודברי רבנו במוסיקה
ובצבעים מובאים בדברי יעקב אלכנדי.
24
"מסך" תרגמתי "מור" בעקבות רבנו בתרגומיו למקרא שבכל מקום כתב כן. וכן כתב
הרמב"ם בפירוש המשנה כריתות פ"א מ"א, והוא נוזל קרוש לבן צהבהב המתהווה בכיס
בבטן חיה טהורה ממשפחת הצבאים, בכיס הבלוטה שבין הטבור ואבר המין. והראב"ד
בהשגתו בהלכות כלי המקדש פ"א הל' נ נתחלף לו בבושם.
26
"אלזעפראן" לשמו הלועזי לזהויו ולתיאורו ראה אחר "זבאד" המופק מזיעת חיה טמאה.
25
צמח ריחני ידוע "גלובולוס אכליפטוס קמפורה כינמומום".
בפירוש המשנה לרמב"ם כריתות פ"א מ"א מהדורתי הע'
46
27
גם זה עץ ריחני ידוע מצוי בהודו, דומה לעץ האגוז ויש לו גרגרים ירוקים הצומחים כעין
אשכולות, ושני מינים הוא לבן והוא "סנטלום אלבום", ויש אדום "סנטלונוס פטרוכרפוס"
<h2>מאמר עשירי - פרק יט</h2>
וכיון שכבר נתבאר כי האיזון בכל המוחשים יותר מועיל לאדם, כל שכן איזון מידותיו
ואהבותיו שיהא יותר מועיל לו.
וזה הכלל אשר הושג, שירכוש האדם בעולם הזה בכדי תקינותו, ויאכל וישתה מן המותר בכדי
צרכו, ויפנה התעניינותו במה שהוא למעלה מזה בחכמה ובעבודה
29
ובשם הטוב האמיתי,
וייקח מכל אחת מן האהבות הנזכרות כפי מה שסידרנו כל דבר בעתו. ובחירה זו הרצויה היא
תמצית מה שהזכיר שלמה בן דוד בספרו בשלושה מקומות:
האחד:
אין טוב באדם שיאכל ושתה והראה את נפשו טוב בעמלו,
גם זה ראיתי אני כי מיד האלהים היא
30
והנה אמרו 'שיאכל ושתה' עניין המזון, ואמרו 'בעמלו' עניין הרכוש, ואמרו 'מיד האלהים'
כוונתו בכך בהיתר ממה שיזמן לו ה' לא מה שישיג בכוח, ואמרו 'והראה את נפשו טוב'
הם שבעה עניינים תיארם בספרו שהם טוב.
והשני:
וגם כל האדם שיאכל ושתה וראה טוב בכל עמלו מתת אלהים היא
31
גם זה כולל שבעה
32
עניינים, המזון מן 'שיאכל ושתה', והרכוש מן אמרו 'בכל עמלו', ובהיתר
באומרו 'מתת אלהים', ורומז לשבעת העניינים באומרו 'וראה טוב'.
והשלישי:
הנה אשר ראיתי אני טוב אשר יפה לאכול ולשתות
33
והשלישי יש בו ארבעת העניינים אשר הזכרנו, והוסיף עליהם 'אשר יפה', ורומז בכך להשתמש
בכל אחת מן המידות והאהבות בעתו הראוי לו לא בזולתו, כמו שאמר בפירושם בספר זה:
את הכל עשה יפה כעתו
34
אבל עניין טובה האמורה בפסוק זה, הם שלושה סוגי החכמה, כמו שפירשם בספרו זה ואמר:
טובה חכמה מכלי קרב
35
טובה חכמה מגבורה
36
טובה חכמה עם נחלה
37
ולכל פסוק מהן עניין מיוחד, הפסוק 'טובה חכמה עם נחלה' מיוחד בחכמת הטבע ובנין
העולם, לפי שסופו 'ויותר לרואי השמש'. אבל 'טובה חכמה מגבורה' מיוחד להנהגת המלכים
והמדיניות, לפי שבו אמר:
ובא אליה מלך גדול וסבב אותה
38
אבל 'טובה חכמה מכלי קרב' מיוחד בעבודה ובמשמעת
39
, לפי שסופו 'וחוטא אחד יאבד
טובה הרבה'.
אבל פירוש שבעה סוגי טוב האמורים בספר -
מהם השם הטוב והשבח בצדק, אמר בו:
טוב שם משמן טוב
40
ומהם זיכרון המות בכל מאורע ולא ישכחהו, אמר בו:
טוב ללכת אל בית אבל מלכת אל בית משתה
41
ומהם הכעס לכבוד ה', במקום שאפשר ומועיל, אמר בו:
טוב כעס משחוק
42
ומהן לראות באחרית הדברים, אמר בו:
טוב אחרית דבר מראשיתו
43
ומהם ההתחברות לחכמים ולצדיקים, אמר בו:
טוב לשמוע גערת חכם
44
ומהם הסבלנות והמתינות, אמר בו:
טוב ארך רוח מגבה רוח
45
ומהם שידע האדם הכשר שאינו נמלט מחטא כדי שיכנע בכך לפני ה', אמר בו:
טוב אשר תאחז בזה, וגם מזה אל תנח את ידך כי ירא אלהים וגו'
46
וזה חלקי
47
הנה נתבאר, כי החכם, כאשר חקר ענייני העולם, רמז על אחד עשר דברים הללו, שבעה
מהם קראם 'טוב', שלושה מהם קראם 'טובה', והאחד קראו 'יפה', והוא השימוש בכל רצוי
ושנוא
48
בזמנו ובמקום אשר נברא לו כמו שבארנו.
ואחד עשר דבר אלו, אין לנהוג בהן אלא לאחר השגת המזונות בממון של היתר כמו שבארנו.
ואחר שקירבתי את העניין הזה בכל האפשר מאופני הקירוב, אומר שכל הספר אינו מועיל
אלא עם טיהור הלבבות
49
, וההחלטה להשיג את אשרם, כאומרו:
אם אתה הכינות לבך ופרשת אליו כפך
50
ואמר החכם:
בכל לבי דרשתיך, אל תשגני ממצוותיך, בלבי צפנתי אמרתך
51
ולכן ראוי שייכנעו הלבבות ויקשיבו לשם אלהינו יתרומם ויתהדר, כאומרו:
יען רך לבבך ותכנע מפני ה' בשמעך אשר דברתי על המקום הזה
52
הלא תראה כי בראות ובשמע ובמאכל ובמשתה משפיעים עם כוונת הלב יותר ממה שמשפיעים
בלעדיו.
28
יש כמה צמחים ריחניים נקראים בערבית בשם זה, ואיני יודע לאיזה מהם נתכוון רבנו.
29
עבודת ה'.
30
קהלת ב כד.
31
שם ג יג.
32
בכ"י מ, ליתה ונראה שטעות הוא וצ"ל כמו ברי"ת "ארבעה".
37
שם ז יא.
38
שם ט יד.
39
עבודת ה' והמשמעת לרצונו
40
שם ז א.
41
שם ז ב.
42
שם ז ג.
43
שם ז ח.
44
שם ז ה.
45
שם ז ח.
45
שם ז יח
47
כלומר שכל זה חילוקי הטוב שיש בפרטים מסוימים, וברי"ת הושמט.
48
מה שהאדם מחבב ומתעב, מקרב ומרחק, אוהב ושונא.
49
כאשר האדם בא ללמוד אותו מתוך טוהר לב ומחשבה כנה להבין ולדעת אותו. אבל אם
הוא בא בדעות קדומות, בפרט עקומות ועקושות, לא יועיל, ואף יתכן שיזיק לו.
50
איוב יא יג.
51
תהלים קיט יא-יב,
52
מלכים ב כב יט.