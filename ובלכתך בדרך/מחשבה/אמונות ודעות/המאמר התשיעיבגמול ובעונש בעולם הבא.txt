<h1>המאמר התשיעי:בגמול ובעונש בעולם הבא</h1>

<h2>מאמר תשיעי - פרק א</h2>
1
הודיענו ה' יתברך ויתעלה, שהוא כבר הועיד זמן לגמול לצדיקים, ובו יבדיל בינם לבין
הכופרים, כאומרו:
והיו לי, אמר ה' צבאות, ליום אשר אני עושה סגלה, וחמלתי עליהם, וגו'
ושבתם וראיתם בין צדיק לרשע וגו'.
והעמיד לנו על כך אותות ומופתים וקיבלנוהו. וראוי שאזכיר דברים המחייבים את הזמן הזה
הנקרא עולם הבא, בראיות מן המושכל והכתוב והמקובל, כפי הכלל שהקדמתי בהקדמת
הספר במציאת הדברים הנבואיים מהכרע השכלי.
ואומר תחילה, כבר נתברר בדברים שקדמו במאמר השלישי והרביעי והשישי, כי השמים
והארץ ומה שביניהם, לא נברא כל זה אלא בעבור האדם, ולפיכך ניתנו באמצע, וכל הדברים
סביב לו, ולפיכך ניתנה לו הנפש ויתרון כבוד
6
בשכל ובחכמה, ולפיכך הטיל עליה הציווי
והאזהרה, כדי שתזכה בכך לחיים הנצחיים. ושאותם החיים יהיו כאשר יסתיימו אישי בני
אדם אשר חייבה החכמה לבוראם
7
, שאז ישכנם בעולם אחר לשלם שכרם בו.
והבאנו על כך שם מן הראיות המושכלות והכתובות והמסורות, דברים שיהיו הצעה והקדמה
למאמר זה מה שיש בו די.
וראיתי להוסיף על כך כאן מה שמחזקו ומוסיף לו תוקף ותוספת ביאור יותר משלושת
היסודות הנזכרים.
ואומר, ממה שהשכל מחייב עוד שהבורא יתרומם ויתהדר, כפי שנתגלה לנו מחכמתו
ויכולתו וטובו על ברואיו, לא יתכן שיהא שיעורו האושר אשר עתד אותו לנפש הזו, הוא מה
שתמצא בעולם הזה מאושר העולם ותענוגיו.
מפני שכל טובה בעולם הזה קשורה בפגע, וכל אושר ביגע, וכל עונג בצער, וכל שמחה ביגון.
ומוצא אני פרטיהם אלה או שהם שקולים,
10
או שהדברים המדאיבים מכריעים את
המשמחים. וכיון שזה דבר שאין בו ספק, הרי מן המוכחש שהחכם - יתרומם ברוממותו -
יעשה תכלית הנאת הנפש הזו, המצבים האלה המתהפכים. אלא ודאי הוא שכבר ייעד לה
מקום
11
שבו החיים המוחלטים והאושר הצרוף שיעניק לה אותם.
ומזה מוצא אני עוד, שכל נפשות הברואים אשר הכרתי בלתי שלוות בעולם הזה, ולא שאננות,
ואפילו הגיעו בו להוד המלכות ולרום המעלות. ואין זה מצד טבעה, אלא בשל ידיעתה שיש לה
מדור יותר נכבד מכל מחמדי העולם הזה, ולכן היא שואפת
12
לו, ועיניה אליו צופיות. ואלמלי
הוא, הייתה נחה ושוקטת. ומזה שכבר נתגנו בעיני שכלו של אדם דברים שטבעו מתאווה
להן, כגון: הזנות והגניבה והעזות, והנקמה על ידי רצח,
13
וכל הדומה לכך, וכאשר ילך בדרך
זו ישיגוהו מן הדכאון
15
והדאגה והיגון מה שיצערהו ויכאיב לבו, ולא היה עושה לו
16
כן אלמלי
שהוא יגמלהו על כך.
17
וכן אם יחשיב בדעתו את האמת והצדק והציווי בעשיית החסד, ומניעת מה שאין ראוי לעשות,
וינהג כך,
18
תשיגהו אויבות ושנאה מאותו אשר הציל בני אדם מידו, וממי שציווה עליו ומנעו,
כיון שחצץ בינו לבין תאוותיו, ואפשר שגם יקללוהו ויכוהו ויהרגוהו, ולא היה מביאו להחשיב
דבר זה בדעתו אלמלי שהוא יגמלהו על כך גמול רב.
ומזה גם מה שאנו רואים שבני אדם עושקים זה את זה, ויהיו העושק והנעשק שרויים בטובה
או ברעה
20
, ואחר כך ימותו, כיון שהוא - יתרומם ברוממותו - שופט צדק, הרי ראוי שהוא
כבר הועיד להם עולם אחר שבו יעשה צדק ביניהם, ויעניק לזה מן הגמול כנגד מה שסבל
מצער העושק, ויביא על השני מן העונש כנגד הנחת שעשה ליצרו ברשעו ועושקו.
ומזה עוד שאנו רואים כופרים שרויים בטובה בעולם הזה, ומאמינים סובלים
21
בעולם הזה,
הרי לא יתכן שלא יהיה לאלו ואלו עולם אחר, שבו ישולם להם בצדק ובמשפט.
ומזה עוד שאנו מוצאים מי שהרג נפש אחת נהרג, ומי שהרג עשר נפשות נהרג, וכך כל מי
שנאף פעם אחת נענש פעם אחת עונש המלכות, ומי שנאף עשרים פעמים ייענש במלקות
או בתשלום ממון או בדומה לכך
22
, ולכן הכרחי שיהא שמור מה שראוי לכל אחד מן הרשעים
ימצאהו לעולם הבא. וכך כל שהוא כיוצא בזה.
ואם יאמר אדם ומדוע לא ברא החכם יתרומם ברוממותו את האדם הזה מראש בעולם
הבא ויפטרהו מן הייסורין הללו עם שכרן?
נשיב לו במה שכבר הקדמנו לבאר במאמר השלישי.
1
ברי"ת חסר "בעולם הבא".
2
מלאכי ג יז-יח.
3
בכ"י ב, "והעמידו לנו הנביאים" וכן הוא ברי"ת.
4
כלומר דברים המחייבים מציאות העולם הבא, ושלא יתכן שאין עולם, אלא אחד כמו
שאומרים המינים, וכדאיתא בברכות פ"ט מ"ז.
5
לעיל בסוף ההקדמה. וכל קטע זה מן "כפי הכלל" עד כאן חסר ברי"ת.
6
רי"ת תרגם "נתן לנפש יתרון מעלה" ואם כי המקור סובל תרגום זה, אך נראה לי שכוונת
רבנו מדוע לא נזכרה תחיית המתים בפירוש בתורה כפי שתרגמתי.
7
נראה שאין זה עניין למה שאמרו ביבמות סב ,א אין בן דוד בא עד שיכלו כל הנשמות
שבגוף.. וראה רש"י שם.
8
בעיקר בתחילת המאמר השישי ובתחילת המאמר החמישי.
9
הכתוב המסור והמושכל.
10
כלומר כאשר מתחקים על הטובות והרעות הבאים על האדם בימי חייו, מוצאים אותם
במקרה הטוב ביותר שהם שקולים, ועל הרוב הרעות עודפות. ברור כי שיקולים אלה לפי
תפישת רוב בני אדם.
11
אפשר לתרגם"מדור";
12
לפי כ"י ב כספת.
13
"ואלתשפי באלקתל" צ"ל "ואלקתל" והנקימה והרצח.
14
יתרחק מדברים שהוא מתאווה להן מפני שהשכל מרחיקן, והשווה: רמב"ם בפרק השישי:
מפרקי הקדמתו למסכת אבות.
15
"אלחסראת" ואפשר לתרגם "עצבות", והחכם לנדוער טעה בקריאת כה"י
והעתיק"חסדאת" קנאות.
16
ה' כן שיתן בדעתו להרחיק הנאותיו אלה.
17
בכ"י ב מוסיף טובה וכך הוא ברי"ת.
18
יכוף על עשית הצדק ויציל עשוק מיד עושקו.
19
ה'
20
כלומר ששניהם במצב דומה, ואין ה' מטיב לעשוק ומרע לעושק בעולם הזה. והרש"ה לא
הבין והציע תיקון שאין לו צורך..
21
אפשר לתרגם "מעונים" ורי"ת תרגם בצער..
22
בכ"י ב "וכך כל מי שנאף פעם אחת ומי שנאף עשרים פעם" והשאר חסר עד כאן וכך הוא
ברי"ת, ואף השמיט עוד עד "לעולם הבא".
23
שם בהקדמת המאמר השלישי שאינו דומה מי שמשלמים לו גמול פעולתו למי שנותנים לו
מתנת חינם.
<h2>מאמר תשיעי - פרק ב</h2>
ואקצר בהביאי מן הדברים הכתובים בעניין זה שלשה עשר דבר:
ואומר:
תחילתן עניין יצחק עליו השלום, מצאנו שמסר עצמו לזביחה ולקרבן כדי להישמע לה',
ואילו לא היה לכך לדעתו שכר אלא בעולם הזה, איזה דבר היה מקווה שיגמלהו בו לאחר
מותו?! ואף החכם יתרומם ברוממותו לא היה מטיל עליו
24
את זאת, כיון שאין לו שכר עליו.
ומצאתי חנניה מישאל ועזריה עליהם השלום מסרו עצמם לאש, כדי שלא יעבדו את הצלם
בלעדי ה', ואילו היה לדעתם שהגמול אינו אלא בעולם הזה, איזה תקווה נשארה להם אחר
שישרפו שיכספו לה?!
ומצאתי דניאל עליו השלום מסר עצמו לאריות על התפילה לה', ואילו היה לדעתו שהגמול
אינו אלא בעולם הזה, מה יישאר לו אחר שיאכלוהו האריות?!
הנה דברים אלו, ירחמך האל, מוכיחים על שהנביאים
25
עליהם השלום בדעה אחת שהגמול
אינו בעולם הזה, ואינו אלא בעולם שאחריתי.
ואם יאמר אדם והנה אין אנו מוצאים שנאמר בפירוש בתורה מן הגמול, אלא בעולם הזה
בלבד, והוא מה שכתוב בפרשת אם בחקותי
27
, ובפרשת אם שמוע תשמע
28
אנו אומרים, כי החכם לא הניח מלהזכיר את הגמול לעולם הבא והעונש בו כמו שאבאר
29
אבל אמר בפירוש אושר העולם הזה וייסוריו בלבד לשתי סיבות:
א. האחת, מפני שגמול העולם הבא דבר שהשכל מורה עליו, כמו שביארנו, קיצרה התורה
מלבארו,
30
כמו שקיצרה בפסוק:
ויצו ה' אלהים על האדם לאמר וגו'
31
ולא אמרה:
אנכי ה' אלהיך, לא תרצח, לא תנאף, ולא תגנב,
כיון שהשכל מורה על כל אלה, אבל פירשה:
ומעץ טוב ורע לא תאכל.
לפי שאין השכל מורה על כך. כך פירשה את הגמול בעולם הזה מפני שאין השכל מורה עליו
32
וקיצרה ביאור הגמול העתיד, מפני שסמכה על כך שהשכל מורה עליו.
ב. והשנית, שדרך הנבואה להרהיב בדברים שהצורך להן קרוב, ולקצר בדברים הרחוקים,
וכיון שהצורך הקרוב לעם בזמן שנכתבה להם התורה, הוא ידיעת מצב ארץ ישראל אשר הם
הולכים אליו, הרחיבה להם באורו, ובמה שיהא בו מפירות משמעתם ומרים, ולפיכך החלה
במטר, וכל מה שנאמר בפרשת "כי הארץ אשר אתה בא שמה לרשתה, לא כארץ מצרים
היא אשר יצאתם משם, אשר תזרע את זרעך והשקית ברגלך"
33
עד סופה. ורמזה על הרחוק
בדברים קצרים ללא הרחבת ביאור.
ומן ההוכחות החזקות שיש לומר על כך, שאנו מצאנו משה רבנו ע"ה, גדול הנשמעים
35
והצדיקים, לא הגיעו מן הגמול הגדול שבעולם הזה מאומה, כגון:
ונתתי גשמיכם בעתם,
והשיג לכם דיש,
ונתתי שלום,
והפריתי אתכם והרביתי אתכם,
ואכלתם ישן נושן
36
מפני שלא נכנס לארץ. ואילו היה שאין לצדיקים אלא מה שאמור ב'אם בחקותי' - כי אז צריך
היה להיות למשה רבנו במידה יתירה. אלא מקור זה מורה שעיקר הגמול לעולם הבא, ואין
הדברים הללו אלא על דרך האותות והסימנים
37
כמו שביארתי לפני כן
38
ג. ומהם מה שהודיענו אותו אליהו ע"ה כאשר נתפלל לה' וברך את הקמה והשמן לאדם
זולתו בתפלתו
39
, והוא מבקש ככר לחם ואינו משיגו.
ואלישע ע"ה, כשהוא מת, החיה ה' בגללו האיש אשר השליכוהו בקברו
40
. ואילו היה הגמול
רק בעולם הזה, כי אז מי שאינו זכאי להגיע למצב מסוים אינו יכול להביא לזולתו ממנו
מאומה.
ד. ומזה מה שנמסר לנו על אנשי סדום, שכאשר הרשיעו, הפך ה' עליהם את ארצם והמטיר
עליה אש וגפרית
41
, ואילו לא היה עונש אלא בעולם הזה, היה כל מי שהרשיע יגיעהו כמוהו,
אם רב ואם מעט, כפי ערך חטאיו, ואין אנו מוצאים כלום כגון זה
42
ה. ומהם שבני ישראל כאשר עבדו זולתו השליט עליהם גוי מן האומות, ענש אותם בהם
ושבום והגלום. והננו רואים בזמן הזה הרבה מן האומות עובדים לזולתו, ואינם לא שבויים
ולא גולים. ואלו היה העונש בעולם הזה, היה בא עליהם כיוצא בכך.
ו. ומזה עוד שהצדיק
43
ציווה להרוג טף המדיינים, והשמיד טף דור המבול, ואנחנו רואים
תמיד שהוא מייסר את הטף ואף ממיתם, אם כן חיובי שיהא אחר המות מצב שיגיעו בו לגמול
מסוים חלף יסוריהם
46
ועל הדרך שבארנו.
24
ברי"ת"מצווהו" ואינו נכון כי לא ציווהו כלל. וראה גם לעיל במאמר השלישי פרק א-ב.
25
ברי"ת"כי הנבראים" וטעות הוא.
26
רי"ת השמיט ארבע תיבות הללו.
27
ויקרא כו.
28
דברים כח.
29
כלומר שכן נזכר העולם הבא בתורה אבל בקצרה וברמפים וכפי שיבאר להלן. והשווה
תשובת הרמב"ם במאמר תחיית המתים על השאלה מדוע לא נזכרה תחיית המתים בפירוש
בתורה
30
כלומר שהתורה סמכה על שיפוטו השכלי של האדם שישיג את הדבר משיקול הדעת
וכדלעיל בתחילת דבור זה.
31
בראשית ב טז. וכדרש חז"ל בסנהדרין נו ב שבפסוק זה נרמזו מצוות שנצטווה אדם
הראשון.
32
רי"ת השמיט מן "כך פירשה" עד כאן וטעה בין שתי תיבות דומות.
33
דברים יא י.
34
דבר שהוא לעתיד הרחוק.
35
"אלטאיעין" הנשמעים לרצון ה'. ובכל מקום מתרגמים הראשונים "עובדים".
36
ויקרא כו ד-י.
37
כלומר אות ומופת שהקב"ה משגיח על עולמו בראותינו שהוא מטיב לטובים ונפרע מן
הרשעים.
38
ראה לעיל בתחילת המאמר החמישי.
39
מלכים א יז.
40
מלכים ב יג כא. ויגע האיש בעצמות אלישע ויחי ויקם על רגליו
41
בראשית יט כד.
42
אלא רואים רשעים מתים בשלוה, מלמד שיש עולם שבו הם נענשים.
43
הקב"ה
44
במדבר לא ז.
45
בראשית ז כג.
46
וראה גם לעיל בתחילת המאמר השמיני.
<h2>מאמר תשיעי - פרק ג</h2>
והואיל וכבר הזכרתי ששת העניינים הללו, ראוי שאסמיך להם שבעת האחרים אשר מן
הכתובים, ואומר שהם שבעה דברים, לכל דבר יש בתורה סימן ורמז, ובשאר ספרי הנביאים
פירוש וביאור.
הדבר הראשון שהיא קוראת מה שמשיג האדם על ידי החכמה והתורה 'חיים',
כאומרו:
אשר יעשה אותם האדם וחי בהם.
וקוראת מה שמשיג הכסיל על ידי כסילותו 'מות',
כאומרו:
הנפש החוטאת היא תמות
48
וכן:
כי מצאי מצא חיים ויפק רצון מה', וחטאי חמס נפשו.
וכן:
אורח חיים למעלה למשכיל.
וכן:
דרכי שאול ביתה
51
וכן:
לולא האמנתי לראות בטוב ה' בארץ חיים.
52
וכן:
כי לא תעזוב נפשי לשאול, תודיעני אורח חיים וגו'.
53
וכן:
כן צדקה לחיים
54
וכיון שלא יתכן שהוא רומז בכל אלה אל חיי העולם הזה לפי שהצדיק והרשע שווין בו, הכרחי
שרומזים בהם לחיי העולם הבא, ויש בכלל כל פסוק דברים נרחבים.
והדבר השני מה שהודיענו כי זיכרון טוב
55
נשאר לצדיקים לפני ה', וזיכרון רע לרשעים.
אמר בזה:
זכר צדיק לברכה ושם רשעים ירקב
56
ואמר נחמיה:
זכרה לי אלהי לטובה
57
ואמר:
ברשעים זכרה אלהי לטוביה ולסנבלט כמעשיו אלה
58
וזה אחר
59
מה שאמר בתורה:
וצדקה תהיה לנו כי נשמר לעשות
60
וכן:
ולך תהיה צדקה לפני ה' אלהיך
61
וכן:
והלך לפניך צדקך
62
ויש בכלל כל פסוק מאלה ביאורים רבים.
והשלישי מה שהודיענו שיש לה' כתבים וספרים בהם שמורים מעשי הצדיקים והרשעים,
כמו שאמר משה רבנו ע"ה:
ואם אין מחני נא מספרך אשר כתבת
63
ואמר:
ימחו מספר חיים ועם צדיקים אל יכתבו
64
וכן:
אז נדברו יראי ה' איש אל רעהו ויקשב ה' וישמע ויכתב ספר זכרון לפניו ליראי ה'
ולחושבי שמו
65
וכן:
הנה כתובה לפני לא אחשה כי אם שלמתי ושלמתי על חיקם
66
וייסוב בכל דיבור מאלה פירושים נרחבים.
והרביעי ההתראות
67
שיש לה' יתהדר ויתרומם מעמד יגמול בו לכל מי שעשה טוב או רע,
כאומרו:
הלא אם תטיב שאת ואם לא תטיב וגו'
68
וכן:
כי עת לכל חפץ ועל כל המעשה שם
69
וכן:
שם פחדו פחד
70
וכן:
שם נפלו פעלי און
71
וכן:
שם יצעקו ולא יענה
72
ויקיף גם בכל דבר מאלו פירושים רבים.
והדבר החמישימה שהאריכו הכתובים שה' יתהדר ויתרומם שופט צדק משלם לכל אדם
כפעלו, נאמר בכך:
הצור תמים פעלו כי כל דרכיו משפט וגו'
73
וכן:
צדיק ה' בכל דרכיו,
וכן:
וה' לעולם ישב, כונן למשפט כסאו, והוא ישפט תבל בצדק
75
וכן:
אמרו למשפטיך עמדו היום וגו'
76
וכן:
כי עיניו על דרכי איש וגו'
77
וכן:
כי נכח עיני ה' כל דרכי איש וגו'
78
וכן:
ולתת לאיש כדרכיו כפרי מעלליו
79
וכן:
כי את כל מעשה האלהים יביא במשפט וגו'
80
ויש בכלל כל פסוק ביאור נרחב.
והדבר השישי האזהרה
81
מפני יום ה' המעותד לשילום, אמר בו:
קרוב יום ה' הגדול וגו',
יום עברה היום ההוא וגו',
והצרתי לאדם והלכו כעורים וגו',
גם כספם גם זהבם לא יוכל להצילם ביום עברת ה' וגו',
התקוששו וקושו הגוי לא נכסף וגו'
82
ולכל פסוק מאלו פירוש, אקצר לבלתי הזכירו כדי שלא תארך הרצאת הספר.
והדבר השביעי מה שנקרא "גמול טוב", ושהוא מנוע מן הרשעים, כאומרו:
למען ייטב להם ולבניהם לעולם
83
וכן:
מה רב טובך אשר צפנת ליראיך וגו'
84
וכן:
כי גם יודע אני אשר יהיה טוב ליראי האלהים אשר ייראו מלפניו,
וטוב לא יהיה לרשע ולא יאריך ימים.
85
ויש לכל פסוק מהם ביאורים.
ואם יחשוב אדם שאלו סובלים ביאורים אחרים המבטלים מלהוכיח מהם על העולם הבא,
אנו אומרים לו שאין הדבר כפי שחשב, מפני שהשכל מחייב את הגמול בעולם הבא, והרי
כל ביאור שהוא תואם את המושכל נכון הוא, וכל מה שיפורש באופן שיהא נגד המושכל -
הוא הרעוע והבטל.
אלה הם בקצור ההוכחות מן הכתובים במקרא.
47
ויקרא יח ה. ושם תרגם רבנו כי גמול כל אדם אשר יעשה על פיהם, שיחיה החיים
הנצחיים, אני ה' הקיים לנצח.
48
יחזקאל יח ד.
49
משלי ח לה-לו.
50
שם טו כד.
51
שם ז כז.
52
תהלים כו יג, וראה שם בפירושו מהדורתי עמ' צז,
53
שם ט י-יא.
54
משלי יא יט. וברי"ת חסר פסוק זה.
55
ברי"ת "ההודאה כי טובה צפונה" ואינו נכון.
56
משלי י, ז.
57
נחמיה ה יט.
58
'שם ו יד
59
כלומר: כל הראיות האלה מן הכתובים נוסף למה שנתבאר בתורה.
60
דברים ו כה.
61
שם כד יג.
62
ישעיה נח ח.
63
שמות לב לב.
64
תהלים סט כט.
65
מלאכי ג טז.
66
ישעיה סה ו.
67
אפשר לתרגם "האזהרה".
68
בראשית ד ז. וראה פירושי רס"ג, מהדורתי עמ' קעג,
69
קהלת ג יז. וכוונת רבנו על הרמז במילת שם, וראה בפירוש שם מהדורתי עמ' רח.
70
תהלים יד ה. וכתב שם בפירושו ורצה באמרו "שם" עולם הבא, שבאותו העולם ידעו
כי אלהים בדור צדיק.
71
שם לו יג.
72
איוב לה יב, ובכ"י מ, "שם יצעקו אל ה' ולא יענה" וטעות הוא.
73
דברים לב ד.
74
תהלים קמה יז.
75
שם ט ח-ט.
76
שם קיט צא. ורי"ת מוסיף כאן "עוד יתן לו לבטח וישען ועיניהו על דרכיהם" איוב כד כג.
77
איוב לד כא.
78
משלי ה כא.
79
ירמיה יז י. וברי"ת הושמט פסוק זה.
80
קהלת יב יד.
81
"תחד'יר" וברי"ת "זכרון", ושמא היתה נוסחתו "תד'כיר".
82
צפניה א טו-יח. ב א.
83
דברים ה כו.
84
תהלים לא כ.
85
קהלת ח יב-יג. וכן בפירושו שם, ראה מהדורתי עמ' רנה.
<h2>מאמר תשיעי - פרק ד</h2>
אבל המסורת, הרי הדבר שם רחב מכדי להקיף ולהביא את כולה. אבל נזכיר ממה שנאמר שם
מעט ונאמר:
מסרו קדמונינו ז"ל מפי הנביאים ע"ה, כי משול העולם הזה לגבי העולם הבא כפרוזדוד לגבי
טרקלין המלך, שצריך שיצטייד האדם בו במה שראוי, לפני שיכנס אל הטרקלין לפני המלך.
וזה מפורש באומרם "העולם הזה דומה לפרוזדור
86
בפני העולם הבא, התקן עצמך בפרוזדור
כדי שתכנס לטרקלין"
87
ואמרו עוד, כי שעה בתשובה בעולם הזה, מועילה מכל העולם הבא, לפי שאין תשובה שם. כמו
שביארנו,
88
שמה שהושג לנפש מן הכהות והשחרות בעולם הזה, אין שום דרך להתנקות ממנו
אלא בתשובה.
ושעה של נחת בעולם הבא טובה מכל חיי העולם הזה, כי הנפשות לא תחדלנה מלהיות
שואפות אליהם,
89
וכלפיהם צופות, כמו שבארנו:
יפה שעה אחת בתשובה ומעשים טובים בעולם הזה מחיי
90
העולם הבא,
יפה שעה אחת קורת רוח בעולם הבא מכל חיי העולם הזה
91
ומסרו עוד, כי העולם הבא אין החיים בו אלא בזיו
92
ואין שם לא אכילה ולא שתייה
ולא תשמיש
93
ולא הולדה ולא מיקח ולא ממכר, ולא יתר הדברים שבעולם הזה, אלא גמול
מזיו הבורא יתרומם ויתהדר. והוא אמרם:
העולם הבא אין בו לא אכילה ולא שתייה, ולא משא ומתן ולא פריה ורבייה, אלא
צדיקים יושבין ועטרותיהן בראשיהן, ונהנין מזיו השכינה*
95
ואני עתיד לחזור על איכות שכר הצדיקים בפירוט ובאור.
ומתוך תפישתם את המצב הנעלה הזה מסרו לנו שכל מי שאינו מאמין בגמול העולם הבא
ומתן תורה ואמתות המסורת אין לו חלק לעולם הבא ואף על פי שכל מעשיו בצדק, והוא
אמרם ז"ל:
ואלו שאין להם חלק לעולם הבא האומר אין תחיית המתים, ואין תורה מן השמים,
ואפיקורוס
94
ומנו שבעה אישים מבני אדם שהוחלט אצלם שאין להם חלק לעולם הבא, בגלל שהם הטעו
את הרבים והוציאום ממשמעת ה', ואינם יכולים לתקן מה שקלקלו. והוא אמרם:
שלשה מלכים וארבעה הדיוטות אין להם חלק לעולם הבא,
שלשה מלכים: ירבעם בן נבט ואחאב ומנשה.
ארבעה הדיוטות: בלעם ודואג ואחיתופל וגיחזי
95
וגם כאשר תירגמו לנו את התורה מפי הנביאים ע"ה,
96
ביארו בתרגומה שיחיה משה רבנו
ע"ה ויעמוד בראש, שכך תרגמו "וירא ראשית"
97
"ויתקבל בקדמיתא דיליה, ארי תמן באחסנתיה משה ספרא רבא דישראל קביר".
ואמרו בפירוש גם על חיי העולם הבא בתרגום "יחי ראובן ואל ימות"
98
- אמרו "יחי ראובן
בחיי עלמא, ומותא תנינא לא ימות". אבל תרגומי הנביאים יש בהם מה שלא יספר בקלות
בעניני גמול העולם הבא.
ואחר שביארתי מה שנאמר בשלושת המקורות: המושכל והכתוב והמקור על הגמול והעונש
בעולם הבא, אומר, שכל אומתנו בדעה אחת על זה, בהסכמה מקובלת, במילים שאינם
סובלים ביאור אחר, ובדיוק האפשרי, וכמו שאמרתי בעניין בטול התורה
99
86
בכל כתבי היד שלפני וגם בכל כתבי היד של המשנה עם פירוש הרמב"ם הנוסח "פרוזדוד"
בדלת בסוף, והיא מלה יונית וכך משפטה, ובדפוסים שבשווה וכתבו ריש בסוף, והעירותי כדי
להוציא מדברי מי שאמר שחז"ל שבשו מלים יוניות מחוסר ידיעה, והביא זאת לדוגמא. ולא
חז"ל שיבשו, אלא המדפיסים השונים.
87
אבות פ"ר הל' כא.
88
לעיל במאמר השישי עמ' רג.
89
אל החיים הנצחיים.
90
נוסח רבנו כנוסח הדפוסים "מחיי" או "מכל חיי", ומפרש שאין שם אפשרות של תשובה.
אבל נוסח הרמב"ם "כחיי" אם כי בפירושו שם כתב כדברי רבנו כאן.
91
אבות פ"ד הל' כב.
92
המשכת הקיום והתמידיות שם אינה אלא בשביבי זיו השכינה למי שהכין לעצמו
המכשירים לקליטתן. וברי"ת "כאור" ואינו נכון.
93
ברי"ת הושמט, מפני שחשב כי תשמיש והולדה עניין אחד. ובכוונה כתבה רבנו, נגד אמונת
הישמעאלים, שזה החלק החשוב בגן עדנם, אע"פ שגם הם אומרים שאין שם הולדה. וראה
רמב"ם בהלכות תשובה פ"ח הל' ב, והל' ו.
93
ברכות יז א. ובנוסח דומה היה לפני הרמב"ם ראה הלכות תשובה פ"ה . הל' ב, ופירוש
המשנה סנהדרין פ"י מהדורתי עמ' קלח. כלומר שכל המידות שנזכרו הכרחיים לקיום האדם
בעולם הזה. ולפנינו בש"ס "ולא קנאה ולא שנאה ולא תחרות" ואלה אין להם צורך אפילו
בעולם הזה, ואף אסורים.
94
סנהדרין פ"י מ"א.
95
שם פ"י מ"ב.
96
מגילה ג א, תרגום התורה אונקלוס הגר אמרו מפי ר' אליעזר ור' יהושע. ורבנו מפרש כי מה
שמסרו ר"א ור"י מסורת הנביאים היא.
97
דברים לג כא. ונוסח רבנו בתרגום "ויתקבל" ולא "ואתקבל" כרוב הנוסחים שלפנינו.
ומפרש רבנו, כי שבט גד יחיו ראשונים לתחיית המתים ולעבור לחיי העולם הבא, כי שם משה
רבנו קבור, והוא עובר לפניהם.
98
שם לג ו.
99
בסוף המאמר השלישי, שם כתב שאם יש במציאות מלים שאינם משתמעים לשני פנים,
הרי באותם המלים קיבלנו שהתורה לא תוחלף ולא תומר לא תבטל ולא תשונה. וכך במלים
ברורות שאינם סובלים שום פירוש או ביאור, קבלנו את המסורת בתחיית המתים ובחיי
העולם הבא.
<h2>מאמר תשיעי - פרק ה</h2>
ואחר שכבר ביארתי יסודות אלו וחקרתים
1
, אומר עתה, כי מה שהגמול והעונש על הגוף
והנפש יחד, כי הם פועל אחד - כבר פירשתיו וביארתיו
2
וכן היאך יחיה ה' את המתים, והיאך יאחד בין כל נפש וגוף שלה, גם זה כבר ביארתיו
ופירשתיו,
3
והשבתי על השאלות השייכות בו, וביררתי את הספקות העלולות להיות בו.
וראוי שאחל כאן לבאר:
א. מה הוא הגמול,
ב. ומה הוא העונש,
ג. ובקביעת המקום אשר יהיה אז,
ד. ובתיאור הזמן אשר יהיה להם
5
ה-ו. ובחיוב התמדתו לזוכים - ולענושים,
ז. והאם שווה הוא גמולם ועונשם במהותו
6
ח. והאם יהיה ביניהם הבדל,
ט. ומי הוא אשר יתחייב העונש התמידי,
י. והאם יפגשו הנגמלים והנענשים זה עם זה,
יא. והאם יש עליהם אז חובת משמעת לה', או האם אפשר שיבחרו את המרי,
יב. ואם היו נשמעים מה יהיה גמולם.
וכאשר אביא על עשרה עניינים אלו ביאור אחד אחד, בכך יסתיים מה שצריך לאומרו במאמר
זה.
ואחל ראשונה להודיע מהות הגמול והעונש. ואף על פי שכבר הזכרתי מהם מעט במה שקדם,
בכל זאת אוסיף בהם כאן באור.
ואומר, כי הגמול והעונש שני עניינים עדינים
8
יבראם ה' יתרומם ויתהדר בזמן השילום,
ויגיע מהם לכל אדם כראוי לו, והם יחד ממקור אחד. והוא מקור הדומה לסגולת האש: שורף
מאיר, והרי הם מאירים לצדיקים לא לרשעים, ושורפים את הרשעים לא את הצדיקים. ובכך
אמר הכתוב:
כי הנה היום בא בער כתנור, והיו כל זדים וכל עושה רשעה קש, ולהט אותם היום הבא
אמר ה' צבאות, אשר לא יעזוב להם שרש וענף, וזרחה לכם יראי שמי שמש צדקה
ומרפא בכנפיה, ויצאתם ופשתם כעגלי מרבק, ועסותם רשעים כי יהיו אפר תחת כפות
רגליכם וגו'
9
וכמה חשוב
10
מה שהמשיל בשתי פעולות השמש, אשר חום היום נעשה בה, והאור הבהיר
ממנה הוא, כאומרו 'היום בער', ואומרו 'שמש צדקה', שניהם מדבר אחד.
הלא תראה כי הלשון מורה על השמש במילת 'יום', שאמר:
"הם עם יבוס והיום רד מאוד"
11
ואמרה:
"עוד הנה רפה היום לערוב"
12
והנה יסוד הדבר הזה, יחדשהו הבורא יתרומם ויתהדר בדומה לשמש, אלא שיש בינו לבין
השמש הבדל, לפי שהשמש חומה ואורה משותפים, אינם נפרדים זה מזה
13
, והדבר הזה
14
ביכולת הבורא יתרומם ברוממותו ירוכז אורו לצדיקים, ויתקבץ חומו לרשעים, או בסגולה
שיעשנה בו, או במקרה שיחסן בו את אלה מן החום, ויחוץ את אלה מן האור.
והדעה השניה קרובה יותר
15
, וכבר ראינו שעשה כגון זה במצרים, ייחד את האור
למאמינים והחשכה לכופרים במקרה
16
על פי פקודתו.
ואחר שהנחתי את היסוד הזה אומר, ולפיכך קוראים הכתובים גמול הצדיקים 'אור', וכל עונש
הרשעים אש. ותחילה בגמול,
כי עמך מקור חיים באורך נראה אור
17
וכן:
אור זרוע לצדיק ולישרי לב שמחה
18
וכן:
אור צדיקים ישמח ונר רשעים ידעך
19
ואמר:
להשיב נפשו מני שחת לאור ביאור החיים
20
וכל הדומה לכך.
ואומרים בעונש:
21
והיה החסן לנערת ופעלו לנצוץ, ובערו שניהם יחדו ואין מכבה
22
וכן:
תהרו חשש תלדו קש רוחכם אש תאכלכם
23
וכן:
אף אש צריך תאכלם
24
וכן:
כי ערוך מאתמול תפתה גם הוא למלך הוכן העמיק הרחיב מדרתה אש ועצים הרבה
נשמת ה' כנחל גפרית בערה בה
25
וכן:
כי עדת חנף גלמוד ואש אכלה אהלי שחד
26
וכן:
אם לא נכחד קימנו ויתרם אכלה אש
27
וכן:
כל חשך טמון לצפניו תאכלהו אש לא נפח
28
וכן:
ימטר על רשעים פחים אש וגפרית
29
וכן:
ימיטו עליהם גחלים באש יפלם
30
וכל הדומה לכך.
ואם יבקש שואל שנמשיל לו היאך יחיה גוף ורוח בלי אוכל תמיד
31
, נדגים לו במשה רבנו
ע"ה, אשר החייהו ה' יתברך שמו ארבעים יום וארבעים לילה שלוש פעמים בלי אוכל, כמו
שאמר:
ויהי שם עם ה' ארבעים יום וארבעים לילה לחם לא אכל ומים לא שתה
32
ולא העמיד את חיותו כי אם האור אשר בראו ה' וחפף בו על פניו כמו שאמר:
ומשה לא ידע כי קרן עור פניו
33
ועשה את זה אות לקרב את הדבר לשכלנו, כדי שנקיש לו חיי הצדיקים באור ללא מזון
34
וכך אמר לו:
נגד כל עמך אעשה נפלאות, אשר לא נבראו בכל הארץ ובכל הגוים
35
וזה כמו שנאמר לצדיקים:
ומעולם לא שמעו לא האזינו עין לא ראתה אלהים זולתך יעשה למחכה לו
36
[איך יחיה ה' את הענושים?
אבל היאך יחיה את הענושים והשקועים תמיד באש
37
, כי לא מצאנו במי שקדם מי שהיה
לו בדומה לכך כדי שנדגים בו. וכיון שלא מצאנו כדומה לכך, חידש לו הכתוב פסוק, ואמר על
הכופרים
כי תולעתם לא תמות ואשם לא תכבה
38
ולשון זה מחייב שישמר רוחם בגופם באופן עדין, חרף
39
החום המצער, כדי שיהא המצער
עונש להם ויסבלוהו.
ואפשר גם שישמור את רוחם, כלומר אותם הזוכים לגמול בגופם באופן עדין, עד שיהא האור
המגיע אליהם עונג תמידי, מחוץ לדבר שבו הם מתקיימים
40
אלא שהצורך בהאמנת העניין העדין המקיים את הענושים, יותר מן הצורך לכך בזוכים. הלא
תראה שהמלכים כאשר רוצים להעניש אדם זמן ממושך, מתמידים לו את המאכל והמשתה,
כדי שלא ימות לפני שיסיימו בו את עונשם. מפני שאינם עושים כן אלא על פי הטבע. אבל
הבורא יתרומם ברוממותו, פועל למעלה מן הטבע, יקיים וינצור בלי אוכל.
ונקרא הגמול 'גן עדן', לפי שלא יימצא בעולם יותר חשוב מאותו הגן אשר השכין בו אדם עליו
השלום
41
, ונקרא העונש 'גיהנום' לפי שהכתוב קראו 'תפתה'
42
, והוא שם מקום בנחל לפני
ירושלם,
43
נקרא 'התופת' ו'גיא בן הנם'
44
, וקוראים אותו גם גי הנם בספר יהושע
45
ואל הגן של אדם מגיע המשל הנעלה, שאמר:
"כגן עדן הארץ לפניו"
46
ואל מקום התופת יגיע המשל הגרוע כמו שאמר:
והיו בתי ירושלם ובתי מלכי יהודה כמקום התופת הטמאים
47
1
"אחכמתה" הקפתי ביאורם ובירורם מכל הצדדים עד שלא השארתי בהם מקום טיעון
וטעות. ותרגמתי כן כלשון הכתוב בקהלת יב ט "אזן וחקר תקן".
2
בתחילת המאמר השביעי.
3
שם. ורי"ת קצר ושינה כל קטע זה.
4
לפי כ"י ב, ובתיאור.
5
כי המקום עתה הוא הארץ, והזמן נרשם על ידי תנועת המאורות. אבל המקום שיברא ה'
לעולם הבא אינו מורכב מחומרים כארץ ואין בו לוח זמנים הנקבעים על ידי המאורות. ואם כן
מה הם?
6
"פי אלחאל" ואפשר לתרגם "במצבו".
7
כלומר אם יש הבדל בין צדיק לצדיק
8
שניהם מושגים רוחניים במהותם, אין השכר גשמי ואין אש העונש מתמששת.
9
מלאכי ג יט-כא.
10
אפשר היה לתרגם "קולע" "מתאים". ורי"ת תרגם "ומה טוב" וגם זה טוב.
11
שופטים יט יא.
12
שם יט ט.
13
רבנו מדגיש זאת שלא כדעת האומרים שאין החום מעצם השמש אלא נוצר באוויר על ידי
תנועתה וכמ"ש לעיל במאמר הראשון בשיטה השמינית.
14
שיברא לגמול בו לצדיקים ולענוש בו את הרשעים.
15
השווה עבודה זרה ג ב, אין גיהנום לעתיד לבוא, אלא הקב"ה מוציא חמה מנרתיקה
ומקדיר, רשעים נדונין בה וצדיקים מתרפאין בה.
16
"בערץ'" כלומר שלא חל שנוי במהות עצם השמש, אל המקרה מחוצה לה, או שחשכו
עיניהם מלראות וכעין הסנוורים של אנשי סדום בבראשית יט יא, ושל אנשי ארם במלכים ב ו
יח. או כדרש חז"ל בפסוק וימש חשך, שאדי האוויר נתעבו עד כדי למששן.
17
תהלים לו י
18
שם צז יא. וראה גם לקמן פרק ח בתשובת השאלה השמינית, וראה גם בפירושו למשלי
א, ח. וכ, כ. הבאתי דבריו בביאורי לתהלים עמ' ריח.
19
משלי יג ט. ושם פירש ישמח - יתוסף. הולך ומוסיף, וכנגדו נר רשעים הולך ודועך.
20
איוב לג ל. וכן כתב בפירושו שם.
21
ברי"ת "בנפש הרשע" ואינו נכון.
22
ישעיה א לא.
23
שם לג יא.
24
שם כו יא, ושני פסוקים אלה אוחרו ברי"ת.
25
שם ל, לג.
26
איוב טו לד. וכן כתב בפירושו שם.
27
שם כב כ.
28
שם כ כו.
29
תהלים יא ו. וכתב בפירושו שם, אינו רוצה לומר האש והגפרית עצמם, אלא כיון שאמר
הכתוב על אנשי סדום שהם נענשו בכך, ועל חיל גוג שילחם בהם בכך, דימה להם כל הכופרים.
30
שם קמ, יא.
31
לפי כ"י ב, אוכל ומשתה תמיד. וכ"ה ברי"ת.
32
שמות לד כח.
33
שם לד לה.
34
השווה דברי הרמב"ם במאמר תחיית המתים שדחה דמיון זה, ודעתו שאם אין אכילה
ושתייה לא יתכן שיהו שם אברים, כי אז יהיו מציאות שוא ובטלה, ואין משה ואליהו דוגמא
כי הם חזרו למסלולם הטבעי.
35
שמות לד י.
36
ישעיה סד ג.
37
כלומר והיאך אינם נאפסים ברגעיהם הראשונים.
38
ישעיה סו כד.
39
אפשר לתרגם "על אף". ורי"ת תרגם "חוץ מן החום" ואינו נכון כי לא הבחין בהוראות
השונות של מלת "סוי" הערבית.
40
כיון שאמר לעיל כי מקור קיום הצדיקים הוא הזיו והאור, אמר כאן שיתכן שיהא מקור
קיום אחד אחיד לצדיקים ולרשעים, והזיו והאור מהווים מקור עונג לצדיקים כנגד האש
המהווה מקור יסורין לרשעים.
41
כן הוא בכ"י מ, ובכ"י ב, ברי"ת "ע"ס" והחכם לנדוער דמה שכתוב "עם" ואינו נכון.
42
ישעיה ל לג, וכדאיתא בפסחים נד א.
43
"בית אלמקדס" כך נקראת ירושלם כולה בפי הערבים. וברי"ת "בית המקדש". ואף
בספרותינו נקראת ירושלם כולה "מקדש" וכמו שפירש הרמב"ם במסכת סוכה פ"ג מ"ו
ראה שם מהדורתי, ומקורו בירושלמי שם.
44
ראה ירמיה ז לא-לב. וגמרא סוכה לב ב.
45
טו ח.
46
יואל ב ג.
47
ירמיה יט יג.
<h2>מאמר תשיעי - פרק ו</h2>
ואחר שכבר ביארתי שתי המהויות הללו אענה על השאלה השלישית, והוא לדבר על מקום
אלו הזוכים והענושים.
כיון שהם בני אדם גופות, ורוחות אי אפשר להם בלי מקום שינוחו בו וגבול שיגביל אותם, לכן
יבראם
48
הבורא יתרומם ויתהדר וישכנם בו
49
. ודבר זה צורך בני אדם מכריחנו לאומרו
50
ועם זאת הרי כבר הזכירוהו הכתובים, אלא שקראוהו "שמים וארץ", כדי לקרב את הדבר
להבנתנו, מפני שאין אנו רואים אלא שמים וארץ.
והוא אמרו:
כי כאשר השמים החדשים והארץ החדשה אשר אני עושה וגו'.
51
ואומר על דרך הדיוק:
52
מה הוא אופן החכמה בבריאת שמים חדשים וארץ חדשה, והלא
אפשר לגומלם במקום הזה הידוע?
ואבאר, כי מפני שהארץ הזו לא נועדה אלא לצורכי המזון על הרוב, ולפיכך יש בה שדות
לזריעה ואדמות לגגות ונהרות ותעלות להשקאת האילנות והצומח,
53
והרים
54
ונחלים
לגשמים ולשיטפונות, ובקעות בהן מרעה לחיות היער, ומדברות בהן מסילות לנוסעים,
הוצרכנו בעולם הזה לכל הדברים הללו מפני שאנו זקוקים למזון ולרכוש.
אבל העולם הבא, כיון שאין בו לא מזון ולא רכוש, אין עניין לאדמות ולא לצומח ולא לנהרות
ולא להרים ולא לנחלים, ולא לשום דבר מכל אלה וכיוצא בהן. אבל צריכים בני אדם אז
למרכז וגבול
55
בלבד, יבראהו להם כפי שירצה.
ואינו דומה פירוש מה שנאמר:
כי כאשר השמים החדשים
56
לפירוש אמרו:
כי הנני בורא שמים חדשים וארץ חדשה
57
כי זה בזמן הישועה לאומתו, שכאלו שהוא מחדש להם את העולם דרך משל. ובפרט שאמר
אחריו:
כי הנני בורא את ירושלם.
ואין הכוונה בו שהוא יחדש בריאת ירושלם, אלא יחדש להם את השמחה, שכך סיום הפסוק:
כי אם שישו וגילו עדי עד, אשר אני בורא כי הנני בורא את ירושלם גילה ועמה
משוש
58
וכאלו שהוא בורא אותם בריאה של שמחה.
אבל אמרו "כי כאשר השמים החדשים" - כיוון שהוא לעולם הבא,
59
הרי הוא מקום מוגדר
באמת, יבראהו לבני אדם, ויאפיס המרכז המוגבל הזה, כמו שבאר שם:
לפנים הארץ יסדת, ומעשה ידיך שמים, המה יאבדו בני עבדיך ישכונו.
60
והנה אמרו "ישכונו" אחר אפיסת
61
השמים והארץ, מחייב בריאת מקום אחר שישכנו בו.
ועוד מחמת האוויר הזה שבין שתי הקצוות הללו,
62
כבר נתברר לנו
63
שהוא שואב מגופנו
מה שמזקיקנו להחליף במקומו על ידי המזון. וכיון שאין בני אדם בעולם הבא ניזונים, הכרחי
שיהא האוויר שונה מטבע האוויר הזה, כדי שלא יצטרכו למזון, וכיון שיהו שתי הקצוות שלא
כמו אלו, ברור בכך כי האוויר המתמצע ביניהם אינו כאוויר הזה ושלא כטבע האוויר הזה.
אבל היאך יהיה הזמן, שהוא תשובת השאלה הרביעית?
נאמר, שהוא זמן שכולו אור ואין בו חושך. כלומר לא יהיו שתי משמרות מתחלפות של לילה
ויום, כי הלילה ויום היו נקודת החכמה, במה שהשכין בני אדם בארץ במקום שיהיו בו על ידי
מהלך השמש ותנועתה, כדי שיהא היום לעסקיהם בכלכלתם ואורחותיהם, והלילה למנוחה
ולנחת ולתשמיש ומפגשי התיעצות
64
וכל הדומה לכך.
אבל העולם הבא כיון שאין בו מאומה מכל זה, הרי בלי ספק אין צורך בו ללילה ויום, וכך
לחלוקת החדשים והשנים, כי זה אינו אלא בעולם הזה לחשבונות ולמשכורות ולצמח
האדמה וכל הדומה לכך.
פרט לחלק מסויים מן הזמן שאינו מוגדר ,
65
יהיה עליהם בו עבודת ה' כמו שאבאר
66
48
מוסב על המקומות של צדיקים ושל רשעים.
49
לפי כ"י ב, "בהם".
50
ההכרח דוחק אותנו להניח מושג זה שיש מקום, כיון שכבר הונח שהם גוף ורוח. והרמב"ם
פטר עצמו מדוחק זה, כדלעיל הע'
34
51
ישעיה סו כב.
52
"עלי באב אלתחריר" וברי"ת "בשער דיוק המקום" ואינו מדוייק.
53
בכ"י ב, מוסיף "והצאן".
54
"וג'באל" והרים. וברי"ת "והים" וטעות הוא, ואין צורך לפירוש הרש"ה, ובכל הקטע הזה
רבו ברי"ת אי הדיוקים.
55
ברי"ת "מתקע ומקיף" וראה רש"ה שנדחק לפרשו ללא צורך.
56
ישעיה סו כב. ואשר רבנו מפרשו על בריאת המקום לזוכים ולענושים לעתיד לבא.
57
שם סה יז.
58
שם סה יח. ובכ"י מ, מוסיף: שישו אתה משוש כל המתאבלים עליה, שם סו י.
59
והרמב"ם במו"נ ח"ב פרק כט דוחה את החלוקה הזו של רבנו בין שני פסוקים אלה,
ומפרש את שניהם על בנין ירושלם.
60
תהלים קב כו-כט. וכתב שם בפירושו: ואמרו בני עבדיך אחרי המה יאבדו, הוא גמול
הצדיקים וקיומם אחרי כלות השמים והארץ.
61
אפשר לתרגם "אבדן".
62
נראה שהכוונה על שמים וארץ.
63
לעיל בתחילת המאמר השביעי.
64
אפשר לתרגם "ולעריכת התייחדות", והכוונה שיהא האדם שליו מאוושת היקום ושאונו,
כדי שיוכל להתרכז בענייני מחשבה.
65
בסימני יום ולילה.
66
בשאלה האחרונה.
<h2>מאמר תשיעי - פרק ז</h2>
אבל שתי השאלות החמישית והשישית, שהם חיוב תמידיות גמול הצדיקים ועונש
הרשעים
67
, הריני מדבר בכך מדרך המושכל.
ואומר: כיון שחייב ה' את האדם לעבדו, הכרחי הוא שישדלהו לכך בדבר החשוב ביותר,
לפי שאם ישדלהו במה שהוא חשוב מעט ולא עבדו
68
, יכול אדם לומר שמא אילו שידלו
ביותר מזה היה עובדו
68
. וכאשר שידלו בכל, לא תישאר לו התנצלות.
פירוש הדבר, אילו עשה משך גמול הצדיקים אלף שנה, היה אפשר לומר: לא מאסו בו אותם
בני אדם אלא מחמת מיעוט ערכו, וכך אלפיים, וכך שלושת אלפים, וכל שהוא קצוב, אפשר
שימצא בשכל למעלה ממנו שיעור אחר. וכאשר עשה גמולם בלי תכלית בלי הפסק, וטובתם
לא תכלה, לא נשאר מקום לבעל הטענה לטעון.
ושמא יאמר אדם רואה אני דבר זה בגמול מובן יותר, כיון שהוא טובה ואושר וחסד, אבל
בעונש, וההתמדה באש, אני רואה שהוא חוסר רחמים ואכזריות, ודבר שאינו מתאים
לתאריו.
69
ואומר גם בזה דבר תכלית:
70
כי כמו שהכרחי הוא שישדלם בדבר שאין למעלה ממנו, כך הכרחי שיפחידם בדבר שאין
למעלה ממנו, לפי שאם יפחידם בעינוי מאה שנה או מאתים שנה, ולא נוסרו, אפשר לאומר
לומר אילו עשאו אלף שנה היו נרתעים. וכך אילו עשאו אלפיים, יכול הוא לומר אילו עשאו
רבבה היו נפחדים. ולפיכך עשה את העינוי בלי גבול, כדי שתהא ההפחדה בדבר החמור
ביותר, ובכך לא תישאר תואנה לשום אדם.
וכיון שהפחידם בדבר החמור ביותר ולא שמעו, אי אפשר שישנה מה שאיים עליהם בו ויכזיב
את דברו. וכדי לאמת דברו והודעתו, הכרחי שיתמידם במדור העינוי, ותלונתם על עצמם,
מפני שהם מרו וכחשו, ולו החסד, לפי שהייתה מטרתו בהתמדת העונש כדי להכשירם
71
למשמעת.
ודבר זה דומה לשאר הדברים שבעולם הזה אשר בראם הוא בחכמה, ונעשים המה רע
72
בחטא האדם, כגון שיצא בלילה, וכגון שירד לבור, וכגון שאכל אוכל שלא בזמנו, וכגון שנתרפא
במה שמזיק, וכל הדומה לכך.
ואומר עוד בעניין זה מן הכתוב, כי מצוי הוא
73
, תחילה ממה שנאמר:
אלה לחיי עולם ואלה לחרפות לדראון עולם
74
ואמר עוד:
נעמות בימינך נצח
75
ועוד:
עד נצח לא יראו אור
74
וכיון שאמר:
ואתה הוא ושנותיך לא יתמו.
ואחריו אמר:
בני עבדיך ישכונו וזרעם לפניך יכון
77
חייב בדבר זה שהוא, יתרומם ויתהדר, כשם שקיומו תמידי ואין לו הפסק, כך קיום הצדיקים
תמידי ואין לו הפסק.
ואם יקשה כאן מקשה ויאמר כשם שאפשר שיתקיים האדם
78
עמו באחרית הימים בלי
תכלית, כך אפשר שיהא האדם
78
לא חדל להיות עמו בראשית הזמן בלי תכלית ?
79
והנני מבאר את ההבדל בין שני הדברים.
ואומר: כי זה שמן המוכחש הוא, שלא חדלה הבריאה להיות עם בוראה בלי תכלית, לפי
שכל עושה, הכרחי שנהא אומרים שהוא קדם לפני מעשהו זה.
וכיון שקדם לו עושהו, הרי כל יום שאנחנו רואים בדעתנו שהוא יכול לקיימו בו, חייבים גם
לראות שהוא יכול לקיימו גם יום אחר.
וכיון שהבטיח שיעשה זאת, לא יחדל מלהוסיף לכל יום עוד יום, ולכל עת עת אחר, ואין השכל
שולל מאומה מזה, אלא אפשרי הוא אצלו.
ואם יאמר: ומה ההבדל אז בין הבורא והנברא?
80
נאמר: דבר זה אינו ראוי לענות עליו, כי היאך ידמה הרוח והגוף הזקוק לזמן ומקום, הנהנה,
המצווה והמוזהר, הזקוק לקיום שיתקיים בו, למי שהוא נעלה מכל הדברים הללו וכל הדומה
להן, והרי הוא לפניו כמי שעיניו ונפשו למה שימציא לו.
וכמו שאמר הכתוב:
וזרעם לפניך יכון.
67
כלומר שאין תכלה וקצבה לגמול הצדיקים ולא לעונש הרשעים. וברי"ת שובש לשון זה.
68
כל אלה "טאעה" ורצוי היה לתרגם את כולן "משמעת" ומשום מה תרגמתי "עבודה".
69
לתארי ה' שנקרא רחום, וחנון, רב חסד. ויתר כל מה שנקרא אצלנו י"ג מידות של רחמים.
70
"אלקול אלבליג" דבר שהוא ברור ומובע בכל הבהירות ובמיטב התבונה ואפשר היה
לתרגם "דבר ברור". ורי"ת תרגם "דבר מגיע" ולא הבין את המלה הערבית, וכבר פירשה
רבנו במבואו לקהלת, ראה שם מהדורתי עמ' קמא הע'
5
6
71
אפשר לתרגם "להנחותם".
72
ברי"ת "והם שבים לשער" וגרם לרש"ה לשער השערות.
73
כלומר שהעניין הזה תמידיות הגמול והעונש מצוי הוא גם בכתובים. וברי"ת "שהוא
מתמיד לעד" ואיני יודע למה שינה לשון רבנו.
74
דניאל יב ב.
15
תהלים טז יג וראה גם לעיל בהקדמת המאמר השלישי.
76
שם מט כ. וכתב שם בפירושו: כי אחריתו ימצא את אשר מצא אביו שלא השיג
מאומה מן האור לפי שאין האור אלא לצדיקים, כאומרו לאור ביאור החיים, ואמר עוד, אור
זרוע לצדיק.
77
שם קב כח-כט, וכן כתב בפירושו שם: ואמרו בני עבדיך אחרי המה יאבדו הוא גמול
הצדיקים וקיומם אחרי כלות השמים והארץ.
78
"אלכ'לק" כינוי לבני אדם. ורי"ת תרגם כפשט המלה "הברואים" ולא דק, כי מדובר על
מין האדם בלבד.
79
שאלה זו היא רק לשיטת רבנו שכל.
80
כיון ששניהם אז נצחיים.
<h2>מאמר תשיעי - פרק ח</h2>
אבל תשובת השאלה השביעית, והיא, האם יהא גמולם ועונשם שווה במהותו
81
ואומר, כשם שגמול אלף זכויות אין לו הפסק, כך זכות אחת אין הפסק לגמולה.
וכשם שאין הפסק לעונש אלף עבירה, כך עבירה אחת אין הפסק לעונשה.
אלא שהגמול והעונש, ואף על פי שהם תמידיים למעשה אחד ולאלף מעשים, הרי מצב כל אחד
יהיה לפי ערך מעשיו, מי שעשה טובה אחת, או עשר, או מאה, או אלף, יהיה מצבו בגמול כפי
ערך מה שעשה, אלא שהוא תמידי.
כמו שאנו רואים בעולם הזה אנשים כל טובתם היא המנוחה בלבד
82
, ואחרים עם זאת
אוכלים ושותים, ואחרים עם זאת בדירה הדורה
83
, ואחרים עם זאת לובשים בגדי הפאר,
ואנשים עם זאת נמצאים במעלה רמה, כך לעולם הבא.
אנשים נאמר באושרם:
אף בשרי ישכן לבטח
84
ואחרים נאמר בהם:
בצל כנפיך יחסיון
85
ואחרים:
ירויון מדשן ביתך וגו'
86
ואחרים:
והלבש אתך מחלצות
87
ואחרים:
ונחתי לך מהלכים בין העומדים האלה
88
רומז בכך אל המלאכים שבהם נאמר "שרפים עומדים ממעל לו"
89
וכן מי שעשה עבירה אחת, או עשר, או מאה, או אלף, יהיה מצבו בעונש כשיעור מה שעשה,
אלא שהוא תמידי. כמו שאנו רואים בעולם הזה אנשים אשר שיעור עונשם שיכלאו, ואחרים
עם זאת קשורים
90
בחבלים, ואחרים עם זאת כבולים, ואחרים עם זאת אסורים בזקים,
91
ואחרים עם זאת מכים אותם במה שמכאיבם. כך לעולם הבא.
אנשים נאמר בעינויים:
ואספו אספה אסיר על בור וסגרו על מסגר
92
ואנשים אחרים נאמר בהם:
עונותיו ילכדונו את הרשע ובחבלי חטאתו יתמך
93
ואחרים נאמר בהם:
ואם אסורים בזקים ילכדון בחבלי עוני
94
ואחרים:
סער מתגורר על ראש רשעים יחול.
אבל השאלה השמינית והיא האם יש בין הצדיקים הבדלים
96
, וכך הרשעים?
כבר נכללה עיקר תשובתה בדברים אלה שקדמו, אבל נראה לי לחלק מיסוד יתרונותיהם זה
על זה שבעה סעיפים.
ואומר, ממה שמורה שיש לצדיקים דרגות בגמולם זה למעלה מזה, תחילה מה שמחייב השכל,
ואחריו מה שמצאנו בכתובים מזכיר שבע מעלות זו למעלה מזו.
הראשונה, מקצתם יהיה להם אור כזריחת אור השמש ובהם נאמר:
וזרחה לכם יראי שמי שמש צדקה
97
ויש שיהיה להם עם זה עונג בשביביה כמו שאמר:
ומרפא בכנפיה
97
ויש שיתקיים לו האור כדבר הנטוע בו כמו שאמר:
אור זרוע לצדיק.
ויש שהולך האור ונוסף לו כמו שאמר:
אור צדיקים ישמח
99
ויש שיהיה אורו כבהירות עצם הגלגל כמו שנאמר בהם:
והמשכילים יזהרו כזהר הרקיעי.
ויש שיהיה אורו כאור הכוכבים פרט לשמש כמו שאמר:
ומצדיקי הרבים ככוכבים לעולם ועד
1
ויש שיהיה אורו כאור עצם השמש כאומרו:
ואוהביו כצאת השמש בגבורתו
2
וכמו שידענו כי פני משה רבנו ע"ה היה מלא אור, ופני יהושע שהיה פחות ממנו כמו שאמר:
ונחת מהודך עליו
3
ולא אמר 'את הודך' ולא 'כל הודך'.
ופני שבעים זקנים למטה מהם לפי שאמר:
ויאצל מן הרוח אשר עליו ויתן על שבעים איום הזקנים
4
וכיון שהיה טעם 'מהודך' - למען ישמעו כל עדת בני ישראל, הרי השבעים זקנים בכלל העדה.
וממה שמורה שגם הנענשים דרגותיהם זה למטה מזה, מה שמצאנו להם בכתוב שבע דרגות
בליהוט האש.
מהם מי שהאש מלהטת את פניו עד שמאדימים, ובהם הוא אומר:
פני להבים פניהם
5
ומהם מי שמשחירים פניו כשחרות הקדרה, ובהם הוא אומר:
כל פנים קבצו פארור
6
ומהם מי שמגיע לו ממנה כמו שצולים ומבשלים ובהם נאמר:
כי הנה היום בא בער כתנור
7
ומהם מי שמגיעו כמי שאכלתו האש, ובהם אמר:
תאכלהו אש לא נפח
8
ומהם מי שמגיעו כמו שאוכלת את העצים, ובהם הוא אומר:
מדרתה אש ועצים הרבה
9
ומהם מי שמגיעו כמו שאוכלת את העפר והאבנים, ועל כיוצא בה נאמר:
ותאכל ארץ יבולה ותלהט מוסדי הרים
10
ומהם מי שמגיעו כמו שאוכלת עד מעמקי האדמה וכמו שעושים הברקים,
11
ובהם נאמר:
כי אש היא עד אבדון תאכל
12
וכמו שידענו שמכות מצרים היו כלליים והגיע מהם לכל ממרה כפי שראוי לו, כמו שאמר:
יפלס נתיב לאפו
13
ופירוש יפלס ישקול אותו הדבר במשקל, כמו שאמר:
פלס ומאזני משפט לה'
14
81
"פי אלחאל" נצחי קדמון וכמו שכתב לעיל במאמר א פ"ד, ולהרמב"ם במו"נ ח"ב פכ"ט
אין מקום לקושיא זו.אפשר לתרגם "במצבו" ורי"ת תרגם "בעניין".
82
ר"ל שמלאכתם קלה אלא שהכנסתם מעוטה שאין בה כדי לשבעה כגון השומרים וכדומה.
83
"פי כן מכנון" אפשר לתרגם "בדירה מסודרת" או "בדירה נאה". ובכ"י ב, חסר, גם ברי"ת
ליתה.
84
תהלים טז ט.
85
שם לו ח.
86
שם לו ט
87
זכריה ג ד.
88
שם ג ז.
89
ישעיה ו ב.
90
אפשר לתרגם נגררים, נמשכים, נסחבים.
91
"יגלגלון" והחכם לנדוער קרא "יג'לג'לון" וטעות הוא.
92
ישעיה כד כב.
93
משלי ה כב.ובפירושו שם פירשו גם על מידה כנגד מידה בעולם הזה וז"ל: ואמרו עונותיו
וכו' כגון מה שאירע לשמשון בגלל אהבתו ומה שאירע לאבימלך מבעלי שכם ומה שאירע
לישראל מאשור ובבל כמו שאמר לכן נתתיה ביד מאהביה (יחזקאל כג ט), ואמר בכל אותם
הדברים ויאמר אליו מה המכות האלה בין ידיך ואמר אשר הכיתי בית מאהבי (זכריה יג ו),
וכך הצדיקים ישיגו טוב מצדקתם אשר אהבו כמו שאמר אהבו את ה' (תהלם לא כד).
94
איוב לו ח.
95
ירמזה ל כג.
96
יותר נכון לתרגם "יתרון זה על זה" וכך תרגם רי"ת.
97
מלאכי ג כ.
98
תהלים צז יא .
99
משלי יג מ
1
דניאל יב ג.
2
שופטים ה לא.
3
במדבר כז כ.
4
שם יא כה.
5
ישעיה יג ח.
6
יואל ב ו.
7
מלאכי ג יט.
8
איוב כ כו.
9
ישעיה ל לג. ובתרגומו שם תרגם "מדרתה" "מאואהא" מלשון דירה ומדור, ולא מלשון
מדורה.
10
דברים לב כב.
11
"אלצואעק" היא האש המלהטת בברקים עזים. ורי"ת תרגם "זוועות" ואינו נכון כדאיתא
בברכות נט א. וכבר ראינו למעשה שירד ברק אש על קברו של אותו רשע ובקעו וירד עד
התהום.
12
איוב לא יב.
13
תהלים עח נ.
<h2>מאמר תשיעי - פרק ט</h2>
אבל התשובה התשיעית מי הוא הראוי לעונש הזה?
אומר: הכופרים והמשתפים ובועלי החמורות אשר לא שבו. הכופרים והמשתפים, הם
אשר באר בהם באומרו:
ויצאו וראו בפגרי האנשים הפושעים בי, כי תולעתם לא תמות וגו'
15
אבל בועלי החמורות הם שנכתב בהם כרת או מיתות בית דין
16
הרי כריתתו מן העולם הזה
גורמת לו להיכרת מבין הצדיקים גם בעולם הבא מפני שלא שב.
ואם הוא לא הכריתו, אלא מילא לו את ימיו מצד אריכות אפיו, ועם זאת לא שב, הרי עונשו
יותר חמור, וכריתתו מבין הצדיקים ראויה לו יותר, מפני שכבר האריך לו ולא שב.
ואם לא היה בו ממה שאמרנו מאומה, הרי כל השאר קלות הן, והן נמחלות
17
ואם יאמר אדם במה יכופרו והרי לא שב?
נאמר: האם לא הנחנו שאין בידי האנשים הללו אלא הקלות?
מזה משמע שהם נזהרו בחמורות, ולא תהיה הזהרותם אלא בקיום הפכיהן,
לא כפרו אלא האמינו,
ולא שיתפו אלא ייחדו
18
ולא הטעו אלא הכשירו
19
ולא רצחו ולא גנבו ולא ניאפו, אלא עשו את האמת הצדק והמשפט.
וכל מי שזו דרכו, הרי רוב מעשיו זכויות, ואותן העבירות מעטות בהשוואה אל אלו, ייענש
עליהם בעולם הזה וילך נקי, כמו שביארתי במאמר החמישי.
אבל השאלה העשירית האם יפגשו זה עם זה?
ואומר כפי מה שהתבוננתי ומצאתי, הצדיקים והרשעים יראו אלה את אלה ראייה בלבד.
כמו שאמר על הצדיקים:
ויצאו וראו בפגרי האנשים וגו'
20
וכל מה שרואים את עינויים יאמרו ישתבח מי שהצילנו מן העינוי הזה, וישמחו וישישו
בחלקם.
וכמו שאמר על הרשעים:
פחדו בציון חטאים, אחזה רעדה חנפים, מי ימר לנו אש אוכלה מי יגור לנו מוקדי עולם
21
ויתפלאו על הצדיקים, היאך נמצאים הם על יד אותה האש הבוערת ואינה מזיקתם במאומה,
ויצטערו על שאבד להם אותו הגמול.
וכמו שהמשילם שם לאנשים שהוזמנו לסעודה, ואנשים הובאו להצטער, שהם רואים אותם
ומצטערים, והוא אמרו:
הנה עבדי יאכלו ואתם תרעבו,
הנה עבדי ישתו ואתם תצמאו,
הנה עבדי ישמחו ואתם תבושו,
הנה עבדי ירונו מטוב לב ואתם תצעקו מכאב לב ומשבר רוח תיילילו
22
אבל הצדיקים אלו עם אלו, הרי כל מי שהייתה מעלתו קרובה למעלת חברו ייפגש עמו, ואם
הייתה רחוקה לא ייפגש.*
22
וייראה לי כי הענושים, כל שניים מהם שדומה דרגת כל אחד מהם לדרגת השני לא יפגשו, כי
ימנע מהם זאת הצער וטרדתם בעצמם.
15
משלי טז יא.
15
ישעיה סו כד.
16
שבועות לט א.
17
משמע שמיתה מכפרת על הקלות אף בלא תשובה, ונראה דאתיא כרבי כדאיתא ביומא פה
ב מיתה ויום הכפורים מכפרין עם התשובה. והקשו עם התשובה אין בפני עצמן לא,נימא דלא
כרבי דתניא רבי אומר על כל עברות שבתורה וכו', ותירצו אפילו תימא רבי תשובה בעי א יום
הכיפורים, יום הכיפורים לא בעי תשובה. ונראה דה"ה למיתה כי השאלה היתה על שניהם
מיתה ויום הכיפורים.
18
בכ"י מ' חסר "ולא ושתפו אלא ייחדו".
19
כלומר לא התעו בני אדם לא בדבור ולא במעשה ועל ידי כך נמצא שהדריכום בדרך הישרה.
וברי"ת חסרה בבא זו.
20
ישעיה סו כד.
21
שם לג יד.
22
שם סה יג-יד. וכדאיתא בשבת קנג א
22
ראה בבא מציעא פה ב, בכולהו מצית לאסתכולי בהו לבר מגוהרקא דר' חייא וכו'. וראה
בבא בתרא עה א שכל אחד ואחד עושה לו הקב"ה חופה לפי כבודו, עיין שם.
<h2>מאמר תשיעי - פרק י</h2>
אבל השאלה האחרונה והיא האם מוטלת עליהם עבודה לפני ה' יתהדר ויתרומם?
ואומר כן, כי לא יתכן שישוחרר שכל ברי מצווי ואזהרה, ואילו היה אפשר שיהיה כדבר
הזה לעתיד, כי אז היה עושה כן בעולם הזה.
אלא תהיה עליהם חובה להאמין
23
אלהותו, ולא יקללוהו, ולא יתארוהו בתארים שפלים, וכל
הדומה לכך. מצד המושכל המוחלט, הנה זה מה שלא יתכן בלעדיו.
ודברו הכתובים בעבודה אחרת, שמעית, והוא שיוקצב להם מקום בארצם,
24
יתחייבו ללכת
אליו בכל תקופת זמן
25
, יהיה להם כיום השבת או כראש החודש אצלנו עתה, ויעבדוהו שם
בדבר שיקבע להם, כדי שלא יהיו ללא עבודת ה'. כמו שאמר:
והיה מדי חדש בחדשו, ומדי שבת בשבתו, יבוא כל בשר להשתחוות לפני
26
וכאשר יסיימו זאת, יוצאים ורואים את הענושים, שהרי אמר 'ויצאו וראו',
27
אחר שכבר
אמר לפניו 'יבוא כל בשר'.
ובא במסורת שהם לא ירוקנו מעבורת ה' בעולם הבא כמו בעולם הזה. אמרו:
תלמידי חכמים אין להם מנוחה לא בעולם הזה ולא לעולם הבא
28
אבל הענושים לא תוטל עליהם עבודת ה' בגלל עינויים, ומפני שהיא תשנה את מצבם כלומר
התמידיות כמו שהקדמנו.
אבל תשובת שתי השאלות האחרונות, אשר אחת מהן כאשר יעבדוהו מה יהיה גמולם,
ואם הם לא יעבדוהו היאך יהיה מצבם -
כבר עניתי עליהם בסוף המאמר השביעי, ואמרתי, כי לא ייעד להם את הגמול הנצחי אלא
מפני שהוא יודע שהם יבחרו משמעתו לא זולתה. ושהם, כאשר יבחרוה, יוסיף להם באושר
ההולך ורב כמו שבארנו.
וכיון שיצאו אלה עם הראשונה שכבר קדם ביאורם, נשארו העשר הנותרות בלבד.
23
"אן יעתקדוא" תרגמתי אמנם "להאמין" אף שאינה נכונה, והכוונה שצריכים להיות בדעה
שהוא האלהים וכעניין שנאמר דע את אלהי אביך, ואיננה סתם אמונה מצוות אנשים מסורה.
24
בארץ שיברא להם אז.
25
שיוגדר לפי מושגי הזמן שיהיה אז.
26
ישעיה סו כג.
27
שם סו כד.
28
ברכות סד א. ובירושלמי שביעית פ"ר הל' ח עתידיו הן חברין להתיגע. ע"ש.
<h2>מאמר תשיעי - פרק יא</h2>
וראוי שאסמיך לזה תאור זה, ואומר:
כי ייחוד
29
הגמול על כל דת
30
ומצווה והשתדלות מה הוא; וכן ייחוד
29
העונש על זניחת כל
מצווה ונוהג והשתדלות מה הוא, כי לא הגדיר אותו בעולם הזה, לכמה פנים מן החכמה:
האחד כי יסוד המהות אשר בה יהיה הגמול והעונש לא ראינוה, אלא שהושגה לנו בקירוב
ובהבנה, והיאך נוכל לעמוד על פרטיה שהם יותר נעלמים ודקים?
ועוד כדי שלא יארכו הדברים וירחבו האמרים ותגדל הכמות.
וגם כדי שלא נבחר מקצת המצוות, אילו הגדיר לנו מה הוא שכר כל אחת.
ועוד מפני שרוב טרדת מחשבתינו היא בדברים הקרובים לנו, כלומר עניין הישועה, ולפיכך
האריכו בו הספרים וביארוהו.
אבל אנו מקווים כי סיווג הגמול לכל מצווה, וחילוק סוגי העונש על כל עבירה יתבאר לנו בזמן
הישועה, שאז יתבהרו כל העניינים הללו, ויתפנו הלבבות לדרישת החכמה, והמזגים יתעדנו
לשמיעת דברי תבונה, כיון שהוא
31
קרוב ואף מעותד ליציאה אל העולם הבא.
ואומר: ולפיכך נאמר שהנבואה תכלול הכל, שנאמר:
והיה אחרי כן אשפוך את רוחי על כל בשר ונבאו בניכם ובנותיכם.
32
ויתנבאו במה שיהיה לעתיד אז, ואשר יהיה אז לעתיד אינו אלא גמול העולם הבא ועונשו.
וכאשר יודיעם אותו ייתן להם עליו אותות ומופתים, כמו שאמר:
ונתתי מופתים בשמים ובארץ דם ואש ותמרות עשן
33
ואמר אחריו, כי הדברים האלה יהיו לפני יום התחייה, שנאמר:
השמש יהפך לחושך והירח לדם לפני בוא יום ה' הגדול והנורא
34
וכל מי שהשכיל לעצמו יהיה מן המשכילים, ומי שהדריך בני אדם לעבודת ה' ולימדם דברים
שיזכו בהם לכך יהיה ממצדיקי הרבים
35
וסיבה זו היא שמזרזת כל חכם להשתדל לפקוח עיני בני אדם ולהדריכם.
29
כמות ואיכות מתן שכרה של כל מצווה, וכנגדו עונש כל עבירה. וראה פירוש הרמב"ם
לאבות פ"ב מ"א על המשנה 'והווי זהיר במצווה קלה כחמורה שאין אתה יודע מתן שכרן
של מצוות'.
30
"סנה" תרגמתי 'דת', בעקבות רבנו בתרגומו לאסתר א ח, ג ח. והכוונה מנהגים שהנהיגו
ותקנות שתקנו חז"ל.
31
כלומר זמן הישועה. ואפשר לפרש על המזגים שיתעדנו מפני שהם קרובים ומעותדים
לעבור לעולם הבא.
32
יואל ג א. והשווה רמב"ם בהלכות תשובה פ"ט הל' א. ובהקדמת ספר המצוות כלל יד,
ובאגרת תימן (הוצ' מוסד הרב קוק עמ' קעד), ועל מהותה של נבואה זו שתשרה על הכל.
ראה באורו של הרמב"ם במורה הנבוכים חלק ב פרק לב.
33
יואל ג ג
34
שם ג ד
35
רי"ת הוסיף כאן: כמו שנאמר והמשכילים יזהירו כזהר הרקיע ומצדיקי הרבים ככוכבים
לעולם ועד.
נשלם המאמר התשיעי מספר האמונות