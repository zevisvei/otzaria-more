<h1>המאמר החמישי:בזכיות ובחובות</h1>

<h2>מאמר חמישי - פרק א</h2>
הודיענו אלהינו יתרומם ויתהדר, כי פעולות משמעת בני אדם לפניו, כאשר מתרבים
נקראים זכיות, ומרדיהם אם נתרבו נקראים חובות
1
. ושהכל זכור לפניו על כל בני
האדם. כאומרו:
גדל העצה ורב העליליה, אשר עיניך פקוחות על כל דרכי בני אדם,
לתת לאיש כדרכיו וכפרי מעלליו
2
אמר עוד:
כי עיניו על דרכי איש וכל צעדיו יראה
3
ושאותן הרשמים
4
נרשמים בנפשות ועושים אותן זכות או עכורות
5
, כאומרו בעבירות:
ונשא עונו
6
ונשא חטאו
7
ואל עונם ישאו נפשו
8
הנפש ההיא עונה בה
9
ואף על פי שהוסתר הדבר מבני אדם ולא נתגלה להם, הרי הוא גלוי לפניו יתברך ויתעלה,
כאומרו:
אני ה' חקר לב, בחן כליות, ולתת לאיש כדרכיו כפרי מעלליו
10
ונתן על עניינים אלו אותות ומופתים, ואז קבלנום
11
וכאשר הושג לנו דבר זה, פניתי לעיין בעניין הזה כפי שהקדמתי,
12
וראיתי שיש במציאות
דברים דקים
13
הנעלמים מרבים מבני אדם, ומחליפים בהם הטוב ברע, עד שיגיעו לידי אומן
בהם
14
ויבחין ביניהם.
מזה אומנות המטבע
15
, תמצא שכאשר יראה אותם ההמוני יחליף הדינר הטוב ברע, עד
שיבדיל ביניהם השולחני.
ומהם אומנות הרפואה, תמצא שההמונים ימששו דופקי העורקים, ולא ידעו על ידי
התפשטותם והתכווצותם מה הן האיכויות הגוברות על הגוף, וידע בכך האומן המומחה.
ומהם חכמת ההתחקות
16
שמסתכלים בשרטוטי
17
הפנים והרגלים, ומבחינים בין אדם
לאדם
18
מה שלא יבחין בו זולתם ממי שאינו בקי באותו המקצוע.
וכך במקצוע המרגליות האודם
19
והפנינים
20
וזולתם לא יבחין בהם אלא המומחה.
כללו של דבר: כל אומנות עדינה, הרבה ממומיה אין ההמון מבחינים בהם, וניכרים הם
למומחים.
וכאשר מצאתי דברים אלו במלאכות כמו שביארתי, נתחזק בדעתי כי מומי הנפשות, כגון
העונות והחטאים, ואף על פי שאינם גלויים לבני אדם מפני שאין חושם מרגיש בהם, הרי הם
גלויים לעושם כי הוא יצרם ובראם.
והוא, שהנפש עצם שכלי בהיר יותר מבהירות עצם הכוכבים והגלגלים, ואין אנו רואים אותה
בחושינו, והיאך נראה מה שישפיע על עצמה ויעכירנה, אבל גלוי הוא לפני בוראה ובורא
הגלגל.
21
ולפיכך עושה הכתוב את הכוכבים והשמים שני משלים לה
22
בעניין זה, שהרי אמר:
וכוכבים לא זכו בעיניו
23
ושמים לא זכו בעיניו
24
ואמר שהוא לה
25
אור כאור הנר שחופשין בו כל המחבואות והחדרים, ויתגלה כל
הנסתר בהם, שכך אמר:
נר ה' נשמת אדם חפש כל חדרי בטן
26
ואמר עוד שהוא לה
27
כאש המתיכה את הזהב והכסף בכור ומזקקת אותם;
כאומרו:
מצרף לכסף וכור לזהב ובוחן לבות ה'
28
לכן אמרתי כמה נפלא דבר זה, שהאדם אוכל שני מאכלים, מותר ואסור, וימצא שניהם זנים
אותו, ויבעול שתי בעילות, האחת מותרת והשניה אסורה, וימצא שהוא נהנה בשתיהן,
ויחשוב שהם דבר
29
אחד. והמבחין מבחין במה שמרשימין בנפש כמו שבארנו, וכמו שנאמר:
כל דרך איש ישר בעיניו, ותוכן רוחות ה'
30
כן נתברר לי כי הזכיות כאשר מתרבות לנפש מזדככת ומבהקת, וכמו שנאמר:
וחיתו באור תראה
31
לאור באור החיים
32
ושהחובות כאשר מתרבים לנפש נעכרת ומחשכת, וכמו שאמר במי שהם כך:
עד נצח לא הראו אור
33
כן הודיע לנו שהם זכורים לפניו הזכיות והחובות של כל בני אדם, והם לפניו ככתובים אצלנו,
כאומרו על הצדיקים:
אז נדברו יראי ה' איש אל רעהו ויקשב ה' וישמע ויכתב ספר זכרון לפניו ליראי ה'
ולחושבי שמו
34
ואמר על הרשעים:
הנה כתובה לפני, לא אחשה כי אם שלמתי וגו'
35
וכאשר התבוננתי במשלים הללו שבדברי החכם, מצאתים בתכלית החכמה והשיכלול
36
והוא, שאנו מקהלות הנבראים, כאשר מצאנו שיש ביכלתנו אשר נתן החכם
37
בנו לדעת את
האותות
38
אשר בהם נבטא, ועשינו
39
לכל אות סימן של קווים
40
כדי שנזכור
חשבונותינו והמאורעות שאנו צריכים לדעת אותם, קל וחומר שיהא בחכמתו הוא דבר שיהו
זכורים לפניו כל מעשינו בלי כתב ובלי ספר
41
אבל המשיל אותו בספר, מפני שמושג זה קרוב להבנתנו כפי שבארנו.
וכן הודיענו שכל זמן שאנחנו חיים בעולם העשייה, זכורים לפניו מעשיו של כל אחד,
וכבר הועיד את הגמול עליהם לעולם הבא שהוא עולם הגמול, ואותו העולם יבראהו כאשר
ישלם כל מספר בני אדם אשר גזרה חכמתו לברוא אותם
42
, שם יגמול לכל כפי מעשיהם,
כמו שאמר החסיד:
אמרתי אני בלבי את הצדיק ואת הרשע ישפט האלהים וגו'
43
ואמר עוד:
כי את כל מעשה האלהים יביא במשפט, על כל נעלם, אם טוב ואם רע
44
ונדבר על אותו זמן הגמול במאמר התשיעי מספר זה, במה שראוי.
ועם זאת לא מנע
45
מעבדיו בעולם הזה מקצת שכר על הטובות, ועונש על החטאים, דבר
שיהא סימן ודוגמא לכלל הנצור לעת התקבצות מעשי בני אדם.
ולפיכך מוצאים אנו אותו מסדיר בתורה את הברכות שבפרשת אם בחקותי,
ונאמר על כיוצא בהן:
עשה עמי אות לטובה ויראו שונאי ויבושו וגו'
46
והסדיר את הקללות שבפרשת והיה אם לא תשמע,
ועליהם אמר:
והיו בך לאות ולמופת ובזרעך עד עולם
47
והרי סימן ודוגמא מהם בעולם הזה
48
, וכל הזכיות נצורות לצדיקים בסגולה,
כאומרו:
מה רב טובך אשר צפנת ליראיך וגו'
49
וכל החובות נצורות לרשעים וכמוסות,
כאומרו:
הלא הוא כמוס עמדי חתום באוצרותי
50
1
נראה ברור שכוונת רבנו שאז נקרא האדם שרובו זכיות זכאי, ואשר רובו חובות חייב.
אבל הפעולות כשלעצמן כל אחת לבדה היא זכות או חובה, ולא רק כאשר מתרבים.
2
ירמיה לב יט.
3
איוב לד כא.
4
רשמי הזכיות או רשמי העברות.
5
"דנס" עכירות לכלוך או טנוף, ונאמרת מלה זו על לכלוך בגד או מעמד או מדות.
6
ויקרא ה א. ה יז. יז טז.
7
ויקרא כד ט.
8
הושע ד ח. ונראה שרבנו מפרש נשיאה זו לא רק על הפעלת העונש עליו, אלא גם על הרושם
המגרעתי הנכתם בנפש במעשה החטא.
9
במדבר טו לא.
10
ירמיה יז י.
11
כלומר קבלנו את הדבר מיד כפי ששמענוהו מפי הנביאים בתור אמונה, עד אשר חקרנו עליו
מדרך העיון ונעשה אז ידיעה ודעה.
12
לעיל בקדמת הספר פרק ו ד"ה דע יחנך ה'.
13
אפשר לתרגם מקצועות עדינים, אומנויות עדינות.
14
מוסב על בני אדם.
15
אפשר לתרגם, השלחנות או החלפנות.
16
"אלקאפה" הוראתה ההתחקות. והם בני אדם המתאמנים להבדיל בין שני אנשים דומים
מאד בתמונה או בפסל, על יד שנוים דקים בקוי פניהם, או לקבוע ודאות על ידי טביעת
אצבעות ידים ופרסות רגלים. והרש"ה כתב "חכמת היד והפרצוף הנודעת הרבה בספרי
קדמוננו" ראה שם.
17
אפשר לתרגם: בקוי.
18
שים לב לדברי רבנו כי המומחים הללו מבדילים ומבחינים בין אדם לאדם, ולא שיודעים
תכונות האדם וכל שכן מעשיו הטובים והרעים וצדקתו ורשעתו וכפי שכתב רבנו להלן.
19
"יאקות" תרגמתי אודם, כי כך תרגם רבנו בשמות כח יז.
20
"לולו". ורי"ת תרגם "פטדה" ואינו נכון. ואף הוסיף משלו מעט "בדלח".
21
ר"ל כשם שמהות עצם הגלגל ובהירותו וכתמיו גלוים רק לפניו יתעלה ונעלם מכל המין
האנושי כך הנפש.
22
לנפש.
23
איוב כה ה.
24
שם טו טו.
25
הוא הבורא, לה לנפש. וברי"ת "כי היא לו" ואינו נכון.
26
משלי כ כז. ושם תרגם: ידיעת ה' נר נשמות בני אדם חופש כל חדרי המסתרים. ובפירושו
שם כתב: כמו שהבית האפל, אין אדם יודע מה שיש בו עד שיכניס לתוכו נר ויתגלה לו כל מה
שבתוכו, כך אתה רואה אדם ואינך יודע מה בלבו, וידיעת ה' חודרת, דרך משל, לתוך
מסתריו, וידוע לפניו הכל ואי אפשר שידע זאת זולתי ה' כמו שאי אפשר לראות מה
שבחדרים כי אם על ידי אור, נר, או זולתו. ולפיכך אמר "עקוב הלב מכל ואנוש הוא מי ידענו
אני ה' חקר לב ובחן כליות" וגו' (ירמיה יז ט). והמשילו לנר מבין כל שאר האורות, מחמת
שאורו ממוצע וישר, ואפשר להביאו לכל מקום שירצה האדם, ומצוי הוא בכל זמן ובכל
מקום, מה שאין כן שאר המאירים (וכדאיתא בפסחים ח א).
27
ראה הע'
25
. וברי"ת "כי הוא הם כאש" וטעות הוא.
28
משלי יז ג.
29
לפי ב, ויחשוב כי משפט אחד להם.
30
משלי כא ב. ובפירושו שם פירשו לעניין אחר.
31
איוב לג כח.
32
שם לג ל. ובפירושו שם פירש את הראשון בצדיק המתפלל לפני ה' בהכנעה, ואת השני
בצדיק המתייסר ומודה לה' על כך. ועיין פירושו שם באריכות.
33
תהלים מט כ. וראה פירושו הנפלא של רבנו לכל מזמור זה, מהדורתי עמ' קלג-קלו.
34
מלאכי ג טז.
35
ישעיה סה ו.
36
נדמה שיותר נכון לתרגם: והתקינות.
37
הבורא ב"ה.
38
כתבתי בכל מקום אותות, רבוי אות, שיש שכר על הטוב ועונש על הרע.
49
תהלים לא כ. וברי"ת הושמט כל קטע זה מחמת דילוג בין שתי תיבות דומות. וגרם
להרש"ה ללכת בדרך רחוקה.
50
דברים לב לד.
<h2>מאמר חמישי - פרק ב</h2>
וכיון שהקדמתי דבר זה, ראיתי לתאר מעלות בני אדם בסוגי זכיותיהם וחובותיהם כמה הם
ממה שידענו מן הכתוב והמסורת, ואקבע כל אחד במקומו כפי ידיעתי
51
, כדי שיודרכו בכך
רבים מבני אדם.
ואומר, כי דרגות בני אדם בעניין הזכיות והחובות עשר מעלות:
צדיק, ורשע, נשמע, ומורד, ושלם, ובלתי שלם, וחוטא ופושע, וכופר, ובעל תשובה.
וכאן הנחתי את השיקול לדבר על עניינו בפני עצמו. וראוי שאבאר בכל אחד מהן במה שיש בו,
ואומר:
יקרא צדיק מי שהיו רוב מעשיו זכיות.
ורשע מי שהיו רוב מעשיו חובות.
והרי מצב זה דומה לדברים הטבעיים, והוא שהחכמים קוראים את הדבר 'חם' אם היה בו
החום יותר על הקור, וקוראים את הדבר 'קר' אם היה הקור בו יותר על החום. ואומרים
שהגוף 'בריא' אם הייתה הבריאות בו יותר, ו'חולה' אם הייתה המחלה בו יותר. בדומה לזה
נאמרו השמות הנבואיים, שקוראים את האדם 'צדיק' אם היו רוב מעשיו צדקות, כמו שקראו
יהושפט ויחזקיהו צדיקים
52
ואף על פי שיש במעשיהם כעין חטא, כמו שאמר ליהושפט:
הלרשע לעזר ולשונאי ה' תאהב ובזאת עליך קצף מלפני ה'
53
ואמר על יחזקיהו:
ולא כגמול עליו השיב יחזקיהו כי גבה לבו ויהי עליו קצף
54
וקראו את יהוא 'רשע',
55
אם כי השמיד את הבעל, וקראו צדקיהו 'רשע',
56
על אף
שהציל את ירמיהו.
וממה שקבע החכם בעניין זה שהוא משלם לעבדיו בעולם הזה על מיעוט מעשיהם כדי שישאיר
להם הרוב לעולם הבא, כי לא יתכן שיעבירם בעולם הבא מדרגה לדרגה, לפי שכל פלג
57
מן
הנגמלים נשאר במה שהוא בו, כאומרו:
אלה לחיי עולם ואלה לחרפות לדראון עולם
58
ולפיכך עשה את הגמול על המיעוט בעולם הזה, וכפי שביאר שכל הזכיות לעתיד הרחוק,
ומיעוט הזכיות בעולם הזה, שנאמר:
וידעת כי ה' אלהיך הוא האלהים האל הנאמן שומר הברית והחסד לאוהביו וגו' ומשלם
לשונאיו אל פניו להאבידו וגו'
59
ומפרטי עניין זה כי שני האדונים משה ואהרן חטאו חטא קל ונענשו עליו בעולם הזה כאומרו:
יען לא האמנתם בי להקדישני לעיני בני ישראל לכן לא תביאו את הקהל הזה וגו'
60
ואביה בן ירבעם עשה זכות אחת וגמלו עליה בעולם הזה כאומרו:
כי זה לבדו יבא לירבעם אל קבר יען נמצא בו דבר טוב
61
ועל פי היסוד הזה אפשר שיהיו לצדיק חטאים רבים שהוא מתחייב עליהן שיהא רוב ימיו
מיוסר;
ואפשר שיהיו לרשע זכיות מרובות שזכה בהן שיהא רוב ימיו
62
בטובה.
ובזה אומרת המסורת
כל שעונותיו מרובין מזכיותיו מטיבין לו ודומה כמי שקיים את התורה כולה, וכל
שזכיותיו מרובין מעונותיו מריעין לו ודומה למי ששרף את התורה כולה
63
ודבר זה במי שעושה זכיות וחובות, ובזמן עשייתו את הזכות אינו מתחרט על החובה, ובזמן
עשייתו את החובה אינו מתחרט על הזכות.
אבל מי שעשה זכיות הרבה וניחם עליהם כבר איבד את כולן בחרטתו, ועליו נאמר:
ובשוב צדיק מצדקתו ועשה עול וגו' כל צדקותיו אשר עשה לא תזכרנה
64
ומי שעשה חובות הרבה וניחם עליהן ונהג בדרכי התשובה כבר העבירן מעליו, ובו נאמר:
ובשוב רשע מרשעתו אשר עשה ויעש משפט וצדקה הוא את נפשו יחיה
65
ואמר עוד:
כל פשעיו אשר עשה לא יזכרו לו
66
ובא במסורת בבירור דבר זה, בתוהה על הראשונות
67
ועל פי הכלל הזה אפשר שיהיה אדם צדיק שכל זכיותיו אצורים לעולם הבא, וינחם עליהן ואז
יפלו מלשלם לו עליהן לעולם הבא, וגומלים אותו על מקצתן
68
בעולם הזה, ויראו בני אדם
שכאשר החל בכפירה החלה טובתו, וימלאם לבם
69
לעשות רע, ואין אותה הטובה מחמת
שהחל בכפירה, אלא היא טובה שהייתה צפונה לו שולמה לו על פניו.
ויש שיהיה אדם רשע שחובותיו מעותדים לו לעולם הבא, ויתחרט עליהם וישוב, ויפלו מלענשו
עליהם לעולם הבא, ויפרעו ממנו בעולם הזה בדברים שיש עליהם בהכרח עונש בעולם הזה
כמו שאבאר, ויראו בני אדם כי כשאר החל לשוב מחטאיו אז באו עליו הייסורין והצרות
ויתפלאו ואינם יודעים כי זה שבא עליו אינו בעבור מה שהחל לעשות אלא שאריות מה שפרק
מעליו.
וכאשר יתבוננו בני אדם בדברי הסבר אלו, יסתלקו מהם הספקות ויתחזקו לבותם למשמעת
ה', כאומרו:
ויאחז צדיק דרכו וטהר ידים יוסיף אומץ
70
ואל יאמר אדם כי חטא אחד יאבד הרבה מן הזכיות, לפי שאינו עושה כן, אלא אם הייתה עמו
חרטה, מחמת החרטה לא כשלעצמו. ולא שזכות אחת מתקנת חובות הרבה, לפי שאינה עושה
כן אלא עם התשובה, מחמת התשובה לא כשלעצמה.
והזקיקני הצורך לבאר עניין זה, מפני שראיתי בני אדם משבשים את הדברים ואומרים, אם
היה בערכה של כפירה אחת לבטל הרבה מן ההאמנה, לא ייתכן שיהא בערכה של האמנה אחת
כדי לבטל הרבה מן הכפירה, ואם היה בכוח האמנה אחת מה שמסלק הרבה מן הכפירה, לא
יתכן שיהא בכוח כפירה אחת מה שיסלק הרבה מן ההאמנה, ועל ידי כך באו המאמינים
במבוכה.
51
כלומר לקבוע מקומו ומעמדו מבחינת היאך ואיפה נפרעים ממנו, והיאך יש להבין טובות
המושפעים עליו או ייסורים הפוגעים בו, כדי שלא יטעה אדם בכך.
52
ביהושפט נאמר "וילך בכל דרך אסא אביו לא סר ממנו לעשות הישר בעיני ה'". מלכים א
כב מג. וביחזקיהו נאמר "ויעש הישר בעיני ה' ככל אשר עשה דוד אביו". מלכים ב יח ג.
53
דברי הימים ב יט ב.
54
שם לב כה.
55
מלכים ב י לא.
56
שם כד יט. וראה סנהדרין קג א "בצדקיה נמי כתיב ויעש הרע בעיני ה'? שהיה בידו למחות
ולא מיחה".
57
אפשר לתרגם: כת.
58
דניאל יב ב.
59
דברים ז ט-י. וראה תענית יא א. "כשם שנפרעין מן הרשעים לעולם הבא אפילו על עברה
קלה שעושין, כך נפרעין מן הצדיקים בעולם הזה אפילו על עברה קלה שעושין. וכשם
שמשלמין שכר לצדיקים לעולם הבא אפילו על מצווה קלה שעושין, כך משלמין שכר לרשעים
בעולם הזה אפילו על מצווה קלה שעושין". וכך היא בירושלמי פאה פ"א סוף הל' א.
וירושלמי סנהדרין פ"י הל' א.
60
במדבר כ יב. וסבור רבנו כי חטאם של משה ואהרן הוא שלא ניצלו את מאורע המים כדי
לחזק בקהל את האמונה בה', ותיבה 'האמנתם' פירושה - שלא האמנתם את הקהל בי, ולא
שום חטא אחר. וראה פירושי רס"ג לתורה מהדורתי שם והע'
2
61
מלכים א יד יג. וראה מועד קטן כח ב. שביטל משמרתו ועלה לרגל, או שביטל פרדסאות
שהושיב ירבעם אביו על הדרכים שלא יעלו ישראל לרגל.
62
ברי"ת הושמט קטע זה בגלל טעות דילוג בין תיבות דומות.
63
קדושין לט ב. והלשון שם הפוך. וכך הוא ברי"ת.
64
יחזקאל יח כד.
65
שם יח כז.
66
שם יח כב.
67
קדושין מ, ב. וירושלמי פאה פ"א סוף הל' א.
68
אותן שלא תהה עליהן.
69
"פיג'תרון" וכיוצא בזה תרגם רי"ת. וראה כפירוש קהלת ח יא, מהדורתי שם. וראה גם
פירוש רבנו לאיוב טז י. וי"נ "פיגתרון" יטעו.
70
איוב יז ט.
<h2>מאמר חמישי - פרק ג</h2>
ואומר עוד, שאני מצאתי ייסורי הצדיקים בעולם הזה שני סוגים:
האחד על העברות המעטות כמו שביארתי לעיל;
והשני על דרך הניסיון
71
מייסרם ה' בהם כאשר ידוע לפניו שהם יסבלו אותם
72
, ואחר כך יגמלם עליהם טוב, כאומרו:
ה' צדיק יבחן ורשע ואוהב חמס שנאה נפשו
73
ולא הועיד לעשות כגון זה במי שלא יסבלם, כיון שאין תועלת בכך, אלא התועלת בתוחלת
הצדיקים כדי שידעו בני אדם שלא לחינם בחרם ה'. וכפי שידעת על איוב ותוחלתו
74
, אלא
שכאשר ייסורי האדם דרך עונש ובקש מה' שיודיעו על מה הביא אותם עליו, קבע שהוא
מודיעו, כאומרו:
והיה כי תאמרו: תחת מה עשה ה' אלהינו לנו את כל אלה,
ואמרת אליהם: כאשר עזבתם אותי ותעבדו אלהי נכר בארצכם
כן תעבדו זרים בארץ לא לכם
75
ויש צדק
76
בדבר, מפני שהוא גורם לו להינתק מחטאיו. ואם היה האדם מתייסר דרך ניסיון,
ובקש מה' שיודיענו מדוע הביא אותם עליו, קבע שאינו מודיעו, כמו שאמר משה רבנו:
למה הרעות לעבדך ולמה וגו'
77
ולא ביאר לו. ושאל איוב:
הודיעני על מה תריבני
78
ולא פרש לו.
וגם בזה יש צדק,
76
כדי שלא תקל בעיני בני אדם תוחלת הצדיק, ויאמרו כי לא הוחיל אלא
מפני שידע גודל שכרו
79
ואומר אני, ואף גם השלם יתכן שיבואו עליו ייסורים כדי ליתן לו שכר על כך, מפני שאני
מצאתי שהטף מתייסרים, ואין לי ספק שישלם להם
80
, ויהיו ייסורי החכם להם
81
כמוסר
אביהם להם על ידי הכאה וכליאה כדי למנעם מלהזיק. וכמו שהוא משקה אותם
הרפואות הנגעלות המרות כדי לסלק חליים, וכאומרו בתורה:
וידעת עם לבבך כי כאשר ייסר איש את בנו ה' אלוהיך מיסרך
82
ואמר בדומה לכך:
כי את אשר יאהב ה' יוכיח וכאב את בן ירצה
83
ואם יאמר אדם: והרי הוא יכול להטיב להם בכמו הגמול הזה מבלי לייסרם?
אנו עונים לו בתשובתנו הראשונה אשר בתחילת הבריאה בעניין העולם הבא
84
, ואמרנו
שהוא הכריענו אל החלק היותר טוב, כי הטובה על דרך הגמול יותר מאשר על דרך החסד.
ואומר עוד: אבל שלוות הכופרים בעולם הזה וההארכה להם הרי היא על ששה
85
סוגים.
מהן מי שידוע לפני ה' שעתיד לשוב, והרי הוא מאריך לו כדי שישוב, כמו שמצאנוהו האריך
למנשה עשרים ושתים שנה עד ששב שלשים ושלש שנים
86
, ואף על פי שלא הייתה תשובתו
שלמה.
ומהן מי שהאריך לו כדי להוציא ממנו בן צדיק כמו שהאריך לאחז ויצא ממנו חזקיהו
87
והאריך לאמון ויצא ממנו יאשיהו
88
ומהם מי שמאריך לו כדי לשלם לו מעט הזכיות שעשה
89
לפניו וכמו שבארנו
90
ומהם מי שמאריך לו כדי להנקם בו מבני אדם מושחתים יותר ממנו, כאומרו על אשור:
בגוי חנף אשלחנו ועל עם עברתי אצונו לשלל שלל ולבז בז
91
ומהם מי שמאריך לו לבקשת צדיק לדבר שיש לו בו תועלת, כאומרו ללוט:
הנה נשאתי פניך גם לדבר הזה
92
ומהם מי שמאריך לו כדי לחזק עליו את העונש, כמו שהציל את פרעה מעשר מכות וטבעו
בים, כאומרו:
ונער פרעה וחילו בים סוף
93
ועל אופנים אלו ביקש ירמיהו מלפני ה' על אותם האנשים המורדים, להודיעו על איזה אופן
הוא מאריך להם. לא על דרך ההתפלאות על כך, באומרו:
מדוע דרך רשעים צלחה שלו כל בגדי בגד
94
והודיעו שהוא לפי האופן האחרון
95
להענישם עונש כבד, כאומרו בפסוק שאחריו:
עד מתי תאבל הארץ ועשב כל השדה ייבש מרעת ישבי בה וגו'
96
והואיל וכבר ביארתי מה שיש צורך בו בעניין הצדיק והרשע אוסיף בו ואומר, כי זה שאנחנו
מוצאים הכתוב אומר:
וחוטא אחד יאבד טובה הרבה
97
וממשילו לזבוב שנפל לשמן מרוקח כמו שאמר אחריו:
זבובי מות יבאיש יביע שמן רוקח וגו'
98
אינו אלא על דרך קריאת השם בלבד
99
. כאלו יהיה לאדם מאתים מעשה ומעשה אחד, ומזה
מאה זכיות ומאה חובות והרי הוא שקול, אם היה המעשה האחד זכות - נקרא על ידי כך
'צדיק', ואם חובה - נקרא 'רשע'.
71
לפי ב, "הוא תחילה לניסיון". והכוונה במלת תחילה, שלא קדם לכך חטא. ורי"ת שהיה
לפניו נוסח זה תרגם "התחלת רעה" ואינו נכון.
72
אפשר לתרגם: שיעמדו בהם.
73
תהלים יא ה, ובבראשית רבה פרשה נה, פסקה ב: כך הקב"ה אינו מנסה את הרשעים,
למה, שאין יכולין לעמוד, ואת מי מנסה את הצדיקים וכו', ראה שם.
74
על עקרון זה חוזר רבנו בהרחבה גם בהקדמתו לפירושו על איוב, ע"ש. וכבר העירותי שאין
הרמב"ם מאמץ השקפה זו, וסבור שאינה השקפת רוב חכמי ישראל, ראה מו"נ ח"ג פרק
כב.
75
ירמיה ה יט.
76
"צאלח" כלומר שההודעה מוצדקת מבחינה הגיונית. ואפשר לתרגם: ויש בכך תועלת.
77
במדבר יא יא.
78
איוב י, ב. וכן כתב בפירושו שם.
79
ככל החזיון הזה וככל המשא הזה כתב רבנו ביתר הרחבה גם בפירושו לאיוב סוף פרק לז.
וראיתי לנכון להעתיק כאן, כיון שאינו מצוי לרבים, וטובה כפילות אחת מדברי הראשונים
מכל חידושי האחרונים, וזה לשונו שם:
ואומר אני כי איוב עם כל צדקתו היו לו מקנאים רבים כפי שהקדמנו בהקדמת הספר, שהיו
מדמים שאין כל משמעתו לרצון ה' אלא כדי לשמור על אשרו, וכבר ידעת, יעזרך ה', שהוא
נתייסר תחלה בממונו, ולא הועיל לו הדבר אצל מקנאיו מאומה, אלא אמרו "עור בעד עור".
ואחר כך נתייסר בגופו. ואלו ביאר לו ה' שיגמלהו על מה שהוא מייסרו, היו יכולים לומר
שלא הוחיל איוב לייסורים אלא מפני שהבטיח לו ה' את האושר הנצחי, ואלו לא הבטיחו לא
היה מתחולל. לפיכך חייבה חכמתו יתהדר ויתרומם שלא לבאר לו תכלית המצב שהוא נמצא
בו, כדי שתסתלק טענת מקנאיו, ויתברר אצלם יושר תוחלתו וצדקתו, וכבר ביקש איוב על
כך, ונשתדל שיודיעו ה' מדוע הביא עליו את הייסורים, והוא אמרו "הודיעני על מה תריבני"
(איוב י, ב), "מי יתן ידעתי ואמצאהו אדעה מלין" (שם כג ג). ולא הודיעו. וכאשר אנו
מתחקים אחרי הרבה ממאורעות הראשונים, אנו מוצאים שכל מי שייסר אותו ה', יתהדר
ויתרומם באיזה דבר, וביקש מה' שיודיעו מדוע הביא עליו אותו הדבר, הרי הדבר אז נחלק
לשנים: אם היה המיוסר מתייסר מפני שהוא חייב, מבאר לו ה' את הדבר ואומר לו, זה בגלל
רוע מעשיך. כאומרו "והיה כי תאמרו תחת מה עשה ה' לנו את כל אלה, ואמרת אליהם
כאשר עזבתם אותי" (ירמיה ה יט). וכן "והיה כי תגיד לעם הזה... ואמרת אליהם על אשר
עזבו אבותיכם" (שם טז י-יא). ואם היו הייסורין דרך ניסיון, ולא קדם לכך חטא, הרי אין ה'
מודיעו, כדי שלא תמעט בעיני בני אדם תוחלתו וסבלו. כמו שמצאנו שמשה בקש מה'
להודיעו על מה ייסרו בניהול שש מאות אלף וסבילת סכלותם וחטאיהם, ואמר "למה הרעות
לעבדך" (במדבר יא יא) ולא ענהו ה' על כך, אלא אמר לו דבר אחר "אספה לי שבעים איש"
(שם יא טז). וכאשר ביקש ממנו על הייסורין שבאו על ישראל לקושש קש לתבן בארץ מצרים,
כאשר אמר פרעה "לא תוסיפון לתת תבן לעם" (שמות ה ז), והייתה שליחותו של משה
הסיבה לאותו העינוי, באומרו: "כי נרפים הם", ואמר משה "למה הרעתה לעם הזה, ומאז
באתי אל פרעה לדבר בשמך הרע לעם הזה", ולא ענהו על כך במאומה, אלא אמר לו דבר
אחר "עתה תראה". וכיון שזו היא דרך המתנסים, שאינו מודיע להם שיגמלם על כך, אלא
מניחם עם הרהורי לבם בלבד, הרי איוב אחד המתנסים, ובפרט בגלל המקנאים העומדים
נגדו, שלא יאמרו כי מאחר שהודיעו שיגמלהו הוחיל וסבל, כדרך שסובל שותה הרפואה
כשאומרים לו שזה יועיל לך.
80
ראה סנהדרין קי, ב. קטני בני רשעי ישראל... ר' עקיבה אומר באים הם לעולם הבא שנ'
שומר פתאים ה', שכן קורין בכרכי הים לינוקא פתיא.
81
לפי ב, לטוב להם.
82
דברים ח ה.
83
משלי ג יב.
84
לעיל בפתיחת המאמר השלישי, שם שאל מדוע העניק ה' לצדיקים חיי העולם הבא רק
תמורת עשיית המצות, ולא העניקו להם נדבה, ואחת התשובות שם, כי גדול המצווה ועושה,
ועוד. עיין שם.
85
לפי ב, שבעה. וכן הוא ברי"ת. ואינו נכון כי לקמן מנה רק ששה, והרש"ה נדחק לצרף
צירופים שאינם צריכים.
86
מימרא דר' יוחנן בסנהדרין קג א.
87
מלכים ב פרקים טז-יח.
88
מלכים ב כא יט.
89
לפי ב, מי שמטיב להם כדי לגמלם על טובות מעטות שעשאום.
90
כל בבא זו הושמטה ברי"ת.
91
ישעיה י, ו.
92
בראשית יט כא.
93
תהלים קלו טו.
94
ירמיה יב א.
95
לפי ב, היותר חמור.
96
ירמיה יב ד.
97
קהלת ט יח.
98
שם י, א.
99
כלומר, מה שאמר יאבד טובה הרבה, לא שהוא מאבד את הזכיות שעשה, אלא שמאבד את
השם שהיה לו, שמעתה נקרא חוטא.
<h2>מאמר חמישי - פרק ד</h2>
אבל הנשמע, הוא מי שייחד לעצמו מצווה אחת שאינו עובר עליה כל ימיו, ואף על פי שיש
שאינו מדקדק בזולתה, ואף קורה שעובר, הרי בזו אינו מתרשל בה כלל.
כגון שקבע לעצמו שלא יבטל אף תפילה
1
, או שלא יבטל מכבוד ההורים, או שנזהר מאוד
בממון אחרים, או שלא לשקר
2
, וכל הדומה לכך, וכמו שנאמר במסורת:
כל העושה מצווה אתת מטיבין לו ומאריכין את ימיו ונוחל את הארץ
3
ופירשוהו, כגון שייחד לו מצווה לעשותה כגון כיבוד אב ואם
4
. אבל מי שלא השאיר אף
מצווה שלא עבר עליה אי פעם אינו נקרא נשמע.
אבל המורד
5
, הוא מי שקבע לו מצווה אחת שהוא מרשה לעצמו לעבור עליה תמיד,
והמסורת קוראת אותו 'משומד'
6
וציור הדבר כפי הנראה לי,
7
שיש בבני אדם מי שחושב שבמצווה זו כבר החמירו בה יותר
מדי, ולפיכך מזלזל
8
הוא בה, ושמצווה זו כבר התרשלו בה ולפיכך מתאמץ הוא בשמירתה.
כגון מי שקשה בעיניו מצוות הריבית, או מצוות המאכלים, וינהג באחת מהן איך שיהיה,
ולפיכך אומרים שיש לכל אדם תורה
9
בפני עצמו בגלל שינויי דעותיהם.
אבל השלם, הוא מי שהצליח לעמוד בכך להיות נזהר בכל העשין והלאוין, עד שלא נתרשל
באף אחת מהן, והוא הנקרא 'צדיק גמור'.
ואף על פי שבני אדם חושבים שרחוק הוא שימצא כגון זה שיהא שלם בכל דרכיו
10
, בכל זאת
נראה לי שאפשר שיצליח. לפי שאילו לא היה כן, לא היה החכם מצוה בכך
11
ואם יאמר אדם: כיון שמצאנו מצווה מראש ושעיר חטאת אחד לכפר עליכם
12
ידענו שלא
יתכן בלי חטא!
אנו אומרים: כי זה נקבע על האפשר, אם יש חטא יתכפר בו, ואם לאו יחשב לנו
לצדקה.
ואם יאמר: והיאך נאמר:
כי אדם אין צדיק בארץ אשר יעשה טוב ולא יחטא
13
אמרנו: שהוא על היכולת, כלומר שכל אחד מן הצדיקים שבידו היכולת לעשות הטוב, יש
בידו גם היכולת לעשות הרע, אלא שהוא מעדיף את הטוב על הרע
14
אבל הבלתי שלם, הוא המזלזל במצוות המעשיות, והוא שאומרים עליו עובר על מצות
עשה
15
והוא כגון מי שמזלזל בציצית ובתפילין ובסוכה ובלולב ובשופר וכל הדומה לכך, והרי הוא
בחטא בדרגה זו.
אבל החוטא, הוא העובר על מצוות לא תעשה, אלא שאינן מן החמורות שהרי לא החמיר
בעונשן בעולם הזה, והוא הנקרא עובר על מצות לא תעשה
16
והוא כגון מי שאינו מקפיד בנבלה וטרפה, ובלבישת שעטנז, ובעוננות ונחש, וכל הדומה לכך,
והרי הוא בחטא בדרגה זו.
אבל הפושע, הוא העובר על החמורות והן שיש בהן כרת בידי שמים, ומיתה בידי שמים,
וארבע מיתות בין דין, ובכך ידענו שהם חמורות.
והן כגון העריות וחלול השבת והאכילה ביום כפור וחמץ בפסח וכיוצא באלה, והרי הוא בדרגה
זו.
אבל הכופר, הוא העוזב את היסוד, כלומר האחד הכולל הכל
17
יתברך ויתעלה.
ועזיבתו אותו תהיה על שלשה יסודות
18
או שהוא עבד זולתו איזה פסל ומסכה או אדם או שמש או ירח, וכאומרו:
לא יהיה לך אלהים אחרים על פני
19
או שלא עבד זולתו ולא עבדו, והרי אינו עובד למאומה לא אמת ולא שקר, וכאומרו בפרשת
האומרים לאל סור ממנו ודעת דרכיך לא חפצנו
20
או שהיה מסופק באמונתו והרי הוא נקרא בשם דתי, ויתכן שהוא מתפלל ומתחנן, ואין לבו
שלם ולא מאמין, והרי הוא משקר ומרמה בדבריו ובאמונתו, כאותם אנשים שבהם נאמר:
ויפתוהו בפיהם ובלשונם יכזבו לו ולבם לא נכון עמו ולא נאמנו בבריתו
21
והרי זה נקרא מי שנתחלל שם שמים בו
22
והוא בדרגה זו.
וכל אלו אם שבו נמחל להם בשני העולמות גם יחד
23
, זולתי מי שכתב בו ה' לא ינקה
24
הרי
אי אפשר שלא יבואו עליו ייסורין בעולם הזה
25
כפי שאבאר.
1
ברי"ת תפלה בזמנה. ואין זה בשום כ"י.
2
ברי"ת הושמטה בבא זו, ובבא דכבוד ההורים, ונכתב כאן: או שלא יבעל בעילת אסורה
מעולם. ואין זה בשום כ"י.
3
קדושין פ"א מ"י. וראה פירוש הרמב"ם שם. ובמכות פ"ג מי"ז.
4
ירושלמי קדושין שם.
5
אפשר לתרגם "הממרה" וכן תרגם רי"ת.
6
משומד לעברה אחת להכעיס, וראה חולין ה א. ועבודה זרה כו ב. וכן פסק הרמב"ם
בהלכות תשובה פ"ג הל' ט. ושם בכל כ"י העתיקים "משומד", ולא "מומר" כבדפוסים.
7
רבנו מסביר כאן מהו הדחף הפסיכולוגי הדוחף את האדם להיות משומד להכעיס לעבירה
אחת.
8
לפי מקצת נוסחאות: נמנע הוא ממנה. וברי"ת הושמט כל הקטע הזה מחמת טעות דילוג
בין שתי תיבות דומות.
9
יותר נכון לתרגם משפט, או דין. והכוונה כשהקב"ה דן את בני אדם, אין דינו של זה כדינו
של שני, אף ששניהם עברו עבירה אחת לכאורה, וכעין הא דאיתה בירושלמי פאה פ"א הל' א
יש מאכיל את אביו פטומות ויורש גיהנם, ויש כודנו ברחיים ויורש גן עדן. ורי"ת תרגם
"מצוה" ואינו נכון.
10
השוה דברי הרמב"ם בשם הפילוסופים בפירוש המשנה אבות פ"ה מי"ג מהדורתי.
11
לא היה ה' מצווה לשמור כל המצות.
12
ויקרא ח לב.
13
קהלת ז כ.
14
אבל מי שעושה הטוב מחמת שאין ביכלתו הפיזית לעשות הפכו אין זה צדיק אלא רובוט.
והרמב"ם בסוף הפרק הרביעי מפרקי הקדמתו למסכת אבות מפרש פסוק זה כפשוטו. עיין
שם.
15
יומא פו א.
16
שם.
17
וכמו שכתב הרמב"ם בהלכות יסודי התורה פ"א הל' ב: "ואם יעלה על הדעת שהוא אינו
מצוי אין דבר אחר יכול להמצאות".
18
אפשר לתרגם בסיסים, הנחות. ולפי ב, סוגים, פנים.
19
שמות כ, ג. דברים ה ז.
20
איוב כא יג. וצ"ל ויאמרו לאל. ומדברי רבנו נראה שהם שקולים יחד הכופר בכל ואינו
מאמין במאומה, או המאמין בהבלים הזיות ושטויות. ומדברי הרמב"ם נראה כי האחרון
קשה יותר, מפני שהוא טופל על ה' את חלאת טמטומו ועיקשותו. ראה מו"נ חלק א פרק לו
ופרק ס. והאחר ריק מן הכל.
21
תהלים עח לו לז. וכיוצא בזה כתב רבנו בפירושו למשלי יד טו. ושם כו כו. הבאתי דבריו
בהערותי לתהלים שם ופרק צד ז.
22
ראה יומא פו א. ושם: מי שיש חלול ה' בידו.
23
ברי"ת "יכופר להם בעולם הזה" ואינו נכון, כי כוונת רבנו שלא נשאר עליו עונש לעתיד.
24
ראה יומא פו א. שם הובא ונקה לא ינקה. שמות לד ז. והשוה רמב"ם בהלכות תשובה פ"א
הל' א-ד.
25
ברי"ת "רעה עולמית" ולא דק.
<h2>מאמר חמישי - פרק ה</h2>
והעשירי הוא השב ונוהג בגדרי התשובה, וגדרי התשובה ארבעה:
העזיבה, והחרטה, ובקשת הסליחה, וההחלטה שלא יחזור.
והארבעה כלולים במקרא במקום אחד, לפי שנאמר:
שובה ישראל עד ה' אלהיך,
כי כשלת בעונך,
קחו עמכם דברים ושובו וגו',
אשור לא יושיענו על סוס וגו'
26
והנה אמרו 'שובה' - שוב ממצב שאתה בו, וזהו עזיבת החטא.
ואמרו כי 'כשלת בעונך' - רוצה לומר החרטה, כלומר שתהיו בדעה כי אותן עונות היו
מכשולות ורע.
ואמרו 'קחו עמכם דברים' - רוצה לומר בקשת הסליחה, ויש בו
27
מילה זרה "כל תשא עון
וקח טוב", כנגד זה שתסלח לנו נודך, ונאמר:
טוב וישר ה' על כן יורה חטאים בדרך
28
ודומה למלה זו:
כל הבאיש על עם לא יועילו למו
29
ועיקר גזרתה מן "כל קבל",
30
שהוא 'כנגד' בלשון התרגום, ומשותף לעברית באומרו:
כל עמת שבא כן ילך
31
ובו
32
נאמר:
ונשלמה פרים שפתינו -
אפשר לפרשו בכף הדמיון: ונשלמה כפרים שפתינו.
33
ואפשר שיש בו מלה נסתרת: ונשלמה
פרים אשר פצו שפתינו
34
ואמרו 'אשור לא יושיענו' - עניין ההחלטה שלא לחזור. ומנה שלשה סוגים אלו, אשור,
וסוס, ועבודה זרה, לפי שהן סוגי חטאי רוב בני אדם כפי שמפורש בתחילת הספר
35
כי המה עלו אשור פרא בודד לו,
וכן:
כי הרבה אפרים מזבחות לחטא
36
ועוד אילו גם היו רוב חטאיהם ברצוח וגנוב ונאוף היה אומר דם נקי לא נשפוך, נאוף לא ננאף,
גנבה לא נגנוב. וכאשר נשלמו אלו הארבעה הרי הם גדרי התשובה.
ואיני חושש על רבים מאומתנו שיפרו גדרי התשובה, זולתי בגדר הזה הרביעי, כלומר
החזרה,
37
כי בטוחני שבזמן הצום והתפלה שהם יעזבו ויתחרטו ויבקשו כפרה, אלא שנראה
לי שהם חושבים לחזור.
לכן אמרתי, ומה היא העצה לעקור מחשבת החזרה מן הלבבות?
ואני אומר: פרסום דברי הפרישות בעולם. ויזכור האדם ימי עניין עמלו ויגיעו וחולשתו
38
ומותו, והתפרקות חלקיו, והתולעת והרימה והחשבון והעינוי ומה שנספח לכל סוג מאלו, עד
שיהא פרוש בעולם.
ומי שנעשה פרוש בכולם, ייכללו כל חטאיו בכלל הדברים שהוא פורש מהן, ותתחזק דעתו
בעזיבתם.
ואומר: ולפיכך מצאנו שחכמים הנהיגו לומר ביום הכיפורים כיוצא בחיבורים אלו: "אתה
מבין שרעפי לב"
39
, "אל אם תבוא בתוכחות", "אדון כל פועל"
40
וכל הדומה להם.
ויש לארבעה אלו
41
שלשה נספחים, והם:
להרבות בתפלה, ובצדקה, והדרכת בני אדם
42
התפלה והצדקה אמר בהם:
בחסד ואמת יכופר עון
43
אבל הדרכת בני אדם אמר בה:
אלמדה פשעים דרכיך
44
ואבאר עוד שאם החליט האדם בדעתו בזמן תשובתו שלא יחזור עוד, אין תשובתו
מתבטלת
45
, אלא ימחלו לו העונות שלפני תשובתו, ויכתבו עליו מה שיעשה לאחריה, וכך אם
אירע באופן זה כמה פעמים שעושה תשובה וחוזר, אין עליו אלא מה שאחר תשובתו, כיון
שהיה בכל פעם שלם בדעתו שלא יחזור.
וזה שתמצא הכתוב אומר:
על שלשה פשעי ישראל ועל ארבעה לא אשיבנו
46
אינו בקבלת התשובה, אלא הוא דחיית העונש לאחר שליחות
47
שהיה שולח אל בני אדם:
'שובו, ואם לאו אביא עליכם חרב, ואשרה בכם רעב'. אם שבו בעקבות השליחות הראשונה
או השניה או השלישית, סר מעליהם האיום. ואם לאו, גוזר עליהם אותו הדבר, ואפילו שבים
ברביעית לא תועיל להם תשובתם לדחות אותו הדבר מעליהם בעולם הזה, אבל תועיל להם
להצילם מעונש בעולם הבא.
26
הושע יד ב-ד. וראה רמב"ם בהלכות תשובה פ"ב הל' ב שהביא פסוק זה. וברור כי כאן
מקורו. ועל ארבעה גדרי תשובה הללו חזר רבנו גם בסדורו, הוצ' מקיצי נרדמים עמ' רנח.
27
בפסוק זה מלה זרה והיא תיבת "כל".
28
תהלים כה ח.
29
ישעיה ל, ה. ושם תרגם: כנגד מה שהמרו דברי.
30
שמונה עשרה פעמים נאמר כן בדניאל, ושלש פעמים בעזרא.
31
קהלת ה טו.
32
בחלק הזה שהוא בקשת הסליחה.
33
וכדרך החסרים כף הדמיון, כמו שביאר לעיל במאמר השני פרק ט ד"ה והנני מבאר.
34
ודוגמת המלים הנסתרות ראה לעיל במאמר השני פרק ז ד"ה ואחרים משתבשים.
35
בתחלת ספר הושע.
36
שם ח ט-יא.
37
החזרה על החטא. כלומר שונים באולתם.
38
שמא נכון יותר לתרגם: ופתיותו. וברי"ת הושמט.
39
נדפס על ידי ר"ח בראדי במבחר השירה העברית עמ' יט.
40
שני פיוטים אלה טרם נדפסו. ורשם אותם צונץ בספרו הגרמני Geschte Literatur.
41
מוסב על ארבעה גדרי התשובה.
42
בדרך הטובה והישרה. בבחינת: כל המזכה את הרבים אין חטא בא על ידו. אבות פ"ה
מט"ז.
43
משלי טז ו. וכתב שם רבנו בפירושו: הצדיק הוא הממוצע בין שנים, בעל תשובה שכבר
נמחל לו חטאו בחרטתו וצומו ותפלתו וצדקתו, וירא שלא עבר עברה כלל.
44
תהלים נא טו. ושם תרגם: למען אלמדה פושעים מדרכיך דברים אשר בהם ישובו אליך
החוטאים.
45
בשיבו לחטוא בהתגבר יצרו עליו.
46
עמוס ב ו.
47
ראה יומא פו ב. שלכאורה נגד דברי רבנו כאן. אך נראה שכל אותו הלשון לא היה בנוסח
רבנו בש"ס, ופסוק זה לא נזכר שם כלל, וכנוסח הרי"ף שם. וראה רמב"ם בהלכות תשובה
פ"ג הל' ה.
<h2>מאמר חמישי - פרק ו</h2>
והואיל וכבר ביארתי עניין זה אסמיך לו שאר הדברים אשר אין התפלה מתקבלת עמהם,
ואומר שהם שבעה.
הראשון אם התפללת אחר שנגזר דין על האדם באיזה דבר, כפי שידעת מדברי משה
ואתחנן אל ה' והשיבו:
רב לך אל תוסף דבר אלי
48
והשני התפלה בלי כוונה, וכמו שנאמר:
ויפתוהו בפיהם ובלשונם יכזבו לו ולבם לא נכון עמו
49
והשלישי מי שאינו מטה אוזן לדברי התורה
50
, כאומרו:
מסיר אזנו משמוע תורה גם תפלתו תועבה
51
והרביעי מי שמתעלם מבקשת העניים, כאומרו:
אוטם אזנו מזעקת דל גם הוא יקרא ולא יענה
52
והחמישי מי שלוקח ממון באסור, כאומרו:
ואשר אכלו שאר עמי וגו' אז יזעקו אל ה', ולא יענה אותם
53
והששי מי שמתפלל בלי טהרה
54
, כאומרו:
גם כי תרבו תפלה אינני שומע ידיכם דמים מלאו
55
והשביעי מי שרבו פשעיו והוא מתפלל בלי תשובה, כאומרו:
ויהי כאשר קרא ולא שמעו כך יקראו ולא אשמע
56
וראוי שאבאר במקום זה שכל העבירות יש להן תשובה
57
, חוץ משלוש:
מי שהתעה בני אדם בדעה
58
רעה שהעמיד, או בהוראה רעה שהורה להם, מפני שאינו יכול
לחזור במה שעשה, ועליו נאמר:
משגה ישרים בדרך רע בשחותו הוא יפול
59
ומי שהוציא שם רע על אדם כשר
60
שאינו יכול לחזור בו, ועליו נאמר:
פן יחסדך שומע ודבתך לא תשוב
61
ומי שיש גזלה תחת ידו ואינו מחזירה לבעליה, כאומרו:
והיה כי יחטא ואשם והשיב את הגזלה
62
ואמר:
חבל ישיב רשע גזלה ישלם וגו' לא ימות
63
ואם מת הנגזל ישיבנה ליורשיו כאומרו:
לאשר הוא לו יתננו
64
ואם אינו מכירו, יתננה לצורכי צבור, ותהיה ככל ההפקר
65
ואבאר עוד מה שהבטחתי בו לבאר את העבירות אשר יש עליהן על כל פנים עונש בעולם הזה
אף על פי שעשה האדם תשובה, ואומר שהן ארבע.
הראשונה שבועות השוא, כמו שאמר:
כי לא ינקה ה' את אשר ישא את שמו לשוא
66
והשניה שפיכת דם נקי, נאמר בה:
ונקיתי דמם לא נקיתי
67
והשלישית הנואף עם אשת איש, אמר בו:
כן הבא אל אשת רעהו לא ינקה כל הנוגע בה
68
והרביעית עדות השקר, אמר בה:
עד שקרים לא ינקה
69
ויש לצרף להן מה שכבר נגזר הדין עליו, כמו:
רב לך אל תוסף דבר אלי
70
כמו שפרשנו.
והתשובה על חמשת אלה מתקבלת, אלא שמנקודת לא ינקה אי אפשר בלי ייסורין בעולם,
הבאים על אותו אדם.
וכן מי שהרע לחברו שלא בממון אלא בחרפות או במכות, הרי הדבר תלוי במחילתו על כך, אם
מחל נסתלק העונש, כאומרו:
כה תאמרו ליוסף אנא שא נא וגו'
71
וצריך שיבקש ממנו שלש פעמים כאומרו:
אנא שא נא ועתה שא נא
72
ואם מת המתחרף או המוכה, יאמר החוטא כלשון הזה 'אני חטאתי לפלוני' שלוש פעמים בפני
עשרה אנשים
73
, כדי שיהיה כשיעור שאלו היה חי וביקש ממנו כיוצא בזה ולא נתפייס יהיה
מחול לו.
ואבאר עוד הזכויות אשר על כל פנים יש בהן גמול בעולם הזה ואפילו כפר האדם, ואומר שהן
שש:
תחלתן כבוד ההורים, כאומרו:
כבד את אביך ואת אמך
74
והרחמנות על בעלי חיים, כאומרו:
שלא תשלח את האם
75
והמשא ומתן בצדק, כאומרו:
אבן שלמה וצדק יהיה לך
76
ונוסף עליהן ההבטחה בטובה אם הייתה מוחלטת
77
, כאומרו ליהוא:
בני רבעים ישבו לך על כסא ישראל
78
בהחלט, והמרה הוא ובניו ועם זאת נתקיימו בהם.
ואין לחשוב כי אמרו, 'והיה בך חטא' חטאים מסוימים המחייבים שדווקא יהיה עליהם עונש
בעולם הזה, לפי שאין הלשון הזה אלא בשלשה דברים:
באיחור הנדרים
79
והרי הם לה' אפשר שיסלח איחורן,
ובהמנעות מלהלוות
80
וגם זה נמחל בתשובה,
ובעושק שכר שכיר
81
והוא נכלל בכלל הגזלות.
ואבאר עוד כי לתשובה חמש מעלות, כל מעלה שאקדימנה יותר חשובה משלאחריה.
הראשונה שישוב האדם והוא באותו הגיל שחטא, ובאותה העיר, ואותם אשר חטא בהם
מצוים לו
82
, ועל זה נאמר:
השליכו מעליכם את כל פשעיכם אשר פשעתם בם ועשו לכם לב חדש ורוח חדשה
83
והשני אם עבר אותו הגיל ויצא מאותה העיר ונסתלקו אותם אשר חטא בהם
84
, ובו
נאמר:
שובו לאשר העמיקו סרה בני ישראל
85
והשלישי מי שלא שב עד ששמע את האיום במכה שתחול עליו, כאומרו לאנשי נינוה:
עוד ארבעים יום ונינוה נהפכת
86
והרביעי מי שלא שב עד שבאה עליו מקצת המכה אשר אוים עליו בה, כאומרו:
בני ישראל שובו אל ה' אלהי אברהם יצחק וישראל וישב אל הפליטה הנשארת לכם
מכף מלכי אשור
87
והחמישי מי ששב עם יציאת נשמתו גם הוא נקרא בעל תשובה
88
כאומרו:
ותקרב לשחת נפשו וחיתו לממתים
89
ואמר אחריו:
יעתר אל אלוה וירצהו
90
ולפיכך מנהגינו להחזיר את החולה בתשובה כאשר מתקרב מותו, ואומרים לו אמור: חטאתי
עויתי פשעתי
91
תהא מיתתי כפרה על כל עונותי
92
48
דברים ג כג-כו.
49
תהלים עח לו.
50
ברור שאין כוונתו מי שמפסיק דברי תורה לתפלה, וכההיא דשבת י, א. אלא הכוונה
שאינו מטה אוזן לקיים דברי תורה. וכן כתב בפירושו שם: אמר אל תשאל על תפילת
המתפלל הזה כי אינו נענה, ואף גם תפילת החובה שלו אינה מקובלת וזה ממה שהשכל
הפשוט מחייב, עבד שאינו שומע לרבו היאך ישמעהו רבו.
51
משלי כח ט.
52
שם כא יג. וכתב רבנו שם בפירושו: אתה יודע שכל בני אדם צריכים וזקוקים זה לזה,
והם בשעת הצורך פונה הנמוך למי שלמעלה ממנו, וזה למי שלמעלה ממנו, ולא יחדל הדבר
לעלות כך עד שיגיע אל הנעלה שבבני אדם, אשר אין מעלה ממנו בבני אדם שהוא נזקק אליו,
זולתי הזדקקותו לאדון העולמים לבדו, אשר כל הנבראים זקוקים לו בבריאה ובטבע. וכל
אדם לפי ערכו אם הוא לא ימלא משאלות מי שלמטה ממנו במה שפנה אליו, ימנע ממנו ה'
מילוי משאלותיו בפועל, ויסבב סבות שימנעו ממנו בני אדם אשר למעלה ממנו את צרכיו, לפי
שאמר ולא יענה, מלה כללית מלפני ה' ומלפני בני אדם.
53
מיכה ג ד-ה.
54
הכוונה בלי טהרת מעשים, וכפי שמשמע הכתוב 'ידיכם דמים מלאו'. ואין לפרש דבריו
על טהרת טומאה או קרי, אם כי סובר רבנו שבעל קרי אל יתפלל עד שיטהר וכדלעיל במאמר
השלישי עמוד קכ"ב הערה
54
. וכל שכן לדעת הסוברים שכל הטמאים קוראים ומתפללים
כדרכם, וכבר בטלו הטבילה לתפלה לבעל קרי. וכדאיתא בברכות כב א. וכך פסק הרמב"ם
בהלכות ק"ש פ"ד הל' ח. ובהלכות תפלה פ"ד הל' ה, ובהלכות ספר תורה פ"י הל' ח.
55
ישעיה א טו.
56
זכריה ז יג.
57
לפי ב, מתכפרים בתשובה.
58
אפשר לתרגם באמונה, בשטה, בדת.
59
משלי כח י. וכן כתב הרמב"ם בהלכות תשובה פ"נ הל' ו: ואלו שאין להם חלק לעולם
הבא אלא נכרתין ואובדין ונדונין על גודל רשעם וחטאתם לעולם ולעולמי עולמים...
ומחטיאי הרבים. וכל מצייני מקורותיו לא ציינו לזה מקור, וברור שזה מקורו. והמשנה
באבות פ"ה המחטיא את הרבים אין מספיקין בידו לעשות תשובה, פסקה בפ"ד הל' א. וכתב
רבנו בפירושו למשלי שם: פשט התעיה זו בענייני העולם כגון מי שיועץ לאחיהו העברי דבר
שיגרום הפסד, ואין הבדל בכך בין שיש ליועץ תועלת באותה העצה או לאו. והנרמז בו מי
שמורה בענייני הדת שלא כהלכה, ואין הבדל בדבר בין שהייתה לו סיבה מענייני העולם
שהביאתו לידי כך או לאו, הרי שניהם יפלו באותו הגומץ אשר בו התעו, או בדומה לו,
שיאבדו בעולם הזה, או בעונשו בעולם הבא.
60
תרגום מלולי על מאמין.
61
משלי כה י. וכאן מפרש רבנו ודבתך דבה שאמרת על אחרים. ובפירושו שם פירש דיבה
שמוציאים אחרים עליך כתגובה לדברי ריבות אשר החילות אתה.
62
ויקרא ה כג.
63
יחזקאל לג טו.
64
ויקרא ה כא, ובספרא שם.
65
בבא קמא צד ב. וברור שהכוונה שאינו יודע למי גזל, אבל אם יודע הוא את הנגזל ואינו
יודע יורשיו, יניחנה בבית דין, ואינו רשאי לעשות בה צרכי רבים.
66
שמות כ, דברים ה.
67
יואל ד כא.
68
משלי ו כט.
69
שם יט ט.
70
דברים ג כו.
71
בראשית נ יז.
72
יומא פז א. ושם המבקש מטו מחברו אל יבקש יותר משלש פעמים.
73
שם.
74
שמות כ, דברים ה.
75
דברים כב ז. ודברי רבנו אמורים אפילו למ"ד בברכות לג ב: מפני שעושה מדותיו של
הקב"ה רחמים ואינן אלא גזרות. כי שם הכוונה כלפי ה', וכאן כלפי האדם, וכך פירש גם
הרמב"ם, ראה פירושו למשנה מהדורתי ברכות פ"ה מ"ג והע'
8
. וראה גם מו"נ ח"ג פרק מח
מהדורתי ובהערה שם.
76
דברים כה טו. וכל שלש אלה נאמר בהן למען יאריכון ימיך.
77
כלומר בלי תנאי ואפשר לתרגם "בגזר דין".
78
מלכים ב י ל.
79
דברים כג כב.
80
שם טו ט.
81
שם כד טו. וברי"ת "ובהארכת שכר שכיר", וטעה בקריאת המקור.
82
יומא פו ב. מחוי רב יהודה באותה אשה ובאותו פרק ובאותו מקום.
83
יחזקאל יח לא.
84
ראה קדושין מ, ב. "אפילו רשע גמור כל ימיו ועשה תשובה באחרונה אין מזכירין לו שוב
רשעו".
85
ישעיה לא ו. ושם תרגם רבנו: שובו בני ישראל אשר שקעו עמוק במרים.
86
יונה ג ד.
87
דברי הימים ב ל, ו.
88
ראה עבודה זרה יז א. במעשה דאלעזר בן דורדיא.
89
איוב לג כב.
90
שם לג כו.
91
וכן כתב בסידורו, ובתשובת שאלה. והוא לאחר חזרתו ממה שכתב בפירושו לתורה שסדר
הוידוי: עויתי פשעתי חטאתי. וראה פירושו לתורה, מהדורתי ויקרא טז כא והע'
14
92
ראה סנהדרין פ"ו מ"ג. והרמב"ם לא הזכיר עניין זה בכל המתים, אלא במומתין בלבד.
<h2>מאמר חמישי - פרק ז</h2>
וכיון שכבר סיימתי ביאורי אותם העשרה אשר הקדמתי שמותיהם
93
, אומר עתה כי האדם
השקול הוא אשר שעור חובותיו כשעור זכיותיו.
הרי האדם הזה עם ריחוק מציאותו
94
, מרוחם הוא ונחשב עם הצדיקים, לפי שהרחמנות
האמורה כלפי הבורא כיון שאי אפשר שיחולו עליו או יהיו בו
95
לפי שאין בו מקרה כפי
שהקדמנו, הכרחי שיהא עניינה מוסב אל הנבראים, ונמצאת משמות הפעל
96
, והושג לנו שהם
שלשה עניינים:
קבלת התשובה כאומרו:
וישב אל ה' וירחמהו
97
ועניית תפלת מי שהוא בצרה כאומרו:
ברגז רחם תזכר
98
וסיפוח השקול עם הצדיקים כאומרו:
חנון ה' וצדיק ואלהינו מרחם
99
ונאמר לנו במסורת פירוש 'ורב חסד' - מטה כלפי חסד
1
, שאם הייתה שקולה מכרעת. ולפיכך
לא יהיו מבני אדם בעת הגמול כי אם שתי כיתות ואין להם שלישית
2
: צדיקים ורשעים
בלבד, כאומרו:
ושבתם וראיתם בין צדיק לרשע בין עובד וגו'
3
וראיתי לקבוע בסוף מאמר זה עניין זה, ואומר:
כי המשמעת מצד הצדיקים
4
חשובה ביותר, כאומרו:
רננו צדיקים בה' לישרים נאוה תהלה
5
וחטאתם יותר חמורה, כאומרו:
כי גם נביא גם כהן חנפו
6
והעבודה
7
במקום המיוחד חשובה יותר, כאומרו:
כי בהר קדשי בהר מרום ישראל נאם אד' ה' שם יעבדני
8
והעבירה במקום המיוחד פשעה חמור, כאומרו:
גם בביתי מצאתי רעתם
9
ונזירות הבחור חשובה יותר, כאומרו:
ואקים מבניכם לנביאים ומבחוריכם לנזירים
10
וההתפקרות
11
מצד הזקן רעה יותר, כאומרו:
גם שיבה זרקה בו והוא לא ידע
12
והנאמנות מצד העני יותר חשובה, כאומרו:
טוב רש הולך בתומו מעקש דרכים והוא עשיר
13
והמרמה מצד העשיר חמורה יותר, כאומרו:
ויבא הלך לאיש העשיר
14
ףסציטוט
ושאר הפרשה.
והעזרה לשונא חשובה יותר, כאומרו:
וכי ימצא איש את אויבו ושלחו בדרך טובה
15
והזקת הידיד קשה יותר, כאומרו:
שלח ידיו בשלומיו חלל בריתו
16
והענוה בנכבד חשובה יותר, כאומרו:
והאיש משה ענו מאד
17
והגאוה מצד השפל
18
קשה יותר, כאומרו:
כרם זלות לבני אדם
19
והגוזל את העני קשה יותר
20
, כאומרו:
לאכל ענים מארץ ואביונים מאדם
21
והזקת החכם ואשר בני אדם נהנים ממנו יותר קשה, כאומרו:
כי ידעתי רבים פשעיכם ועצומים חטאתיכם צררי צדיק
22
וריבוי הנעשקים יותר חמורה, כי אלף בני אדם שנעשקו אלף זוז, יותר חמורה ממי שעושק
אחד
23
אלף זוז, כאומרו:
מרוב עשוקים יזעיקו
24
והעבירה ביום המקודש יותר חמורה, כאומרו:
הן ביום צומכם תמצאו חפץ
25
והצדקה מצד העני חשובה יותר, כאומרו:
טוב מעט ביראת ה'
26
וצום הענוג חשוב יותר, כאומרו:
יצא חתן מחדרו וכלה מחופתה
27
וכמו שצוונו לקדש את הבכור
28
וביכורי הפירות,
29
ולהתפלל בבקרים עם עלות השמש
30
לפי
שהדברים הללו יקרים אצלינו
31
, כאומרו:
וכל מבחר נדריכם אשר תדרו לה'
32
93
צדיק ורשע וכל השאר, והניח השקול. והרי הוא מבארו כאן.
94
אע"פ שרחוק הדבר שימצא אדם אשר זכיותיו כנגד חובותיו ללא הכרע כל שהוא, אלא
שאם ימצא מרחמין עליו מן השמים.
95
כלפי ה', כי הרחמנות התפעלות נפשית היא, והוא יתעלה מרומם ונעלה מכך, ונקרא
רחום בהתיחס להפעלתו את הרחמים כלפי בריותיו.
96
רחום-מרחם, חנון-חונן.
97
ישעיה נה ז.
98
חבקוק ג ב.
99
תהלים קטז ה.
1
שמות לד ו - ראש השנה יז א.
2
המלים "ואין להם שלישית" כמשפט השפה הערבית הנוהגת בפטומי מילי כי האי גוונא.
ובעברית מיותרות הן לגמרי, ולא כפי שחשב הרש"ה שיש להן משמעות מיוחדת. וכוונת רבנו,
כי הרשעים כבר קבלו מעט זכיותיהם בעולם הזה וילכו שם לגמרי לדין, והצדיקים כבר
נתייסרו על מעט חובותיהם בעולם הזה וילכו לגמרי זכאים, והשקול מספחים אותו
לצדיקים ברחמים.
3
מלאכי ג יח.
4
"אלכ'ואץ" היחידים, הנבחרים, יחידי סגולה, ותרגמתי צדיקים כלשון הכתוב שמביא
רבנו.
5
תהלים לג א.
6
ירמיה כג יא.
7
תרגמתי כאן "טאעה" עבודה ולא משמעת, בעקבות הכתוב שהביא רבנו.
8
יחזקאל כ, מ.
9
ירמיה כג יא.
10
עמוס ב יא.
11
"פתך" פריקת כל עול ומסגרת, ונהיגה בשחיתות בכל המובנים, ותרגמתי כן לכלול הכל.
והוא זקן מנאף האמור בפסחים קיג ב.
12
הושע ז ט.
13
משלי יט א. וכן כתב בפירושו שם.
14
שמואל ב יב ד. והוא עשיר מכחש האמור בפסחים קיג ב.
15
שמואל א כד יט.
16
תהלים נה כא.
17
במדבר יב ג.
18
דל גאה, פסחים קיג ב.
19
תהלים יב ט. ופירושו סביב רשעים יתהלכין ויתרוממו הזולים בבני אדם. אבל בפירושו
שם כתב: כי סביבותינו רשעים מתהלכים, המזלזלים בבני אדם באותה מידה שהיו חייבים
לרוממם. וראה שם מהדורתי.
20
לפי ב, גזלת העני יותר קשה.
21
משלי ל יד. וכאן המקור לפסק הרמב"ם בהלכות תשובה פ"ד הל' ג והאוכל שוד ענים
יתומים ואלמנות.
22
עמוס ה יב.
23
ברי"ת "חמש מאות" ואינו בשום כ"י.
24
איוב לה ט.
25
ישעיה נח ג.
26
משלי טו טז.
27
יואל ב טז.
28
דברים טו יט.
29
שם כו ב.
30
תהלים עב ה. וכדאיתא בברכות ט ב. כותיקון דאמר ר"י ותיקון היו גומרין אותה עם הנץ
החמה. וכ"פ הרמב"ם בהל' ק"ש פ"א הל' יא.
31
כלומר הבכורות והבכורים ראשית השג האדם, וכן ראשית היום בעודו רענן ונח אחרי
שנת הלילה.
32
דברים יב יא.
<h2>מאמר חמישי - פרק ח</h2>
וכיון שכבר הקדמתי עניין זה ראוי שאדבר על המחשבות
33
ואומר: כי המחשבות העולות על לב האדם ודוחה אותן, יש לו על כך שכר גדול, כאומרו:
יעזב רשע דרכו ואיש און מחשבותיו
34
ומי שנמשך אחריהן עד שחשב לעשות אבל לא עשה, יש עליו חטא המחשבה
35
אבל לא חטא
פעולה, כאומרו:
תועבת ה' מחשבות רע
36
ואין שום דבר שאדם נענש עליו על מחשבתו ודעתו, זולת הכפירה בה'
37
, לפי שהוא דבר שאין
להשיגו אלא בדעה בלבד, ובו נאמר:
למען תפש את בית ישראל בלבם אשר נזרו מעלי בגלוליהם כלם
38
ומן המבארים, מבארים
39
את הפסוקים על ארבעה אופנים:
יש מבאר המתאם את הפסוק למה שיש בחוש, או למה שבשכל, או למה שיש בפסוק אחר,
או למה שבמסורת, והצליח בכך
40
, הרי יש לו שכר על כך, ועליו נאמר:
אם תבקשנה ככסף וכמטמונים תחפשנה וגו' אז תבין יראת ה' ודעת אלהים תמצא
41
ומי שלא הצליח בכך, אין לו שכר
42
וגם אין עליו עונש.
והמבאר במצוות
43
הרי הוא נספח לנביאי השקר, שבהם נאמר:
אשר הולכים אחר רוחם ולבלתי ראו
44
והמבאר בענייני הבורא וחדש
45
הרי הוא נספח לכופרים, כאותם שביארו פרשת "נעשה
אדם בצלמנו",
46
ובאו לכלל דעה כי מלאך ברא אדם וכך שאר העולם, ובהם נאמר:
אשר ימרוך למזמה נשוא לשוא עריך
47
ואומר: כי השופט המייסר ומעניש מהכרע דעתו, אם הייתה כוונתו שמירת הדת ומשפטיו
יש לו שכר, כמו שאמרו הקדמונים:
בית דין מכין ועונשין שלא מן התורה, ולא לעבור על דברי תורה עושין, אלא אפילו כדי
לעשות סיג לתורה
48
ואם נתכוון בכך להטות דין או למטרותיו
49
, הרי זה משחית נפשו, כאומרו:
גם ענוש לצדיק לא טוב להכות נדיבים על יושר
50
ואומר: כי ההמונים, כלומר אשר אינם לומדים את התורה, אם היה זה מפני שאין
ביכולתם
51
, והם מקבלים הוראת חכמי אנשי דורם ויראי שמים שבהם ועושים על פיהם, הרי
דתיותם שלמה, כאומרו:
שפתי צדיק ירעו רבים
52
ואם אינם עושים כן אין להם שום התנצלות, ועליהם הוא אומר:
לא יאהב לץ הוכח לו אל חכמים לא ילך
53
ואומר: כי העניים שקורה להם אונס ומחסרים בתפלתם ועבודותם, כל חיסור שהוא
בעבור המזון הרי יש להם התנצלות על כך
54
, ואשר הוא בעבור מה שיותר על כך, הרי הם
נתבעים עליו, כאומרו:
יחלץ עני בעניו
55
ואומר: במתייסרים שאין להם התנצלות
56
במה שמיחסים עול למה שנידונו בו בחלים,
כאומרו:
ולא זעקו אלי בלבם כי יילילו על משכבותם
57
ואומר: בשיכורים שאין להם התנצלות אם עשו עברה בשכרותם, כי הדין אומר:
שכור מקחו מקח ומכרו ממכר, עבר עברה שיש בה מיתה ממיתין אותו, מלקות מלקין
אותו
58
ואומר: במעונים מבני ישראל על ידי הגויים שאין להם התנצלות על קוצר רוחם, אלא
יחילו, כאומרו:
יתן למכהו לחי ישבע בחרפה
59
ואומר: בשונים בחטאים שתשובתם קשה, כאומרו:
ככלב שב על קיאו כסיל שונה באולתו
60
ואמרו הראשונים:
האומר אחטא ואשוב אחטא ואשוב אין מספיקיו בידו לעשות תשובה
61
ואומר: בסומכים על כפרת יום הכיפורים שאינו מועיל להם בלא תשובה, כמו שאמרו
הראשונים:
יכול יכפר על השבין ועל שאינן שבין, תלמוד לומר אך בעשור, הא אינו מכפר אלא על
השבין
62
ואומר: במחטיאי בני אדם שאין תשובתם שלמה אלא כשיחזירום
63
, וכמו שאמר:
מה תיטבי דרכך לבקש אהבה לכן גם את הרעות למדתי את דרכיך
64
ואומר במצדיקי בני אדם שאין חטא בא על ידם באופן רגיל
65
כאומרו:
באשרו אחזה רגלי דרכו שמרתי ולא אט מצית שפתיו ולא אמיש מחקי צפנתי אמרי
פיו
66
ואני יודע שאלו אספתי סוגים רבים לא אסיים מה שיש בו צורך להערת בני אדם על דתם,
אבל אלו כללים קרובים להועיל בהם לבני אדם בעזרת הרחום.
נשלם המאמר החמישי.
33
מחשבות רע העולות בלבו של אדם, ועלול לעתים להרהר בהן בלי משים ובהיסח הדעת.
34
ישעיה נה ז.
35
שמא יותר נכון לתרגם: חטא היזמה.
36
משלי טו כו.
37
קדושין לט ב. מ, א. חולין קמב א.
38
יחזקאל יד ה.
39
כלומר המטים ומוציאים את המקרא מפשוטו.
40
והצליח להקיף את העניין בכללותו ללא יוצא מן הכלל לפי אותו הביאור כדי שלא תהא
בו סתירה.
41
משלי ב ד"ה. ובפירושו שם פירש פסוק זה לעניין אחר.
42
בר"ת "אין לו שכר כי אם עונש" ואינו נכון. ולכאורה דברי רבנו דלא כשמעון העמסוני
שאמר כשם שקבלתי שכר על הדרישה. ראה פסחים כב ב. והרי שם לא הצליח להקיף כל
אתין שבתורה. ושמא כוונת רבנו אין לו שכר הפעולה כשל עצמה, ודברי שמעון העמסוני שכר
המחשבה הטובה.
43
הוספתי שתי תיבות אלה לשם באור. ובר"ת "והסובר במצות והוליד ספק" ואינו נכון. כי
כוונת רבנו נגד השטה האליגורית במקרא מיסודו של פילון אלכסנדרוני ודומיו.
44
יחזקאל יג ג.
45
וחדש דעה או סברא.
46
בראשית א כו.
47
תהלים קלט כ. ושם פירש פסוק זה בעניין אחר.
48
יבמות צ, ב, סנהדרין מו א.
49
כלומר החפץ הביאו לידי כך להשיג תועלת כל שהיא, או לכל מטרה שתהיה פרט להעמדת
חוקי הדת על תלם.
50
משלי יז כה.
51
מחמת טרדתם במזונם והשגת טרף לביתם.
52
משלי י כא.
53
שם טו יב.
54
דברי רבנו אלה לכאורה נגד אמרם: הלל מחייב עניים, ראה יומא לה ב.
55
איוב לו טו. אך שם תרגם באופן אחר.
56
לכאורה נגד אמרם: אין אדם נתפס בשעת צערו. ראה בבא בתרא טז ב.
57
הושע ז יד.
58
ערובין סה א.
59
איכה ג ל.
60
משלי כו יא.
61
יומא פו ב.
62
ראה שבועות יג א, בשנוים.
63
ברי"ת "לא תשלם בהרגל" והוא על פי כ"י ב, ואינו נכון. והנכון כלפנינו כלומר שאין
תשובתו גמורה אם לא יחזירם למוטב. ודברי רבנו כאן במי שהתעה יחידים, אבל במתעה את
הרבים כבר כתב לעיל שאין לו תשובה. ודבר זה הביא הרמב"ם בהלכות תשובה פ"ד הל' א
ולמקורו ראה כסף משנה שם.
64
ירמיה ב לג.
65
כעין אמרם אין הקב"ה מביא תקלה על ידיהן של צדיקים. ראה יבמות צט ב. כתובות כח
ב. חולין ה ב. אבל אם ירצה החסיד הזה לעשות עברה ברור שהוא יכול.
66
איוב כג יא-יב.