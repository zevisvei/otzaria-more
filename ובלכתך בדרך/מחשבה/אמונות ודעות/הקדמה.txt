<h1>הקדמה</h1>

<h2>הקדמה - פרק א</h2>
פתח מחברו ואמר
2
ברוך ה' אלהי ישראל,
האמת במובן
3
האמיתות הברורה,
המאמת לבני אדם מציאות נפשם בוודאות גמורה,
ובאמצעותה
4
מצאו את תחושותיהם
5
מציאות וודאית,
ובהם
6
ידעו את ידיעותיהם ידיעה צודקת,
ונסתלקו מהם בכך השיבושים,
וסרו על ידי כך
7
הספקות,
ונתלבנו להם הראיות,
ונזדככו להם ההוכחות.
ישתבח מעל לכל תיאור נעלה ותהילה
8
1
. בכל כ"י של המהדורה הראשונה של רבנו שם הספר "כתאב אלאמאנאת ואלאעתקאדאת"
ספר האמונות והדעות וכך תרגם רי"ת כי לפניו היה נוסח מהדורא קמא. אבל בכ"י מ, שהוא
לדעתי נוסח המהדורה האחרונה, תיקן רבנו שם הספר כפי שכתבתי, ובצדק, כי לא בא רבנו
לקבץ אוסף של אמונות ודעות אלא להורות איזו היא האמונה הנבחרת והדעה האמיתית
לדעתו. וכבר חשבתי לתרגם "מבחר האמונות והדעות", ונמנעתי מכך כי לא כל מה שהובא
כאן הוא מבחר, והרבה פסולת צבר רבנו כאן כדי לבור מתוכו את הסולת הנקיה.
2
ראיתי מי שכתב כי פתיחה זו היא של המעתיק, ואינו נכון, כי כך דרך הראשונים לפתוח
ספריהם, בעקבות המחברים הערביים.
3
"במעני" וכפי שתרגמתי, וברי"ת "אשר לו יאות עין האמת" ושמא היה בספרו "בעין",
וכוונת רבנו שכל "אמת" בשימוש בני אדם אינה אלא קביעת מושג או דבר כפי שהוא משתקף
בחושי האדם או הבנתו, אף שכשלעצמו אין אותה קביעה אמתותו. אבל כלפי ה' זוהי האמת
במהותה ובכל היקפה, אף על פי שהיא משתקפת בעיני רוח כל אחד מן המעיינים באופן שונה.
כי בעניינים אלה גם כאשר שנים אומרים דבר אחד אין ספק שמושגיהם שונים, כפי חינוכם
ויכולת תפישתם. וקירוב זהות המושגים מצויה בתארים השלילים מאשר בחיובים, אלא
שסכנה בהם למוגבלים.
4
באמצעות הנפש הכיר האדם להבחין בין סוגי חושיו השונים.
5
ברי"ת "מוחשיהם" ולדעתי אינו נכון כי המדובר על הכוח החש, עצם החוש, התחושה, ולא
על המוחש.
6
מוסב על החושים, וכפי שמבאר רבנו להלן, ורי"ת הסב אותו על הנפש וכתב "וידעו בה".
ואינו נכון לדעתי.
7
לפי כ"י מ, וסרו מהם הספקות.
8
הכוונה ונעלה מעל לכל תהילה, ועל דרך הכתוב -ומרומם על כל ברכה ותהילה (נחמיה ט ה).
<h2>הקדמה - פרק ב</h2>
ועתה, לאחר מה שפתחנו בו מדברי התהילה לאלהינו ושבחו בדברים קצרים, הריני מקדים
לספר זה אשר בכוונתי לחברו: הודעת גורמי השיבושים לבני אדם במטרותיהם
9
, ועל דרכי
סילוקן, כדי שיוכלו להגיע אל המטרה. וכן אותם אשר השתלטו עליהם מקצתם
10
עד
שקבעום כדברים אמיתיים מתוך השערה ודמיון.
וה' יעזר לי לסלקם מעלי, כדי שאוכל להשיג מה שבו אגיע למשמעתו
11
, כמו שביקש ממנו
חסידו
12
עליו השלום בכגון זה, באומרו:
גל עיני ואביטה נפלאות מתורתך
13
וראיתי לעשות דברים אלו,
14
וגם דברי כל הספר,
דברים קרובים ולא רחוקים
15
דברים קלים ולא קשים,
בכללי הראיות וההוכחות לא בפרטיהם
16
כדי לקרב הבנתו
17
ולא יכבד שאתו,
ולהקל לימודו,
ויגיע בו דורשו אל הצדק והאמת,
כמו שאמר החסיד
18
על החכמה כשהיא קרובה -
אז תבין צדק ומשפט ומישרים כל מעגל טוב
19
והנה אודיע תחילה גורמי השיבושים לבני אדם.
ואומר: כיון שיסודות המושכלות מבוססים על המוחשות, והרי בדברים המושגים בחוש
יפלו הספקות באחת משתי סיבות:
- או בגלל חוסר ידיעת המבקש
20
את מבוקשו,
- או מפני שהקל על עצמו והזניח העיון והחקירה.
דומה לאדם המבקש את ראובן בן יעקב, שאפשר שיסתפק
21
בו בגלל אחת משתי
סיבות, או מפני שאינו מכירו היטב מחמת העדר עמדו לפניו ולכן אינו מכירו
22
, או
מפני שראה זולתו וחשב שהוא ראובן, ונהג בקלות
23
והזניח החקירה, והרי תוצאות
ההקלה שהוא ידרשהו בקלות ורפיון מחשבה ולפיכך לא יכירהו.
כך גם הדברים המושכלים ייפלו בהם השיבושים באחת משתי סיבות הללו:
- או מפני שהדורש את המדעים המושכלים אינו יודע דרכי ההוכחה, והרי הוא חושב את
ההוכחה כדבר שאינו הוכחה, וכן יעשה מה שאינו הוכחה - כהוכחה
24
- או שהוא יודע דרכי העיון, אלא שהוא מתייחס לעניין בקלות וברפיון, וימהר להחליט על
מדע מסוים בטרם יסיים מלאכת העיון בו.
כל שכן אם נצטרפו באדם שני הדברים גם יחד, כלומר שאינו בקי במלאכת העיון, ועם זאת
אינו מעיין עד שיסיים מה שהוא יכול באותו דבר
25
, הרי זה יהא רחוק ממבוקשו או שיתייאש
ממנו. ואמר החסיד בראשונים שהזכרנו 'כל יודע מבין'
26
, ובאחרונים שבהם, 'לא ידעו ולא
יבינו' וגו'
27
כל שכן אם נצטרף לשני הדברים הללו דבר שלישי, והוא שהמבקש אינו יודע מה הוא מבקש,
הרי יהיה אז רחוק ומופלג מן הדבר, עד שאפילו אם יזדמן לו הנכון בדרך מקרה לא ירגיש בו.
והרי הוא אז דומה כמי שאינו יודע מלאכת השקילה, ואף לא צורת המאזנים
והמשקולות, ואף לא כמה דינרים חייב לו יריבו, שאף כאשר ישלם לו יריבו כל המגיע
לו בדיוק, לא יהא ברור אצלו שכבר שילם לו כל חובו, ואם ייקח ממנו פחות ממה
שמגיע לו
28
יחשוב שהונה אותו.
וכפי שזה הוא מצב השניים, אשר אחד מהם תובע את חברו, כך הוא מצב הרוצה
לשקול לעצמו ואינו יודע את כלי השקילה ולא את הכמות הנשקלת. והרי הוא דומה גם
למי שמקבל מעות לעצמו או לזולתו ממעות
29
עצמו, והוא אינו בקי במלאכת החליפין,
הרי יארע פעמים רבות שייקח את הגרוע ויחזיר את הטוב.
ופחות מזה מי שבקי במלאכה, אלא שאינו מעיין היטב.
וכבר דימה הכתוב הרצאת דברי הצדק כהרצאת המעות, באומרו:
כסף נבחר לשון צדיק לב רשעים כמעט
30
עשה את אשר ידיעתם מעטה במלאכת החליפין, או חסרי הסבלנות רשעים, מפני שהם
עושים עוול לאמת, כאומרו: לב רשעים כמעט. ועשה את הבקיאים בכך צדיקים, בגלל
ידיעתם וסבלנותם, כמו שהקדים: כסף נבחר לשון צדיק.
ולא ישתבחו החכמים ויסורו מהם הספקות, כי אם בסבלנותם בהתעמקות בחלקי המלאכה
אחרי ידיעתם אותה.
31
וכמו שאמר החסיד:
הן הוחלתי לדבריכם אזין עד תבונותיכם עד תחקרון מלין
32
ואמר חסיד אחר:
ואל תצל מפי דבר אמת עד מאוד
33
ואשר הביאני לבאר דבר זה,
34
הוא מפני שראיתי רבים מבני אדם באופן זה
35
באמונותיהם
ודעותיהם:
מהם מי שכבר הגיע אל האמת והוא יודעו ושמח, ועליו אמר הנביא:
נמצאו דבריך ואוכלם ויהי דברך לי לששון ולשמחת לבבי
36
ומהם מי שכבר הגיע אל האמת ויש לו בו ספקות ואינו ברור לו ואינו מחזיק בו, ועליו אמר
הנביא:
אכתב לו רבי תורתי כמו זר נחשבו
37
ומהם מי שכבר אימת את השווא מתוך דמיון שהוא האמת
38
, והרי הוא מחזיק בשווא
ועוזב את הישר, ועליו הוא אומר:
אל יאמן בשו נתעה כי שווא תהיה תמורתו
39
ומהם מי שהנהיג את עצמו בשיטה
40
מסוימת זמן מסוים ודחאה בגלל סתירה שמצא בה,
ועבר לשיטה אחרת זמן מסוים ופירש ממנה בגלל דבר מוזר שבה, ועבר לאחרת זמן מסוים
ועזבה בגלל עניין נפסד שמצא בה, והרי הוא נבוך בתהפוכות כל ימיו. והרי הוא דומה למי
שרוצה ללכת אל עיר ואינו מכיר את הדרך אליה, והיה מהלך פרסה בשביל זה ונבוך וחוזר,
ומהלך בשני פרסה ונבוך וחוזר, וכך בשלישי וברביעי, ועליו אמר הכתוב:
עמל הכסיל תיגענו אשר לא ידע ללכת אל עיר
41
כלומר כאשר לא ידע
42
וכאשר עמדתי על יסודות אלו ורוע תוצאותיהן, לבי יחיל על מיני מין האדם, ותהמה נפשי
לאומתנו בני ישראל, ממה שראיתי בזמני זה אשר רבים מן המאמינים אין אמונתם צרופה
ודעותיהם בלתי נכונות, ורבים ממאמיני השווא מתפארים בהבל, ויש שמתפארים על בעלי
האמת והם התועים
43
וראיתי בני אדם כאלו טבעו בים הספקות
וכבר הציפו אותם מימי הפקפוקים,
ואין אמודאי שיעלם ממעמקיהם,
ולא שוחה יחזיק בידיהם שיעברום,
ויש בידי ממה שלמדני אלהי מה שאסעדם בו,
וביכולתי ממה שחננני מה שאסמכם בו,
וראיתי שחובה עלי לעזרם בכך,
ומוטל עלי להנחותם לכך.
וכעין מה שאמר החסיד:
אד' ה' נתן לי לשון למודים לדעת לעות את יעף דבר יעיר בבקר בבקר יעיר לי אזן
לשמוע כלמודים
44
על אף שאני מכיר קוצר
45
חכמתי מלהגיע לשלמות, ומודה בחוסר ידיעתי מלהיות תמה, ואיני
יותר חכם מבני דורי, אבל כפי יכולתי וכפי השגת שכלי, וכמו שאמר החסיד:
ואנא לא בחכמה די איתי בי מן כל חייא רזא דנה גלי לי להן על דברת די פשרא למלכא
יהודעון ורעיוני לבבך תנדע
46
ולכן אשאל מלפניו
47
יתעלה שינחני
48
ויחנני כפי שידועה לפניו מטרתי ומחשבתי בכל רצוני,
לא כפי השגי ויכולתי, וכמו שאמר חסידו האחר:
וידעתי אלהי כי אתה בחן לבב ומישרים תרצה
49
והנני משביע בה' יוצר הכל, כל חכם אשר יעיין בספר זה ומצא בו דבר בלתי נכון - שיתקננו, או
מלה מסופקת, שיפרשנה על הצד הטוב, ואל ימנענו מכך מה שאין הספר שלו
50
, או שאני כבר
הקדמתי לבאר מה שלא נתבאר לו, כי החכמים חסים על החכמה, ויש להם חמלה עליה
כחמלת הקרובים, כמו שנאמר:
אמור לחכמה אחותי את
51
אם כי גם הסכלים יש שהם חסים על סכלותם ואינם עוזבים אותה, כמו שנאמר:
יחמל עליה ולא יעזבנה וימנענה בתוך חכו
52
כן הנני משביע בשם ה' יתעלה כל לומד אשר יעיין בו, שיהא לבו שלם בעת קריאתו אותו,
ותהיה מטרתו בכך כפי מטרתי
53
, ויעזוב את הקנאה ואת ההתבוננות והערבוב, כדי שתושג לו
הטובה ותשלם לו התועלת בכוח מי שלמד אותנו מה שמועילנו ובסעדו
54
, כמו שאמר החסיד:
אני ה' אלהיך מלמדך להועיל מדריכך בדרך תלך
55
וכאשר ינהג החכם והתלמיד בספר בדרך זו, יוסיף דורש האמת להגיע אל האמת, ויוסר מן
המסופק ספקו, ומי שהיה סומך על אחרים באמונתו
56
יהיה מאמין מתוך עיון ותבונה,
וייאלם המטעה מהטעאותיו, ויבוש המתנגד העקש, וישמחו הצדיקים והישרים, כמו שנאמר:
יראו ישרים וישמחו וכל עולה קפצה פיה מי חכם וישמר אלה ויתבוננו חסדי ה'
57
ובכך יוכשרו מצפוני בני אדם כברם, ותהיה תפלתם בלב שלם כאשר יהיה להם בלבם דבר
המרתיעם מן החטא
58
, והמעוררם אל הנכון, וכמו שאמר החסיד:
בלבי צפנתי אמרתך למען לא אחטא לך
59
ותהיה נאמנותם שלמה במשאם ומתנם, ותמעט קנאתם זה בזה על עניני העולם, ותהיה מגמת
פני כולם אל בעל החכמה
60
, ולא יסורו אל זולתו, ויהיה להם לישע ורחמים וטובה, כמו
שאמר ישתבח ויתקדש
פנו אלי והושעו כל אפסי ארץ כי אני אל ואין עוד
61
כל זה יהיה עם הסתלקות הספקות והסרת השיבושים, שאז תתפשט הידיעה את ה' וידיעת
תורתו בעולם כהתפשטות המים בחלקי הים
62
, כמו שאמר כי מלאה הארץ דעה את ה' כמים
לים מכסים
63
9
אפשר היה לתרגם "במחקריהם" ותרגמתי כן כי נדמה לי שהיא ברורה יותר, והכוונה
במטרה שהיא נושא החקירה ואשר עד תכליתה רוצה החוקר להגיע, וברי"ת "בדרושיהם".
10
מקצת הגורמים שימנה רבנו השתלטו על מקצת החוקרים ומנעו מהם להגיע אל נקודת
האמת הסופית, ובשל כך קבעו את הנקודה שהצליחו להגיע אליה לאמת ברורה, ואלו המשיכו
את החקירה הלאה היה מתברר להם טעות קביעתם.
11
"טאעה" כמעט כל הראשונים תרגמוה "עבודה" ולדעתי אין תרגום זה הולם את המונח
הערבי, כי אינו מצטמצם במובן הפשוט של עבודה אלא למושג הרבה יותר רחב וכללי, לפיכך
תרגמתי בדרך כלל "משמעת" ובמקרים בודדים תרגמתי "עבודה". ואף רבנו מתרגם בכל
מקום עבודה "עבאדה" או "כ'דמה" לפי העניין. ובמקרים בודדים תרגם "טאעה" כגון
בתהלים עב יא כל גוים יעבדוהו.
12
"ולייה" מלה זו איני יודע לה מונח מקביל בעברית, ותרגמתיה בדרך כלל "חסיד", ומלים
עבריות שונות מתרגם רבנו במלה זו, כגון "בן" כשהיא אמורה כלפי ה' כגון בפסוק ה' אמר
אלי בני אתה. "ידיד" "ירא" "עבד" וראה במלון שעשיתי לתרגומי רבנו לתהלים. והוראתה
בערבית נכבד וחשוב במוסריותו.
13
תהלים קיט יח, וכתב שם רבנו שענינו: הסר את מסך הסכלות והטמטום מעל עיני לבי,
ראה שם מהדורתי.
14
דברי ההקדמה וכל יתר הספר בשפה קלה ושוטפת המובנת לכל.
15
כגון דברי משל ומליצה כדרך שנהג הפילוסוף היוני אפלאטון בתורתו.
16
ולשתים כוונת רבנו בזה, האחת שבהזכירו את השיטות השונות ידחה בראיותיו את עיקר
השטה ויסודה ולא יתעכב להטפל בסתירת פרטיה. ושניה שהראיות וההוכחות שיזכיר הם
כלליות יותר, המהוות יסודות גם למקומות אחרים.
17
לפי מ, "השגתו". והכוונה השגת העניין ושליטת המחשבה עליו.
18
ראה הע'
12
. ורי"ת תרגם שם "חסיד" וכאן "חכם".
19
משלי ב ט. וכתב שם רבנו בפירושו: ואמר אם תבקשנה ככסף וכמטמונים תחפשנה אם
עשית אתה דורש החכמה שני דברים הללו אז תבין וכו', אבל בלי למידה מפי חכם לא תועיל
ההתבוננות מאומה, וכן לימוד בלי תבונה וכושר הבחנה אינו מועיל כלום, ובכולם יחד תושג
המטרה. ע"כ. והוא מה שאמר כאן "על החכמה כשהיא קרובה" כלומר ניתנת להשגה בקלות
כשהיא מפי מורה ובשפה קלה.
20
חוסר יכולת שכלית של החוקר המעכבתו מלהגיע אל מטרתו.
21
שיהיו לו בו ספקות.
22
מפני שלא הסתכל בו די לפני כן. וברי"ת "ואפשר שיהיה לפניו ולא יכירנו" ולא דק.
23
ברי"ת "או מפני שהוא מקל" ואינו נכון כי שתי סיבות מנה רבנו ולא שלוש. והכוונה שנהג
בקלות כאשר ראה את השניה דומה לראובן ולא הסתכל בו די כדי להבחין מי הוא.
24
ראה רש"ה שציין כהשוואה לאמור כאן, דברי הרמב"ם במורה ח"א פרק לב, ואינו אמת,
כי שם מדובר בדברים אשר מצד מהותם אין בכוח האדם להשיגם, ודברי רבנו כאן בדברים
הניתנים להשגה אלא שאין ביכולת בינתו של אדם זה להשיגם או שנתרשל בהם.
25
כלומר שלא מיצה את כל יכלתו.
26
נחמיה י כט, וכוונת רבנו על הראשונים אשר אין בכוחם וביכולתם להבין, והביא פסוק זה
ראיה שהידיעה היא תוצאה של התבונה.
27
תהלים פב ה, כלומר מתוך שלא ידעו לכן לא יבינו.
28
כלומר אם היה הוא הקונה וצריך לשלם.
29
ברי"ת "ברצוי" וכנראה מלשון "ברצי כסף" ואלו ראה פירוש רבנו בתהלים סח לא, לא
היה מתרגם כן.
30
משלי י כ, וכתב שם רבנו בפירושו: ענינו שהצדיק לבו בטוח בדבריו שהם מדויקים ככסף
הצרוף וכמו שנאמר: אמרות ה' אמרות צרופות. ואף כמזוקק ביותר כאומרו: צרופה אמרתך מאד. אבל הרשע לבו קטן מפני שהוא יודע
את מצבו שהוא מעוול ועושק.
31
כלומר אחרי ידיעתם מה הם רוצים, וגם ידיעתם דרכי החקירה וההוכחה והראיה, אינם
נלאים וקצים, אלא ממשיכים בסבלנות עד שיגיעו אל התכלית.
32
איוב לב יא.
33
תהלים קיט מג. וראה פירוש רבנו שם מהדורתי.
34
לפי מ, לפתוח בדבר זה.
35
אפשר היה לתרגם "על הורה הזו".
36
ירמיה טו טז.
37
הושע ח יב.
38
ברי"ת "ומהם מי שלא מתאמת אצלי ומחזיק בה והוא אומר השקר וחושב שהוא אמת"
ושבוש הוא, וראה רש"ה שהטעהו המתרגם.
39
איוב טו לא. וכתב רבנו בפירושו שם: ואמרו אל יאמן בשו נתעה אין פירושו שווא לפי
שהוא בלי אלף, אלא פירושו השווה, כעניין שנאמר 'פן תשוה לו גם אתה', 'וכל חפצים לא ישוו
בה', 'ואשת מדינים נשתוה', והרי הוא אומר כי התועה לא יאמין באמת וביושר, אבל יאמין
בשווא, ויהיה אצלו במקום האמת ויקבלהו.
40
"מד'הב" תרגמתי "שטה" להבחין בינה לבין "אעתקאד" שיש לתרגמה "דעה" וכפי
הגדרתו של רבנו בסוף הקדמה זו. ורי"ת לא שם לב לדברי רבנו ותרגם שתיהן "דעה".
41
קהלת י טו.
42
וכן הוא בפירוש לקהלת, ראה שם חמש מגלות מהדורתי עמ' רעה. וברי"ת הושמט.
43
בכ"י מ, "יצולון" וענינה התפארות והתרברבות על בסיס תהו.
44
ישעיה נ, ד. ואגב אעיר כי רבנו סבור שתיבת "לעות" בודדת, ואינה מגזרת עת, ותרגמה
"תלקין" למוד.
45
"קצר" צמצום והגבלה. והעדפתי לתרגם במלה דומה כמנהג רבנו. ולפי מ, חסרון חכמתי.
46
דניאל ב ל.
47
לפי ב, ועם זאת לא נואשתי מלשאול מלפניו.
48
אפשר לתרגם שידריכני.
49
דברי הימים א כט יז.
50
שאין הספר חבורו. וברור שכוונת רבנו להעיר על תקונו. כי לא יתכן שכל מי שנדמה לו
שהוא מבין ישלח ידו בספרים.
51
משלי ז ד.
52
איוב כ יג, ובחורשי רע הכתוב מדבר, דלעיל מניה נאמר אם תמתיק בפיו רעה יכחידנה
תחת לשונו. וכוונת רבנו שישא קל וחומר ומה הסכלים חסים על סכלותם כל שכן שצריך
לחוס ולחמול על החכמה.
53
כלומר שתהא מטרתו להשיג את האמת, שלא יבוא בדעות מוקדמות עקומות ועקושות
ויבקש תואנות נגד דברי הספר ומחברו, כי באופן זה לא רק שלא יועיל לעצמו, אלא אף יזיק.
54
בעזרת ה' המלמד לאדם דעת.
55
ישעיה מח יג.
56
ברי"ת "ויהיה המאמין בקבלה" והכוונה אמונה ללא ידיעה בסיסית.
57
תהלים קז מב-מג.
58
כלומר ידיעת הבורא ידיעה יסודית מתוך הכרה. כי היודע מתוך מצות אנשים מלומדה לא
תמיד הוא איתן נגד היצר. בבחינת: אין בור ירא חטא.
59
תהלים קיט יא.
60
ללמוד ממנו דעת אלהים ותורתו.
61
ישעיה מה כב.
62
כלומר החודרים לכל חוריו וחרחוריו ואינם משאירים בו מקום פנוי.
63
ישעיה יב ח. וברי"ת: כי תמלא הארץ לדעת את כבוד ה' כמים יכסו על ים. חבקוק ב יד.
<h2>הקדמה - פרק ג</h2>
ושמא יהרהר מהרהר במה שהבורא
64
יתרומם ויתהדר הניח מקום טעות וספק בין ברואיו.
ולכן נקדים כאן את התשובה על כך ונאמר, כי היותם ברואים, דבר זה עצמו מחייב להם
הספקות והדמיונות
65
פירוש, כיון שהם זקוקים בחוק הבריאה לכל פעולה שיעשו משך של זמן מסוים שבו תשלם
פעולתם חלק אחרי חלק, כך גם המדע, שהוא אחת הפעולות, דרוש לו
66
כמו השאר בלי ספק.
והנה ראשית ידיעתם תחל בדברים מעורבבים מסופקים ומשובשים, ולא יחדלו בכוח השכל
אשר בהם מלזקקם ולצרפם במשך זמן, עד אשר יסורו מהם השיבושים, ויזוקק להם המזוקק
ללא שום תערובת של ספקות.
וכשם שיש לכל מלאכה מן המלאכות חלקים אשר אם יחדלו מלעשותם לפני השלמת המלאכה
לא תיעשה אותה המלאכה, כגון הזריעה והבניין והאריגה ושאר המלאכות אשר אינן נשלמות
אלא בסבלנות עושיהם עד סופם, כך מלאכת החכמה צריך להתחילה מראשיתה, וללכת בה
פרק אחרי פרק עד סופה.
והרי במצב ההתחלה הספקות עשרה דרך משל, ובמצב השני יהיו תשעה, ובמצב השלישי יהיו
שמונה, וכך כל מה שיעיין האדם ויתבונן יחסרו, עד שיזדכך לו בסופו של דבר אותו האחד
המבוקש, ויישאר לבדו שאין בו שום פקפוק ולא ספק.
ביאור הדבר, כגון מי שמבקש מופת כדי לברר על ידו את הנכון, ואנחנו יודעים כי המופת
דיבור
67
, והדיבור הוא מין ממיני הקול, והקולות הרי סוגים רבים.
וכאשר יחל המבקש לזקק מבוקשו, והנה מצא את הקולות רבים מפוקפקים ומסופקים
לפניו, מתחיל למיינם, מבדיל מהם תחלה קולות הקשת הגופים, כנפילת אבן על אבן,
וכהתבקעות מקצת הגופים, וכמו קול הרעם וההלם
68
וכדומה להם, וידע כי סוגים אלה לא
ישיג מקולם מופת. ואז ימצא במצב
69
השני לפני קולות בעלי החיים בלבד, והם אשר יש
לקוות שהמופת ימצא בהם.
ואחר כך יבדיל מהם קולות החי הבלתי מדבר, כצהלה
70
ונעירה
71
ועריגה
72
והדומה
להם, כיון שאין חכמה גם באלה. ואז ימצא במצב
69
השלישי לפני קולות האדם בלבד אשר
יש במינן כל חכמה.
ואחר כך יבדיל מהם הקול הטבעי, שהוא קול אאאא
73
וכדומה לו, כיוון שאין בו תועלת.
ואז ימצא ברביעי
74
בקול האדם הלימודי שהם כ"ב האותות.
ואחר כך יבדיל מהם האותות הבודדות, כיון שכל אות מהן כשהיא נאמרת לבדה אין
במשמעה מאומה, כאמרך א ב ג ד ה כל אחת לבדה. ואז ימצא במצב
69
החמישי באותות
המורכבות עד שנעשו שמות, כל אחד משתי אותות או משלוש או יותר על כך.
ואחר כך יבדיל מהם כל שם בודד הנאמר לבדו, כאמרך "שמים", "כוכב", "אדם".
- והרי השמות הללו
75
כשהן בודדים, אין בהן הוראה על יותר מן הדבר הנקרא בהן.
ואז ימצא במצב
69
השישי על הדברים המחוברים, כאמרך כוכב מאיר, אדם כותב, וכדומה
לכך משתי מלים מצורפות
76
, או מלה ושם
77
, או יותר על כך, והרי הוא מקווה כי מן
הצירופים הללו יגיע אל מבוקשו.
ואחר כך יבדיל מהן כל שתי מלים או יותר המצורפות וכל
78
מה שאינו ספור, וימצא
בדרגה השביעית בסיפור, כאמירת האומר כבר עלתה השמש, וירד הגשם, וכדומה לכך.
ואחר כך ידע כי הסיפור שלושה סוגים:
חיובי - כאמרך האש חמה,
ונמנע - כאמרך האש קרה,
ואפשרי - כאמרך ראובן בבבל
79
ואחר כך יבדיל חלקי החיובי והנמנע לצד, וימצא או במצב
69
השמיני בספור האפשרי,
ויחקור עליו אם הוא כמו שספר לו המספר או לאו.
ואחר כך יחל במצב
69
התשיעי להוכיח אותו הדבר, אם מן החיובי הרי ילמד ממנו דבר
המחייבו באחד הדרכים אשר נבארם, אבל הנמנע הרי ימנע בו בדרך העיון את הדבר אשר
הניח בו
80
וכאשר יבטלן כולן ולא יישאר אלא אותו האחד אליו הגיע במצב
69
העשירי, והוא אשר
נזדקק לו ונזדכך, והוריד כל השלבים הראשונים מעל עצמו אשר היו מביאים לו במבוקשו
הספקות והשיבושים לפני שיעיין בו ויסירם ממנו אחת אחת.
הנה נתבאר שהמעיין החל בדברים רבים מעורבבים, ולא חדל מלנפותם תשעה מתוך עשרה,
ואחר כך שמונה מתשעה, ואחר כך שבעה משמונה, עד אשר זוקקו מן הבלבולים והספקות,
ונשאר לו הצרוף המוחלט. ואם הפסיק מלעיין כאשר הגיע אל המצב החמישי או הרביעי או
איזה שלב שהוא, הרי נסתלקו ממנו מן ספקות בשיעור השלבים אשר הניח מאחריו, ונשאר לו
מהן שעור מה שנותר מן השלבים שעודם לפניו. ואם הוא החזיק בנקודה אשר הגיע אליה, הרי
יש לו תקווה שישוב להשלים, ואם לא החזיק בה, יצטרך לחזור על העיון מתחילתו.
ומחמת סיבה זו תעו אנשים רבים וקצו בחכמה, אחדים מהם מפני שלא ידע את הדרך אליה,
ואחרים מפני שהחל בדרכה ולא סיים אותה, והרי הם מן האובדים
81
, וכמו שאמר הכתוב
אדם תועה מדרך השכל בקהל רפאים ינוח
82
ואמרו חכמי ישראל במי שלא השלים עניני החכמה, משרבו תלמידי שמאי והלל שלא שמשו
כל צרכן רבתה מחלוקת
83
. למדונו דבריהם אלה שאם התלמידים השלימו לימודיהם, לא
תהא ביניהם מחלוקת ולא וויכוחים
84
. ולכן אל יפנה הסכל קצר הרוח את חטאו כלפי הבורא
יתרומם ויתהדר, לומר שהוא אשר הציב לו את הספקות, אלא סכלותו או קוצר רוחו הפילוהו
בהם כמו שבארנו, כי לא יתכן שתהא פעולה חד פעמית מפעולותיו
85
תסלק ממנו את
הספקות, כי אז היה יוצא מחוק הנבראים, והוא נברא
86
ומי שלא הטיל בזה את חטאו על אלוהיו
87
, אלא רצה שישימהו ה' יודע מדע שאין בו ספקות,
הרי אין בקשתו זו אלא שיעשהו אלוהיו כיוצא בו, כי היודע בלי סיבההוא בורא הכל יתברך
ויתקדש, וכפי שנבאר לקמן, אבל כל הנבראים לא תתכן ידיעתם אלא על ידי סיבה, והיא
הלמוד והעיון, אשר לכך דרוש זמן כמו שבארנו. והרי הם מן הרגע הראשון של אותו הזמן עד
סופו בספקות כפי שפירשנו.
אבל המשובחים,
88
הם הממתינים עד אשר יזקקו את הכסף מן הסיגים, כאומרו:
הגו סיגים מכסף ויצא לצורף כלי
89
ועד אשר יחבצו את המלאכה
90
ויוציאו חמאתה, כאומרו:
כי מיץ חלב יוציא חמאה ומיץ אף יוציא דם
91
ועד אשר תצמח זריעתם ואז יקצרוהו, כאומרו:
זרעו לכם לצדקה קצרו לפי חסד
92
ועד אשר יבשיל פרים באילנם ויכשר למזון, כאומרו:
עץ חיים היא למחזיקים בה
93
64
לפי ב, ושמא יאמר אדם מה היא נקודת החכמה במה שהבורא וכו'. וכך היה לפני רי"ת.
65
כלומר עצם הדבר שהם ברואים, ואין הם הדעה והדעה הם, אלא מדעם נרכש מבחוץ על
ידי התחקות והתבוננות במשך הזמן, הרי שבמהותם אין בהם מאומה, ובהסתכלויות
ראשוניות ניבטים אמת ושקר חיובי ושלילי בערבוביא, וכפי שמפרש והולך.
66
זמן ממושך.
67
כלומר: הראיה וההוכחה אינם אלא בדברים.
68
"ואלהד" ואפשר לתרגם "והמפולת".
69
אפשר לתרגם: בשלב השני.
70
צהלת הסוס.
71
נעירת החמור.
72
"ת'גא" קול האיילות ודומיהן, וכן תרגם רבנו בתהלים מב ב כאיל תערוג. ראה שם
מהדורתי.
73
סתם קול געייה ושאגה ללא חתוך, וברי"ת "קולנו" ואינו נכון.
74
בשלב הרביעי.
75
קטע זה מגומגם מעט במקור. אבל ברור כי זה מובנו. וכיוצא בזה תרגם הרי"ת.
76
כגון עובר ושב, עולה ויורד.
77
כדוגמא שהביא רבנו: כוכב מאיר, אדם כותב.
78
כן הוא בכל כ"י "וכל" וצ"ל "כל" בלי וו.
79
בנדפס הוסיפו המדפיסים מקום הדפוס וכתבו "באשכנז או בבבל".
80
אשר הניח בו המספר, אם ההגיון מגדירו שהוא מן הנמנע כגון "האש קרה" יחליט בכך
וידחהו.
81
"האלכין" וכך תרגם רבנו במשלי תיבת "רפאים" והעניין כמו שכתב לעיל ד"ה והנה אודיע.
ולפי כ"י מ, יש לתרגם "והרי הם האובדים".
82
משלי כא טז, וכתב שם רבנו בפירושו : בעולם הזה כפי שאתה רואה מי שאין בו דעה יאבד,
כי בלי תבונה ולא חוש הבחנה יפול באבדון. ולעולם הבא לא יגיע אל האושר, לפי שאין להשיגו
אלא במשמעת ולא תתכן משמעת אלא בדעת.
83
סנהדרין פח ב. סוטה מז ב, ונוס' רבנו כנוס' הרמב"ם בהקדמתו לפירוש המשנה, ראה שם
מהדורתי עמ' כ.
84
וכן כתב הרמב"ם בפירוש המשנה שם.
85
כלומר חקירה חד שלבית. וכפי שהדגים רבנו לעיל בקולות.
86
כלומר והרי הוא נברא, ואי אפשר לו להשתחרר מן הטבע הטבוע בנבראים.
87
שלא הפנה תלונתו כלפי ה' שהוא הציב לו המארבים, אלא ידע שזהו החוק הטבעי, אלא
שעם זאת רצה שה' ינהג עמו באופן יוצא מן הכלל. וברי"ת שובשו כל הקטעים הללו.
88
הנבונים הסבלנים הראויים לשבח.
89
משלי כה ד. ובפירושו שם קשר רבנו פסוק זה עם שלאחריו וכתב: כשם שכאשר תהגה
הסיגים מן הכסף יצא לצורף כלי טוב, כך כאשר תהגה את הרשע מלפני המלך יכון כסאו
בצדק.
90
הנושא העומד לחקירה, כאשר מעיינים בו מספר פעמים, והשתמש רבנו במלת "מכ'ץ'"
חבוץ, בגלל רצונו להזכיר את הפסוק המדבר בחבוץ חלב, וברור כי המחבץ הוא בורר השמנת
והחמאה מן החלב.
91
משלי ל לג.
92
הושע י יב.
93
משלי ג יח.
<h2>הקדמה - פרק ד</h2>
וכיון שסיימנו מה שרצינו להזכיר בסילוק
94
השיבושים והספקות, ראוי שנבאר מה היא
הדעה
95
ונאמר הוא עניין המצטייר בנפש לכל דבר מסוים כפי המצב שהוא נמצא בו, וכאשר תצא
תמצית
96
העיון, יכללנה השכל ויקיפנה ותושג בנפש ותתמזג בה, ונעשה האדם בעל דעה
97
באותו הדבר שהושג לו, וצופנו בלבו לזמן או לזמנים אחרים.
כאומרו:
חכמים יצפנו דעת ופי אויל מחתה קרובה
98
ואמר עוד:
קח נא מפיו תורה
99
והדעה
1
היא על שני פנים: אמת ושקר.
הדעה
1
האמיתית הוא שידע הדבר כפי שהוא, המרובה מרובה, והמועט מועט, והשחור
שחור, והלבן לבן, והמצוי מצוי והנעדר נעדר.
והדעת השקר היא ידיעת הדבר שלא כפי שהוא, המרובה מועט, והמועט מרובה, והלובן
שחור, והשחור לובן, והמצוי נעדר, והנעדר מצוי.
והחכם המשובח הוא מי ששם אמתות הדברים ליסוד, ומשתית על כך את דעותיו
2
ועם חכמתו הרי הוא מחזיק במה שראוי להחזיק ונשמר ממה שראוי להישמר
3
והסכל המגונה מי ששם דעותיו ליסוד, ומדמה שאמיתות הדברים תהיינה כפי דעותיו.
ועם סכלותו הוא מחזיק במה שצריך להישאר ממנו, ונשמר ממה שצריך להחזיק, וכמו
שנאמר:
חכם ירא וסר מרע וכסיל מתעבר ובוטח
4
ובהקשר לעניין זה אזכיר תמיהתי על אנשים שהם עבדים, והם בדעה שאין להם אדון,
והחזיקו בכך שכל מה שהם מכחישים אותו יבטל, וכל מה שמקיימים אותו יתקיים
5
, אלה
השוקעים במצולות הסכלות וכבר הגיעו למעמקי האבדון.
ואילו היו צודקים, הרי כל מי מהם שאין לו ממון יחשוב בדעתו -
כי ארגזיו ואמתחותיו מלאים ממון, ויראה אם זה יועיל לו,
או יקבע בדעתו שהוא בן שבעים שנה בעודו בן ארבעים, יוכח אם זה יטיב לו
6
או יחשוב בדעתו שהוא שבע בזמן שהוא רעב,
או רווי אם היה צמא,
או שהוא לבוש אם היה ערום, ואז יראה היאך יהיה מצבו.
או מי מהם שיש לו אויב קשה
7
ויקבע בלבו שכבר מת אויבו ואבד ולא ישמר מפניו, ומה
מהרה יבואהו מה שלא פחד ממנו
8
וזו היא הסכלות המוחלטת של אנשים אשר דימו שאם לא יחשבו בדעתם שיש אדון, ירווח
להם ממצוותיו ואזהרותיו והבטחותיו ואיומיו ושאר כל הדומה לכך
9
ועל כיוצא בהם אמר הכתוב:
ננתקה את מוסרותימו
10
והנה מקצת אנשי הודו מתאמצים לסבול את האש, ואף על פי כן היא שורפת אותו כל עת
שנוגע בה, ומקצת המבליטים גבורת בחרות
11
מתאמצים לסבול מכות המקלות והשוטים
והרי הם מכאיבים לו בכל עת שפוגעים בו. כך, ואף יותר חמור, מצב המתפרצים כלפי בורא
הכל בעניין זה, והרי הם עם סכלותם לא ינצלו ממה שחייבה חכמתו, וכאומרו:
חכם לבב ואמיץ כוח מי הקשה אליו וישלם
12
94
אפשר לתרגם בהתרת, בפירוק.
95
דבר גדול השמיענו רבנו כאן בהסבירו מלת "אעתקאד" אשר רוב הראשונים מתרגמים
אותה "אמונה" שהוא תרגום בלתי נכון בהחלט, ואף רי"ת תרגם כאן "אמונה" ולעיל בתרגמו
שם הספר תרגם "דעות" ואשר לדעתי הוא התרגום התואם ביותר. וכאן הגדיר רבנו היטב
מונח זה שהוא דעה והשקפה שהאדם מגיע אליה כתוצאה של מחקר, ולא סתם "אמונה"
שהיא דבר הבא בקבלה ובמסורת, או אף מתוך עיוורון לב וסתם שבוש. ולפיכך תרגמתי
"אעתקאד" בדרך כלל "דעה".
96
מסקנת הדברים. ובתרגום מלולי "חמאת" וכך תרגם רי"ת.
97
השקפה ברורה מבוססת מוגדרת ומסוימת.
98
משלי י יד. ושם בפירושו קשר רבנו פסוק זה עם שאחריו הון עשיר קרית עזו מחתת דלים
רישם, וכתב: לשני פסוקים אלו שני עניינים, האחד שהחכם ראוי לו לנצור את ידיעותיו
ולשמרן כמו ששומר העשיר את רכושו, ולפי שאם לא ישמרהו יהיה כעני בלי רכוש. והשני
שהחכמה דרכה לשגב את בעליה ולהגן עליו כמו שמגן הממון ומשגב את בעליו, ואף יותר
ממנו.
99
איוב כב כא. והמשכו: ושים אמריו בלבבך.
1
אף כאן תרגם רי"ת "אמונה".
2
הממצאים כפי שהם ותוצאות העיון בבלתי משוחד הם הבסיס להשקפות האדם ודעותיו,
ולא שדעותיו הקודמות של האדם ושבושיו יהיו היסוד, וכל הממצאים יצטמצמו יתעקמו
ויתעקשו להיות ככסוי קדרה להם, כנהוג אצל רבים בימינו. ודברי רבנו כאן הם אמרתו
הידועה של הפילוסוף תאמסטיוס "ליס אלוג'וד תאבעא ללארא בל אלארא אלצחיחה תאבעה
ללוג'וד - אין המציאות כפופה להשקפות אלא ההשקפות האמיתיות כפופות למציאות -. ויש
להניח שכנראה כוונת רבנו נגד אותם היוונים שהתנצרו וכן בעלי ה"כלאם" מן המוסלמים
שקבעו כללים ויסודות דמיוניים ועליהם ביססו את שטותיהם ה"פילוסופיות" כדי שלא
יסתרו את אמונותיהם. וכמו שבאר הרמב*ם בהרחבה במורה ח"א פרק עא.
3
כלומר מכלכל את אורח חייו בהתאם למושגי האמת שהגיע אליהם. ונשמר שלא יבוא לידי
דעה שהיא נגד מסורת נביאי ישראל וקבלתם, כי ברגע שהגיע לידי כך עליו לדעת שתעה
בשבילי חשיבתו, ועליו לחזור ולבדוק ולמצוא את נקודת המפנה, וזוהי מטרת רבנו בספרו זה
ומטרת הרמב"ם במורה הנבוכים להציב סמוני דרך בפני החוקר.
4
משלי יד טז. ובהקשר למה שכתב רבנו להלן על המדמים שבכפירתן מציאותו יתעלה יפטרו
מעונשו אביא כאן לשונו בפי' פסוק זה: ראשון הסכלים הסומך על קלות הדבר, ויותר סכל
ממנו הסומך על מקצת צדקותיו, ויותר סכל משניהם הסומך על רחמי ה', ויותר סכל מהם
הסומך על הכפירה, בראשון אמר הכתוב: דברו לנו חלקות וגו' (ישעיה ל נ). ובשני הגנוב רצוח
ונאוף וגו' ובאתם ועמדתם לפני וגו' (ירמיה ז ט-י). ובשלישי ויזכרו כי אלהים צורם וגו'
ויפתוהו בפיהם וגו' (תהלים עח לה-לו). וברביעי ויאמרו לא יראה יה וגו' (שם צד ז), והחכם
נשמר מכולם.
5
דומה לבעלי השטה האחת עשרה שהביא רבנו לקמן במאמר הראשון.
6
מבחינת המעמד בחברה והכבוד. כי לדבר אחר איני יודע מה טוב לבן השבעים מבן
הארבעים.
7
לפי ב, אויב שיש לאל ידו. שידו משגת.
8
כלומר נזקי אויבו, ואשר יכול היה למנעם אלמלי שאננותו.
9
דומה לאמור בסנהדרין סג ב: יודעין היו ישראל בעבודה זרה שאין בה ממש ולא עבדו
עבודה זרה אלא להתיר להם עריות בפרהסיא.
10
תהלים ב ג, וראה גם פירוש רבנו שם מהדורתי.
11
"מתפתיין" נגזר מן "פתא" המראים ומבליטים בחרותם וגבורתם ושהם בתוקף ימי
עלומיהם. וברי"ת "המתפקרים" ושמא חשב שמשפט זה שייך עדין להודו וכוונתו על הפקירים
ההודים, ואינו נכון. כי כוונת רבנו על המתאבקים למיניהם.
12
איוב ט ד.
<h2>הקדמה - פרק ה</h2>
וכיון שכבר נשלם מה שרצינו
13
לספח לעניין הראשון, הרי ראוי שנזכיר
14
המובילים אל
האמת והמביאים אל הנכון, אשר הם מקור לכל מדע, ומבוע לכל ידיעה, ונדבר בהם במדה
המתאימה להיאמר במבוא ספר זה. ונאמר, שהם שלושה מובילים,
האחד ידיעת הנראה,
והשני ידיעת השכל,
והשלישי ידיעת דבר שההכרח מחייב אותו.
ונסמיך לזה פירוש אחד אחד מן היסודות הללו.
ונאמר, כי ידיעת הנראה הוא מה שהשיג האדם באחד מחמשת החושים, או בראות או
בשמע או בריח או בטעם או במשוש.
אבל ידיעת השכל הוא מה שמתחייב בשכל האדם בלבד, כגון חשיבות האמת וגנות הכזב.
אבל ידיעת ההכרח הוא דבר אשר אם לא יאמת אותו האדם יתחייב לבטל מושכל או
מוחש, וכיון שאין דרך לביטולו
15
הרי מחייבו הדבר לאמת אותו העניין.
כמו שאנו נאלצים לומר שיש לאדם נפש אף על פי שאין אנו רואים אותה כדי שלא נבטל
פועלה הגלוי
16
, ושיש לכל נפש שכל אף על פי שאין אנו רואים אותו כדי שלא נבטל פועלו
הגלוי.
ושלושת היסודות הללו מצאנו רבים מבני אדם מכחישים אותם:
מעטים מהם מי שהכחיש את היסוד הראשון, ונזכירם במאמר הראשון מספר זה ונשיב
עליהם, ובהכחישם היסוד הראשון הרי הכחישו גם את השני והשלישי כי הם בנוים עליו
17
ויותר מהם מי שהודה בראשון והכחיש השני והשלישי, ונזכיר גם דבריהם במאמר
הראשון ונשיב עליהם.
ויותר מן הכל מי שהודה בשני היסודות הראשונים והכחיש את השלישי.
וסבת שנויי כמותם בכך, מפני שהמדע השני יותר נעלם
18
מן הראשון, וכך השלישי נעלם
18
יותר מן השני, וההכחשה מצויה בנעלם יותר מן הגלוי.
ויש אנשים שהכחישו מדע זה או זה לחלופין, וכל פלג מהם מקיים מה ששלל יריבו, וטוען עליו
כי הדוחק הביאו לכך.
כגון מי שקבע שכל הדברים נחים והכחיש את התנועה,
ואחר קבע שכל הדברים נעים והכחיש את התנוחה,
וכל אחד עושה הוכחות יריבו ספקות ובלבולים.
אבל אנחנו קהל המייחדים אנו מאמתים
19
שלושת המובילים הללו אשר למדע, ומוסיפים
עליהם עוד מוביל רביעי, והוא אשר למדנוהו באותן השלושה ונעשה לנו יסוד, והוא נכונות
המסורת האמיתית, לפי שהוא בנוי על ידיעת החוש וידיעת השכל, כמו שנבאר במאמר
השלישי מספר זה
20
ונאמר כאן, כי הידיעה הזו,
21
כלומר המסורת האמיתית וספרי הנבואה, מאמתים לנו שלושת
היסודות הללו שהם ידיעות נכונות. לפי שמצאנו שהוא מונה את החושים מדברים המשוללים
מן האלילים ועשאם חמשה, וצירף להם עוד שנים, באומרו:
פה להם ולא ידברו
עינים להם ולא יראו
אזנים להם ולא ישמעו
אף להם ולא יריחון
ידיהם ולא ימישון
רגליהם ולא יהלכו
לא יהגו בגרונם
22
חמשת הראשונים הללו הם עצמם החושים, והשתים הנספחות אליהן:
האחת התנועה באומרו: רגליהם ולא יהלכו, ובה יודעו הכבדות והקלות, שהרי נעצר
האדם מלנוע מחמת כובדו ולא ייעצר בקלותו. לפי שיש אנשים שרצו להוסיף על מנין החושים,
ואמרו, ובמה תוודענה הקלות והכבדות
23
, ואנחנו אומרים בתמידות התנועה במה שתמצא
קלה או קשה.
והשניה הדבור, באומרו: לא יהגו בגרונם, והוא כלל הדבור המורכב משמות ומלות
חיבור וההקדמות וההוכחות כמו שבארנו.
ואחר כך אימת ידיעת השכל וצווה על הצדק ולא הכזב כאומרו:
כי אמת יהגה חכי ותועבת שפתי רשע, בצדק כל אמרי פי אין בהם נפתל ועקש
24
ואחר כך אימת לנו ידיעת ההכרחי
25
, שכל מה שמוביל להכחשת
26
דבר מן המוחש או מן
המושכל הרי הוא בטל. בביטול מה שמכחיש
26
את המוחש הרי כפי שאמר:
טרף נפשו באפו, הלמענך תעזב ארץ ויעתק צור ממקומו
27
ובביטול מה שהשכל מכחישו
26
מן הכזב והאמת
28
אמר:
ואם לא אפו מי יכזיבני וישם לאל מלתי
29
ואחר כך הודיענו שכל המדעים בנויים על מה שאנו משיגים בחושינו אשר הזכרנום,
ומסתעפים מהם ונלמדים בהם, כאומרו:
שמעו חכמים מלי ויודעים האזינו לי, כי אזן מלין תבחן וחיך יטעם לאכל
30
ואחר כך אימת לנו את המסורת הנאמנה שהיא אמת, באומרו:
אחוך שמע לי וזה חזיתי ואספרה,
אשר חכמים יגידו ולא כחדו מאבותם,
להם לבדם נתנה הארץ ולא עבר זר בתוכם
31
ויש לכך תנאים ביארנום בפירושי פסוקים אלו במקומם
32
וכיון שכבר הזכרנו ארבעת היסודות הללו,
33
צריכים אנו לבאר היאך ללמוד בהם.
ונאמר בידיעת החוש -
שכל מה שהושג בחושנו הברור באמצעות הקשר אשר בינינו לבינו,
34
צריך שנדע שהוא כפי
האמת כמו שהשגנוהו, ואין בכך ספק
35
אחרי שנשכיל להבדיל
36
את הדמיונות.
שלא נטעה בהם כאותם האנשים אשר קבעו כדעה
37
שהצורה הנראית בראי שהיא צורה
שנוצרה שם באמת, בעוד שאינה אלא סגולת הגופים המצוחצחים שמחזירים כל צורה
שכנגדם.
ולא כאותם האנשים אשר הניחו כי הקומה הנראית מוחזרת במים יש לה אמיתות שנוצרה
באותו העת, ואינם יודעים כי סיבת הדבר הוא אם היה המים יותר עמוק בשיעורו משעור
אורך הקומה
38
וכאשר נישמר מאלה ומכיוצא בהם, תהיה ידיעת המוחשים נכונה, ולא יטעה אותנו הדמיון.
כעניין שנאמר:
ויראו מואב מנגד את המים אדמים כדם
39
אבל המושכלות -
הרי כל מה שיצטייר בשכלנו הבריא מכל לקיון
40
היא ידיעה אמיתית שאין בה ספק, אחרי
שנדע כיצד לעיין, ואחרי שנשלים את העיון
41
ונישמר מן הדמיונות והחלומות.
כי יש אנשים אשר קבעום לאמתות שנוצרו
42
, כדרך שנקטו במה שהאדם רואה, והיה הדבר
חיובי אצלם כדי שלא יכחישו מה שחזו
43
, ולא ידעו כי מקצתם יהיה מענייני היום שחלף
אשר עוברים במחשבה
44
, ועל זה אמר:
כי בא החלום ברוב עניין
45
ומקצתם מחמת המזון וחומם וקורם
46
ורבוים ומעוטם, ובזה אמר הכתוב:
והיה כאשר יחלם הרעב והנה אוכל
47
ומהם מזיהום
48
המתגבר על המזג, החם והלח מדמה שמחות ושעשועים, והקור והיובש,
יגונות ואבל
49
. ובו אמר הכואב החולה:
כי אמרתי תנחמני ערשי... וחתתני בחלמות ומחזינות תבעתני
50
אך יש בהם הברקה מסוימת ממעל
51
המעורבת בהם על דרך הרמז
52
והמשל, כאומרו:
בחלום חזיון לילה בנפל תרדמה על אנשים בתנומות עלי משכב אז יגלה אזן אנשים
53
אבל ההכרחיים מן המדעים -
הרי כאשר משיג חושנו דבר מה ונתאמת לו, ולא נוכל לקבוע אותו הדבר בלבנו כדעה
54
אלא
עם קביעת דברים
55
אחרים עמו, הרי חובה שנקבע בדעתנו את כולם בין שהיו מעטים או
מרובים, כיון שאין לקיים אותו המוחש כי אם בהם, ואפשר שיהיו אחד ואפשר שיהיו שנים או
שלושה או ארבעה או יותר על כך, ואפילו יגיעו עד היכן שיגיעו, כיון שאי אפשר בלעדי אותו
המוחש הרי אי אפשר בלעדיהם כולם.
והנה הבודד מהם היחידי
56
, הרי אם ראינו עשן ולא ראינו את האש אשר ממנה נולד אותו
העשן, חייבים אנו לדעת שאש מצויה על ידי מציאות העשן, כי לא יתכן זה אלא על ידי זה.
וכן אם שמענו קול אדם מאחורי כותל, חייבים לדעת שהוא מצוי, כי לא יהיה קול אדם אלא
מאדם מצוי.
אבל מה שנוסף על האחד מהם, הוא כאשר אנו רואים את המזון יורד לבטן בעלי החיים
כשהוא במלואו
57
ויוצאת פסולתו מהם, הרי אם לא נקבע בדעתנו ארבעה דברים לא יתקיים
מה שהשיגו חושנו, והם שיש בהם כוח מושך את המזון לפנים, וכוח מחזיקו עד אשר
יבשיל
58
, וכוח מעכל אותו וממסמס, וכוח פולט את פסולתו שבו הוא יוצא החוצה. וכיון שאין
המוחש מתקיים כי אם על ידי ארבעה אלה, לפיכך חייבים אנו לדעת כי הארבעה אמת.
ויש שלא תתקיים לנו ידיעת מה שראינו אלא עד שניצור מלאכה אשר תאמתהו לנו, ואפשר גם
שנצטרך למלאכות רבות. וכאשר יתברר שאותו הדבר המוחש תלוי בהם צריך שנדע שכולם
אמת, כדי שיתקיים אותו המוחש.
והוא כגון מה שאנו רואים את הירח עולה על הארץ ושוקע בזמנים שונים בלילה או ביום,
ועם זאת הולך במסלול ארוך ובמסלול קצר, כמו שמקצר לעתים מלהגיע לאחת מעשרים
ושמונה המחנות אשר הושגו לנו וקראנום בשמות
59
, ופעמים מאריך ועובר בהם, ועם זאת
רואים אנו אותו פעם נוטה לדרום ופעם לצפון, אנו למדים מזה כי אילו הייתה לו תנועה אחת
בלבד, כי אז לא היה משתנה מסלולו ורוחבו
60
. וכיון שאנו רואים שינוייהם, מחייב הדבר
שיהא לו תנועות רבות, ושהתנועות הרבות אינם אלא מחמת גופים רבים, כי הגוף האחד לא
ינוע בעת אחת שתי תנועות שונות, כל שכן שלוש או ארבע. וכשהגופים הרבים אשר תבניתם
שווה עוברים זה במסלולו של זה, לפיכך התנועות ממעטות זו את זו או מוסיפות.
וכל זה לא יתברר לנו כי אם על ידי מלאכת ההנדסה שתראה לנו תשלובת תבנית בתוך תבנית
על דרך ההרכבה אחרי שנדע את הפשוטים מהם. והתחלנו בידיעת התבניות הפשוטות אחרי
הנקודות והקווים, ועד לידיעת התבניות המשולש והמרובע והעגול והמשולב והמקביל
והמפסיק, ומה מחלוקיו בטל ומה מהם קיים, עד שידענו כי תבנית הגלגלים כדוריים או
עיגוליים, ושיש מהם קבועים זה בזה.
נמצא כי בשלמות מלאכות אלה נקבע לנו כי מהלך הירח מורכב מחמש
61
תנועות, ולכן
חייבים אנו לדעת שכל המלאכות הללו אמת, כיון שלא תתכן לנו ידיעת שינויי מהלכו כפי
חוקי הטבע כי אם על ידם.
וכיון שכבר ביררנו היאך יהיה המדע ההכרחי, ראוי שנזכיר דברים השומרים אותו מן
ההפסד
62
, לפי שרוב ויכוחי בני אדם ומחלקותם והוכחותיהם
63
בו וממנו.
ונאמר, שאם יאמר אדם אני בדעה זו וזו כדי שלא אבטל את המוחש, חייבים אנו לחקור
שמא יתקיים המוחש בלי הדעה ההיא, ואם היה הדבר כן הרי הדבר שקבע בטל.
וזה כגון אותם אשר קבעו בדעתם כי נתיב החלב
64
- מחמת שהם רואים את לבנוניתו - שבו
היה מהלך גלגל השמש מקודם.
וכאשר נבחן את דבריהם נמצא שאפשר זולת זה, והוא שיהא זה אדים עולים, או חלק אשיי
עומד, או כוכבים קטנים מקובצים
65
, או זולת אלה, הרי בטל מה שאמרו.
ואם יאמר אדם: אני בדעה פלונית כדי שלא אבטל מושכל, חייבים אנו לחקור, אם אותו
המושכל יתקיים לנו בלעדי הדעה שהוא סבור הרי בטלה דעתו.
וזה כגון אותם אשר דמו שיש עוד ארץ אחרת זולת זאת, וראייתם על כך כדי שתהיה האש
באמצע כיון שכל דבר חשוב שמור באמצע.
וכבר העמדנו דעה זו ביחס לאדם השוכן בארץ שהיא אמצע הכל
66
, ובכך הוסר מה שחייבו
עצמם.
ואם יאמר אדם: אני בדעה זו מתוך השוואה למוחש, והייתה אותה דעה מבטלת מוחש
אחר, יהיה המעשה לפי הגדול משני המוחשים ומה שהוא מחייב.
כגון אותם שדמו שכל הדברים נוצרו מן המים, מפני שבעלי החיים מיסוד לח
67
והתעלמו ממה שהם רואים שהמים נוזלתם וניגרים
68
, והרי לא יתכן שיהיה יסוד כיון שאינו
עומד כשלעצמו, לכן כאשר מתנגשות שתי הוכחות כעין אלה ראוי ללמוד מן הגדולה שבהם.
ואם יאמר אדם: אני בדעה זו מתוך השוואה למוחש, והיו מקצת דבריו סותרים מקצתם,
הרי דבריו בטלים.
כגון אותם שדמו כי הטוב הוא כל שאנו נהנים ממנו מפני שכך הם מרגישים.
69
ואינם זוכרים כי הריגתם מהנה את אויביהם כמו שהריגת אויביהם מהנה אותם, ונמצא
שהוא טוב ורע יחד נגדיים
70
ואם יאמר אדם: אני בדעה זו משום כך וכך, וכאשר דקדקנו באותה הסיבה מצאנוה
מחייבת דבר אחר שאינו סובר אותו, הרי בכך ביטל אותה.
וזה כגון דברי בעלי הקדמות, שאומרים אנו בדעה שהדברים קדומים, מפני שאין אנו מאמתים
אלא דבר שחושנו משיגו.
והרי מה שאינם מאמינים כי אם במה שמשיגו חושם, מונע מהם את הדעה שהדברים
קדומים, כיון שאי אפשר שיחושו את הקדום בקדמותו
71
ושמא יאמר אדם: איני סובר כך בגלל כך, ותמצא שהוא נכנס ביותר חמור ממה שנשמר
ממנו.
כדרך שנזהרו מקצת המייחדים מלומר שאין ה' יכול להחזיר את אתמול, כדי שלא יתארוהו
בחוסר יכולת
72
והרי נכנסו במה שהוא יותר רע, ותיארוהו במה שהוא שווא, וכפי שנבאר בחלק מן המאמר
השני
73
אם ירצה ה' יתעלה.
ואנחנו עתה, כאשר נצטרך לבסס אמתות דבר על ידי המדע ההכרחי, צריכים להשגיח עליו
מחמשה דברים הללו המבטלים אותו, והם:
שלא יהא דבר זולתו מקיים אמתות המוחש,
ושלא יהא זולתו מקיים אמתות הידוע
74
ושלא יהיה מבטל דבר אמיתי אחר,
ושלא יהא מקצתו סותר את מקצתו,
כל שכן אם היה נכנס ביותר רע ממה שהרחיק.
וכל זה אחרי ההשגחה על -
המוחש
והמושכל
בדרכים שביארנום.
נמצא שהם שבעה עניינים, עם המתינות במלאכת העיון עד השלמתו - אז יצא לנו האמת
הנכון.
וכאשר יבא זולתנו לטעון
75
במדע ההכרחי, נבחן את דבריו בשבעה אלה, וכאשר יבחן
במבחנם וישקול במשקלם, יהיה גם הוא נכון ומקובל וננהג על פיו. וכך בענייני המסורת
הנאמנה, כלומר ספרי הנבואה.
אלא שאין כאן המקום לבאר בו סוגיהם, וכבר ביארתי ממנו חלק בהרחבה בהקדמת פירוש
התורה
76
13
לפי ב, שראינו.
14
שנזכיר כללים יסודיים המהווים קוי הדרכה בסיסים לחוקר.
15
לביטול דבר שהשכל מחיבו או דבר שהחוש מעיד עליו.
16
כחותיה הפועלים בגוף כגון הזן והמעכל והמושך והמחזיק הפולט. ונתבארו כולם במבואו
של הרמב"ם לשמונה פרקים שהקדים למסכת אבות.
17
על מה שמראה ומוכיח החוש.
18
עמוק נסתר ואינו ניתן לראותו בחוש, כך שאינו מושג בקלות.
19
"פנצדק" אנו בדעה שהם "צדק" כלומר אמת, וברי"ת "מאמינים" ולא דק.
20
ראה שם פרק ו ד"ה ואומר עוד.
21
שהוא המוביל הרביעי.
22
תהלים קטו ה-ז.
23
כי אם בראות ובמשוש, ואם כן הרי הם בכללם.
24
משלי ח ז-ח.
25
המוביל השלישי.
26
"דפע" ואפשר לתרגם "לדחיית".
27
איוב יח ד.
28
שלילת הכזב וחיוב האמת.
29
איוב כד כה.
30
שם לד ב-ג.
31
שם טו יז-יט.
32
שם כתב רבנו בפירושו:
"ואמרו אשר חכמים יגידו אחר שאמר לפניו וזה חזיתי ואספרה, השמיעונו בזה, כי הידיעה
האמיתית בדבר מסוים תהיה על שני אופנים, או בראיית הדבר כאומרו: 'וזה חזיתי
ואספרה', או במסורת הנאמנה ובזה אמר: 'אשר חכמים יגידו'. ונתכוון לסלק מה שמהרהרים
שנעשה בה הסכמה , באומרו: 'ולא כחדו מאבותם', רוצה לומר
שתהא מסורת רצופה כל דור כראשון. ואחריו 'להם לבדם נתנה הארץ', חייב כי המסורת,
כאשר מוסרים אותה מלומדים וחכמים, חובה על פשוטי העם וההמונים לסמוך עליהם, ואל
יאמר אדם לא אקבלהו, שאם כן מדוע אין ההמונים יודעים אותו.
לפי שאין זה הכרחי , אלא יהיו בעלי המסורת חכמים
לאמרו 'אשר חכמים יגידו', ויהיו הנוהים אחריהם ההמונים, לאמרו 'להם לבדם נתנה הארץ'.
ואמרו 'ולא עבר זר בתוכם' - רוצה לומר כי מי שהוא זר למעתיקי השמועה אינו רשאי
להתערב בדבריהם, ולומר להם הביאו למה שמסרתם הקש או ראיה, כיון שמה שמסרו הוא
דבר אפשרי להיות. הלא תראה כי הדברים והמסורות שבין בני זמננו זה כבר עסקו בהם
הדורות שחלפו כמו שבארנו". ע"כ. - כל המוסגר במרובע הוספות שלי.
33
שקראם לעיל ארבעת המובילים.
34
לקמן בשטה השמינית מן המאמר הראשון באר רבנו קשר זה וכתב כי גורם השגת חוש
ראייתנו את מה שאנו רואים הוא שתוף היסודות שיש בין שניהם. וראה גם בסוף המאמר
השני פרק יב ד"ה ועל הנפעל.
35
נראה ברור שכוונת רבנו נגד שטת "המתכלמין" שהלכו בשטת "הפוסטאניון", שהוכחת
החוש עשויה להיות רק תעתוע, כמו שכתב הרמב"ם בשיטותיהם במו"נ ח"א פרק עג.
36
"נתדרב בחל" נתמחה ונתרגל לפרק ולהבדיל בין מושכל ודמיון, מודע והזיה. וברי"ת
הלשון מגומגם.
37
"אעתקאד" השקפה דעה ושיטה. וראה לעיל ד"ה והדעה, ובהערה שם.
38
וכך נזכר בכמה מספרי ימי הביניים שעסקו בתורת "אלמנאצ'ר" - האופטיקה, כי אין
המים מחזירים דבר קרוב לממדיו הטבעיים אלא אם יש בהם עומק כקומת אותו הדבר
בקירוב.
39
מלכים ב ג כב.
40
מוח שלא טפלוהו מעצביו בשכבת מושגי שווא ומדוחים. במלים אחרות, הגיון בריא.
41
שלא יפסיק באחד משלבי הביניים של העיון, ויקבע את השלב שכבר הגיע אליו כאמת
מוכחת. וכמו שכתב רבנו לעיל, בהדגימו במחקר הקולות.
42
כלומר קבעו כל מה שדמיון האדם מדמה לאמת אפשרית במציאות, וכוונת רבנו על כת
ה"מתכלמין" מן המוסלמים, וכמו שכתב הרמב"ם בפרק הראשון משמונת הפרקים שהקדים
למסכת אבות, ובמו"נ ח"א פרק עג הקדמה עשירית.
43
בחלום חזיון לילה.
44
ראה ברכות נה ב: אין מראין לו לאדם אלא מהרהורי לבו. ושם נו א: הרהר כוליה יומא
ולאורתא חזא.
45
קהלת ה ב, ורבנו מפרש כאן "בא" ביאה והופעה, ולא שקיעה והעלמות כמו כי בא השמש,
וראה שם בפירוש מהדורתי.
46
בטבעם.
47
ישעיה כט ח.
48
"אלכימוס" הוראה הראשונית הבעת הפנים, סבר הפנים, והוראה משנית זיהום ולכלוך.
והעדפתי לתרגם כן לפי העניין, שהכוונה מחמת זיהום של איזו מחלה שמתגבר על איזון המזג,
וגורם לתופעות אלה, וכפי המשך לשון רבנו והפסוק שהביא. וברי"ת "מפני המסך".
49
"מאתם" אבל. וכן תרגם בקהלת ז ד לב חכמים בבית אבל. וראה שם בהערות שהטעני
כתב היד שהיה כתב בו "מאת'ם".
50
איוב ז יג-יד.
51
השפעה ממעל. בנוח גוף האדם ושוך המיותיו ומחשבות יומו יש ומתרומם דמיונו אל על
וחש במה שלא היה חש בהקיץ, וראה מו"נ ח"ב פרק לו.
52
"אלתלכ'יץ" הסיכום והתמצות. וי"נ "אלתלגיז" החידה והמשל. ונדמה לי כי "הרמז" כולל
כאן שתיהן.
53
איוב לג טו-טז. וראה גם מו"נ ח"ג פרק כג.
54
כהשקפה וכדעה נכונה ואמיתית.
55
ברי"ת הושמט כל המשפט הזה, וגרם לרש"ה להוציא דברי רבנו מפשוטם.
56
דוגמה של דבר אחד יחידי ובודד, שאנו נאלצים לקבוע את מציאותו אף שלא ראינוהו.
57
"מג'סמא" מלא בכל ערכיו וסגולותיו. ורי"ת תרגם "מוגשם" ואינו נכון כי הוא גם יוצא
מוגשם.
58
תרגמתי את המקור באופן מלולי, וברור שהכוונה יעתכל.
59
זהו המספר שנתקבל על דעת רוב חכמי ישראל, והם כוכבים אשר בקרבתן עוברת הלבנה
בכל יום מימי החודש, וכך מנאום גם ר' יצחק בן גיאת בפיוטיו, וגם הראב"ע בספריו. וחכמי
הודו מונים רק עשרים ושבע, ומשמיטים תחנה כ"ה. גם חכמי מצרים מונים רק כ"ז ומונים
תחנות כ"ו-כ"ז אחת. ואלה שמותם:
א) "אלשרטאן" והם שלושה כוכבים, שניים גדולים ואחד קטן בקרני מזל טלה,
ב) "אלבטין" שלושה כוכבים קטנים עשוים כמו סגול באמצע בטן טלה.
ג) "אלת'רייא" כששה או שבעה כוכבים במזל שור.
ד) "אלדבראן" כוכב אדום ועמו ארבעה כוכבים קטנים ממנו, וגם הם במזל שור בדמוי
הבליטה שעל גבו בין שתי ידיו.
ה) "אלהקעה" שלושה כוכבים קרובים זה לזה כעין סגול במזל תאומים.
ו) "אלהנעה" חמשה כוכבים כעין וו הפוך, והם בתאום הצפוני.
ז) "אלד'ראע" שני כוכבים זה תחת זה במזל סרטן.
ח) "אלנת'רה" שני כוכבים מרוחקים וביניהם קבוצת כוכבים קטנים הנראים בעין לא מזוינת
כפסת עב לבנה, וגם היא במזל סרטן.
ט) "טרפה" שני כוכבים קטנים כדמות צירי, במזל סרטן קרוב לאריה.
י) "אלג'בהה" ארבעה כוכבים מאירים ואחד מהם אדמדם והם במזל אריה.
יא) "אלזברה" שני כוכבים באריה.
יב) "אלצרפה" כוכב אחד בבתולה.
יג) "אלעוא" חמשה כוכבים כמו נון הפוכה וגם הם בבתולה,
יד) "סמאך" כוכב בהיר במזל מאזנים.
טו) "גפר" שלושה כוכבים כמו סגול הפוך וגם הם במאזנים.
טז) "זבאנאן" שני כוכבים כמו צירי במאזנים
יז) "אכליל" שלושה כוכבים לוכסנים במזל עקרב.
יח) "קלב" שלושה כוכבים באמצע עקרב,
יט) "אלשולה" תשעה כוכבים בעקום בזנב עקרב,
כ) "אלנעאים" שמונה כוכבים חלק מהם מתחת לנתיב החלב, והם במזל קשת.
כא) "אלבלדה" ששה כוכבים כמו פרסה ואמצעה ריק, והם בין קשת לגדי.
כב) "סעד ד'אבח" שלושה כוכבים קטנים במזל גדי.
כג) "סעד בלע" שלושה כוכבים בשורה במזל גדי.
כד) "סעד אלסעוד" שני כוכבים במזל דלי.
כה) "סעד אלאכ'ביה" שלושה או ארבעה כוכבים כצורת זין מושכב, והם במזל דלי.
כו) "אלפרג אלמקדם" שני כוכבים כצורת שווא בין דלי לדגים.
כגז) "אלפרג אלמוכ'ר" שני כוכבים כמו שווא במזל דגים.
כח) "בטן אלחות" כוכב אחד גדול באמצע דגים כמעט.
60
"ערץ'" נטית הירח לצפון או לדרום. ותרגמתי "רוחב" כי כך נהגו כל הראשונים.
61
ברי"ת "מארבע" ושמא תקן לפי מושגי דורו. ואותן תיאר בהרחבה הר' תכונת השמים פרק
נה. וראה בציור שם הוצאת אמשטרדם תקטז דף טו ע"ב, וכיון שכל המושגים הללו על צורת
עגילות מסלול הירח הנקרא כאן "גלגל" כבר נשתנו, לכן לא טרחתי להסבירן, ומכל מקום
עצם הלימוד שרצה רבנו ללמוד מכך בעינה עומדת.
62
כלומר דרכים שבהן יש לבחון אותו שמא אינו אלא דמיון.
63
לפי ב, ושנוה ראיותיהם.
64
"אלמג'רה" תרגום מלולי "הנתיב" "המסלול", ורי"ת תרגם "החגורה" וכך הוא נקרא בפי
הרבה מן הראשונים. ובברכות נח ב, "נהר דינור".
65
קבע רבנו הנחה זו באחרונה כי היא הנכונה, וכתב שתי הנחות הראשונות, לא מפני שהוא
מסופק, אלא כדי להרבות אפשרויות אחרות זולת אותה שרבנו רוצה לדחותה כבלתי הכרחית.
66
כלומר שחשיבות הארץ והווייתה מרכז הכל אינו בשל עצמה, שאז נצטרך לעשותה טפילה
לאש, ולדמיין ארץ אחרת כדי שתהיה האש באמצע. אלא חשיבותה היא בעבור האדם, והוא
המרכז. וראה לקמן בתחילת המאמר הרביעי והתשיעי.
67
הכוונה שרוב בנינו של חי נוזלים, וכאשר מת ומתייבש נשאר ממנו אחוז קטן עפרורית,
והרש"ה פירש שכוונת רבנו על שכבת זרע.
68
כלומר שטבע המים נוזלים וניגרים ואינם דבר המתגבל ועומד, והרש"ה הטה דברי רבנו
מפשוטן כי התרגום שלפניו אינו ברור.
69
לפי ב, שכך טוב להם.
70
וראה גם לקמן במאמר השלישי ד"ה והחלק השני שם הרחיב רבנו בפרט ה.
71
וראה גם לקמן במאמר הראשון פרק ז ד"ה והשיטה העשירית, שם הרחיב רבנו בפרט זה.
72
ברי"ת הושמט קטע זה.
73
שם בסוף המאמר. ובכמה נוס' "הראשון", וכן הוא ברי"ת, וטעות הוא.
74
המושכל, דבר שהדעת מחייבת אותו.
75
לפי ב, להוכיח לנו, להביא ראיה.
76
לצערנו עדיין אין בידינו קטעים אלה מפירוש רבנו לבראשית, ועד כה נחשבים הם
לאבודים.
<h2>הקדמה - פרק ו</h2>
ואם יאמר אדם: היאך נשליט עלינו את העיון
77
במדעים ודיוקם, עד שנקבעם לנו לדעה
כפי שיתכוננו ויתאשרו
78
, והרי בני אדם מכחישים מלאכה זו, ובעיניהם העיון מביא לידי
כפירה ומוציא אל האפיקורסות
79
אומר: אין זה אלא בעיני המוניהם
80
, כמו שאתה רואה המוני הארץ הזו חושבים -
שכל מי שהלך אל ארץ הודו מתעשר;
וכמו שאומרים על מקצת המוני אומתינו
81
שהם חושבים שיש דבר כעין תנין הבולע את
הירח, והוא הליקוי;
ועל מקצת המוני הערבים שהיו חושבים שכל מי שלא ינחרו נאקה על קברו יבוא בתחייה
רגלי;
ודומה לאלה רבים, ממה שמעוררים צחוק.
ואם יאמר הרי גדולי חכמי ישראל הזהירו מזה, ובפרט העיון בראשית הזמן וראשית
המקום, והוא אמרם -
כל המסתכל בארבעה דברים רתוי
82
לו כאלו לא בא לעולם,
מה למטה מה למעלה מה לפנים מה לאחור
83
נאמר בעזרת הרחמן, כי העיון האמיתי לא יתכן שימנעונו ממנו
84
, והרי בוראנו כבר צוונו עליו
עם המסורת האמיתית.
כאומרו:
הלא תדעו הלא תשמעו הלא הוגד מראש לכם הלא הבינותם מוסדות הארץ
85
ואמרו החסידים זה לזה:
משפט נבחרה לצו נדעה בינינו מה טוב
86
וכפי שיש לחמשת האנשים בזה, כלומר איוב ואליפז ובלדד וצופר ואליהוא מאמרים
רחבים
87
אבל מנעו מלהניח ספרי הנביאים בצד, ולהחזיק במה שייראה לכל אחד ואחד מדעת עצמו,
בהעלותו במחשבתו עניני ראשית המקום והזמן. כי מי שמעיין בצופן זה, אפשר שיכווין אל
האמת ואפשר שיטעה. ועד אשר ישיג את האמת הרי הוא ללא אמונה.
ואפילו אם יגיע אל האמונה, אין בטחון שלא תעקר ממנו בגלל איזו טעות שתיראה לו ותפסיד
לו דעותיו
88
, והרי כולנו מסכימים שהעושה כן טועה, ואף על פי שהוא בעל עיון.
אבל חוקרים אנו קהל בני ישראל ומעיינים שלא בדרך הזו, והיא אשר אזכירה ואבארה בעזרת
הרחמן.
דע, יחנך ה' אתה המעיין בספר זה, כי מה שאנחנו חוקרים ומעיינים בענייני אמונתנו הוא
לשני עניינים:
האחד כדי שיתאמת לנו בפועל מה שידענו מפי נביאי ה' בידיעה
89
והשני כדי שנשיב לכל מי שיטען עלינו בענייני אמונתנו
90
כי ה' יתברך ויתעלה לימדנו
91
כל מה שנחוץ לנו בענייני אמונתנו באמצעות נביאיו, אחרי אשר
אימת להם את הנבואה
92
אצלנו על ידי האותות והמופתים, אז צונו שנדע
93
אותם העניינים
ונשמרם.
94
והודיעם כי כאשר אנו מעיינים וחוקרים, יוציא לנו העיון האמיתי השלם בכל דבר
ככל אשר הודיענו בדברי שליחיו, ונתן לנו בטחון שלא יתכן שתהא נגדנו הוכחה מצד
המכחישים את דתנו, ולא טענה מצד המפקפקים באמונתנו.
וזהו אמרו במה שהודיענו שכל הדברים מחודשים והוא הבורא חידשם, הוא אחד אין עמו
אחר:
כה אמר ה' מלך ישראל וגואלו ה' צבאות אני ראשון ואני אחרון ומבלעדי אין
אלהים
95
ואמר אחריו במה שצוינו בו והזהירנו ממנו והודיענו אותו, שהוא היה והוא יהיה:
ומי כמוני יקרא ויגידה ויערכה לי משומי עם עולם ואותיות אשר תבאנה יגידו למו
96
והשקיט פחדנו מן החולקים עלינו שלא יתכן שינצחונו באיזו הוכחה, ולא יתפארו עלינו בדבר
חיובי, כמו שאמר אחריו:
אל תפחדו ואל תרהו, הלא מאז השמעתיך והגדתי ואתם עדי,
היש אלוה מבלעדי ואין צור בל ידעתי
97
אמרו 'אל תפחדו', רוצה בו מאימת היריבים מחמת ריבוים וכוחם ותכונותיהם, כמו שאמר
שם:
ותפחד תמיד כל היום מפני חמת המציק
98
ואמרו "ואל תרהו", הוא 'ואל תיראו'
99
, כי דרכם להתחלף ה"א באה במקום אלף
1
ורצה בזה מעצם הדברים ומן ההוכחות במהותן כמו שאמר שם:
ואתה בן אדם אל תירא מהם ומדבריהם אל תירא
2
וכן נאמר:
הירא את דבר ה'
3
ואמרו הלא מאז השמעתיך, רוצה לומר המאורעות שיבואו. ואמרו והגדתי, רוצה לומר
הדברים שכבר עברו. כמו שאמר שם:
הראשונות מה הנה, הגידו ונשימה לבנו ונדעה אחריתן, או הבאות השמיענו
4
ואמרו ואתם עדי, רומז למה שראו העם מן האותות הנפלאות והמופתים הגדולים. ואף על
פי שהם רבים, ביאת עשר המכות וקריעת הים ומעמד הר סיני, הרי לדעתי עניין אות המן
המופלאה שבכל האותות, לפי שהדבר המתמיד הוא יותר מפליא מן הדבר שאינו מתמיד
5
, כי
אז לא תעלה על הדעת תחבולה שבה יתכלכל עם שמספרם קרוב לשני מיליון
6
אדם במשך
ארבעים שנה מלא דבר, כי אם ממזון מחודש שחידשו הבורא להם באוויר.
ואלו הייתה כאן איזו אפשרות של תחבולה, ואפילו במקצת הדבר, כי אז היו משתמשים בה
הפילוסופים הקדמונים, והיו מכלכלים בה את תלמידיהם ומלמדים אותם את החכמה ולא
יזדקקו לעבודה ולא לסעד. ולא יתכן שקדמוני בני ישראל הסכימו
7
על עניין זה לשקר בו.
ומספיק לכך התנאי שיש לכל מסורת אמיתית.
ולא עוד, אלא כאשר יאמרו לבניהם: אנחנו היינו במדבר ארבעים שנה אוכלים את המן, ואם
לא היה לכך יסוד, הרי היו אומרים להם בניהם הנכם משקרים, אתה פלוני האם אין זו שדך,
ואתה פלוני האם אין זה כרמך, אשר לא חדלתם מלהתכלכל מהם, וזה דבר שלא היו הבנים
מקבלים אותו מהם בשום אופן ובשום סבה.
ואמרו היש אלוה מבלעדי, רוצה בו שאם הייתם חוששים שמקצת מה שאמרתי לכם שהיה,
או מקצת מה שאומר לכם שיהיה, אין הדבר כך, אלו הייתה בריאה שנעשית על ידי זולתי, הרי
אולי לא ידעתי בדיוק את מעשיו, אך כיון שאני יחיד, הריני מקיף ידיעת כל מה שעשיתי ומה
שאעשה.
ואמרו ואין צור בל ידעתי, נכלל בו נכבדי בני אדם וחכמיהם, כי מלת 'צור' תיאמר על בני
אדם נכבדים כאומרו: "הביטו את צור חצבתם"
8
, וכן "אף תשים צור חרבו"
9
. ורצה בכך
שאין שום חכם או נכבד שאיני יודעו, ולכן לא יתכן שתהא לו הוכחה נגדכם בדתכם, ולא
סתירה לתורתכם, מפני שידיעתי מקיפה הכל, והודעתיכם אותו
10
ועל דרך זו - ירחמך האל - אנו מעיינים וחוקרים כדי להוציא אל הפועל את אשר הודיענו
בוראנו בדרך הודעה.
ובהכרח צריך לספח לעניין זה דבר שאין לעבור מעליו, והוא שנשאל ונאמר:
אם כל עניני הדת יושגו בחקירה ובעיון הנכון, וכפי שהודיעם ה', מה היא נקודת החכמה
שנתנם לנו בדרך הנבואה, ועשה על כך מופתי האותות הגלויים לא המופתים השכליים?
ונשיב בסיוע ה' יתעלה התשובה השלמה ונאמר, מפני שידוע לפני החכם
11
שהלימודים
הנלמדים על ידי העיון לא יגיעו לשלמותם אלא בזמן ממושך, ושהוא אם יפנה אותנו אליהם
בידיעת הדת, היינו נשארים זמן רב ללא דת, עד אשר תשלם לנו המלאכה ויסתיים העסק בה.
ואפשר שרבים ממנו לא תשלם להם המלאכה מחמת חסרונם, ויש שלא יסתיים לו העסק בה
מחמת קוצר רוחו, או שישתלטו עליו הספקות ויביאוהו במבוכה ויעצרוהו.
ולפיכך שיחרר אותנו
12
יתהדר ויתרומם מיד מכל הטרדות האלה, ושגר אלינו את שליחו,
ומסרם לנו בדרך הודעה, והראנו בעינינו עליהם אותות ומופתים מה שלא ישלוט בהם ספק,
ולא תמצא שום דרך לדחייתם. כמו שאמר:
אתם ראיתם כי מן השמים דברתי עמכם
13
ודבר עם שלוחו בנוכחותנו, ועשה הדבר מחייב להאמינו תמיד, כמו שאמר:
בעבור ישמע העם בדברי עמך וגם בך יאמינו לעולם
14
ולכן נתחייבנו מיד לקבל עניני הדת עם כל מה שנכלל בו, מפני שכבר נתברר בהוכחה
המוחשית
15
, ונתחייבנו לקבלו כפי שנמסר לנו בראיית המסורת הנאמנה, כמו שנבאר.
ונצטווינו לעיין לאיטנו עד אשר יושג לנו הדבר בעיון, ולא זזנו מאותו המעמד, עד אשר
נתקיימה לנו ההוכחה בו, ונתחייבנו להאמין דתו במה שראו עינינו ושמעו אוזנינו.
ואף אם ימשך זמן עיוננו בו עד אשר ישלם העיון אין בכך כלום, ומי שפגר בכך בגלל איזה
מעצור לא יישאר ללא דת, אף הנשים והקטנים ומי שאינו מטיב לעיין הרי דתו שלם ומגובש,
לפי שכל בני אדם שווים במדעים המוחשים. ישתבח החכם המנהיג, ולפיכך תמצא בתורה
פעמים רבות מזכיר את הבנים והנשים יחד עם האבות כשהזכיר את האותות והמופתים.
ואומר עוד בהסבר הדבר:
דומה למי ששקל ממעות שהם אלף זוז,
לחמשה אנשים עשרים ושנים זוז
16
ולששה אנשים לכל אחד ששה עשר ושני שלישים,
ולשבעה אנשים לכל אחד ארבעה עשר ושתי שביעיות,
ולשמונה אנשים לכל אחד שנים עשר וחצי
17
ולתשעה אנשים לכל אחד עשרה ותשיעית,
ורצה לברר להם מיד מה נשאר מן המעות, הרי הוא אומר להם כי הנשאר חמש מאות
זוז, ויוכיח להם את דבריו בשקילת המעות, וכאשר ישקלנו מיד ימצאנו חמש מאות זוז,
והרי חובה עליהם להאמין במה שאמר להם, ויש להם ארכה
18
עד אשר ידעוהו מדרך
החשבון כל אחד לפי הבנתו וידיעתו ומיעוט המעצורים לפניו
19
ודומה למי שתודיע על מחלה מסוימת במצב ממצבי המחלה, שהוא נותן עליה מיד סימן טבעי
עד אשר ישיג המעונין בה את מבוקשו מצד העיון.
וראוי עוד שנהיה בדעה כי דתנו לא חדל מהיות לה' על ברואיו מלפני בני ישראל בנבואה
ואותות מופלאות ומופתים גלויים
20
, מי שראה הרי הוכח לו במה שהשיג חוש ראייתו, ומי
שנמסר לו הרי הוכח לו במה שהשיג חוש שמעו, וכמו שאמרה התורה על אחד מהם
כי ידעתיו למען אשר יצוה את בניו
21
77
היאך נלך אחר הכרעות השכל וההגיון.
78
ברי"ת "כפי מה שיתבררו מלאכת השיעור" ולא דק, וגרם לרש"ה להוציא דברי רבנו
מפשוטן.
79
"אלזנדקה". כשאדם כופר בלבו בדעה או באמונה מסוימת, ומראה כלפי חוץ שהוא מאמין
בה. ותרגמתי "אפיקורסות", בעקבות הרמב"ם בפירושו למשנה אבות פ"ב מי"ז ראה שם
מהדורתי, וכך תרגם גם רי"ת, אם כי יתכן שאין תרגום זה מדויק ביותר.
80
"עאמתהם" פשוטי בני אדם, אשר אין חלק להם בחכמה ובבינה. ויותר נכון היה לתרגם
"בוריהם". ותרגמתי "המוניהם", מפני שכבר התקבל מונח זה למושג "בור". ואלה הנקראים
בפי רבנו "עואם", מדביקים להם בימינו כמה מיני תארי כבוד ורוממות, וכמו שכתב הרמב"ם
בפירושו למשנה בכורות פ"ד מ"ד "פטומי שמא", עד שהם עצמם חושבים שהם כך באמת,
וכמו שכתב הרמב"ם בתחילת מאמר תחית המתים.
81
ברי"ת "עמי הארץ שבעירינו".
82
כן היא נוס' כ"י פ, ב. וכ"ה נוסח הרמב"ם. והיא הנוסחה הנכונה.
83
חגיגה פ"ב מ"א.
84
וכיוצא בזה כתב הרמב"ם במו"נ ח"א פרק לב: ואין הכוונה בלשונות אלו שאמרום
הנביאים והחכמים ז"ל נעילת שערי העיון לגמרי, והשבתת השכל מלהשיג מה שהוא יכול
להשיג, כמו שמדמים הסכלים הכסילים המתנשאים לעשות חסרונם וטמטומם שלמות
וחכמה, וחכמת ושלמות זולתם חסרון ויציאה מכלל הדת, שמים חושך לאור ואור לחושך,
ע"ש.
85
ישעיה מ, כא. ובתרגומו שם פירשו: האם לא ידעתם ולא שמעתם ולא הוגד לכם מראש
ולא התבוננתם על מוסדות הארץ.
86
איוב לד ג. ושם אליהו אומר לאיוב ושלושת רעיו.
87
ר"ל וכוחים נרחבים בהשקפות עולם נרחבות, וכפי שסכם רבנו השקפותיהם לדעתו
בהקדמתו לפירושו שם.
88
כלומר, כל זמן שאין תוצאות המחקר והעיון נשענים נסמכים על מסורת תורה וחזון
הנביאים, אלא על הכרע הדעת המוחלט, עלול לבוא הכרע דעת אחר כתוצאה משיבוש כל
שהוא ועוקר הכל. מה שאין כן כשהם מושתתים על מסורת אמיתית אין דבר שיעקרם.
89
אותם המושגים אשר למדנו מפי השמועה נחקור ונהגה כדי שנבין אותם גם מצד הידיעה.
90
ושמא זהו לדעת רבנו הציווי באבות פ"ב מי"ז והוי שקד ללמוד מה שתשיב את
האפיקורוס.
91
"לקננא" למידה ואליפה. וברי"ת "חייבנו" ואינו נכון.
92
אחר שידענו ברור שהם נביאי אמת, ואין לנו שום ספק או פקפוק בנבואתם.
93
שנחקור עד שנגיע לכלל דעה.
94
"ונחפט'הא" יהיו שמורים וזכורים בלבנו על פה.
95
ישעיה מד ו.
96
שם מד ז.
97
שם מד ח.
98
ישעיה נא יג.
99
וכך פירש שם בתרגומו: אל תפחדו ואל תיראו, האם בימיכם לא שמעתם והוגד לכם ואתם
עדי, האם מצוי אלוה זולתי, והאם יתכן שיהא משען שאיני מכירו.
1
וכן כתב רבנו בהקדמתו לפירושו הארוך על התורה, והזכיר לדוגמא ביד עבדי הושיע את
עמי ישראל (ש"ב ג. יח) ענינו אושיע. הנזר כאשר עשיתי (זכריה ז ג) ענינו אנזר. וראה פירושי
רס"ג לתורה מהדורתי עמ' קמא. וראה גם במחברת התיגאן בשער חלוף האותיות.
2
יחזקאל ב ו.
3
שמות ט כ.
4
ישעיה מא כב.
5
על ערך התמידיות והתדירות השוה גם רמב"ם בסוף מאמר תחית המתים, שגם הדבר
הטבעי נכנס בגדר נס. כל שכן דבר שהוא פלא מעיקרו.
6
תרגום מלולי "קרוב לאלפים אלף" וברי"ת קרוב "לאלף אלפים" ואינו נכון, כי שש מאות
אלף רגלי, כפול אותם נשים ושמונה מאות אלף טף, הערכה צנועה מאוד, הרי שני מליון.
7
"תואנו" - שקר מוסכם, הסכמה מצד גורמים שונים לומר דבר שאינו נכון.
8
ישעיה נא א. וראה פירוש רבנו מלת "צור" ושמושה בפירושו לתהלים מהדורתי עמ' פב.
9
תהלים פט מד, ושם לא פירש כן, ראה שם מהדורתי.
10
את העבר או את העתיד.
11
ה' יתעלה. וכל דברי רבנו אלה הם היסוד לדברי הרמב"ם במורה הנבוכים ח"א פרק לד,
ע"ש.
12
אפשר לתרגם "פטר אותנו".
13
שמות כ כב.
14
שם יט ט. וכן כתב הרמב"ם בהלכות יסודי התורה פ"ח הל' א-ב. משה רבנו לא האמינו בו
ישראל מפני האותות שעשה... ובמה האמינו בו במעמד הר סיני שעינינו ראו ולא זר, ואוזנינו
שמעו ולא אחר...
15
הוכחה שהחושים משיגים אותן ראינו ושמענו.
16
כן הוא בכל הנוסחים. וברור שט"ס הוא, וצ"ל עשרים זוז. כי לכל קבוצה נתן מאה.
17
ברי"ת "שנים עשר ושלוש שמיניות" ואינו נכון, כי אז יהיו תשעים ותשע.
18
שהות, זמן.
19
במעצורים המעכבים את השלמות האריך הרמב"ם במורה ח"א פרק לד.
20
כלומר שמעולם לא עזב ה' את ברואיו ללא הדרכה והכוונה, מאדם ועד נח ושם ועבר
ואברהם ויצחק והלאה.
21
בראשית יח יט, ושם פירש רבנו כי ידעתיו, והנני מודיעו שיצוה, וראה פירושי רס"ג לתורה
מהדורתי.
<h2>הקדמה - פרק ז</h2>
ואסמיך לדברים הללו מה שנראה לי על עיקרי הסיבות אשר עיכבו
22
את מי שכפר וכיחש
מלהאמין באותות ובמופתים ומלעיין באמונות, ונראו לי מהם שמונה
23
מצוים הרבה,
תחלתן כובד הטורח על בני אדם בטבעם, וכאשר ירגיש הטבע בדבר שהוטל עליו המזקיק
להתאמץ ולהתחזק בהוכחות ולנהוג על פיו בדת אז יברח ויתרחק מכך, ומסיבה זו תמצא
הרבה מבני אדם אומרים 'האמת כבדה' 'האמת מרה', מפני שהם רוצים את החופש ובורחים
אליו, ועליהם הכתוב אומר
רחקו מעל ה' לנו היא נתנה הארץ למורשה
24
ואין הסכלים הללו מבררים לעצמם שאם ישמעו לטבע בבריחתו מן העשייה והיגיעה, יישארו
רעבים וחסרי כל, מהעדר התבואות והמשכנות.
והשני הסכלות הגוברת על רבים מהם, שהוא מדבר בשפת הסכלות, ויודע בלב קצר
יכולת
25
, וידבר דברי יהירות שאינם מאומה, וכך יחשוב בלבו, ועל אלה הוא אומר כי עתה
יאמרו אין מלך לנו כי לא יראנו את ה' והמלך מה יעשה לנו
26
, ואינם חושבים שאם הם
ישתמשו במקצת דברי הסכלות והיהירות הללו כלפי מלכי בני אדם יישמדו ויאבדו.
והשלישי נטיית האדם למלא מאווייו מן התאוות לכל מאכל ולכל משכב ולכל קניין, והרי
הוא ממהר מתוך להיטותו להתיר
27
עשיית הדבר מבלי לחשוב. ובהם הוא אומר
אמר נבל בלבו אין אלהים השחיתו והתעיבו עלילה אין עושה טוב
28
ואינו זוכר כי אם ינהג כך בחוליו, או אף בבריאותו, ויאכל כל מה שיתאווה, וישכב כל מה
שימצא - יאבד בכך ויסוף,
והרביעי מי שקץ
29
בעיון ומיעוט ההתיישבות בעת השמיעה
30
וההתבוננות, ויסתפק
במועט ויאמר, כבר עיינתי ולא יצא לי זולת זה, ובו הוא אומר
לא יחרך רמיה צידו והון אדם יקר חרוץ
31
ופירוש רמייה הוא הקץ
29
לא ישיג צרכיו, ואינם יודעים שאם ינהגו בכגון זה בענייני
עולמם
32
לא יושגו להם.
והחמישי חוצפה וגסות באים על האדם, עד שאיש מכיר שיש כאן חכמה שהייתה נעלמת
ממנו, ולא ידיעה ששגבה ממנו, ועליו אמר הכתוב:
רשע כגבה אפו בל ידרוש אין אלהים כל מזמותיו
33
ולא יתעורר כי כיוצא בטענה זו לא תועיל לו בעשיית טבעת או כתיבת אות.
והשישי מילה שאדם שומעה מן הכופרים ותחדור ללבו ותמחצהו, ויעמוד שאר ימיו תחת
השפעתה, ובהם נאמר
דברי נרגן כמתהלמים והם ירדו חדרי בטן
34
ואינו חושב שאם לא יגן על עצמו מפני החום והקור כדי שלא יפגעו בו - יאבדוהו וימיתוהו
35
והשביעי הוכחה חלושה שמעה מאחד המייחדים, וזלזל בה וחשב שהכל כך, ובהם אמר
הכתוב:
ויהיו משחיקים עליהם ומלעגים בם
36
ואינו מעלה בדעתו כי מוכר בדים שאינו מטיב להבחין בבגדים ה"דביקים"
37
אין הדבר גורע
מהם מאומה.
והשמיני אדם שיש שנאה בינו לבין אחד המייחדים, וישיאהו לבו הרע לשנוא את
אלוהיהם שהם עובדים אותו עימהם, ובאלה נאמר
צמתתני קנאתי כי שכחו דבריך צרי
38
ולא ידע הסכל שאין אויבו יכול לפגוע בו כמו שפגע הוא בעצמו, לפי שאין ביכולת אויבו
להושיבו לנצח בעינוי הנורא.
אבל אם היה גורם תעייתו
39
מפני שפירש פסוקים מן המקרא ונראה לו בהם דבר מוזר בעיניו,
או שהתפלל לאלוהו ולא ענהו ובקש ממנו ולא נתן לו,
או שראה רשעים שלא נפרע מהם,
או שהתפלא היאך קיימת ממשלת הכופרים,
או מפני שראה את המות אוסף כל הברואים וכולל אותם
40
או שמושג האחדות או מושג הנפש או הגמול והעונש לא התקבל על דעתו -
הרי כל אלה וכדומה להם אזכיר כל אחד מהם במאמר המתאים לו ובשער הראוי לו, ואדבר
עליו כפי היכולת, ומקווה אני להגיע בכך להכשרת המעיינים בכך
41
אם ירצה ה' יתעלה.
22
"אקעדת" עכבו, מנעו, עצרו. ורי"ת "הפילו" ושמא היה לפניו "אוקעת".
23
גורמים.
24
יחזקאל יא טו. והשוה רמב"ם במו"נ ח"א פרק לד. והן הן דברי רבנו.
25
כלומר שאינו מסוגל להרחיב את ידיעותיו או מפאת רמה שכלית נמוכה, או מפני שכבר
מולא בית קיבולו משאות שווא ומדוחים.
26
הושע י, ג.
27
"תסויג" הכשרת הדבר והפיכתו לטבעי ורגיל, על אף זיהומו וכיעורו גם בעיני פשוטי העם,
וכ"ש בעיני נבוניהם.
28
תהלים נג ב.
29
"מלל" ליאות, קוצר רוח.
30
"אסתסמאע" אינה סתם שמיעה, אלא הטיית אוזן והקשבה בריכוז מחשבה כדי לרדת
לעומק הדברים ככל האפשר.
31
משלי יב כז. וכך תרגם שם: לא ישיג קצר הרוח את כלכלתו, וההון היקר של אדם הוא
החריצות. ובפירוש שם כתב, שדבר זה גם בענייני העולם הזה וגם בענייני העולם הבא.
32
העולם הזה. וברי"ת "בעניין תאותם" ואינו נכון.
33
תהלים י, ד. וראה גם בפירושו שם מהדורתי.
34
משלי יח ח. וכתב שם בפירושו: כפי שרואים אנו שהנרגן זורק את דבריו אם השפיעו הרי זו
מטרתו, ואם לאו הופך את הדברים למהתלה.
35
ולפיכך חובה לדעת רבנו ללמוד מחשבה כדי להגן בה מהשפעת הכופרים לכל מיניהם
וסוגיהם, מתעטפי התכלת והולכי ערום.
36
דברי הימים ב ל, י. וסבור רבנו כי הסיבהשלעגו להם מפגי שאותם השליחים לא היו
מוכשרים להטיף דברים נכוחים המתקבלים על לב שומעיהם, וברי"ת שובש פסוק זה.
37
שם מקום שהאריג של תושביו היה מפורסם בדקותו ועדינותו, ועד ימי הרמב"ם היה
מפורסם וידוע לשבח, ראה פירושו למשנה כלים פכ"ח הל' ח.
38
תהלים קיט קלט. ומפרש רבנו מפני שהם צרי לכן שכחי דבריך. וכבר ראיתי שוטים
ארורים כאלה שבנפול דין ודברים על עסקי מסחר בינו לבין הנוהגים כדעת הרמב"ם החל
לשנוא גם את הרמב"ם ולנהוג היפך דבריו דוקא.
39
בריצת "מי שהיה מנהגו חלוף הדעות" ואינו נכון.
40
ושוין בו הצדיקים והרשעים כטוב כחוטא.
41
ברי"ת "שאגיע בו אל תקות המנהגים בזה" ואינו נכון.
<h2>הקדמה - פרק ח</h2>
וכיון שכבר הגיעו הדברים עד כאן, נראה לי להזכיר עניני הספר ומספר מאמריו, ואחר כך אחל
ביאוריהם.
ואקדים להזכיר בפתיחתם מה שנאמר בדבר הנבואה, ואחר כך אביא עליהם מופתים שכליים
כפי שהקדמתי. ואומר שאני עשיתי מאמרי ספר זה עשרה.
המאמר הראשון: שהעולם וכל אשר בו מחודש.
המאמר השני: שהבורא יתרומם ברוממותו אחד.
המאמר השלישי: שיש לו יתעלה צווי ואזהרה.
המאמר הרביעי: במשמעת ובמרי.
המאמר החמישי: בזכיות ובעונות.
המאמר השישי: בנפש, ומצב המות, ומה שאחריו.
המאמר השביעי: בתחיית המתים.
המאמר השמיני: בישועת בני ישראל.
המאמר התשיעי: בגמול ובעונש.
המאמר העשירי: במה שטוב לאדם לעשות בעולם הזה.
ואתחיל בכל מאמר במה שהודיענו אלהינו, ובמה שמחזקו מן המושכל, ואביא אחריו היאך
היא בו שטת החולקים עלינו מכל מי שידעתי עליו, ואזכיר דבריו ומה שיש להשיב עליו,
ואסיים בראיות הנבואיות אשר לאותו עניין השייך לאותו המאמר.
ומה' אשאל לסייעני
42
ולמעיין בו,
ויגיעני למאויי באומתו
43
וחסידיו,
והוא השומע הקרוב
44
42
תרגום מלולי "להקל עלי" כלומר שתהא מלאכתי קלה לפני".
43
למה שאני מקווה לראות בתשועת עמו וחסידיו וטובתם ואשרם.
44
על דרך הכתוב: קרוב ה' לכל קוראיו באמת (תהלים קמה יח).