<h1>המאמר הרביעי:במשמעת</h1>

<h2>המאמר הרביעי:במשמעת</h2>
1
ובמרי, וההכרח והצדק
<h2>מאמר רביעי - הקדמה</h2>
אתחיל בו בדברי הקדמה ואומר:
כאשר אנו רואים את הברואים
2
מרובים, אין אנו צריכים להיות נבוכים במטרה בהם מה
היא, לפי שיש כאן עניין טבעי יתברר לנו על ידו מי הוא המטרה מכל הנבראים.
וכאשר חקרנו בעניין זה, מצאנו כי המטרה הוא האדם. והוא, שהטבע וההויה עושה כל דבר
נכבד באמצע הדברים, אשר אינם נכבדים כמוהו.
ונתחיל מן הקטן שבהם ונאמר -
כי גרגר התבואה ממוצע בתוך כל העלים, מפני שהגרגר הוא החשוב שבו, כי צמיחת הצמח
וקיומו
3
ממנו.
וכך כל מה שהאילן צומח ממנו, אם היה הוא המאכל יהיה באמצע הפרי, כגון האגוז
4
ואם היה מן הגרעין, יהיה הגרעין באמצע כגון התמרה.
5
ואין להביט על האוכל, ונעשה חוצה
לה לשמרה.
וכך החלמון של ביצה הוא האמצעי שבה, כי ממנו מתהוה האפרוח והפרגיות
6
וכך לב האדם הוא ממוצע בחזהו, מפני שהוא הנפש והחום הטבעי.
וכך הכוח הרואה באמצע העין, כי הראייה נעשית בו.
וכאשר ראינו עקרון זה נוהג בהרבה דברים
7
, וגם מצאנו את הארץ באמצע והשמים
והגלגלים מקיפים אותה מכל רוחותיה, נתברר לנו שהדבר שהוא מטרת הבריאה הוא בארץ.
חקרנו אחר כך כל חלקיה, ומצאנו כי העפר והמים מתים
8
, ומצאנו הבהמות בלתי מדברים*,
ולא נותר אלא האדם, ידענו ברור שהוא המטרה המכוונת בלי ספק.
ועייננו בכתוב ומצאנו בו דבר ה',
אנכי עשיתי ארץ ואדם עליה בראתי
9
ואף בתחילת התורה פירט כל הנבראים למיניהם, וכאשר סיים אותם אמר:
נעשה אדם
10
כמי שבונה ארמון ופורש בו מצעות וקורע בו חלונות,
11
ואחר כך מכניס בעליו לתוכו.
ואחר שהקדמתי דברים אלו, אחל עתה ואומר.
הערות
1
"אלטאעה" כבר העירותי כמה פעמים כי רוב המתרגמים הראשונים תרגמוה "עבודה"
ולדעתי אין תרגום זה נכון, כי עבודה "עבאדה" או "כ'דמה", ו"משמעת" הוא התרגום הנכון
לדעתי.
2
הכוונה על כל הבריאה ככללותה, השמים וכל צבאם והארץ וכל אשר עליה.
3
קיום מינו במשך הדורות.
4
לפי ב, השקד.
5
רי"ת טעה בקריאת המקור, ותרגם "הפרי".
6
דעה זו היתה מקובלת בזמנו של רבנו. וראה רש"ה שמנסה להעמיס על לשון התלמוד
בחולין סד שאלת יצירת האפרוח, וכל דבריו אינם אלא בלבולת. ואין בתלמוד שום רמז מאין
נוצר האפרוח, אם מן החלמון או מן החלבון. ואף יצר הרש"ה טבע חדש, באמרו שדם בחלבון
אינו נמצא עם לידת הביצה, אלא לאחר כמה ימים מחמת ריקום, ואין בדבריו שמץ של אמת
כלל. וחז"ל ידעו היטב את אשר אמרו, כי יצירת הביצה באשכול תלוי רק החלמון והוא מסורג
בגידי דם רבים, וכאשר מגיע זמנה להינתק מתנקה מכל גידי ועורקי הדם, ונקשר החלבון אשר
בו הזרע סביב החלמון הנקי, ולכן כאשר נמצא דם בחלמון, אנו אומרים שעדין לא נגמר
בישולו ונפלט לפני גמרו, ודם שעליו עדין מסורג בכולו, אלא שאין כולו נראה "שדא תכלא
בכולה". וכאשר נמצא בחלבון, זורק את הדם והביצה מותרת, לפי שאין דרך החלבון להיות
מסורג בדם, ועם התארגנותו והתגבשותו קלט טיפה או טיפות מחלל השל, ואינם שייכים לו
ולפיכך הביצה מותרת. ואין הבדל בין ביעי דפחיא לביעי דספנא מארעא. ובכל אופן גם לפי
דעת האומרים שהאפרוח נוצר מן החלבון, עדיין אין סתירה להנחתו של רבנו, שהרי הוא
בפנים וקליפה קשה סביב לו.
7
בכ"י ב, מוסיף: או ברובן.
8
כלומר גופים מתים דוממים.
* יותר נכון לתרגם "בלתי הוגים, כלומר שאינם בעלי הגיון דעה והשכל. כי זוהי משמעות
הוראתה הנכונה ושמושה המדוייק של המלה הערבית.
9
ישעיה מה יב.
10
בראשית א כו. ולדעתו זו של רבנו מתנגד הרמב"ם בתוקף רב במו"נ ח"ג פרק יד, ראה שם.
11
"וינצ'רה" ושמא צ"ל "וינצ'דה" ומסדרו, ומתקנו, ועורכו. וכך כנראה היתה נוס' רי"ת.
<h2>מאמר רביעי - פרק ראשון</h2>
הודיענו אלהינו על ידי נביאיו שהוא שם יתרון לאדם על כל ברואיו, באומרו:
ורדו בדגת הים ובעוף השמים
12
וכמו שאמר במזמור ה' אדונינו מה אדיר שמך בכל הארץ
13
עד סופו. ושהוא נתן לו את
היכולת למשמעתו,
14
והניחה לפניו כהצעה ונתן בידו היכולת והבחירה, וציווהו לבחור בטוב.
כמו שאמר:
ראה נתתי לפניך היום את החיים ואת הטוב
15
ואמר אחריו
ובחרת בחיים
16
והעמידו לנו
17
על דבר זה האותות והמופתים וקבלנום.
ואחר כך עייננו במלאכת העיון במה הוא יתרונו, ומצאנו אופן יתרונו בחכמה, אשר נתן בו
ולמדו אותה, כמו שאמר:
המלמד אדם דעת
18
והרי הוא זוכר בה
19
כל הפעולות שנעשו בעבר,
ובה רואה הרבה מן הנולדות בעתיד,
ובה הגיע להכנעת בעלי החיים לעבוד לו את האדמה ולהעביר לו תבואותיה,
ובה הגיע להוצאת המים ממעמקי האדמה עד שהגיע אל פניה, ואף עשה לו משאבות שבהן
הוא שואב,
ובה הגיע לבניית הבתים המפוארים
20
ולבישת הבגדים המפוארים והתקנת המאכלים
הערבים,
ובה הגיע לריכוז הצבאות והחיל והנהגת הממשל והשלטון עד שרוסנו בני אדם
21
ונתקיים
מעמדם,
ובה הגיע אל ידיעת תכונת הגלגל ומהלכי הכוכבים ושעור גופיהם ומרחקיהם ויתר
מצביהם.
ואם ידמה אדם כי בעל היתרון הוא משהו זולת האדם, יראה לנו היתרון הזה או מקצתו
בזולת האדם, וזה בהחלט לא ימצא. ולפיכך בצדק שיהיה האדם הוא המצווה והמוזהר, ולו
ראוי הגמול והעונש, כי הוא ציר העולם ובסיסו, כאמרו:
כי לה' מצוקי ארץ וישח עליהם תבל
22
ואמר:
וצדיק יסוד עולם
23
וכאשר נתבררו אצלי יסודות אלו והמסתעף מהן, ידעתי כי יתרון האדם איננו דמיון שעלה
בדעתינו, ולא נטייה שנטינו מתוך משוא פנים
24
לו, ולא אנוכיות הביאתנו לכך וגאווה
ועזות
25
שאנו טוענים בכך לעצמינו, אלא אמת נכון וצדק ברור, ולא כבדו החכם בדבר זה,
26
אלא מפני שעשאו נושא מצוותיו ואזהרותיו, כמו שאמר:
ויאמר לאדם הן יראת ה' היא חכמה וסור מרע בינה
27
12
בראשית א כח.
13
תהלים ח.
14
היכולת לכוף את יצריו ולסור למשמעת ה' מכל הבחינות.
15
דברים ל טו.
16
שם ל יט.
17
הנביאים.
18
תהלים צד י.
19
בחכמה ובתבונה.
20
תרגום מלולי: המשמחים, המרחיבים את הדעת. ורי"ת תרגם: הנכבדים.
21
מלנהוג בהפקרות איש כל הישר בעיניו יעשה, וכלשון המשנה באבות פ"ב שאלמלי מוראה
איש את רעהו חיים בלעו.
22
שמואל א ב ט.
23
משלי י כה.
24
"אית'אר" אפשר לתרגם: העדפה.
25
לפי ב, ולא גאוה הביאתנו לכך ולא עזות ולא משוא פנים.
26
החכמה והתבונה.
27
איוב כח כח.
<h2>מאמר רביעי - פרק שני</h2>
וראוי שארשום מה שייחדתי
28
בעניין זה ממה שיש צורך אליו, ואומר:
התבוננתי ואמרתי, היאך יתכן שהמטרה בכל מה שיש בעולם הוא האדם, והנה אנו רואים
גופו קטן ודל.
והתישבתי בדבר ומצאתי, כי אף על פי שגופו קטן הרי נפשו יותר רחבה מן השמים והארץ,
שהרי ידיעתו מקיפה כל מה שבהם, כן עד אשר הגיעה לידיעת מה שלמעלה מהם אשר בו
קיומם
29
כלומר הבורא יתעלה ויתקדש, כאמרו:
נפלאים מעשיך ונפשי יודעת מאד
30
והתבוננתי על קוצר חייו ועל מה שאין חייו תמידיים.
ונתברר לי כי הבורא נתן לו החיים הקצרים הללו בעולם הזה שהוא עולם הטורח, והבטיחו
כי כאשר יעבור
31
ישיג החיים הנצחיים, וכמו שאמר הכתוב:
חיים שאל ממך נתתה לו אורך ימים עולם ועד
32
וכמו שאבאר במאמר התשיעי.
והתבוננתי עוד כיצד שעל אף חשיבותו זו של האדם, בנין גופו חלוש מורכב מן הדם
והלחויות
33
ושתי המרות
34
, ומדוע אין חלקיו בהירים ודומים זה לזה
35
והשיבותי למחשבה זו ואמרתי, אם באנו לחשוב על כך, נחשוב גם שיברא כוכב או מלאך. לפי
שגוף האדם הידוע, הוא זה הנברא מן התערובות הללו, והוא הזך ביותר שבכל הדברים הללו
הארציים. וכל שהוא זך ממנו הרי הוא אחד מן השנים: או מלאך או כוכב.
ומי שחושב שיהיה גוף האדם מחלקים שאינם חלקיו, הרי הוא חושב ביטולו, דומה למי ששאל
שלא יהיו שמים אלא מן העפר, ושלא תהא ארץ אלא מן האש, שחשב על דברים בטלים שאין
בהם חכמה, וכבר נאמר:
מה רבו מעשיך ה' כלם בחכמה עשית
36
והתבוננתי עוד במחלות הללו הבאים עליו ואמרתי, מדוע לא יוגן מפניהם, או שלא יבואו
עליו?
ומצאתים לטוב לו להרתיעו מלחטוא ולהכניעו לאלוהו ולהישיר את דרכיו, כמו שאמר:
והוכח במכאוב על משכבו
37
והתבוננתי עוד בהשתלט החום והקור עליו, והרגשתו רעלי
38
בעלי חיים הטורפים
והמזיקים
39
וידעתי כי הרגשתו בכך טובה לו, שאלו לא היה מרגיש כאב, לא היה מבחין בעונש שמים, כי
אם יאמר לו
40
אני אצערך לא ידע מה זה צער, לפיכך ניתן בו להרגיש במיני צער אלה שיהו לו
דוגמא. כמו שאמר בחום ובשרב -
כי הנה יום בא בער כתנור
41
ואמר בהמשילו את העונש לרעל -
חמת תנינים יינם
42
והתבוננתי בדברים אלו הטבועים בו, והתאוות אשר רבים מהם מזיקים לו.
והתברר לי שלא הטביעם בו החכם,
40
אלא כדי שישתמש בכל אחת במקומה על ידי השכל
אשר חננו אותו, תאוות המזון לקיום הגוף, ותאוות התשמיש לקיום המין
43
, ויקח הכל כפי
שניתן לו בדרך המותר. אם הוא נשתמש בהן בדרך המותר רשאי הוא בכך, ואם נשתמש בהן
בדרך האסור יגונה, כמו שאמר:
תאות צדיקים אך טוב
44
ואמר:
כי הלל רשע על תאות נפשו
45
והתבוננתי היאך הועיד לו את העינוי העצום וייסורי גיהנום התמידיים.
וראיתי כי יש כנגד זה הטובה הנצחית והגמול התמידי, ושניהם יחד אלו לא היו, כך לא
יתאוו לזה ולא ייראו מזה
46
. ועל דרך מה שנאמר:
אלה לחיי עולם ואלה לחרפות לדראון עולם
47
והתבוננתי במה שכבר לפני כן
48
ציווה בעולם הזה להרוג בסוגי ארבע מיתות
49
והתברר לי כי זה לטובתו, ואינם מחוץ למה שמחייב השכל, לפי שהשכל מחייב כמו שנראה
לאדם עצמו, שכריתת מקצת אבריו אם ניזוקו ברעל או במחלה, טובה היא לו להציל שאר
גופו, כך נראה למין האדם שהריגת מי שהושחת מהם והשחית בארץ, דבר נכון כדי להציל
שאר בני אדם, וכמו שאמר:
והנשארים ישמעו ויראו
50
ואחר שמניתי שבעה עניינים אלו מענייני הצדק באדם הזה
51
אומר, וכך כל מה שייראה
למאמין מכל הדומה להן, ראוי לחשוב בהן היטב
52
, ובלי ספק ימצא בהן אופן החכמה, כמו
שאמר:
כל ארחות ה' חסד ואמת
53
28
לפי ב, מה שדקדקתי.
29
וכעין דברי הרמב"ם בהלכות יסודי התורה פ"א הל' ב: ואם יעלה על הדעת שהוא אינו
מצוי אין דבר אחר יכול להמצאות.
30
תהלים קלט יד. וראה פירושו שם מהדורתי.
31
לשיטת רבנו, כאשר יעבור לאחר תחית המתים מן העולם הזה אל העולם הבא. כפי שיבאר
בהרחבה גם במאמר השביעי.
32
תהלים כא ה.
33
"אלבלגם" ונקרא בפי הקדמונים: המרה הלבנה.
34
הם הנקראים בפי הקדמונים המרה הירוקה והמרה השחורה.
35
רי"ת תרגם "זכות מתמידות" וגרם להרש"ה להטות דברי רבנו לעניין אחר.
36
תהלים קד כד.
37
איוב לג יט. ושם בפירושו האריך לספר טובה הצומחת לאדם מן היסורין.
38
"סמום" ואפשר גם לתרגם: בשרב ונזקי בעלי חיים. והכוונה חום עז שבאויר, קטב מרירי.
והחום האמור מקודם הוא חום מחמת מחלה שבגופו. אך הנכון כפי שתרגמתי וכדלקמן.
39
לפי ב, ברעלים והחיות הטורפות.
40
הבורא.
41
מלאכי ג יט.
42
דברים לב לג.
43
השוה רמב"ם בהלכות דעות פ"ג הל' ב.
44
משלי יא כג.
45
תהלים י, ג. וראה פירושי רבנו שם מהדורתי ובהערות.
46
כלומר, אילו לא היו שניהם נצחיים, לא היו הרשעים נרתעים מן העבירות מפחד העונש,
כיון שהוא רק לזמן מוגבל. וכן לא היו הכשרים מרבים במעשה הטוב ושואפים לו מתוך תקוה
ותאווה לעולם הבא, בגלל אי חשיבותו בעיניהם כיון שהוא מוגבל בזמן.
47
דניאל יב ב.
48
לפני עונש גיהנום.
49
ארבע מיתות בית דין - חנק והרג שריפה וסקילה.
50
דברים יט כ.
51
הצדק שעשה הקב"ה בעולמו לאדם הזה, ואשר נדמה לכאורה שאינם צדק.
52
"אן יחסן בהא אלט'ן", נראה לי שהנכון כפי שתרגמתי. ורי"ת תרגם "שיחשוב בו הטוב"
מעין לדון לכף זכות.
53
תהלים כה י. וראה פירוש רבנו שם מהדורתי.
<h2>מאמר רביעי - פרק שלישי</h2>
ואחר שבארתי היאך לעמוד על אופני הצדק בעניינים אלו, ואיך הוא, אומר:
ומה יכול להדמות לצדק הבורא וחנינתו על האדם הזה, שהוא נתן לו הכוח והיכולת לעשות כל
מצוותיו, ולהימנע ממה שהזהירו עליו, וזה מבואר בשכל ובכתובים.
מן המושכל, שאין החכם מחייב למי שהוא, מה שאין ביכולתו ולא מה שיקצר כוחו
לעשותו. והכתוב הרי אמר:
עמי מה עשיתי לך ומה הלאיתיך ענה בי
54
ואמר הכתוב עוד,
וקוי ה' יחליפו כח
55
ואמר:
החרישו אלי איים ולאמים יחליפו כח
56
ואמר:
באור הבקר יעשוה כי יש לאל ידם
57
ונראה לי עוד כי היכולת
58
ראוי שתהיה לפני הפעולה, כדי שיוכל האדם לעשות, או שלא לעשות כפי רצונו
59
כי אלו היתה
60
עם הפעולה ביחד, היה כל אחד סיבת השני, או שאין אף אחד מהן סיבת
השני.
ואלו היתה לאחר הפעולה, כי אז היה האדם יכול להחזיר מה שכבר עשה.
וזה מוכחש, וגם שלפניו מוכחש
61
הרי נתחייב
62
שתהא יכולת האדם לפני פעולתו, כדי שישלים בה קיום מצות ה' אלוהו.
וראיתי לבאר, כי האדם, כשם שפעולתו את הדבר היא פעולה, כך היא גם עזיבתו
63
, לפי שלא
עזבו, אלא כדי לעשות הפכו. ואינו כעזיבת הבורא יתרומם ויתהדר מלברוא, דבר שכבר
בארנו
64
שאינה פעולה. כי הבורא הניח מלברוא את הגופות ומה שיש בהן, ואלה אין להם נגד.
אבל האדם כיון שפעולתו היא מקרה,
65
אינו עוזב דבר אלא מפני שבחר לעשות הפכו: אם לא
יאהב, ישנא, ואם לא ירצה, יכעס, ואין למצוא לו דרגה ביניהם.
וכך הכתובים אומרים:
ושמרתם את משמרתי לבלתי עשות מחקות התועבות אשר נעשו לפניכם
66
ואמרו עוד:
אף לא פעלו עולה בדרכיו הלכו
67
וראוי שאבאר, שאין האדם עושה דבר, אלא אם הוא רוצה לעשותו. כי לא יתכן שיעשה מי
שאין לו בו רצון, ולא מי שאינו בעל רצון. וזה שאנו רואים, שאין התורה מחייבת עונש למי
שעשה אחת העבירות בשוגג, אינו מפני שאין לו רצון, אלא מפני שנעלמה ממנו עילת וסיבת
הדבר
68
, כמו שאמרנו בהורג נפש בשגגה, שהוא מתכוון לחטוב עצים ברצונו, אבל שגג
מלהיזהר, ובמחלל את השבת שהוא מתכוון לקושש עצים, אבל שכח שהוא יום שבת
69
54
מיכה ו ג.
55
ישעיה מ לא.
56
שם מא א. ושם תרגם: האזינו אלי אנשי האיים והלאומים יחליפו כח לשמוע.
57
מיכה ב א.
58
יכלתו החפשית של האדם לעשות או שלא לעשות.
59
אפשר לתרגם: לעשות ושלא לעשות לחלופין.
60
נוצרת היכולת.
61
כלומר שהיכולת והפעולה נוצרו ונתהוו יחד.
62
שקול השכל והכרע הדעת מחייב.
63
לפי ב, כך גם עזיבתו את הדבר, הוא פעולה.
64
בסוף המאמר הראשון לעיל עמ' עד, ד"ה ושמא יאמר בלבו.
65
"ערץ'" מקרה ולא עצם, אין האדם עושה עצמות הדברים ומהותן, אלא מקריהן
ומאורעותיהן.
66
ויקרא יח ל. וענינו לדעת רבנו: ושמרתם את משמרתי כדי שלא תהיו פועלים ההיפך, כי
בהעדר השמירה נפעל ההיפך.
67
תהלים קיט ג. ופירושו: מי שלא פעל עולה כבר הלך בדרכיו. וכן כתב בפירושו למשלי יח ט
"גם מתרפה במלאכתו אח הוא לאיש משחית".
68
שנעלם ממנו גורם האסור, או זדון שבת, ושגגת מלאכה שנעלם ממנו אסור המלאכה, או
זדון מלאכה ושגגת שבת וכפי שהדגים רבנו.
69
ודברי רבנו קיימים בכל אחת משלש ההנחות אשר במסכת שבת צו ב.
<h2>מאמר רביעי - פרק רביעי</h2>
ואחרי עניין זה אומר עוד, כי הבורא יתרומם ברוממותו אינו משפיע על מעשה בני אדם כלל,
ואינו מכריחם לא על משמעת ולא על מרי
70
ויש לי על כך ראיות: מדרך המוחש, ומדרך המושכל, וממה שבכתובים ובמסורת.
מן המוחש, מצאתי שהאדם מרגיש בעצמו, שהוא יכול לדבר ויכול לשתוק, ויכול לתפוש
ויכול לעזוב, ואינו מרגיש שום כוח אחר המעכבו מלעשות רצונו כלל, והדבר מסור בידו שינהיג
את טבעו כפי הכרעת דעתו: אם עשה כן הרי הוא פקח
71
, ואם לאו הרי הוא סכל.
אבל מן המושכל, כבר הוכח במה שקדם,
72
כי בטל הוא שתהא פעולה אחת משני פועלים,
ומי שחשב שהבורא יתרומם ויתהדר מכריח את האדם על איזה דבר, הרי עשה הפעולה האחת
לשניהם יחד
73
ועוד, אלו היה מכריחו, לא היה מקום שיצווהו ויזהירו.
ועוד, אלו הכריחו על פעולה מסוימת, לא יתכן שיעניש אותו עליה
74
ועוד, אלו היו בני אדם מוכרחין, כי אז היו זכאים לשכר המאמין והכופר, כי כל אחד מהם
עשה מה שהופעל עליו
75
. כמו שהחכם, אילו העביד שני פועלים, האחד בבניין והשני בסתירה,
שהוא חייב ליתן שכר על כך לשניהם.
ועוד, לא יתכן שיהא האדם מוכרח, שאם כן יש לו התנצלות, כי ידוע שאין האדם יכול
לנצח כוח אלוהו
76
, ואם יטען לפניו הכופר שלא היה יכול להאמין בו, היה צודק והתנצלותו
מקובלת.
אבל מן הכתובים
הרי כמו שהקדמנו
77
מן -
ובחרת בחיים
78
ומה שאמר לחוטאים -
מידכם היתה זאת הישא מכם פנים
79
ומה שאמר הבורא בפירוש שאין לו יד
80
בחטאיהם, באמרו:
הוי בנים סוררים נאם ה' לעשות עצה ולא מני, ולנסך מסכה ולא רוחי,
למען ספות חטאת על חטאת
81
ומה שפרש בהתנקותו ממעשה המשקרים באמרו:
לא שלחתי את הנביאים והם רצו לא דברתי אליהם והם נבאו
82
וכל הדומה לכך.
וממה שיש במסורת, מה שקבלו הקדמונים,
הכל בידי שמים חוץ מיראת שמים,
83
שנאמר ועתה ישראל מה ה' אלהיך שאל מעמך,
כי אם ליראה את ה' אלהיך, ללכת בכל דרכיו ולאהבה אתו
84
ואף על פי שלא נשאר אחרי דברים מפורשים אלו מקום להתלות בו, בא הכתוב לשלול את
ההכרח בשלשה יסודות אחרים:
הראשון תימה שתמה בבני אדם על עניין זה ואמר:
החפץ אחפץ מות רשע
85
והשני קביעה שקבע שדבר זה לא יהיה ואמר:
כי לא אחפוץ במות המת
86
והשלישי נשבע עליו בשבועה ואמר:
אמר אליהם, חי אני נאם ה' אלהים, אם אחפוץ במות הרשע
87
והנה הקיף את העניין מכל צד ושלל אותו
88
ואחר הבירור הזה אסמיך לו שאלות
89
אלו ואומר:
ושמא יאמר אדם: אם הדבר כמו שבאר, שאינו רוצה ברשעת הרשע, היאך יתכן שיהא
בעולמו דבר שאינו טוב בעיניו, או שאינו לרצונו?
והתשובה על זה קרובה, והיא, מה שאינו מתקבל על הדעת אצלנו, שיניח החכם ברשותו
דבר שאינו חפץ בו או שאינו רוצה בו, אינו אלא באדם, לפי שאין האדם מתעב דבר, אלא אם
היה מזיקו.
ואין ה' מתעב עבירות הללו בשביל עצמו, כי לא יתכן שיבואהו מקרה מן המקרים, אלא
תיעבם לנו מפני שהם מזיקים לנו, לפי שאם נחטא לו
90
ולא נכיר בחובתינו לפניו הסכלנו,
ואם נחטא זה לזה
91
אבדנו את עצמנו ורכושינו, וכיון שהדבר ברור לפי זה, אינו מוזר שיהא
בעולמו דבר שאנו מתעבים אותו, ומה שבאר לנו שהוא מתועב לפניו, בשבילנו על דרך החמלה,
וכבר אמר זאת הכתוב בפירוש,
האותי אתם מכעיסים נאם ה' הלא למען בשת פניהם
92
ושמא יאמר עוד
93
כיון שהוא יודע במה שיהיה לפני שיהיה, וכבר ידע שהאדם ימרה
דברו, הרי מוכרח הוא האדם להמרות כדי שתתקיים ידיעתו?
ובירור טעות זו יותר פשוטה מן הראשונה. והוא שהאומר כן, אין לו ראיה שידיעת הבורא
את הדברים היא סיבת הוייתן, ואינו אלא דבר שנדמה לו או שאמרו בזדון.
ובאור בטול דבר זה, כי אילו ידיעת ה' את הדבר היא סיבת היות הדבר, כי אז היו הדברים
קדומים שאין להם ראשית, כיון שאין ראשית לידיעתו אותם
94
אלא אנו בדעה שהוא יודע כל הדברים כפי אמיתת היותם, וכל דבר מהן שהוא ממציאו כבר
ידע שימציאהו, וכל דבר מהן שיבחרהו האדם, כבר ידע שהאדם יבחרהו.
ואם יאמר: וכאשר ידע ה' שהאדם ידבר, האם יתכן שישתוק?
אמרנו בלשון ברורה, כי האדם אם היה שותק במקום שידבר, אנו מניחים מיסוד הדבר כי
ה' ידע שהאדם ישתוק, ואי אפשר שנניח שהוא ידע שהאדם ידבר, לפי שהוא יודע הפעולה
הסופית מפעולות האדם, הנעשית לאחר כל מחשבה מצדו והקדמה ואיחור
95
, אותו עצמו
96
הוא שידע כמו שאמר:
ה' יודע מחשבות אדם
97
ואמר:
כי ידעתי את יצרו אשר הוא עושה היום
98
70
דברי רבנו הקצרים הללו, הן הן הדברים שהרחיב בהם הרמב"ם בפרק השמיני מפרקי
הקדמתו לאבות.
71
כלומר אם כלכל מעשיו וכל הליכותיו בתבונה ובשקול הדעת.
72
לעיל במאמר הראשון, בשיטה החמישית.
73
לבורא ולאדם יחד. ואם האדם עושה עברה, או כותב דברי רכילות ולשון הרע, הרי גם
הבורא שותף עמו.
74
והן הן דברי הרמב"ם גם בהלכות תשובה פ"ה הל' א-ד.
75
ברי"ת: מה שציווה לו לעשות. ואינו נכון.
76
כלומר שיש לו טענה חזקה, וכי יכולתי שלא לעשות? ומה כוחי להתנגד להפעלת הכוח
האלהי עלי?
77
לעיל פרק א ד"ה הודענו אלהינו.
78
דברים ל לט.
79
מלאכי א ט. וצ"ל "מידכם היתה זאת" בלי "לכם" שנתגלגלה מישעיהו ב יא. וכן עברה
טעות זו לרמב"ם הלכות תשובה פ"ה הל"ד. ובמו"נ ח"ג פרק יב הערה
44
. וכן עברה לחובות
הלבבות מהדורתי ע' רסט הערה
26
. וראה קהלת רבה פ"ג פסקה יא.
80
לפי ב, ומה שבאר שהוא נקי מחטאיהם. וכוונת שתי הנוס' שווה, שאין לו יד בגרימת
חטאם.
81
ישעיה ל, א.
82
ירמיה כג כא.
83
ברכות לג ב. מגילה כה א. נידה טז ב.
84
דברים י יב.
85
יחזקאל יח כג.
86
שם יח לב.
87
שם לג יא.
88
לפי ב, וחזק אותו.
89
ברי"ת שלש שאלות. ואינו נכון.
90
בעבירות שבין אדם למקום.
91
עבירות שבין אדם לחברו.
92
ירמיה ז יט. וראה גם רמב"ם בהלכות יסודי התורה פ"א הל' יב בהביאו גם פסוק זה וכתב
שכל זה משל ומליצה, ועל הכל אמרו חז"ל דברה תורה כלשון בני אדם.
93
על שאלה זו חוזר הרמב"ם בהלכות תשובה פ"ה הל' ה. ושים לב לתשובתו שם.
94
לפי ב, כיון שלא חדל לדעת אותם.
95
מה שחשב תחילה ומה שנמלך והחליט בסוף.
96
מוסב על הדבר הסופי והמחשבה האחרונה. והרש"ה הסב אותה כלפי ה', ואינו נכון.
97
תהלים צד יא.
98
דברים לא כא.
<h2>מאמר רביעי - פרק חמישי</h2>
ומצאתי בני אדם שואלים זה לזה בעניין זה, מה הוא אופן החכמה במה שמצווה ומזהיר את
הצדיק, שהוא יודע שלא יסור ממשמעתו?
ומצאתי לכך ארבעה פנים:
מהם כדי שיודיעו מה הוא רוצה ממנו.
ומהם כדי שיגיע לו הגמול השלם, לפי שאם ילך במשמעתו ואינו מצווה, לא יהא לו על כך
גמול
99
ומהם אלו היה אפשר שיתן לו שכר על מה שלא ציווהו, היה אפשר שיענישהו על מה שלא
הזהירו, והרי יהיה זה עוול.
ומהם, שכאשר חוזר לו על הצווי על ידי נביא, נוסף על הצווי אשר על פי שכלו, כדי שיזהר
וישמר ויקפיד על כך, כאמרו:
ואתה כי הזהרתו צדיק לבלתי חטא צדיק והוא לא חטא חיו יחיה כי נזהר
1
ושואלים
2
עוד: ומה אופן החכמה בשליחות
3
אל הכופרים, אשר כבר ידוע לפניו שהם
לא יאמינו? ומדמים כי זה לריק.
ומצאתי לכך ששה פנים:
מהם, אלו לא שלח אל הכופרים שליחות ולא קבע להם האמונה, הייתה להם התנצלות,
והיו אומרים: אילו בא לנו הנביא היינו מאמינים בו.
ומהם, כי מה שבידיעה,
4
אילו לא יצא אל הפועל כי אז היה הגמול והעונש כפי ידיעתו,
לא כפי מעשה בני אדם.
ומהם, כי ראיותיו החושיים והשכליים כפי שהעמידם בעולם הם למאמין ולכופר
5
, כך
ראוי שיהיו הוכחותיו הנבואיות כוללות את המאמינים והכופרים.
ומהם, כי כמו שנתברר לנו שהמצווה ברע למי שלא עשהוי הרי הוא מרע לו ונקרא סכל, כן
מי שציווה בטוב למי שלא עשהו, הוא מטיב לו ונקרא חכם
6
ומהם, שהמצווה בטוב, אם נניח שאם לא ירצה המצווה לקבל צוויו, יהיה צוויו סכלות,
7
בגלל שזה לא קבלו; הרי כך יהיה מי שציווה ברע, למי שקבלו יהיה צוויו חכמה, מחמת
שקיבלו אותו שנצטווה בו, והרי יתהפכו הטוב והרע מכפי אמיתתן ויהיו בהתאם למקבל, וזה
הבל.
ומהם, שכמו שהשווה ביניהם
8
בשכל ובכוח וביכולת, כך ראוי שישווה ביניהם בציווי
ובשליחות.
ואחר זה אומר, כי הפועל לריק
9
אינו אלא מי שעשה דבר שלא ייהנה בו אף אחד. אבל
שליחות ה' אל הכופרים, אם הם בחרו שלא ליהנות בה ולא ללמוד ממנה מוסר, הרי
המאמינים ושאר בני אדם מתחנכים בה ולומדים. וכפי שאתה מוצא שבני אדם עד עתה ועד
לעולם, מספרים זה לזה עניין המבול
10
ועניין אנשי סדום ועניין פרעה ודומיהם.
ושואלים: אם היתה מסירת האדם להריגה אחד ממעשי הבורא, או משום עונש או
נסיון,
11
כאשר יהרגהו רשע כמו איזבל למקצת הנביאים
12
, מה יאמר האומר במעשה זה ואל
מי נייחסהו?
אנו אומרים כי המות מעשה ה', והרצח מעשה הרשע. ואם כבר חייבה החכמה
13
מיתה,
אלו לא הזיד הרוצח הזה והרגו, היה מת מסיבה אחרת.
וכך העניין בגנב: אם היה מה שמאבד ה' למקצת ממון בני אדם, או בעונש להם או
נסיון
11
, מה נאמר בגניבה, האם היא מעשה מאת ה'?
והתשובה כי האיבוד מעשה ה', והגנבה מעשה בני אדם. וכאשר חייבה החכמה
13
שיאבד
אותו הדבר, אילו לא גנבו הגנב, היה אבד באופנים אחרים.
וכך ענו שמעיה ואחיו
14
לאחד ממלכי רומי ואמרו, ואנו מחוייבין מיתה לשמים, אם אין אתה
הורגנו הרבה מזיקין יש לו לפגוע בנו
15
ושואלים עוד היאך נענש דוד עליו השלום על עבירה שעשה, בכך שנגרם לאבשלום לעשות
כמוה או יותר חמורה ממנה, כמו שאמר:
כי אתה עשית בסתר, ואני אעשה את הדבר הזה נגד כל ישראל ונגד השמש?
16
אומר אני כי הדבר הזה אשר הודיע אותו נתן לדוד נחלק לשני חלקים,
האחד מעשה ה', והוא ניצחון אבשלום ושליטתו, ושנכנעו לו כל אותם שהיו לדוד, ועל זה
אמר:
הנני מקים עליך רעה מביתך.
והשני - מעשה אבשלום ברצונו, ועליו רמז באמרו:
ושכב עם נשיך לעיני השמש הזאת.
ורצה, במה שהקדים לספר לו מה שיעשה אבשלום ברצונו בדוד, כדי להכאיב את לבו בכך.
ושואלים על עניין סנחריב ונבוכדנצר, ומה שעשו בעולם מן הרצח והחורבן ושאר מיני
הרשע, והיאך אמר ה' יתעלה על אחד מהם שהוא מטהו, כאמרו בסנחריב:
הוי אשור שבט אפי ומטה הוא בידם זעמי.
17
ועל השני אמר שהוא חרבו, כמו שאמר בנבוכדנצר:
והחזקתי את זרעות מלך בבל ונתתי את חרבי בידו?
18
אנו אומרים נקודת מעשה ה' יתברך ויתעלה לשני אלה וזולתם, הוא מה שנתן בהם הכוח
והאומץ, כמו שהמשיל בחרב ובמטה, ועם זאת כל מה שעשו הם וצבאותיהם, עשו בבחירתם
וחייבים עליו עונש, ועל כך אמר:
אפקד על פרי גדל לבב מלך אשור
19
ואמר:
ושלמתי לבבל ולכל יושבי כשדים את כל רעתם
20
ושואלים עוד כיון שכל המאורעות נעשים בפקודתו
21
, כאשר מסבב למאמין דבר שהוא
נאלץ לשקר, הרי הוא הזקיקו לשקר?
בזה יש שתי תשובות:
האחת שהחוקר כאשר מטיב לחקור כיצד הוזקק האדם לשקר, ימצא לכך סיבה בטעות
האדם בכלכול מעשיו, ומטיל אותו על אלוהו, וכמו שאמר:
אולת אדם תסלף דרכו ועל ה' יזעף לבו
22
והשני, כי עם השכל אשר נתן בו לא יזדקק לשקר כלל. כי אם יאמר דבר שקול, שאפשר
לפרשו כפי אמתתו
23
בדרכי ההעבירה הלשוניים, הרי הוא דובר אמת, ואינו אחראי למה
שמפרש השומע דבריו.
וזה כמו שאמר אברהם אבינו עליו השלום על שרה אחותי היא
24
, והוא מתכוון בפירושו
קרובתי. כמו שמצאנו לוט נקרא אח,
25
שכך דרך הלשון, והם דמו שהיא אחותו באמת.
ואין עליו הוא תרעומת, אלא עליהם שהם הרשיעו. כי דרך לשאול את הגר על מצבו ועל צרכיו
ומה חסר לו, ואין דרך לשאול אותו על מי שעמו מי הוא
26
, ובפרט שכבר היה לו ניסיון בזולתו
כאמרו:
כי אמרתי רק אין יראת אלהים במקום וגו'.
27
והואיל וכבר דברתי בעניינים אלו במה שיש בו די, צריך המעיין בספרי זה, להתבונן בתשובות
שבהן בכל מה שימצא כיוצא בהן.
99
נראה שאין כוונת רבנו שלא יהא לו על כך גמול לגמרי, אלא בבחינת גדול מצווה ועושה מי
שאינו מצווה ועושה. ראה קדושין לא א. בבא קמא לח א. פז א. עבודה זרה ג א.
1
יחזקאל ג כג.
2
"יתסאלון" שואלים זה לזה, נדברים, נושאים ונותנים בעניין.
3
על ידי הנביאים.
4
מה שבידיעת ה'.
5
מה שכל אדם מבחין בעין שכלו בין טוב לרע.
6
פירוש תשובה זו, כי מה שהבורא שולח אל הכופרים על אף ידיעתו שלא יקבלו, היא לא
בשבילם אלא מצד חכמתו.
7
כפי דבריהם שזה לריק.
8
בין הצדיק והרשע.
9
רבנו ממשיך להשיב על הטענה שהשליחה אל הכופרים לריק ולבטלה היא.
10
צ"ל "כ'בר אהל אלטופאן" עניין אנשי המבול.
11
רבנו לשיטתו כפי שיתבאר להלן במאמרים הבאים, וכפי שבאר בהרחבה בהקדמתו
החשובה לספר איוב, שיש שה' מיסר את הצדיק כדי להוסיף לו שכר. וראה גם פירושי רס"ג
לתורה מהדורתי לדברים טו הע'
2
. והיא שיטת רבים מחכמי ישראל. ולא כן שיטת הרמב"ם,
ראה מו"נ ח"ג פרק כב.
12
מלכים א יח יג.
13
החכמה האלוהית.
14
וכנוסח הערוך ערך הרג. ולא כלפנינו ואחיה אחיו.
15
ראה תענית יח ב. וכעין דברי יחזקאל לג ו הוא בעונו נלקח ודמו מיד הצופה אדרש.
16
שמואל ב יב יא. ורד"ק הביא דברי רבנו אלה שם.
17
ישעיה י, ה. וראה תרגומו שם.
18
יחזקאל ל כה.
19
ישעיה י יב.
20
ירמיה נא כד.
21
אפשר לתרגם: במאמרו.
22
משלי יט ג. וכיוצא בזה כתב רבנו בפירושו שם, וזה לשונו: אמר כן, כדי שימנע האדם
מלטפול את קשיו וכשלונותיו בעולם על ה' כדרך שעשו השבטים באמרם: מה זאת עשה
אלהים לנו? (בראשית מב כח) והיה אותו הדבר מה שעשאוהו בידיהם, אלא נאמר בכל מאורע
כמו שאמרו בזמן שנתחרטו על הדבר אבל אשמים אנחנו על אחינו, (שם מב כא) לפי שאין ה'
עושה בנו כי אם הטוב, ולפיכך אתה מוצא עלי אומר: וה' הוא הטוב בעיניו יעשה (שמואל א ג
יח), וגם דוד אומר: יעשה לו הטוב בעיניו (מלכים א יט יג), ואמר חזקיהו: טוב דבר ה' אשר
דבר (ישעיה לט ח). וכפי הכלל שקדם שכל יסורין הבאין על האדם, לא יבצרו מלהיות או
למרק עונות שקדמו, או נסיון כדי לגמול לאדם עליו שכר וגמול.
23
כפי שהוא מתכוון בו באמת.
24
בראשית יב יט. כ, ב.
25
שם יד יד.
26
בבא קמא צב א.
27
בראשית כ יא. ואין הדברים ברורים לי, כי מעשה פרעה קדם גם בסדר המקראות וגם
בסדר המאורעות, שפרעה לפני הפיכת סדום ולפני הפרד לוט מעמו, ומפשט לשון רבנו משמע
כאלו מעשה אבימלך קדם.
<h2>מאמר רביעי - פרק שישי</h2>
כן אספח לעניין זה כל הפסוקים אשר יש בהן מקום טעות וספק בעניין ההכרח, והואיל ורבים
הם בגלל רחבות הלשון כמו שהזכרתי במאמר היחוד.
28
שאילו לא התרחבה השפה, לא היה
אפשר למצוא בה יותר משמות עצם הדברים בלבד.
לפיכך ראיתי לרשום סוגי ההסבר בהם, כדי שיתאימו למה שמחייב השכל, וכאשר אמנה כמה
סוגים הם ואבאר מכל סוג מהם מקצת, המעיין בספר יצרף כל סוג וכל פרט לסוגו כפי דעתו
והבנתו.
ואומר שהם שמונה סוגים.
הראשון מהם עניין האזהרה, נתחלפה לבני אדם המניעה על ידי האזהרה במניעה בפועל,
ויש ביניהם הבדל גדול.
וזה כמו שאמר ה' יתהדר ויתרומם על אבימלך -
ואחשך גם אנכי אותך מחטו לי
29
חשבו שהיא מניעה בפועל, ואינה אלא מניעה באזהרה ובהודעתו שהיא אשת איש, ובאיימו
עליו, כאמרו:
הנך מת על האשה אשר לקחת.
ואמר לו עוד:
ואם אינך משיב דע כי מות תמות.
לפיכך נמנע אבימלך מאותה אשה עד שלא יכול לגשת אליה כאמרו:
על כן לא נתתיך לנגוע אליה
30
והרי הוא כמניעת המגרש שלא יחזיר גרושתו אחר שנשאת לאחר, כאמרו:
לא יוכל בעלה הראשון אשר שלחה לשוב לקחתה
31
שהוא יכול ברצונו ואינו יכול על פי התורה. וכאמרו:
לא תוכל לזבח את הפסח באחד שעריך
32
וכל הדומה לזה.
והשני המניעה מלהשיג טובות העולם דרך עונש, נתחלף להם במניעה מלהטיב בענייני
הדת
33
, וחשבו שזה הכרח. והוא כגון אמרו:
השמן לב העם הזה ואזניו הכבד ועיניו השע פן יראה בעיניו ובאזניו ישמע ולבבו יבין
ושב ורפא לו:
34
והכתוב מתכוון בכך שיביא עליהם סיבות שלא יבינו ענייני עולמם, כגון חרב ודבר וכיוצא בהן,
ויהיו נבוכים היאך לנהוג נכונה באותו העניין
35
, כאמרו:
והיית ממשש בצהרים.
36
וכאמרו:
לוכד חכמים בערמם ועצת נפתלים נמהרה, יומם יפגשו חשך.
37
ואמר:
מסיר לב ראשי עם הארץ וגו', ימששו חשך ולא אור.
38
ואלו דמו שהוא בענייני הדת, ויהיה עניין ושב ורפא לו - ישובו מלהילחם עם אויבם, וישחו
ממנו, כמו שאמר במלחמה:
והוא לא יוכל לרפא לכם ולא יגהה מכם מזור.
39
והשלישי בחיזוק הנפש בעת בוא שואה של פגע או של שמועה, כדי שלא יאבד בהם האדם.
שמעו את זה בכתוב, ודימו שהיא חיזוק הלב מלהיכנע למשמעת ה', ובפרט כאשר יחסה
הכתוב ללב מקום בו משכן הנפש
40
. והוא אמרו:
ואני אקשה את לב פרעה
41
וחזקתי את לב פרעה.
42
כי אני הכבדתי את לבו.
43
ואמר בסיחון:
כי הקשה ה' אלהיך את רוחו.
44
הוצרך פרעה לחזוק נפשו כדי שלא יאבד באותו הפגע, אלא יעמוד
45
עד שיבואו עליו שאר
המכות, וכבר באר לו את זה באמרו:
כי עתה שלחתי את ידי ואך אותך ואולם בעבור זאת העמדתיך
46
אבל סיחון הוצרך לחיזוק כדי שלא יאבד במורא שמועות בני ישראל, כאמרו בזמנו:
אשר ישמעון שמעך ורגזו וחלו מפניך
47
וכן אנשי ארץ כנען הוצרכו לחיזוק כדי שלא יאבדם מורא השמועה, כאמרו:
ונשמע וימס לבבינו.
48
ולפיכך אמר:
כי מאת ה' היתה לחזק את לבם לקראת המלחמה את ישראל למען החרימם
49
והרביעי קביעת הדרגה והמעלה
50
, ראו בני אדם שנזכר במקרא, וחשבו שהוא הפעלה
והשפעה
51
. והוא, שהמומחה במלאכה מסוימת מאמת את האמת שבה ומבטל את הבטל. כמו
שאנו אומרים שהשופט "הצדיק
52
את ראובן והכזיב את שמעון", או "הצדיק לוי והרשיע
זבולון", ואין הכוונה בכך שהוא הטיל על אחד מהם פעולה מסוימת, ולא שצוהו בכך, אלא
הכוונה בכך שהוא ברר עליו וגלהו והעמידו בדרגתו.
וכמו שאמרה התורה הקדושה:
והצדיקו את הצדיק והרשיעו את הרשע
53
וכך אומרים "קיים הדיין שטר פלוני וזייף שטר פלוני", לא שזייפו בפועל, אלא על ידי
הבירור
54
. ונודע לי שאומרים על הדינרים כי השולחני "טייב את זה ופחס
55
את זה"
56
. ואין
כוונתם שהוא פחסו
55
בידו, אלא הכוונה שהוא הודיע שהוא פחוס
55
ואם ידרכו המחשבות בדרך זו תתחזק בהם
57
ועל דרך זו אמרו הכתובים שהם מפעולת ה', כמו שאמר:
אם ללצים הוא יליץ ולענוים יתן חן
58
כלומר שהוא יושיבם בדרגת הענווים, ואמר עוד:
והנביא כי יפתה ודבר דבר אני ה' פתיתי את הנביא ההוא
59
כלומר גליתי אותו שהוא פתי. וכן אמרו:
מי יפתה את אחאב ויעל ויפל
60
מי יקבע לו שהוא פתי. וכן אמרו:
השא השאת לעם הזה ולירושלם לאמר, שלום יהיה לכם
61
השא דברי המתנבאים בגלותו אותם
62
. וכן שאלת העם
למה תתענו ה' מדרכיך
63
אל תתענו בכך שתדון אותנו שאנחנו תועים, אלא סלח לנו ורחם עלינו.
ומי שלא הבין בדרך זו וכדומה לה עשאם הכרח
64
והחמישי עניין הכפרה. מוצאים שהעבד אומר הטני אליך, ואל תטני ממך, כאמרו:
הט לבי אל עדותיך ואל אל בצע
65
אל תט לבי לדבר רע
66
וחושב כי הכוונה בשתי ההטיות עניין של הכרח, ואינו אלא עניין כפרה. כלומר: שאם אתה
תסלח לי, כבר הטיתני שלא אשוב למרוד בך, ואם לא תסלח לי, יגרום זה לנפשי ייאוש.
ותביאני הסליחה לנטות לעבודתך וכמו שאמר:
אלמדה פשעים דרכיך
67
והששי תיאור פעלו בטבע היסודי. חושבים בו שימה בפה והדרכה
68
, כאמרו:
לאדם מערכי לב ומה' מענה לשון.
69
הכוונה בזה בעיקר הבריאה כאמרו:
אזן שומעת ועין רואה ה' עשה גם שניהם
70
והשביעי מה שדרך להפליג בו בני אדם
71
, וידמה השומע שהוא דוקא, כאמרו:
פלגי מים לב מלך ביד ה' אל כל אשר יחפוץ יטנו
72
יש מי שחושב שיש למלכים סגולה, שהוא נותן בלבם מה שירצה. ואין זה אלא הגזמה, אמר
שאפילו המלך, דרך לבו להיות במשמעת ה' כמו המים, ביד עצמו, לכל מקום שירצה המלך
מטהו ומעבירו.
והשמיני אירוע סיבה שבעקבות ארועה בא ברצון האדם לעשות פעולה מסוימת, והוא על
שלשה אופנים:
האחד ההצלה מן האויב שעל ידי כך יתפנה העבד לפעולה מן הפעולות, ואז אומרים שהמצילו
מאויביו סבב לו אותו דבר, על דרך ההעברה
73
, כאמרו:
ויער ה' את רוח שלמנאסר מלך אשור.
74
וכן:
העיר ה' את רוח כורש מלך פרס.
75
וכן:
ויער ה' על יהורם.
76
וכן:
כי שמחם ה' והסב לב מלך אשור עליהם.
77
וכן:
ולא שמע אמציהו כי מהאלהים היא.
78
וכן:
ולא שמע המלך אל העם כי היתה סיבה מעם ה'.
79
כל זה בהצלה מאויב ומנזקים.
והשני זכות הדעת ובהירות המחשבה באיזון המזג, כדי שיבין האדם בענייני הדת והחכמה,
שמע את זאת וחשב שהיא הכרח, והוא מה שנאמר:
דרכיך ה' הודיעני אורחותיך למדני
80
וכן:
הורני ה' דרכך אהלך באמתך
81
וכן:
העבר עיני מראות שוא
82
וכן:
גם ביהודה היתה יד האלהים לתת להם לב אחד
83
והשלישי מופת פלא שעשה הבורא והיתה סיבה שיאמינו בו אנשים רבים, ושמע אותה
השומע וחשב את הדבר הכרח. כמאמר אליהו:
ענני ה' ענני וידעו העם הזה כי אתה ה' אלהים ואתה הסיבת את לבם אחורנית
84
כלומר שאם תרד האש הזו, ותאכל את הקרבן, יוכשרו בה הלבבות אשר הם אחורנית. ואין
נסתר במשפט זה יותר על אות הא, וצריך היה לומר האחרנית
85
וכן בזמן הישועה שבו נאמר:
ואת רוחי אתן בקרבכם ועשיתי את אשר בחקי תלכו
86
ואין הכוונה בזה שום דבר נוסף על גלוי האותות והמופתים.
ואחר שמונה יסודות אלו, לא נשאר אלא מה שאפשר לטעות בו מחמת נוסח הפסוק, והוא
כאמרו:
(הרב כבסני מעוני ומחטאתי טהרני... )
לך לבדך חטאתי והרע בעיניך עשיתי למען תצדק בדברך
87
חשב השומע כי השב הזה אומר, שהוא לא חטא אלא כדי שיתקיים בו מה שגזר עליו אלוהו.
ואין אמרו למען תצדק מוסב על חטאתי, אלא מוסב הוא על אמרו ומחטאתי טהרני.
אמר: סלח לי חטאי, למען יתקיים דברך שאמרת וגזרת, שכל השב אליך ימחל לו
88
ושימוש זה רגיל, כעין אמרו:
(עיני ה' אל צדיקים ואזניו אל שועתם.
פני ה' בעשי רע להכרית מארץ זכרם).
צעקו וה' שמע ומכל צרותם הצילם
89
שאינו מוסב על פני ה' בעושי רע
90
, אלא מוסב הוא על עיני ה' אל צדיקים
91
ועם באור זה יסתלקו כל הטעויות שנדמה שהם הכרח, ודרישת בוראנו קיימת על ברואיו
בענייני המשמעת והמרי ואין להם שום טענה עליו.
וכמו שאמר הכתוב האנוש מאלוה יצדק
92
, וכפי שאמתו אותו האותות והמופתים והנבואה.
נשלם המאמר רביעי
28
במאמר השני, פרק ד ד"ה ואחר כן אומר.
29
בראשית כ, ו. וכך תרגם שם: ואחשוך אנכי אותך על ידי הודעה זו.
30
ברי"ת הושמט קטע זה בגלל טעות דלוג בין שתי תיבות דומות.
31
דברים כד ד. ושם תרגם: אינו סותר לבעלה הראשון.
32
שם טז ה. ושם תרגם: אינו מותר שתזבח את הפסח.
33
מניעה מלעשות תשובה או דבר מצוה. וברי"ת הושמטו כמה מלים בקטע זה.
34
ישעיה ו י. וכך תרגם שם: טמטם לבותם והכבד כח שמיעתם ועצום עיניהם, כדי שלא יראו
בעיניהם וישמעו באזניהם, כי אז (אם יראו וישמעו) יבינו לבותם ויחזרו מעצה רעה בענייני
עולמם ויירפאו מכך.
35
אפשר לתרגם באותו המעשה, באותו המאורע. והשווה פירוש הרמב"ם לפסוק זה בהלכות
תשובה פ"ו הל' ג.
36
דברים כח כט. ושם תרגם: שתהיה כממשש. והוא המשך לפסוק שלפניו.
37
איוב ה יג-יד. ושם תרגם חכמים-המתחכמים. וכתב בפירושו: ותרגמתי מתחכמים, כי
האנשים שאומרים עליהם חכמים בסתם אינם רשעים.
38
שם יב כד-כה. ושם תרגם: המסיר חכמת ראשי אנשי הארץ עד שנעשו תועים ובפירושו שם
כתב: ואפשר שעניין ויתעם כשכור עשאם נבוכים בענייני עולמם, ודומה לו והיית ממשש
בצהרים.
39
הושע ה יג.
40
ראה גם פירוש רבנו לתהלים כז מהדורתי.
41
שמות ז ג.
42
שם יד ד.
43
שם י, א.
44
דברים ב, ל.
45
תרגמתי "יעמוד" כלשון הכתוב, בעבור זאת העמדתיך. ואפשר לתרגם "יתקיים"