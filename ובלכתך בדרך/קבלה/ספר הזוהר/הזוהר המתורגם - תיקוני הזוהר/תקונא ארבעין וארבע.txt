<h1>תקונא ארבעין וארבע</h1>

<h2>דף פב ע''ב</h2>
בְּרֵאשִׁית, תַּמָּן תְּרֵ''י תַּמָּן אֵ''שׁ, וַעֲלַיְיהוּ אִתְּמַר <small><small>(בראשית א יד)</small></small> וַיֹּאמֶר אלהי''ם יְהִי מְאֹרֹת בִּרְקִיעַ הַשָּׁמַיִם, מְאֹרֹת כְּתִיב חָסֵר ו' דָּא אוֹרַיְיתָא דְבִכְתָב, מַאי מְאֹרֹת דָּא אוֹרַיְיתָא דִבְעַל פֶּה, וְאַף עַל גַּב דְּאוּקְמוּהָ מְאֹרֹת חָסֵר דָּא לִילִית, שַׁבְעִין אַנְפִּין לְאוֹרַיְיתָא, וּבְגִין דָּא מְאֹרֹת בְּהַאי אֲתַר, הַהִיא דְאִתְּמַר בָּהּ <small><small>(משלי ו כג)</small></small> כִּי נֵר מִצְוָה, וְתוֹרָה אוֹר עַמּוּדָא דְאֶמְצָעִיתָא, וַעֲלַיְיהוּ אִתְּמַר <small><small>(בראשית א טז)</small></small> אֶת הַמָּאוֹר הַגָּדוֹל לְמֶמְשֶׁלֶת הַיּוֹם וְאֶת הַמָּאוֹר הַקָּטֹן לְמֶמְשֶׁלֶת הַלַּיְלָה.
<b style="color: gray;">תרגום זוהר</b>
תִּקּוּן אַרְבָּעִים וְאַרְבָּעָה, בְּרֵאשִׁית, שָׁם תְּרֵ''י, שָׁם אֵ''שׁ, וַעֲלֵיהֶם נֶאֱמַר וַיֹּאמֶר אֱלֹהִי''ם יְהִי מְאֹרֹת בִּרְקִיעַ הַשָּׁמַיִם. מְאֹרֹת כְּתִיב, חָסֵר ו', זוֹ תוֹרָה שֶׁבִּכְתָב. מַה זֶּה מְאֹרֹת? זוֹ תוֹרָה שֶׁבְּעַל פֶּה, וְאַף עַל גַּב שֶׁבֵּאֲרוּהָ מְאֹרֹת חָסֵר זוֹ לִילִית, שִׁבְעִים פָּנִים לַתּוֹרָה, וּמִשּׁוּם זֶה מְאֹרֹת בַּמָּקוֹם הַזֶּה, אוֹתָהּ שֶׁנֶּאֱמַר בָּהּ כִּי נֵר מִצְוָה, וְתוֹרָה אוֹר זֶה הָעַמּוּד הָאֶמְצָעִי, וַעֲלֵיהֶם נֶאֱמַר אֶת הַמָּאוֹר הַגָּדל לְמֶמְשֶׁלֶת הַיּוֹם וְאֶת הַמָּאוֹר הַקָּטֹן לְמֶמְשֶׁלֶת הַלַּיְלָה.
הָכָא פִּקּוּדָא לְמֶעֱבַד צְדָקָה, אֶת הַמָּאוֹר הַגָּדוֹל רָזָא דַעֲתִירִין, וְאֶת הַמָּאוֹר הַקָּטֹן רָזָא דְמִסְכְּנִין, וּכְמָה דְסִיהֲרָא לווְֹה מִן שִׁמְשָׁא, וְלָא אִית לָהּ נְהוֹרָא אֶלָּא מִמַּה דְּיָהִיב לָהּ שִׁמְשָׁא, הָכִי שְׁכִינְתָּא אָמְרַת לְווּ עָלַי וַאֲנִי פּוֹרֵעַ, דְּהָכִי צָרִיךְ בַּר נַשׁ לְמֶהֱוִי מַלְוְה לְמִסְכְּנָא, וּכְגַוְונָא דָא לווִֹין כֹּכְבַיָּא וּמַזָּלֵי דָא מִן דָּא, וּמַלְאָכַיָּא דָא מִן דָּא, וְרָזָא דְמִלָּה וּמְקַבְּלִין דֵּין מִן דֵּין, הָכִי לווְֹה שְׁכִינְתָּא דְאִיהִי סִיהֲרָא קַדִּישָׁא מִקּוּדְשָׁא בְּרִיךְ הוּא, וּמְקַבֶּלֶת מִנֵּיהּ, דְּאִתְּמַר בֵּיהּ <small><small>(תהלים פד יב)</small></small> כִּי שֶׁמֶשׁ וּמָגֵן יהו''ה אלהי''ם, וְהָכִי הֲוָה מְקַבֵּל יְהוֹשֻׁעַ מִן מֹשֶׁה, כְּמָה דְאוּקְמוּהוּ פְּנֵי מֹשֶׁה כִּפְנֵי חַמָּה וּפְנֵי יְהוֹשֻׁעַ כִּפְנֵי לְבָנָה, וְהָכִי הֲווֹ כָל נְבִיאַיָּיא קֳדָם מֹשֶׁה כְּגוֹן סִיהֲרָא וְכֹכְבַיָּא קֳדָם שִׁמְשָׁא, דְלָא אִית לוֹן נְהוֹרָא אֶלָּא מִשִּׁמְשָׁא.
<b style="color: gray;">תרגום זוהר</b>
כָּאן מִצְוָה לַעֲשׂוֹת צְדָקָה, אֶת הַמָּאוֹר הַגָּדֹל - סוֹד הָעֲשִׁירִים, וְאֶת הַמָּאוֹר הַקָּטֹן - סוֹד הָעֲנִיִּים, וּכְמוֹ שֶׁהַלְּבָנָה לוֹוָה מִן הַשֶּׁמֶשׁ וְאֵין לָהּ אוֹר אֶלָּא מִמַּה שֶּׁהַשֶּׁמֶשׁ נוֹתֶנֶת לָהּ, כָּךְ הַשְּׁכִינָה אוֹמֶרֶת לְווּ עָלַי וַאֲנִי פּוֹרֵעַ, שֶׁכָּךְ צָרִיךְ אָדָם לִהְיוֹת מַלְוֶה לֶעָנִי, וּכְמוֹ כֵן לוֹוִים הַכּוֹכָבִים וְהַמַּזָּלוֹת זֶה מִזֶּה, וְהַמַּלְאָכִים זֶה מִזֶּה. וְסוֹד הַדָּבָר - וּמְקַבְּלִים זֶה מִזֶּה, כָּךְ לוֹוָה הַשְּׁכִינָה, שֶׁהִיא הַלְּבָנָה הַקְּדוֹשָׁה, מִן הַקָּדוֹשׁ בָּרוּךְ הוּא, וּמְקַבֶּלֶת מִמֶּנּוּ, שֶׁנֶּאֱמַר בּוֹ כִּי שֶׁמֶשׁ וּמָגֵן יהו''ה אֱלֹהִי''ם, וְכֵן הָיָה מְקַבֵּל יְהוֹשֻׁעַ מִמֹּשֶׁה, כְּמוֹ שֶׁבֵּאֲרוּהוּ פְּנֵי מֹשֶׁה כִּפְנֵי חַמָּה וּפְנֵי יְהוֹשֻׁעַ כִּפְנֵי לְבָנָה, וְכָךְ הָיוּ כָּל הַנְּבִיאִים לִפְנֵי מֹשֶׁה כְּמוֹ הַלְּבָנָה וְהַכּוֹכָבִים לִפְנֵי הַשֶּׁמֶשׁ, שֶׁאֵין לָהֶם אוֹר אֶלָּא מִן הַשֶּׁמֶשׁ.