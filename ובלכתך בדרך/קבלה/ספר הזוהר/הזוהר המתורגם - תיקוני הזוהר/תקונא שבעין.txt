<h1>תקונא שבעין</h1>

<h2>דף קיט ע''ב</h2>
בְּרֵאשִׁית בָּרָא שִׁית, וְדָא מטטרו''ן, אוֹת בַּצָּבָא דִילֵיהּ, וּבְגִינֵיהּ אִתְּמַר <small><small>(שם טו)</small></small> וַיָּשֶׂם יהו''ה לְקַיִן אוֹת לְאַגָּנָא עֲלֵיהּ, וּמַה דַּהֲוָה אָזִיל נָע וָנָד בְּגִלְגּוּלָא, אִתְעֲבִיד נוֹד, מִיָּד וַיֵּשֶׁב בְּאֶרֶץ נוֹד קִדְמַת עִדֶן, וְדָא אוֹת דִּבְּרִית מִילָה דְקַנְיֵיהּ עֲלֵיהּ בַּאֲחוּהָ בְּגִין דְּנוֹלַד מָהוּל, וּבְאָן אֲתַר זָכֵי לֵיהּ, בְּקֵנִי, בְּגִין דְּחָזַר תַּמָּן בִּתְיוּבְתָּא, וְנָפְקוּ בְּנוֹי מִינֵיהּ דְּעָאלוּ לְגַן עִדֶן, וּבְגִין דָּא וַיֵּשֶׁב בְּאֶרֶץ נוֹד קִדְמַת עִדֶן.
<b style="color: gray;">תרגום זוהר</b>
תִּקּוּן שִׁבְעִים בְּרֵאשִׁית, בָּרָא שִׁית, וְזֶה מטטרו''ן, אוֹת בַּצָּבָא שֶׁלּוֹ, וּבִשְׁבִילוֹ נֶאֱמַר וַיָּשֶׂם יהו''ה לְקַיִן אוֹת, לְהָגֵן עָלָיו, וּמַה שֶּׁהָיָה הוֹלֵךְ נָע וָנָד בְּגִלְגּוּל, נַעֲשָׂה נוֹד, מִיָּד וַיֵּשֶׁב בְּאֶרֶץ נוֹד קִדְמַת עֵדֶן, וְזֶה אוֹת בְּרִית מִילָה שֶׁקִּנֵּא עָלָיו בְּאָחִיו מִשּׁוּם שֶׁנּוֹלַד מָהוּל, וּבְאֵיזֶה מָקוֹם זָכָה לוֹ? בְּקֵינִי, מִשּׁוּם שֶׁחָזַר שָׁם בִּתְשׁוּבָה, וְיָצְאוּ מִמֶּנּוּ בָנָיו שֶׁנִּכְנְסוּ לְגַן עֵדֶן, וּמִשּׁוּם זֶה וַיֵּשֶׁב בְּאֶרֶץ נוֹד קִדְמַת עֵדֶן.
לְבָתַר עָבִיד תּוֹלָדִין מִסִּטְרָא דְרָע, וְאִתְפַּשְׁטוּ בְגִלְגּוּלִין בְּעָלְמָא, וַעֲלַיְיהוּ אִתְּמַר <small><small>(שם יז)</small></small> וַיֵּדַע קַיִן אֶת אִשְׁתּוֹ וַתַּהַר וַתֵּלֶד אֶת חֲנוֹךְ, חֲנוֹךְ מִסִּטְרָא דְקַיִן, וְדָא יֵצֶר הָרָע חִנּוּכָא לְבִישׁ, וְאִית חֲנוֹךְ מִסִּטְרָא דֶאֱנוֹשׁ, דְּאִיהוּ יֵצֶר הַטּוֹב חִנּוּכָא לְטָב, וְאִתְּמַר בֵּיהּ <small><small>(שם ה כה)</small></small> וַיִּתְהַלֵּךְ חֲנוֹךְ אֶת הָאלהי''ם וְאֵינֶנּוּ כִּי לָקַח אוֹתוֹ אלהי''ם, וְדָא חֲנוֹךְ דְּאִתְהַפַּךְ בִּשְׂרֵיהּ לְלַפִּיד אֵשׁ.
<b style="color: gray;">תרגום זוהר</b>
אַחַר כָּךְ עָשָׂה תוֹלָדוֹת מִצַּד הָרַע, וְהִתְפַּשְּׁטוּ בְגִלְגּוּלִים בָּעוֹלָם, וַעֲלֵיהֶם נֶאֱמַר וַיֵּדַע קַיִן אֶת אִשְׁתּוֹ וַתַּהַר וַתֵּלֶד אֶת חֲנוֹךְ, חֲנוֹךְ מִצַּד קַיִן, וְזֶה יֵצֶר הָרָע, הַחִנּוּךְ לְרַע, וְיֵשׁ חֲנוֹךְ מִצַּד שֶׁל אֱנוֹשׁ, שֶׁהוּא יֵצֶר הַטּוֹב, הַחִנּוּךְ לְטוֹב, וְנֶאֱמַר בּוֹ וַיִּתְהַלֵּךְ חֲנוֹךְ אֶת הָאֱלֹהִי''ם וְאֵינֶנּוּ כִּי לָקַח אוֹתוֹ אֱלֹהִי''ם, וְזֶה חֲנוֹךְ שֶׁהִתְהַפֵּךְ בְּשָׂרוֹ לְלַפִּיד אֵשׁ.
וּתְלָתָא אִינוּן אָדָם שֵׁת אֱנוֹשׁ, אֱנוֹשׁ דְּמִתַּמָּן אִתְיַחֲסוּ כָּל דָּרִין, הֲדָא הוּא דִכְתִיב <small><small>(שם ד כו)</small></small> אָז הוּחַל לִקְרוֹא בְּשֵׁם יהו''ה, מִתַּמָּן נִתְפַּשְׁטוּ כָּל גִּלְגּוּלִין דְּצַדִּיקַיָּיא, חֲנוֹךְ דְּנָפִק מֵאֱנוֹשׁ אִיהוּ מטטרו''ן דְּנֶהְפַּךְ בְּשָׂרוֹ לְלַפִּיד אֵשׁ, וְאִיהוּ נוריא''ל, וְעַל תַּרְוַיְיהוּ אִתְּמַר <small><small>(יחזקאל א יד)</small></small> וְהַחַיּוֹת רָצוֹא וָשׁוֹב, רָצוֹא דָא נוריא''ל, וָשׁוֹב דָּא מטטרו''ן, הָכִי סָלְקִין בְּחוּשְׁבָּן, כְּמַרְאֵ''ה הַבָּזָק, אֶלָּא אִיהוּ כְּמַרְאֵה הַקֶּשֶׁת אֲשֶׁר יִהְיֶה בֶעָנָן <small><small>(שם כח)</small></small>, דְּאִתְּמַר בֵּיהּ <small><small>(בראשית ט יד)</small></small> וְהָיָה בְּעַנְנִי עָנָן עַל הָאָרֶץ וְנִרְאֲתָה הַקֶּשֶׁת בֶּעָנָן, וּבְגִינֵיהּ אִתְּמַר <small><small>(שם טו)</small></small> וְלֹא יִהְיֶה מַבּוּל לְשַׁחֵת כָּל בָּשָׂר, בְּגִין דְּאִתְהַפַּךְ בְּשָׂרוֹ לְלַפִּיד אֵשׁ, וְכָל מַלְאָכִין דִּמְמַנָּן עַל נִשְׁמָתִין דְּגִלְגּוּלִין מִתַּמָּן הֲווֹ.
<b style="color: gray;">תרגום זוהר</b>
וּשְׁלֹשָה הֵם, אָדָם שֵׁת אֱנוֹשׁ. אֱנוֹשׁ, שֶׁמִּשָּׁם הִתְיַחֲסוּ כָּל הַדּוֹרוֹת, זֶהוּ שֶׁכָּתוּב אָז הוּחַל לִקְרֹא בְּשֵׁם יהו''ה, מִשָּׁם הִתְפַּשְּׁטוּ כָּל גִּלְגּוּלֵי הַצַּדִּיקִים. חֲנוֹךְ שֶׁיָּצָא מֵאֱנוֹשׁ הוּא מטטרו''ן שֶׁנֶּהְפַּךְ בְּשָׂרוֹ לְלַפִּיד אֵשׁ, וְהוּא נוריא''ל, וְעַל שְׁנֵיהֶם נֶאֱמַר וְהַחַיּוֹת רָצוֹא וָשׁוֹב, רָצוֹא זֶה נוריא''ל, וָשׁוֹב זֶה מטטרו''ן, כָּךְ עוֹלִים בְּחֶשְׁבּוֹן כְּמַרְאֵ''ה הַבָּזָק, אֶלָּא הוּא כְּמַרְאֵה הַקֶּשֶׁת אֲשֶׁר יִהְיֶה בֶעָנָן, שֶׁנֶּאֱמַר בּוֹ וְהָיָה בְּעַנֲנִי עָנָן עַל הָאָרֶץ וְנִרְאֲתָה הַקֶּשֶׁת בֶּעָנָן, וּבִשְׁבִילוֹ נֶאֱמַר וְלֹא יִהְיֶה מַבּוּל לְשַׁחֵת כָּל בָּשָׂר, מִשּׁוּם שֶׁהִתְהַפֵּךְ בְּשָׂרוֹ לְלַפִּיד אֵשׁ, וְכָל הַמַּלְאָכִים הַמְמֻנִּים עַל נִשְׁמוֹת הַגִּלְגּוּלִים, מִשָּׁם הָיוּ.
וְעוֹד כְּמַרְאֵה הַקֶּשֶׁת, עֲלֵיהּ אִתְּמַר לְמֹשֶׁה <small><small>(שמות כה מ)</small></small> וּרְאֵה וַעֲשֵׂה בְּתַבְנִיתָם אֲשֶׁר אַתָּה מָרְאֶה בָּהָר, כַּמַּרְאֶה אֲשֶׁר הֶרְאָה יהו''ה אֶת מֹשֶׁה כֵּן עָשָׂה אֶת הַמְּנוֹרָה <small><small>(במדבר ח ד)</small></small>, וְדָא מטטרו''ן, מ' דִּילֵיהּ מְנוֹרָה, נוריא''ל נוּ''ר דִּילֵיהּ, וְהוּא ט''ט, וְהָיוּ לְטֹטָפוֹ''ת בֵּין עִינֶיךָ, וְכֹלָּא אִתְפַּשַּׁט מֵאֱנוֹשׁ, וּבְגִין דָּא אָז הוּחַל לִקְרוֹא בְּשֵׁם יהו''ה.
<b style="color: gray;">תרגום זוהר</b>
וְעוֹד כְּמַרְאֵה הַקֶּשֶׁת, עָלָיו נֶאֱמַר לְמֹשֶׁה וּרְאֵה וַעֲשֵׂה בְּתַבְנִיתָם אֲשֶׁר אַתָּה מָרְאֶה בָּהָר, כַּמַּרְאֶה אֲשֶׁר הֶרְאָה יהו''ה אֶת מֹשֶׁה כֵּן עָשָׂה אֶת הַמְּנוֹרָה, וְזֶה מטטרו''ן, מ' מְנוֹרָה שֶׁלּוֹ, נוריא''ל הַנּוּ''ר שֶׁלּוֹ, וְהוּא ט''ט, וְהָיוּ לְטֹטָפֹ''ת בֵּין עֵינֶיךְ, וְהַכֹּל הִתְפַּשֵּׁט מֵאֱנוֹשׁ, וּמִשּׁוּם זֶה אָז הוּחַל לִקְרֹא בְּשֵׁם יהו''ה.
בְּרֵאשִׁית בָּרָא שִׁית, וְאִינוּן שִׁית הֵיכָלִן, אִימָּא עִלָּאָה שְׁבִיעָאָה, וּבְאִלֵּין שִׁית וַיֵּדַע אָדָם עוֹד אֶת אִשְׁתּוֹ וַתֵּלֶד בֵּן וַתִּקְרָא אֶת שְׁמוֹ שֵׁת וכו' <small><small>(בראשית ד כה)</small></small>, שֵׁת סִיּוּמָא דְאַתְוָון, תַּחַת הֶבֶל, הֲדָא הוּא דִכְתִיב <small><small>(תהלים ח ז)</small></small> כֹּל שַׁתָּה תַחַת רַגְלָיו, אִסְתַּלַּק י' מִן שִׁית וּנְחִיתַת בֵּיהּ ה' מִן הֶבֶל וְאִתְעֲבִיד שַׁתָּה, כֹּל שַׁתָּה תַחַת רַגְלָיו.
<b style="color: gray;">תרגום זוהר</b>
בְּרֵאשִׁית, בָּרָא שִׁית, וְהֵם שִׁשָּׁה הֵיכָלוֹת, הָאֵם הָעֶלְיוֹנָה הַשְּׁבִיעִית, וּבְאֵלּוּ הַשִּׁשָּׁה וַיֵּדַע אָדָם עוֹד אֶת אִשְׁתּוֹ וַתֵּלֶד בֵּן וַתִּקְרָא אֶת שְׁמוֹ שֵׁת וְכוּ', שֵׁת סִיּוּם הָאוֹתִיּוֹת, תַּחַת הֶבֶל, זֶהוּ שֶׁכָּתוּב כֹּל שַׁתָּה תַחַת רַגְלָיו. הִסְתַּלְּקָה י' מִן שִׁית וְיָרְדָה בוֹ ה' מִן הֶבֶל, וְנַעֲשָׂה שַׁתָּה, כֹּל שַׁתָּה תַחַת רַגְלָיו.
וְעוֹד שֵׁת עַל שֵׁם <small><small>(שמות ב ו)</small></small> כִּי מִן הַמַּיִם מְשִׁיתִיהוּ, וְעוֹד שֵׁת עֲלֵיהּ אָמַר אִיּוֹב <small><small>(איוב לח לו)</small></small> מִי שָׁת בַּטּוּחוֹת חָכְמָה, וְדָא י' דְּבָהּ הֲוָה שִׁית, אוֹ מִי נָתַן לַשֶּׂכְוִי בִינָה <small><small>(שם)</small></small> דָא ה' מִן הֶבֶל, וְשֵׁת אִיהוּ גִלְגּוּלָא קַדְמָאָה דְהֶבֶל, לְהַהוּא דְאִתְּמַר בֵּיהּ בְּשַׁגָּם זֶה הֶבֶל, בְּשַׁגָּם זֶה מֹשֶׁה, וְהָא אוּקִימְנָא הַהוּא דְאִתְּמַר בֵּיהּ <small><small>(שמות טו א)</small></small> אָז יָשִׁיר מֹשֶׁה, וּבְגִין דָּא אָז הוּחַל לִקְרוֹא בְּשֵׁם יהו''ה <small><small>(בראשית ד כו)</small></small>, הוּחַל תַּמָּן הַתְחָלָה דְגִלְגּוּלָא קַדְמָאָה.
<b style="color: gray;">תרגום זוהר</b>
וְעוֹד שֵׁת, עַל שֵׁם כִּי מִן הַמַּיִם מְשִׁיתִהוּ, וְעוֹד שֵׁת, עָלָיו אָמַר אִיּוֹב מִי שָׁת בַּטֻּחוֹת חָכְמָה, וְזוֹ י' שֶׁבָּהּ הָיָה שִׁית, אוֹ מִי נָתַן לַשֶּׂכְוִי בִינָה, זוֹ ה' מִן הֶבֶל, וְשֵׁת הוּא הַגִּלְגּוּל הָרִאשׁוֹן שֶׁל הֶבֶל, לְאוֹתוֹ שֶׁנֶּאֱמַר בּוֹ בְּשַׁגַּם זֶה הֶבֶל, בְּשַׁגַּם זֶה מֹשֶׁה, וַהֲרֵי בֵּאַרְנוּ אוֹתוֹ שֶׁנֶּאֱמַר בּוֹ אָז יָשִׁיר מֹשֶׁה, וּמִשּׁוּם זֶה אָז הוּחַל לִקְרֹא בְּשֵׁם יהו''ה. הוּחַל, שָׁם הַהַתְחָלָה שֶׁל הַגִּלְגּוּל הָרִאשׁוֹן.
<h2>דף קכ ע''א</h2>
וְאִתְפַּשְׁטוּתָא דְאָת י' לְעִילָא מִשֵּׁת <small><small>(נ''א משית)</small></small>, אִתְפַּשְׁטַת עַד סְפִירָה שְׁתִיתָאָה דַרְגֵּיהּ דְּיַעֲקֹב, וְדָא אֶבֶן הַשְּׁתִיָּה דְמִתַּמָּן הוּשָׁתַת עָלְמָא, דְאִתְּמַר בָּהּ <small><small>(שם מט כד)</small></small> מִשָּׁם רוֹעִִה אֶבֶן יִשְׂרָאֵל, וְאַבַּתְרֵיהּ אָז, וְדָא מֹשֶׁה דְמִדְכְּרִין לֵיהּ בָּתַר יַעֲקֹב, וּבְגִין דָּא אָז הוּחַל לִקְרוֹא בְּשֵׁם יהו''ה, מִתַּמָּן וְאֵילֵךְ אָז תִּקְרָא וַיהו''ה יַעֲנֶה <small><small>(ישעיה נה ט)</small></small>, וּבְגִין דָּא שַׁתָּה, בָּתַר שֵׁת ה', וְאִינוּן י''ה, י' מִן שִׁית ה' מִן הֶבֶל, וְאִינוּן אַבָּא וְאִימָּא, שִׁית ו' בְּרָא בְּאֶמְצָעִיתָא, וּתְלָתָא אַתְוָון אִתְכְּלִילוּ בְּיַעֲקֹב, כַּד אָתָא מֹשֶׁה בָּתַר יַעֲקֹב אִשְׁתַּלִּים בֵּיהּ ה' בַּתְרָאָה, וְשַׁרְיָא <small><small><span style="color=#0055ff">(דף קכ ע''א)</span></small></small> עֲלֵיהּ יה''ו, וְאִשְׁתַּלִּים בֵּיהּ יהו''ה, וּבְגִין דָּא וּשְׁמִי יהו''ה לֹא נוֹדַעִִתִּי לָהֶם <small><small>(שמות ו ג)</small></small>, אֲבָל לְמֹשֶׁה וְאָמְרוּ לִ''י מַ''ה שְּׁמ''וֹ מָ''ה אוֹמַר אֲלֵיהֶם <small><small>(שם ג יג)</small></small>, בְּגִין דְּאִשְׁתַּלִּים יהו''ה בְּמֹשֶׁה, אָמַר אָז הוּחַל לִקְרוֹא בְּשֵׁם יהו''ה, דִּבְקַדְמֵיתָא וּשְׁמִי יהו''ה לֹא נוֹדַעִִתִּי לָהֶם, וּבָתַר דְּאִשְׁתַּלִּים בְּמֹשֶׁה יהו''ה שַׁרְיָא עֲלֵיהּ יו''ד ה''א וא''ו ה''א, וְאִתְקְרֵי מַ''ה, בְּהַהוּא זִמְנָא מַה דְּאִסְתַּלַּק בְּקַדְמֵיתָא אַהֲדַר לֵיהּ לְאַתְרֵיהּ, וְאִתְתַּקַּן כֹּלָּא.
<b style="color: gray;">תרגום זוהר</b>
וְהִתְפַּשְּׁטוּתָהּ שֶׁל הָאוֹת י' לְמַעְלָה מִשֵּׁת {{משית}}, הִתְפַּשְּׁטָה עַד הַסְּפִירָה הַשִּׁשִּׁית, דַּרְגָּתוֹ שֶׁל יַעֲקֹב, וְזוֹ אֶבֶן הַשְּׁתִיָּה שֶׁמִּשָּׁם הֻשְׁתַּת הָעוֹלָם, שֶׁנֶּאֱמַר בָּהּ מִשָּׁם רֹעֶה אֶבֶן יִשְׂרָאֵל, וְאַחֲרָיו אָז, וְזֶהוּ מֹשֶׁה שֶׁמַּזְכִּירִים אַחַר יַעֲקֹב, וּמִשּׁוּם זֶה הוּחַל לִקְרֹא בְּשֵׁם יהו''ה. מִשָּׁם וְאֵילָךְ, אָז תִּקְרָא וַיהו''ה יַעֲנֶה, וּמִשּׁוּם זֶה שַׁתָּה, אַחַר שֵׁת ה', וְהֵם י''ה, י' מִן שִׁית ה' מִן הֶבֶל, וְהֵם אָב וָאֵם, שִׁית ו' הַבֵּן בָּאֶמְצַע, וְשָׁלֹשׁ אוֹתִיּוֹת נִכְלְלוּ בְיַעֲקֹב. כְּשֶׁבָּא מֹשֶׁה אַחַר יַעֲקֹב, הִשְׁתַּלְּמָה בּוֹ ה' אַחֲרוֹנָה וְשׁוֹרָה עָלָיו יה''ו, וְנִשְׁתַּלֵּם בּוֹ יהו''ה, וּמִשּׁוּם זֶה וּשְׁמִי יהו''ה לֹא נוֹדַעְתִּי לָהֶם, אֲבָל לְמֹשֶׁה וְאָמְרוּ לִ''י מַ''ה שְּׁמ''וֹ מָ''ה אֹמַר אֲלֵיהֶם, מִשּׁוּם שֶׁהִשְׁתַּלֵּם יהו''ה בְּמֹשֶׁה, אָמַר אָז הוּחַל לִקְרֹא בְשֵׁם יהו''ה, שֶׁבָּרִאשׁוֹנָה, וּשְׁמִי יהו''ה לֹא נוֹדַעְתִּי לָהֶם, וְאַחַר שֶׁהִשְׁתַּלֵּם בְּמֹשֶׁה יהו''ה, שָׁרָה עָלָיו יו''ד ה''א וא''ו ה''א וְנִקְרָא מָ''ה. בְּאוֹתוֹ זְמַן, מַה שֶּׁהִסְתַּלֵּק בָּרִאשׁוֹנָה הֶחֱזִירוֹ לִמְקוֹמוֹ, וְהַכֹּל הִתְתַּקֵּן.
וְלָא עוֹד אֶלָּא תְּרֵין זִמְנִין אִתְּמַר בְּהַאי קְרָא מַה, הֲדָא הוּא דִכְתִיב וְאָמְרוּ לִי מַה שְּׁמוֹ מָה אוֹמַר אֲלֵיהֶם, דְּכֹלָּא חָזַר לְאַתְרֵיהּ, מַה דִּלְעִילָא מַה דִּלְתַתָּא, דְּאִינוּן מַה שְּׁמוֹ וּמַה שֶּׁם בְּנוֹ <small><small>(משלי ל ד)</small></small>, וְחָזַר כֹּלָּא עַל תִּקּוּנֵיהּ, וְעִלַּת הָעִלּוֹת נָחִית עַל כֹּלָּא, בְּהַהוּא זִמְנָא דְהָדַר אֱמוּנָה <small><small>(ס''א ממונה)</small></small> לְאַתְרָהּ, אָמַר מֹשֶׁה <small><small>(דברים ו ד)</small></small> שְׁמַע יִשְׂרָאֵל יהו''ה אלהינ''ו יהו''ה אֶחָד, דְּהָא כֹלָּא בְיִחוּדָא חֲדָא לֵית תַּמָּן קִצּוּץ וּפִרוּד, וְאִי חָאב אֲבוֹי וְאַנָא וְעַבִידְנָא הַפְרָשָׁה הָא קַבֵּילְנָא עוֹנְשָׁא, וַחֲזַרְנָא כֹלָּא לְאַתְרֵיהּ בְּיִחוּדָא שְׁלִים בְּלָא קִצּוּץ וּפִרוּד.
<b style="color: gray;">תרגום זוהר</b>
וְלֹא עוֹד, אֶלָּא פַעֲמַיִם נֶאֱמַר בַּפָּסוּק הַזֶּה מָה, זֶהוּ שֶׁכָּתוּב וְאָמְרוּ לִי מַה שְּׁמוֹ מָה אֹמַר אֲלֵיהֶם, שֶׁהַכֹּל חָזַר לִמְקוֹמוֹ, מַה שֶּׁלְּמַעְלָה וּמַה שֶּׁלְּמַטָּה, שֶׁהֵם מַה שְּׁמוֹ וּמַה שֶּׁם בְּנוֹ, וְחָזַר הַכֹּל עַל תִּקּוּנוֹ, וְעִלַּת הָעִלּוֹת יָרַד עַל הַכֹּל. בְּאוֹתוֹ זְמַן שֶׁחָזְרָה אֱמוּנָה {{ממנה}} לִמְקוֹמָהּ, אָמַר מֹשֶׁה שְׁמַע יִשְׂרָאֵל יהו''ה אֱלֹהֵינ''וּ יהו''ה אֶחָד, שֶׁהֲרֵי הַכֹּל בְּיִחוּד אֶחָד, אֵין שָׁם קִצּוּץ וּפֵרוּד, וְאִם חָטָא אָבִיו וַאֲנִי וְעָשִׂיתִי הַפְרָדָה, הֲרֵי קִבַּלְתִּי עֹנֶשׁ, וְהֶחֱזַרְתִּי הַכֹּל לִמְקוֹמוֹ בְּיִחוּד שָׁלֵם בְּלִי קִצּוּץ וּפֵרוּד.
וְעוֹד בְּרֵאשִׁית בָּרָא אלהי''ם, בָּרָא שִׁית, שִׁית הֵיכָלִין, אִימָּא עִלָּאָה הֵיכָלָא שְׁבִיעָאָה, תָּא חֲזִי שֶׁבַע הֵיכָלִין אִינוּן דְּבִנְיָנָא דִלְהוֹן בְּשֶׁבַע שְׁמָהָן אבגי''תץ וכו'.
<b style="color: gray;">תרגום זוהר</b>
וְעוֹד בְּרֵאשִׁית בָּרָא אֱלֹהִי''ם, בָּרָא שִׁית, שִׁשָּׁה הֵיכָלוֹת, הָאֵם הָעֶלְיוֹנָה הַהֵיכָל הַשְּׁבִיעִי. בֹּא וּרְאֵה, שִׁבְעָה הֵיכָלוֹת הֵם שֶׁבִּנְיָנָם בְּשִׁבְעָה שְׁמוֹת אבגית''ץ וְכוּ'.
הֵיכָלָא קַדְמָאָה מְרַקְּמָא בְּכָל מַה דְּאִית בְּיוֹמָא קַדְמָאָה דִבְּרֵאשִׁית, א' מִן אבגית''ץ אִיהוּ כֶּתֶר אָמוֹן מוּפְלָא וּמְכוּסֶה, אָת ב אִיהוּ שְׁנֵי אֲלָפִים <small><small>(יום)</small></small> דַּהֲוָה אוֹרַיְיתָא טְמִירָא בְחֵיקוֹ, שַׁעֲשׁוּעִים יוֹם יוֹם, ג' גּוֹמֶלֶת וּמְגַדֶּלֶת, וְאִיהִי אִימָּא עִלָּאָה גוֹמֶלֶת חֶסֶד עִם סְפִירָה רְבִיעָאָה דְאִיהִי ד', ית''ץ י' חָכְמָה, ת' תִּפְאֶרֶת, צ' צַדִּיק, וּמָאן אִיהוּ חָכְמָה י' הָכָא, דָּא חָכְמַת שְׁלֹמֹה.
<b style="color: gray;">תרגום זוהר</b>
הַהֵיכָל הָרִאשׁוֹן מְרֻקָּם בְּכָל מַה שֶּׁיֵּשׁ בַּיּוֹם הָרִאשׁוֹן שֶׁל בְּרֵאשִׁית, א' מִן אבגית''ץ הוּא כֶּתֶר אָמוֹן מֻפְלָא וּמְכֻסֶּה, הָאוֹת ב' הִיא שְׁנֵי אֲלָפִים {{יום}} שֶׁהָיְתָה תוֹרָה טְמוּנָה בְחֵיקוֹ, שַׁעֲשׁוּעִים יוֹם יוֹם, ג' גּוֹמֶלֶת וּמְגַדֶּלֶת, וְהִיא הָאֵם הָעֶלְיוֹנָה, גּוֹמֶלֶת חֶסֶד עִם הַסְּפִירָה הָרְבִיעִית שֶׁהִיא ד', ית''ץ י' חָכְמָה, ה' תִּפְאֶרֶת, צ' צַדִּיק, וּמִי הוּא חָכְמָה י' כָּאן? זוֹ חָכְמַת שְׁלֹמֹה.
א' אָמוֹן מוּפְלָא, רָקִים וְצִיֵּיר צִיּוּרָא בְהֵיכָלָא דְאָדָם קַדְמָאָה דְכָל קְדוּמִים, דְּאִית אָדָם וְאִית אָדָם, אִית אָדָם דְּלֵית סְפִירָה דְלָא אִתְקְרִיאַת אָדָם, אֲבָל אָדָם קַדְמָאָה עִלָּאָה דְכֻלְּהוּ, כֶּתֶר עִִלְיוֹן, סָתִים וְטָמִיר, סָתִים דְּכָל סְתִימִין, עִלַּת הָעִלּוֹת, קַדְמוֹן לְכָל קְדוּמִים, בְּגִין הַאי אָדָם קַדְמוֹן אִתְּמַר בְּעִלַּת הָעִלּוֹת, וָאֶהְיֶה אֶצְלוֹ אָמוֹן, וּלְהַהוּא קַדְמוֹן אָמַר <small><small>(בראשית א כו)</small></small> נַעֲשֶׂה אָדָם בְּצַלְמֵנוּ כִּדְמוּתֵנוּ, אַנְתְּ יָהִיב כָּל צִיּוּרִין וְכָל דִּיּוֹקְנִין וְכָל תִּקּוּנִין סְתִימִין, וְכָל אֵבָרִין דְּכָל מִינִין, וְאַנְתְּ <small><small>(נ''א ואנא)</small></small> יָהִיב חֵילָא בֵיהּ דְּאִשְׁתְּמוֹדַעִִנָא <small><small>(דישתמודע)</small></small> בֵּיהּ, דְּאִם לָא יְהִיב לֵיהּ שֵׂכֶל הָא לָא יָכִיל לְמִנְדַּע אֱמוּנָה דִילִי, וּבְדָא יְהֵא שַׁלִּיט עַל כָּל חֵילֵי שְׁמַיָּא וְאַרְעָא וְיַמָּא, הֲדָא הוּא דִכְתִיב <small><small>(שם)</small></small> וְיִרְדּוּ בִדְגַת הַיָּם וְגוֹמֵר.
<b style="color: gray;">תרגום זוהר</b>
א' אָמוֹן מֻפְלָא, רָקַם וְצִיֵּר צִיּוּר בַּהֵיכָל שֶׁל אָדָם הָרִאשׁוֹן שֶׁל כָּל הַקְּדוּמִים, שֶׁיֵּשׁ אָדָם וְיֵשׁ אָדָם, יֵשׁ אָדָם שֶׁאֵין סְפִירָה שֶׁלֹּא נִקְרֵאת אָדָם, אֲבָל אָדָם הָרִאשׁוֹן, הָעֶלְיוֹן שֶׁל כֻּלָּם, כֶּתֶר עֶלְיוֹן, סָתוּם וְגָנוּז, נִסְתַּר כָּל הַנִּסְתָּרִים, עִלַּת הָעִלּוֹת, קַדְמוֹן לְכָל קְדוּמִים, בִּשְׁבִיל הָאָדָם הַקַּדְמוֹן הַזֶּה נֶאֱמַר בְּעִלַּת הָעִלּוֹת וָאֶהְיֶה אֶצְלוֹ אָמוֹן, וּלְאוֹתוֹ קַדְמוֹן אָמַר נַעֲשֶׂה אָדָם בְּצַלְמֵנוּ כִּדְמוּתֵנוּ, אַתָּה נָתַתָּ אֶת כָּל הַצִּיּוּרִים וְכָל הַדְּמֻיּוֹת וְכָל הַתִּקּוּנִים הַנִּסְתָּרִים וְכָל אֵיבְרֵי כָּל הַמִּינִים, וְאַתָּה {{ואני}} נָתַתָּ בוֹ כֹּחַ שֶׁיָּדַעְנוּ {{שיודע}} בּוֹ, שֶׁאִם לֹא נוֹתֵן לוֹ שֵׂכֶל, הֲרֵי אֵינוֹ יָכוֹל לָדַעַת אֶת אֱמוּנָתִי, וּבָזֶה יִהְיֶה שׁוֹלֵט עַל כָּל צְבָא הַשָּׁמַיִם וְהָאָרֶץ וְהַיָּם, זֶהוּ שֶׁכָּתוּב וְיִרְדּוּ בִדְגַת הַיָּם וְגוֹמֵר.
וּמַאי נִיהוּ הַאי אָדָם דְּאָמַר עֲלֵיהּ נַעֲשֶׂה אָדָם, דָּא חָכְמָה עִלָּאָה דְאִיהִי בְדִיּוֹקְנָא דְכֶתֶר, וְעוֹד נַעֲשֶׂה אָדָם דָּא עַמּוּדָא דְאֶמְצָעִיתָא, בְּצַלְמֵנוּ דָא חָכְמָה, כִּדְמוּתֵנוּ דָא אִימָּא עִלָּאָה, דִּכְמָה דְאִיהוּ אָדָם דִּבְּרִיאָה אָדָם דִּיצִירָה אָדָם דַּעֲשִׂיָּה, בְדִיּוֹקְנָא דְכֶתֶר עִִלְיוֹן חָכְמָה וּבִינָה, הָכִי אִיהוּ בְדִיּוֹקְנָא דְעַמּוּדָא דְאֶמְצָעִיתָא וְצַדִּיק וּשְׁכִינְתָּא תַּתָּאָה, דְבִסְפִירָן כֹּלָּא אִיהוּ אֲצִילוּת.
<b style="color: gray;">תרגום זוהר</b>
וּמַה הוּא הָאָדָם הַזֶּה שֶׁאָמַר עָלָיו נַעֲשֶׂה אָדָם? זוֹ חָכְמָה הָעֶלְיוֹנָה שֶׁהִיא בִדְמוּת הַכֶּתֶר. וְעוֹד נַעֲשֶׂה אָדָם - זֶה הָעַמּוּד הָאֶמְצָעִי, בְּצַלְמֵנוּ - זוֹ חָכְמָה, כִּדְמוּתֵנוּ - זוֹ הָאֵם הָעֶלְיוֹנָה, שֶׁכְּמוֹ שֶׁאָדָם שֶׁל בְּרִיאָה, אָדָם שֶׁל יְצִירָה, אָדָם שֶׁל עֲשִׂיָּה, בִּדְמוּת שֶׁל כֶּתֶר עֶלְיוֹן חָכְמָה וּבִינָה, כָּךְ הוּא בִּדְמוּת הָעַמּוּד הָאֶמְצָעִי וְצַדִּיק וּשְׁכִינָה תַחְתּוֹנָה, שֶׁבַּסְּפִירוֹת הַכֹּל הוּא אֲצִילוּת.
וְעוֹד נַעֲשֶׂה אָדָם, עִלַּת הָעִלּוֹת לְמָאן אָמַר הַאי, אֶלָּא עִלַּת הָעִלּוֹת אָמַר לְיו''ד ה''א וא''ו ה''א דְאִיהוּ לְגוֹ מֵעֲשַׂר סְפִירָן, וּמַאי נִיהוּ עֲשַׂר סְפִירָן אל''ף ה''א יו''ד ה''א, וְהַהוּא דְאָמַר נַעֲשֶׂה אָדָם אִיהוּ יו''ד ה''י וא''ו ה''י, אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי''ם <small><small>(ישעיה מד ו)</small></small>, תְּלַת יוּדִי''ן מְעִידִין עֲלֵיהּ דְּלֵית לְעִילָא מִנֵּיהּ וְלֵית לְתַתָּא מִנֵּיהּ וְלַאו בְּאֶמְצָעִיתָא, לֵית אֱלוֹהַ בְּכָל צַד בַּר מִינֵיהּ, בְּהַאי שְׁמָא אִשְׁתְּמוֹדָע הוּא בְּלָא חוּשְׁבָּן.
<b style="color: gray;">תרגום זוהר</b>
וְעוֹד נַעֲשֶׂה אָדָם, לְמִי אָמַר אֶת זֶה עִלַּת הָעִלּוֹת? אֶלָּא עִלַּת הָעִלּוֹת אָמַר לְיו''ד ה''א וא''ו ה''א שֶׁהוּא לִפְנִים מֵעֶשֶׂר הַסְּפִירוֹת, וּמַה הוּא עֶשֶׂר הַסְּפִירוֹת? אל''ף ה''א יו''ד ה''א, וְאוֹתוֹ שֶׁאָמַר נַעֲשֶׂה אָדָם הוּא יו''ד ה''י וא''ו ה''י, אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אֱלֹהִי''ם. שָׁלֹשׁ יוֹדִי''ם מְעִידוֹת עָלָיו שֶׁאֵין לְמַעְלָה מִמֶּנּוּ וְאֵין לְמַטָּה מִמֶּנּוּ וְאֵין בָּאֶמְצַע. אֵין אֱלוֹהַּ בְּכָל צַד פְּרָט לוֹ, בַּשֵּׁם הַזֶּה הוּא נוֹדָע בְּלִי חֶשְׁבּוֹן.
<h2>דף קכ ע''ב</h2>
וְצִיּוּרָא דְּהַאי הֵיכָל, אִינוּן עֲשַׂר סְפִירָן דְּמִתְלַבְּשָׁן בַּעֲשָׂרָה דְבָרִים דְּאִתְבְּרִיאוּ בְיוֹמָא קַדְמָאָה, וְאִינוּן שָׁמַיִם וְאֶרֶץ, אוֹר וְחֹשֶׁךְ, תֹּהוּ וָבֹהוּ, רוּחַ וּמַיִם, מִדַּת יוֹם וּמִדַּת לַיְלָה, שָׁמַיִם אִית לְעִילָא מִן שָׁמַיִם דְּאִיהוּ שְׁמֵי הַשָּׁמַיִם הָעִִלְיוֹנִים, וְאִית אוֹר לְעִילָא לְעִילָא דְאִתְקְרִי אוֹר הַגָּנוּז לְצַדִּיקַיָּיא לְעָלְמָא דְאָתֵי, דְעִינָא לָא שַׁלִּיט עֲלֵיהּ, וְאִית חֹשֶׁךְ סָתִים דְּאִתְּמַר בֵּיהּ <small><small>(תהלים יח יב)</small></small> יָשֶׁת חֹשֶׁךְ סִתְרוֹ, וְאִית תֹּהוּ וָבֹהוּ לְעִילָא, דְאִתְּמַר בְּהוֹן <small><small>(ישעיה לד יא)</small></small> קַו תֹהוּ וְאַבְנֵי בֹהוּ. <small><small><span style="color=#0055ff">(דף קכ ע''ב)</span></small></small> וְאִית רוּחָא דְקוּדְשָׁא, דְאִתְּמַר בֵּיהּ רוּחוֹ הַקָּדוֹשׁ הַמְּרַחֶפֶת עַל אַנְפֵּי מַיָּא דְאוֹרַיְיתָא, מִדַּת יוֹם וּמִדַּת לַיְלָה, מִדַּת יוֹם שְׁכִינְתָּא עִלָּאָה, מַאי יוֹם עַמּוּדָא דְאֶמְצָעִיתָא, דְמִנֵּיהּ יוֹמִין אֲרוּכִין, הֲדָא הוּא דִכְתִיב <small><small>(משלי ג ב)</small></small> אֹרֶךְ יָמִים בִּימִינָהּ, הֲדָא הוּא דִכְתִיב <small><small>(תהלים מב ט)</small></small> יוֹמָם יְצַוְּה יהו''ה חַסְדּוֹ, יוֹמִין זְעִירִין מִסִּטְרָא דִזְעִיר אַנְפִּין צַדִּיק, מִדַּת לַיְלָה אִימָּא תַּתָּאָה, עַד הָכָא א' מִן אב''ג.
<b style="color: gray;">תרגום זוהר</b>
וְצִיּוּר הַהֵיכָל הַזֶּה הֵן עֶשֶׂר סְפִירוֹת שֶׁמִּתְלַבְּשׁוֹת בַּעֲשָׂרָה דְבָרִים שֶׁנִּבְרְאוּ בַּיּוֹם הָרִאשׁוֹן, וְהֵם שָׁמַיִם וְאֶרֶץ, אוֹר וְחֹשֶׁךְ, תֹּהוּ וָבהוּ, רוּחַ וּמַיִם, מִדַּת יוֹם וּמִדַּת לַיְלָה. שָׁמַיִם יֵשׁ לְמַעְלָה מִשָּׁמַיִם, שֶׁהוּא שְׁמֵי הַשָּׁמַיִם הָעֶלְיוֹנִים, וְיֵשׁ אוֹר לְמַעְלָה לְמַעְלָה שֶׁנִּקְרָא אוֹר הַגָּנוּז לַצַּדִּיקִים לָעוֹלָם הַבָּא, שֶׁעַיִן לֹא שׁוֹלֶטֶת עָלָיו, וְיֵשׁ חֹשֶׁךְ נִסְתָּר שֶׁנֶּאֱמַר בּוֹ יָשֶׁת חֹשֶׁךְ סִתְרוֹ, וְיֵשׁ תֹּהוּ וָבֹהוּ לְמַעְלָה, שֶׁנֶּאֱמַר בָּהֶם קַו תֹהוּ וְאַבְנֵי בֹהוּ. וְיֵשׁ רוּחַ הַקֹּדֶשׁ שֶׁנֶּאֱמַר בָּהּ רוּחוֹ הַקָּדוֹשׁ הַמְרַחֶפֶת עַל פְּנֵי מֵי הַתּוֹרָה, מִדַּת יוֹם וּמִדַּת לַיְלָה, מִדַּת יוֹם - הַשְּׁכִינָה הָעֶלְיוֹנָה, מַה זֶּה יוֹם? הָעַמּוּד הָאֶמְצָעִי שֶׁמִּמֶּנּוּ יָמִים אֲרֻכִּים, זֶהוּ שֶׁכָּתוּב אֹרֶךְ יָמִים בִּימִינָהּ, זֶהוּ שֶׁכָּתוּב יוֹמָם יְצַוֶּה יהו''ה חַסְדּוֹ, יָמִים קְטַנִּים מִצַּד שֶׁל זְעֵיר אַנְפִּין צַדִּיק, מִדַּת לַיְלָה - הָאֵם הַתַּחְתּוֹנָה. עַד כָּאן א' מִן אב''ג.
מַאי ב' <small><small>(בינה)</small></small>, בָּהּ אִשְׁתְּמוֹדְעִין דּוּ פַּרְצוּפִין דְּאָדָם עִלָּאָה, ג' תְּלַת דִּיּוֹקְנִין, כְּגַוְונָא דְאָדָם דִּבְּרִיאָה וְאָדָם דִּיצִירָה וְאָדָם דַּעֲשִׂיָּה, ג' אִית לָהּ רֵישָׁא וְגוּפָא וּזְנָבָא, רֵישָׁא דָא י', גּוּפָא פַּרְצוּפָא, קוֹצָא דִלְתַתָּא זָנָב, וּבְגִין דָּא אָמְרוּ מָארֵי מַתְנִיתִין, אָדָם הָרִאשׁוֹן עָשָׂה לוֹ פַּרְצוּף וּלְבַסּוֹף זָנָב, זָנָב עֲלֵיהּ אִתְּמַר <small><small>(בראשית כא ח)</small></small> וַיִּגְדַּל הַיֶּלֶד וַיִּגָּמַל, עַד דְּיִתְעֲבִיד פַּרְצוּף.
<b style="color: gray;">תרגום זוהר</b>
מַה זֶּה ב' {{בינה}} ? בָּהּ נוֹדָעִים דּוּ הַפַּרְצוּפִים שֶׁל הָאָדָם הָעֶלְיוֹן, ג' שָׁלֹשׁ דְּמֻיּוֹת, כְּמוֹ שֶׁאָדָם שֶׁל בְּרִיאָה וְאָדָם שֶׁל יְצִירָה וְאָדָם שֶׁל עֲשִׂיָּה, ג' יֵשׁ לָהּ רֹאשׁ וְגוּף וְזָנָב, הָרֹאשׁ זֶה י', הַגּוּף הַפַּרְצוּף, הַקּוֹץ שֶׁלְּמַטָּה זָנָב, וּמִשּׁוּם זֶה אָמְרוּ בַּעֲלֵי הַמִּשְׁנָה, אָדָם הָרִאשׁוֹן עָשָׂה לוֹ פַּרְצוּף וּלְבַסּוֹף זָנָב. עַל הַזָּנָב נֶאֱמַר וַיִּגְדַּל הַיֶּלֶד וַיִּגָּמַל, עַד שֶׁיֵּעָשֶׂה פַרְצוּף.
וְעוֹד אבגית''ץ, א' אִיהִי מוֹרֶה עַל אֵ''ל מִסְתַּתֵּר מֵעִינֵי כָּל חָי וְנֶעִִלָם מִכָּל הַיְצוּרִים כֻּלָּם, אדירירו''ן עֲלֵיהּ אִתְּמַר קוֹמָה אַדִּיר יָרוֹן, וְאִית מְמַנָּא תְּחוֹת יְדֵיהּ דְּאִתְקְרִי אַדִּי''ר אַדִּירִים, וּתְחוֹת מֶמְשַׁלְתֵּיהּ אתני''ה, וְאִיהוּ נָפִיק מֵהַאי פָּסוּק <small><small>(במדבר כד כא)</small></small> אֵיתָ''ן מוֹשָׁבֶךָ וְשִׂים בַּסֶּלַע קִנֶּ''ךָ, תַּמָּן אֵיתָ''ן וְאִיהוּ תַנְיָ''א, ק' קִנֶּךָ, קְנֵה חָכְמָה קְנֵה בִינָה <small><small>(משלי ד ה)</small></small>, יהו''ה קָנָנִי רֵאשִׁית דַּרְכּוֹ <small><small>(שם ח כב)</small></small> לְעִילָא מִכֹּלָּא, קֶדֶם מִפְעָלָיו מֵאָז, מֵעוֹלָם נִסַּכְתִּי מֵרֹאשׁ מִקַּדְמֵי אָרֶץ <small><small>(שם)</small></small>, מַאי מֵרֹאשׁ, אֶלָּא הָכִי אָמְרַת אוֹרַיְיתָא דְאִיהִי רֵאשִׁית, אֲנָא אַקְדִּימַת לְמֶהֱוֵי רֵישָׁא לְעָלַם.
<b style="color: gray;">תרגום זוהר</b>
וְעוֹד אבגית''ץ, א' מוֹרֶה עַל אֵ''ל מִסְתַּתֵּר מֵעֵינֵי כָּל חָי וְנֶעְלָם מִכָּל הַיְצוּרִים כֻּלָּם, עַל אדירירו''ן נֶאֱמַר קוֹמָה אַדִּיר יָרוֹן, וְיֵשׁ מְמֻנֶּה תַּחַת יָדוֹ שֶׁנִּקְרָא אַדִּי''ר אַדִּירִים, וְתַחַת מֶמְשַׁלְתּוֹ אתני''ה, וְהוּא יוֹצֵא מֵהַפָּסוּק הַזֶּה, אֵיתָ''ן מוֹשָׁבֶךְ וְשִׂים בַּסֶּלַע קִנֶּ''ךְ, שָׁם אֵיתָ''ן וְהוּא תַּנְיָ''א. ק' קִנֶּךְ, קְנֵה חָכְמָה קְנֵה בִינָה, יהו''ה קָנָנִי רֵאשִׁית דַּרְכּוֹ לְמַעְלָה מֵהַכֹּל, קֶדֶם מִפְעָלָיו מֵאָז, מֵעוֹלָם נִסַּכְתִּי מֵרֹאשׁ מִקַּדְמֵי אָרֶץ. מַה זֶּה מֵרֹאשׁ? אֶלָּא כָּךְ אָמְרָה תוֹרָה שֶׁהִיא רֵאשִׁית, אֲנִי הִקְדַּמְתִּי לִהְיוֹת רֹאשׁ לָעוֹלָם.
ב' ביהרירו''ן <small><small>(נ''א ביהדירו''ן)</small></small> כִּי בְּיָ''הּ יהו''ה צוּר עוֹלָמִים <small><small>(ישעיה כו ד)</small></small>, וְאִיהוּ ב' בָּרוּךְ, וְסִימָן בָּרוּ''ךְ רָאשֵׁי אַתְוָון, ר' רֹאשׁ, ו' וּמָקוֹר, ך' כָּל, ב' בְּרָכוֹת, דְּדָא הוּא רֹאשׁ וּמְקוֹר לְכָל הַבְּרָכוֹת, וּבְגִין דָּא ב' אִיהִי חָכְמָה, וּמוֹרֶה עַל הַכֶּתֶר דְּאִיהוּ רֵישָׁא וּמַבּוּעָא דְכָל בִּרְכָאָן, וּבְגִין דָּא ב' תְּרֵין לְחִשְׁבְּנָא.
<b style="color: gray;">תרגום זוהר</b>
ב' ביהרירו''ן {{ביהדירו''ן}}, כִּי בְּיָ''הּ יהו''ה צוּר עוֹלָמִים, וְהוּא ב' בָּרוּךְ, וְסִימַן בָּרוּ''ךְ רָאשֵׁי אוֹתִיּוֹת - ר' רֹאשׁ, ו' וּמְקוֹר, ךָּ' כָּל, ב' בְּרָכוֹת, שֶׁזֶּהוּ רֹאשׁ וּמָקוֹר לְכָל הַבְּרָכוֹת, וּמִשּׁוּם זֶה ב' הִיא חָכְמָה, וּמוֹרֶה עַל הַכֶּתֶר שֶׁהוּא רֹאשׁ וּמַעְיָן לְכָל הַבְּרָכוֹת, וּמִשּׁוּם זֶה ב' שְׁנַיִם לַחֶשְׁבּוֹן.
ג' גיהדירו''ן, וְאִיהוּ תְלִיתָאָה, וְדָא שְׁכִינְתָּא סְפִירָה תְלִיתָאָה, <small><small>(ובגין דא ב' איהי חכמה, ומורה על הכתר דאיהו רישא דמבועא דכל ברכאן)</small></small>, וַעֲלָהּ אִתְּמַר <small><small>(ישעיה מ ד)</small></small> כָּל גֶּיא יִנָּשֵׂא, וְאִיהוּ גִמַּטְרִיָּאוֹת פַּרְפְּרָאוֹת לַחָכְמָה.
<b style="color: gray;">תרגום זוהר</b>
ג' גיהדירו''ן, וְהוּא שְׁלִישִׁי, וְזוֹ הַשְּׁכִינָה הַסְּפִירָה הַשְּׁלִישִׁית, {{ומשום זה ב' היא חכמה, ומורה על הכתר שהוא ראש של מעין כל הברכות}}, וְעָלֶיהָ נֶאֱמַר כָּל גֶּיא יִנָּשֵׂא, וְהוּא גֵּימַטְרִיָּאוֹת פַּרְפְּרָאוֹת לַחָכְמָה.
וְעוֹד בָּרוּךְ ב' אַחֲזֵי תְּרֵין, שְׁכִינְתָּא עִלָּאָה וְתַתָּאָה, ר' רֵאשִׁית חָכְמָה, ו' אַחֲזֵי שִׁית סְפִירָן, ך' אַחֲזֵי עַל כֶּתֶר עִלָּאָה, וְדָא אִיהוּ רָזָא כָּל הַכּוֹרֵעַ כּוֹרֵעַ בְּבָרוּךְ מֵעִילָא לְתַתָּאָה, לְמִכְרַע בֵּיהּ לְהַהוּא <small><small>(למנדע ביה בההוא)</small></small> דְּכָל מַבּוּעִין וּמָקוֹרִין דְּבִרְכָאָן בִּידֵיהּ, דְּאִיהוּ עִלַּת הָעִלּוֹת, וְכָל הַזּוֹקֵף זוֹקֵף בְּשֵׁם, צָרִיךְ לְזַקְפָא לֵיהּ בְּיו''ד ה''א וא''ו ה''א דְאִיהוּ מִלְּגָאו דַעֲשַׂר סְפִירָן, דְּאִיהוּ עִלָּאָה וְזָקִיף עַל כֹּלָּא, וְלֵית אֱלוֹ''הַ לְעִיל מִנֵּיהּ, וּבְגִין דָּא ב' אַחֲזֵי עַל הַכְּרִיעָה, דְכָל הַכּוֹרֵעַ כּוֹרֵעַ בְּבָרוּךְ, דְּאִתְּמַר בֵּיהּ <small><small>(בראשית יד כ)</small></small> וּבָרוּךְ אֵ''ל עִִלְיוֹן, ג' אַחֲזֵי עַל הַזְּקִיפָה דְאִיהוּ גָאֹה גָּאָה עַל כֹּלָּא, וְלֵית מָאן דְּיִתְגָּאֶה עֲלֵיהּ, וּבְמַאי אִתְגָּאָה עַל כֹּלָּא, בְּאָת י' מִן אבגית''ץ, וְדָא יגבי''ה, וְעוֹד אַשְׁכַּחְנָא בְגַוָּונָא אָחֳרָא יגבהי''ה <small><small>(נ''א יגביהיה)</small></small>, וְאַתְוָון דִּילֵיהּ גַבֵּי הָיָה <small><small>(נ''א גבוה היה)</small></small>, עִלָּאָה דְכָל עִלָּאֵי.
<b style="color: gray;">תרגום זוהר</b>
וְעוֹד, בָּרוּךְ ב' מַרְאֶה שְׁנַיִם, שְׁכִינָה עֶלְיוֹנָה וְתַחְתּוֹנָה, ר' רֵאשִׁית חָכְמָה, ו' מַרְאֵה שֵׁשׁ סְפִירוֹת, ךָּ' מַרְאֶה עַל כֶּתֶר עֶלְיוֹן, וְזֶהוּ סוֹד כָּל הַכּוֹרֵעַ כּוֹרֵעַ בְּבָרוּךְ מִמַּעְלָה לְמַטָּה, לִכְרֹעַ בּוֹ לְאוֹתוֹ {{לדעת בו באותו}} שֶׁכָּל הַמַּעְיָנוֹת וְהַמְּקוֹרוֹת שֶׁל הַבְּרָכוֹת בְּיָדוֹ, שֶׁהוּא עִלַּת הָעִלּוֹת, וְכָל הַזּוֹקֵף זוֹקֵף בַּשֵּׁם, צָרִיךְ לִזְקֹף אוֹתוֹ בְּיו''ד ה''א וא''ו ה''א שֶׁהוּא מִבִּפְנִים שֶׁל עֶשֶׂר הַסְּפִירוֹת, שֶׁהוּא עֶלְיוֹן וְזָקוּף עַל הַכֹּל וְאֵין אֱלוֹ''הַּ לְמַעְלָה מִמֶּנּוּ, וּמִשּׁוּם זֶה ב' מַרְאֶה עַל הַכְּרִיעָה, שֶׁכָּל הַכּוֹרֵעַ כּוֹרֵעַ בְּבָרוּךְ, שֶׁנֶּאֱמַר בּוֹ וּבָרוּךְ אֵ''ל עֶלְיוֹן. ג' מַרְאֶה עַל הַזְּקִיפָה, שֶׁהוּא גָּאֹה גָּאָה עַל הַכֹּל, וְאֵין מִי שֶׁיִּתְגָּאֶה עָלָיו, וּבַמָּה הוּא מִתְגָּאֶה עַל הַכֹּל? בָּאוֹת י' מִן אבגית''ץ, וְזֶה יגבי''ה. וְעוֹד מָצָאנוּ בְּגָוֶן אַחֵר יגבהי''ה {{יגביהיה}}, וְאוֹתִיּוֹתָיו גַבֵּי הָיָה {{גבוה היה}}, עֶלְיוֹן שֶׁל כָּל הָעֶלְיוֹנִים.
ת' תלמי''ה, ת' תֵּל שֶׁהַכֹּל פּוֹנִים בּוֹ, דְּתַמָּן אִיהוּ הַהוּא דְכָל עַיְינִין וּמַחֲשַׁבְתִּין סָלְקִין לְגַבֵּיהּ, בְּגִין דָּא ת' תּוֹרָה קְדוּמָה דְכָל קְדוּמִין, תּוֹרַת חָכָם מְקוֹר חַיִּים <small><small>(משלי יג יד)</small></small>, תּוֹרַת יהו''ה תְּמִימָה <small><small>(תהלים יט ח)</small></small>, וְעוֹד תלמי''ה, תְּלָמֶיהָ רַוִּה נַחֵת גְּדוּדֶיהָ וְגוֹמֵר <small><small>(שם סה יא)</small></small>, בְּהַאי שְׁמָא אִתְעֲבִיד יַמָּא תְּלָמִים תְּלָמִים, וְעוֹד תְּלָמֶיהָ דָא אוֹרַיְיתָא, דְתַלְיָין מִינָהּ כַּמָּה תִּלֵּי תִּלִּין דַּהֲלָכוֹת פְּסוּקוֹת דְּלֵית לוֹן חוּשְׁבָּן.
<b style="color: gray;">תרגום זוהר</b>
ת' תלמי''ה, ת' תֵּל שֶׁהַכֹּל פּוֹנִים בּוֹ, שֶׁשָּׁם הוּא אוֹתוֹ שֶׁכָּל הָעֵינַיִם וְהַמַּחֲשָׁבוֹת עוֹלִים אֵלָיו, בִּגְלַל זֶה ת' תּוֹרָה קְדוּמָה שֶׁל כָּל הַקְּדוּמִים, תּוֹרַת חָכָם מְקוֹר חַיִּים, תּוֹרַת יהו''ה תְּמִימָה. וְעוֹד תלמי''ה, תְּלָמֶיהָ רַוֵּה נַחֵת גְּדוּדֶיהָ וְגוֹמֵר, בַּשֵּׁם הַזֶּה נַעֲשָׂה הַיָּם תְּלָמִים תְּלָמִים. וְעוֹד תְּלָמֶיהָ, זוֹ הַתּוֹרָה, שֶׁתְּלוּיִים מִמֶּנָּה כַּמָּה תִלֵּי תִלִּים שֶׁל הֲלָכוֹת פְּסוּקוֹת שֶׁאֵין לָהֶן חֶשְׁבּוֹן.
<h2>דף קכא ע''א</h2>
צ' <small><small>(צתני''ה)</small></small> צתני''ה דָא צַדִּיק, עַמּוּד סָבִיל כֹּלָּא, וּבֵיהּ אִשְׁתְּמוֹדָע מָאן דְּאִיהוּ לְעִילָא מִכֹּלָּא, בְּגִין דְּצַדִּיק אִיהוּ כְלִיל כָּל סְפִירָן, וּבֵיהּ מִתְיַחֲדִין כֻּלְּהוּ, וְאִתְעֲבִידוּ אֲגוּדָה אַחַת, אִיהוּ לוּלָב אֲגַד דְּכֻלְּהוּ סְפִירָן, וְאָת צ' בֵּיהּ מְצוּיָירִין כָּל צִיּוּרִין דְּהֵיכָלִין דְּסָחֲרִין לְגִנְּתָא דְעִדֶן דִּלְעִילָא, בְּכַמָּה צִיּוּרִין דְּכָל עוֹבָדָא דִבְּרֵאשִׁית, דְּיָרְתִין לוֹן צַדִּיקַיָּא וּבֵיהּ <small><small><span style="color=#0055ff">(דף קכא ע''א)</span></small></small> נְקוּדִין כָּל נְקוּדִין דְּאוֹרַיְיתָא, דְאִינוּן נְקוּדִין בְּהֵיכָלָא דְאִיהִי שְׁכִינְתָּא תַּתָּאָה, וְנַהֲרִין כֻּלְּהוּ עַל צִיּוּרִין, כְּאַבְנִי מַרְגְּלָאן דְּנַהֲרִין עַל רֵישָׁא דְכִתְרָא, וּכְגַוְונָא דְכֹכְבַיָּא נַהֲרִין בִּרְקִיעָא, וּבְגִין דְּכָל נְקוּדִין דְּכֹכְבַיָּא בֵּיהּ, אִתְּמַר <small><small>(בראשית א יז)</small></small> וַיִּתֵּן אֹתָם אלהי''ם בִּרְקִיעַ הַשָּׁמָיִם לְהָאִיר עַל הָאָרֶץ, דָּא שְׁכִינְתָּא תַּתָּאָה <small><small>(ס''א דא נשמתהון דצדיקייא דמשתדלין באורייתא להוציא לאור כל תעלומה, הדא הוא דכתיב (דניאל יב ג) והמשכילים יזהירו כזהר הרקיע וגומר)</small></small>.
<b style="color: gray;">תרגום זוהר</b>
צ' צתני''ה זֶה צַדִּיק, הָעַמּוּד שֶׁנּוֹשֵׂא הַכֹּל, וּבוֹ נוֹדָע מִי שֶׁהוּא לְמַעְלָה מִן הַכֹּל, מִשּׁוּם שֶׁצַּדִּיק כּוֹלֵל אֶת כָּל הַסְּפִירוֹת, וּבוֹ מִתְיַחֲדִים כֻּלָּם וְנַעֲשִׂים אֲגֻדָּה אַחַת, הוּא הַלּוּלָב שֶׁאוֹגֵד אֶת כָּל הַסְּפִירוֹת, וּבָאוֹת צ' מְצֻיָּרִים כָּל הַצִּיּוּרִים שֶׁל הַהֵיכָלוֹת שֶׁמַּקִּיפִים אֶת גַּן הָעֵדֶן שֶׁלְּמַעְלָה, בְּכַמָּה צִיּוּרִים שֶׁל כָּל מַעֲשֵׂה בְרֵאשִׁית שֶׁיּוֹרְשִׁים אוֹתָם הַצַּדִּיקִים, וּבוֹ נְקוּדִים כָּל הַנִּקּוּדִים שֶׁל הַתּוֹרָה, שֶׁהֵם נְקוּדִים בַּהֵיכָל שֶׁהוּא הַשְּׁכִינָה הַתַּחְתּוֹנָה, וְכֻלָּם מְאִירִים עַל הַצִּיּוּרִים כְּמוֹ אַבְנֵי מַרְגָּלִיּוֹת שֶׁמְּאִירִים עַל רֹאשׁ הַכֶּתֶר, וּכְמוֹ שֶׁהַכּוֹכָבִים שֶׁמְּאִירִים בָּרָקִיעַ, וּמִשּׁוּם שֶׁכָּל הַנִּקּוּדִים שֶׁל הַכּוֹכָבִים בּוֹ, נֶאֱמַר וַיִּתֵּן אֹתָם אֱלֹהִי''ם בִּרְקִיעַ הַשָּׁמָיִם לְהָאִיר עַל הָאָרֶץ, זוֹ הַשְּׁכִינָה הַתַּחְתּוֹנָה. {{זה נשמות הצדיקים שעוסקים בתורה להוציא לאור כל תעלומה. זהו שכתוב והמשכלים יזהרו כזהר הרקיע וגומר}}.
הֵיכָלָא תִּנְיָנָא, מְרַקְמָא מִכַּמָּה צִיּוּרִין גְּלִידִין בְּמַיָּא, אַבְנִין מַרְגְּלָן כֻּלְּהוּ מַלְיָין מַיָּא, וְאִינוּן אַבְנֵי שַׁיִשׁ טָהוֹר, דְּהֵיכָלָא תִנְיָנָא בְּגַוִּיהּ, מִנַּיְיהוּ אִיהוּ בָּנוּי, בִּשְׁמָא דָא קְרַ''ע שָׂטָ''ן, וְאִיהוּ רָקִיעַ קָרַע, דְּבֵיהּ קָרַע יַמָּא, וְאַפְרִישׁ מִתַּמָּן הַשָּׂטָן דְּאִיהוּ מַיִּין מְסָאֲבִין, וּבְגִין דָּא יְהִי רָקִיעַ בְּתוֹךְ הַמָּיִם, וִיהִי מַבְדִּיל בֵּין מַיִם לָמָיִם <small><small>(בראשית א ו)</small></small>, דָּא הוּא שְׁמָא דְעָקֵר שָׂטָן מִן יַמָּא דְאוֹרַיְיתָא, וְאַפְרִישׁ לֵיהּ מִתַּמָּן, בְּגִין דְּאִיהוּ עָקַר הָאֱמוּנָה דְיִשְׂרָאֵל עִלָּאָה דְכָל עִלָּאִין, <small><small>(ס''א מצאתי, סמוך דישראל וביומא תנינא לית תמן טוב בגין דביה אתברי גיהנם, כאן חסר)</small></small>.
<b style="color: gray;">תרגום זוהר</b>
הַהֵיכָל הַשֵּׁנִי מְרֻקָּם מִכַּמָּה צִיּוּרִים קְפוּאִים בַּמַּיִם, אַבְנֵי הַמַּרְגָּלִיּוֹת כֻּלָּם מְלֵאִים מַיִם, וְהֵם אַבְנֵי שַׁיִשׁ טָהוֹר, שֶׁהַהֵיכָל הַשֵּׁנִי בְתוֹכוֹ, הוּא בָנוּי מֵהֶם, בַּשֵּׁם הַזֶּה: קְרַ''ע שָׂטָ''ן, וְהוּא רָקִיעַ קָרַע, שֶׁבּוֹ קָרַע אֶת הַיָּם, וְהִפְרִיד מִשָּׁם אֶת הַשָּׂטָן, שֶׁהוּא מַיִם טְמֵאִים, וּמִשּׁוּם זֶה יְהִי רָקִיעַ בְּתוֹךְ הַמָּיִם וִיהִי מַבְדִּיל בֵּין מַיִם לָמָיִם, זֶהוּ הַשֵּׁם שֶׁעָקַר הַשָּׂטָן מִיָּם הַתּוֹרָה, וְהִפְרִידוֹ מִשָּׁם, מִשּׁוּם שֶׁהוּא עָקַר הָאֱמוּנָה שֶׁל יִשְׂרָאֵל הָעֶלְיוֹנָה שֶׁל כָּל הָעֶלְיוֹנִים. {{סמוך של ישראל, וביום השני אין שם טוב, משום שבו נברא גיהנם}}.
זֶה סֵפֶר תּוֹלְדוֹת אָדָם <small><small>(שם ה א)</small></small>, פָּתַח רַבִּי שִׁמְעוֹן וְאָמַר, סְלִיקְנָא יָדִין לְמָאן דְּבָרָא עָלְמָא, דִיְגַלֵּי לָן רָזִין עִלָּאִין סְתִימִין גְּנִיזִין טְמִירִין, לְמֵימַר קַמֵּי שְׁכִינְתָּא, וְשִׁתִּין רִבּוֹא דַחֲיָילִין דִּילֵיהּ דְּמַלְאָכִין קַדִּישִׁין דִּלְעִילָא, וְשִׁתִּין רִבּוֹא דְמַלְאָכִין קַדִּישִׁין דִּלְתַתָּא דְלָא אֵיעוּל בְּכִסּוּפָא קֳדָמָךְ.
פָּתַח וְאָמַר, זֶה סֵפֶר תּוֹלְדוֹת אָדָם, זֶה וַדַּאי כְּלִיל תְּרֵין עֲשַׂר מַזָּלוֹת דְּאָדָם דִּלְעִילָא, דְּאִתְּמַר עֲלַיְיהוּ <small><small>(תהלים קכב ד)</small></small> שִׁבְטֵי יָ''הּ עִדוּת לְיִשְׂרָאֵל, זֶה וַדַּאי אִינוּן אַרְבַּע אַנְפִּין דְּאַרְיֵה, אַרְבַּע אַנְפִּין דְּשׁוֹר, אַרְבַּע אַנְפִּין דְּנֶשֶׁר, דִּבְהוֹן אִשְׁתְּמוֹדְעִין פַּרְצוּפִין דִּבְנֵי נָשָׁא, וְכֻלְּהוּ אַנְפִּין אִינוּן רְשִׁימִין בְּאַרְבַּע אַתְוָון דְּאִינוּן יהו''ה, מַאי אָדָם יו''ד ה''א וא''ו ה''א, וַעֲלֵיהּ אִתְּמַר <small><small>(ישעיה מד יג)</small></small> כְּתִפְאֶרֶת אָדָם לָשֶׁבֶת בָּיִת, מָאן בַּיִת דִּילֵיהּ, דָּא שְׁכִינְתָּא דְאִתְקְרִיאַת דְּמוּת אָדָם, דְּכָל דִּמְיוֹנִין וּפַרְצוּפִין דִּבְנֵי נָשָׁא בָהּ אִשְׁתְּמוֹדְעוּ, וְכָל צִיּוּרִין דְּעִלָּאִין וְתַתָּאִין, וּבְגִינָהּ אִתְּמַר <small><small>(הושע יב יא)</small></small> וּבְיַד הַנְּבִיאִים אֲדַמֶּה.
<h2>דף קכא ע''ב</h2>
<small><span style="color=#2266ff"><small><small>(אמר המגיה, אתה בן אדם קודם שתכנס בעיון זה, להזהירך באתי שתעמד על רגליך על במותי האמונה האמתית, ותקעת יתד במקום נאמן, פן יפתוך רעיונים זדונים, ויעלו דברים על לבבך, ומלין לצד עלאה תמלל, בראותך בתיקון זה שידובר בו משערא ומצחא ואודנין ואנפין ושאר אברים גשמיים, השמר אל תפן אל און ליחס ולתאר לעלאה על כל עלאין סתימא על כל סתימין שמץ דבר מזה אפילו בהרהור, כי לעלת העלות לית מחשבה תפיסא ביה כלל, לית ביה לא דיוקן ולא דמיון ולא צורה ולא אברים גשמיים ולית ליה שם ידיע, אבל הוא ממלא כל שמהן, והוא שלימו דכלהו, ראה גם ראה מה שכתב התנא האלקי רבי שמעון בן יוחאי, כשרצה לגלות סתרי התורה באדרא, פתח ואמר ארור האיש אשר יעשה פסל ומסכה (דברים כז טו), וזה להסיר מלב כל המעיינים כל דבר עתק, פן ח''ו יכשלו ונפלו, ועברו ממשכיות לבב, ימיקו וידברו ברע, מאחר שהיה רוצה לדבר מראש ועין ואזן ושאר אברים גשמיים, היה ירא שמא יטעו ליחס ולתאר לבורא יתברך גוף ותמונה, ומשה אמר כי לא ראיתם כל תמונה (דברים ד טו), וישעיה אמר (ישעיה מ יח) ואל מי תדמיון א''ל ומה דמות תערכו לו, ואל מי תדמיוני ואשוה יאמר קדוש (שם כה), ודומיהם, שכלם יעידון יגידון שאין דמיון בינו יתברך ובינינו מצד <span style="color=#0055ff">(דף קכא ע''ב)</span> העצם והתבנית, אלא שהאברים שבנו הם עשויים כסימנים לדברים עליונים סתומים וחתומים שאין כח השכלי שבאדם יכול להשיגם, ואין שיח ואין שיג לו להבינם, וקצר מצע דעתו לרדת לעמקם, ואיני רשאי להכניס ראשי בין ההרים הרמים הלא הם בעלי הקבלה אשר העמיקו הרחיבו דבריהם על הדרוש הזה, רק מעי רתחו ולא דמו, מיראתי פן עובדי פשתים שריקות וארגים חורי קורי עכביש יארגו, בדעות כוזבות יאריכו למעניתם, לך נא ראה מה שכתב על זה ר' יוסף בן גיקיטיליא בהקדמת שערי אורה, ובמה שכתב בעל החנוך בהקדמתו לפירוש התורה, והאלקי ר' מנחם מריקנאטי ז''ל בפרשת ויחי בפסוק בן פורת יוסף, ובמה שכתב ר' יהודה חייט בפירוש מערכת האלקות (ד, לד), וזה לשונו, סוף דבר כל מקום שתראה שידברו בענין הספירות, דברים שאין ראוי לאמרם בבורא יתברך, כגון שעור וקומה והדומים להם, הכל נאמר על הספירות, וכשתראה שידברו על דרך שבח והודאה הכל נאמר על הבורא שבתוכן, וכן בחוצה להן, כי אין דבר שיגבילהו, ועל כן אין לומר בבורא יתברך לא ימין ולא שמאל ולא פנים ואחור ומעלה ומטה כו' עיין שם. עוד כתב (בדף לה ע''ב) כי אף על פי ששעור הקומה מהפרסאות הוא במדות ולא בבורא, אפילו הכי אין לחשוב חלילה שהפרסאות הללו הם שעור כמותי, אלא הם מלשון (דניאל ה כח) פרס פריסת מלכותך, וכל הפרסאות הללו שבשעור קומה הם אותיות, שכל אחת נקראת פרסה, על כי נחתכו מהעיסה, כאבנים הנחתכים מההר, ואמר שרבוי הפרסאות שהזכיר בכאן, רומז לניצוצות המתפוצצות מהכאת הפטיש בקורנס, והם השמות הנעשים מחבור האותיות והצרופים הנעשים מהאלפא ביתות דספר יצירה, שעמהם נבראו הדברים וכו', ואם תדקדק היטב בדברי רבי שמעון בענין זה, תשכיל ותדע כי דברי רבי יהודה חייט ז''ל ואשר במסלתו ילכון, הם נכוחים למבין וישרים למוצאי דעת, ולא יעבטון ארחותיהם.)</small></small></span></small>
פָּתַח וְאָמַר, וְאַתָּה תֶחזֶה מִכָּל הָעָם אַנְשֵׁי חַיִל יִרְאֵי אלהי''ם אַנְשֵׁי אֱמֶת שֹׂנְאֵי בָצַע <small><small>(שמות יה כא)</small></small>, אַנְשֵׁי חַיִל מִסִּטְרָא דְחֶסֶד דְּתַמָּן י', וּבְגִינֵיהּ אִתְּמַר הָרוֹצֶה לְהַחְכִּים יַדְרִים, יִרְאֵי אלהי''ם מִסִּטְרָא דִגְבוּרָה דְתַמָּן ה', וּבָהּ אִתְּמַר הָרוֹצֶה לְהַעֲשִׁיר יַצְפִּין, אַנְשֵׁי אֱמֶת מִסִּטְרָא דְעַמּוּדָא דְאֶמְצָעִיתָא דְתַמָּן ו' וְתַמָּן אֱמֶת, שׂוֹנְאֵי בָצַע מִסִּטְרָא דְמַלְכוּת דְּתַמָּן ה', הָא הָכָא אַרְבַּע תִּקּוּנִין דְּאִינוּן פַּרְצוּפִין דִּבְנֵי נָשָׁא, אִלֵּין אִינוּן מַרְאֶה <small><small>(ס''א מראין)</small></small>.
וְאִית אַרְבַּע דְּמִתְלַבְּשִׁין בְּהוֹן דְּאִינוּן דִּמְיוֹן וְאִינוּן אדנ''י, וַעֲלַיְיהוּ אִתְּמַר <small><small>(שם)</small></small> וְשַׂמְתָּ עֲלֵיהֶם שָׂרֵי אֲלָפִים מִסִּטְרָא דְא', שָׂרֵי מֵאוֹת מִסִּטְרָא דְאָת ד', דְּאִיהוּ אַרְבַּע מֵאוֹת דְּאִשְׁתַּעֲבִידוּ יִשְׂרָאֵל בְּמִצְרַיִם בְּגִין דְּבָהּ חָאבוּ, הָא דְּאִתְּמַר בֵּיהּ <small><small>(בראשית כג טו)</small></small> אַרְבַּע מֵאוֹת שֶׁקֶל כֶּסֶף, וְשָׂרֵי חֲמִשִּׁים מִסִּטְרָא דְאָת נ', וְשָׂרֵי עֲשָׂרוֹת מִסִּטְרָא דְאָת י'.
<h2>דף קכב ע''א</h2>
אִשְׁתָּאֲרוּ עִִשֶׂר תִּקּוּנִין, עֲלַיְיהוּ אִתְּמַר וְאַתָּה תֶחזֶה מִכָּל הָעָם, בְּשַׂעֲרָא בְּגַוָּונִין דִּילֵיהּ בַּאֲרִיכוּ דִילֵיהּ בַּקְּמִיטוּ דִילֵיהּ, בְּמִצְחָא בַּקְּמִיטוּ דְמִצְחָא בַּאֲרִיכוּ דְמִצְחָא בְּפוּתְיָא דְמִצְחָא בְּשִׁרְטוּטִין דְּמִצְחָא, בְּאוּדְנִין <small><small>(בס''א באודנין שערא דנחית עלייהו או תחותייהו)</small></small>, בְּאִלֵּין אִדְרִין דְּאוּדְנִין בְּשַׂעֲרָא דִתְּחוֹת אוּדְנִין, בְּאַנְפִּין בְּדִיּוֹקְנִין דְּאַנְפִּין בְּפַרְצוּפָא דְאַנְפִּין, בְּעַיְינִין בְּגַוָּונִין דְּעַיְינִין בַּקְּרִיצִין דְּעַל עַיְינִין, בְּחוֹטָמָא בַּאֲרִיכוּ דִילָהּ בְּפוּתְיָא דִילָהּ בִּקְמִיטוּ דִילָהּ, בְּפִימָא בִּפְתִיחוּ דִילָהּ בִּזְעִירוּ דִילָהּ, בְּצַוָּאר בַּאֲרִיכוּ דִילֵיהּ <small><small><span style="color=#0055ff">(דף קכב ע''א)</span></small></small> בִּקְמִיטוּ דִילֵיהּ, בִּידַיִן בְּשִׁרְטוּטִין דִּידַיִן בִּפְתִיחוּ דִלְהוֹן בִּסְתִימוּ דִלְהוֹן, בְּגוּפָא בְּקוֹמָה דִילֵיהּ בַּאֲרִיכוּ דִילֵיהּ בִּקְמִיטוּ דִילֵיהּ.
בְּשַׂעֲרָא בְּגַוָּונִין דְּשַׂעֲרָא, שַׂעֲרָא חִוְורָא אִיהוּ מֵאִלֵּין אַנְשֵׁי חַיִל, דְּאִתְּמַר בֵּיהּ <small><small>(דניאל ז ט)</small></small> וְעַתִּיק יוֹמִין יְתִיב לְבוּשֵׁיהּ כִּתְלָג חִוָּור וּשְׂעַר רֵאשֵׁהּ כַּעֲמַר נְקֵא, שַׂעֲרָא סוּמְקָא מֵאִלֵּין דְּאִתְקְרִיאוּ יִרְאֵי אלהי''ם, שַׂעֲרָא יְרוֹקָא מֵאִלֵּין דְּאִתְקְרִיאוּ אַנְשֵׁי אֱמֶת, וְאִינוּן מִסִּטְרָא דְיַעֲקֹב דְּאִתְּמַר בֵּיהּ <small><small>(מיכה ז כ)</small></small> תִּתֵּן אֱמֶת לְיַעֲקֹב, וּתְלַת גַּוָּונִין, עֲלַיְיהוּ אִתְּמַר תִּתֵּן אֱמֶת לְיַעֲקֹב חֶסֶד לְאַבְרָהָם, תְּלִיתָאָה פַּחַד יִצְחָק, גַּוָּון אוּכְמָא מִסִּטְרָא דְהַהוּא דְאִתְּמַר בָּהּ <small><small>(שיר א ה)</small></small> שְׁחוֹרָה אֲנִי וְנָאוָה, מִסִּטְרָא דְאִלֵּין דְּאִתְקְרִיאוּ שׂוֹנְאֵי בָצַע, וְאִיהִי שַׂעֲרָא דִילָהּ אוּכְמָא, וְאִיהִי שִׁעוּרָא דְאַתְוָון דְּאוֹרַיְיתָא, כָּל נִימָא וְנִימָא דִילֵיהּ, דְּאִתְּמַר עֲלַיְיהוּ <small><small>(שם ה יא)</small></small> קֶּוֵצּוֹתָיו תַּלְתַּלִּים שְׁחוֹרוֹת כָּעוֹרֵב, וְכָל נִימָא אִית לֵיהּ מַבּוּעָא דְאִיהִי י', וְנִימָא שִׁעוּרָא דְאָת ו'.
שַׂעֲרָא קְמִיטָא בְרָזָא דְה' זְעִירָא דְנָטְלַת מֵאָת י', שַׂעֲרָא אֲרִיכָא מִסִּטְרָא דְה' עִלָּאָה דְנָטְלָא מֵאָת ו', עִִשֶׂר תִּקּוּנִין אִלֵּין, כָּל תִּקּוּנָא וְתִקּוּנָא אִית לֵיהּ <small><small>(נ''א ביה)</small></small> אַרְבַּע שִׁעוּרִין דְּסָלְקִין לְעִִשֶׂר, כְּגַוְונָא דִרְשׁוּת הַיָּחִיד דְּרָחְבּוֹ אַרְבָּעָה וְגָבְהוֹ עֲשָׂרָה, אַרְבָּעָה יהו''ה עֲשָׂרָה יו''ד ה''א וא''ו ה''א, לֵית נִימָא דְשַׂעֲרָא דְלָא אַחֲזֵי עָלְמָא עִלָּאָה סְתִימָא, דַּעֲלַיְיהוּ אִתְּמַר <small><small>(שם ו ח)</small></small> וַעֲלָמוֹת אֵין מִסְפָּר, כָּל אִלֵּין עָלְמִין תַּלְיָין מִכִּתְרָא דְרֵישָׁא, כְגַוְונָא דְאַבְנִין וּמַרְגְּלָן דְּנַהֲרִין בְּכִתְרָא דְסֵפֶר תּוֹרָה אוֹ בַּעֲטָרָה דְמַלְכָּא, וְהָכִי אִינוּן נַהֲרִין כְּכֹכְבַיָּא בִרְקִיעָא וּבֵיהּ קְבוּעִין.
וְהָכִי תַלְיָין צְבָא הַשָּׁמַיִם מִימִינָא וּמִשְּׂמָאלָא דְקוּדְשָׁא בְּרִיךְ הוּא, כְּגַוְונָא דְשַׂעֲרָא דְתַלְיָין מֵעַל אוּדְנִין מִימִינָא וּמִשְּׂמָאלָא, הֲדָא הוּא דִכְתִיב <small><small>(מלכים א כב יט)</small></small> וְכָל צְבָא הַשָּׁמַיִם עוֹמְדִים עָלָיו מִימִינוֹ וּמִשְּׂמֹאלוֹ, וּבְגִין דָּא צָרִיךְ לְבַעֲרָא שַׂעֲרָא מֵעַל <small><small>(ס''א מגו)</small></small> אוּדְנִין, דְּלָא יְהוֹן סְתִימִין תַּרְעִין דִּשְׁמִיעָה דִצְלוֹתָא, דִּבְהוֹן שָׁמַע צְלוֹתִין הַהוּא דְאִתְּמַר בֵּיהּ <small><small>(תהלים סה ג)</small></small> שׁוֹמֵעַ תְּפִלָּה עָדֶיךָ כָּל בָּשָׂר יָבֹאוּ.
דְּאַרְבַּע תִּקּוּנִין אִינוּן, רְאִיָּה שְׁמִיעָה רֵיחָא דִּבּוּר, רְאִיָּה אִיהִי לַמִּזְרָח <small><small>(נ''א לדרום)</small></small>, וַעֲלֵיהּ אִתְּמַר <small><small>(שמות יח כא)</small></small> וְאַתָּה תֶחזֶה מִכָּל הָעָם אַנְשֵׁי חַיִל, וְכַמָּה נְטוּרֵי תַרְעִין תַּמָּן דְּאִתְקְרִיאוּ עִינֵי יהו''ה, וַעֲלַיְיהוּ אִתְּמַר <small><small>(דניאל ט יח)</small></small> פְּקַח עִינֶיךָ וּרְאֵה שׁוֹמְמֹתֵינוּ, שְׁמִיעָה יִרְאֵי אלהי''ם, וַעֲלֵיהּ אִתְּמַר <small><small>(שם)</small></small> הַטֵּה יהו''ה אָזְנְךָ וּשְׁמָע, וְתַמָּן דְּחִילוּ וּפַחַד יִצְחָק, הֲדָא הוּא דִכְתִיב <small><small>(חבקוק ג ב)</small></small> יהו''ה שָׁמַעִִתִּי שִׁמְעֲךָ יָרֵאתִי, וּמָאן דִּי מִשְׁתַּמַּע תַּמָּן קָלֵיהּ בֵּין בְּאוֹרַיְיתָא בֵּין בִּצְלוֹתָא בֵּין בִּצְעָקָה בְּלָא דְחִילוּ, מִיָּד <small><small>(במדבר יא א)</small></small> וַיִּשְׁמַע יהו''ה וַיִּחַר אַפּוֹ וַתִּבְעַר בָּם אֵשׁ יהו''ה, וְכַמָּה נְטוּרֵי תַרְעִין תַּמָּן דְּאִתְקְרִיאוּ אָזְנֵי יהו''ה.
רֵיחָא תַּמָּן אַנְשֵׁי אֱמֶת, וְתַמָּן סָלְקִין כָּל רֵיחִין וּקְטוּרִין וַעֲשַׁנִּין דְּקָרְבָּנִין, וּצְלוֹתִין דְּאִתְחֲשִׁיבוּ כְקָרְבָּנִין, וְאִם לָא סָלִיק לוֹן בַּר נַשׁ בִּדְחִילוּ וּרְחִימוּ, מַה כְּתִיב בֵּיהּ <small><small>(דברים כט יט)</small></small> כִּי אָז יֶעִִשַּׁן אַף יהו''ה וְקִנְאָתוֹ בָּאִישׁ הַהוּא, דִּבּוּר לָקֳבֵל שׂוֹנְאֵי בָצַע, תַּמָּן סָלְקִין קָלִין וְדִבּוּרִין דְּאוֹרַיְיתָא וּצְלוֹתָא, אִלֵּין דְּאִתְּמַר עֲלַיְיהוּ <small><small>(קהלת י כ)</small></small> כִּי עוֹף הַשָּׁמַיִם יוֹלִיךְ אֶת הַקּוֹל וּבַעַל כְּנָפַיִם יַגִּיד דָּבָר, לָא אִית תִּקּוּנָא מֵאִלֵּין, אַרְבַּע דְּלֵית תַּמָּן יהו''ה, וְאִיהוּ י אִסְתַּכַּל, ה וְשָׁמַע, ו וּמֵרִיחַ, ה וּמְמַלֵּל, בְּאִלֵּין אַרְבַּע תִּקּוּנִין.
<h2>דף קכב ע''ב</h2>
אַרְיֵה דָא רְאִיָּה, וְאִתְּמַר בֵּיהּ <small><small>(יחזקאל א י)</small></small> וּפְנֵי אַרְיֵה אֶל הַיָּמִין לְאַרְבַּעִִתָּם, בְּכָל אֲתַר אַרְבַּעִִתָּם דָּא יהו''ה, אַרְבַּע אַתְוָון דִּילֵיהּ דְּשָׁלְטִין עַל כֹּלָּא, וַהֲפוֹךְ אַרְיֵה וְתִשְׁכַּח לֵיהּ רְאִיָּה, וְאִיהוּ לִימִינָא דְחֶסֶד, דְּאִיהוּ יוֹמָא קַדְמָאָה, דְתַמָּן א' <small><small>(נ''א י')</small></small> אוֹר, רְאוּבֵן דְּאִיהוּ לִימִינָא עַל שְׁמֵיהּ אִתְקְרֵי אוֹר בֵּן, שְׁמִיעָה לִשְׂמָאלָא, וַעֲלֵיהּ אִתְּמַר <small><small>(שם)</small></small> וּפְנֵי שׁוֹר מֵהַשְּׂמֹאל, נֶשֶׁר רֵיחָא בְאֶמְצָעִיתָא, עֲלֵיהּ אִתְּמַר <small><small>(משלי ל ד)</small></small> מִי אָסַף רוּחַ בְּחָפְנָיו, דְּאִינוּן תְּרֵין נוּקְבִין דְּחוֹטָמָא, פִּימָא דִבּוּרָא, דָא אָדָם כְּלִיל אַרְבַּע אַתְוָון וּכְלִיל עִִשֶׂר אַתְוָון, וְדָא שְׁכִינְתָּא, בְּאִלֵּין <small><small><span style="color=#0055ff">(דף קכב ע''ב)</span></small></small> אַרְבַּע תִּקּוּנִין אָמַר לְמֹשֶׁה וְאַתָּה תֶחזֶה מִכָּל הָעָם וְגוֹמֵר וְצָרִיךְ לְאַחְזָרָא עֲלַיְיהוּ.
וְאַתָּה תֶחֱזֶה בְּשַׂעֲרָא, עֲלֵיהּ אִתְּמַר <small><small>(שיר ה יא)</small></small> רֹאשׁוֹ כֶּתֶם פָּז דָּא כֶּתֶר עִלָּאָה, וּמִלְּגָאו מוֹחָא, דְּמִנֵּיהּ נָפְקִין מַבּוּעִין לְכָל סִטְרָא, לְאַשְׁקָאָה לְכָל נִימָא וְנִימָא דְאִיהִי עָלְמָא סְתִימָאָה, וְכָל מַבּוּעָא אִתְעֲבִיד נִיצוֹץ, וְכָל נִימָא אִתְעֲבִיד שַׁרְבִיט, מוֹחָא סְתִימָא אִתְקְרֵי אֵין סוֹף, דְּאִתְפַּלַּג לִתְלַת מוֹחִין דְּאִינוּן י' י' י', דְּאִתְרְמִיזוּ בְּהַאי שְׁמָא <small><small>(יו''ד ה''א וא''ו ה''א נ''א יו''ד ה''י וא''ו ה''י)</small></small>. <small><small>(קם סבא דסבין עתיקא דעתיקין, ואמר בוצינא קדישא, ודאי שמא דאתרמיזו תלת יודי''ן דא)</small></small> יו''ד ה''י וא''ו ה''י וְדָא אִיהוּ מִלְּגָאו, אֲבָל שְׁמָא דְאִיהוּ יו''ד ה''א וא''ו ה''א, אִיהוּ כְּלִיל תְּלַת אַלְפִין א' א' א', אִינוּן תְּלַת אַוִּירִין, דְּמִתְלַבְּשִׁין בְּהוֹן תְּלַת מוֹחִין י' י' י', שְׁמָא חַד אִיהוּ גוּפָא, וּשְׁמָא תִנְיָנָא מוֹחָא, דָּא מִלְּגָאו, וְדָא מִלְּבָר.
תְּלַת וָוִי''ן אִית בְּהַאי שְׁמָא, דְאִנּוּן שַׁרְבִיטִין, שֵׂעָר אִתְקְרֵי עַל שֵׁם שִׁעוּר קוֹמָתֵיהּ דְּקוּדְשָׁא בְּרִיךְ הוּא, וְכָל נִימָא וְנִימָא אִתְקְרֵי נִשְׁמָתָא, וְאִית נִימִין דְּאִתְקְרִיאוּ מַלְאָכִין, וְכָל נִיצוֹץ אִתְקְרֵי אוֹפָן וְאִתְקְרֵי גַלְגַּל, וְאִית מִנַּיְיהוּ דְאִינוּן נִימִין מֵאֶשָּׁא חִוְורָא כֻלְּהוּ רַחֲמֵי, וְאִית מִנַּיְיהוּ דְאִינוּן נִימִין דְּאִינוּן מֵאֶשָּׁא סוּמְקָא וְכֻלְּהוּ דִין, וְאִית נִימִין כֻּלְּהוּ יְרוֹקִין מֵאֶשָּׁא יְרוֹקָא, וְאִית נִימִין כֻּלְּהוּ מֵאֶשָּׁא אוּכְמָא, אִלֵּין אִתְקְרִיאוּ שֵׂעָר דְּקוּדְשָׁא בְּרִיךְ הוּא.
כָּל נִיצוֹץ שִׁעוּר מַהֲלַךְ דִּילֵיהּ עִִשֶׂר אַלְפִין, וְכָל נִימָא אִיהִי שִׁעוּרָא דְאֶצְבָּעָא דְקוּדְשָׁא בְּרִיךְ הוּא, וְכָל אֶצְבַּע אִיהוּ פַּרְסָה זְעִירָא, וְכָל פַּרְסָה אִית בָּהּ תְּלַת מִיל, לָקֳבֵל תְּלַת פִּרְקִין דְּאֶצְבָּעָא, וְכָל מִיל אִיהוּ עֲשֶׂרֶת אֲלָפִים, אֲבָל מִיל דְּפַרְסָה עִלָּאָה אִיהוּ עֲשֶׂרֶת אֲלָפִים רִבּוֹא, וְהָכִי דְרוֹעָא תִשְׁכַּח בָּהּ תְּלַת פִּרְקִין, וְכָל פֶּרֶק אִיהוּ י', וְכָל אַמָּה אִיהוּ ו', אֲבָל אֶצְבַּע וְאַמָּה דָּא שִׁעוּרֵיהּ זְעִיר מִסִּטְרָא דִזְעִיר אַנְפִּין, וְדָא שִׁעוּרֵיהּ רַב מִסִּטְרָא דַאֲרִיךְ אַנְפִּין.
וּבְכָל אֵבֶר וְאֵבֶר אִיהוּ יהו''ה, וְאִיהוּ שִׁעוּרָא דְכָל אֵבֶר וְאֵבֶר, בְּגָבְהָא בְאָרְכָּא עִילָא וְתַתָּא, וּלְאַרְבַּע סִטְרִין, וְאִיהוּ בֵּין כָּל אֵבֶר וְאֵבֶר, לֵית אֲתַר פָּנוּי מִנֵּיהּ, כְּנִשְׁמָתָא דְאִשְׁתַּכְּחַת בְּכָל אֵבֶר וְאֵבֶר דְּגוּפָא, וְאִית אֵבֶר עִלָּאָה דְאִתְקְרֵי יהו''ה עַל שְׁמֵיהּ, דְּשָׁלְטָנוּתֵיהּ בַּאֲתַר יְדִיעָא, הֲדָא הוּא דִכְתִיב <small><small>(זכריה יד ט)</small></small> וְהָיָה יהו''ה לְמֶלֶךְ עַל כָּל הָאָרֶץ.
וְאִית תְּרֵין אֵבָרִין עִלָּאִין מִנֵּיהּ, דְּאִתְקְרִיאוּ יהו''ה אלהי''ם דְּשָׁלְטָנוּתְהוֹן בִּשְׁמַיָּא וּבְאַרְעָא, הֲדָא הוּא דִכְתִיב <small><small>(דברים ד לה)</small></small> כִּי יהו''ה הוּא הָאלהי''ם בַּשָּׁמַיִם מִמַּעַל וְעַל הָאָרֶץ מִתָּחַת אֵין עוֹד, וְאִית אֵבֶר דְּאִתְקְרֵי אלהי''ם, וְשָׁלְטָנוּתֵיהּ בְּכָל אַרְעָא, הֲדָא הוּא דִכְתִיב <small><small>(תהלים מ''ז)</small></small> מֶלֶךְ כָּל הָאָרֶץ אלהי''ם, וְאִית אָחֳרָא דְשָׁלְטָנוּתֵיהּ אִיהוּ בִתְרֵין אֵבָרִין בְּמוֹחָא וּבְלִבָּא, וַעֲלֵיהּ אִתְּמַר <small><small>(דברים ד')</small></small> כִּי יהו''ה הוּא הָאלהי''ם אֵין עוֹד מִלְּבַדּוֹ, וְאַף עַל גַּב דְּהַאי קְרָא עַל קוּדְשָׁא בְּרִיךְ הוּא אִתְּמַר דְּאֵין עוֹד מִלְּבַדּוֹ, עִם כָּל דָּא הָכָא רָזָא דְּדִיּוֹקְנָא עִלָּאָה דִילֵיהּ, לְאַחֲזָאָה בְּכָל אֵבֶר וְאֵבֶר דְּגוּפֵיהּ שׁוֹלְטָנוּתֵיהּ, לְאִשְׁתְּמוֹדְעָא לְבַר נַשׁ אֵיךְ אִתְנַהִיג עָלְמָא, וְיִנְדַּע לְמִקְרֵי לֵיהּ בְּכָל אֵבֶר כִּדְקָא יָאוּת לֵיהּ, וְאֵיךְ אִשְׁתַּנִּי שְׁמֵיהּ לְפוּם הַהוּא אֵבֶר.
<h2>דף קכג ע''א</h2>
וְאִית אֵבֶר דְּאִתְקְרֵי בֵּיהּ יהו''ה רַחֲמֵי, וְאִית אֵבֶר דְּאִתְקְרֵי בֵּיהּ אלהי''ם, וְאִית אֵבֶר דְּאִתְקְרֵי בֵּיהּ אהי''ה, וְאִית אֵבֶר דְּאִתְקְרֵי בֵּיהּ צבאו''ת, וְאִית אֵבֶר דְּאִתְקְרֵי בֵּיהּ א''ל, וְאִית אֵבֶר דְּאִתְקְרֵי בֵּיהּ שד''י, וְאִית אֵבֶר דְּאִתְקְרֵי בֵּיהּ אדנ''י, יהו''ה מְמַנָּא עַל קָלָא, הֲדָא הוּא דִכְתִיב <small><small>(תהלים כט ד)</small></small> קוֹל יהו''ה בַּכֹּחַ, אהי''ה עַל הֲוַיָּה וְהֶבֶל דְּלִבָּא, הַהוּא דְרָכִיב עַל קָלָא דְיהו''ה אִיהוּ עִלַּת עַל כָּל הָעִלּוֹת, סָתִים וְטָמִיר וְלָא אִתְגַּלְיָא, וְאִיהוּ רָכִיב וְשַׁלִּיט עַל כֹּלָּא, אהי''ה אַחֲזֵי עַל עִלַּת הָעִלּוֹת דְּאִיהוּ הָיָה <small><small><span style="color=#0055ff">(דף קכג ע''א)</span></small></small> הוְֹה וְיִהְיֶה, וְאִיהוּ הֲבַל דְּסָלִיק עַד אֵין סוֹף, וּבֵיהּ רָכִיב עִלַּת עַל כָּל הָעִלּוֹת. אֵ''ל אַחֲזֵי עַל אֱלָהוּ''ת דְּעִלַּת עַל כָּל הָעִלּוֹת, וַעֲלֵיהּ אָמַר אִיוֹב <small><small>(איוב ה ח)</small></small> אֲנִי אֶדְרוֹשׁ אֶל אֵ''ל, אֶל אלה''י הָאלהי''ם, וְכַד רָכִיב עַל אֵ''ל אִשְׁתְּמוֹדְעִין לֵיהּ כָּל אלהי''ם, וּמִזְדַּעִִזְעִין מִנֵּיהּ, וְכָל מַלְאָכַיָּא דְאִתְקְרִיאוּ בְּהַאי אֵ''ל כְּגוֹן מִיכָאֵ''ל גַּבְרִיאֵ''ל, כֻּלְּהוּ מִזְדַּעִִזְעִין מֵהַאי אֵ''ל דְּאִיהוּ אלה''י הָאלהי''ם, וּמָאן דְּקָרָא לוֹן בֵּיהּ, מִיָּד עוֹנִין לֵיהּ בְּכָל שַׁעִִתָּא, וְהָכִי כָּל מַלְאָכַיָּא דְאִתְקְרִיאוּ קָלִין בִּשְׁמָא דְיהו''ה, כָּל מָאן דְּקָרָא לוֹן בְּיהו''ה בְּעִלַּת עַל כָּל הָעִלּוֹת מִיָּד עוֹנִין לֵיהּ בְּקָלֵיהּ, דְּעִלַּת עַל כָּל הָעִלּוֹת אִיהוּ חַד בְּכָל שְׁמָהָן וְלָא אִשְׁתַּנִּי בְּכֻלְּהוּ, דְּשִׁנּוּיִין בִּשְׁמָהָן אִינוּן וְלַאו בֵּיהּ, דְּאִיהוּ בְּכֻלְּהוּ כְּנִשְׁמָתָא בְּכָל אֵבֶר וְאֵבֶר, אִית אֵבֶר דְּשָׁמַע בֵּיהּ כְּגוֹן אוּדְנִין, וְאִית אֵבֶר דְּמִסְתַּכֵּל מִנֵּיהּ <small><small>(נ''א ביה)</small></small> עַל עָלְמָא, וְאִית אֵבֶר דְּאָרַח בֵּיהּ כָּל רֵיחִין וּבוּסְמִין דִּצְלוֹתִין, וְרֵיחִין טָבִין דַּהֲבָלִים דְּנָפְקִין מֵאוֹרַיְיתָא מִפּוּמָא דִבְנֵי נָשָׁא, וְדָא רֵיחָא דְחוֹטָמָא, וְאִית אֵבֶר דְּמַלֵּיל בֵּיהּ, וּבְאִלֵּין אֵבָרִין אִית שִׁנּוּיָיא, אֲבָל בֵּיהּ לֵית שִׁנּוּיָיא, וְאִית אֵבֶר דִּמְמַנָּא עַל דִּבּוּרָא וְדָא אדנ''י, וְאֵבֶר דִּמְמַנָּא עַל מַחֲשָׁבָה, וְאֵבָרִין אִלֵּין כֻּלְּהוּ בִסְפִירָן.
רֵישָׁא כֶתֶר עִִלְיוֹן, מוֹחָא חָכְמָה, בִּינָה לִבָּא וּבָהּ לֵב מֵבִין, תְּרֵין דְּרוֹעִין חֶסֶד גְּבוּרָה, גּוּפָא עַמּוּדָא דְאֶמְצָעִיתָא, תְּרֵין שׁוֹקִין נֶצַח וָהוֹד, יְסוֹד אָמָה, שְׁכִינְתָּא אוֹת דִּילֵיהּ. כֶּתֶר אִתְקְרֵי אֵ''ל עִִלְיוֹן, קוֹנֵה הַכֹּל, <small><small>(חכמה ובינה)</small></small> אלהינ''ו בִּינָה, וִאלה''י אֲבוֹתֵינוּ חָכְמָה, וְאִיהוּ אלה''י אַבְרָהָם אלה''י יִצְחָק וִאלה''י יַעֲקֹב, הָאֵ''ל הַגָּדוֹל מִסִּטְרָא דִגְדוּלָה, וְהַגִּבּוֹר מִסִּטְרָא דִגְבוּרָה, וְהַנּוֹרָא מִסִּטְרָא דְעַמּוּדָא דְאֶמְצָעִיתָא.
אַדְהָכִי הָא אֵלִיָּהוּ קָא נָחִית, וְאָמַר רַבִּי בּוֹצִינָא קַדִּישָׁא, שְׁמַעִִנָא לְעִילָא תִּקּוּנָא דִילָךְ בִּשְׁמָהָן דְּקוּדְשָׁא בְּרִיךְ הוּא, וּבִצְלוֹתָא דִילֵיהּ, חֲזוֹר בָּךְ, דְּאַתְּ צָרִיךְ לְתַקָּנָא שְׁמָהָן דְּקוּדְשָׁא בְּרִיךְ הוּא כִּדְקָא יָאוּת, דְּהָא כֻּלְּהוּ אָזְלִין בִּתְלַת תְּלַת, מִסִּטְרָא דְרַחֲמֵי אִתְקְרִיאוּ יהו''ה יהו''ה יהו''ה תְּלַת אֲבָהָן, וְאִינוּן אֵשׁ דְּלָא אִיהוּ שׂוֹרֵף, וְאִתְקְרִיאוּ בִּתְלַת שְׁמָהָן אהי''ה אהי''ה אהי''ה, וְהַאי אִיהוּ אֵשׁ דְּאִיהוּ שׂוֹרֵף וְלָא אָכִיל, וְאִית שְׁמָהָן דְּאִתְקְרִיאוּ אדנ''י אדנ''י אדנ''י, וְדָא אֵשׁ דְּאִיהוּ שׂוֹרֵף וְאָכִיל וְשֵׁצֵי כֹּלָּא, הֲדָא הוּא דִכְתִיב <small><small>(ויקרא ט כד)</small></small> וַתֹּאכַל עַל הַמִּזְבֵּחַ אֶת הָעוֹלָה וְאֶת הַחֲלָבִים.
א' אִיהוּ כֶּתֶר עַל כֻּלְּהוּ שְׁמָהָן, וְאִיהוּ אִתְקְרֵי א''ל, אהי''ה, אדנ''י, אלהי''ם, אלה''י, אֱלוֹ''הַּ, אלהינ''ו אי''ה, או''ה, <small><small>(ורזא דמלה א''ל אלהי''ם יהו''ה דבר ויקרא ארץ)</small></small> <small><small>(תהלים נ א)</small></small>. י' בֵּיהּ אִתְקְרֵי י''ה, יה''ו, יהו''ה, יה''י, יהי''ה, כֻּלְּהוּ שְׁמָהָן דְּפָתְחִין בַּהֲוַיּוֹ''ת בְּי', עִקָּרָא דִלְהוֹן בְּחָכְמָה, וְכֻלְּהוּ שְׁמָהָן דְּפָתְחִין בְּא', עִקָּרָא דִלְהוֹן אִימָּא עִלָּאָה, וּכְמָה דְעַמּוּדָא דְאֶמְצָעִיתָא אִיהוּ כְּלִיל מִימִינָא וּמִשְּׂמָאלָא, הָכִי כֶּתֶר עִלָּאָה כְּלִיל תְּרֵין שְׁמָהָן אִלֵּין דְּאַבָּא וְאִימָּא, וְאִיהוּ כֶּתֶר עַל רֵישַׁיְיהוּ, וְאַשְׁכַּחְנָא תִּקּוּנָא כְּגַוְונָא דָא, אהי''ה כֶּתֶר עִלָּאָה, יהו''ה עַמּוּדָא דְאֶמְצָעִיתָא, אדנ''י שְׁכִינְתָּא תַּתָּאָה.
וּמִסִּטְרָא דְכֶתֶר אִתְקְרִיאוּ תְּלַת סְפִירָן אֶהְיֶ''ה אֲשֶׁר אֶהְיֶ''ה, חֶסֶד אֵ''ל, גְּבוּרָה אלהי''ם, עַמּוּדָא דְאֶמְצָעִיתָא יהו''ה, וְרָזָא דְמִלָּה אֵ''ל אלהי''ם יהו''ה דִּבֶּר וַיִּקְרָא אָרֶץ, נֶצַח וְהוֹד צְבָאוֹ''ת, צַדִּיק שד''י, מַלְכוּת אדנ''י.
<h2>דף קכג ע''ב</h2>
וּבִצְלוֹתָא בָּרוּךְ אַתָּה יהו''ה, כָּל הַכּוֹרֵעַ כּוֹרֵעַ בְּבָרוּךְ, וְדָא צַדִּיק חַי עָלְמִין, וַעֲלֵיהּ אִתְּמַר <small><small>(מכלים א ב מה)</small></small> וְהַמֶּלֶךְ שְׁלֹמֹה בָּרוּךְ, אַתָּה אָת ה' זְעִירָא, בָהּ צָרִיךְ לְנַחְתָא בִרְכָאָן, וְכָל הַזּוֹקֵף זוֹקֵף בְּשֵׁם דָּא יהו''ה עַמּוּדָא דְאֶמְצָעִיתָא, אלהינ''ו אִימָּא עִלָּאָה, וִאלה''י אֲבוֹתֵינוּ אַבָּא, הָאֵ''ל הַגָּדוֹל חֶסֶד, הַגִּבּוֹר גְּבוּרָה, וְהַנּוֹרָא עַמּוּדָא דְאֶמְצָעִיתָא, דְבֵיהּ אִתְכְּלִילָן מִתַּתָּא לְעִילָא וּמֵעִילָא לְתַתָּא, כָּל סְפִירָאן בְּעַמּוּדָא דְאֶמְצָעִיתָא, וּבְגִין <small><small><span style="color=#0055ff">(דף קכג ע''ב)</span></small></small> דָּא צָרִיךְ לְאַכְלָלָא בֵּיהּ תַּתָּאִין בְּהַכְרָעָה, וּלְבָתַר עִלָּאִין בִּזְקִיפָה. אֵ''ל עִִלְיוֹן, גּוֹמֵל חֲסָדִים טוֹבִים קוֹנֵה הַכֹּל, וְזוֹכֵר חַסְדֵּי אָבוֹת, דָּא כֶּתֶר עִִלְיוֹן עַל כֻּלְּהוּ, וּמֵבִיא גוֹאֵל לִבְנֵי בְנֵיהֶם דַּאֲבָהָן, אִלֵּין נֶצַח וָהוֹד, לְמַעַן שְׁמוֹ בְּאַהֲבָה דָא שְׁכִינְתָּא תַּתָּאָה, וְעַמּוּדָא דְאֶמְצָעִיתָא אִיהוּ כְּלִיל תְּלַת בִּרְכָאָן קַדְמָאִין, דְּאִינוּן אֲבָהָן וּגְבוּרוֹת וּקְדוּשַׁת הַשֵּׁם, וְאִיהוּ כְּלִיל תְּלַת בַּתְרָאִין בַּעֲבוֹדָה, וְאִיהוּ כְּלִיל אֶמְצָעִיּוֹת, לְקַיְימָא בֵיהּ אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי''ם <small><small>(ישעיה מד ו)</small></small>, זַכָּאָה אִיהוּ מָאן דְּיָדַע לְצַלָּאָה לְקוּדְשָׁא בְּרִיךְ הוּא בְּכָל תִּקּוּנִין דִּילֵיהּ כִּדְקָא יָאוּת, וּלְמִשְׁאַל מִנֵּיהּ בְּכָל דַּרְגָּא וְדַרְגָּא כִּדְקָא יָאוּת.
חַכִּימִין כֻּלְּהוּ אִינוּן רְשִׁימִין דִּיּוֹקְנֵיהוֹן בַּחָכְמָה, וּנְבוֹנִין רְשִׁימִין דִּיּוֹקְנֵיהוֹן בְּבִינָה, וּמָארֵי גְמִילוּת חֲסָדִים דִּיּוֹקְנֵיהוֹן רְשִׁימִין בְּחֶסֶד, וְגִבָּרִין בְּיִצְרֵיהוֹן כֻּלְּהוּ רְשִׁימִין בִּגְבוּרָה, וּמָארֵי תּוֹרָה כֻּלְּהוּ רְשִׁימִין דִּיּוֹקְנֵיהוֹן בְּעַמּוּדָא דְאֶמְצָעִיתָא, וּנְבִיאִים כֻּלְּהוּ רְשִׁימִין דִּיּוֹקְנֵיהוֹן בְּנֶצַח וָהוֹד דְּאִינוּן תְּרֵי סַמְכֵי קְשׁוֹט, וְצַדִּיקִים נָטְרֵי בְרִית כֻּלְּהוּ רְשִׁימִין דִּיוֹקְנֵיהוֹן בְּצַדִּיק, וּמָארֵי מַלְכוּתָא כֻּלְּהוּ רְשִׁימִין בַּמַּלְכוּת, וּמָארֵי יִחוּדָא כֻּלְּהוּ רְשִׁימִין בְּכֶתֶר עִלָּאָה דְאִיהוּ מַחֲשָׁבָה, דְתַמָּן צָרִיךְ לְסַלְקָא יִחוּדָא בְּמַחֲשָׁבָה סְתִימָא, וּבְכֻלְּהוּ תִּקּוּנִין אִלֵּין צָרִיךְ לְשַׁבְּחָא לְעִלַּת עַל כָּל הָעִלּוֹת, דְּאִיהוּ מִלְגָאו כְּנִשְׁמָתָא בְגוּפָא, וּבְגִין דִּבְנֵי נָשָׁא רְשִׁימִין בְּאִלֵּין דִּיּוֹקְנִין, אָמַר לְמֹשֶׁה וְאַתָּה תֶחזֶה וְגוֹמֵר.
וְאַתָּה תֶחֱזֶה בְּשַׂעֲרָא, אִי אֲרִיךְ, אוֹ קָמוּט, אוֹ עָגוּל, שַׂעֲרָא שְׁעִיעַ אֲרִיךְ, אָרְחָא מִתְפַּלַּג בֵּיהּ לְכַמָּה אוֹרְחִין, עֲלָהּ אִתְּמַר <small><small>(ישעיה מג טז)</small></small> הַנּוֹתֵן בַּיָּם דָּרֶךְ, וְאָרְחִין אָחֳרָנִין דְּמִתְפָּרְשִׁין מִינָהּ, אִינוּן נְתִיבִין, הֲדָא הוּא דִכְתִיב <small><small>(שם)</small></small> וּבְמַיִם עַזִּים נְתִיבָה, תְּלָתִין וּתְרֵין שְׁבִילִין מִתְפָּרְשָׁאן מֵהַאי אָרְחָא.
אַדְהָכִי הָא אֵלִיָּהוּ אָתֵי לְגַבֵּיהּ, וְאָמַר לֵיהּ, וְהָא דִיּוֹקְנִין אִלֵּין צָרִיךְ לְתַקְנָא לוֹן בַּאֲתַר דִּלְהוֹן, אָמַר רַבִּי שִׁמְעוֹן בְּוַדַּאי, אַף עַל גַּב דִּבְעָלְמָא דְפִירוּדָא, דִיּוֹקְנִין אִית סַגִּיאִין דְּאַכְחִשִׁין עוֹבָדָא דִבְּרֵאשִׁית, דְּלַאו אִינוּן אוֹרַח מִישׁוֹר, וְאִינוּן חֲשׁוֹכִין, מִגּוֹ חֲשׁוֹכָא אִשְׁתְּמוֹדָע נְהוֹרָא, דִיּוֹקְנִין דְּגִנְּתָא דְאַנְהָרָן בְּצִיּוּרָא דְעוֹבָדָא דִבְּרֵאשִׁית, מְרַקְּמֵי בְּכַמָּה גַוָּונִין נְהִירִין, וְאִינוּן כֻּלְּהוּ בְּקַו וּבְמִדָּה, וְאִלֵּין דְּעָלְמָא דְפִירוּדָא אִינוּן כִּקְלִיפִין דֶּאֱגוֹזָא לְגַבַּיְיהוּ, דְאִינוּן מוֹחָא מִלְּגָאו, וְעִם כָּל דָּא מִגּוֹ חֲשׁוֹכָא אִשְׁתְּמוֹדָע נְהוֹרָא, וּמִגּוֹ אִלֵּין קְלִיפִין דְּאִינוּן דִּיּוֹקְנִין חֲשׁוֹכִין, אִשְׁתְּמוֹדְעָן צִיּוּרִין דְּגִנְּתָא דְעִדֶן דִּלְתַתָּא, דְאִינוּן דִּיּוֹקְנָא דְמָאנֵי מַשְׁכְּנָא, אָמַר וַדַּאי הָכִי הוּא.
פָּתַח וְאָמַר, שַׂעֲרָא שְׁעִיעַ אֲרִיךְ אִיהוּ רַחֲמֵי מִסִּטְרָא דַאֲרִיךְ אַנְפִּין, דְּאִיהוּ א, תְּרֵין אַנְפִּין דִּילֵיהּ ו' ו', כְּגַוְונָא דָא וָאו א בֵּינַיְיהוּ, וְאִיהוּ סָבָא דְסָבִין עַתִּיק דְּעַתִּיקִין, וְאִיהוּ <small><small>(ס''א ואתקרי)</small></small> אֶרֶךְ אַפַּיִם. שַׂעֲרָא קְמִיטָא וְלָא שְׁעִיעַ אֶלָּא קָמִיט וְחָרִישׁ <small><small>(נ''א וחריט)</small></small> אִיהוּ דִינָא, דָא רַחֲמֵי וְדָא דִינָא, דָּא אֲרִיךְ אַנְפִּין מִסִּטְרָא דְו', וְדָא זְעִיר אַנְפִּין מִסִּטְרָא דְי', שַׂעֲרָא לָא קָמִיט וְלָא אֲרִיךְ אִיהוּ בֵּינוּנִי.
וְאִיהוּ שַׂעֲרָא דַאֲרִיךְ אַנְפִּין כְּגַוְונָא דִתְקִיעָה, וְקָמִיט וְחָרִישׁ <small><small>(נ''א ואריך)</small></small> כְּגַוְונָא דִשְׁבָרִים ו' ו' ו', לָא אֲרִיךְ וְלָא קָמִיט אִיהוּ כְּגַוְונָא דִתְּרוּעָה, שַׁלְשֶׁלֶ''ת דְּתַרְוַיְיהוּ, שַׂעֲרָא בְעִגּוּלָא כְּלִיל כֹּלָּא, וְאִיהוּ כְמִין כִּיפָּה דִרְקִיעָא דְאַסְחַר כֹּלָּא.
כְגַוְונָא דָא יהו''ה דָּא מַלְכוּתָא קַדִּישָׁא, אַנְשֵׁי חַיִל שַׂעֲרָא שְׁעִיעַ אֲרִיךְ, יִרְאֵי אלהי''ם שַׂעֲרָא חָרִישׁ <small><small>(נ''א אריך)</small></small> וְקָמִיט, אַנְשֵׁי אֱמֶת שַׂעֲרָא לָא אֲרִיךְ וְלָא קָמִיט, שַׁלְשֶׁלֶת דְּכֻלְּהוּ, שׂוֹנְאֵי בָצַע שַׂעֲרָא בְעִגּוּלָא.
<h2>דף קכד ע''א</h2>
דָּוִד שִׁבְעָה מִינֵי דַהֲבָא הֲוָה בְּשַׂעֲרוֹי, זָהָב יְרַקְרַק, זָהָב אוֹפָז, זָהָב אוֹפִיר, זָהָב פַּרְוָיִם, זָהָב סָגוּר, זָהָב תַּרְשִׁישׁ, זָהָב כְּלִיל כָּל גּוּוָנִים, וְאִיהוּ <small><small><span style="color=#0055ff">(דף קכד ע''א)</span></small></small> זְהַב שְׁבָא, וְהַאי אִיהוּ זָהָב מְזוּקָק שִׁבְעָתַיִם, וְהָכִי אִינוּן שִׁבְעָה מִינֵי חִוְורוּ, וְשֶׁבַע מִינֵי סוּמְקוּ, כָּל סְפִירָן אִתְקְרִיאוּ שְׁבִיעִיּוֹת מִסִּטְרָא דְצַדִּיק, עַמּוּדָא דְאֶמְצָעִיתָא אִיהוּ כְּלִיל כָּל גַּוָּונִין, שַׂעֲרָא חִוְורָא אִיהוּ מִסִּטְרָא דִימִינָא, סוּמְקָא מִסִּטְרָא דִשְׂמָאלָא, יְרוֹקָא מִסִּטְרָא דְעַמּוּדָא דְאֶמְצָעִיתָא, וְכֻלְּהוּ שִׁבְעָה שִׁבְעָה, שַׂעֲרָא אוּכְמָא מִסִּטְרָא דִשְׁכִינְתָּא, דְאִתְּמַר בָּהּ <small><small>(שיר א ה)</small></small> שְׁחוֹרָה אֲנִי וְנָאוָה, גַּוָּון יְחִידָה <small><small>(נ''א יחידאית)</small></small> דְלָא תָּפִיס בָּהּ גַּוָּון כְּלָל, מִלְּגָאו דִּילָהּ גַּוָּון חִוָּור, וְרָזָא דְמִלָּה יָשֶׁת חֹשֶׁךְ סִתְרוֹ <small><small>(תהלים יח יב)</small></small>.
שַׂעֲרָא סוּמְקָא צָרִיךְ לְבַעִִרָא לֵיהּ מִכֹּל וָכֹל, בְּגִין דְּאִיהוּ בֵי דִינָא, וּלְוִיִּים בְּגִין דַּהֲווֹ מִסִּטְרָא דְּדִינָא, אִתְּמַר בְּהוֹן <small><small>(במדבר ח ז)</small></small> וְהֶעֱבִירוּ תַעַר עַל כָּל בְּשָׂרָם, וְאִתְּתָא בְגִין דְּאִיהִי מִסִּטְרָא דִשְׂמָאלָא, לָא צָרִיךְ לְאִתְגַּלְיָא בָּהּ שַׂעֲרָא, דְּלָא יִשְׁתְּמוֹדְעִין בָּהּ מָארֵי דְּדִינָא, וְשַׂעֲרִין אָחֳרָנִין דְּבַר נַשׁ צָרִיךְ לְבַעֲרָא לֵיהּ תְּחוֹת אוּדְנִין, בְּגִין דְּלָא יִתְקְרִיבוּ בֵּיהּ מָארֵי דְּדִינִין לְגַבֵּי תַּרְעִין דְּשָׁמְעִין בְּהוֹן צְלוֹתִין, <small><small>(ס''א ושערא דאיהו תחות אודנין צריך לבערא, דאתקרי מארי דדינא לגביכו)</small></small> שַׂעֲרָא שְׁעִיעַ עֲלֵיהּ אִתְּמַר <small><small>(במדבר ו ה)</small></small> גַּדֵּל פֶּרַע שְׂעַר רֹאשׁוֹ, וְצָרִיךְ לְגַדְלָא לֵיהּ, דְּלָא צָרִיךְ לְאַכְחָשָׁא סִדּוּרָא דְעוֹבָדָא דִבְּרֵאשִׁית, אֲבָל שַׂעֲרָא דְעַמּוּדָא דְאֶמָצָעִיתָא צָרִיךְ דְּלָא יְהֵא לָא אֲרִיךְ וְלָא קְצִר, וַוי לֵיהּ לְמָאן דְּשַׁנִּי בֵיהּ סִדְרֵי בְרֵאשִׁית.
שַׂעֲרָא אוּכְמָא, וְעַיְינִין אוּכְמִין, וְאַנְפּוֹי אוּכְמִין, וְגוּפֵיהּ אוּכְמָא, אִם הוּא זַכָּאָה אִיהוּ מִסִּטְרָא דִשְׁכִינְתָּא, דְאִתְּמַר בָּהּ שְׁחוֹרָה אֲנִי וְנָאוָה, דְכָל גַּוָּונִין דְּסִטְרָא דְּדַכְיוּ הָכִי אִינוּן כְּגַוְונָא דָא, וְאִם הוּא חַיָּיבָא הוּא מִסִּטְרָא דְשַׁבְּתַא''י, פַּתְיָא אוּכְמָא, מִצַּד נוּקְבָא דִקְלִיפָה, דְתַמָּן כָּל קִסְמִין דְּעוֹרְבִין אוּכְמִין וְעוֹפִין אוּכְמִין מִסִּטְרָא דִמְסָאֲבוּ, דְאִית עֲלַיְיהוּ כַּמָּה מְמַנָּן דְּאִתְקְרִיאוּ לֵילוֹת, דַּעֲלַיְיהוּ אָמַר דָּוִד <small><small>(תהלים טז ו)</small></small> אַף לֵילוֹת יִסְּרוּנִי כִלְיוֹתָי, מִפַּחַד בַּלֵּילוֹת <small><small>(שיר ג ח)</small></small>.
וְכֻלְּהוּ נָחֲתִין תְּחוֹת גַּדְפוֹי דְּעוֹרְבִין, וְאַחֲזֵי לוֹן בִּתְּנוּעָה דִלְהוֹן כַּמָּה דִינִין דְּנָחֲתִין עַל עָלְמָא, וְאִית אָחֳרָנִין דִּמְמַנָּן עַל קָלִין דִּלְהוֹן, וְצָוְוחִין קָלָא בָתַר קָלָא כֻּלְּהוּ בַשְּׁבָרִים, לְאַחֲזָאָה תְּבִירוּ עַל בְּנֵי נָשָׁא, וּלְזִמְנִין צָוְוחִין בִּתְלַת סִימָנִין דְּאִינוּן קר''ק, דְּאִיהוּ תְּקִיעָה תְּרוּעָה תְּקִיעָה, לְאַחֲזָאָה דִינָא רַפְיָא בְרֵישָׁא וּבְסֵיפָא, וּבְאֶמְצָעִיתָא תְּבִירָא סַגִּי, בִתְרוּעָה דָּחֲקָא בָתַר דָּחֲקָא בִמְהִירוּ, וְרָזָא דְמִלָּה וּבְחַדְרֵי מִשְׁכָּבְךָ אַל תְּקַלֵּל עָשִׁיר, כִּי עוֹף הַשָּׁמַיִם יוֹלִיךְ אֶת הַקּוֹל <small><small>(קהלת י כ)</small></small>, נָחָשׁ רְכִיב עַל קָלָא דְעוֹרְבָא אֵל אַחֵר, בַּת זוּגֵיהּ קֶסֶם סַם הַמָּוְת, דְּבָהּ אִשְׁתַּלִּים סמא''ל אֵל אַחֵר.
רְכִיבַת אִיהִי עַל תְּנוּעִין דְּגוּפָא דְעוֹרֵב, וְאִיהִי תְנוּעָה דְכֻלְּהוּ, דְנָפְקַת לְאַסְטָאָה לִבְנֵי נָשָׁא בְּפָרָשַׁת אוֹרְחִין, תְּנוּעָה דִילָהּ בְּרֵישָׁא דְעוֹרְבָא, וּבִזְנָבָא וּבְגוּפָא וּבְגַדְפִין דְּעוֹרְבָא, נָחָשׁ שַׁרְיָא בִקְרִיאָה וַאֲמִירָה וְקָלָא וְדִבּוּר דְּעוֹרְבָא, וּבְאִלֵּין תְּנוּעִין שַׁרְיָין כָּל הוֹלֵךְ עַל גָּחוֹן וְכָל הוֹלֵךְ עַל אַרְבַּע מִסִּטְרָא דִמְסָאֲבוּ.
וּמְנָא יָדְעִין כּוּלֵי הַאי, בְּגִין דְּסמא''ל וְנָחָשׁ מְמַנָּן עַל חוֹבִין דִּבְנֵי נָשָׁא, דְאִתְדָּנוּ מִסִּטְרָא דִשְׂמָאלָא דְאִיהוּ גְבוּרָה, וְכַד בַּר נַשׁ עָבִיד חוֹבִין, כְּפוּם הַהוּא בַּר נַשׁ הָכִי סָלִיק חוֹבֵיהּ לַאֲתַר דְּאִתְגַּזַּר נִשְׁמָתֵיהּ, וְלָא זָז מִתַּמָּן הַהוּא חוֹבָא עַד דְּאִתְפַּרַע מֵהַהוּא בַּר נַשׁ, וְאִם בַּר נַשׁ אִיהוּ נִשְׁמָתֵיהּ בְּאֹרַח אֲצִילוּת, אִם חָאב, חוֹבֵיהּ מְטֵי עַד סְפִירָן, וְעוֹנְשָׁא אִיהוּ סַגִּי כְּפוּם דַּרְגֵיהּ.
<h2>דף קכד ע''ב</h2>
אָמַר רַבִּי אֶלְעָזָר אַבָּא וְכִי חוֹבָא אִיהוּ בְּבַר נַשׁ דְּתַלְיָא נִשְׁמָתֵיהּ מֵהַהוּא אֲתַר, וְכִי אִית לֵיהּ חוֹבִין, וְהָא כְּתִיב <small><small>(משלי יב כא)</small></small> לֹא יְאֻנֶּה לַצַּדִּיק כָּל אָוְן, אָמַר לֵיהּ אִין, הֲדָא הוּא דִכְתִיב <small><small>(ישעיה נט ב)</small></small> כִּי אִם עֲוֹנוֹתֵיכֶם הָיוּ מַבְדִּילִים בֵּינֵיכֶם לְבֵין אלהיכ''ם, מַאי מַבְדִּילִים, אֶלָּא דְסָלִיק הַהִיא נִשְׁמָתָא דַאֲצִילוּתָא מִנֵּיהּ וְאִתְפָּרַשׁ מִנֵּיהּ. <small><small><span style="color=#0055ff">(דף קכד ע''ב)</span></small></small> וְרָזָא דְמִלָּה, וַיֹּאמֶר אלהי''ם יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד וְתֵרָאֶה הַיַּבָּשָׁה וְגוֹמֵר <small><small>(בראשית א ו)</small></small>, אִסְתַּלַּק נִשְׁמָתֵיהּ מִנֵּיהּ וְאִשְׁתָּאַר גּוּפָא יְבֵשָׁא, מָאן גּוּפָא הָכָא, דָא נִשְׁמָתָא דְכָרְסַיָּא יְקָרָא <small><small>(נ''א דקב''ה יהו''ה)</small></small> דְּאִשְׁתְּאָרַת יְבֵשָׁה, בְּגִין דְּאִסְתַּלְקַת מִנֵּיהּ נִשְׁמָתָא בְאֹרַח אֲצִילוּת, דְּהַאי נִשְׁמָתָא אִיהִי גוּפָא לְנִשְׁמָתָא עִלָּאָה, וְאִי בָּעִי דְתַחֲזוֹר לְגַבֵּי הַהוּא נִשְׁמָתָא, לֵית לָהּ רְשׁוּ לְאַחֲזָרָא לְגַבֵּיהּ, עַד דְּהַהוּא חוֹבָא אִתְעַבְרַת מִנֵּיהּ, וְרָזָא דְמִלָּה שׁוּבוּ אֵלַי וְאָשׁוּבָה אֲלֵיכֶם <small><small>(מלאכי ג ז)</small></small>.
אָמַר לֵיהּ רַבִּי אֶלְעָזָר לְרַבִּי שִׁמְעוֹן אֲבוֹי, אַבָּא אִלֵּין תְּנוּעִין דְּעוֹרְבָא מַאי לְאִשְׁתְּמוֹדָע בְּהוּ בַּר נַשׁ בְּגִין דְּיַחֲזוֹר בִּתְיוּבְתָּא, אָמַר לֵיהּ בְּרִי וַדַּאי אֲסִיר לְאִסְתַּכְּלָא בְּהוֹן לְעַמָּא קַדִּישָׁא, הֲדָא הוּא דִכְתִיב <small><small>(במדבר כג כג)</small></small> כִּי לֹא נַחַשׁ בְּיַעֲקֹב וְלֹא קֶסֶם בְּיִשְׂרָאֵל, אֲבָל אִם יִזְדַּמַּן לְבַר נַשׁ לְפוּם שַׁעִִתָּא וְיֵדַע בְּהוֹן, יִסְתַּכַּל בְּהוֹן בְּגִין דְּיַחֲזוֹר מֵחוֹבוֹי בִּתְיוּבְתָּא, וְהַאי לְבַר נַשׁ דְּכָל <small><small>(נ''א דלא)</small></small> עוֹבָדוֹי כְּיַעֲקֹב וּכְיִשְׂרָאֵל, דְּבַר נַשׁ דְּיַעֲבִיד עֹבְדֵי דְּיַעֲקֹב דְּאִתְּמַר בֵּיהּ <small><small>(בראשית כה כג)</small></small> וְיַעֲקֹב אִישׁ תָּם, מַה כְּתִיב בֵּיהּ <small><small>(ירמיה י טז)</small></small> לֹא כְאֵלֶּה חֵלֶק יַעֲקֹב.
דְּמִסִּטְרָא דְיַעֲקֹב וְיִשְׂרָאֵל בָּעָא בִּלְעָם חַיָּיבָא לְאִסְתַּכְּלָא בְּנַחֲשׁוֹי וּבְקִסְמוֹי, וְלָא אַשְׁכַּח אֲתַר לְאַעָלָא לְגַבֵּיהּ, וּבְגִין דָּא אָמַר כִּי לֹא נַחַשׁ בְּיַעֲקֹב וְלֹא קֶסֶם בְּיִשְׂרָאֵל. אָמַר לֵיהּ רַבִּי אֶלְעָזָר, וְהָא בְּלָבָן כְּתִיב <small><small>(בראשית ל כז)</small></small> נִחַשְׁתִּי וַיְבָרַכֵנִי יהו''ה בִּגְלָלֶךָ, אִם כֵּן אַמַּאי אַעִִרַב בֵּיהּ, אָמַר בְּרִי הָכָא רָזָא עִלָּאָה, דִלְזִמְנִין שׁוֹשַׁנָּה אִשְׁתַּכְּחַת בֵּין קוֹצִים, וְהָכָא רָזָא דְגִלְגּוּלָא, אָמַר לֵיהּ יְדַעִִנָא, וְעִם כָּל דָּא בְּרִי, אַף עַל גַּב דְּאִתְּמַר כִּי לֹא נַחַשׁ בְּיַעֲקֹב וְלֹא קֶסֶם בְּיִשְׂרָאֵל, בַּר נַשׁ צָרִיךְ לְמִנְדַּע כֹּלָּא וַאֲפִילוּ חָרָשִׁין, כְּמָה דְאוּקְמוּהוּ מָארֵי מַתְנִיתִין, לֹא תִלְמַד לַעֲשׂוֹת <small><small>(דברים יח ט)</small></small>, אֲבָל אַתָּה לָמֵד לְהָבִין וּלְהוֹרוֹת.
וּבְגִין דָּא תְּנוּעִין דְּעוֹרְבָא, אִית תְּנוּעָה דְסָלִיק בְּרָבִי''עַ, וְאַחֲזֵי דְחוֹבָא דִילֵיהּ תַּלְיָא לְעִילָא בְעָלְמָא דְאָתֵי, וְאִית תְּנוּעָה דְנָחִית לָהּ בַּתְּבִי''ר בַּשְּׁבָרִים, וְאַחֲזֵי דְחוֹבָא דִילֵיהּ נָחִית לְתַתָּא בְעָלְמָא דֵין, לְמֶהֱוִי לֵיהּ תְּבִירוּ בְּגִינֵיהּ, וְכָל אִלֵּין סִימָנִין אִיהִי אַחֲזֵי בְּאָרְחָא, כְּגַוְונָא דַעֲמָלֵק דְּאָמַר בְּגִינֵיהּ <small><small>(שם כה יח)</small></small> אֲשֶׁר קָרְךָ בַּדֶּרֶךְ, דְּסִטְרִין אָחֳרָנִין אִינוּן כְּלִסְטִים דְּנָפְקִין בְּאָרְחִין, וּבְגִין דָּא עוֹרְבִין חֵילָא דִלְהוֹן בְּאוֹרְחִין.
וְאִינוּן דְּמַזָּלְהוֹן תַּלְיָא בְּשַׁבְּתַ''י, אִינוּן עֲצִיבִין, וְאִינוּן דּוֹחֲקִין רַגְלֵי שְׁכִינְתָּא בְּגָלוּתָא, דִּבְזִמְנָא דְאִלֵּין אִתְפַּשְׁטוּ בְעָלְמָא, אִתְּמַר בְּרַגְלֵי שְׁכִינְתָּא וַיֶּאֱסוֹף רַגְלָיו אֶל הַמִּטָּה <small><small>(בראשית מט לג)</small></small>, אִתְכְּנִישַׁת לְגַבֵּי זַרְעִיהּ דְּיַעֲקֹב מִטָּה שְׁלֵמָה, וּבְגִין דָּא וַיִּשְׁכּוֹן יִשְׂרָאֵל בֶּטַח בָּדָד עִין יַעֲקֹב <small><small>(דברים לג כח)</small></small>, דְּלָא זָזַת שְׁכִינְתָּא מִינַיְיהוּ בְּגָלוּתָא, בְּגִין דְּלֵית בְּהוּ פִסּוּלָא, וְשַׁבְּתַא''י אִית לֵיהּ תְּרֵין בָּתִּין, חַד שְׁפַל רֹאשׁ, וְתִנְיָינָא בֵּית הַסֹּהַר, דַּאֲסִירֵי מַלְכָּא אֲסִירִין תַּמָּן בְּגָלוּתָא, וְאִינוּן דָּחֲקִין שְׁכִינְתָּא וְיִשְׂרָאֵל <small><small>(נ''א שעתא לישראל)</small></small> בְּגָלוּתָא, וּבִשְׁפַל רֹאשׁ יִשְׂרָאֵל אִינוּן שְׁפֵלִין לְתַתָּא, וּמֵהַאי כֹּכָבָא יֵיתֵי כַפְנָא וַעֲנִיּוּתָא לְיִשְׂרָאֵל, וּמָאן דְּבָעִי לְאִסְתַּמְרָא מִנֵּיהּ, צָרִיךְ לְשַׁנּוּיֵי שְׁמֵיהּ וּלְשַׁנּוּיֵי אַתְרֵיהּ וּלְשַׁנּוּיֵי עוֹבָדוֹי, וְדָא אִיהוּ שִׁנּוּי מָקוֹם שִׁנּוּי הַשֵּׁם וְשִׁנּוּי מַעֲשֶׂה, וְהָא אוּקְמוּהוּ הֶן כָּל אֵלֶּה יִפְעַל אֵ''ל פַּעֲמַיִם שָׁלֹשׁ עִם גָּבֶר <small><small>(איוב לג כט)</small></small>.
<h2>דף קכה ע''א</h2>
שַׂעֲרָא חִוְורָא וְעִינוֹי חִוְורִין וְאַנְפּוֹי חִוְורִין וְגוּפָא חִוְורָא, אִי אִית בֵּיהּ עוֹבָדִין טָבִין דָּא אִיהוּ מִסִּטְרָא דִימִינָא, מִסִּטְרָא דִרְחִימוּ דְאִיהוּ אַהֲבַת עוֹלָם אֲהַבְתִּיךְ עַל כֵּן מְשַׁכְתִּיךְ חָסֶד <small><small>(ירמיה לא ב)</small></small>. שַׂעֲרָא חִוְורָא וְעִינוֹי חִוְורִין וְאַנְפִּין חִוְורִין וְגוּפָא חִוְורָא, דְלֵית בֵּיהּ גְּמִילוּת חֲסָדִים בִּרְחִימוּ דְאַהֲבָה, הַאי הוּא רַמַּאי מִסִּטְרָא דְלָבָן הָאֲרַמִּי, אִסְתַּמַּר מִנֵּיהּ, בַּהֶרֶת לְבָנָה הִיא, וְלִילִי''ת הִיא בַּהֶרֶת לְבָנָה אוּכְמָא סוּמְקָא יְרוֹקָא, הֲדָא הוּא דִכְתִיב <small><small>(ויקרא יג ד)</small></small> וְאִם בַּהֶרֶת לְבָנָה הִיא בְּעוֹר בְּשָׂרוֹ וְעָמוֹק אֵין מַרְאֵהוּ מִן הָעוֹר, בַּהֶרֶת שְׁחוֹרָה וּשְׁפָלָה אֵינֶנָּה מִן הָעוֹר וְהִיא כֵהָה, תְּרֵין <small><small><span style="color=#0055ff">(דף קכה ע''א)</span></small></small> גַּוָּונִין תִּנְיָינִין אִינוּן יְרַקְרַק אוֹ אֲדַמְדָּם, כֻּלְּהוּ מִתְהַפְּכִין עִינוֹי בְּכַעִִסָא לְחִוְורוּ וְאוּכְמוּ וְסוּמְקוּ וִירוֹקָא, וְכָל דָּא בְּמַאי אִשְׁתְּמוֹדָע, דְּלֵית בַּר נַשׁ דְּלָא אִתְכְּלִילָן בֵּיהּ אִלֵּין אַרְבַּע גַּוָּונִין, אֶלָּא הַהוּא גַוָּון דְּשַׁלִּיט עַל כֻּלְּהוּ אָחֳרָנִין, בֵּיהּ אִתְקְרֵי, וּבֵיהּ אִשְׁתְּמוֹדָע לְאִתְקְרֵי חִוָּור אוֹ אוּכַם אוֹ סוּמַק אוֹ יָרוֹק, וְאִלֵּין אַרְבַּע גַּוָּונִין בִּישִׁין אִינוּן אַרְבַּע קְלִיפִין דֶּאֱגוֹזָא, תֹּהוּ וָבֹהוּ וְחֹשֶׁךְ וּתְהוֹם, וְאִלֵּין אִינוּן <small><small>(דברים ח טו)</small></small> נָחָשׁ שָׂרָף וְעַקְרָב וְצִמָּאוֹן, נָחָשׁ גַּוָּון חִוָּור בַּהֶרֶת לְבָנָה, שָׂרָף וְעַקְרָב, אֲדַמְדָּם שָׂרָף, אוֹ יְרַקְרַק עַקְרָב, וְצִמָּאוֹן שְׁחוֹרָה, אִלֵּין אִינוּן אַרְבַּע גַּוָּונִין דְּאֶשָּׁא דְגֵיהִנָּם.
וְאִתְּתָא בִּישָׁא מִתַּמָּן קָא אַתְיָא, עֲלָהּ אִתְּמַר <small><small>(ויקרא יד מה)</small></small> וְנָתַץ אֶת הַבַּיִת אֶת אֲבָנָיו וְאֶת עִצָיו בַּעֲנִיּוּתָא, דְלָא אִשְׁתָּאַר בְּבֵיתָא, וּבְגִין דָּא חַכְמוֹת נָשִׁים בָּנְתָה בֵיתָהּ, וְאִוְּלֶת בְּיָדֶיהָ תֶהֶרְסֶנּוּ <small><small>(משלי יד א)</small></small>, אִלֵּין אִינוּן אַרְבַּע גַּוָּונִין דְּאֶשָּׁא דְגֵיהִנָּם, דְּמִסְתַּלְקֵי בְּעַיְינִין בְּאַנְפִּין בְּשַׂעֲרָא, וּמֵאָן אֲתַר מִסְתַּלְקֵי, מִמָּרָה אוּכְמָא דִטְחוֹל, וּמִמָּרָה סוּמְקָא דְכָבֵד, וּמִמָּרָה יְרוֹקָא דְמָרָה, וּמִמָּרָה חִוְורָא דְרֵיאָה, אִלֵּין אִינוּן אַרְבַּע גַּוָּונִין חֲשׁוֹכִין דְּמַלְאֲכֵי חַבָּלָה, וְכֻלְּהוּ כְּלִילָן בְּלִילִי''ת סַם הַמָּוְת, מַאֲדִי''ם אִיהוּ בְמָרָה אֲדוּמָה לְמִשְׁפַּךְ דְּמָא, וְאִיהוּ מַכַּת חֶרֶב וְהֶרֶג וְאַבְּדָן.
וְהָכִי שְׁכִינְתָּא אִשְׁתְּמוֹדְעַת בְּאַרְבַּע גַּוָּונִין שַׁפִּירִין נְהִירִין, גַּוָּון חִוָּור מִסִּטְרָא דְחֶסֶד, סוּמַק מִסִּטְרָא דִגְבוּרָה, יָרוֹק מִסִּטְרָא דְעַמּוּדָא דְאֶמְצָעִיתָא, אוּכַם מִסִּטְרָא דְאִימָּא עִלָּאָה, דְאִתְּמַר בָּהּ <small><small>(משלי א ח)</small></small> שְׁמַע בְּנִי מוּסַר אָבִיךָ וְאַל תִּטּוֹשׁ תּוֹרַת אִמֶּךָ, וְאִתְּמַר בָּהּ <small><small>(שיר א ה)</small></small> שְׁחוֹרָה אֲנִי וְנָאוָה, אִימָּא תַּתָּאָה נְטִילַת גַּוָּון מֵאִימָּא עִלָּאָה, שׁוֹקָא יְמִינָא נָטִיל גַּוָּון מִדְּרוֹעָא יְמִינָא, הֲדָא הוּא דִכְתִיב <small><small>(תהלים טז יא)</small></small> נְעִימוֹת בִּימִינְךָ נֶצַח, שׁוֹקָא שְׂמָאלָא נָטִיל גַּוָּון מִדְּרוֹעָא שְׂמָאלָא, אוֹת בְּרִית נָטִיל גַּוָּון מִגּוּפָא, עַמּוּדָא דְאֶמְצָעִיתָא נָטִיל חָכְמָה, אָדָם דְּרָכִיב עַל כֹּלָּא, עֲלָהּ אִתְּמַר <small><small>(קהלת ח א)</small></small> חָכְמַת אָדָם תָּאִיר פָּנָיו, וַעֲלֵיהּ אִתְּמַר <small><small>(תהלים קד כד)</small></small> יהו''ה כֻּלָּם בְּחָכְמָה עָשִׂיתָ, כֶּתֶר עִלָּאָה אִיהוּ סָתִים לָא אִשְׁתְּמוֹדָע בֵּיהּ גַּוָּון כְּלָל לְעִילָא, וּבְעַמּוּדָא דְאֶמְצָעִיתָא אַחֲזֵי כָּל גַּוָּונִין.
הָא הָכָא רָזָא דְשַׂעֲרָא, דְבֵיהּ אִשְׁתְּמוֹדְעָאן אַנְשֵׁי חַיִל בְּגַוָּון חִוָּור, יִרְאֵי אלהי''ם בְּגַוָּון סוּמַק, אַנְשֵׁי אֱמֶת בְּגַוָּון יָרוֹק, שׂוֹנְאֵי בָצַע בְּגַוָּון אוּכַם, אַרְבַּע אַתְוָון מִתְלַבְּשִׁין בְּאַרְבַּע גַּוָּונִין אִלֵּין, י' בְּגַוָּון חִוָּור, ה' בְּגַוָּון סוּמַק, ו' בְּגַוָּון יָרוֹק, ה' בְּגַוָּון אוּכַם, הַאי שְׁמָא אִיהוּ דְרָקִים גַּוָּונִין בְּכָל אֲתַר, וְאִיהוּ דְצִיֵּיר שִׁרְטוּטִין בְּמִצְחָא, כְּגַוְונָא דָא יהו''ה, וְאִינוּן אַרְבַּע רְשִׁימִין דְּשִׁרְטוּטִין, דְּאִינוּן עֹמֶק רוּם וְעֹמֶק תַּחַת וְעֹמֶק מִזְרָח וְעֹמֶק מַעֲרָב, שִׁרְטוּטִין זְעִירִין דִּקְרִיצִין דְּעִינָא מִסִּטְרָא דְאָת י', שִׁרְטוּטִין בְּאוּרְכָא בְפוּתְיָא בְּגָבְהָא מִסִּטְרָא דִתְלַת אַתְוָון דְּאִינוּן הו''ה, כֻּלְּהוֹן אִשְׁתְּמוֹדְעִין בְּשִׁעוּר קוֹמָה דְבַר נַשׁ, בְּאוּרְכָא מִסִּטְרָא דַאֲרִיךְ קוֹמָה, דְאִינוּן אַנְשֵׁי חַיִל, בְּפוּתְיָא קָצֵר קוֹמָה וּרְחָבָא דְקוֹמָה, וְאִינוּן יִרְאֵי אלהי''ם, בְּגָבְהָא גְבַהּ קוֹמָה וְאִינוּן אַנְשֵׁי אֱמֶת, זְעִירִין בְּעִגּוּלָא שׂוֹנְאֵי בָצַע מִסִּטְרָא דְאָת י', וְדָוִד מִסִּטְרָא דְאָת י' אִתְּמַר בֵּיהּ <small><small>(שמואל א יז יד)</small></small> וְדָוִד הוּא הַקָּטָן, וְאִלֵּין אִינוּן שׂוֹנְאֵי בָצַע, שִׁרְטוּטִין אִלֵּין בְּאֹרַח מֵישַׁר, כְּשִׁרְטוּטִין דְּגֵט פִּטּוּרִין דְּצָרִיךְ שִׁרְטוּטֵי, אוֹ אִלֵּין דִּמְחַיְּיבָא אוֹרַיְיתָא, וְעַל אִלֵּין שִׁרְטוּטִין אִתְּמַר <small><small>(תהלים כה י)</small></small> כָּל אָרְחוֹת יהו''ה חֶסֶד וְאֱמֶת לְנֹצְרֵי בְרִיתוֹ וְעִדוֹתָיו.
<h2>דף קכה ע''ב</h2>
שִׁרְטוּטִין בַּאֲרִיכוּ מִסִּטְרָא דְרָבִי''עַ כְּגַוְונָא דִתְּקִיעָה, וְאִלֵּין אִינוּן אֲרִיכִין דְּקוֹמָה מִסִּטְרָא דִיְמִינָא, אֶרֶךְ אַפַּיִם, אֲרִיכִין בְּקָלָא בִּצְלוֹתִין בְּאוֹרַיְיתָא, אֲרִיכִין בְּרוּגְזָא, אֲרִיכִין בְּשַׂעֲרָא בְּעַיְינִין בְּאַנְפִּין בְּחוֹטָמָא בְּשִׂפְוָון בְּדִיקְנָא בְּגוּפָא בִּדְרוֹעִין בְּרַגְלִין בְּאֶצְבְּעָן <small><small><span style="color=#0055ff">(דף קכה ע''ב)</span></small></small> רְשִׁימוּ דִלְהוֹן חִוָּור, וַוי לוֹן לְאִלֵּין דְּמַכְחִישִׁין דִּיּוֹקְנֵיהוֹן לְעִילָא, כְּאִלּוּ מַכְחִישִׁין סִדְרֵי בְרֵאשִׁית, וּכְאִלּוּ מְמַעֲטִין אֶת הַדְּמוּת, דְּאִיהוּ שִׁיעוּר קוֹמָה דִלְעִילָא, דְּאִלֵּין דְּשִׁרְטוּטֵיהוֹן אֲרִיכִין, וְקוֹמָה דִלְהוֹן וְאֵבָרִים דִּלְהוֹן, צְרִיכִין לְמֶהֱוֵי מָארֵי דְחֶסֶד, אֲרִיכִין דְּרוּגְזָא, מָארֵי דִרְחִימוּ, הַהוּא דְאִתְּמַר בֵּיהּ <small><small>(ישעיה מא ח)</small></small> זֶרַע אַבְרָהָם אוֹהֲבִי.
שִׁרְטוּטִין בְּרָחְבָּא, כְּגַוְונָא דִשְׁבָרִים, תְּנוּעָה דִלְהוֹן תְּבִי''ר, וְאִינוּן רְחָבִים וּקְצָרִים דְּקוֹמָה, וְאַנְפִּין רְחָבִין וּקְצָרִין, וְעִינוֹי רְחָבִים, וְחוֹטָמוֹי רְחָבִים, וְשִׂפְוָון רְחָבִים, אִלֵּין אִינוּן יִרְאֵי אלהי''ם, מָארֵי דְיִרְאָה מִסִּטְרָא דְיִצְחָק, וַוי לְמָאן דְּאַכְחִישׁ קוֹמָתֵיהּ בְּעוֹבְדִין בִּישִׁין, דְּיָרִית נִשְׁמָתָא בִּישָׁא דְרָכִיב עַל דִּיּוֹקְנֵיהּ, דְּאַכְחִישׁ פַּמַּלְיָא לְעִילָא. שִׁרְטוּטִין גְּבוֹהִין, וְאַנְפִּין גַּבְהָנִין, וְעִינוֹי גַּבְהָנִין, וְחוֹטָמָא וְשִׂפְוָון גַּבְהָנִין, וְגוּפָא גָבוֹהַּ, אִלֵּין אִינוּן מָארֵי דִקְשׁוֹט זֶרַע אֱמֶת, מֵהַהוּא דְאִתְּמַר בֵּיהּ <small><small>(מיכה ז כ)</small></small> תִּתֵּן אֱמֶת לְיַעֲקֹב.
וְאִלֵּין אִינוּן אדנ''י, א' אֲרִיךְ אַנְפִּין וַעֲלֵיהּ שַׁרְיָא י', ד' רָחְבָּא דְאַנְפִּין וַעֲלֵיהּ שַׁרְיָא ה', נ' גּוֹבַהּ דְּאַנְפִּין וַעֲלֵיהּ שַׁרְיָא ו', י' רָחְבָּא דְאַנְפִּין וַעֲלֵיהּ שַׁרְיָא ה', שִׁרְטוּטִין זְעִירִין מִסִּטְרָא דִתְּרוּעָה בְעִגּוּלָא בְדִיּוֹקְנָא דְאָת י', שׂוֹנְאֵי בָצַע, מִסִּטְרָא דְּדָוִד דְּאִתְּמַר בֵּיהּ <small><small>(שמואל א יז יד)</small></small> וְדָוִד הוּא הַקָּטָן, וְאִינוּן עַיְינִין זְעִירִין שַׁפִּירִין בְּעִגּוּלָא, אַנְפִּין זְעִירִין בְּעִגּוּלָא שַׁפִּירִין, חוֹטָמָא זְעִירָא פִּימָא זְעִירָא גּוּפָא דִילֵיהּ זְעִירָא, שַׁפִּיר בְּכֹלָּא, וַעֲלֵיהּ שַׁרְיָא ה'.
שִׁרְטוּטִין גַּבְהָנִין מִסִּטְרָא דִתְּרוּעָה, שַׁלְשְׁלָאָ''ה דִתְּקִיעָה וּשְׁבָרִים, דָּא סָלִיק קָלָא בִתְרוּעָה, וְדָא תַּבַּר לָהּ בַּשְּׁבָרִים, וְדָא בֵינוּנִי בְקָלֵיהּ, שַׁלְשְׁלָאָה דִתְּקִיעָה וּשְׁבָרִים, לָא אֲרִיךְ וְלָא קְצִר, מָאן דְּאִיהוּ בְּדִיּוֹקְנָא דְאָת יו''ד אִיהוּ קוֹל דְּמָמָה דַקָּה, וְדָא מִדָּה לְכָל אֵבָרִין דְּאַנְפִּין לְעִילָא, מִתַּתָּא לְעִילָא, אִיהִי מִדָּה לְכָל סְפִירָה וּסְפִירָה מֵעֲשַׂר סְפִירָאן, וּבָהּ סְלִיקַת כָּל סְפִירָה לַעֲשֶׂרֶת אֲלָפִים רִבֵּי רְבָבוֹת, ו' שִׁעוּרֵיהּ בְּכָל סְפִירָה וּסְפִירָה שֵׁשֶׁת אֲלָפִים רִבֵּי רְבָבוֹת, ה' ה' אִינוּן מַהֲלַךְ בְּכָל סְפִירָה וּסְפִירָה ה' אֲלָפִים רִבֵּי רְבָבוֹת, מֵעִילָא לְתַתָּא, וּמִתַּתָּא לְעִילָא.
שִׁרְטוּטִין עֲקִימִין דְּלַאו אִינוּן רְשִׁימִין בְּאֹרַח מֵישַׁר, אִנּוּן רְשִׁימִין דְּנָחָשׁ עֲקַלָּתוֹן, דְּשִׁרְטוּטִין כְּשַׁלְשְׁלָאָה כְּגַוְונָא דָא <small><small>(אינון מהלך דנונין דימא)</small></small>, <small><small>(נ''א מהלך דלהון כנונין בימא)</small></small>, דְּאִינוּן כְּגַוְונָא דְתַלְמִידֵי חֲכָמִים דְּמִתְרַבִּין בְּיַמָּא, וְאִינוּן רָזָא דִתְּרוּעָה, [ציור] וְשַׁלְשֶׁלֶת וְהָכִי מַהֲלַךְ דְּנוּנַיָּא כְּגַוְונָא דִתְּרוּעָה, וְאִינוּן דַּרְגָּ''א לְתַתָּא, שַׁלְשֶׁלֶת לְעִילָא, כְּגַוְונָא דִקְדוּשָׁה הָכִי אִינוּן רְשִׁימִין מִסִּטְרָא דִמְסָאֲבוּ, דְּהָכִי אוּקְמוּה מָארֵי מַתְנִיתִין <small><small>(קהלת ז יד)</small></small> זֶה לְעְִמַּת זֶה עָשָׂה הָאלהי''ם.
שִׁרְטוּטִין אִינוּן כְּגַוְונָא דְלוּלָב, דְּאִתְּמַר בֵּיהּ נִפְרְצוּ עַלָּיו פָּסוּל, הָכִי שִׁרְטוּטִין דְּאִית בְּהוּ פְרִידוּ וּפְרִיצוּ, דָא אַחֲזֵי בְּגִלְגּוּלָא דִילֵיהּ קֳדָם דְּאַתְיָא לְעָלְמָא, דַהֲוָה מְקַצֵּץ בִּנְטִיעוֹת וְעָבִיד פִּרוּדָא בְּאִילָנָא דְחַיֵּי, בַּאֲתַר דְּאִתְגְּזַרַת נִשְׁמָתֵיהּ, וּבְמַאי אִשְׁתְּמוֹדָע, אֶלָּא שִׁרְטוּטִין דְּאִינוּן אֲרִיכִין כְּגַוְונָא דָא [ציור] <small><small>(נ''א [ציור])</small></small> לֵית בְּהוּ פָסֵק שַׁלְמִין אִינוּן, הַאי בַּר נַשׁ לָא אַכְחִישׁ דִּיּוֹקְנֵיהּ, וְלָא עָבַד פִּרוּדָא בְּאִילָנָא דְחַיֵּי.
<h2>דף קכו ע''א</h2>
וְאִם אִית בְּהוּ פָסֵק כְּגַוְונָא דָא <small><small>(נ''א)</small></small> הַאי בַּר נַשׁ אַכְחִישׁ דִּיּוֹקְנֵיהּ, וְעָבַד פְּגַם וּמוּם, וּבְהַהוּא פְגַם שַׁרְיָא מוּם, כְּפוּם מוּם דְּסִיהֲרָא, פָּרִיץ אִיהוּ, מֵצַח אִשָּׁה זוֹנָה <small><small>(ירמיה ג ג)</small></small>, שַׁרְיָא בֵּיהּ פְּרִיצוּ בְּמִצְחוֹ, מֵהַהוּא אֲתַר אִיהוּ פְגִים, וְצָרִיךְ לְכַסָּאָה מִצְחוֹ דְלָא יִתְגְּלֵי עִִרְיָתֵיהּ לְמָארֵי דְּדִינָא, וְאִם חָזַר בִּתְיוּבְתָא, יְהֵא פְּגִימוּ דִילֵיהּ נָחִית לְתַתָּא, לָקֳבֵל בָּהּ עָנְשָׁא, וְאִם לַאו אִיהוּ חוֹזֵר בִּתְיוּבְתָּא, מִסְתַּלְקַת לְעִילָא לְתַבְעָא לֵיהּ דִּינָא בְעָלְמָא דְאָתֵי, בְהַהוּא אֲתַר דְּפַגִּים, עֲלֵיהּ אִתְּמַר <small><small>(שמות כא טז)</small></small> מֵעִם מִזְבְּחִי תִּקָּחֶנּוּ לָמוּת, וְלָא לְמַגָּנָא אָמְרוּ קַדְמָאִין, בְּמָקוֹם שֶׁאָמְרוּ לְהַאֲרִיךְ אֵינוֹ רַשַּׁאי לְקַצֵּר, לְקַצֵּר אֵינוֹ רַשַּׁאי לְהַאֲרִיךְ, דְּלָא יַכְחִישׁ דִּיּוֹקְנֵיהּ וְיַעֲבֵיד <small><small><span style="color=#0055ff">(דף קכו ע''א)</span></small></small> פְּרִיצוּ בְדִיּוֹקְנָא דִלְעִילָא.
בְאוֹרַיְיתָא דִלְעִילָא מָאן דְּרָשִׁים וְצִיֵּיר אִלֵּין שִׁרְטוּטִין, אִיהוּ אָמוֹן מוּפְלָא וּמְכוּסֶה, מָאן דְּאִסְתַּכַּל בְּשִׁפּוּלֵי מַשְׁכְּנָא, אִשְׁתְּמוֹדָע בְּאִלֵּין רְשִׁימִין וְצִיּוּרִין, דְּאִתְּמַר בְּהוֹן <small><small>(תהלים קלט טו)</small></small> רֻקַּמְתִּי בְּתַחְתִּיּוֹת אָרֶץ, צִיּוּרָא דְאַרְבַּע שִׁרְטוּטִין אִלֵּין, אִינוּן אַרְיֵה שׁוֹר נֶשֶׁר אָדָם, בְּכֻלְּהוּ אַרְבַּע רְשִׁימִין, הֲדָא הוּא דִכְתִיב <small><small>(יחזקאל א י)</small></small> וּפְנֵי אַרְיֵה אֶל הַיָּמִין לְאַרְבַּעִִתָּם, וְדָא מִיכָאֵ''ל שַׂר הַחֶסֶד לִימִינָא, וּפְנֵי שׁוֹר מֵהַשְּׂמֹאל לְאַרְבַּעִִתָּן, דָּא גַבְרִיאֵ''ל שַׂר הַגְּבוּרָה, וּפְנֵי נֶשֶׁר לְאַרְבַּעִִתָּן דָּא נוּרִיאֵ''ל <small><small>(נ''א אוריא''ל)</small></small> שַׂר שָׁלוֹם עַמּוּדָא דְאֶמְצָעִיתָא, וּדְמוּת פְּנֵיהֶם פְּנֵי אָדָם, רְפָאֵ''ל שַׂר שְׁכִינְתָּא, דְתַמָּן פְּאֵר, דְּאִתְּמַר בָּהּ <small><small>(יחזקאל כד יז)</small></small> פְּאֵרְךָ חֲבוֹשׁ עָלֶיךָ.
מָאן דְּלָא אִתְחַזְיָין שִׁרְטוּטִין בֵּיהּ, לֵית לֵיהּ דִּיּוֹקְנָא כְלָל לְעִילָא, זְכוּתֵיהּ נָחִית לְתַתָּא, עֲלֵיהּ אִתְּמַר <small><small>(תהלים סט כט)</small></small> יִמָּחוּ מִסֵּפֶר חַיִּים, אֶלָּא אִם תָּב בִּתְיוּבְתָּא, דְּדָא אִשְׁתַּכַּח דְּלֵית לֵיהּ בַּמֶּה דְיֵיתֵי בְּגִלְגּוּלָא, מָאן דְּשִׁרְטוּטִין דִּילֵיהּ רְכִיבִין כְּגַוְונָא דָא [ציור] <small><small>(נ''א [ציור])</small></small> דָּא אַחֲזֵי דְקָא אַתְיָא בְגִלְגּוּלָא חֲדָא, וְאִם תְּרֵין שִׁרְטוּטִין מוּרְכָּבִין כְּגַוְונָא דָא [ציור] <small><small>(נ''א [ציור])</small></small>, אַחֲזֵי תְּרֵין גִּלְגּוּלִין, וְאִם תְּלַת שִׁרְטוּטִין בְּמִצְחֵיהּ מוּרְכָּבִין, הָא אַשְׁלִים <small><small>(איוב לג כט)</small></small> הֶן כָּל אֵלֶּה יִפְעַל אֵ''ל פַּעֲמַיִם שָׁלֹשׁ עִם גָּבֶר, וְאִם לֵית לֵיהּ שִׁרְטוּטִין בְּמִצְחֵיהּ, וְאִית שִׁרְטוּטִין עַל קְרִיצִין דְּעַיְינִין, דָּא אַחֲזֵי עַל אַרְבָּעָה לֹא אֲשִׁיבֶנּוּ <small><small>(עמוס ב א)</small></small>.
שִׁרְטוּטִין אִינוּן בְּאַתְוָון דְּאִינוּן יהו''ה, צִיּוּרִין בִּנְקוּדִין דְּאִינוּן יו''ד ה''י וא''ו ה''י, וְצִיּוּרִין אִינוּן בְּעַיְינִין בְּאוּדְנִין בְּאַנְפִּין בְּנוּקְבִין דְּחוֹטָמָא בְּפוּמָא, קָמֵ''ץ שִׁרְטוּט וְצִיּוּר, שִׁרְטוּט לְעִילָא וּנְקוּדָה לְתַתָּא, דָּא אַחֲזֵי עַל גִּלְגּוּלָא קַדְמָאָה, דְקָא נָחִית לְתַתָּא.
נִיצוֹץ אִיהוּ חַיָּה תְּחוֹת רָקִיעַ, הֲדָא הוּא דִכְתִיב <small><small>(יחזקאל א כב)</small></small> וּדְמוּת עַל רָאשֵׁי הַחַיָּה רָקִיעַ, רָקִיעַ וַדַּאי עַל רֵישָׁא דְחַיָּה, אִיהוּ קָמֵ''ץ, נִיצוּץ חַיָּה, רָקִיעַ לְעִילָא מִינָהּ, נִיצוֹץ אִיהוּ י' סָלִיק בְּאָת ו' דְּאִיהוּ רָקִיעַ, שִׁית זִמְנִין עִִשֶׂר וְאִתְעֲבִידַת ס, וּבָהּ <small><small>(תהלים קמה יד)</small></small> סוֹמֵךְ יהו''ה לְכָל הַנּוֹפְלִים, וְחַיָּה אִיהוּ סָמַךְ <small><small>(נ''א איהי י' סמוך)</small></small> לָרָקִיעַ.
רָקִיעַ עִם נִיצוֹץ אִיהוּ גִלְגּוּל, רָקִיעַ בְּלָא נִיצוֹץ אִיהוּ גַלְגַּל, כְּמָה דְאוּקְמוּהוּ גַלְגַּל הוּא שֶׁחוֹזֵר בָּעוֹלָם, דְּאַחֲזִיר לְעָלְמָא, וְדָא פַתָח, וְלָא אִית לֵיהּ הַרְכָּבָה בְגִלְגּוּל, דְּלֵית לֵיהּ חַיָּה דְרָכִיב עֲלָהּ, וְדָא שַׁרְבִיט הַכֹּכָב, דְּאִתְּמַר בֵּיהּ <small><small>(במדבר כד יז)</small></small> דָּרַךְ כֹּכָב מִיַּעֲקֹב, דָּרַךְ בֵּין שְׁתֵּי חַיּוֹת דְּאִינוּן צֵרִ''י, וְאִתְעֲבִיד וַיִּיצֶר, וּבְהוֹן קָא אַתְיָא בִּתְרֵין גִּלְגּוּלִין, וְדָא אָדָם דִּיְצִירָה, דְּקָמֵ''ץ אִיהוּ אָדָם דִּבְּרִיאָה, וְכַד אָתָא בִתְלַת גִּלְגּוּלִין דְּאִינוּן סֶגוֹ''ל, אִתְעֲבִיד שַׁלְשֶׁלֶ''ת מְשׁוּלָשׁ בְּהוֹן, וְדָא אָדָם דַּעֲשִׂיָּה.
וְהָכִי אִיהוּ שַׁרְבִיט דְּכֹכָב, כַּד אִיהוּ עוֹבֵר בֵּין שְׁתֵּי אוֹפַנִּים דְּאִינוּן שְׁבָ''א, אִתְעֲבִיד שׁוּרֻ''ק, דַּרְגָּ''א, וְאִינוּן שַׁלְשֶׁלֶ''ת לְעִילָא, בְסֶגוֹ''ל, בְּסֶגוֹלְתָּ''א, דַּרְגָּ''א לְתַתָּא בְשׁוּרֻ''ק, שְׁבָ''א צֵרִ''י, חֹלֵ''ם כַּד אִסְתַּלִּיק בְּצֵרִ''י אִתְעֲבִיד סֶגוֹלְתָּ''א, חִרֵ''ק דְּנָחֲתָא בְצֵרִ''י אִתְעֲבִיד סֶגוֹ''ל, וְכַד עָאל בִּשְׁבָ''א אִתְעֲבִיד שֻׁרֵ''ק, וְכֹלָּא נְקֻדָּה חֲדָא, חֹלֵ''ם אִיהוּ לְעִילָא בְּסֶגוֹלְתָּ''א, חִרֵ''ק אִיהוּ לְתַתָּא בְּסֶגוֹ''ל, שׁוּרֻק אִיהוּ בְּאֶמְצָעִיתָא כְּגַוְונָא דָא וּ, הֶן כָּל אֵלֶּה יִפְעַל אֵ''ל פַּעֲמַיִם שָׁלֹשׁ עִם גָּבֶר <small><small>(איוב לב כט)</small></small>.
אַחֲזֵי גִלְגּוּלָא קַדְמָאָה יֹהוֹֹ''הֹ, אַחֲזֵי גִלְגּוּלָא תִנְיָנָא יִהִוִ''הִ <small><small>(נ''א וי''ה וי''ה)</small></small>, אַחֲזֵי גִלְגּוּלָא תְלִיתָאָה יוּ הוּ ווּ הוּ, <small><small>(נ''א אתגליא ואחזי גלגולא קדמאה יהו''ה גלגולא תנינא תלת י' י' י')</small></small>, הַרְכָּבָה דְכֻלְּהוּ תְּלַת אדנ''י, וְרָזָא דָא י' י' י', חֹלֵ''ם חִרֵ''ק שׁוּרֻ''ק, תְּלַת יוּדִי''ן, אָמוֹן מוּפְלָא אָמוֹן נִסְתָּר אָמוֹן מְכוּסֶה, דְּאִתְרְמִיזוּ בְּהַאי שְׁמָא יו''ד ה''י וא''ו ה''י, אָמוֹן מוּפְלָא דְאִשְׁתְּמוֹדָע בְּכֻלְּהוּ, חַד שַׁרְיָא בְּנֶפֶשׁ הַזִּכָּרוֹן, וְתִנְיָנָא בְּנֶפֶשׁ הַמַּחֲשָׁבָה, וּתְלִיתָאָה בְּנֶפֶשׁ הַמְּצוּיָיר, דְּאִינוּן תְּלַת מוֹחִין י' י' י', רִיהֲטָא <small><small>(דף קכו ע''ב)</small></small> דְסָחִיר לוֹן כְּגַוְונָא דָא אִיהִי קַרְקַפְתָּא דִתְּפִלִּין, שִׁרְטוּטִין כְּגַוְונָא דָא יַהָוָ''הַ, יהו''ה בְּהוֹן מֶלֶךְ הָא הָכָא שִׁרְטוּטִין דְּמִצְחָא. עַיְינִין, בְּהוֹן וְאַתָּה תֶחזֶה מִכָּל הָעָם, אַנְשֵׁי חַיִל בְּגַוָּון חִוָּור יִרְאֵי אלהי''ם בְּגַוָּון סוּמַק, אַנְשֵׁי אֱמֶת בְּגַוָּון יָרוֹק, שׂוֹנְאֵי בָצַע בְּבַת עַיִן דְּאִיהִי אוּכְמָא, וְדָא רָזָא דְשַׁבָּת, ש תְּלַת עַנְפֵי תְּלַת גַּוָּונִין דְּעִינָא, בַּ''ת דְּשַׁבָּת דָּא בַת עַיִן, וַעֲלַיְיהוּ אִתְּמַר <small><small>(שמות לא טז)</small></small> וְשָׁמְרוּ בְנֵי יִשְׂרָאֵל אֶת הַשַּׁבָּת וְגוֹמֵר, וְהָא אוּקְמוּהוּ דְאִינוּן תְּרֵין שַׁבָּתוֹת, אִימָּא עִלָּאָה בִּתְלַת דַּרְגִּין, וְאִימָּא תַּתָּאָה בִּתְלַת דַּרְגִּין, עַמּוּדָא דְאֶמְצָעִיתָא כְּלִיל שִׁית סִטְרִין דְּאִינוּן שִׁית דַּרְגִּין, עַיְינִין דְּמִסְתַּכְּלִין בְּאֹרַח מֵישַׁר בְּחִוְורוּ, אִלֵּין אִינוּן עַיְינִין דִּרְחִימוּ, וּבְהוֹן שְׁכִינְתָּא אִיהִי יָפָה כַּלְּבָנָה דְּלֵית בָּהּ פְּגִימוּ, דְאִתְּמַר בָּהּ <small><small>(שיר א טו)</small></small> הִנָּךְ יָפָה רַעִִיָתִי הִנָּךְ יָפָה עִינַיִךְ יוֹנִים.
וְאִית עַיְינִין דְּהַהוּא חִוְיָא אִיהוּ כָּרוּךְ בְּהוֹן, נָחָשׁ הַקַּדְמוֹנִי, וְלַאו מִסְתַּכְּלִין בְּאֹרַח מֵישַׁר, בְּכָל מַה דְּאִסְתַּכַּל אִתְלַטְיָא. עִינָא אִיהוּ כְּגַלְגַּל, גַּוָּון חִוָּור כְּגַוְונָא דְיַמָּא דְאַסְחַר כָּל עָלְמָא, וְתִנְיָינָא כְּגַוְונָא דְאַרְעָא, תְּלִיתָאָה כְּגַוְונָא דְאַרְעָא דְיִשְׂרָאֵל, נְקוּדָה זְעִירָא דְבַת עַיִן אִיהִי כְּגַוְונָא דְצִיּוֹן, דְּאִיהִי נְקוּדָה דְעָלְמָא דְמִתַּמָּן הוּשָׁתַת עָלְמָא.
וְאִית בַּר נַשׁ דְּגַוָּון דִּילֵיהּ תְּכֵלֶת דְּאִיהוּ דוֹמֶה לְרָקִיעַ, כְּמָה דְאוּקְמוּהָ מָארֵי מַתְנִיתִין תְּכֵלֶת דּוֹמֶה לְיָם, וְיָם דּוֹמֶה לְרָקִיעַ, וְרָקִיעַ דּוֹמֶה לַכִּסֵּא הַכָּבוֹד. וּתְלַת גַּוָּונִין אִינוּן בְּעִינָא חִוָּור אוּכַם תְּכֵלֶת, לָקֳבֵל אֵשׁ דְּלַאו אִיהוּ שׂוֹרֵף, וְאֵשׁ דְּאִיהוּ שׂוֹרֵף וְלָא אָכִיל, תְּלִיתָאָה דְאִיהוּ תְכֵלֶת לָקֳבֵל אֵשׁ דְּאִיהוּ שׂוֹרֵף וְאָכִיל, רְבִיעָאָה לַבַּת אֵשׁ וְדָא שְׁכִינְתָּא בַת עַיִן, וַעֲלָהּ אִתְּמַר <small><small>(שמות ג ב)</small></small> וַיֵּרָא מַלְאַךְ יהו''ה אֵלָיו בְּלַבַּת אֵשׁ מִתּוֹךְ הַסְּנֶה דָּא בַת עַיִן, וַיַּרְא וְהִנֵּה הַסְּנֶה בּוֹעִר בָּאֵשׁ דָּא גַוָּון דְּעַל בַּת עַיִן דְּאִיהוּ גַוָּון תִּנְיָינָא, וְהַסְּנֶה אֵינֶנּוּ אֻכָּל גַּוָּון תְּלִיתָאָה, וַיֹּאמֶר מֹשֶׁה אָסֻרָה נָּא וְאֶרְאֶה וְגוֹמֵר <small><small>(שם ג)</small></small> גַּוָּון חִוָּור דִּשְׁרַגָּא עִלָּאָה, וּבִתְלַת גַּוָּונִין אִלֵּין אִתְאָחֳדַת <small><small>(נ''א אתחברת)</small></small> בַּת עַיִן דְּאִיהִי שְׁכִינְתָּא,
וּבְהוֹן סָלְקָא בִתְלַת צְלוֹתִין קֳדָם יהו''ה, הֲדָא הוּא דִכְתִיב <small><small>(ויקרא ו ב)</small></small> זֹאת תּוֹרַת הָעוֹלָה וְגוֹמֵר, זֹאת תּוֹרַת דָּא בַת עַיִן שְׁכִינְתָּא דְסָלְקָא בִתְלַת אֲבָהָן דְּתַקִּינוּ תְּלַת צְלוֹתִין, וּבְגִין דָּא זֹאת תּוֹרַת הָעוֹלָה וְגוֹמֵר, זֹאת תּוֹרַת הָעוֹלָה בִּימִינָא דְאִיהוּ אֵשׁ דְּלָא שׂוֹרֵף, דְּתַמָּן חָכְמָה דְאִיהוּ מַבּוּעָא דְמַיָּא, דְאִתְּמַר בֵּיהּ הָרוֹצֶה לְהַחְכִּים יַדְרִים, דְּתָשַׁשׁ חֵילָא דְאֶשָּׁא, דְּאִיהוּ גַוָּון חִוָּור דִּשְׁרַגָּא דְלָא יְהֵא שׂוֹרֵף, וּנְקוּדָה דִילָהּ קָמֵ''ץ, דְּאִתְּמַר בֵּיהּ וְקָמַץ הַכֹּהֵן <small><small>(ויקרא ה יב)</small></small>, וְכַהֲנָא אִיהוּ לִימִינָא, קָמֵ''ץ נְקוּדָה דְאָת י' מִסִּטְרָא דִימִינָא לָא אִתְחַיַּיב נְקוּדָה אָחֳרָא.
הִיא הָעוֹלָה גַּוָּון תִּנְיָנָא דְאִתְאֲחִיד בִּצְלוֹתָא דְמִנְחָה, בֵּיהּ סָלְקָא בְרַתָּא לְגַבֵּי שְׂמָאלָא דְתַמָּן ה' עִלָּאָה, וּבָהּ הָרוֹצֶה לְהַעֲשִׁיר יַצְפִּין, וּבְגִין דְּאִתְּתָא מִתַּמָּן, אָמְרוּ מָארֵי מַתְנִיתִין אוֹקִירוּ נְשַׁיְיכוּ כִּי הֵיכִי דְתִתְעַתְרוּן, בְּגִין דְּמִצָּפוֹן אִינוּן, <small><small>(איוב לז כב)</small></small> וּמִצָּפוֹן זָהָב יֶאֱתֶה, וּנְקוּדָה דְאִיהוּ מְחַיְּיבָא לְאָת ה' מִסִּטְרָא דִשְׂמָאלָא שְׁבָ''א, וַעֲלֵיהּ אִתְּמַר <small><small>(ישעיה סו טז)</small></small> כִּי בָאֵ''שׁ יהו''ה נִשְׁפָּט, עַל מוֹקְדָה עַל הַמִּזְבֵּחַ כָּל הַלַּיְלָה עַד הַבֹּקֶר <small><small>(ויקרא ו ב)</small></small> דָּא גַוָּון תְּכֵלֶת, דְּאִיהוּ אֲחִיד בִּצְלוֹתָא דְעַרְבִית, וּבֵיהּ סָלְקָא שְׁכִינְתָּא לְגַבֵּי עַמּוּדָא דְאֶמְצָעִיתָא, וּצְלוֹתָא דְעַרְבִית לָקֳבֵל אֵמוּרִין וּפְדָרִין דְּמִתְאַכְלִין כָּל הַלַּיְלָה, וּבְגִין דָּא תְּכֵלֶת דּוֹמֶה לָרָקִיעַ, דְּאִתְּמַר <small><small>(בראשית א ו)</small></small> יְהִי רָקִיעַ בְּתוֹךְ הַמָּיִם, דְּאַפְרִישׁ מַחֲלוֹקֶת בֵּין יְמִינָא וּשְׂמָאלָא, וּנְקוּדָה דְרָקִיעַ חֹלֵ''ם, וּמָאן רָקִיעַ דָּא ו' דְּאִיהוּ כְגַוְונָא דָא [ציור] רָקִיעַ, וְהַהוּא נִיצוֹץ חֹלֵ''ם עֲלֵיהּ, וְהַאי נְקוּדָה אִיהִי מְחַיְּיבַת לְאָת ו', וְרָזָא דִנְקוּדָה יָהוְה, וְרָזָא דְמִלָּה רַק בַּאֲבוֹתֶיךָ חָשַׁ''ק יהו''ה, <small><small>(דברים י טו)</small></small> כִּי בִי חָשַׁ''ק וַאֲפַלְּטֵהוּ <small><small>(תהלים צד יד)</small></small>, כִּ''י בִ''י רָזָא דִשְׁמָא דְאַרְבְּעִין וּתְרֵין, כִּ''י בִ''י יִרְבּוּ יָמֶיךָ וְגוֹמֵר <small><small>(משלי ט יא)</small></small>.
<h2>דף קכז ע''א</h2>
וְאִית מָאן דְּאִיהוּ מְפָרֵשׁ אִלֵּין <small><small><span style="color=#0055ff">(דף קכז ע''א)</span></small></small> תְּלַת גַּוָּונִין בִּרְקִיעָא, דְּאִינוּן חִוָּור וְאוּכַם וּתְכֵלֶת, חַד חִוָּור לְעִילָא מִן שְׁרַגָּא, וְחַד תְּכֵלֶת לְתַתָּא, אוּכַם בְּאֶמְצָעִיתָא אַפְרִישׁ בְּתַרְוַיְיהוּ, וְלָא אִשְׁתְּמוֹדְעוּ בְּקַדְרוּתָא דִילֵיהּ, וְרָזָא דָא מָארֵי מַתְנִיתִין אוּקְמוּהוּ כְּגַוְונָא דָא, מֵאֵימָתַי קוֹרִין אֶת שְׁמַע בְּשַׁחֲרִית, כְּדֵי שֶׁיַּכִּיר בֵּין תְּכֵלֶת לְלָבָן, מִיָּד דְּאִתְעַבַּר קִדְרוּתָא דִשְׁמַיָּא, דְאִתְּמַר בָּהּ <small><small>(ישעיה נ ג)</small></small> אַלְבִּישׁ שָׁמַיִם קַדְרוּת, מִיָּד נָהִיר שְׁמַיָּא וְאִשְׁתְּמוֹדָע אִיהוּ בֵּין תְּכֵלֶת לְלָבָן, וְאִשְׁתְּמוֹדָע הָכָא תְּכֵלֶת מִסִּטְרָא דִשְׂמָאלָא, לָבָן מִסִּטְרָא דִיְמִינָא, עַמּוּדָא דְאֶמְצָעִיתָא אֲחִיד בְּתַרְוַיְיהוּ, וּבֵיהּ קוֹרִין קְרִיאַת שְׁמַע בְּשַׁחֲרִית, דְּאִיהִי שְׁכִינְתָּא בַת עַיִן.
וְהָכִי קְרִיאַת שְׁמַע דְּעַרְבִית צְרִיכִין לְיַיחֲדָא לָהּ בְּעַמּוּדָא דְאֶמְצָעִיתָא, כְּמָה דְתַקִּינוּ מָארֵי מַתְנִיתִין, לִקְרוֹת קְרִיאַת שְׁמַע בַּכֹּכָבִים דְּאִינוּן בֵּינוּנִים <small><small>(כנויים)</small></small>, דְּהָכִי אוּקְמוּהוּ, לֹא מִן הַכֹּכָבִים הַנִּרְאִים בַּיּוֹם, וְלֹא מִן הַכֹּכָבִים הַנִּרְאִים בַּלַּיְלָה, אֶלָּא מִן הַבֵּינוּנִים, דְּאִינוּן מִסִּטְרָא דְעַמּוּדָא דְאֶמְצָעִיתָא, הָא הָכָא תְּלַת גַּוָּונִין בִּשְׁרַגָּא, שְׁכִינְתָּא נֵר דְּאִתְאָחֳדַת בְּהוֹן, <small><small>(משלי ו כג)</small></small> כִּי נֵר מִצְוָה וְתוֹרָה אוֹר, אוֹר דָּא אוֹרַיְיתָא דְבִכְתָב, דְּאִיהִי נִשְׁמַת אָדָם, דִּנְהִירַת עַל נֵר, עַל תַּרְוַיְיהוּ אִתְּמַר, <small><small>(בראשית א טז)</small></small> אֶת הַמָּאוֹר הַגָּדוֹל לְמֶמְשֶׁלֶת הַיּוֹם, וְאֶת הַמָּאוֹר הַקָּטֹן לְמֶמְשֶׁלֶת הַלַּיְלָה.
גַּוָּון חִוָּור בֵּיהּ אֵ''ל מֶלֶךְ יוֹשֵׁב עַל כִּסֵּא רַחֲמִים וּמִתְנַהֵג בַּחֲסִידוּת, גַּוָּון תְּכֵלֶת כָּרְסַיָּא דְּדִין, דְּאִינוּן אִימָּא עִלָּאָה אִימָּא תַּתָּאָה, אהי''ה אדנ''י, מֶלֶךְ דַּאֲחִיד בְּתַרְוַיְיהוּ יהו''ה יהו''ה, עֲלֵיהּ אִתְּמַר <small><small>(משלי ל ד)</small></small> מַה שְּׁמוֹ וּמַה שֶּׁם בְּנוֹ כִּי תֵדָע, וְאִינוּן חָכְמָה וְעַמּוּדָא דְאֶמְצָעִיתָא, מִסִּטְרָא דְּדִין אָמַר קוּדְשָׁא בְּרִיךְ הוּא אֲנִי אָמִית <small><small>(דברים לב לט)</small></small>, וּמִסִּטְרָא דְכָרְסַיָּא דְרַחֲמֵי אָמַר קוּדְשָׁא בְּרִיךְ הוּא וַאֲחַיֶּה, וּבְגִין דָּא תַּלְמִידֵי חֲכָמִים כַּד הֲווֹ מִסְתַּכְּלִין בְּגַוָּון תְּכֵלֶת דְּעִינָא הֲווֹ מַעֲנִישִׁין בֵּיהּ, כְּמָה דְאוּקְמוּהוּ מָארֵי מַתְנִיתִין, בְּכָל מָקוֹם שֶׁנָּתְנוּ חֲכָמִים עִינֵיהֶם אוֹ מִיתָה אוֹ עוֹנִי.
דִּבְגַוָּון חִוָּור מִתְלַבַּשׁ אֵ''ל מִן מִיכָאֵ''ל שַׂר הַחֶסֶד, וּתְחוֹתֵיהּ נָחָשׁ, וּפוֹרֵץ גָּדֵר יִשְּׁכֶנּוּ נָחָשׁ, בְּגַוָּון סוּמַק אִתְלַבַּשׁ גַּבְרִיאֵ''ל שַׂר הַגְּבוּרָה, וּתְחוֹתֵיהּ שָׂרָף, בְּגַוָּון יָרוֹק אִתְלַבַּשׁ אוּרִיאֵ''ל נוּרִיאֵ''ל שַׂר שָׁלוֹם, וּתְחוֹתֵיהּ עַקְרָב, בְּגַוָּון אוּכַם אִתְלַבַּשׁ רְפָאֵ''ל שַׂר דִּשְׁכִינְתָּא, וּתְחוֹתֵיהּ צִמָּאוֹן.
וּבְכָל אֲתַר דַּהֲווֹ מִסְתַּכְּלִין בְּגַוָּון חִוָּור הֲווֹ מְחַיֵּי, וּבְזִמְנָא דְאִסְתַּלַּק יהו''ה מִכָּרְסַיָּא דְּדִין וּמִכָּרְסַיָּא דְרַחֲמֵי, לֵית תַּמָּן עוֹנְשָׁא וְלָא אַגְרָא, וּבְגִין דְיהו''ה אִסְתַּלַּק בְּמַזָּלָא קַדִּישָׁא עִלָּאָה דְאִיהוּ כֶּתֶר עִלָּאָה, בְּהַהוּא זִמְנָא בָּנֵי חַיֵּי וּמְזוֹנֵי לַאו בִּזְכוּתָא תַלְיָא מִלְתָא, אֶלָּא בְּמַזָּלָא תַלְיָא מִלְתָא, וּבְהַהוּא זִמְנָא הַכֹּל תָּלוּי בְּמַזָּל וַאֲפִילוּ סֵפֶר תּוֹרָה בְּהֵיכָל, מַה דַּהֲוָה קָרוֹב יהו''ה לְכָל קוֹרְאָיו, בְּהַהוּא זִמְנָא אִתְּמַר בֵּיהּ <small><small>(קהלת ז כד)</small></small> רָחוֹק מַה שֶּׁהָיָה, וְעָמֹק עָמֹק מִי יִמְצָאֶנּוּ, לֵית מָאן דְּאַשִּׂיג לֵיהּ אֶלָּא בְחָכְמָה וּבְבִינָה, וּבְגִין דָּא כַד אִסְתַּלַּק לְהַהוּא אֲתַר לָא מַשִּׂיגִין לֵיהּ בְּכָל סְפִירָן, אֶלָּא בַחָכְמָה וּבְבִינָה, דְאִינוּן י''ם י' חָכְמָה מ' בִּינָה, וּבְגִין דָּא רָחוֹק מַה שֶּׁהָיָה, וְעָמֹק עָמֹק מִ''י יִמְצָאֶנּוּ, וְרָזָא דְמִלָּה <small><small>(מלכים א ה כט)</small></small> קְרוֹבִים אֶל יהו''ה אלהינ''ו.
וְכַד אִסְתַּכַּל דָּוִד בְּרוּחָא דְקוּדְשָׁא, וְחָזָא דְאִסְתַּלַּק לְאַיִ''ן בְּגָלוּתָא בַּתְרָאָה, אָמַר עֲלַיְיהוּ <small><small>(תהלים קכד א)</small></small> אֶשָּׂא עִינַי אֶל הֶהָרִים מֵאַיִן יָבֹא עִִזְרִי, אַיִ''ן א' כֶּתֶר עִלָּאָה י' חָכְמָה ן' בִּינָה, חָזָא דְלָא הֲווֹ מַשִּׂיגִין לֵיהּ, אֶלָּא בִּתְלַת צְלוֹתִין דְּתַקִּינוּ אֲבָהָן, דְּאִתְקְרִיאוּ הָרֵי יהו''ה, אָמַר עֲלַיְיהוּ אֶשָּׂא עִינַי אֶל הֶהָרִים מֵאַיִן יָבֹא עִִזְרִי, עִִזְרִי מֵעִם יהו''ה, דָּא מֶלֶךְ יוֹשֵׁב עַל כִּסֵּא רַחֲמִים, וְכִסֵּא דִין אִסְתַּלַּק מִתַּמָּן, וְדָא יהו''ה דְּאִיהוּ מִלְּגָאו דְּכָל סְפִירָה וּסְפִירָה, עֲלֵיהּ אִתְּמַר <small><small>(ד''ה א כט)</small></small> לְךָ יהו''ה הַגְּדוּלָה וְהַגְּבוּרָה וְגוֹמֵר, בַּעֲשַׂר סְפִירָן שַׁבַּח לֵיהּ דָּוִד, בְּגִין דְּאִיהוּ לְגוֹ מִכֻּלְּהוּ, וְאִיהוּ מִלְּבָר דְּכָל סְפִירָה וּסְפִירָה, וְאִיהוּ בֵּין כָּל סְפִירָה וּסְפִירָה, לָא אִשְׁתַּנִּי בְּכָל אֲתַר.
<h2>דף קכז ע''ב</h2>
אִית עַיְינִין מִכַּמָּה גַוָּונִין, כְּגוֹן אַרְגָּמָ''ן רְגָמָ''ן, ר' רְפָאֵ''ל, ג' גַּבְרִיאֵ''ל, מ' מִיכָאֵ''ל, ן' נוריא''ל, וְרָזָא דְמִלָּה מֶרְכָּבוֹ אַרְגָּמָ''ן <small><small>(שיר ה ו)</small></small>, א' אוֹר דְּנָהִיר בְּאִלֵּין אַרְבַּע גַּוָּונִין, א' אורפניא''ל וְאִיהוּ <small><small><span style="color=#0055ff">(דף קכז ע''ב)</span></small></small> מטטרו''ן, אוֹר פְּנִיאֵ''ל, וּבְגִין דָּא אִתְקְרֵי שַׂר הַפָּנִים, וְאִיהוּ רזיא''ל וְאִיהוּ אוּרִיאֵ''ל, דְּהָכִי סָלִיק לְחֻשְׁבַּן רזיא''ל, וְאִיהוּ סָלִיק לְחֻשְׁבַּן רְמַ''ח פִּקּוּדִין דְּאוֹרַיְיתָא, כְּחֻשְׁבַּן אַבְרָהָ''ם, וְדָא מַלְאַךְ הַחֶסֶד, דְּמִתַּמָּן, אוֹרַיְיתָא אִתְיְיהִיבַת, הֲדָא הוּא דִכְתִיב <small><small>(דברים לג ב)</small></small> מִימִינוֹ אֵשׁ דָּת לָמוֹ, וְאִיהוּ מְמוּנֶה עַל רָזֵי אוֹרַיְיתָא, וְהוּא גָּלֵי עֲמִיקָתָא וּמְסַתְּרָתָא, יָדַע מָה בַחֲשׁוֹכָא, בְּגִין דְּחֹשֶׁךְ אִיהוּ לְבוּשָׁא דְאוֹר, וּבֵיהּ אֵלִ''י דְאִתְּמַר בֵּיהּ <small><small>(שמות טו ב)</small></small> זֶה אֵלִ''י וְאַנְוִהוּ, אוֹר הוּא רָ''ז, וְכָל מָאן דְּיָדַע בְּהוּ עֲלֵיהּ אִתְּמַר <small><small>(דניאל ד ו)</small></small> וְכָל רָז לָא אָנֵיס לָךְ, וְאִיהוּ נָהִיר בְּגַוָּון חִוָּור דְּעִינָא, וְאִיהוּ נוריא''ל נוּר דָּלֵיק מִסִּטְרָא דִשְׂמָאלָא, דְתַמָּן רי''ו גְבוּרָה, וּמִתַּמָּן פִּקּוּדִין דְּלֹא תַעֲשֶׂה, כָּרְסַיָּא דְרַחֲמֵי לִימִינָא כָּרְסַיָּא דְּדִינָא לִשְׂמָאלָא, עַמּוּדָא דְאֶמְצָעִיתָא כְּלִיל תַּרְוַיְיהוּ וּבֵיהּ יהו''ה, דְּכָפַל שְׁמֵיהּ תְּרֵין זִמְנִין יהו''ה יהו''ה, וּמֹשֶׁה דְאִתְאֲחִיד בֵּיהּ כָּפַל שְׁמֵיהּ מֹשֶׁה מֹשֶׁה, וּבְגִין דָּא וָאֵדָעֲךָ בְּ שֵׁ''ם <small><small>(שמות לג יז)</small></small> בִּתְרֵין שְׁמָהָן.
עַיְינִין מְרַקְּמָן נְקִידִין בִּנְקוּדִין חִוְורִין, כְּגוֹן נְקוּדִין דְּעַל לוּלֵ''א, אִסְתַּמַּר מִנֵּיהּ רַמַּאי אִיהוּ, וּמַאי דְּאִיהוּ בִּנְקוּדִין סוּמְקִין אוֹשִׁיד דְּמָא אִיהוּ, בִּנְקוּדִין יְרוֹקִין כַּעֲסָן אִיהוּ מִסִּטְרָא דְמָרָה, בִּנְקוּדִין אוּכְמִין גַּזְלָן אִיהוּ גַּנָּב, כָּל בִּישִׁין דְּעָלְמָא אִית בֵּיהּ, עַיְינִין עֲמִיקִין אִית בְּהוֹן עוֹמֶק טוֹב וְעוֹמֶק רָע, הַאי לָא יָדַע בַּר נַשׁ לִבֵּיהּ, לִבֵּיהּ עָמוֹק עָמוֹק מִי יִמְצָאֶנּוּ, אִם הוּא עוֹמֶק טוֹב לָא יָכִיל בַּר נַשׁ לְמִנְדַּע חָכְמָתֵיהּ, וְאִם הוּא עַם הָאָרֶץ כַּמָּה עֲמוּקִין מַחֲשַׁבְתִּין דִּילֵיהּ בִּישִׁין, הַאי אִיהוּ קֶבֶר פָּתוּחַ, הֲדָא הוּא דִכְתִיב <small><small>(תהלים ה י)</small></small> קֶבֶר פָּתוּחַ גְּרוֹנָם וכו', לְשׁוֹנָם עָמָל וָאָוְן, אִסְתַּמַּר מֵעִינָא דָא, בְּכָל מַה דְּאִסְתַּכַּל אִתְלַטְיָא, אִיהוּ מִסְתַּכַּל לְתַתָּא לְמֶחְשַׁב כָּל מַחֲשָׁבִין בִּישִׁין, לֵית סוֹפָא לְרַשִּׁיעוּתֵיהּ.
עַיְינִין גַּבְהָנִין בְּהִפּוּכָא, עֲלַיְיהוּ אִתְּמַר <small><small>(יחזקאל א יח)</small></small> וְגַבֵּיהֶן וְגֹבַהּ לָהֶם וְיִרְאָה לָהֶם, וְגַבּוֹתָם מְלֵאוֹת עִינַיִם וְגוֹמֵר, כְּמָה דְעַיְינִין עֲמִיקִין אִינוּן דִּינָא וּמוֹתָא, הָכִי עַיְינִין גַּבְהָנִין אִינוּן חַיֵּי וְרַחֲמֵי, וְאִית עַיְינִין גַּבְהָנִין מִסִּטְרָא דְהַהוּא דְאִתְּמַר בֵּיהּ <small><small>(שמות טו א)</small></small> כִּי גָאֹה גָּאָה, סוּס וְרֹכְבוֹ רָמָה בַיָּם, וְאִית מִנְּהוֹן דְּאִתְחַזְיָין גַּבֵּיהּ <small><small>(נ''א דאיחזיין על גבי)</small></small> רוּחָא, וְאָחֳרָנִין דְּאִתְקְרִיאוּ גְאוֹנִים בְּאוֹרַיְיתָא, וְכֻלְּהוּ אִית לוֹן עִקָּרָא לְעִילָא, וּבְגִין דָּא וְגַבֵּיהֶן וְגֹבַהּ לָהֶם וְיִרְאָה לָהֶם, מִסִּטְרָא דְהַהוּא דְאִתְּמַר בֵּיהּ <small><small>(קהלת ה ז)</small></small> כִּי גָבֹהַּ מֵעַל גָּבֹהַּ שֹׁמֵר, וְדָא מֶרְכָּבָה לְעִילָא מִן מֶרְכָּבָה, וּגְבֹהִים עֲלֵיהֶם, הֲדָא הוּא דִכְתִיב <small><small>(ישעיה כב א)</small></small> מַשָּׂא גֵּיא חִזָּיוֹן מַה לָּךְ אֵיפֹה כִּי עָלִית כֻּלָּךְ לַגַּגּוֹת, וְאִלֵּין אִינוּן דְּרָכְבִין עַל מֶרְכָּבוֹת.
<h2>דף קכח ע''א</h2>
וְעוֹד וְגַבֵּיהֶן אִלֵּין אִינוּן אוֹפַנִּים, דְּאִינוּן כְּגַוְונָא דְאַתְוָון, וְגֹבַהּ לָהֶם אִלֵּין אִינוּן שְׂרָפִים דְּאִינוּן לָקֳבֵל טַעֲמֵי דִלְעִילָא, כִּתְרִין עַל אַתְוָון, וְגַבּוֹתָם מְלֵאוֹת עִינַיִם אִלֵּין נְקוּדִין, דְּאַתְוָון מְלֵאוֹת עִינַיִם מִנַּיְיהוּ, כְּמָה דְאַתְּ אָמַר <small><small>(זכריה ד י)</small></small> עִינֵי יהו''ה הֵמָּה מְשׁוֹטְטִים בְּכָל הָאָרֶץ, מַאי לְאַרְבַּעִִתָּם, אִלֵּין תְּלַת חֵיוָון, אִינוּן דְּאִתְקְרִיאוּ בִשְׁמָא דְיהו''ה, תְּלַת זִמְנִין כְּגַוְונָא דָא יהו''ה יהו''ה יהו''ה, אִלֵּין אִינוּן אַרְבַּע אַנְפִּין לְכָל סְטַר לְכָל חַיָּה, וְגַבּוֹתָם מְלֵאוֹת עִינַיִם כְּגַוְונָא דָא [ציור] הָא הָכָא שִׁבְעִים וּתְרֵין עַיְינִין דְּאִינוּן לָקֳבֵל שִׁבְעִים סַנְהֶדְרִין, וּמֹשֶׁה וְאַהֲרֹן עַל גַּבֵּיהוֹן, אִלֵּין אִינוּן וְגַבֵּיהֶן וְגֹבַהּ לָהֶם. <small><small><span style="color=#0055ff">(דף קכח ע''א)</span></small></small> כְּגַוְונָא דָא [ציור] הָא הָכָא חָמֵשׁ וְאַרְבְּעִין עַיְינִין כְּחֻשְׁבַּן אָדָם וְאִינוּן יה''ו הו''י וה''י. וְעוֹד וְגַבֵּיהֶן דָּא שְׁכִינְתָּא דְאִיהִי עַל גַּבֵּי חֵיוָון וּמַשִּׁרְיָין כֻּלְּהוּ, הֲדָא הוּא דִכְתִיב <small><small>(תהלים קג יט)</small></small> וּמַלְכוּתוֹ בַּכֹּל מָשָׁלָה, וְגֹבַהּ לָהֶם דָּא עַמּוּדָא דְאֶמְצָעִיתָא, דִּשְׁכִינְתָּא אִיהִי עַל גַּבֵּי אוֹפַנִּים, וְעַמּוּדָא דְאֶמְצָעִיתָא דְאִיהוּ כְּלִיל שִׁית סְפִירָן עַל גַּבֵּי חֵיוָון, דְּאִיהוּ כָּלִיל לוֹן מטטרו''ן, וְדָא אִיהוּ כִּי גָבֹהַּ מֵעַל גָּבֹהַּ שֹׁמֵר וּגְבוֹהִים עֲלֵיהֶם <small><small>(קהלת ה ז)</small></small>, אִלֵּין אִינוּן אַבָּא וְאִימָּא, כִּתְרָא עַל רָאשֵׁהוֹן, דְּאִינוּן עַל גַּבֵּי שְׂרָפִים דְּתַלְיָין מִכָּרְסַיָּא.
וְעוֹד וְגַבֵּיהֶן דָּא אִימָּא עִלָּאָה, דְאִיהִי עַל גַּבֵּי סְפִירָן דְּאִינוּן תְּחוֹתָהּ, דְּמִינָהּ כָּל אַתְוָון, וְגֹבַהּ לָהֶם דָּא חָכְמָה, דְמִתַּמָּן נְקוּדִין, וְיִרְאָה לָהֶם דָּא כִּתְרָא דְתַמָּן טַעֲמֵי, וְגַבּוֹתָם מְלֵאוֹת עִינַיִם, אִינוּן אוֹר צַח אוֹר מְצוּחְצָח אוֹר קַדְמוֹן, וְכַמָּה נְהוֹרִין דְּתַלְיָין מִנַּיְיהוּ דְנָהֲרִין מִלְּגָאו, כְּנִשְׁמָתָא בְגוּפָא.
וְעוֹד וְגַבֵּיהֶן אִלֵּין אִינוּן שִׁבְעָה גִלְדֵּי עִינָא, דְאִינוּן דָּא עַל גַּב דָּא כְּגִלְדֵּי בְצָלִים, וְגֹבַהּ לָהֶם דָא עִינָא דְאִיהוּ כְּלִיל כָּל גַּוָּונִין, וְגַבּוֹתָם מְלֵאוֹת עִינַיִם אִלֵּין כַּנְפֵי עִינָא וְעַפְעַפֵּי וּכְרוּבֵי עִינָא, דְּאַרְבַּע גַּוָּונִין אִית בְּעִינָא לָקֳבֵל אַרְבַּע אַנְפִּין דְּכָל חַיָּה, וּתְרֵין כַּנְפֵי עִינָא דְאִינוּן עַפְעַפַּיִם, וּתְרֵי כְּרוּבֵי עִינָא, אִינוּן לָקֳבֵל אַרְבַּע גַּדְפִין דְּכָל חַיָּה, וּבְאִלֵּין אַרְבַּע גַּוָּונִין דְּעִינָא נָהֲרִין אַרְבַּע אַתְוָון יהו''ה, וּבְאַרְבַּע כַּנְפֵי עִינָא נָהִיר אדנ''י, דָּא אִיהוּ כִּי גָּבוֹהַּ מֵעַל גָּבֹהַּ שֹׁמֵר, וּגְבֹהִים עֲלֵיהֶם <small><small>(שם)</small></small> אִלֵּין אִינוּן יהו''ה אהי''ה אַבָּא וְאִימָּא.
וְעוֹד עַיְינִין גְּבוֹהִין מִסִּטְרָא דִימִינָא, וְעַיְינִין עֲמִיקִין מִסִּטְרָא דִשְׂמָאלָא, דָּא עָנָו וְדָא בַיְישָׁן, מִסִּטְרָא אָחֳרָא דָא גַס רוּחַ וְדָא עַז פָּנִים, כְּרוּבֵי עִינָא וְעַפְעַפֵּי עִינָא עֲלַיְיהוּ אִתְּמַר <small><small>(שמות כה כ)</small></small> וְהָיוּ הַכְּרוּבִים פּוֹרְשֵׂי כְנָפַיִם לְמַעִִלָה, סוֹכְכִים בְּכַנְפֵיהֶם עַל הַכַּפֹּרֶת, דָּא כַּפּוּרְתָּא דְעִינָא, תְּלַת גַּוָּונִין דְּעִינָא אִינוּן אהי''ה יהו''ה אדנ''י, כְּלָל וּפְרָט וּכְלָל, וְאִינוּן יִחוּדָא בְּרָכָה קְדוּשָׁה, וְסִימָן יַ עֲנֵנוּ בְ יוֹם קָ רְאֵנוּ <small><small>(תהלים כ י)</small></small>, דְּהָכִי סָלִיק חֻשְׁבַּן תְּלַת שְׁמָהָן אִלֵּין כְּחוּשְׁבַּן יב''ק, אהי''ה כֶּתֶר עִלָּאָה, יהו''ה עַמּוּדָא דְאֶמְצָעִיתָא, אדנ''י שְׁכִינְתָּא תַּתָּאָה, אדנ''י כְּלָל <small><small>(נ''א יהו''ה)</small></small>, אהי''ה פְּרָט, יהו''ה <small><small>(נ''א אדנ''י)</small></small> וּכְלָל.
וְעוֹד עִינָא כְּגַוְונָא דְגוּפָא, תְּרֵין כְּרוּבִין דִּילֵיהּ כְּגַוְונָא דִתְרֵין שׁוֹקִין, תְּרֵין עַפְעַפֵּי עִינָא לָקֳבֵל תְּרֵין דְּרוֹעִין, אִלֵּין מְסַכְּכִין וְאִלֵּין פָּרְחִין, וְאִית כְּרוּבֵי עִינָא רַבְרְבִין וְעִינָא זְעִירָא וְאִית כְּרוּבֵי עִינָא זְעִירִין וְעִינָא רַבְרְבָא, בְּגִין דָּא אָמַר לְאַהֲרֹן וְלָבַשׁ הַכֹּהֵן מִדּוֹ בַד <small><small>(ויקרא ו ג)</small></small>, וְאוּקְמוּהוּ מָארֵי מַתְנִיתִין, מַאי מִדּוֹ כְּמִדָּתוֹ, הָכִי צְרִיכִין לְבוּשֵׁי עִינָא דְאִינוּן כְּרוּבֵי עִינָא, דְאִינוּן דּוּ פַּרְצוּפִין כָּתְנוֹת עוֹר, דִּיְהוֹן כְּמִדָּה דְעִינָא.
וּבְגִין דָּא <small><small>(דברים כה יג)</small></small> לֹא יִהְיֶה לְךָ בְּבֵיתְךָ אֶבֶן וָאָבֶן אֵיפָה וְאֵיפָה גְּדוֹלָה וּקְטַנָּה, דְּגוֹדָל אִיהוּ מִדָּה לְעַיְינִין לְחוֹטָמָא לְשִׂפְוָון לְאוּדְנִין לְפוּמָא, הַאי אִיהוּ מִדָּה דְכֹלָּא, וּבְגִין דָּא אָמַר קְרָא <small><small>(שמות כו ב)</small></small> מִדָּה אַחַת לְכָל הַיְרִיעוֹת, וְעַל כַּנְפֵי עִינָא אִתְּמַר <small><small>(תהלים קד ד)</small></small> עוֹשֶׂה מַלְאָכָיו רוּחוֹת מְשָׁרְתָיו אֵשׁ לוֹהֵט, אִלֵּין אִינוּן גַּוְּונֵי עִינָא, וְלָקֳבֵל תְּרֵין כַּנְפֵי עִינָא אִינוּן תְּרֵין שִׂפְוָון דְּפָתְחִין וְסָגְרִין, וּלְקִבְלַיְיהוּ תְּרֵין כַּנְפֵי רֵיאָה, וְעִינָא לָקֳבֵל לִבָּא דְאִיהוּ אֵשׁ לוֹהֵט, וּבְכַנְפֵי רֵיאָה רוּחָא דְנָשֵׁיב בְּהוֹן, עֲלַיְיהוּ אִתְּמַר עוֹשֶׂה מַלְאָכָיו רוּחוֹת.
<h2>דף קכח ע''ב</h2>
וְכָל אֵבֶר וְאֵבֶר בָּרָא לֵיהּ קוּדְשָׁא בְּרִיךְ הוּא בַּמִּדָּה בַּמִּשְׁקָל, וְאִם תִּשְׁכַּח עַיְינִין חַד זְעִיר וְחַד רַבְרְבָא, לַאו אִיהוּ דָא בַּמִּשְׁקָל וּבְמִדָּה, שַׁקְרָן אִיהוּ, אִסְתַּמַּר מִינֵיהּ, אוֹ אִם עַיְינִין רַבְרְבִין וּפוּמָא זְעִירָא, וְחוֹטָמָא אֲרִיכָא וְאַנְפִּין זְעִירִין, <small><small>(נ''א עקימין)</small></small> דְּלָא אָזְלִין כֻּלְּהוֹן בְּמִדָּה, עַיְינִין וְחוֹטָמָא וְאַנְפִּין וּפוּמָא, עַוְלָן אִיהוּ דָא, וּבְגִין דָּא לֹא תַעֲשׂוּ עָוְל בַּמִּשְׁפָּט בַּמִּדָּה וְגוֹמֵר <small><small>(ויקרא יט לה)</small></small>, בַּמִּדָּה דָא מִדָּה דְשִׁיעוּר קוֹמָה. <small><small><span style="color=#0055ff">(דף קכח ע''ב)</span></small></small> דְכָל מָאן דְּלָא אִיהוּ בַּעַל מִדּוֹת, אַכְחִישׁ שִׁעוּר קוֹמָה דִלְעִילָא, וְלָא אִתְנְטִיל מִתַּמָּן, דַּעֲשַׂר סְפִירָן דִּלְעִילָא כֻּלְּהוּ אָזְלִין בַּמִּדָּה מִסִּטְרָא דְאָת י', וּבַמִּשְׁקָל מִסִּטְרָא דְאָת ו', תְּרֵי מֹאזְנֵי הַשֶּׁקֶל אִינוּן ה' ה', מִדָּה אַחַת.
<h2>דף קכח ע''ב</h2>
תָּא חֲזִי י' אִיהוּ רֵישָׁא, וְאִיהוּ מִדָּה דְעַיְינִין דְּאוּדְנִין דְּאַנְפִּין דִּתְרֵין נוּקְבִין דְּחוֹטָמָא, מִדָּה דְפוּמָא, שֶׁקֶל הַקֹּדֶשׁ דָּא ו', שֶׁקֶל דְּגוּפָא, כַּנְפֵי הַשֶּׁקֶל ה' אֶצְבְּעָן דִּימִינָא וְה' דִשְׂמָאלָא, וּבְגִין דִּשְׁמָא דְיהו''ה אִיהוּ מִדָּה וְשִׁעוּר וּמִשְׁקָל, אָמַר קְרָא <small><small>(ויקרא יט לה)</small></small> לֹא תַעֲשׂוּ עָוְל בַּמִּשְׁפָּט בַּמִּדָּה בַּמִּשְׁקָל וּבַמְּשׂוּרָה, וּכְגַוְונָא דָא לֹא יִהְיֶה לְךָ בְּכִיסְךָ אֶבֶן וָאָבֶן גְּדוֹלָה וּקְטַנָּה <small><small>(דברים כה יג)</small></small>, מַאי כִּיס הָכָא דָא פוּמָא. <small><small><span style="color=#0055ff">(דף קכח ע''ב)</span></small></small>
אַדְהָכִי הָא סָבָא עִלָּאָה אִזְדַּמַּן לְגַבֵּיהּ, וְאָמַר וְהָא אִם עַיְינִין שְׁקִילִין הָא אִינוּן בַּמִּדָּה, אֲבָל אִם אִינוּן עַיְינִין רַבְרְבָן וְשִׂפְוָון זְעִירִין לָא אַכְחִישׁ מִדָּה, אֶלָּא אִם עַיְינִין דָּא רַב וְדָא קְצִר, דָּא עָב וְדָא כָּחוּשׁ, אוֹ אַנְפִּין דָּא אֲרִיךְ וְדָא קְצִר, דָּא עָב וְדָא כָּחוּשׁ, אֶלָּא בָּתַר דְּזִיווּגִין שְׁקִילִין כָּל חַד לְמִינֵיהּ, וַדַּאי לָא אַכְחִישׁ עוֹבָדָא דִבְּרֵאשִׁית.
ב' בְּתוֹסֶפֶת, תְּרֵין כִּיסוֹת פִּימָא וְלִבָּא, דְּהָכִי אוּקְמוּהוּ מָארֵי מַתְנִיתִין עֲלַיְיהוּ, מִי שֶׁאֵין תּוֹכוֹ כְּבַרוֹ אַל יִכָּנֵס לְבֵית הַמֶּדְרָשׁ, דְּוַדַּאי אִיהוּ מֵאִילָנָא דְטוֹב וָרָע, דְּאִיהוּ יֵימָא חַד בְּלֵב וְחַד בְּפֶה, מָאן דְּאִיהוּ מֵאִילָנָא דְחַיֵּי אִיהוּ תּוֹכוֹ כְּבַרוֹ, פִימָא וְלִבָּא שָׁוִים, וַעֲלַיְיהוּ אִתְּמַר <small><small>(בראשית ג כב)</small></small> וְלָקַח גַּם מֵעִץ הַחַיִּים וְאָכַל וָחַי לְעוֹלָם, אֲבָל אָחֳרָא דְאֵין תּוֹכוֹ כְּבַרוֹ דְלַאו פִּימֵיהּ וְלִבֵּיהּ שָׁוִין, עֲלֵיהּ אִתְּמַר <small><small>(שם ב יז)</small></small> וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, דְוַדַּאי דָּא אִיהוּ עִרְבוּבְיָא בִּישָׁא, דִמְשַׁקֵּר מוֹנְיָיטָא דְמַלְכָּא, דִּמְעָרֵב כַּסְפָּא בַעוֹפֶרֶת. וְדָא הֲוָה חֵטְא דְחַוָּה דְהִטִּיל בָּהּ נָחָשׁ זוּהֲמָא, דְאִיהוּ עוֹפֶרֶת דְּאִתְעָרֵב בְּטִפָּה <small><small>(נ''א בכספא)</small></small> חִוְורָא כַסְפָּא מְזוּקָק, וְלָא אִתְדַּכֵּי זוּהֲמָא מִנֵיהּ עַד דְּאָתָא אַבְרָהָם וְעָאל בְּנוּרָא וְאִתְלַבַּן כַּסְפָּא, וְנָפִיק עוֹפֶרֶת לְבָר דְּאִיהוּ יִשְׁמָעִאל, וְאִתְּמַר בְּאָדָם מוֹשֵׁךְ בְּעָרְלָתוֹ הֲוָה, אִתְעָרֵב עִרְבוּבְיָא בְדַהֲבָא, אִצְטְרִיף בְּיִצְחָק, וְאַפִּיק זוּהֲמָא לְבָר וְדָא עִשָׂו, בְּיַעֲקֹב נָח וְאִשְׁתָּרַשׁ וְאַפִּיק תּוֹלָדִין, וְאִתְרַבֵּי עִץ הַחַיִּים בְּעַנְפּוֹי וְשָׁרָשׁוֹי.
עַיְינִין בְּעִגּוּלָא מִסִּטְרָא דְאָת י', בַּאֲרִיכוּ מִסִּטְרָא דְאָת ו', כַּנְפֵי עִינָא אִינוּן ה''ה, בְּאַרְבַּע אַתְוָון אִלֵּין אִיהוּ עִינָא בַּמִּדָּה בַּמִּשְׁקָל וּבַמְּשׂוּרָה, וְהָכִי כָּל אֵבֶר וְאֵבֶר בֵּיהּ תִּשְׁכַּח יהו''ה, דְּאָזִיל בַּמִּדָּה וּבַמִּשְׁקָל, וְאִיהוּ בַּמִּדָּה וּבַמִּשְׁקָל דְּדִבּוּרָא, קָלָא אִיהוּ שֶׁקֶל, מִדָּה דִבּוּר, כַּנְפֵי תִּקְלָא תְּרֵין הֲבָלִין דְּאִינוּן אֲמִירָה וּקְרִיאָה.
גַּוָּונִין דְּעִינָא, חִוָּור לְבָנָ''ה סוּמָק מַאֲדִי''ם, יָרוֹק חַמָּ''ה, אוּכָּם שַׁבְּתַא''י, תְּכֵלֶת צֶדֶ''ק, וְאִינוּן כְּגַוְונָא דְחֶסֶד גְּבוּרָה תִּפְאֶרֶת יְסוֹד וּמַלְכוּת, תְּרֵי כְּרוּבֵי עִינָא נֶצַח וְהוֹד לְקִבְלַיְיהוּ נֹגַ''הּ כֹּכָ''ב, כְּגַוְונָא דְסִטְרָא דְּדַכְיוּ, הָכִי אִינוּן מִסִּטְרָא אָחֲרָא.
שִׁבְעָה כֹּכְבֵי לֶכֶת אִינוּן שֶׁבַע כְּפוּלוֹת ב ג ד כ פ ר ת כְּגַוְונָא דָא ב בּ ג גּ ד דּ כ כּ פ פּ ר הּ ת תּ, דִּינָא רַפְיָא וְדִינָא קַשְׁיָא, וּבְהוֹן וְהַחַיּוֹת רָצוֹא וָשׁוֹב <small><small>(יחזקאל א יד)</small></small>, רָצוֹא בְדָגֶ''שׁ וָשׁוֹב בְּרָפֵ''ה, וְאִינוּן דִּינָא וְרַחֲמֵי, וְהָכִי אִינוּן מִסִּטְרָא אָחֳרָא שֶׁבַע כְּפוּלוֹת, לְקִבְלַיְיהוּ שֶׁבַע רְקִיעִין שֶׁבַע אַרְעִין, וְאִינוּן שִׁבְעָה וְשִׁבְעָה מוּצָקוֹת <small><small>(זכריה ד ב)</small></small>, וְהָכִי אִינוּן שֶׁבַע תַּרְעִין דְּגֵיהִנָּם וְשֶׁבַע הֵיכָלִין, מַלְיָין נְחָשִׁים וְעַקְרַבִּים וַחֲשׁוֹכָא, דְּמִתַּמָּן הֲוָה מִתְנַבֵּא בִּלְעָם חַיָּיבָא, וַעֲלַיְיהוּ אִתְּמַר <small><small>(ישעיה נא ו)</small></small> כִּי שָׁמַיִם כֶּעָשָׁן נִמְלָחוּ וְהָאָרֶץ כַּבֶּגֶד תִּבְלֶה, וְכֹכְבַיָּא דִלְהוֹן עֲלַיְיהוּ אִתְּמַר <small><small>(שם לד ד)</small></small> וְנָמַקּוּ כָּל צְבָא הַשָּׁמַיִם <small><small>(תהלים קב כז)</small></small>, הֵמָּה יֹאבֵדוּ וְאַתָּה תַעֲמוֹד, וּבַאֲבוּדָא דִלְהוֹן <small><small>(שם צו יד)</small></small> יִ שְׂמְחוּ הַ שָּׁמַיִם וְ תָגֵל הָ אָרֶץ דְּאִתְבְּרִיאוּ בִשְׁמָא דְיהו''ה.
<h2>דף קכט ע''א</h2>
אַנְפִּין אִינוּן בְּאַרְבַּע גַּוָּונִין, אִית בַּר נַשׁ <small><small><span style="color=#0055ff">(דף קכט ע''א)</span></small></small> דְּאַנְפּוֹי חִוְורִין מִסִּטְרָא דְאַנְשֵׁי חַיִל, וְאִית בַּר נַשׁ דְּאַנְפּוֹי סוּמְקָא מִסִּטְרָא דְיִרְאֵי אלהי''ם, וְאִית בַּר נַשׁ דְּאַנְפּוֹי יְרוֹקִין מִסִּטְרָא דְאַנְשֵׁי אֱמֶת, וְאִית בַּר נַשׁ דְּאַנְפּוֹי אוּכְמִין מִסִּטְרָא דְשׂוֹנְאֵי בָצַע, לְקִבְלַיְיהוּ אַרְבַּע אָחֳרָנִין מִסִּטְרָא דִמְסָאֲבוּ כֻּלְּהוּ חֲשׁוֹכִין, אַנְפִּין מִסִּטְרָא דִימִינָא בִישָׁא עוֹפָרֶת, דְּמִתְרַבִּין מִלֵּיחָה חִוְורָא, אִינוּן עָבִים וְגַסִּים, וְעִינוֹי גַּסִּים וְעָבִים, וְגוּפֵיהּ עָב וְגַס, מִסִּטְרָא דִימִינָא מוֹחָא, חִוְורָא כְּכַסְפָּא, זֶרַע אַבְרָהָם אוֹהֲבִי <small><small>(ישעיה מא ה)</small></small>, וּמָאן דְּאִיהוּ אַנְפּוֹי וְגוּפֵיהּ וְכָל אֵבָרִין דִּילֵיהּ גַּסִּין וְעָבִים, אִיהוּ עָצֵל כָּבֵד חָשׁוּךְ, וּמִסִּטְרָא דְהַאי לֵיחָה אִתְּמַר בְּאַבְרָהָם <small><small>(בראשית טו יב)</small></small> וְתַרְדֵּמָה נָפְלָה עַל אַבְרָם, וְהִנֵּה אֵימָה חֲשֵׁכָה גְדוֹלָה נֹפֶלֶת עָלָיו, וְהַאי לֵיחָה אִיהִי זוּהֲמָא דְהִטִּיל נָחָשׁ בְּחַוָּה, וּמִסִּטְרָא דִילֵיהּ תִּכְבַּד הָעֲבֹדָה <small><small>(שמות ה ט)</small></small>, וּמִסִּטְרָאָה וְלֹא שָׁמְעוּ אֶל מֹשֶׁה מִקֹּצֶר רוּחַ וּמֵעֲבוֹדָה קָשָׁה <small><small>(שמות ה ט)</small></small>, וּמִסִּטְרָאָה וַיַּכְבֵּד לֵב פַּרְעֹה <small><small>(שם ט ז)</small></small> וַעֲבָדָיו, וְאִיהִי כוֹבֶד הַמַּס וְכוֹבֶד הַמְּלָאכָה.
אַנְפִּין יְרוֹקִין, אִינוּן מִסִּטְרָא דְמָרָה, יְרוֹקִין חֲשׁוֹכִין, וְהַאי בַּר נַשׁ אִיהִי קַל, בְּהִפּוּכָא דְלֵיחָה דְאִיהִי כְּבֵדָה, הַאי קַל וְהַאי כָּבֵד, הַאי פֶּתִי לְבִישׁ וְהַאי פִּקְחָא לְבִישׁ, הַאי מַזְקִין בִּמְהִירוּ וְאַקְדִּים בְּסֵיבוּ, וְהַאי קַשִּׁישׁ בְּסֵיבוּ, וְאִיהוּ מְאוּחָר בְּסֵיבוּ, הַאי אִתְעֲבִד פֶּתִי לְמִפְתֵּי בְנֵי נָשָׁא בְרַמָּאוּת, בְּגִין דְּאִיהוּ מִסִּטְרָא דְנָחָשׁ הַקַּדְמוֹנִי דִמְפַתֵּי לִבְנֵי נָשָׁא, אִסְתַּמַּר מִנֵּיהּ, וְהַאי יְרוֹקָא פְקִיחָא לְבִישׁ, הַאי כָּל מַה דְּאִית בְּלִבֵּיהּ שָׁפֵיךְ לְבָר, וְהַאי גָּנִיז לוֹן לְגָאו, הַאי כָּל עוֹבָדוֹי בְּעִכּוּבָא, וְדָא כָל עוֹבָדוֹי בִּמְהִירוּ, וְאִיהוּ יָבֵשׁ גּוּפָא וְאַנְפִּין וְכָל אֵבָרִין דִּילֵיהּ, בְּהִפּוּכָא דְאָחֳרָא, בְגִין דְּגֵיהִנָּם דְּאִיהִי מָרָה יְרוֹקָא אוֹקִיד בֵּיהּ דְּאִיהִי כֹּעִס, כַּעִִסָן אִיהוּ וַדַּאי, דְּאוֹקִיד בֵּיהּ נוּרָא לְפוּם שַׁעִִתָּא וּמִיָּד שָׁכִיךְ, הָכִי כָּל עוֹבָדוֹי בָּעִי לְמֶעֱבַד בִּמְהִירוּ, וְאָחֳרָא דְאִיהוּ כָּבֵד בְּנַחַת, דָּא בְּהִפּוּכָא דְּדָא, דָּא נָחָשׁ וְדָא שָׂרָף, דָּא מַיָּא וְדָא אֶשָּׁא, מַיָּא דְמֵי טוֹפָנָא דְחָבִיל כָּל בִּשְׂרָא, הַאי אָחֳרָא מִנֵּיהּ גָּפְרִית וָאֵשׁ.
אַנְפִּין סוּמְקִין מִסִּטְרָא אָחֳרָא, הַאי אִתְחַזֵּי בֵּינוֹנִי לָא גַס וְלָא יָבֵשׁ, הַאי אִתְאַדַּם מִסִּטְרָא דְמַאֲדִים, אוֹשִׁיד דְּמָא אִיהוּ, אִסְתַּמַּר מִנֵּיהּ, וּתְרֵין אִינוּן בְּהִפּוּכָא סוּמָק וְאוּכָּם, דָּא בֵינוֹנִי בְּמַתְקְלָא, וְדָא בְהִפּוּכָא מִסִּטְרָא אָחֳרָא, דָּא שַׂמְחָן וְדָא עֲצִיב, שַׂמְחָן מִסִּטְרָא דְּדָם, שְׂחוֹק הַכְּסִיל, וְדָא עֲצִיב מִסִּטְרָא דְמָרָה אוּכְמָא, דָּא גָזֵיל וְשָׁפֵיךְ דְּמָא, וְאִיהוּ וַותְּרָן, וְדָא כָּנִישׁ קוֹבֵץ עַל יָד.
מִסִּטְרָא דְּדַכְיוּ בְּהִפּוּכָא, אַנְשֵׁי חַיִל אַנְפִּין חִוְורִין מִסִּטְרָא דְמוֹחָא, יִרְאֵי אלהי''ם מִסִּטְרָא דְלִבָּא, אַנְשֵׁי אֱמֶת מִסִּטְרָא דְפִימָא, שׂוֹנְאֵי בָצַע מִסִּטְרָא דְגוּפָא, וְהָא אוּקְמוּהָ אַנְשֵׁי חַיִל יִרְאֵי אלהי''ם אַנְשֵׁי אֱמֶת שׂוֹנְאֵי בָצַע מִסִּטְרָא דְאדנ''י, שִׁעוּר וּמִדָּה דִלְהוֹן יהו''ה מִלְּגָאו וּמִלְּבָר, י' אִתְלַבַּשׁ בְּאַנְשֵׁי חַיִל וְדָא מוֹחָא דְתַמָּן חָכְמָה, ה' בְּיִרְאֵי אלהי''ם דְּאִיהוּ לִבָּא, וְתַמָּן דְּחִילוּ וּרְחִימוּ דְאִינוּן י''ה בִּימִינָא וּבִשְׂמָאלָא, וְאִינוּן נִסְתָּרוֹת בְּמוֹחָא וּבְלִבָּא, ו' אִתְלַבַּשׁ בְּפִימָא מִסִּטְרָא דְאִלֵּין דְּאִינוּן אַנְשֵׁי אֱמֶת, ה' אִתְלַבַּשׁ בְּגוּפָא מִסִּטְרָא דְאִלֵּין שׂוֹנְאֵי בָצַע, וְאִינוּן תּוֹרָה וּמִצְוָה, וַעֲלַיְיהוּ אִתְּמַר וְהַ נִּגְלוֹת.
<h2>דף קכט ע''ב</h2>
אַנְפִּין עֲגוּלִין מִסִּטְרָא דִנְקוּדֵי, דְּאִינוּן קָמֵ''ץ פַּתָ''ח צֵרִ''י סֶגוֹ''ל שְׁבָ''א חֹלֵ''ם חִרֵ''ק שֻׁרֵ''ק שׁוּרֵ''ק, מַלְכוּת עִגּוּלָא דְכֻלְּהוּ. תָּא חֲזִי, תֵּשַׁע זִמְנִין יהו''ה, בְּכָל סְפִירָה וּסְפִירָה נְקוּדָה דִילֵיהּ, וְאִיהוּ יהו''ה בַּמַּלְכוּת בְּלָא נְקוּדָה, וְאִלֵּין אִינוּן נְקוּדִין דִּמְחַיְּיבִין כָּל סְפִירָה וּסְפִירָה, תֵּשַׁע נְקוּדִין אִינוּן חַד יהו''ה בְּקָמֵ''ץ, תִּנְיָינָא יהו''ה בְּפַתָח, תְּלִיתָאָה יהו''ה בְּצֵירִ''י, רְבִיעָאָה יהו''ה בְּסֶגוֹ''ל חֲמִשָּׁאָה יהו''ה בִּשְׁבָ''א, <small><small><span style="color=#0055ff">(דף קכט ע''ב)</span></small></small> שְׁתִיתָאָה יהו''ה בְּחֹלֵ''ם, שְׁבִיעָאָה יהו''ה בְּחִירֵ''ק, תְּמִינָאָה יהו''ה בְּשָׁלֹשׁ נְקֻדּוֹת, תְּשִׁיעָאָה יהו''ה בְּשׁוּרֵ''ק, מַלְכוּת יהו''ה כְּלִילָא מִכֻּלְּהוּ. קָמֵ''ץ אִתְקְרֵי בִנְקוּדָה דָא מִסִּטְרָא דְכֶתֶר עִלָּאָה דְאִיהוּ סָתִים כְּקָמֵ''ץ, דְּאִיהוּ סָתִים בְּמַחֲשָׁבָה, דְלָא יָדַע בַּר נַשׁ מַה דְּאִית בְּגַוִּיהּ, וּמָאן דְּאִיהוּ לְגוֹ סָתִים בְּמַחֲשָׁבָה, עִלַּת הָעִלּוֹת קָרִינָן לֵיהּ.
וְאִתְקְרֵי פַּתָ''ח כִּנְקוּדָה דָא מִסִּטְרָא דְחָכְמָה, דְבָהּ אִתְפַּתַּח וְאִתְגַּלְיָיא מַחֲשָׁבָה סְתִימָא, כְגַוְונָא דָא לְעִילָא כְּדִיּוֹקְנָא דָא, לְתַתָּא כְּדִיּוֹקְנָא דָא וּתְרֵין נְקוּדִין אִתְגְּלִיאוּ בְאִימָּא, בְכִתְרָא עִלָּאָה סְתִימִין אִינוּן, וְאִתְעֲבִידוּ צֵרִי יֵהֵוִהֵ, עֲלַיְיהוּ אִתְּמַר <small><small>(בראשית ב ז)</small></small> וַיִּיצֶר יהו''ה, כִּי בְּיָ''הּ יהו''ה צוּר עוֹלָמִים <small><small>(ישעיה כו ד)</small></small>, צִיֵּיר תְּרֵין עָלְמִין עָלְמָא דֵין וְעָלְמָא דְאָתֵי.
סֶגוֹ''ל דָּא חֶסֶד, בֵּיהּ שְׁכִינְתָּא אִיהוּ סֶגוֹלְתָּ''א לְעִילָא, סֶגוֹ''ל לְתַתָּא, סֶגוֹלְתָּא וּרְחִימָא מִסִּטְרָא דִימִינָא, שְׁבָ''א כְּגַוְונָא דָא מִסִּטְרָא דִשְׂמָאלָא, כִּי בָאֵ''שׁ יהו''ה נִשְׁפָּט <small><small>(שם סו טז)</small></small>, וַתִּפּוֹל שְׁבָא וַתִּקָּחֵם <small><small>(איוב א טו)</small></small>, שְׁבָה עִמָּדִי <small><small>(בראשית כט יט)</small></small> דְּאִיהִי שְׁכִינְתָּא דְאִתְקְרֵי שְׁבָ''א מִסִּטְרָא דִשְׂמָאלָא. וְאִתְקְרֵי חֹלֵ''ם כְּגַוְונָא דָא מִסִּטְרָא דְעַמּוּדָא דְאֶמְצָעִיתָא, מִשָּׁם רוֹעִִה אֶבֶן יִשְׂרָאֵל <small><small>(שם מט כד)</small></small>, אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה <small><small>(תהלים קיח כב)</small></small>, כָּל מַרְגְּלִיתָא יַקִּירָא אִיהִי בְּחֹלֵ''ם, הֲדָא הוּא דִכְתִיב <small><small>(שמות כח יט)</small></small> לֶשֶׁם שְׁבוֹ וְאַחְלָמָה, וּבֵיהּ וַנַּחַלְמָה חֲלוֹם <small><small>(בראשית מא מא)</small></small>.
חִרֵ''ק אִתְקְרֵי מִסִּטְרָא דְשׁוֹקָא יְמִינָא כְּגַוְונָא דָא בֵּיהּ חֲקִירָה, הַחֵקֶר אֱלוֹ''הַ תִּמְצָא <small><small>(איוב יא ז)</small></small>, וְאִיהוּ קֶרַח הַנּוֹרָא, קֶרַח מֵהַהוּא נוֹרָא <small><small>(יחזקאל א כב)</small></small> דְאִיהוּ עַמּוּדָא דְאֶמְצָעִיתָא. שֻׁרֵ''ק הוֹד אִתְקְרֵי, כְּגַוְונָא דָא יֻהֻוִהֻ, מִתַּמָּן אִתְקְרִיאַת שְׁכִינְתָּא שֻׁרֵ''ק, קֶשֶׁר הַמֶּרְכָּבָה, וְאִיהוּ הוֹד דְּמֹשֶׁה, בֵּיהּ אִשְׁתַּלִּימוּ חֲמִשָּׁה בְרִיחִים לְקַרְשֵׁי צֶלַע הַמִּשְׁכָּן הַשֵּׁנִית <small><small>(שמות כו כז)</small></small>, כְּחוּשְׁבַּן ה' דִילֵיהּ, אִשְׁתָּאַר ו''ד דּוּ פַּרְצוּפִין, עֲלֵיהּ אִתְּמַר <small><small>(שם טז)</small></small> עִִשֶׂר אַמּוֹת אֹרֶךְ הַקָּרֶשׁ, קֶרֶשׁ, קֶשֶׁר.
שׁוּרֵק יוּהוּווּהוּ, דָּא צַדִּיק, דְּאִיהוּ קוֹשֵׁר הַמֶּרְכָּבָה, דְאִיהִי שְׁכִינְתָּא עִם קוּדְשָׁא בְּרִיךְ הוּא, הֲדָא הוּא דִכְתִיב <small><small>(ד''ה א כט יא)</small></small> כִּי כֹל בַּשָּׁמַיִם וּבָאָרֶץ, וְדָא דְמִתַּרְגְּמִינָן דַּאֲחִיד בִּשְׁמַיָּא וּבְאַרְעָא, וַעֲלֵיהּ אִתְּמַר <small><small>(ירמיה ב כא)</small></small> וְאָנֹכִי נְטַעִִתִּיךְ שׂוֹרֵק כֻּלֹּה זֶרַע אֱמֶת, זֶרַע אֱמֶת הוּא וַדַּאי, דְּאִתְּמַר בֵּיהּ <small><small>(מיכה ז כ)</small></small> תִּתֵּן אֱמֶת לְיַעֲקֹב, אִיהוּ זֶרַע, וּשְׁכִינְתָּא עִזֶר, הֲדָא הוּא דִכְתִיב <small><small>(בראשית ב יח)</small></small> אֶעֱשֶׂה לוֹ עִזֶר כְּנֶגְדּוֹ, כָּל אִלֵּין נְקוּדִין אִתְחַיְיבוּ בִּשְׁמָא <small><small>(נ''א אתחייב שמא)</small></small> קַדִּישָׁא מִסִּטְרָא דְתֵשַׁע סְפִירָן, וּמַלְכוּת כְּלִילָא דְכֻלְּהוּ, אַהֲבַת כְּלוּלֹתָיִךְ <small><small>(ירמיה ב ב)</small></small>, הָא הָכָא אַנְפִּין עִגּוּלִין דִּלְעִילָא, נְקִידִין בִּנְקוּדִין.
וְאִית אַנְפֵּי רַבְרְבֵי, וְאַנְפֵּי זוּטְרֵי, אַנְפִּין דְּרַחֲמֵי, וְאַנְפִּין דְּזַעַם, דִּבְהוֹן וְאֵ''ל זוֹעִם בְּכָל יוֹם <small><small>(תהלים ז יב)</small></small>, וּבְגִין דָּא אָמַר לְמֹשֶׁה הַמְתֵּן לִי עַד שֶׁיַּעַבְרוּ פָּנִים שֶׁל זַעַם, וּמִיָּד וַיַּעֲבוֹר יהו''ה עַל פָּנָיו וַיִּקְרָא, יהו''ה יהו''ה אֵ''ל רַחוּם וְחַנּוּן <small><small>(שמות לד ו)</small></small>, דְּאִינוּן בְּרָזָא דְאָת וָא''ו, תְּלַת עֲשַׂר מְכִילָן, א' דִּבְאֶמְצָעִיתָא דְוָא''ו אֶרֶךְ אַפַּיִם מַאי אַפַּיִם דִּילֵיהּ ו''ו, דִּבְהוֹן מַאֲרִיךְ אַנְפִּין עַל חַיָּיבַיָּא, וּמְרַחֵם עַל עָלְמָא, וַעֲלַיְיהוּ אִתְּמַר <small><small>(במדבר ו כה)</small></small> יָאֵר יהו''ה פָּנָיו אֵלֶיךָ וִיחֻנֶּךָּ, יִשָּׂא יהו''ה פָּנָיו אֵלֶיךָ, ה' ה' אִינוּן גַּוָּונִין דְּאַנְפִּין חִוָּור וְסוּמַק, וְחוֹטָמָא אִיהוּ אֲרִיךְ אַנְפִּין, יו''ד פִּימָא כְּלָלָא דִתְלַת דַּרְגִּין, י' חוּט בְּעִגּוּלָא, ו' לָשׁוֹן, ד' כְּלָלָא דְאַרְבַּע תִּקּוּנִין שִׂפְוָון וְשִׁינַיִם וְחֵךְ וְגָרוֹן.
<h2>דף קל ע''א</h2>
תָּא חֲזִי אִתְּמַר בְּאָדָם <small><small>(איוב יד כ)</small></small> מְשַׁנֶּה פָנָיו וַתְּשַׁלְּחֵהוּ, וּמָאן גָּרִים לֵיהּ שִׁנּוּיָא דְאַנְפִּין, לְשַׁנָּאָה לֵיהּ דְּלָא יִשְׁתְּמוֹדְעָן בֵּיהּ מָארֵי דְּדִינָא, הַאי אִיהוּ שִׁנּוּי מָקוֹם שִׁנּוּי הַשֵּׁם שִׁנּוּי מַעֲשֶׂה. וְעוֹד נְקוּדִין אִינוּן סֶגּוֹלִין נָהֲרִין <small><small>(נ''א בהדין)</small></small> נְקוּדָה דְאוֹרַיְיתָא, וְאִינוּן נִעִִנוּעִין דְּאַתְוָון, לָקֳבֵל פִּרְקִין וְעַרְקִין, דְּאִינוּן נִעִִנוּעִין דְּאֵבָרִין דְּגוּפָא. וְאִתְקְרִיאוּ בְּאִלֵּין שְׁמָהָן, ק''דומיאל <small><small>(נ''א ק''דמיאל)</small></small> <small><small>(ס''י קמואל)</small></small> מ''לכיאל צ''וריאל הָא קָמֵץ בְּאַתְווֹי, פ''דאל ת''ומיאל ח''סדיאל הָא פַּתָח, צ''וריאל ר''זיאל י''ופיאל הָא צֵרִי, ס''מטוריה <small><small><span style="color=#0055ff">(דף קל ע''א)</span></small></small> ג''זריאל <small><small>(נ''א ג''בריאל)</small></small> ו''ענאל ל''מואל הָא סֶגוֹל, ש''מעיאל ב''רכיאל א''הניאל הָא שְׁבָא, ח''ניאל ל''הריאל <small><small>(נ''א ל''הדיאל)</small></small> מ''חניאל הָא חֹלֵם, ח''זקיאל ר''הטיאל ק''רשיאל <small><small>(נ''א ק''דושיאל)</small></small> הָא חִרֵק, ש''מועאל ר''עמיאל ק''ניאל הָא שֻׁרֵק, ש''משיאל ר''פאל ק''דשיאל הָא שֻׁרֵק, הָא תְמַנְיָא וְעִִשְׂרִין שְׁמָהָן, דְּאִתְּמַר בְּהוֹן <small><small>(תהלים קיא ו)</small></small> כֹּחַ מַעֲשָׂיו הִגִּיד לְעַמּוֹ, זַכָּאִין אַנְפִּין דְּנָהֲרִין בְּהוֹן אִלֵּין שְׁמָהָן, וְאִינוּן לָקֳבֵל י''ד פִּרְקִין דְּיָד יְמִינָא וְלָקֳבֵל י''ד פִּרְקִין דְּיָד שְׂמָאלָא, יהו''ה אלהינ''ו יהו''ה, כוז''ו במוכס''ז כוז''ו, עֲלַיְיהוּ אִתְּמַר <small><small>(שמות כ ג)</small></small> לֹא יִהְיֶה לְךָ אֱלֹהִים אֲחֵרִים עַל פָּנָי, וְאִם לַאו עֲלַיְיהוּ אִתְּמַר <small><small>(משלי יא כא)</small></small> יָד לְיָד לֹא יִנָּקֶה רָע.
חוֹטָמָא אֲרִיכָא, דָא הוּא בַר נַשׁ דְּאִית בֵּיהּ רַחֲמֵי, חוֹטָמָא קְמִיטָא מָארֵי דְרוּגְזָא אִיהוּ, חוֹטָמָא עֲקִימָא מִסִּטְרָא דְחִוְיָא אִיהוּ בְּכָל אֵבֶר דְּחָב בַּר נַשׁ הַהוּא חִוְיָא אִיהוּ כְרִיכָא תַמָּן וְעָקִים לֵיהּ, בֵּין בְּאוּדְנִין בֵּין בְּעַיְינִין בֵּין בְּחוֹטָמָא בֵין בְּפִימָא, וַעֲלֵיהּ אִתְּמַר <small><small>(קהלת א טו)</small></small> מְעְִוָּת לֹא יוּכַל לִתְקוֹן וְגוֹמֵר, וְכָל כְּאֵבִין דִּבְנֵי נָשָׁא דְאִינוּן תַּקִּיפִין, דְּאִתְּמַר בְּהוֹן <small><small>(דברים כח נט)</small></small> וָחֳלָיִם רָעִים וְנֶאֱמָנִים, הוּא דְנָשִׁיךְ לוֹן הַהוּא חִוְיָא בְכַמָּה נְשִׁיכִין בְּהַהוּא אֵבֶר דְּחָב, עַד דְּאִתְפַּרַע מֵהַהוּא חוֹבָא, וּבְגִינֵיהּ אִתְּמַר אֲפִילוּ נָחָשׁ כָּרוּךְ עַל עֲקֵבוֹ לֹא יַפְסִיק, לֹא יַפְסִיק בְּיִחוּדָא בִצְלוֹתֵיהּ, וְהָא כְתִיב בְּכָל פִּקּוּדִין <small><small>(ויקרא יח ה)</small></small> וָחַי בָּהֶם, וְלֹא שֶׁיָּמוּת בָּהֶם, אָמַר לָהֶם בְּגִין דָּא אָמְרוּ אֲבָל עַקְרָב פּוֹסֵק בְּגִין דְּקָטִיל. תָּא חֲזִי בְּחוֹטָמָא אִית תְּרֵין נוּקְבִין, מֵחַד נָפִיק רוּחָא, וּמֵחַד נָפִיק תְּנָנָא, הֲדָא הוּא דִכְתִיב <small><small>(דברים כט יט)</small></small> כִּי אָז יֶעִִשַּׁן אַף יהו''ה וְקִנְאָתוֹ בָּאִישׁ הַהוּא, בְּרוּחָא קַרִיר אָמַר <small><small>(שמות טו ח)</small></small> וּבְרוּחַ אַפֶּיךָ נֶעִִרְמוּ מַיִם, בִּתְּנָנָא דְסָלִיק כֶּעָשָׁן אָמַר <small><small>(שם)</small></small> נָשַׁפְתָּ בְרוּחֲךָ כִּסָּמוֹ יָם.
אוּדְנִין אִית בְּהוֹן אִדְרִין וְאַכְסַדְרִין, וַעֲלַיְיהוּ אָמַר דָּוִד שִׁיר לַמַּעֲלוֹת, דְּאִינוּן כִּי גָבוֹהַּ מֵעַל גָּבֹהַּ שֹׁמֵר, וּגְבֹהִים עֲלֵיהֶם <small><small>(קהלת ה ז)</small></small>, אִי אִינוּן אֲטִימִין אוּדְנִין לְתַתָּא, הָכִי אִינוּן אֲטִימִין תַּרְעִין דִּשְׁמִיעָה לְעִילָא לְגַבַּיְהוּ, וְאִינוּן תַּרְעִין דְּאִתְּמַר בְּהוֹן <small><small>(תהלים סה ג)</small></small> שׁוֹמֵעַ תְּפִלָּה, שְׁמַע יִשְׂרָאֵל <small><small>(דברים ו ד)</small></small>, מִתַּמָּן צָרִיךְ לְכַוְונָא בִשְׁמִיעָה. אָמַר לֵיהּ רַבִּי אֶלְעָזָר, אַבָּא, וְהָא שְׁמִיעָה בְאָן אֲתַר תַּלְיָא לְעִילָא.
אָמַר לֵיהּ בְּרִי רְאִיָּה הוּא כִּסֵּא לַמִּזְרָח, דְּמִתַּמָּן נְהוֹרָא נָפִיק לְעוֹלָם, כְּמָה דְאוּקְמוּהָ מָארֵי מַתְנִיתִין, מִזְרָח מִשָּׁם הָאוֹר יוֹצֵא לְעוֹלָם, יְהוּדָה אִיהוּ לַמִּזְרָח, וְאִתְּמַר בֵּיהּ <small><small>(בראשית מט ט)</small></small> גּוּר אַרְיֵה יְהוּדָה. מַעֲרָב דָּא פִימָא דְתַמָּן עִרוּב דְּכֹלָּא, וְתַמָּן מִתְעָרְבִין כָּל חֲיָילִין וְכָל דַּרְגִּין, וּמַחֲנֵה אֶפְרַיִם לְמַעֲרָב, וּמִטָּה לְמַעֲרָב בֵּין צָפוֹן לַדָּרוֹם. שְׁמִיעָה לָקֳבֵל שֻׁלְחָן בַּצָּפוֹן, וְתַמָּן דְּחִילוּ, הֲדָא הוּא דִכְתִיב <small><small>(חבקוק ג ב)</small></small> יהו''ה שָׁמַעִִתִּי שִׁמְעֲךָ יָרֵאתִי, וּמַחֲנֵה דָן לַצָּפוֹן, וְאֹזֶן דְּמוּת אַלֶּ''ף, דְּאִתְּמַר בֵּיהּ אַלֵּף בִּינָה, דְּאִיהִי נַמִּי עוֹז לַצָּפוֹן. רֵיחָא לַדָּרוֹם, רֵיחַ נִיחֹחַ לַיהו''ה <small><small>(ויקרא א ט)</small></small>, וְאִית לְחוֹטָמָא תְּרֵין נוּקְבִין, כְּלִילָן מִדִּינָא וְרַחֲמֵי, וְאִינוּן י' י', חוֹטָמָא ו' בְּאֶמְצָעִיתָא, תְּרֵין צִנּוֹרוֹת אִינוּן דִּילֵיהּ, וְאִתְּמַר לְגַבֵּי מַחֲנֵה רְאוּבֵן לַדָּרוֹם רְאוּ בֵן, תְּרֵין נוּקְבִין דְּחוֹטָמָא אִינוּן לָקֳבֵל לֵאָה וְרָחֵל, חוֹטָמָא בְּאֹרַח מֵישׁוֹר בֵּינַיְיהוּ דָא יַעֲקֹב.
<h2>דף קל ע''ב</h2>
אָמַר לֵיהּ רַבִּי אֶלְעָזָר, אַבָּא, מְנָא לָךְ דְּאִימָּא <small><small>(נ''א דבינה)</small></small> אִיהִי לַצָּפוֹן, וּבָהּ תַּלְיָא שְׁמִיעָה, אָמַר לֵיהּ בְּרִי חַמְשִׁין תַּרְעִין אִנּוּן דְּבִינָה, וּבָהּ מְיַיחֲדִין כ''ה כ''ה אַתְוָון תְּרֵין זִמְנִין בְּכָל יוֹמָא, וְיִשְׂרָאֵל אִיהוּ בֶן י''ה, בִּינָה וַדַּאי כְּלָלָא דִתְלַת אַתְוָון אַבָּא וְאִימָּא וּבְרָא, וּבְגִין דָּא שְׁמִיעָה בָהּ תַּלְיָא, לֵית תִּקּוּנָא מֵאִלֵּין אַרְבַּע אַתְוָון דְּלָא אִתְכְּלִילָן בָּהּ עֲשַׂר סְפִירָן, דְּאִינוּן יו''ד ה''א וא''ו ה''א, וְאַרְבַּע אַתְוָון דְּאִינוּן יהו''ה אִיהוּ לָא אִשְׁתַּנִּי בְּכָל אֲתַר, אִיהוּ שָׁמַע דִּשְׂמָאלָא <small><small><span style="color=#0055ff">(דף קל ע''ב)</span></small></small> לְיִשְׂרָאֵל, וְאִסְתַּכַּל בִּימִינָא עֲלַיְיהוּ, וּבַדָּרוֹם אִיהוּ מְרַחֵף עֲלַיְיהוּ, הֲדָא הוּא דִכְתִיב <small><small>(בראשית א ב)</small></small> וְרוּחַ אלהי''ם מְרַחֶפֶת עַל פְּנֵי הַמָּיִם, וּבְמַעֲרָב אִיהוּ מְמַלֵּל עִמְּהוֹן, שִׁנּוּיִין אִינוּן בְּמָאנֵי דְּגוּפָא, אֲבָל בֵּיהּ לֵית שִׁנּוּיָא כְּלָל, הֲדָא הוּא דִכְתִיב <small><small>(מלאכי ג ו)</small></small> אֲנִי יהו''ה לֹא שָׁנִיתִי.
וּבְכָל אֵבֶר וְאֵבֶר <small><small>(דאיהו נרא דכל פקודא)</small></small> בָּעִי בַר נַשׁ לְאַמְלָכָא לְקוּדְשָׁא בְּרִיךְ הוּא, וּלְתַקְנָא לֵיהּ אֲתַר דַּכְיָא וּנְקִיָּיא לְשַׁרְיָא לֵיהּ תַּמָּן, וּבְגִין דָּא צָרִיךְ בַּר נַשׁ לְבַעֲרָא מִנֵּיהּ מִכָּל אֵבֶר וְאֵבֶר, כָּל מַחֲשָׁבִין וְכָל הִרְהוּרִין בִּישִׁין דְּטִנּוּפִין דְּאִינוּן קְלִיפִין, וְצָרִיךְ לְאוֹקָדָא לוֹן בְּכָל פִּקּוּדִין כְּשֵׁרִין, דְּשַׁרְיָין עַל כָּל אֵבֶר וְאֵבֶר דְּאִינוּן נֵרוֹת, דְּכָל פִּקּוּדָא נֵר אִתְקְרִיאַת, הֲדָא הוּא דִכְתִיב <small><small>(משלי ו כג)</small></small> כִּי נֵר מִצְוָה, נֵר יהו''ה נִשְׁמַת אָדָם <small><small>(שם כ כז)</small></small>, וּבָהּ צָרִיךְ לְמֶהֱוִי <small><small>(שם)</small></small> חוֹפֵשׂ כָּל חַדְרֵי בָטֶן, וּלְבַעֲרָא מִנַּיְיהוּ שְׂאוֹר וְחָמֵץ מוֹץ וְתֶבֶן, שְׂאוֹר וְחָמֵץ מִן הָעִסָּה <small><small>(נ''א הטפה)</small></small>, מוֹץ וְתֶבֶן מִן הַחִטָּה, לְשַׁרְיָא תַמָּן י''ה, י' בְּעִסָּה דְאִיהִי טִפָּה, ה' בְּחִטָּה, דְּאִיהִי לְבַעֲרָא חֵט מִן ה' דְּאִשְׁתָּאֳרַת סֹלֶת נְקִיָּה.
דְּכָל פִּקּוּדָא דְשַׁרְיָא עַל כָּל אֵבֶר וְאֵבֶר אִית לָהּ שֵׁם יְדִיעַ, וְכָל חֲיָילִין וּמַשִּׁרְיָין דְּמַלְאָכִין דְּתַלְיָין מִנֵּיהּ, כֻּלְּהוּ אִתְכַּנְשׁוּ לְהַהוּא אֵבֶר, וְנָטְרִין לֵיהּ מִכָּל מַרְעִין בִּישִׁין, וּמָאן דְּחָלִיף לוֹן אוֹ קָרָא לוֹן בְּאֵבֶר דְּלַאו דִּלְהוֹן, וְלַאו אִינוּן מְמַנָּן עֲלַיְיהוּ, אִיהוּ אַכְחִישׁ סִדּוּרָא דְעוֹבָדָא דִבְּרֵאשִׁית, וְלַאו מִתְכַּנְּשִׁין לְגַבֵּיהּ, לְמַלְכָּא דְשַׁוִּי מְמַנָּן עַל מַלְכוּתֵיהּ, וּפָלִיג לוֹן עַל כָּל אֲתַר וַאֲתַר, וְאָמַר לוֹן אַנְתְּ תְּהֵא מְמַנָּא עַל אֲתַר כַּךְ וְכַךְ, וְאַנְתְּ כַּךְ וְכַךְ, וּלְכָל חַד שַׁוִּי לֵיהּ בַּאֲתַר יְדִיעַ, וּבְמִלָּה יְדִיעַ, לֵית לֵיהּ חִלּוּף בַּאֲתַר אָחֳרָא.
אֲבָל קוּדְשָׁא בְּרִיךְ הוּא דְשָׁלְטָנוּתֵיהּ בְּכָל אֲתַר כְּנִשְׁמָתָא דְשָׁלְטָנוּתָהּ עַל כָּל אֵבֶר וְאֵבֶר, מְלֹא כָל הָאָרֶץ כְּבוֹדוֹ, בְּכָל אֲתַר דְּקָרֵי לֵיהּ בַּר נַשׁ עָנֵי לֵיהּ, אֶלָּא אִם הַהוּא אֲתַר דְּהַהוּא אֵבֶר אִיהוּ פָגוּם בְּחוֹבָה דְעָבִיד בַּר נַשׁ, קוּדְשָׁא בְּרִיךְ הוּא לָא שַׁרְיָא בְהַהוּא אֵבֶר, דַּעֲלֵיהּ אִתְּמַר <small><small>(ויקרא כא יח)</small></small> כָּל אֲשֶׁר בּוֹ מוּם לֹא יִקְרָב.
וְאֵבָרִין דְּבַר נַשׁ כֻּלְּהוּ אִינוּן מְסוּדָרִין עַל סִדְרֵי בְרֵאשִׁית, וּבְגִין דָּא אִתְקְרֵי בַר נַשׁ עוֹלָם קָטָן, וּמָאן דְּאַמְלִיךְ לְקוּדְשָׁא בְּרִיךְ הוּא עַל כָּל אֵבֶר וְאֵבֶר, כְּאִלּוּ אַמְלִיךְ לֵיהּ עַל כָּל עָלְמָא, וְאַגְרָא דְבַר נַשׁ דְּאַמְלִיךְ לֵיהּ עַל כָּל אֵבֶר וְאֵבֶר לָא אִתְיְיהִיב רְשׁוּ לְגַלָּאָה, דְּאִלֵּין אִינוּן טַעֲמֵי מִצְווֹת דְּלָא אִתְיְיהִיבוּ לְגַלָּאָה, בְּגִין דְּלָא יְהֵא בַּר נַשׁ עוֹבֵד לְקוּדְשָׁא בְּרִיךְ הוּא עַל מְנָת לְקַבֵּל פְּרָס, אֲבָל בְּרִי מִלִּין אִלֵּין דְּלָא צְרִיכִין לְאִתְגַּלְיָא, יְהוֹן טְמִירִין בְּלִבָּךְ, עֲלַיְיהוּ אִתְּמַר <small><small>(ישעיה כג יח)</small></small> לֶאֱכוֹל לְשָׂבְעָה וְלִמְכַסֶּה עָתִיק, מִלִּין עַתִּיקִין דְּלָא אִתְמַסְרוּ לְגַלָּאָה יְהוֹן טְמִירִין בְּלִבָּךְ.
תָּא חֲזִי כַּד בַּר נַשׁ מִתְעַטֵּף בְּעִטּוּפָא דְמִצְוָה, וּמָנַח תְּפִלִּין, וְקָרִי לֵיהּ בִּקְרִיאַת שְׁמַע, הָא תַקִּין לֵיהּ כָּרְסַיָּא בְּעִטּוּפָא דְמִצְוָה, וְהָא אוּקְמוּהוּ וְהוּכַן בַּחֶסֶד כִּסֵּא <small><small>(שם טז ה)</small></small>, וּבִתְּפִלִּין אִיהוּ מְעַטֵּר לֵיהּ, הֲדָא הוּא דִכְתִיב <small><small>(יחזקאל כד יז)</small></small> פְּאֵרְךָ חֲבוֹשׁ עָלֶיךָ, וְקָרָא לֵיהּ בַּקְּרָא לְשַׁרְיָיא עַל כָּרְסַיָּא דְתַקִּין לֵיהּ שְׁמַע יִשְׂרָאֵל, הָכִי קוּדְשָׁא בְּרִיךְ הוּא מְתַקֵּן לֵיהּ בְּהַהוּא עָלְמָא כָּרְסַיָּא וַעֲטָרָה, וּכְמָה דְאִיהוּ נָחִית לֵיהּ תַּמָּן, וִיקוּם כָּרְסַיָּא בְגִינֵיהּ, וְאַמְלִיךְ לֵיהּ עַל כָּל מַלְאָכִין <small><small>(נ''א חיילין)</small></small> וּמַשִּׁרְיָין דְּתַמָּן, הֲדָא הוּא דִכְתִיב <small><small>(בראשית א כו)</small></small> וְיִרְדּוּ בִדְגַת הַיָּם וּבְעוֹף הַשָּׁמַיִם וְגוֹמֵר, וְרָזָא דְמִלָּה <small><small>(שמואל א ב ז)</small></small> כִּי מְכַבְּדַי אֲכַבֵּד וּבוֹזַי יֵקָלּוּ.
וּכְמָה דְנָחִית <small><small>(ס''א דמגנין)</small></small> לֵיהּ בְּכַמָּה נִגּוּנִין דְּשִׁירוֹת תּוּשְׁבָּחוֹת וְהוֹדָאוֹת, הָכִי כַד סָלִיק לְעִילָא כֻּלְּהוּ חֵיוָון דְּמֶרְכָּבוֹת, וּמַשִּׁרְיָין דְּמַלְאָכִין קַדִּישִׁין, דְּחַיּוֹת וְאוֹפַנִּים וּשְׂרָפִים, פָּתְחִין לֵיהּ <small><small>(נ''א פרישן)</small></small> גַּדְפַיְיהוּ בְּחֶדְוָוא בְּנִגּוּנָא לְקַבְּלָא לֵיהּ, הָא הָכָא אַגְרָא דִצְלוֹתָא וְתִקּוּנִין דִּילָהּ דְּאִיהִי פִקּוּדָא חֲדָא.
<h2>דף קלא ע''א</h2>
פִּקּוּדָא דִבְּרִית מִילָה, בִּגְזִירוּ דְעָרְלָה וּפְרִיעָה, כְּמָה דְאִיהוּ אַעֲבַר מֵהַהוּא אֵבֶר כָּל אִלֵּין קְלִיפִין דֶּאֱלֹהִים אֲחֵרִים, וְתַקִּין בֵּיהּ אֲתַר לְשַׁרְיָא בֵּיהּ שְׁכִינְתָּא תַּמָן, דְּאִיהוּ אוֹת בְּרִית מִילָה, הָכִי קוּדְשָׁא בְּרִיךְ הוּא כַּד נִשְׁמָתֵיהּ <small><small><span style="color=#0055ff">(דף קלא ע''א)</span></small></small> סְלִיקַת לְעִילָא, הֲדָא הוּא דִכְתִיב <small><small>(דברים ל יב)</small></small> מִ י יַ עֲלֶה לָּ נוּ הַ שָּׁמַיְמָ ה, קוּדְשָׁא בְּרִיךְ הוּא אַעֲבַר מִנֵּיהּ כָּל מַלְאֲכֵי חַבָּלָה וּמְקַטְרְגִין דְּלָא יִקְרְבוּ לְגַבֵּיהּ בְּגִין דִּשְׁמָא דַיהו''ה שַׁרְיָא עֲלֵיהּ דְּתִשְׁכַּח לֵיהּ בְּאִלֵּין תֵּיבִין מִ י יַעֲלֶ ה לָּנ וּ הַשָּׁמַיְמָ ה, רָאשֵׁי תֵּיבוֹת מִילָ''ה, וְסוֹפֵי תֵּיבוֹת יהו''ה, בִּשְׁמֵיהּ סָלִיק לְעִילָא נִשְׁמָתֵיהּ, וּבְהַהוּא זִמְנָא יִתְקַיַּים בֵּיהּ <small><small>(שם כח ז)</small></small> וְרָאוּ כָּל עַמֵּי הָאָרֶץ כִּי שֵׁם יהו''ה נִקְרָא עָלֶיךָ וְיָרְאוּ מִמֶּךָּ, וּכְמָא דְאִיהוּ מְקַבֵּל עֲלֵיהּ כָּל פִּקּוּדִין דַּעֲשֵׂה, בִּדְחִילוּ וּרְחִימוּ, הָכִי אַמְלִיכִין לֵיהּ לְעִילָא חֲיָילִין וּמַשִּׁרְיָין, עַל אִלֵּין עָלְמִין דְּתַקִּין לֵיהּ קוּדְשָׁא בְּרִיךְ הוּא לְעִילָא, וּמְקַבְּלִין לֵיהּ עֲלַיְיהוּ בִדְחִילוּ וּרְחִימוּ דְמָארֵיהוֹן.
וּבְזִמְנָא דְבַר נַשׁ אִשְׁתַּדַּל בְּאוֹרַיְיתָא דְאִיהוּ אוֹר, וּבְמִצְוָה דְאִיהוּ נֵר, כְּאִלּוּ נָהִיר עַמּוּדָא דְעַנָּנָא בִימָמָא קֳדָם יהו''ה, וְעַמּוּדָא דְאֵשָׁתָא בְלֵילְיָא, הָכִי כְּגַוְונָא דָא כַד אָזִיל לְהַהוּא עָלְמָא, מַה כְּתִיב בֵּיהּ <small><small>(שמות יג כא)</small></small> וַיהו''ה הוֹלֵךְ לִפְנֵיהֶם יוֹמָם בְּעַמּוּד עָנָן לַנְחוֹתָם הַדֶּרֶךְ, וְלַיְלָה בְּעַמּוּד אֵשׁ לְהָאִיר לָהֶם, לְמָאן לַנְּשָׁמָה וְרוּחָא וְנַפְשָׁא דִילֵיהּ, דְּאִינוּן לָקֳבֵל כֹּהֵן לֵוִי וְיִשְׂרָאֵל, וְכֹלָּא בִזְכוּ דְאוֹרַיְיתָא דְאִיהִי אוֹר וְנֵר.
וְכָל מָאן דְּנָטִיר שַׁבָּת וְאוֹקִיר לֵיהּ וּמְעַנֵּג לֵיהּ בְּגִין יְקָרָא דְקוּדְשָׁא בְּרִיךְ הוּא, הָכִי קוּדְשָׁא בְּרִיךְ הוּא יָהִיב לֵיהּ אֲתַר לְעִילָא בִנְיָיחָא דְלָא טָרַח בֵּיהּ, וְנָח תַּמָּן מִכָּל טִרְחָא דְהַאי עָלְמָא דְטָרַח בְּכַמָּה גִלְגּוּלִין וְעוֹבָדִין, בְּרִי תָּא חֲזִי, כָּל פִּקּוּדִין אִלֵּין תַּלְיָין בְּדִיּוֹקְנָא דְמַלְכָּא, וְאִית פִּקּוּדִין דְּאִינוּן עַל מְנָת לְקַבֵּל פְּרָס, וְתַלְיָין מִדִּיּוֹקְנָא דְהַהוּא נַעַר דִּלְעִילָא, וְצָרִיךְ לְפָרְשָׁא כָּל פִּקּוּדִין דְּאִינוּן בְּדִיּוֹקְנָא דְמַלְכָּא.
אִית <small><small>(אלין)</small></small> דְּתַלְיָין מֵרֵישָׁא, וְאִית <small><small>(ואלין)</small></small> דְּתַלְיָין בְּעַיְינִין, וְכַמָּה מַלְאָכִין וּמַשִּׁרְיָין עִלָּאִין דְּאִינוּן עִינֵי יהו''ה מְמַנָּן עֲלַיְיהוּ, וְאִית פִּקּוּדִין דְּתַלְיָין מִן אוּדְנִין, וְכַמָּה מַלְאָכִין דְּאִתְקְרִיאוּ אָזְנֵי יהו''ה מְמַנָּן עֲלַיְיהוּ, וְאִית פִּקּוּדִין דְּתַלְיָין מֵאַנְפִּין, וְכַמָּה מַלְאָכִין דְּאִתְקְרִיאוּ פְּנֵי יהו''ה מְמַנָּן עֲלַיְיהוּ, דְאִתְּמַר בְּהוֹן <small><small>(יחזקאל א ו)</small></small> וְאַרְבָּעָה פָנִים לְאֶחָד, וְאִית פִּקּוּדִין דְּתַלְיָין מֵחוֹטָמָא, וְכַמָּה מַלְאָכִין דְּאִתְּמַר בְּהוֹן <small><small>(תהלים קד ד)</small></small> עוֹשֶׂה מַלְאָכָיו רוּחוֹת מְמַנָּן עֲלַיְיהוּ, וְאִית פִּקּוּדִין דְּתַלְיָין מִפִּימָא, וְכַמָּה מַלְאָכִים דִּמְמַנָּן עַל קָלִין דְּאוֹרַיְיתָא וְעַל דִּבּוּרִין, דְּאִתְּמַר בְּהוֹן <small><small>(קהלת י כ)</small></small> כִּי עוֹף הַשָּׁמַיִם יוֹלִיךְ אֶת הַקּוֹל וּבַעַל כְּנָפַיִם יַגִּיד דָּבָר, וְאִית פִּקּוּדִין דְּתַלְיָין מִידוֹי דְּמַלְכָּא, וְכַמָּה מַלְאָכִין מְמַנָּן עֲלַיְיהוּ דְאִתְקְרִיאוּ יְדַיִן, הֲדָא הוּא דִכְתִיב <small><small>(יחזקאל א ח)</small></small> וִידֵי אָדָם מִתַּחַת כַּנְפֵיהֶם, וְאִית פִּקּוּדִין דְּתַלְיָין מִגּוּפָא כְּעִנְּבִין דְּאַתְכָּלָא.
אָמַר לֵיהּ רַבִּי אֶלְעָזָר, אַבָּא, וְהָא לְעִילָא הָא אוּקְמוּהָ דְּלֵית גּוּף וְלֵית גְּוִיָּה, אָמַר לֵיהּ בְּרִי, לְעָלְמָא דְאָתֵי אִתְּמַר דְּאִיהִי אִימָּא עִלָּאָה, אֲבָל לְתַתָּא אִית גּוּפָא בְעָלְמָא דֵין דְּאִיהִי שְׁכִינְתָּא תַּתָּאָה, וְגוּפָא אִיהִי אוֹרַיְיתָא, דְמִינָהּ תַּלְיָין כָּל פִּקּוּדִין, וְאִית פִּקּוּדִין דְּתַלְיָין מֵאוֹת בְּרִית, וְכַמָּה מַלְאָכִין מְמַנָּן עֲלַיְיהוּ דְאִתְקְרִיאוּ מָארֵי דְאוֹתוֹת, דְּאִתְּמַר בְּהוֹן <small><small>(בראשית א יד)</small></small> וְהָיוּ לְאוֹתוֹת, וַעֲלַיְיהוּ אִתְּמַר לְמֹשֶׁה <small><small>(שמות ג יב)</small></small> וְזֶה לְּךָ הָאוֹת, וְהַאי אִיהוּ אוֹת דְּכָל צְבָא הַשָּׁמַיִם מְמַנָּן עֲלֵיהּ, וְאִית פִּקּוּדִין דְּתַלְיָין בְּרַגְלִין, וְכַמָּה מַלְאָכִין מְמַנָּן עֲלַיְיהוּ, דְאִתְּמַר בְּהוֹן <small><small>(יחזקאל א יד)</small></small> וְהַחַיּוֹת רָצוֹא וָשׁוֹב, וְאִתְּמַר בְּהוֹן <small><small>(שם ז)</small></small> וְרַגְלֵיהֶם רֶגֶל יְשָׁרָה, וְהָכִי תַלְיָין כֻּלְּהוּ מִגּוּפָא, בְּשַׂעֲרָא דְתַלְיָא מֵרֵישָׁא, וְכָל נִימָא וְנִימָא אַחֲזֵי דְאִיהוּ מַלְאָךְ דְּתַלְיָא מֵרֵישָׁא.
וְכָל מָאן דְּפָשַׁע בְּפִקּוּדָא, כְּאִלּוּ פָשַׁע בְּדִיּוֹקְנָא דְּמַלְכָּא, זַכָּאָה נִשְׁמָתָא דְאִיהִי בְּדִיּוֹקְנָא דְמָארֵיהּ, דִּמְקַיֵּים פִּקּוּדִין אִלֵּין, דְּמִינָהּ תַּלְיָין כָּל מַלְאָכִין אִלֵּין דְּאִתְקְרִיאוּ עִינֵי יהו''ה אָזְנֵי יהו''ה, וְכָל תִּקּוּנִין וַחֲיָילִין וּמַשִּׁרְיָין דְּגוּפָא דִלְעִילָא, וְכַד סָלְקַת נִשְׁמָתָא כָּל אִלֵּין חֲיָילִין סָלְקִין עִמָּהּ, וְכַד נָחֲתָא כָּל אִלֵּין חֲיָילִין נָחֲתִין עִמָּהּ, אִיהִי סֻלָּם, וְהִנֵּה מַלְאֲכֵי אלהי''ם <small><small>(בראשית כח יב)</small></small> סָלְקִין וְנָחֲתִין בָּהּ, בָּהּ מַמָּשׁ, וְכַד סָלְקָא, קָלָא נָחִית בְּרוּמֵי רְקִיעִין לְכָל חֲיָילִין וּמַשִּׁרְיָין, הָבוּ יְקָרָא לְדִיּוֹקְנָא דְמַלְכָּא.
<h2>דף קלא ע''ב</h2>
מִצְוָה <small><small><span style="color=#0055ff">(דף קלא ע''ב)</span></small></small> דְכָל פִּקּוּדָא, בֵיהּ שַׁרְיָא יהו''ה, הוּא אִשְׁתַּכַּח בְּכָל אֵבֶר וְאֵבֶר, הוּא אִשְׁתַּכַּח בְּאַרְבַּע גַּוָּונִין דְּשַׂעֲרָא וּבְאַרְבַּע גַּוָּונִין דְּעִינָא, וּבְאַרְבַּע אִדְרִין דְּאוּדְנָא, וּבְאַרְבַּע גַּוְּונֵי דְאַנְפִּין, וּבְקָלָא וּבְדִבּוּרָא וּבִקְרִיאָה וַאֲמִירָה, <small><small>(ובעשיה דידין)</small></small> וּבְכָל אֵבֶר וְאֵבֶר דְּגוּפָא אִיהוּ יהו''ה, מְמַנָּא עַל כָּל מִצְוָה וּמִצְוָה, דְבֵיהּ מִצְוָה בְּאַ''תְּ בַּ''שׁ, מ''צ י''ה, פ''ץ ו''ה, הָא מִצְוָה יהו''ה, מצפץ, יהו''ה בְּאַ''תְּ בַּ''שׁ מצפ''ץ. וּבְרִי, כָּל אֵבָרִין אִתְקְרִיאוּ כִּנּוּיִין לִשְׁמָא דְיהו''ה, וְכָל מַלְאָכִין דְּתַלְיָין מֵהַהוּא אֵבֶר כֻּלְּהוּ סָלְקִין וְנָחֲתִין בִּשְׁלִיחוּתֵיהּ, וְכָל מָאן דְּקָרָא לְמַלְאָכִין וּלְכִנּוּיִין וְלָא בְהַהוּא אֵבֶר דִּמְמַנָּא עֲלֵיהּ, לֵית סָלִיק פְּעוּלָה בִידוֹי.
רֵישָׁא אִיהוּ כִּנּוּיָיא דְשֵׁם אהי''ה, וְכָל מַלְאָכִין, וּמְמַנָּן דַּהֲוַיּוֹת, מֵהָכָא תַלְיָין, וּבֵיהּ שָׁאֲלִין מַלְאָכִין אַיֵּה מְקוֹם כְּבוֹדוֹ לְהַעֲרִיצוֹ, אי''ה רְשִׁים בְּאהי''ה, וְתַמָּן הי''ה דְסָלִיק בְּחוּשְׁבַּן כ' דְּאִיהוּ כֶּתֶר, אִיהוּ רְשִׁים בְּא''ב ג''ד ה''ו ז''ח ט''י, <small><small>(אהי''ה)</small></small> אל''ף ה''א יו''ד ה''א אִיהוּ רָזָא דַעֲשַׂר אַתְוָון מֵעִילָא לְתַתָּא, הַאי אִיהוּ כֶּתֶר בְּרֵישׁ כֻּלְּהוּ שְׁמָהָן, וּלְעִילָא מִנֵּיהּ יו''ד ה''י וא''ו <small><small>(נ''א וי''ו)</small></small> ה''י, אל''ף דל''ת נו''ן יו''ד, לְעִילָא מִנֵּיהּ יו''ד ה''א וא''ו ה''א, וְכֻלְּהוּ סָלְקִין לְאַרְבְּעִין וּתְרֵין אַתְוָון, וְאִלֵּין אִינוּן אַתְוָון דְּאִתְבְּרִיאוּ בְּהוֹן שְׁמַיָּא עִלָּאִין, וְאַרְצוֹת הַחַיִּים, דְּאִלֵּין אִתְקְרִיאוּ שְׁמֵי הַשָּׁמַיִם, וּמָאן דְּבָרָא בְּהוֹן כֹּלָּא, אוּמָנָא דְכֹלָּא, עִלַּת הָעִלּוֹת מִתְעַלֶּה עַל כֹּלָּא, הוּא בְרִיךְ לְכֹלָּא, וּלְעִילָא מִכָּל בִּרְכָאָן, הֲדָא הוּא דִכְתִיב <small><small>(נחמיה ט ה)</small></small> וּמְרוֹמַם עַל כָּל בְּרָכָה וּתְהִלָּה, וְלָא צָרִיךְ אִיהוּ בִּרְכָאָן מֵאָחֳרָא, דְלֵית עֲלֵיהּ מָאן דְּאַשְׁפַּע לֵיהּ.
בְּרִי אִית פִּקּוּדִין דְּתַלְיָין בְּרַגְלִין, דְּאִתְּמַר בְּהוֹן <small><small>(יחזקאל א ז)</small></small> וְרַגְלֵיהֶם רֶגֶל יְשָׁרָה, <small><small>(שם יז)</small></small> עַל אַרְבַּעַת רִבְעִיהֶם, בְּלֶכְתָּם יֵלֵכוּ, דָא אדנ''י, דַּעֲלֵיהּ אִתְּמַר <small><small>(תהלים פה יד)</small></small> צֶדֶק לְפָנָיו יְהַלֵּךְ וְיָשֵׂם לְדֶרֶךְ פְּעָמָיו, וְאִינוּן מְאַת אֲדָנִים לִמְאַת הַכִּכָּר, דְּנָחֲתִין לְמֵאָה בִרְכָאָן, וְדָא ק' מִן צְדָקָה דְאִיהִי צְלוֹתָא, צ' תִּשְׁעִים אֲמֵנִים, ד' אַרְבַּע קְדוּשׁוֹת, ק' מֵאָה בְּרָכוֹת, ה' חֲמִשָּׁה חוּמְשֵׁי תוֹרָה, וְהַאי צְדָקָה אִיהִי אִימָּא עִלָּאָה, צֶדֶק אִימָּא תַּתָּאָה, דְּאִתְּמַר בָּהּ <small><small>(שם)</small></small> צֶדֶק לְפָנָיו יְהַלֵּךְ, <small><small>(ישעיה מא ב)</small></small> צֶדֶק יִקְרָאֵהוּ לְרַגְלוֹ, דָּא דִינָא וְדָא רַחֲמֵי, צֶדֶק אִימָּא תַּתָּאָה, צְדָקָה אִימָּא עִלָּאָה.
כָּל פִּקּוּדִין דַּהֲלִיכָה תַּלְיָין בְּרַגְלִין, כְּגוֹן הֲלִיכָה לְבֵי כְּנִישְׁתָּא, הֲלִיכָה לִבְרִית מִילָה, הֲלִיכָה לְמֵת מִצְוָה, אוֹ לְכָל הֲלִיכָה דְמִצְוָה, וְהַאי פִּקּוּדָא דִבְּרִית מִילָה תַּלְיָא בַּצַּדִּיק, וּצְדָקָה בִּידַיִן מִן נָתֹן תִּתֵּן, כָּל פִּקּוּדִין אִינוּן מְשׁוּלָבִין אִלֵּין עִם אִלֵּין הֲדָא הוּא דִכְתִיב <small><small>(שמות כו יז)</small></small> מְשׁוּלָּבוֹת וכו', וְכֵן תְּפִלִּין תַּלְיָין בְּרֵישָׁא וּבִידָא שְׂמָאלָא, צִיצִית עַל כִּתְפָא, מִצְוַת לִלְמוֹד וּלְלַמֵּד בְּפוּמָא, וְכֵן צְלוֹתִין תַּלְיָין בְּפוּמָא, וְהָכִי מִצְוַת שׁוֹפָר בְּרוּחָא דְנָשֵׁיב בֵּיהּ בְּפוּמָא, וְהַהוּא רוּחָא אִתְעֲבִיד קָלָא, וְכֵן קָרְבָּנִין דְּאִינוּן רֵיחַ נִיחֹחַ לַיהו''ה תַּלְיָין בְּחוֹטָמָא, וְאָעִי בּוּסְמִין דְּאַבְדַּלְתָּא, וְכָל דִּינִין תַּלְיָין בְּדִבּוּרָא, וְכֵן בְּעַיְינִין, כְּמָה דְאוּקְמוּהוּ מָארֵי מַתְנִיתִין אֵין לְדַיָּין אֶלָּא מַה שֶּׁעִינָיו רוֹאוֹת.
<h2>דף קלב ע''א</h2>
וְאִית פִּקּוּדִין דְּתַלְיָין בִּשְׁמִיעָה כְּגוֹן קְרִיאַת שְׁמַע, אוֹ פִקּוּדִין אָחֳרָנִין, דְּאִתְּמַר בְּהוֹן אִם הִשְׁמִיעַ לְאָזְנוֹ יָצָא, וְדָא תְקִיעַת שׁוֹפָר, סוֹף סוֹף בְּאִלֵּין אֵבָרִין תַּלְיָין כָּל פִּקּוּדִין, אֶלָּא פִּקּוּדָא דְיִרְאָה וְאַהֲבָה אֵלּוּ תַלְיָין בְּמוֹחָא וְלִבָּא, וְכָל פִּקּוּדִין דַּעֲשִׂיָּה כְּגוֹן סוּכָּה וְלוּלָב תַּלְיָין בִּידַיִן, וּבְאִלֵּין תִּקּוּנִין <small><small>(ס''א פקודין)</small></small> צָרִיךְ בַּר נַשׁ לְאִשְׁתְּמוֹדְעָא כָּל מַלְאָכַיָּא דְאִתְקְרִיאוּ עִינֵי יהו''ה אָזְנֵי יהו''ה, וְאִינוּן דְּאִתְּמַר בְּהוֹן <small><small>(תהלים קד ד)</small></small> עוֹשֶׂה מַלְאָכָיו רוּחוֹת <small><small>(משרתיו אש לוהט)</small></small>, דְּתַלְיָין בְּחוֹטָמָא, וּמַלְאָכִין דְּאִתְּמַר בְּהוֹן <small><small>(קהלת י כ)</small></small> כִּי עוֹף הַשָּׁמַיִם יוֹלִיךְ אֶת הַקּוֹל דְּתַלְיָין בְּקָלָא, וּבַעַל כְּנָפַיִם יַגִּיד דָּבָר <small><small>(שם)</small></small> דְּתַלְיָין בְּדִבּוּרָא, וּמַלְאָכִים דְּתַלְיָין בַּעֲשִׂיָּה, כְּגוֹן וִידֵי אָדָם <small><small>(יחזקאל א ד)</small></small>, וּמַלְאָכִין דְּאִתְקְרִיאוּ אוֹתוֹת, דְּתַלְיָין בְּצַדִּיק <small><small><span style="color=#0055ff">(דף קלב ע''א)</span></small></small> דְּאִתְּמַר בְּהוֹן <small><small>(ירמיה י ב)</small></small> וּמֵאוֹתוֹת הַשָּׁמַיִם אַל תֵּחָתּוּ, וּמַלְאָכִין דְּתַלְיָין בְּרַגְלִין, דְּאִתְּמַר בְּהוֹן <small><small>(יחזקאל א יד)</small></small> וְהַחַיּוֹת רָצוֹא וָשׁוֹב, וְנִעִִנוּעָא דְכֻלְּהוּ יהו''ה, וְצָרִיךְ לְמִנְדַּע נְקוּדָה דִילֵיהּ, בְּכָל אֵבֶר וְאֵבֶר נְקוּדָה דְאִתְחַיַּיב לְמַלְאָכָא דְאִיהוּ <small><small>(אור)</small></small> מַיִם, וּלְמַלְאָכָא דְאִיהוּ אֵשׁ, וּלְמַלְאָכָא דְאִיהוּ רוּחַ, דְּכָל נְקוּדִין אִינוּן אֶשָּׁא וְרוּחָא וּמַיָּא, מַלְכוּת עָפָר מָאנָא דְכֻלְּהוּ עִלָּאִין דְּתַלְיָין מִסְּפִירָן, וּלְתַתָּא הָכִי אִית מַלְאָכִין דְּתַלְיָין מִכִּסֵּא וּמַלְאָךְ וְאוֹפָן, דְּמִתַּמָּן נְשָׁמָה וְרוּחָא וְנַפְשָׁא, גּוּפָא מָאנָא דְכֻלְּהוּ, מִיכָאֵ''ל אִיהוּ מַיָּא, וְאִיהוּ מְמוּנֶה עַל יַמָּא, וּבְגִין דָּא כַּד אַעֲבַר מֹשֶׁה לְיִשְׂרָאֵל בְּיַמָּא, בֵּיהּ שַׁבַּח לְקוּדְשָׁא בְּרִיךְ הוּא, הֲדָא הוּא דִכְתִיב <small><small>(שמות טו יא)</small></small> מִ י כָ מוֹךָ בָּאֵ לִים יהו''ה, גַּבְרִיאֵ''ל מְמוּנֶה עַל אֶשָּׁא, אוּרִיאֵ''ל עַל רוּחָא, רְפָאֵ''ל עַל עַפְרָא, מֵאִלֵּין תַּלְיָין כַּמָּה רִבֵּי רִבְוָון דְּמַלְאָכַיָּא דְתַלְיָין מִנַּיְיהוּ.
בְּרִי, אַגְרָא דְאִלֵּין פִּקּוּדִין דְּתַלְיָין בְּאִלֵּין אֵבָרִים, הוּא דְּמָאן דִּמְיַחֵד לְקוּדְשָׁא בְּרִיךְ הוּא, בִּשְׁכִינְתֵּיהּ בְּהַאי עָלְמָא, קוּדְשָׁא בְּרִיךְ הוּא מְזַוִּוג לֵיהּ בְּבַת זוּגֵיהּ לְהַהוּא עָלְמָא, וּמָאן דְּקָרִיב לֵיהּ לִשְׁכִינְתֵּיהּ קָרְבָּנָא, קוּדְשָׁא בְּרִיךְ הוּא מְקָרֵב לֵיהּ בְּבַת זוּגֵיהּ, וּמָאן דְּעָבִיד לֵיהּ בֵּי מַקְדְּשָׁא, הֲדָא הוּא דִכְתִיב <small><small>(שם כה ח)</small></small> וְעָשׂוּ לִי מִקְדָּשׁ, קוּדְשָׁא בְּרִיךְ הוּא עָבִיד לֵיהּ בְּהַהוּא עָלְמָא בַּיִת לְדַיְירָא <small><small>(ליה)</small></small> תַמָּן דְּאִיהוּ קֹדֶשׁ קֻדְשִׁין, וּמָאן דְּעָבִיד לֵיהּ סֻכָּה, קוּדְשָׁא בְּרִיךְ הוּא מְסַכֵּךְ עֲלֵיהּ בְּהַהוּא עָלְמָא, וְאַגִּין עֲלֵיהּ מִכָּל מַלְאֲכֵי חַבָּלָה כַּד נָפִיק מֵהַאי עָלְמָא וְאָזִיל לְהַהוּא עָלְמָא.
וְכָל מָאן דִּמְבָרֵךְ לְקוּדְשָׁא בְּרִיךְ הוּא, וּמְקַדֵּשׁ לֵיהּ בִּצְלוֹתֵיהּ בְּהַאי עָלְמָא, קוּדְשָׁא בְּרִיךְ הוּא מְבָרֵךְ לֵיהּ בְּהַהוּא עָלְמָא, וּמְקַדֵּשׁ לֵיהּ, וְלֵית קְדוּשָׁה פָּחוּת מֵעֲשָׂרָה, אוֹף הָכִי עָבִיד לֵיהּ קוּדְשָׁא בְּרִיךְ הוּא עֲשָׂרָה חוּפּוֹת בְּגַן עִדֶן, דְּקִדּוּשִׁין דְּקוּדְשָׁא בְּרִיךְ הוּא עִם שְׁכִינְתֵּיהּ, אִינוּן קָדוֹשׁ קָדוֹשׁ קָדוֹשׁ, וְשֶׁבַע בִּרְכָאָן דִּילֵיהּ אִינוּן בִּקְרִיאַת שְׁמַע, בַּשַּׁחַר שְׁתַּיִם לְפָנֶיהָ וְאַחַת לְאַחֲרֶיהָ, וּבָעִִרֶב שְׁתַּיִם לְפָנֶיהָ וּשְׁתַּיִם לְאַחֲרֶיהָ, הָא שֶׁבַע, וְיִחוּד דִּילֵהּ שְׁמַע יִשְׂרָאֵל, וְהָכִי קוּדְשָׁא בְּרִיךְ הוּא מְבָרֵךְ לֵיהּ וּלְכַלָּה דִילֵיהּ, וּמְקַדֵּשׁ לֵיהּ עִמָּהּ בִּקְדוּשָׁה, וּמְיַיחֵד תַּרְוַיְיהוּ, וְכֹלָּא מִדָּה כְּנֶגֶד מִדָּה.
סוֹף סוֹף בְּכָל מַה דְּאִשְׁתַּדַּל בַּר נַשׁ בְּפִקּוּדוֹי דְּקוּדְשָׁא בְּרִיךְ הוּא, בְּגִינֵיהּ וּבְגִין שְׁכִינְתֵּיהּ, הָכִי אִשְׁתַּדַּל קוּדְשָׁא בְּרִיךְ הוּא בְּגִין בַּר נַשׁ וּבַת זוּגֵיהּ בְּהַהוּא עָלְמָא, זַכָּאָה חוּלָקֵיהּ מָאן דְּיִשְׁתַּדַּל לְמֶעֱבַד רְעוּתֵיהּ, דְּלֵית פּוּמָא יָכִיל לְמֵימַר אַגְרָא דִילֵיהּ בְּהַהוּא עָלְמָא דְאִיהִי לְדָרֵי דָרִין, בַּר נַשׁ עָבִיד לְקוּדְשָׁא בְּרִיךְ הוּא רְעוּתֵיהּ דְּאִיהוּ לְפוּם שַׁעִִתָּא בְהַאי עָלְמָא, וּבָנֵי לֵיהּ בִּנְיָינָא בֵּיהּ, קוּדְשָׁא בְּרִיךְ הוּא בָנֵי לֵיהּ לְבַר נַשׁ בְּעָלְמָא דִילֵיהּ בִּנְיָינָא לְדָרֵי דָרִין, זַכָּאָה מָאן דְּשַׁרְיָא לֵיהּ בְּכָל אֵבֶר וְאֵבֶר דִּילֵיהּ לְמֶעֱבַד לֵיהּ אֲתַר לְשַׁרְיָא תַמָּן, וּלְאַמְלָכָא לֵיהּ בְּכָל אֵבֶר וְאֵבֶר, דְּלָא יְהֵא בֵּיהּ אֵבֶר פָּנוּי מִנֵּיהּ, דְּאִם חָסֵר אֵבֶר חַד דְּלָא שַׁרְיָא עֲלֵיהּ קוּדְשָׁא בְּרִיךְ הוּא, בְּגִין הַהוּא אֵבֶר אִתְחַזַּר לְעָלְמָא בְּגִלְגּוּלָא, עַד דְּאִשְׁתַּלִּים בְּאֵבָרִין דִּילֵיהּ, לְמֶהֱוֵי כֻּלְּהוּ שְׁלֵמִין בְּדִיּוֹקְנָא דְקוּדְשָׁא בְּרִיךְ הוּא, דְּאִם חָסֵר חַד לַאו אִיהוּ בְּצַלְמוֹ דְקוּדְשָׁא בְּרִיךְ הוּא.
פּוּמָא עֲקִימָא לָא שַׁרְיָא בֵּיהּ קוּדְשָׁא בְּרִיךְ הוּא דְאִיהוּ מוּם, כָּל שֶׁכֵּן אִם דִּבּוּרָא דִילֵיהּ עָקִים, עֲלֵיהּ אִתְּמַר <small><small>(קהלת א טו)</small></small> מְעְִוָּת לֹא יוּכַל לִתְקוֹן, פִּימָא וְלִבָּא אִינוּן לָקֳבֵל אוֹרַיְיתָא דְבִכְתָב וְאוֹרַיְיתָא דִבְעַל פֶּה, קָלָא וְדִבּוּר דְּנָפִיק מִתַּרְוַיְיהוּ אִיהוּ ו''ה, צָרִיךְ לְאַפָּקָא לֵיהּ בִּדְחִילוּ וּרְחִימוּ דְי''ה, וְאִם לַאו, לָא שַׁרְיָא תַמָּן יהו''ה.
<h2>דף קלב ע''ב</h2>
שִׂפְוָון אֲרִיכִין מִסִּטְרָא דְאַנְשֵׁי חַיִל, רְחָבִין מִסִּטְרָא דְיִרְאֵי אלהי''ם, שִׂפְוָון בֵּינוֹנִיִּים מִסִּטְרָא דְאַנְשֵׁי אֱמֶת, זְעִירָן בְּעִגּוּלָא מִסִּטְרָא דְשׂוֹנְאֵי בָצַע, כַּמָּה קָלִין וְדִבּוּרִין נָפְקִין מִפִּימָא מִיָּד דְּנָפְקִין מִפּוּמוֹי כַּמָּה מַלְאָכִים דְּאִתְקְרִיאוּ עוֹפִין נָטְלִין מִלּוּלִין דְּפִימָא. חָמֵשׁ תִּקּוּנִין אִינוּן בְּפִימָא, דְאִתְּמַר בְּסֵפֶר יְצִירָה, אחה''ע בומ''ף גיכ''ק דטלנ''ת זסשר''ץ, וּבְהוֹן <small><small>(דברים כז ו)</small></small> אֲבָנִים <small><small><span style="color=#0055ff">(דף קלב ע''ב)</span></small></small> שְׁלֵמוֹת תִּבְנֶה לְקוּדְשָׁא בְּרִיךְ הוּא בְּכַמָּה צְלוֹתִין וּפוּלְחָנִין, וַעֲלַיְיהוּ אָמַר יַעֲקֹב וַיִּשְׁכַּב בַּמָּקוֹם הַהוּא <small><small>(בראשית כח יא)</small></small>, וַיִּשְׁכַּב וְיֵ''שׁ כ''ב אַתְוָון בַּמָּקוֹם הַהוּא, יֵ''שׁ <small><small>(משלי ח כא)</small></small> לְהַנְחִיל אוֹהֲבַי יֵשׁ, כ''ב בְּךָ יְבָרֵךְ יִשְׂרָאֵל <small><small>(בראשית מח כ)</small></small>, בְּךָ בָּטְחוּ אֲבוֹתֵינוּ <small><small>(תהלים כב ה)</small></small>, כִּי בְךָ אָרוּץ גְּדוּד <small><small>(שם יח ל)</small></small>, וּבְךָ בָּחַר יהו''ה <small><small>(דברים ז ו)</small></small>, אֲשֶׁר נִשְׁבַּעִִתָּ לָהֶם בָּךְ <small><small>(שמות לב יג)</small></small>, נָגִילָה וְנִשְׂמְחָה בָּךְ <small><small>(שיר א ד)</small></small>, בְּהוֹן בָּ רוּךְ כְּ בוֹד יהו''ה מִמְּקוֹמוֹ <small><small>(יחזקאל ג יב)</small></small>.
דִּיקְנָא, בְּסֵפֶר בֶּן סִירָא, קַלִּיל דַּקָּן קוּרְטַמָּן, עַב דַּקָּן אִיהוּ בְרִבּוּיָא דְלֵיחָא בְּלַחוּתָא דִילֵיהּ, וּבְגִין דָּא אִיהוּ פַּתְיָא שַׁטְיָא, <small><small>(אמר רבי שמעון)</small></small> מָאן דְּלֵית לֵיהּ דִּיקְנָא בְאַנְפּוֹי וּבְפִימוֹי אֶלָּא זְעִיר, הוּא פִּקְחָא <small><small>(פקיעא)</small></small>, דְּמָרָה יְרוֹקָא אִיהִי אִתְגַּבְּרַת עֲלֵיהּ, וְלֵית בֵּיהּ לַחוּתָא כְלָל, דִּיקְנָא בֵינוֹנִית דָּא אִיהוּ אִישׁ תָּם, דַּעִִתֵּיהּ שְׁלִים, מָאן דְּלֵית לֵיהּ דִּיקְנָא בְאַנְפּוֹי כְּלָל, מָרָה קְרִירָא וִיבֵשָׁתָא אִתְגַּבְּרַת עֲלוֹי, לֵית בֵּיהּ לֵחוּת וַחֲמִימוּת כְּלָל, מָארֵי דַעֲצִיבוּ אִיהוּ, עוֹבָדוֹי כְּאִתְּתָא.
תָּא חֲזִי אִית בְּנֵי נָשָׁא דִמְמַלְּלָן בְּנִעִִנוּעָא דְעַיְינִין, וְאָחֳרָנִין בְּנִעִִנוּעָא דִיְדַיִן, וְאָחֳרָנִין בְּנִעִִנוּעָא דְרֵישָׁא, וְאָחֳרָנִין בְּנִעִִנוּעָא דְגוּפָא, וְאָחֳרָנִין בְּנִעִִנוּעָא דְרַגְלִין, דָּא אִיהוּ דִּבְכָל אֲתַר דְּנִשְׁמָתֵיהּ בֵּיהּ, תַּמָּן עָבִיד נִעִִנוּעָא יַתִּיר בְּהַהוּא אֲתַר.
אָמַר לֵיהּ רַבִּי אֶלְעָזָר, אַבָּא, וְכִי נִשְׁמָתָא לָא אִיהִי בַּאֲתַר יְדִיעָא בְלִבָּא, וְאִתְפַּשְׁטוּתָהּ בְּכָל אֵבָרִין דְּלִבָּא, אָמַר לֵיהּ בְּרִי, וְהָא כְתִיב בָּהּ <small><small>(רות ג ז)</small></small> וַתְּגַל מַרְגְּלוֹתָיו וַתִּשְׁכָּב, כְּפוּם עוֹבָדוֹי דְּבַר נַשׁ הָכִי נָפִיק לָהּ מֵאַתְרָהָא, וְנָחִית לָהּ לְבַר מֵאַתְרָהָא, כְּגַוְונָא דִשְׁכִינְתָּא דְאִתְּמַר בָּהּ <small><small>(ישעיה נ א)</small></small> וּבְפִשְׁעִיכֶם שֻׁלְּחָה אִמְּכֶם, וּתְיוּבְתָּא שְׁלֵימָתָא, מָאן דְּאָתִיב לָהּ לְאַתְרָהָא דַהֲוַת בְּקַדְמֵיתָא, דִּבְזִמְנָא דְנִשְׁמָתָא אִיהִי בְּלִבָּא אִתְקְרִיאַת מַטְרוֹנִיתָא, כַּד נָפְקַת מִלִּבָּא לָא אִתְקְרִיאַת מַטְרוֹנִיתָא, כְּפוּם חוֹבוֹי דְּבַר נַשׁ הָכִי נָחִית לָהּ מִדַּרְגָּא לְדַרְגָּא וּמֵאֵבֶר לְאֵבֶר, עַד דְּנָחִית לָהּ לְרַגְלוֹי, וּכְפוּם זַכְוָון דִּילֵיהּ הָכִי סְלִיקַת, עַד דִּסְלִיקַת לְאַתְרָהּ, וּבְגִין דָּא בְּכָל אֲתַר דְּנָחֲתַת, תַּמָּן עָבְדַת תְּנוּעָה יְתֵרָה בְּהַהוּא אֵבֶר יַתִּיר מֵאַחֲרָנִין.
שִׁרְטוּטִין דִּיְדַיִן אַשְׁכַּחְנָא דְאִינוּן כְּעַנְפִין דְּאִילָנָא, מִנְּהוֹן אֲרִיכִין, מִנְּהוֹן קְצָרִין, מִנְּהוֹן מְשַׁלְּבָן, מִנְּהוֹן בְּעִגּוּלָא זְעִירִין.
אַשְׁכַּחְנָא בְּרָזָא דְמַתְנִיתָא, דְּטוּרִין רַמָּאִין עֲמִיקִין, גּוֹ סוּסְפִיתָא, קוּנְטְרָא, קִטְרָא דְקִטְרִין, תַּמָּן הֲוָה חַד אוּכְמָא בְּלָא רַגְלִין, מְפַכְפֵּךְ הִפּוּכִין, גּוּף טְרִיף, כַּד הֲוָה יָתִיב אָזִיל, כַּד הֲוָה אָזִיל יָתִיב, כַּד הֲוָה אָזִיל מְהַפֵּךְ טוּרִין, כַּד הֲוָה יָתִיב מְעַקֵּר טִנָּרִין, מָאן דְּאַעֲרַע בֵּיהּ טְרִיף לֵיהּ וְקָטִיל לֵיהּ, וְלָא אַהֲנֵי, זַכָּאָה אִיהוּ מָאן דְּאִסְתַּמַּר מִנֵּיהּ.
כָּל דִּיּוֹקְנִין דִּבְנֵי עָלְמָא בֵּיהּ רְשִׁימִין, כָּל צִיּוּרִין בֵּיהּ מְצוּיָירִין, כָּל גַּוָּונִין בֵּיהּ מְרַקְמָן, דְּסִטְרִין אָחֳרָנִין כַּמָּה עַנְפִין תַּלְיָין מִנֵּיהּ, דְּשַׁרְבִיטִין דְּנוּרָא מְלַהֲטָא דְזָרִיק, כַּמָּה גַלְגַּלִין סַחֲרִין לֵיהּ, כֻּלְּהוּ מַלְיָין עַיְינִין דְּגוּמְרִין דְּנוּרָא מְלַהֲטִין, מִנְּהוֹן מִזְדַּעִִזְעָאן חֲיָילִין וּמַשִּׁרְיָין, לֵית בְּהוֹן רַחֲמָנוּתָא כְלָל, זַכָּאָה אִיהוּ מָאן דְּאִסְתַּמַּר מִנֵּיהּ.
<h2>דף קלג ע''א</h2>
בֵּיהּ רְשׁוּמִין דִּיּוֹקְנִין דְּחֵיוָון בִּישִׁין, דְּאִינוּן מַזָּל אַרְיֵה, מַזָּל שׁוֹר מוּעָד, מַזָּל נֶשֶׁר, מַזָּל אָדָם, כָּל נוּנֵי יַמָּא מְסָאֲבִין בֵּיהּ מְצוּיָירִין, וְעוֹפִין וְחֵיוָון דְּסִטְרָא דִמְסָאֲבוּ בֵּיהּ רְשִׁימִין וּמְצוּיָירִין, דְּכֻלְּהוּ מוּעָדִין לְקַלְקֵל, כַּמָּה שַׁרְבִיטִין וְנִצּוֹצִין אִזְדְּרִיקוּ מִנֵּיהּ עַל בְּנֵי נָשָׁא, וְאִינוּן נִשְׁמָתִין דְּחַיָּיבַיָּא, דְקָא מַרְכִּיבִין עַל בְּנֵי נָשָׁא, מִנְּהוֹן דְּכוּרִין מִנְּהוֹן נוּקְבִין, לְזִמְנִין מַרְכִּיבִין נוּקְבִין עַל דְּכוּרִין, לְזִמְנִין דְּכוּרִין עַל נוּקְבִין, כַּד אִזְדְּרִיקוּ לָא אִזְדְּרִיקוּ לַאֲתַר יְדִיעָא, אֶלָּא כָל חַד בַּאֲתַר דְּלָא <small><small><span style="color=#0055ff">(דף קלג ע''א)</span></small></small> מִינֵיהּ. וַוי לוֹן לְאִינוּן טִיפִּין, דְּאִינוּן נִצּוֹצִין וְשַׁרְבִיטִין אַעִִרַעוּ בֵּינַיְיהוּ, אִלֵּין שַׁטְיָין דְּלָא מִסְתַּמְּרִין גַּרְמַיְיהוּ בְזִוּוּגָא דִלְהוֹן, מַרְכִּיבִין לוֹן בְּהוֹן, וְאִתְעֲבִיד אִילָנָא דְעִץ הַדַּעַת טוֹב וָרָע.
נוּקְבָא אִית לֵיהּ דְּאִתְקְרִיאַת לַהַט הַחֶרֶב הַמִּתְהַפֶּכֶת, דְּכָל גִּלְגּוּלִין דְּנִשְׁמָתִין בֵּיהּ מִתְהַפְּכִין, לְזִמְנִין מַטֶּה לְנָחָשׁ, לְזִמְנִין נָחָשׁ לַמַּטֶּה, וְהָכִי מִתְהַפְּכָא דְּכוּרָא לְנוּקְבָא, נוּקְבָא לִדְכוּרָא, וְאִלֵּין דְּהָפְכִין לְשֻׁלְחָנָם גָּרְמִין הֲפוּכִין אִלֵּין. הֲפַכְפַּךְ דְּכֻלְּהוּ לַהַט הַחֶרֶב הַמִּתְהַפֶּכֶת מֵרָע לְטוֹב וּמִטָּב לְבִישׁ, וְהָכָא רָזָא דְצַדִּיק וְרַע לוֹ רָשָׁע וְטוֹב לוֹ, וְדָא אִיהוּ גוֹלֵל אוֹר מִפְּנֵי חֹשֶׁךְ וְחֹשֶׁךְ מִפְּנֵי אוֹר, מָאן דְּאַלִּים גָּבַר, כַּד אַלִּים נוּקְבָא עַל דְּכוּרָא בְגִלְגּוּלָא דִילֵיהּ לֵית לֵיהּ דִּיקְנָא, עָקָר הוּא, עוֹבָדוֹי כִּבְעִירָא, תּוֹעִבָה אִיהוּ.
וְהָכִי אִינוּן מִתְהַפְּכִין דַּרְגִּין מִדִּינָא לְרַחֲמֵי וּמֵרַחֲמֵי לְדִינָא, כְּגַוְונָא דְסִטְרָא דְּדַכְיוּ הָכִי מִתְהַפְּכִין מִסִּטְרָא דִמְסָאֲבוּ, אִם אַלִּים גָּבַר, וְהוּא יִהְיֶה פֶּרֶא אָדָם יָדוֹ בַכֹּל <small><small>(בראשית טז יב)</small></small>, וְאִם אַלִּימָא נוּקְבָא יַד כֹּל בּוֹ, אִית שָׁלְטָנוּתָא לְבִישׁ וְאִית שָׁלְטָנוּתָא לְטָב, אִית שָׁלְטָנוּתָא דְשַׁלִּיט <small><small>(סליק)</small></small> דָּא עַל דָּא, וְאִית שָׁלְטָנוּתָא דְנִיאוּפִין, כַּד שַׁלִּיט זוֹנָה עֲלֵיהּ, כֻּלְּהוּ בְעִירָן אַתְיָין עֲלֵיהּ, כְּמָה דְאַשְׁכַּחְנָא בִּנְבוּכַדְנֶאצַּר, דְּאִתְּמַר בֵּיהּ <small><small>(דניאל ד כב)</small></small> וּמִבְּנֵי אֲינָשָׁא טְרִיד וְעִשְׂבָּא כְתוֹרִין לֵיהּ יְטַעֲמוּן עַד דְּשִׁבְעָה עִדָּנִין יַחְלְפוּן עֲלוֹהִי, דְאִינוּן שִׁבְעָה כֹּכְבֵי דִילֵיהּ, יִתְחַלְפוּן עֲלוֹהִי מִדְּכוּרִין לְנוּקְבִין, וּבְגִין דָּא כַּד גִּלְגּוּלָא דְנוּקְבָא קָא רְכִיבַת עֲלֵיהּ, עוֹבָדוֹי אִיהוּ כְּאִתְּתָא, כַּד מַלִּיל מַלִּיל בִּפְתִיחוּ דִיְדִין, וְקָלֵיהּ וְדִבּוּרֵיהּ וְכָל עוֹבָדוֹי כְּאִתְּתָא, תּוֹעִבָה אִיהוּ, וּבְגִין דָּא מְבָרְכִין יִשְׂרָאֵל עַמָּא קַדִּישָׁא, בָּרוּךְ אַתָּה יהו''ה אלהינ''ו מֶלֶךְ הָעוֹלָם שֶׁלֹּא עָשַׂנִי אִשָּׁה.
אָמַר לֵיהּ רַבִּי אֶלְעָזָר, אַבָּא, שְׁמַעִִנָא דְאִית נַפְשָׁא דְמַרְכִּיבִין לָהּ בְּכַלְבָּא, וּבְגִין דָּא אָמַר דָּוִד <small><small>(תהלים כב כא)</small></small> הַצִּילָה מֵחֶרֶב נַפְשִׁי מִיַּד כֶּלֶב יְחִידָתִי, מַאי יְחִידָתִי דָא נִשְׁמָתָא, וְכִי נִשְׁמָתָא אִתְרְכִיבַת בְּכֶלֶב, אָמַר לֵיהּ בְּרִי אִין, בְּהַהוּא עָרֵל נָחָשׁ הַקַּדְמוֹנִי דְפַתִּי לְחַוָּה וְלִבְנֵי נָשָׁא, דָא אִיהוּ כֶּלֶב, וְדָא יֵצֶר הָרָע דְּאָתָא בְהַהוּא עָלְמָא מוּרְכָּב עֲלֵיהּ לְקַבְּלָא עוֹנְשֵׁיהּ.
וְאִית נִשְׁמָתִין אָחֳרָנִין דְּקָא אַתְיָין בְּגִלְגּוּלָא בְכַמָּה חֵיוָן, דְּאִתְקְרִיאוּ מַזָּל אַרְיֵה, מַזָּל שׁוֹר, מַזָּל נֶשֶׁר, מַזָּל בְּתוּלָה, מַזָּל עַקְרָב, מַזָּל טָלֶה, מַזָּל מַאֲדִים, מַזָּל נָחָשׁ, מַזָּל דָּגִים, כְּמָה דְאַשְׁכַּחְנָא בִתְרֵין עֲשַׂר שִׁבְטִין דְּאִתְמְתִילוּ לְחֵיוָון, דָּא לְאַרְיֵה גּוּר אַרְיֵה יְהוּדָה <small><small>(בראשית מט ט)</small></small>, יוֹסֵף בְּכוֹר שׁוֹרוֹ, יִשָּׂשכָר חֲמוֹר גָּרֶם, יְהִי דָן נָחָשׁ עֲלֵי דֶרֶךְ, בִּנְיָמִין זְאֵב יִטְרָף, וּבְרִי כָּל דָּא רָזָא דְגִלְגּוּלָא דְּיֵצֶר הָרָע, אִית לְמָאן דְּאִיהוּ דַמְיָא לְאַרְיֵה, וְאִית לְמָאן דְּאִיהוּ דַמְיָא לְחִוְיָא, וְאִית לְמָאן דְּאִיהוּ דַמְיָא כַּחֲמוֹר, לְכָל בִּרְיָין אִשְׁתַּנִּי כְּפוּם עוֹבָדֵיהוֹן, וּכְפוּם שַׁעִִתָּא דְאִתְעֲבִידוּ בָהּ.
וְעִם כָּל דָּא זַכָּאָה נִשְׁמָתָא דְשַׁלִּיט עֲלֵיהּ וְרָכִיב עֲלֵיהּ, כְּבַר נַשׁ דְּרָכִיב עַל סוּסְיָא אוֹ עַל חֲמָרֵיהּ, וַוי לֵיהּ לְמָאן דְּחִוְיָא שַׁלִּיט עֲלֵיהּ, הַאי אִתְקְרֵי רָשָׁע גָּמוּר, וּמָאן דְּאִיהוּ שַׁלִּיט עֲלֵיהּ אִיהוּ אִתְקְרֵי צַדִּיק גָּמוּר, וַעֲלֵיהּ אִתְּמַר <small><small>(ישעיה מג ד)</small></small> וְאֶתֵּן אָדָם תַּחְתֶּךָ, אָדָם בְּלִיַּעַל אִישׁ אָוְן, וּלְאֻמִּים תַּחַת נַפְשֶׁךָ <small><small>(שם)</small></small>, דְּכַד בַּר נַשׁ אִיהוּ שַׁלִּיט עַל יִצְרֵיהּ, הָכִי אִיהוּ שַׁלִּיט עַל כָּל שָׂנְאוֹי, וְאִם יִצְרֵיהּ שַׁלִּיט עֲלֵיהּ שָׂנְאוֹי שָׁלְטִין עֲלֵיהּ.
<h2>דף קלג ע''ב</h2>
וּבְרִי אַשְׁכַּחְנָא בְּמַתְנִיתִין, בְּרָזָא דְשִׁרְטוּטִין וְצִיּוּרִין וְגַוָּונִין, בְּסִתְרָא דְרָזִין טְמִירָא דִטְמִירִין, דְּאָדָם דִּבְּרִיאָה דְאִיהוּ קַדְמוֹן לְכָל קְדוּמִים רָכִיב בְּאַרְיֵה, סָטָא לִימִינָא, וְעָבִיד שִׁרְטוּטִין, דְּאִינוּן אוֹרְחִין וּשְׁבִילִין דְּיַמָּא דְאוֹרַיְיתָא, דַּעֲלַיְיהוּ אִתְּמַר <small><small>(שם מג טז)</small></small> הַנּוֹתֵן בַּיָּם דָּרֶךְ וּבְמַיִם עַזָה נְתִיבָה, אָדָם דִּיצִירָה רָכִיב בְּשׁוֹר וְסָטָא לִשְׂמָאלָא, וְנָטִיל אֶשָּׁא בְּפִימֵיהּ <small><small><span style="color=#0055ff">(דף קלג ע''ב)</span></small></small> וְצִיֵּיר צִיּוּרִין, אָדָם דַּעֲשִׂיָּה רָכִיב בְּנֶשֶׁר וְנָטִיל רוּחָא בְּפוּמוֹי וְסָטָא לְמִזְרָח בְּאַנְפּוֹי, וְעָבַד גַּוָּונִין בְּעַיְינִין בְּאַנְפִּין. אָמַר לֵיהּ מָאן אָדָם דִּבְּרִיאָה וִיצִירָה וַעֲשִׂיָּה הָכָא, אָמַר לֵיהּ בְּרִי הַאי אִיהוּ דְאִתְּמַר בֵּיהּ וְאָדָם אַיִן, וּמוֹתַר הָאָדָם מִן הַבְּהֵמָה אָיִן <small><small>(קהלת ג יט)</small></small>, וְאִיהוּ אָדָם דִּבְּרִיאָה, דִבְהַאי בָּרָא עִלַּת הָעִלּוֹת כָּל בִּרְיָין, אָדָם דִּיצִירָה חָכְמָה, עֲלֵיהּ אִתְּמַר <small><small>(איוב כח כ)</small></small> וְהַחָכְמָה מֵאַיִן תִּמָּצֵא, דְאִיהוּ י' מֵאַיִן, דְּבֵיהּ צִיֵּיר כָּל צִיּוּרִין דְּעָלְמָא, בֵּיהּ צִיֵּיר עַיְינִין וְחוֹטָמָא נוּקְבִין דְּחוֹטָמָא נוּקְבִין דְּאוּדְנִין וּפִימָא, כָּל נְקוּדִין וְצִיּוּרִין דְּאִינוּן עִזְקָא לְאָת י', וְאִיהִי בְהוֹן כְּאַבְנָא בְרֵישׁ עִזְקָא, אָדָם דַּעֲשִׂיָּה דָא ן' מֵאַיִן, בִּינָה, אִיהִי אֵם כָּל חָי, מַעֲשֵׂה בְרֵאשִׁית, בָּהּ אִתְעֲבִידוּ כָּל עוֹבָדִין דְּעוֹבָדָא דִבְּרֵאשִׁית, וְגַוָּונִין.
אַרְיֵה דְבֵיהּ עָבִיד שִׁרְטוּטִין, דָּא חֶסֶד יְמִינָא, שׁוֹר דְּבֵיהּ צִיֵּיר צִיּוּרִין, דָּא גְבוּרָה, נֶשֶׁר בְּאֶמְצָעִיתָא, דְבָהּ אִשְׁתְּמוֹדְעוּ כָּל גַּוָּונִין, וְדָא תִּפְאֶרֶת, שַׁפִּירוּ דְכֹלָּא, דְכָל גַּוָּונִין נָהֲרִין בֵּיהּ, וְנֶצַח הוֹד יְסוֹד אִינוּן לָקֳבֵל תְּלַת אֲבָהָן.
כָּל שִׁרְטוּטִין וְצִיּוּרִין וְעוֹבָדִין, אִינוּן אִתְחַזְיָין בִּשְׁכִינְתָּא תַּתָּאָה, דְּאִיהִי דְמוּת אָדָם, וַעֲלָהּ אִתְּמַר <small><small>(הושע יב יא)</small></small> וּבְיַד הַנְּבִיאִים אֲדַמֶּה, כֹּלָּא אִתְחֲזִי בָּהּ לְתַתָּאָה, וְלֵית בַּר נַשׁ יָכִיל לְמִנְדַּע וּלְאִסְתַּכָּלָא בְּשִׁרְטוּטִין וְצִיּוּרִין וְגַוָּונִין דִּלְעִילָא אֶלָּא בָּהּ, וּבְגִינָהּ אִתְּמַר <small><small>(שמות לג כג)</small></small> וְרָאִיתָ אֶת אֲחוֹרָי, אֲבָל לְעִילָא מִינָהּ וּפָנַי לֹא יֵרָאוּ <small><small>(שם)</small></small>, דְלֵית בִּרְיָה דִיְכִילָא לְאִסְתַּכָּלָא תַּמָּן, בִּתְקִיפוּ דְצִחְצוּחִים, וּנְהוֹרָא דְגַוָּונִין, דַּעֲלַיְיהוּ אִתְּמַר <small><small>(שם כ)</small></small> כִּי לֹא יִרְאַנִי הָאָדָם וָחָי, וְכִי בְאַנְפּוֹי דְּמֹשֶׁה לָא הֲווֹ יָכְלִין לְאִסְתַּכְּלָא, כָּל שֶׁכֵּן בְּעַמּוּדָא דְאֶמְצָעִיתָא, דְאִיהוּ כְלִיל כָּל שִׁרְטוּטִין וְצִיּוּרִין וְגַוָּונִין, וּבֵיהּ נָהֲרִין כֻּלְּהוּ, וְאִיהוּ כְּלִיל בְּכֻלְּהוּ <small><small>(כלל דכלהו)</small></small>.
וּבְגִין דָּא אִתְקְרֵי ש, כְּלִיל תְּלַת עַנְפִין דְּאִינוּן תְּלַת אֲבָהָן, וְדָא אִיהוּ רָזָא וְשָׁכַבְתִּי עִם אֲבוֹתַי <small><small>(בראשית מז ל)</small></small>, וּבְגִין דָּא מַלְכוּת אִיהִי בַּ''ת יְחִידָה, שַׁבָּ''ת, דְּבָהּ אִתְגַּלְיָין כָּל גַּוָּונִין וְשִׁרְטוּטִין וְצִיּוּרִין לִבְנֵי נָשָׁא, וּבָהּ יָכְלִין לְמִנְדַּע כָּל מַה דִּלְעִילָא, וְלָא בַאֲתַר אָחֳרָא, דְּאִיהִי כְּגַוְונָא דְאַסְפַּקְלַרְיָאָה, דְאִשְׁתְּמוֹדָע בָּהּ פַּרְצוּפִין דְּאַנְפִּין. שִׁרְטוּטִין דִיְדִין אִינוּן אִילָנָא דְחַיֵּי, כַּד אִינוּן פְּתִיחָן לְמֶעֱבַד טִיבוּ, כְּשׁוֹשַׁנָּה דְאִיהִי פְּתִיחָא לְקַבָּלָא, וּלְאַרָקָא רֵיחָא טָבָא.
וְאִית עוֹבָדִין טָבִין דְּאִינוּן אִיבָּא לְאִילָנָא, כְּגוֹן צְדָקָה, וְכַמָּה פִּקּוּדִין דְּתַלְיָין בִּיְדִין לְמֶעֱבַד בְּהוֹן טִיבוּ, יְדִין דְּלָא אִתְחַזְיָין בְּהוֹן שִׁרְטוּטִין, לַאו אִיהוּ דִיּוֹקְנָא מֵאִילָנָא דְחַיֵּי, וְאִית שִׁרְטוּטִין בְּאֹרַח מֵישַׁר מִסִּטְרָא דְיִצְרָא טָבָא, וְאָחֳרָנִין מִסִּטְרָא דְיִצְרָא בִישָׁא, דְּאִלֵּין פְּתִיחִין לְטִיבוּ, וְאִלֵּין פְּתִיחִין לְבִישׁ, וְאִית דְּמוּרְכָּבִין אִלֵּין בְּאִלֵּין, אִילָנָא דְטוֹב עִם רָע, וְרָע עִם טוֹב, אִלֵּין אִינוּן דִּיְדֵיהוֹן זִמְנִין עָבְדִין טָב וְזִמְנִין עָבְדִין בִּישׁ, יְדַיִן דְּעָבְדִין טִיבוּ כָּל יוֹמוֹי, אִלֵּין אִינוּן מֵאִילָנָא דְחַיֵּי, וְאִלֵּין דְּעָבְדִין טוֹב וָרָע, אִלֵּין אִינוּן מֵאִילָנָא דְטוֹב וָרָע, וִידַיִן דְּכָל יוֹמוֹי עָבְדִין בְּהוֹן עוֹבָדִין בִּישִׁין, דָּא אִיהוּ מֵאִילָנָא דְאִתְּמַר בֵּיהּ <small><small>(ישעיה ה ב)</small></small> וַיְקַו לַעֲשׂוֹת עֲנָבִים וַיַּעַשׂ בְּאוּשִׁים, וְאִית אִילָנָא דְלָא עָבִיד פֵּירִין, וְאִיהוּ עָקָר, אִלֵּין אִינוּן דְּלֵית בְּהוֹן עוֹבָדִין טָבִין, וּבְגִין דָּא אָמְרוּ מָארֵי מַתְנִיתִין לֹא הַמֶּדְרָשׁ עִקָּר אֶלָּא הַמַּעֲשֶׂה הוּא הָעִקָּר, וּבְגִין דָּא עִקָּרָא דְשִׁרְטוּטִין וְצִיּוּרִין וְגַוָּונִין אִיהוּ עוֹבָדָא.
<h2>דף קלד ע''א</h2>
בַּת עַיִן אִיהִי אַסְפַּקְלַרְיָאָה, אַף עַל גַּב דְּאִיהִי אוּכְמָא, בָּהּ אִתְחַזְיָין כָּל פַּרְצוּפִין וְגַוָּונִין דְּאַנְפּוֹי דְּבַר נַשׁ, כַּד סָתִים בַּר נַשׁ עִינָא אִיהוּ מַחֲשָׁבָה סְתִימָא, א קָמֵ''ץ אִיהוּ, קָמֵ''ץ סָתִים, עִינָא אִיהוּ י' בְּעִגּוּלָא דִילֵיהּ, ו' בְּאוּרְכָא דִילֵיהּ, כַּד אִתְפַּתַּח אִתְפַּתַּח בְּה' תַּתָּאָה, כַּד נָהִיר נָהִיר בְּה' עִלָּאָה, בְּהַהוּא זִמְנָא דְאִתְפַּתַּח בְּה' עִלָּאָה אִתְּמַר <small><small><span style="color=#0055ff">(דף קלד ע''א)</span></small></small> בְּעִינָא <small><small>(יחזקאל א א)</small></small> נִפְתְּחוּ הַשָּׁמַיִם וָאֶרְאֶה מַרְאוֹת אלהי''ם, דְּאִינוּן חָמֵשׁ אוֹר דְּעוֹבָדָא דִבְּרֵאשִׁית, דִּכְלִילָן בְּה' עִלָּאָה, חָמֵשׁ אוֹר דְּנָהֲרִין בְּחָמֵשׁ גַּוָּונִין, שַׁבְּתַא''י פַּתְיָא אוּכְמָא, כָל גַּוָּונִין אִתְחַשְׁכָאן בֵּיהּ, אִיהוּ גַוָּון גָּחוֹן דְּחִוְיָא, דְאִתְּמַר בֵּיהּ <small><small>(בראשית ג יד)</small></small> עַל גְּחוֹנְךָ תֵלֵךְ וְעָפָר תֹּאכַל כָּל יְמֵי חַיֶּיךָ, עָפָר אִיהוּ קַר וְיָבֵשׁ, הָכִי טְחוֹל קַר וְיָבֵשׁ, וּבְגִין דָּא וְעָפָר תֹּאכַל כָּל יְמֵי חַיֶּיךָ.
תָּא חֲזִי לַאו לְמַגָּנָא אָמְרוּ קַדְמָאִין, אֵין הָרוֹכֵב טְפֵלָה לַסּוּס אֶלָּא הַסּוּס טְפֵלָה לָרוֹכֵב, דְּסוּס אִיהוּ נוּקְבָא, לָרוֹכֵב דְּאִיהוּ אָדָם, אִם זָכָה אִתְּמַר בֵּיהּ <small><small>(שם ב יח)</small></small> אֶעֱשֶׂה לּוֹ עִזֶר, וְאִם לַאו כְּנֶגְדּוֹ יֵצֶר הָרָע, עֲלֵיהּ אִתְּמַר <small><small>(קהלת ז כו)</small></small> וּמוֹצֵא אֲנִי מַר מִמָּוְת אֶת הָאִשָּׁה, וְדָא טְחוֹל שַׁבְּתַא''י, עִזֶר דָּא שְׁכִינְתָּא, עֲלָהּ אִתְּמַר <small><small>(משלי יח כב)</small></small> מָצָא אִשָּׁה מָצָא טוֹב וַיָּפֶק רָצוֹן מֵיהו''ה, וּבְגִין דָּא הֲווֹ אָמְרֵי מָארֵי מַתְנִיתִין, מָצָא אוֹ מוֹצֵא.
לְזִמְנִין תִּשְׁכַּח סוּסְיָא דְאִתְגָּאֶה וְאַפִּיל לְרוֹכְבוֹ תְּחוֹתֵיהּ, דָּא אִתְּתָא בִּישָׁא, לְזִמְנִין תִּשְׁכַּח אָדָם רָכִיב עַל סוּסְיָא, לְזִמְנִין אִישׁ, לְזִמְנִין עִִבֶד, כְּגַוְונָא דָא תִשְׁכַּח לְזִמְנִין דְּאִית גּוּף דְּאִיהוּ סוּס שַׁפִּיר בְּכָל תִּקּוּנוֹי, וְעָבִיד עוֹבָדִין בִּישִׁין, בְּגִין דְּאִית לֵיהּ הַהוּא נֶפֶשׁ דְּרָכִיב עֲלֵיהּ, דְּאִיהוּ אָדָם רַע עִִבֶד או מַמְזֵר, וּבְגִין דָּא אוּקְמוּהוּ מָארֵי מַתְנִיתִין, לֹא הַמֶּדְרָשׁ עִקָּר אֶלָּא הַמַּעֲשֶׂה הוּא הָעִקָּר, וּלְזִמְנִין תִּשְׁכַּח סוּסְיָא בִּישָׁא דְאִיהוּ גוּפָא, דְאִית לֵיהּ דִּיּוֹקְנָא בִישָׁא, וּמָאן דְּרָכִיב עֲלֵיהּ אִיהוּ טַב, וְסָטֵי לֵיהּ לְמֶעֱבַד עוֹבָדִין טָבִין, וְדָא אִיהוּ מַטֶּה כְּלַפֵּי חֶסֶד, וּמָאן דְּאִית לֵיהּ דִּיּוֹקְנָא שַׁפִּירָא וְעוֹבָדִין טָבִין, דָּא צַדִּיק וְטוֹב לוֹ.
וְהָכִי אִיהוּ מָאן דְּאִיהוּ צַדִּיק וּבַת זוּגֵיהּ צַדֶּקֶת, מָאן דְּאִיהוּ דִיּוֹקְנֵיהּ בִּישָׁא וְאִיהוּ שַׁפִּיר בְּעוֹבָדוֹי, דָּא צַדִּיק וְרַע לוֹ, וְהָכִי אִיהוּ מָאן דְּאִיהוּ צַדִּיק וּבַת זוּגֵיהּ בִּישָׁא, וּמָאן דְּאִיהוּ דִיּוֹקְנָא בִישָׁא וְעוֹבָדוֹי בִּישִׁין, דָּא אִיהוּ רָשָׁע וְרַע לוֹ, וְהָכִי אִיהוּ מָאן דְּאִיהוּ רַע וְאִתְּתֵיהּ רָעָה, הָכָא אִשְׁתְּמוֹדְעִין תְּלַת גִּלְגּוּלִין, רָשָׁע וְטוֹב לוֹ מָאן דְּעוֹבָדוֹי בִּישִׁין וְדִיּוֹקְנֵיהּ שַׁפִּירָא, וְאִתְּתֵיהּ צַדֶּקֶת שַׁפִּירְתָּא בְעוֹבָדָהָא.
דְּגִלְגּוּלָא גָרִים דָּא לְמֶהֱוֵי בַּר נַשׁ צַדִּיק וְטוֹב לוֹ, צַדִּיק וְרַע לוֹ רָשָׁע וְטוֹב לוֹ רָשָׁע וְרַע לוֹ, דְּגוּפָא בִישָׁא וְאִתְּתָא בִּישָׁא לַצַּדִּיק אִיהוּ עוֹנָשָׁא דִילֵיהּ, דְּגִלְגּוּלָא מְחַיֵּיב לֵיהּ, אָמַר רַבִּי אֶלְעָזָר, אַבָּא, אִם כֵּן מַאי תַּקַּנְתֵּיהּ לְמָאן דְּאִיהוּ צַדִּיק וְאִית לֵיהּ אִתְּתָא בִּישָׁא, אָמַר לֵיהּ בְּרִי, יַעֲבִיד לֵיהּ שִׁנּוּי מָקוֹם וְשִׁנּוּי הַשֵּׁם וְשִׁנּוּי מַעֲשֶׂה, וְאִי לָא אִתְתַּקְנַת יְתָרֵךְ לָהּ מִנֵּיהּ בְּגֵט וְיִתְּסֵי, וְאִתְנַטַּע בַּאֲתַר אָחֳרָא <small><small>(איוב לג כט)</small></small>, וְהֶן כָּל אֵלֶּה יִפְעַל אֵ''ל פַּעֲמַיִם שָׁלֹשׁ עִם גָּבֶר, עַד הָכָא בְּשִׁרְטוּטִין דִּיְדִין.
בְּקוֹמָה בְּצַוָּאר, פָּתַח רַבִּי שִׁמְעוֹן וְאָמַר, אֵלִיָּהוּ אֵלִיָּהוּ, הָא שְׁכִינְתָּא הָכָא, וְכֻלְּהוּ חַבְרַיָּיא עִמָּהּ נָטְרִין לָךְ הָכָא, טוֹל רְשׁוּ מִקּוּדְשָׁא בְּרִיךְ הוּא לְנָחֲתָא הָכָא לִיקָרָא דְמַלְכָּא קַדִּישָׁא, אַנְתְּ וְכָל מָארֵי מְתִיבְתָּאן דִּלְעִילָא וְתַתָּא עִמָּךְ, לְתַקְנָא שִׁעוּר קוֹמָה דְקוּדְשָׁא בְּרִיךְ הוּא כִּדְקָא יָאוּת לֵיהּ, אַדְהָכִי הָא אֵלִיָּהוּ קָא נָחַת וְכָל מָארֵי מְתִיבְתָּאן דִּלְעִילָא וְתַתָּא עִמֵּיהּ, וְקוּדְשָׁא בְּרִיךְ הוּא עַל כֻּלְּהוּ.
<h2>דף קלד ע''ב</h2>
פָּתַח אֵלִיָּהוּ וְאָמַר, רִבּוֹן עָלְמָא יְהֵא רַעֲוָא דִילָךְ דְּאֵימָא מִלִּין בְּאֹרַח מִישׁוֹר כִּדְקָא יָאוּת, כֻּלְּהוּ בַּמִּדָּה בַּמִּשְׁקָל בְּשִׁעוּר קוֹמָה דִשְׁכִינְתָּךְ. פָּתַח וְאָמַר, <small><small>(שיר ז ח)</small></small> זֹאת קוֹמָתֵךְ דָּמְתָה לְתָמָר וְשָׁדַיִךְ לְאַשְׁכֹּלוֹת, מַאי לְתָמָר, אֶלָּא לְהַהוּא דְאִתְּמַר בֵּיהּ <small><small>(תהלים צב יד)</small></small> צַדִּיק כַּתָּמָר יִפְרָח, כַּפֹּת תְּמָרִים, קוֹמָתֵךְ וַדַּאי דַּמְיָא לְלוּלָב דְּלֵית בֵּיהּ קִצּוּץ וּפִרוּד, וְלַאו לְמַגָּנָא אוּקְמוּהוּ מָארֵי מַתְנִיתִין נִפְרְצוּ עַלָּיו פָּסוּל, לוּלָב אִיהוּ דוֹמֶה לְשִׁדְרָה דְּגוּפָא, דְאִיהוּ ו', קוֹמָה דְכֹלָּא, וְאִיהוּ שִׁית בְּחוּשְׁבַּן, וְחָמֵשׁ עַנְפִין מִתְפַּשְׁטִין מִנֵּיהּ, וְאִיהוּ גוּפָא <small><small><span style="color=#0055ff">(דף קלד ע''ב)</span></small></small> דְאִילָנָא בְּאֶמְצָעִיתָא, וְחָמֵשׁ עַנְפִין אִינוּן תְּרֵין מֵהַאי סִטְרָא, וּתְלַת מֵהַאי סִטְרָא, וַעֲלַיְיהוּ אִתְּמַר <small><small>(ויקרא כג מ)</small></small> וַעֲנַף עִץ עָבוֹת וְעַרְבֵי נָחַל, עֲנַף לִשְׂמָאלָא, עָבוֹת לִימִינָא, עִץ בְּאֶמְצָעִיתָא, עַרְבֵי נַחַל תְּרֵין, עָבוֹת תְּלַת, וְכֻלְּהוּ חָמֵשׁ, וְאִינוּן לָקֳבֵל תְּרֵין שׁוֹקִין וּבְרִית, וּתְרֵין דְּרוֹעִין, אֶתְרוֹג לֵב בְּאֶמְצָעִיתָא, עִקָּרָא דְאִילָנָא וְעַנְפּוֹי, וְאִיהוּ אִיבָּא דְאִילָנָא, וּבֵיהּ אִיהוּ עִץ פְּרִי עוֹשֶׂה פְּרִי לְמִינוֹ.
צַוָּאר עַל כֻּלְּהוּ אִימָּא עִלָּאָה, מוֹחָא אַבָּא, וּבֵיהּ נְבִיעוּ דְאִילָנָא, דִּמְקוֹרָא דִילֵיהּ אִתְקְרֵי אֵין סוֹף, עַלִּין דְּאִילָנָא אִינוּן קְווּצוֹתָיו, עֲלַיְיהוּ אִתְּמַר <small><small>(שיר ז ו)</small></small> רֹאשֵׁךְ עָלַיִךְ כַּכַּרְמֶל, כֻּלְּהוּ יְרוֹקִין, דְּהָכִי צְרִיכָא שַׂעֲרָא דְאִתְּתָא דְאִיהִי בְרַתָּא דְמַלְכָּא לְמֶהֱוִי יָרוֹק כְּשִׁבְעָה מִינֵי דַהֲבָא, וְאֶתְרוֹג אִיהִי יְרוֹקָא, וְאֶסְתֵּר מִתַּמָּן הֲוַת יְרַקְרוֹקֶת.
שִׁעוּרָא דִרְצוּעִין דִּתְּפִלִּין אִינוּן עַד לִבָּא, וְהָכִי שִׁעֲרוּ לוֹן מָארֵי מַתְנִיתִין, וְהָכִי שִׁעוּרָא דְשַׂעֲרָא דִבְרַתָּא דְמַלְכָּא עַד לִבָּא, וְכָל עַנְפָא וְעַנְפָא דְאִילָנָא דִילָהּ, דְּאִינוּן קְנֵי מְנוֹרָה, כֻּלְּהוּ צְרִיכִין בַּמִּדָּה וּבַמִּשְׁקָל וּבַמִּדָּה חֲדָא, דְּלָא יְהֵא דְרוֹעָא חֲדָא אֲרִיךְ מֵחַבְרֵיהּ, וְלָא שׁוֹקָא חֲדָא אֲרִיךְ מֵחַבְרֵיהּ, אֶלָּא כֻלְּהוּ בַּמִּדָּה בַמִּשְׁקָל דָּא בְדָא, וְהָכִי עַיְינִין דִּילֵיהּ שְׁקִילִין דָּא לְדָא, וְהָכִי אוּדְנִין, וְהָכִי נוּקְבָא דְחוֹטָמָא דִילָהּ, וְהָכִי אַנְפִּין דִּילָהּ, וְהָכִי שִׂפְוָון דִּילָהּ, דְּלָא יְהֵא חַד אֲרִיךְ וְחַד קְצִיר, אֶלָּא כֻּלְּהוּ בְשִׁקּוּלָא חֲדָא.
מַבּוּעָא דְמַיָּא הָכִי צָרִיךְ לְאַשְׁקָאָה וּלְדַכָּאָה לְכָל גּוּפָא, וְכֹלָּא אִצְטְרִיךְ בַּמִּדָּה וּבַמִּשְׁקָל כְּמַבּוּעָא דְמַיָּא, וּלְכָל אֵבֶר וְאֵבֶר דְּאִיהוּ עַנְפָא דְאִילָנָא, בַּמִּדָּה וּבַמִּשְׁקָל, וְסִימָנָא <small><small>(ישעיה מ מ)</small></small> מִי מָדַד בְּשָׁעֳלוֹ מַיִם, וְשָׁמַיִם בַּזֶּרֶת תִּכֵּן <small><small>(איוב כח כה)</small></small>, וּמַיִם תִּכֵּן בְּמִדָּה, מִי וַדַּאי, מִדָּה דִנְבִיעוּ כְּגַוְונָא דָא ם, מֵם בְּרִיבּוּעָא, נְקוּדָה בְעִגּוּלָא, <small><small>(מרובעת)</small></small> בְּרִבּוּעָא.
וְרָזָא דְמִקְוְה אַרְבָּעִים סְאָה כְּגַוְונָא דָא תֵּשַׁע נְקוּדִין לְכָל סְטַר, וּבַנְּקוּדָה דְמִלְּגָאו בָּהּ אִשְׁתַּלִּימוּ לְעִִשֶׂר כָּל תִּשְׁעָה, עַד דְּאִתְעֲבִידוּ אַרְבְּעִין, וְאִלֵּין אִינוּן אַרְבְּעִים סְאָה, וְאִינוּן ם' עִלָּאָה, מ' תַּתָּאָה, דָּא בְּרִבּוּעָא וְדָא בְּעִגּוּלָא, י' נְבִיעוּ דְתַרְוַיְהוּ, וְרָזָא דָא מַיִם חַיִּים.
וְאִית עַנְפִין עִלָּאִין, וְעַנְפִין בֵּינוּנִיִּים, וְעַנְפִין תַּתָּאִין, וְכֻלְּהוּ בַמִּדָּה בַּמִּשְׁקָל, עִלָּאִין בַּמִּשְׁקָל דָּא בְדָא, בֵּינוּנִיִּים בַּמִּשְׁקָל דָּא בְדָא, תַּתָּאִין בַּמִּשְׁקָל דָּא בְדָא, עִלָּאִין אִינוּן אֲבָהָן, בֵּינוּנִיִּים מְמַנָּן, וְתַתָּאִין שְׁלִיחָן דִּלְהוֹן, וְכֻלְּהוּ אִית לוֹן שְׁמָהָן יְדִיעָאן, לְאִשְׁתְּמוֹדְעָאן שְׁלִיחָאן וְרָאשִׁין וּמְמַנָּן דִּתְחוֹתַיְיהוּ, וְכָל חַד אִית לֵיהּ נְקוּדָה, וּבֵיהּ אִשְׁתְּמוֹדָע כָּל עַנְפָא וְעַנְפָא דְאִיהוּ אֵבֶר דְּגוּפָא.
רָאשִׁין יהו''ה מֶלֶךְ יהו''ה מָלָךְ יהו''ה יִמְלֹךְ, נְקוּדָה דִלְהוֹן יֶהוְה מֶלֶךְ יַהוַה מַלַךְ יִהוֹהְ יִמְלֹךְ, וְהָכִי אִינוּן לְתַתָּא בִתְרֵין שׁוֹקִין וְאָמָה, וּבְגִין דָּא כָפַל לוֹן תְּרֵין זִמְנִין יהו''ה מֶלֶךְ יהו''ה מָלָךְ יהו''ה יִמְלֹךְ, לְעוֹלָם וָעִִד שְׁכִינְתָּא, וּנְקוּדָה דִילָהּ יהו''ה, וְדָא רָזָא <small><small>(תהלים צא יא)</small></small> כִּ''י בִ''י חָשַׁ''ק וַאֲפַלְּטֵהוּ, דְרָאשֵׁי רָאשִׁין <small><small>(תיבין)</small></small> דְּאִינוּן כֶּתֶר עִלָּאָה חָכְמָה בִּינָה, <small><small>(זכריה יד ט)</small></small> וְהָיָ''ה יהו''ה לְמֶלֶךְ עַל כָּל הָאָרֶץ בַּיּוֹם הַהוּא יהו''ה אֶחָד וּשְׁמוֹ אֶחָד, וְהָיָה יהו''ה אַבָּא וְאִמָּא, יִהְיֶה יהו''ה אֶחָד וּשְׁמוֹ אֶחָד כֶּתֶר עִלָּאָה.
<h2>דף קלה ע''א</h2>
יְדִין אִינוּן מְשַׁמְּשִׁין דְּגוּפָא, רַגְלִין שְׁלִיחָן דְּגוּפָא, וַעֲלַיְיהוּ אִתְּמַר <small><small>(תהלים קד ד)</small></small> עוֹשֶׂה מַלְאָכָיו רוּחוֹת, מְשָׁרְתָיו אֵשׁ לוֹהֵט, וּמְשַׁמְּשִׁין דְּגוּפָא תְּרֵין דְּרוֹעִין, אִינוּן ע''ב עַנְפִין דְּוַיִּסַּע וַיָּבֹא וַיֵּט, אִלֵּין אִינוּן עַנְפֵי דְאִילָנָא, שָׁרְשָׁא דְאִילָנָא אִינוּן שְׁלִיחָן, וְאִינוּן שַׁבְעִין וּתְרֵין ע''ב עִלָּאִין לָקֳבֵל שַׁבְעִין וּתְרֵין תֵּיבִין, דְּאִינוּן מִן וְהָיָה <small><small><span style="color=#0055ff">(דף קלה ע''א)</span></small></small> אִם שָׁמֹעַ עַד וְשַׂמְתֶּם, וְשִׁבְעִים וּתְרֵין אָחֳרָנִין אִינוּן דְּפָרָשַׁת צִיצִית, רֵישָׁא דְאִילָנָא, מְשַׁמְּשִׁין דִּילֵיהּ דְּאִינוּן שׁוֹפְטִים וְשׁוֹטְרִים, אִינוּן מ''ב תֵּיבִין מִן וְאָהַבְתָּ עַד וְהָיָה, גּוּפָא <small><small>(נ''א נופא)</small></small> דְאִילָנָא מְמַנָּן וּשְׁלִיחָאן דִּילֵיהּ, חַמְשִׁין תֵּיבִין דְּאִינוּן מִן וְשַׂמְתֶּם אֶת עַד וַיֹּאמֶר.
שִׁבְעָה שְׁמָהָן דְּרֵישָׁא דְסָלְקִין לְמ''ב, אִינוּן אְבָגְיֶתֵץ וכו', רְקִיעָא קַדְמָאָה אבגית''ץ, וּנְקוּדָה דִילֵיהּ יְהָוֶהֵ, דְּנָפְקִין מֵאִלֵּין רָאשֵׁי תֵּיבִין בְּרֵאשִׁית בָּרָא אֱלהי''ם אֵת, וְאִית תַּמָּן תְּמַנְיָא מַבּוּעִין, דְּנָפְקִין מִצִּנּוֹרָא חֲדָא, דְאִיהוּ רָקִיעַ, וְאִינוּן תְּמַנְיָא נִצּוֹצִין, וְרָקִיעַ תִּנְיָינָא קַרְעִִ שְטָן, וּנְקוּדָה דִלְהוֹן וַיֹּאמֶר אֱלהי''ם יְהִי רָקִיעַ וְדָא יַהֱוְ''הָ, תְּלִיתָאָה נַגְדֶיִכַש נְקוּדָה דִילֵיהּ וַיּאמֶר אֱלהי''ם יִקָּווּ הַמַּיִם, וְדָא יַהֱוִ''הַ, רְבִיעָאָה בַטְ''רָ צְתְ''ג, נְקוּדָה דִילֵיהּ וַיֹּאמֶר אֱלהי''ם יְהִי מְאֹרֹת, וְדָא יַהוְ''הְ, חֲמִשָּׁאָה חַקְ''בֶ טִנַ''ע, וּנְקוּדָה דִילֵיהּ וַיֹּאמֶר אֱלהי''ם יִשְׁרְצוּ הַמַּיִם, וְדָא יַהֱוִ''הַ, שְׁתִיתָאָה יַגְלֶ פֹזָק, נְקוּדָה דִילֵיהּ וַיֹּאמֶר אֱלהי''ם תּוֹצֵא הָאָרֶץ, וְדָא נְקוּדָה יַהֱוֹהָ, שַׁקְ''וְ צִיָ''ת, דָא נְקוּדָה שְׁבִיעָאָה כָּלִיל בְּיוֹמָא שְׁתִיתָאָה, וַיֹּאמֶר אֱלהי''ם הִנֵּה נָתַתִּי, וְדָא יַהֱוִ''הָ.
תָּא חֲזִי אִית שְׁמָהָן דְּאוֹרַיְיתָא דְנָפְקִין מֵרֵישֵׁי תֵּיבִין דְּכָל פְּסוּקָא וּפְסוּקָא דְאוֹרַיְיתָא, וְאִית שְׁמָהָן דְּנָפְקִין מִסּוֹף תֵּיבִין, וְאִית דְּנָפְקִין מֵאֶמְצָעִיתָא, וְרָזָא דְמִלָּה <small><small>(נ''א דכלא)</small></small> <small><small>(ישעיה מד ו)</small></small> אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי''ם, וְאִית שְׁמָהָן דְּנָפְקִין מִתְּרֵין אַתְוָון כָּל חַד וְחַד, וְאִית מִתְּלַת תְּלַת, וְאִית מֵאַרְבַּע, וְאִית מֵחָמֵשׁ, עַד עֲשָׂרָה, אִינוּן מֵעֲשַׂר סְפִירָאן תַּלְיָין, מִתְּרֵין עֲשַׂר אִינוּן תַּלְיָין מִכֶּתֶר עִלָּאָה, כְּגוֹן יואאחצ''צבירון, בְּהַאי שְׁמָא תַּמָּן אָח, תַּמָּן צִיץ, תַּמָּן אַבִּיר, תַּמָּן יָרוֹן, דָּא שְׁמָא דְתַלְיָא מִכִּתְרָא עִלָּאָה, כָּל שְׁמָא דְאִיהוּ מִתְּרֵין עֲשַׂר אַתְוָון, אִיהוּ בְּרָזָא דְאַלֶּ''ף, דְּאִיהוּ פֶּלֶ''א, וַעֲלֵיהּ אִתְּמַר <small><small>(תהלים קלט יד)</small></small> אוֹדְךָ עַל כִּי נוֹרָאוֹת נִפְלֵאתִי נִפְלָאִים מַעֲשֶׂיךָ, וּתְרֵין עֲשַׂר שְׁמָהָן אִנּוּן אחצצביההירו''ן, <small><small>(ס''א יואחציצבירו''ן)</small></small>, <small><small>(ס''א אהצצביהרירו''ן)</small></small>, <small><small>(נ''א אהה נצב הרירו''ן)</small></small>, כָּל חַד מִתְּרֵין עֲשַׂר אַתְוָון, וְאִינוּן מְמַנָּן עַל תְּרֵין עֲשַׂר צִנּוֹרִין, דְּנָפְקִין מִמְּקוֹר עִלָּאָה דְלֵית לֵיהּ סוֹף, וְאִינוּן מִסִּטְרָא דַאֲרִיךְ אַנְפִּין דְּאִיהוּ וָא''ו, וְאִינוּן הֵ''א הֵ''א, יוּ''ד אִיהוּ כ' כֶּתֶר בְּרֵישָׁא דְא' <small><small>(נ''א דא)</small></small> דְּאִיהוּ אֶרֶךְ אַפַּיִם, דְּאִיהוּ וָא''ו, א' אִיהִי אוֹרַיְיתָא, דְאִיהִי אִתְיְיהִיבַת בִּתְרֵין לוּחִין דְּאִינוּן ו' ו', וְאִית כִּתְרָא דִזְעִיר אַנְפִּין דְּאִתְּמַר בֵּיהּ <small><small>(איוב לו ב)</small></small> כַּתַּר לִי זְעִיר וַאֲחַוְּךָּ, וְכַמָּה כִּתְרִין אִינוּן, כֶּתֶר תּוֹרָה וְכֶתֶר כְּהוּנָה וְכֶתֶר מַלְכוּת.
מַאי אִית בֵּין כֶּתֶר לַעֲטֶרֶת, אֶלָּא כֶתֶר אִיהוּ מִסִּטְרָא דְא', דְּאִיהוּ בְדִיּוֹקְנָא דְאָת יוּ''ד, דְּסָלִיק כ', וְדָא א' מִן אהי''ה, דְּאִיהוּ כֶּתֶר דַּאֲרִיךְ אַנְפִּין, א' מִן אדנ''י כֶּתֶר דִּזְעִיר אַנְפִּין, י' מִן יהו''ה אִיהִי עֲטָרָה עַל סֵפֶר תּוֹרָה דְאִיהוּ ו', וְאִית י' לְתַתָּא וְאִיהִי י' מִן אדנ''י, דְּאִיהִי עֲטָרָה בְרֵישָׁא דְכָל צַדִּיק, לֵית סְפִירָה דְלָא אִית לָהּ עֲטָרָה עַל רֵישָׁא וְכֶתֶר, וַעֲטָרָה דְאִיהִי י' אִיהִי עֲטָרָה דִבְרִית מִילָה, דְסָלִיק לְמֵאָה, עִִשֶׂר זִמְנִין עִִשֶׂר מֵאָה, וְאִיהִי עַל כָּל פִּקּוּדָא וּפִקּוּדָא, וְכַמָּה עִלּוֹת אִינוּן עַל עִלּוֹת דְּסָלְקִין עַל כָּל בִּרְכָאָן וּפִקּוּדִין.
<h2>דף קלה ע''ב</h2>
וְכָל סְפִירָן סָלְקִין כָּל חַד וְחַד לְמֵאָה בְּאָת י', וּבְאָת א' סָלְקִין לַעֲשֶׂרֶת אֲלָפִים, וְאִית לְעִילָא מִנַּיְיהוּ הַהוּא דְאִתְקְרֵי עִלַּת עַל כָּל הָעִלּוֹת, דְּסָלִיק עַל כָּל עִלָּאִין, וְלֵית מָאן דְּסָלִיק עֲלֵיהּ, וְכַמָּה אַתְוָון אִית בְּאוֹרַיְיתָא מְעוּטָּרִים וּמְכוּתָּרִים, וּמֵאִלֵּין עִלָּאִין נָחֲתִין בִּרְכָאָן וּמַבּוּעִין לְכָל סְפִירָה וּסְפִירָה <small><small><span style="color=#0055ff">(דף קלה ע''ב)</span></small></small> דְּאִינוּן י''א, עַל כָּל סְפִירָה וּסְפִירָה, וְאִינוּן י''א י''א מִן <small><small>(דברים ו ד)</small></small> יְ הוָֹה אֱ לֹהֵינוּ יְ הוָֹה אֶ חָד, בְּא' אִתְקְרֵי אֵ''ל עִִלְיוֹן, בְּי' יהו''ה, וְכֵן בְּא' אִתְקְרֵי אלהינ''ו אהי''ה אלהי''ם אדנ''י וְהָא אוּקְמוּהָ. וְעוֹד כֶּתֶר עִלָּאָה אַף עַל גַּב דְּאִיהוּ אוֹר קַדְמוֹן אוֹר צַח וְאוֹר מְצוּחְצָח, אִיהוּ אוּכַם קֳדָם עִלַּת הָעִלּוֹת, וְכָל חֲיָילִין דְּתַלְיָין מִנֵּיהּ אִתְּמַר בְּהוֹן <small><small>(שיר ה יא)</small></small> קְווּצּוֹתָיו תַּלְתַּלִּים שְׁחוֹרוֹת כָּעוֹרֵב, לֵית נְהוֹרָא קַיְימָא קַמֵּי נְהוֹרֵיהּ, דְּכֻלְּהוּ נְהוֹרִין אִתְחַשְׁכָאן קַמֵּיהּ.
תָּא חֲזִי כַּמָּה עִלּוֹת סְתִימִין, דְּאִינוּן מִתְלַבְּשִׁין וְאִינוּן מוּרְכָּבִין בִּסְפִירָן, וּסְפִירָן מֶרְכָּבָה לְגַבַּיְיהוּ, דְאִינוּן טְמִירִין מִמַּחְשְׁבוֹת בְּנֵי אָדָם, וַעֲלַיְיהוּ אִתְּמַר <small><small>(קהלת ח ח)</small></small> כִּי גָבֹהַּ מֵעַל גָּבֹהַּ שֹׁמֵר וּגְבֹהִים עֲלֵיהֶם, נְהוֹרִין מְצוּחְצָחִין אִלֵּין עַל אִלֵּין, וְאִלֵּין דִּמְקַבְּלִין אִינוּן כַּחֲשׁוֹכִין מֵאָחֳרָנִין דַּעֲלַיְיהוּ דִּמְקַבְּלִין מִנַּיְיהוּ, וְעִלַּת עַל כָּל הָעִלּוֹת, לֵית נְהוֹרָא קַיְימָא קַמֵּיהּ, כָּל נְהוֹרִין מְצוּחְצָחִין מִתְחַשְׁכָאן קַמֵּיהּ.
וְכָל נְהוֹרִין דְּאִינוּן לְעִילָא מִנְּהוֹרִין אִינוּן כִּתְרִין עַל רֵישַׁיְיהוּ, וְרָזָא דְמִלָּה אל''ף ה''א יו''ד ה''א, דָא רָזָא דַעֲשָׂרָה כִּתְרִין דְּאִינוּן מוּרְכָּבִין עַל עֲשַׂר סְפִירָן, וְדָא אִיהוּ כִּי גָבֹהַּ מֵעַל גָּבֹהַּ שֹׁמֵר, וּגְבֹהִים עֲלֵיהֶם יו''ד ה''א וא''ו ה''א, יו''ד ה''י וא''ו ה''י, אִלֵּין עַל אִלֵּין, עִִשֶׂר נְהוֹרִין בְּעִִשֶׂר, הֲדָא הוּא דִכְתִיב <small><small>(במדבר ז')</small></small> עֲשָׂרָה עֲשָׂרָה הַכַּף בְּשֶׁקֶל הַקֹּדֶשׁ, לְעִילָא עַל כֻּלְּהוּ עִלַּת הָעִלּוֹת דְּרָכִיב עַל כֹּלָּא וְשַׁלִּיט עַל כֹּלָּא, וְכֻלְּהוּ שְׁמָהָן אִינוּן מֶרְכָּבָה דִילֵיהּ, וְלֵית דְּרָכִיב עֲלֵיהּ, דְּלֵית לְעִילָא מִנֵּיהּ, וּבְגִין דָּא אִתְקְרֵי עִלַּת עַל כָּל עִלָּאִין.
וּשְׁמָהָן אִלֵּין אִינוּן צִנּוֹרִין, וּשְׁמָהָן דַּעֲלַיְיהוּ מָבוּעִין דְּנָחֲתִין לְצִנּוֹרִין, וְכָל צִנּוֹרִין אִינוּן כְּאֵבָרִין דְּשִׁעוּר קוֹמָה, דְאָזְלִין בְּשִׁעוּר וּבַמִּדָּה וּבְתִקְלָא, הֲדָא הוּא דִכְתִיב <small><small>(איוב כח כה)</small></small> וּמַיִם תִּכֵּן בְּמִדָּה, וְהָא אוּקְמוּהָ כָּל חַד אִיהוּ מְקַבֵּל כְּפִי שִׁעוּרֵיהּ, וּכְפִי מִדָּה דִילֵיהּ, וְאִית נְבִיעוּ לְעִילָא דְלֵית לֵיהּ מִדָּה וְשִׁעוּר וּמִשְׁקָל, וְהָא אוּקְמוּהָ, <small><small>(ויקרא יט לה)</small></small> לֹא תַעֲשׂוּ עָוֶל בַּמִּשְׁפָּט בַּמִּדָּה בַּמִּשְׁקָל וּבַמְּשׂוּרָה, בַּמִּדָּה בְּחָמֵשׁ תִּקּוּנִין דְּה' עִלָּאָה, בַּמִּשְׁקָל דָּא ו', בַּמְּשׂוּרָה דָא ה', מִשְׁפָּט דְּכֹלָּא דָא י', הֲדָא הוּא דִכְתִיב <small><small>(ישעיה ה טז)</small></small> וַיִּגְבַּהּ יהו''ה צְבָאוֹ''ת בַּמִּשְׁפָּט, דְּאִיהוּ גָבֹהַּ מֵעַל גָּבֹהַּ שֹׁמֵר.
חָמֵשׁ זִמְנִין כְּגַוְונָא דָא אִאֻאֵאֹאָ וְסִימָנָךְ <small><small>(שמות כח יח)</small></small> פִּתּוּחֵי חוֹתָם. אָמַר לֵיהּ רַבִּי אֶלְעָזָר, וְהָא הָכָא שׁוּרֵ''ק בִּנְקוּדָה חֲדָא בְּפִּתּוּחֵי חוֹתָם, וְהָכָא בִתְלַת נְקוּדִין בְּאַתְרֵיהּ, אָמַר לֵיהּ, בַּאֲתַר דְּאִית ו' אִיהוּ שׁוּרֵ''ק בִּנְקוּדָה חֲדָא, בַאֲתַר דְּלֵית ו' אִיהוּ שׁוּרֵ''ק בִּתְלַת נְקוּדִין בְּאַתְרֵיהּ, עִלָּאָה וְאֶמְצָעִיתָא וְתַתָּאָה.
חָמֵשׁ נְקוּדִין אִינוּן אלהי''ם, כְּגַוְונָא דָא אִאֻאֵאֹאָ, תְּמַנְיָא נִצּוֹצִין אִינוּן תְּמַנְיָא יוּדִי''ן דְּסָלְקִין תְּמַנִין, רָקִיעַ דְּאִיהוּ דִיּוֹקְנָא דְו' דְּאִיהוּ רְמִיזָא בְקָמֵ''ץ, הָא פ''ו כְּחֻשְׁבַּן אלהי''ם, וְאִלֵּין נְקוּדִין עֲלַיְיהוּ אִתְּמַר פִּתּוּחֵי חוֹתָם, פִּתּוּחֵי דְאִימָּא עִלָּאָה, דְּאִיהִי חוֹתָם, כֻּלְּהוּן פִּתּוּחִין בָּהּ וְכֻלְּהוּ מְצוּיָירִין בָּהּ וּמִתְגַּלְּפָאן בָּהּ, וְאִיהִי חוֹתָם דְּכֻלְּהוּ, תֵּשַׁע נְקוּדִין אִינוּן גְּלִיפִין בָּהּ, תְּמַנְיָא נִיצוֹצוֹת וְרָקִיעַ, וְאִיהוּ עֲשִׂירִית לוֹן, תֵּשַׁע נְקוּדִין עַד צַדִּיק, וְאִיהִי חוֹתָם דְּכֻלְּהוֹן, כְּמָה דְאַתְּ אָמַר וְצֶאֱצָאָיו חָתַם בְּאוֹת בְּרִית קֹדֶשׁ, וְהַנֵּי אִינוּן תֵּשַׁע מִתַּתָּא לְעִילָא, וְאִימָּא עִלָּאָה חוֹתָם דְּכֻלְּהוּ, כֶּתֶר עַל כֻּלְּהוּ, וּבָהּ נַהֲרִין כְּמַרְגְּלָאן דְּנַהֲרִין בְּכִתְרָא.
וּמִסִּטְרָא דְאִלֵּין נְקוּדִין אִתְקְרִיאַת שְׁכִינְתָּא שִׂיחָה דְכֹלָּא, שִׂיחָה דְמַלְאֲכֵי הַשָּׁרֵת, שִׂיחַת דְּקָלִים, שִׂיחַת הָרוּחוֹת, שִׂיחַת עוֹפִין, שִׂיחַת כָּל בִּרְיָין דְּעָלְמָא, אלהי''ם בְּלָא נְקוּדִין אִתְקְרֵי אִלֵּם, וְדָא רָזָא דְמִלָּה <small><small>(שם ד יא)</small></small> אוֹ מִי יָשׂוּם אִלֵּם, אוֹ מִי, מִ''י וַדַּאי, אִימָּא עִלָּאָה, מָאן שַׁוִּי אִלֵּם לְאִימָּא עִלָּאָה, עִלַּת הָעִלּוֹת דְּחֵילָא דְכֹלָּא בִידֵיהּ.
<h2>דף קלו ע''א</h2>
דָּבָר <small><small><span style="color=#0055ff">(דף קלו ע''א)</span></small></small> אַחֵר זֶה סֵפֶר תּוֹלְדוֹת אָדָם, זֶה סֵפֶר, דְּהָא כַמָּה סִפְרִין אִינוּן, סִפְרָא דְרַב הַמְנוּנָא סָבָא, סִפְרָא דַחֲנוֹךְ, סִפְרָא דְרַבִּי כְּרוּסְפְּדָאי, תָּא חֲזִי, יוֹמָא חַד אַעִִרַעִִנָא בַאֲתַר דְּרַבִּי כְּרוּסְפְּדָאי, אֲנָא וְחַבְרַיָּיא, וְתַקִּינַת לָן אִמֵּיהּ דְּרַבִּי כְּרוּסְפְּדָאי מְנַרְתָּא בְּשִׁבְעָה בּוֹצִינִין, וְאַפֵּקַת סִפְרָא דְרַבִּי כְּרוּסְפְּדָאי, כִּי הֲווֹ קָרָאן בְּסִפְרָא דָא הָכִי הֲווֹ נָחֲתִין חַיָּילָא דְמַלְאָכַיָּא לְסַחֲרָא לוֹן, כִּבְנֵי נָשָׁא דְמִתְקַבְּצִין לְחוּפָּה בְּמַזְמוּטֵי חָתָן וְכַלָּה, וְקוּדְשָׁא בְּרִיךְ הוּא הֲוָה נָחִית בְּכָל מַשִּׁרְיָין דִּילֵיהּ, לְמִשְׁמַע מִלִּין מֵהַהוּא סִפְרָא, וַאֲבוֹי דְרַבִּי כְּרוּסְפְּדָאי הֲוָה נָחִית לֵיהּ קוּדְשָׁא בְּרִיךְ הוּא עִמֵּיהּ, לְמִשְׁמַע מִלִּין דִּבְרֵיהּ רַבִּי כְּרוּסְפְּדָאי, וְלֵילְיָא דָא לֵיל דְּשָׁבוּעוֹת הֲוָה, וְהָכִי הֲוָה חָדֵי קוּדְשָׁא בְּרִיךְ הוּא בְּאִלֵּין מִלִּין כְּיוֹמָא דְאִתְיְיהִיבַת אוֹרַיְיתָא בְטוּרָא דְסִינַי.
לֵילְיָא חֲדָא אִזְדַּמַּן לָן לְמֶהֱוֵי אוֹשְׁפִּיזִין בְּבֵית אִמֵּיהּ דְּרַבִּי כְּרוּסְפְּדָאי, וְתַקִּינַת לָן פָּתוֹרָא וּמְנַרְתָּא, וַהֲוָה רַבִּי כְּרוּסְפְּדָאי אִתְכַּנַּשׁ לְהַהוּא עָלְמָא, אָמְרַת אִמֵּיהּ רַבָּנָן, וְהָא לָא הֲוִיתוּן שַׁרְיָין לְפָתוֹרָא דָא בְלָא אוֹרַיְיתָא, מַאי אִשְׁתַּנִּי זִמְנָא דָא מִשְּׁאָר זִמְנִין, אֲמֵינָא לְחַבְרַיָּא נִפְתַּח בְּמִילֵי דְאוֹרַיְיתָא, דְלָא יֵיתֵי תַּקָּלָה לְהַאי עַנְיָא עַל יְדָנָא, דְּאִם יָדְעַת דִּבְרָהּ אִיהוּ מֵת, יֵיתֵי תַּקָּלָה עַל יְדָנָא וְתָמוּת קֳדָם זִמְנָהּ, אֶפְתַּח בְּאוֹרַיְיתָא.
<h2>דף קלו ע''ב</h2>
פָּתַח וְאָמַר, בְּרֵאשִׁית בָּרָא אלהי''ם דָּא נִשְׁמָתָא, כַּד נָפִיק מִמְּעִי אִמֵּיהּ אִתְּמַר בָּהּ <small><small>(בראשית א ב)</small></small> וְהָאָרֶץ הָיְתָה תֹהוּ וָבֹהוּ וְחֹשֶׁךְ עַל פְּנֵי תְהוֹם, דְּנָפִיק עִינוֹי סְתִימִין, אַפְתַּח עִינוֹי מִיָּד <small><small>(שם ג)</small></small> וַיֹּאמֶר אלהי''ם יְהִי אוֹר וַיְהִי אוֹר, בָּתַר דְּאִתְכַּנִּישׁ מֵהַאי עָלְמָא נִשְׁמָתֵיהּ, מַה כְּתִיב בֵּיהּ <small><small>(שם א ט)</small></small> וַיֹּאמֶר אלהי''ם יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד וְתֵרָאֶה הַיַּבָּשָׁה, כֵּיוָן דְּאִסְתַּלְקַת נִשְׁמָתָא מִנֵּיהּ גּוּפָא אִשְׁתָּאֳרַת <small><small><span style="color=#0055ff">(דף קלו ע''ב)</span></small></small> יְבֵשָׁה, אָמְרַת לוֹן, רַבָּנָן, מִלִּין אִלֵּין לַאו אִינוּן אֶלָּא מֵהַהוּא עָלְמָא, אָזְלַת לְהַהוּא שְׁרַגָּא דַהֲוָה לָהּ סִימָנָא בֵּיהּ, דְּכַד רַבִּי כְּרוּסְפְּדָאי הֲוָה חַי הֲוָה שְׁרַגָּא מִתְנַעִִנְעָא וְנַהֲרָא בְּכַמָּה נְהוֹרִין מְרַקְמָן, חֲזִתָּהּ לִנְהוֹרָא דְאִתְחַשְׁכַת, מִיָּד אָמְרַת, רַבָּנָן רַבָּנָן, אֲבֵדָה קָא אִתְאֲבִידַת לִי, וַאֲנָא בָּעִינָא לְמֵיזַל לְפַשְׁפְּשָׁא בְגִינָהּ, אָמְרוּ וַדַּאי הָא אִשְׁתְּמוֹדְעַאת לָהּ, אֲזַלוּ לְאָרְחַיְיהוּ, וְאִיהִי נָפְקַת לְפָרָשַׁת אוֹרְחִין, וְאַשְׁכַּחַת יוֹנָה נוּקְבָא, אָמְרַת לָהּ יוֹנָה יוֹנָה אַנְתְּ דַּהֲוַת שְׁלִיחָא מְהֵימְנָא לְמָארָךְ, הֲדָא הוּא דִכְתִיב <small><small>(שם ח ח)</small></small> וַיְשַׁלַּח אֶת הַיּוֹנָה מֵאִתּוֹ, וְאִתְּמַר בָּךְ <small><small>(שם יא)</small></small> וַתָּשָׁב אֵלָיו הַיּוֹנָה לְעִת עִִרֶב, תָּבַת לֵיהּ בִּשְׁלִיחוּתָהּ, בְּאוֹמָאָה עֲלָךְ בְּהַהִיא יוֹנָה קַדִּישָׁא, דְתֵיזִיל בִּשְׁלִיחוּת דִּילִי, וְתֵדַע אִי בְּרִי חַי אוֹ מֵת, מִיָּד לְעִידָּן רַמְשָׁא חָזְרָה בִּשְׁלִיחוּתָהּ, דְּהָכִי חָזְרַת לְנֹחַ לְעִת עִִרֶב, הֲדָא הוּא דִכְתִיב וַתָּבֹא אֵלָיו הַיּוֹנָה לְעִת עִִרֶב, וַהֲוַת מְמַרְטַת גַּדְפָהָא, וְחָפְרַת כּוּכָא, מִיָּד יְהִבַת קָלָא וְאִתְכַּנְשַׁת לְהַהוּא עָלְמָא.
לְבָתַר דַּהֲווֹ אָזְלִין בְּאָרְחָא רַבִּי שִׁמְעוֹן וְחַבְרוֹי, שְׁאִילוּ לֵיהּ, אַמַּאי כַּד נָפִיק יְנוּקָא מִמְּעִי אִמֵּיהּ אִיהוּ עִינוֹי סְתִימִין, אָמַר לון וַדַּאי דָּא אִיהוּ רָזָא <small><small>(שם כז א)</small></small> וַתִּכְהֶןָ עִינָיו מֵרְאוֹת, בְּאִלֵּין מַרְאוֹת דְּאַחְזִיאוּ לֵיהּ בִּמְעִי אִמֵּיהּ כַּמָּה נְהוֹרִין, כְּמָה דְחָמָא יְחֶזְקֵאל בְּמֶרְכָּבָה, לְכָל יְנוּקָא אַחְזְיָין לֵיהּ כְּפוּם דַּרְגֵּיהּ, אַחְזְיָין לֵיהּ מֵאֲתַר דְּאִיהוּ נִשְׁמָתֵיהּ, דְּאִי יִשְׁתַּדַּל בְּאוֹרַיְיתָא וּבְפִקּוּדִין, דְּיַנְהִיר הַהוּא אֲתַר דְּאִתְנְטִילַת נִשְׁמָתֵיהּ, בְּכַמָּה נִשְׁמָתִין.
<h2>דף קלז ע''א</h2>
וְאֵיךְ נָחֲתִין בְּגִינֵיהּ כַּמָּה מֶרְכָּבוֹת, וְאוֹלְפִין לֵיהּ כָּל אוֹרַיְיתָא, וְאִי אִשְׁתַּדַּל בָּהּ אַדְכִּיר לֵיהּ כָּל מַה דַּהֲווֹ אוֹלְפִין לֵיהּ בִּמְעִי אִמֵּיהּ, לְבָתַר אַחְזְיָין לֵיהּ גֵּיהִנָּם, דְּאִם עָבַר עַל פִּקּוּדֵי אוֹרַיְיתָא מַהוּ עוֹנְשָׁא דִילֵיהּ, כְּמָה דְאַחְזִיאוּ לֵיהּ אַגְרֵיהּ, לְבָתַר דְּנָפִיק מִמְּעִי אִמֵּיהּ סָתִים <small><small><span style="color=#0055ff">(דף קלז ע''א)</span></small></small> עִינוֹי מִכָּל אִינוּן נְהוֹרִין, כְּמָה דְאִתְּמַר וַתִּכְהֶןָ עִינָיו מֵרְאוֹת, וְאִלֵּין תֹּה''וּ וָבֹה''וּ, הֲדָא הוּא דִכְתִיב וְהָאָרֶץ הָיְתָה תֹהוּ וָבֹהוּ וְחֹשֶׁךְ וכו', וְהָכִי אִיהוּ מָאן דְּלָא אִשְׁתַּדַּל בְּאוֹרַיְיתָא, עִינוֹי סָתִים מֵעָלְמָא דְאָתֵי, בָּתַר דְּאִשְׁתַּדַּל בְּאוֹרַיְיתָא, מִיָּד וַיֹּאמֶר אלהי''ם יְהִי אוֹר וַיְהִי אוֹר, דְּנַהֲרִין לֵיהּ בִּנְהוֹרָא דְהַהוּא עָלְמָא, מִיָּד דְּאָזִיל לְהַהוּא עָלְמָא, מִיָּד יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד, אִתְכַּנְשַׁת נִשְׁמָתָא לַאֲתַר חַד, הֲדָא הוּא דִכְתִיב <small><small>(קהלת יב ז)</small></small> וְהָרוּחַ תָּשׁוּב אֶל הָאלהי''ם אֲשֶׁר נְתָנָהּ, וְגוּפָא אִשְׁתָּאַר יַבָּשָׁה, הֲדָא הוּא דִכְתִיב וְתֵרָאֶה הַיַּבָּשָׁה, לְבָתַר דְּאִתְכַּנְשַׁת נִשְׁמָתֵיהּ, קוּדְשָׁא בְּרִיךְ הוּא יֵימָא לִשְׁכִינְתָּא, תּוֹצֵא הָאָרֶץ נֶפֶשׁ חַיָּה לְמִינָהּ, מָאן חַיָּה אִלֵּין חַיּוֹת הַקֹּדֶשׁ, וְנַהֲרִין לֵיהּ, דְּנָחֲתִין לֵיהּ לְקַבְּלָא לֵיהּ, הֲדָא הוּא דִכְתִיב <small><small>(תהלים צא יב)</small></small> עַל כַּפַּיִם יִשָּׂאוּנְךָ וכו'.
וְעוֹד תּוֹצֵא הָאָרֶץ נֶפֶשׁ חַיָּה לְקַבְּלָא לֵיהּ, לְמִינָהּ דָּא בַּת זוּגֵיהּ דְּאִתְיְיהִיבַת לֵיהּ בְּהַהוּא עָלְמָא, בְּהֵמָה וָרֶמֶשׂ וְחַיְתוֹ אֶרֶץ לְמִינָהּ, כַּמָּה חֲיָילִין וּמַשִּׁרְיָין לִיקָרֵיהּ, וּלְבָתַר אַפִּיק לֵיהּ אִילָנִין וְעִשְׂבִּין בְּגִנְּתָא דְעִדֶן, הֲדָא הוּא דִכְתִיב וַיֹּאמֶר אלהי''ם תַּדְשֵׁא הָאָרֶץ וכו', כָּל מַה דְּאִתְבְּרֵי בְּשִׁית יְמֵי בְרֵאשִׁית כֻּלְּהוּ מְזוּמָן לֵיהּ בְּהַהוּא עָלְמָא, בְגַן עִדֶן עִלָּאָה וְתַתָּאָה.
<h2>דף קלז ע''ב</h2>
דָּבָר אַחֵר זֶה סֵפֶר תּוֹלְדוֹת אָדָם, דָּא סִפְרָא דַחֲנוֹךְ נַעַר, דַּעֲלֵיהּ אִתְּמַר <small><small>(בראשית ה כב)</small></small> וַיִתְהַלֵּךְ חֲנוֹךְ אֶת הָאלהי''ם וְאֵינֶנּוּ כִּי לָקַח אוֹתוֹ אלהי''ם, וְאַמַּאי קָארֵי לֵיהּ תּוֹלְדוֹת אָדָם, אֶלָּא הָכָא רָזָא דְגִלְגּוּלָא, תּוֹלְדוֹת אָדָם אִתְקְרֵי, דְּמִנֵּיהּ נָפַק, וְאִיהוּ הֲוָה תּוֹלָדָה דִילֵיהּ, וְאַמַּאי אִתְקְרֵי נַעַר, אֶלָּא הָכָא רָזָא <small><small>(איוב לג כה)</small></small> יָשׁוּב לִימֵי עֲלוּמָיו, כְּמָה דַהֲוָה בְּקַדְמֵיתָא לְעִילָא, וּלְבָתַר נָחִית בְּהַהוּא דְאִתְּמַר בֵּיהּ <small><small>(בראשית לז ב)</small></small> וְהוּא נַעַר אֶת בְּנֵי בִלְהָה וְאֶת בְּנֵי זִלְפָּה נְשֵׁי אָבִיו, וַיָּבֵא יוֹסֵף אֶת דִּבָּתָם רָעָה, מַאי דִּבָּתָם רָעָה אֶלָּא דַהֲווֹ מִגִּזְעָא <small><small><span style="color=#0055ff">(דף קלז ע''ב)</span></small></small> דְאִלֵּין דְּאָמְרוּ <small><small>(תהלים ח ה)</small></small> מָה אֱנוֹשׁ כִּי תִזְכְּרֶנּוּ וּבֶן אָדָם כִּי תִפְקְדֶנּוּ וַתְּחַסְּרֵהוּ מְעַט מֵאלהי''ם, דְּיַהֲבַת לֵיהּ כָּל גִּנְזֵי שְׁמַיָּא, וְכָל מַפְתְּחָן דִּילֵיהּ בִּידֵיהּ, וְאַשְׁלְטֵיהּ בְּכָל דִּילֵיהּ, כְּגַוְונָא דְמַלְכָּא דְאָמַר לְיוֹסֵף <small><small>(בראשית מא מ)</small></small> רַק הַכִּסֵּא אֶגְדַּל מִמֶּךָּ.
אָמַר לֵיהּ וְהָא עז''א ועזא''ל הֲווֹ אִלֵּין, אָמַר לֵיהּ וְהָא אָחֳרָנִין הֲווֹ מִתְכַּנְּשִׁין עִמֵּיהּ, אָמַר לֵיהּ רַבִּי אֶלְעָזָר וְהָא קוּדְשָׁא בְּרִיךְ הוּא עַד דְּאִתְיָיעַץ בַּחֲיָילִין דִּילֵיהּ לָא הֲוָה עָבִיד לְאָדָם, דְּאָמַר נַעֲשֶׂה אָדָם, אָמַר לֵיהּ לְאוֹלָפָא דֶרֶךְ אֶרֶץ לִבְנֵי נָשָׁא, דְנָטִיל רַבְרְבָא עִצָה מִדִּזְעִיר מִנֵּיהּ, וְלָא עוֹד אֶלָּא רָזָא אָחֳרָא אִית הָכָא, לְמַלְכָּא דַהֲוָה לֵיהּ שְׁלִיחָא מְהֵימְנָא, וַהֲוָה בָּעִי לְמֵיהַב לֵיהּ אַגְרֵיהּ, אָמַר לְחֵיְילוֹי אֲנָא בָעִינָא לְשַׁלְטָאָה הַאי שְׁלִיחָא דִילִי עֲלַיְיכוּ, בְּגִין דְּהוּא מְהֵימְנָא, אִי אִית מָאן דְּיָדַע בֵּיהּ מִלָּה אָחֳרָא יֵימָא, בְּזִמְנָא דְלָא אַשְׁכַּח מְקַטְרְגָא עֲלֵיהּ, אָמַר נַעֲשֶׂה אָדָם.
וְתוּ נַעֲשֶׂה אָדָם, בָּעִינָא אָדָם דְּיַעֲבִיד פִּקּוּדֵי אוֹרַיְיתָא, וְיִשְׁתַּדַּל בְּאוֹרַיְיתָא, לְעָבְדָהּ וּלְשָׁמְרָהּ, וִיהֵא לֵיהּ אַגְרָא טָבָא, וְשׁוּלְטָנוֹ עֲלַיְיכוּ, וְדָא אִיהוּ <small><small>(ישעיה ס כא)</small></small> נֵצֶר מַטָּעַי מַעֲשֵׂה יָדַי לְהִתְפָּאֵר, דְּהָא מַלְאֲכֵי עִלָּאֵי אַף עַל גַּב דְּאִינוּן גִּבּוֹרֵי כֹחַ עוֹשֵׂי דְּבָרוֹ, לָא עָבְדֵי גְּבוּרָה בְּפוּלְחָנָא דְקוּדְשָׁא בְּרִיךְ הוּא, דְאִינוּן פָּלְחִין בְּהֶכְרֵחַ, וְלֵית לוֹן עִרוּבָא דְבִשְׂרָא וְיִצְרָא בִישָׁא, וּבְגִין דָּא נַעֲשֶׂה אָדָם, וְיִשְׁלוֹט בְּכוּ, הֲדָא הוּא דִכְתִיב <small><small>(בראשית א כו)</small></small> וְיִרְדּוּ בִדְגַת הַיָּם וּבְעוֹף הַשָּׁמַיִם וְגוֹמֵר.
וְתוּ נַעֲשֶׂה אָדָם אֲנָא יָהִיב בֵּיהּ נִשְׁמָתָא, דִכְתִיב בְּצַלְמֵינוּ, וּכְתִיב <small><small>(תהלים לט ז)</small></small> אַךְ בְּצֶלֶם יִתְהַלֶּךְ אִישׁ, וְאַתּוּן יַהֲבוּ בֵּיהּ רוּחָא וְנַפְשָׁא, וְאַרְעָא אַרְבַּע יְסוֹדִין, וְיִדְמֶה לְכֹלָּא עִלָּאִין וְתַתָּאִין, וּמַה דְּרָעִינָא דְלֶהֱוִי שַׁלִּיט וּמְמַנָּא עֲלַיְיכוּ, אַצְדִּיקוּ דִינָא דִילִי, וִיהֵא בִרְעוּ דִלְכוֹן, דַּאֲנָא אַשְׁרֵי שְׁמִי עֲלֵיהּ, וְחוֹתָמָא דִילִי בִּידֵיהּ, דְּאִיהוּ חוֹתָם הַבְּרִית, מַלְאָכַיָּא דְסִטְרָא יְמִינָא בָּרְכוּ לֵיהּ, וְאָמְרוּ נַעֲשֶׂה וְנִשְׁמַע, הֲדָא הוּא דִכְתִיב <small><small>(שם קג כ)</small></small> בָּרְכוּ יהו''ה מַלְאָכָיו גִּבֹּרֵי כֹחַ עֹשֵׂי דְבָרוֹ לִשְׁמֹעַ בְּקוֹל דְּבָרוֹ, וְדָא מטטרו''ן, לְקִבְלֵיהּ יוֹסֵף לְתַתָּא, וַהֲווֹ אָחֳרָנִין דַּהֲווֹ שָׂנְאִין לֵיהּ וְאָמְרוּ <small><small>(שם ח ה)</small></small> מָה אֱנוֹשׁ כִּי תִזְכְּרֶנּוּ, וּבְגִין דָּא וַיָּבֵא יוֹסֵף אֶת דִּבָּתָם רָעָה, וַיִּשְׂנְאוּ אֹתוֹ וְלֹא יָכְלוּ דַבְּרוֹ לְשָׁלוֹם, וְלַאו דְּאִינוּן אִלֵּין עז''א ועזא''ל, אֶלָּא אִינוּן אָחֳרָנִין דְּאִתְכַּנְשׁוּ <small><small>(ס''א דאתכללו)</small></small> עִמְּהוֹן.
דָּבָר אַחֵר זֶה סֵפֶר תּוֹלְדוֹת אָדָם, אָמַר רַבִּי שִׁמְעוֹן, זֶה סֵפֶר דָּא צַדִּיק חַי עָלְמִין, דְּאִיהוּ אַפִּיק תּוֹלְדִין, זֶה סֵפֶר וַדַּאי וְלָא אָחֳרָא, וְאִינוּן תּוֹלְדוֹת אָדָם, הַהוּא דְאִתְּמַר בֵּיהּ <small><small>(ישעיה מד ג)</small></small> כְּתִפְאֶרֶת אָדָם לָשֶׁבֶת בָּיִת, מָאן בַּיִת דִּילֵיהּ, דָּא שְׁכִינְתָּא, וְרַעֲיָא מְהֵימְנָא אַנְתְּ הוּא כְּדִיּוֹקְנֵיהּ, וְלָךְ חֵילָא לְאִסְתַּכָּלָא בְּדִיּוֹקְנִין דִּבְנֵי נָשָׁא, בְּצִיּוּרִין דְּהַהוּא דְאִתְּמַר בֵּיהּ <small><small>(בראשית ה א)</small></small> בִּדְמוּת אלהי''ם בָּרָא אוֹתוֹ, דְּכָל צִיּוּרִין דִּבְנֵי נָשָׁא אִינוּן רְשִׁימִין בְּכָרְסַיָּא, וּבְגִין דְּכָל כָּרְסַיָּא וּמַרְכַּבְתָּא דְאַנְתְּ זְקִיקָא, אַנְתְּ אִית לָךְ חֵילָא לְאִסְתַּכָּלָא, בְּגִין כַּךְ וְאַתָּה תֶחזֶה מִכָּל הָעָם וְגוֹמֵר
<b style="color: gray;">תרגום זוהר</b>
דָּבָר אַחֵר, זֶה סֵפֶר תּוֹלְדת אָדָם, אָמַר רַבִּי שִׁמְעוֹן: זֶה סֵפֶר - צַדִּיק חַי הָעוֹלָמִים שֶׁהוּא מוֹצִיא תוֹלָדוֹת, זֶה סֵפֶר וַדַּאי, וְלֹא אַחֵר, וְהֵם תּוֹלְדת אָדָם, אוֹתוֹ שֶׁנֶּאֱמַר בּוֹ כְּתִפְאֶרֶת אָדָם לָשֶׁבֶת בָּיִת. מִי הַבַּיִת שֶׁלּוֹ? זוֹ הַשְּׁכִינָה, וְרוֹעֶה הַנֶּאֱמָן אַתָּה הוּא כִדְמוּתוֹ, וּלְךְ כֹּחַ לְהִסְתַּכֵּל בִּדְיוֹקְנֵי בְּנֵי אָדָם, בַּצִּיּוּרִים שֶׁל אוֹתוֹ שֶׁנֶּאֱמַר בּוֹ בִּדְמוּת אֱלֹהִי''ם בָּרָא אוֹתוֹ, שֶׁכָּל הַצִּיּוּרִים שֶׁל בְּנֵי אָדָם רְשׁוּמִים בַּכִּסֵּא, וּמִשּׁוּם שֶׁכָּל כִּסֵּא וּמֶרְכָּבָה שֶׁאַתָּה זָקוּק, אַתָּה יֵשׁ לְךְ כֹּחַ לְהִסְתַּכֵּל, בִּגְלַל כָּךְ וְאַתָּה תֶחֱזֶה מִכָּל הָעָם וְגוֹמֵר.
<small><span style="color=#2266ff"><small><small>(אמר המגיה זה מצאתי בס''א וטוב לשומו כאן)</small></small> דָּבָר אַחֵר <small><small>(בראשית ה א)</small></small> זֶה סֵפֶר תּוֹלְדוֹת אָדָם וכו', זֶה תְּרֵין עֲשַׂר אַנְפִּין, דְּאִתְּמַר בְּהוֹן <small><small>(יחזקאל א י)</small></small> וּפְנֵי אַרְיֵה אֶל הַיָּמִין לְאַרְבַּעְתָּם, וּפְנֵי שׁוֹר וְגוֹמֵר, וּפְנֵי נֶשֶׁר וְגוֹמֵר, בְּיוֹם בְּרֹא אלהי''ם אָדָם חַיָּה רְבִיעָאָה, וְצָּרִיךְ לְאִסְתַּכָּלָא בְּהוֹן, בְּאַנְפִּין בְּאַרְבַּע גַּוָּונִין דְּנַהֲרִין בְּהוֹן אַרְבַּע חַיּוֹת, דְּאִתְּמַר בְּהוֹן <small><small>(דברים ה ד)</small></small> פָּנִים בְּפָנִים דִּבֶּר יהו''ה עִמָּכֶם, וּבְמֹשֶׁה נֶאֱמַר <small><small>(שמות לג יא)</small></small> וְדִבֶּר יהו''ה אֶל מֹשֶׁה פָּנִים אֶל פָּנִים, בָּתַר דְּאַהֲדָרוּ לַאֲחוֹרָא, קוּדְשָׁא בְּרִיךְ הוּא הַדַּר לוֹן אֲחֹרוֹי, וְדָא אִיהוּ <small><small>(שם כג)</small></small> וְרָאִיתָ אֶת אֲחֹרָי וּפָנֵי לֹא יִרָאוּ, וְאִלֵּין אִינוּן פָּנִים דְּנִרְאִין וּפָנִים דְּאֵינָן נִרְאִין. אַנְפִּין חִוָּורִין בַּעֲנָוָה, אִינוּן אַנְשֵׁי חַיִל, אַנְפִּין סוּמְקִין בְּבֹשֶׁת, דְּאִית לוֹן כְּסוּפָא מִן שְׁמַיָּא, אִינוּן יִרְאֵי אלהי''ם, אַנְפִּין יְרוֹקִין בְּאוֹרַיְיתָא, אִינוּן אַנְשֵׁי אֱמֶת, אַנְפִּין אוּכְמִין בְּמִצְּוָה, דְאִיהִי תְּפִלָּה דְיָד, וּתְפִלִּין בְּמִשְׁכָא אוּכְמָא, אִינוּן שֹׂנְאֵי בָצַּע, אֲבָל אַנְפִּין בְּלָא עֲנָוָה וּבְלָא בֹשֶׁת וּבְלָא תּוֹרָה וּמִצְּוָה, אִינוּן תֹּהוּ וָבֹהוּ וְחֹשֶׁךְ וְרוּחַ, דְאִתְּמַר בְּהוֹן <small><small>(בראשית א ב)</small></small> וְהָאָרֶץ הָיְתָה תֹהוּ וָבֹהוּ וכו', דְּאִינוּן אַחְזְרִין עָלְמָא לְתֹהוּ וָבֹהוּ, אַנְשֵׁי חַיִל מִזַּרְעָא דְאַבְרָהָם, דְּבֵיהּ שְׁכִינְתָּא תַּתָּאָה, יִרְאֵי אלהי''ם מִזַּרְעָא דְיִצְּחָק, דְּבֵיהּ שְׁכִינְתָּא עִלָּאָה, דְהִיא אוֹצְּרָא לְחָכְמָה, אַנְשֵׁי אֱמֶת מִזַּרְעָא דְיַעֲקֹב דְּאִתְּמַר בֵּיהּ <small><small>(מיכה ז כ)</small></small> תִּתֵּן אֱמֶת לְיַעֲקֹב, וּבֵיהּ ו' דְּאִיהוּ תִּפְאֶרֶת, שֹׂנְאֵי בָצַּע מִסִּטְרָא דְּדָוִד דְּאִיהוּ רַגְלָא רְבִיעָאָה וּבֵיהּ י', דְאִתְּמַר בֵּיהּ בְּגִינָהּ <small><small>(שמואל א יז יד)</small></small> וְדָוִד הוּא הַקָּטָן, הַאי אִיהוּ שְׁמָא ההו''י, וּבְגַוָּונָא אָחֳרָא אִתְפַּרִישׁ לְזִמְנִין הוה''י, שְׁכִינְתָּא עִלָּאָה וְתַתָּאָה, עַמּוּדָא דְאֶמְצָּעִיתָא בֵּינַיְיהוּ, וּבְגַוָּונָא אָחֳרָא יהו''ה מִסִּטְרָא <small><small>(דמשה)</small></small> דְמטטרו''ן, גַּוָּונִין מִתְהַפְּכִין לְשִׁית סְרֵי בִּשְׁכִינְתָּא כַּד אִיהִי צְּרִיכָא לְתַתָּאִין, וְדָא אִיהוּ דְאָמְרוּ מָארֵי מַתְנִיתִין, דְּבַר נַשׁ דְּצָּרִיךְ לִבְרִיּוֹת אַנְפּוֹי מִשְׁתַּנִין כַּכְּרוּם, דְּאִתְהֲפַךְ לְכַמָּה גַוָּונִים, וְאִית הֲפוּכָא דְגַוָּונִים לְטַב דְּנַהֲרִין בִּנְהוֹרָא, וְאִינוּן מְרַקְמָן מִכַּמָּה גַוָּונִין, וְכָל הַאי בְּגוּפָא, כְּגַוְונָא <small><small>(דגינתא)</small></small> דְעֵדֶן דְאִתְבְּרֵי בִּשְׁמָא דְיהו''ה. כָּל גַּוָּונִין וְצִּיּוּרִין דְּאִלֵּין גּוּפִין, וְאִינוּן כְּגַוְונָא דְנוֹבֶלֶת אוֹרָה דִלְעֵילָא גַלְגַּל חַמָּה, וַעֲלַיְיהוּ אִתְּמַר פְּנֵי מֹשֶׁה כִּפְנֵי חַמָּה וּפְנֵי יְהוֹשֻׁעַ כִּפְנֵי לְבָנָה, וְכַךְ דִּיּוֹקְנָא אִית לֵיהּ אַרְבַּע גַּוָּונִין, דְּאִית גַּוְונָא חִוְורָא סוּמְקָא יְרוֹקָא אוּכְמָא, נִימִין אִינוּן כֹּכְבַיָּא וּמַלְאָכַיָּא וּמְמַנָּן דְּתַלְיָין מֵאַנְפִּין כְּחוּשְׁבַּן נִימִין, וְכֻלְּהוּ מְשַׁמְּשֵׁי לְאַנְפִּין. פּוּמָא <small><small>(במדבר יב יח)</small></small> פֶּה אֶל פֶּה אֲדַבֶּר בּוֹ וּמַרְאֶה וְלֹא בְחִידוֹת, פֶּה אִיהוּ בְּרָזָא דִכְרוּבִים, דְּאִתְּמַר בְּהוֹן <small><small>(שמות כה כ)</small></small> וְהָיוּ הַכְּרוּבִים פֹּרְשֵׂי כְנָפַיִם לְמַעְלָה, אִלֵּין שִׂפְוָון כַּד אִתְפַּתְּחוּ אִתְפַּתְּחוּ בְּאדנ''י <small><small>(יהו''ה)</small></small>, כְּמָה דְאַתְּ אָמַר <small><small>(תהלים נא יז)</small></small> אדנ''י שְׂפָתַי תִּפְתָּח וּפִי יַגִּיד תְּהִלָּתֶךָ. וְאָמְרוּ מָארֵי מַתְנִיתִין, כָּל הַכּוֹרֵעַ כּוֹרֵעַ בְּבָרוּךְ, וְכָל הַזּוֹקֵף זוֹקֵף בְּשֵׁם יהו''ה, כַּד אִיהוּ כּוֹרֵעַ כְּרוּבִים סוֹכֲכִים בְּכַנְפֵיהֶם, וְדָא אִיהוּ סִכוּךְ דְּסוּכָּה, דְאִיהוּ כ''ו ה''ס, וְסִימָנָא יהו''ה אדנ''י, פֹּרְשֵׂי כְנָפַיִם לְמַעְלָה אִיהוּ רְמַ''ח, כָּל הַזּוֹקֵף זוֹקֵף בְּשֵׁם, בִּתְרֵין שְׁמָהָן דְּאִינוּן אהי''ה יהו''ה, וְסִימָנָא י''א י''א, <small><small>(דברים ו ד)</small></small> יהו''ה אלהינ''ו יהו''ה אֶחָד, חָכְמָה וּבִינָה עֲלַיְיהוּ אִתְּמַר וְהָיוּ הַכְּרֻבִים פֹּרְשֵׂי כְנָפַיִם לְמַעְלָה, יהו''ה אֶחָד עֲלַיְיהוּ אִתְּמַר סֹכֲכִים בְּכַנְפֵיהֶם עַל הַכַּפֹּרֶת וְאִינוּן ו''ה. דָּבָר אַחֵר וְהָיוּ הַכְּרֻבִים, אִינוּן צּוּרַת אָדָם, דְּאִיהוּ יו''ד ה''א וא''ו ה''א, פּוֹרְשֵׂי כְנָפַיִם לְמַעְלָה י''ה, סֹכֲכִים בְּכַנְפֵיהֶם ו''ה, דְּאִינוּן אַרְבַּע גַּדְפִין, וַעֲלַיְיהוּ אִתְּמַר <small><small>(שמות יט ד)</small></small> וָאֶשָּׂא אֶתְכֶם עַל כַּנְפֵי נְשָׁרִים, וּכְרוּבִים תְּרֵי שִׂפְוָון, עַל נֵס הָיוּ עוֹמְדִים, דָּא לִישְׁנָא, וַיִּשְׁמַע אֶת הַקּוֹל, קָלָא דְנָפִיק מִגָּרוֹן, וַיְדַבֵּר אֵלָיו דִבּוּר דְּפוּמָא, וְקָלָא וְדִבּוּר תִּפְאֶרֶת וּמַלְכוּת, וְעֶשֶׂר אַמּוֹת אֹרֶךְ הַקָּרֶשׁ, וַעֲלֵיהּ אִתְּמַר <small><small>(מלאכי ב ו)</small></small> תּוֹרַת אֱמֶת הָיְתָה בְּפִיהוּ, דָא פּוּמָא הֵיכָל, וַעֲלֵיהּ אִתְּמַר אדנ''י שְׂפָתַי תִּפְתָּח. מִלְּגָאו מִנֵּיהּ קֹדֶשׁ הַקֳּדָשִׁים וְדָא לִבָּא, כְּרוּבִים כַּנְפֵי רֵיאָה, עֲלַיְיהוּ אִתְּמַר וְהָיוּ הַכְּרֻבִים פֹּרְשֵׂי כְנָפַיִם לְמַעְלָה סֹכֲכִים בְּכַנְפֵיהֶם עַל הַכַּפֹּרֶת, דָּא כַּפֹּרֶת הַלֵּב, דְּתַמָּן <small><small>(משלי כ טז)</small></small> נֵר יהו''ה נִשְׁמַת אָדָם, וּפְנֵיהֶם אִישׁ אֶל אָחִיו תְּרֵין כִּלְיָין. בְּלִבָּא דְאִיהוּ קֹדֶשׁ הַקֳּדָשִׁים אִית תְּרֵי בָּתֵּי, בְּחַד סַם חַיִּים, וּבְחַד סַם מָוְת דְּאִיהִי אֵשׁ, כַּהֲנָא רַבָּא דְעָאל לְקֹדֶשׁ הַקֳּדָשִׁים, אִם זָכָה סַם חַיִּים הֲוָה נָפְקָא מִתַּמָּן וּנְהִירָא בְּאַנְפּוֹי, וְקָלָא וְדִבּוּר הֲוָה נָפִיק מִתַּמָּן מִקּוּדְשָׁא בְּרִיךְ הוּא וּשְׁכִינְתֵּיהּ, וְאִם לָא זָכָה סַם מָוְת הֲוָה נָפִיק מִסִּטְרָא דִשְׂמָאלָא, וַהֲוָה קָטִיל לֵיהּ, וּמַאי נִיהוּ כַּהֲנָא בְּגוּפָא, אֶלָּא נְשָׁמָה וְרוּחַ וְנֶפֶשׁ, אִינוּן לָקֳבֵל כֹּהֲנִים לְוִיִּים וְיִשְׂרְאֵלִים, תְּלַת צְּלוֹתִין לָקֳבֵל תְּלַת קָרְבָּנִין, וְאִינוּן מַאֲכָלִין דְּקוּדְשָׁא בְּרִיךְ הוּא וּשְׁכִינְתֵּיהּ. אִם הֲוָה עָאל בִּשְׁכִינְתָּא דְאִיהִי סַם חַיִּים, סַם חַיִּים הֲוָה נָפִיק לְקַדְמוּתֵיהּ, וְאִם לַאו הָא סַם הַמָּוְת לְקִבְלֵיהּ, דְּאִיהִי מָרָה אוּכְמָא, וּמִינָהּ יָמוּת בַּר נַשׁ בַּעֲנִיּוּת, וְאִיהִי לְסִטְרָא שְׂמָאלָא דְלִבָּא, וְדָא טְחוֹל. בְּנֵי אַהֲרֹן רוּחַ וְנֶפֶשׁ, דְּאַהֲרֹן אִיהוּ נְשָׁמָה, תְּרֵין בְּנוֹי נֶצַּח וְהוֹד, אִם יַעֲלוּן קָרְבָּנָא כִּדְקָא יָאוּת, הָא סַם חַיִּים, וְאִי לַאו הָא סַם מָוְת, דְּאִיהִי מָרָה, אֵשׁ זָרָה אוֹקִיד לוֹן, דִּכְתִיב <small><small>(ויקרא י א)</small></small> וַיַּקְרִיבוּ לִפְנֵי יהו''ה אֵשׁ זָרָה וְגוֹמֵר, וַתֵּצֵּא אֵשׁ וְגוֹמֵר, אִינוּן סְלִיקוּ לָהּ מֵאַתְרָהָא, וְעָאלוּ לָהּ קַמֵּי מַלְכָּא לְלִבָּא, וְלָא הֲוָה לְהוּ רְשׁוּ לְמֵיעָאל לְתַמָּן, בָּהּ קוּדְשָׁא בְּרִיךְ הוּא נָטִיל דִּינָא בְּהוֹן. שִׂפְוָון עַקִּימִין, לֵית רְשׁוּ לְכַהֲנָא לְקַרְבָא בְּהוֹן קָרְבָּנָא, דְעָאל קֳדָם יהו''ה, דַּעֲלַיְיהוּ אִתְּמַר <small><small>(קהלת א טו)</small></small> מְעֻוָּת לֹא יוּכַל לִתְקוֹן וכו', וְכֵן עַיְינִין עֲקִימִין פְּטוּרִין מִן הָרְאִיָּיה, דְנָחָשׁ עֲקַלָּתוֹן תַּמָּן, דְאִיהוּ נָטִיל נְהוֹרַיְיהוּ, וּפִימָא אַטִימָא אִתְקְרֵי טוּמְטוּם, וְאַנְדְּרוֹגִינוֹס אִיהוּ דִיּוֹקְנָא דְזָכָר וּנְקֵבָה, כְּגַוְונָא דָא אִיהוּ בַּר נַשׁ דְּקָלֵיהּ וְדִבּוּרֵיהּ כְּנוּקְבָא, וּמָאן דְאִיהוּ חֶצְּיוֹ עֶבֶד וְחֶצְּיוֹ בֶּן חוֹרִין, חֶצְּיוֹ עֶבֶד דְּיֵצֶּר הָרָע, וְחֶצְּיוֹ בֶּן חוֹרִין דְּיֵצֶּר הַטוֹב, כָּל אִלֵּין פְּטוּרִין מִן הָרְאִיָּה, בְּזִמְנָא דְנָפְקִין מִן גּוּפָא, נַפְשָׁא דְאִיהִי כְּגַוְונָא דָא, לֵית לָהּ רְשׁוּ לְאִסְתַּכְּלָא וּלְאִתְחַזְיָיא בִּשְׁכִינְתָּא, קַדְמָהָא בְּשַׁעַת פְּטִירָתָהּ מִן גּוּפָא. פִּימָא דְאַטִימָא בְּדִבּוּר, אֶבֶן דְּאִיהוּ יֵצֶּר הָרָע שַׁלִּיט עֲלָהּ, וְאִתְקְרֵי טוּמְטוּם, בְּגִין דָּא פָּטוּר מִן הָרְאִיָּיה, דְּנִשְׁמָתָא וְרוּחָא וְנַפְשָׁא בְּגִין דָּא יֵיתוּן בְּגִלְגּוּלָא, עַד דְּאִתְחַזְרָן שְׁלֵמִין לְאַתְרַיְיהוּ כְּמָה דְאִתְיְיהִיבוּ, כְּמָה דְאַתְּ אָמַר <small><small>(קהלת יב ז)</small></small> וְהָרוּחַ תָּשׁוּב אֶל הָאלהי''ם אֲשֶׁר נְתָנָהּ, וּמִינָהּ אוֹלִיפְנָא קַל וָחוֹמֶר בְּאָחֳרָנִין דְּאִינוּן נִשְׁמָתָא וְנַפְשָׁא, וְלָא עוֹד אֶלָּא דִקְרָא אַסְהִיד עֲלַיְיהוּ <small><small>(איוב לג כט)</small></small> הֶן כָּל אֵלֶּה יִפְעַל אֵ''ל פַעֲמַיִם שָׁלֹשׁ עִם גָּבֶר. וּמָאן דְּיֵיתֵי בְּגִלְגּוּלָא זִמְנָא קַדְמָאָה אִם יֵיתֵי חִוָּור, אִתְקַיַּים בֵּיהּ קְרָא <small><small>(ישעיה א יח)</small></small> אִם יִהְיוּ חֲטָאֵיכֶם כַּשָּׁנִים כַּשֶּׁלֶג יַלְבִּינוּ, וּבַמֶּה יִתְיַדַּע בַּר נַשׁ דְּאִיהוּ בְּגִלְגּוּלָא קַדְמָאָה, אִם הוּא קָלֵיהּ <small><small>(דף קלח ע''א)</small></small> כִּשְׁבָרִים אוֹ כִּתְרוּעָה, וְגוּפֵיהּ וְאַנְפּוֹי חִוָּורִין, אִם הוּא קָלֵיהּ כִּשְׁבָרִים אִיהוּ מִזִּמְנָא קַדְמָאָה, וְאִם קָלֵיהּ כִּתְרוּעָה אִיהוּ מִזִּמְנָא תִּנְיָנָא, וְאִם גּוּפֵיהּ יְרוֹקָא וְאַנְפּוֹי יְרוֹקִין וְקָלֵיהּ תְּקִיעָה אִיהוּ מִזִּמְנָא תְּלִיתָאָה, וְאִם הֲדַר לְגַוָּונֵיהּ, קָלֵיהּ כִּתְקִיעָה וְגוּפֵיהּ חִוָּור וְאַנְפּוֹי חִוָּורִין, דָּא אִיהוּ כְּגַוָּונֵיהּ קַדְמָאָה, כְּמוֹ דְאוּקְמוּהוּ בְּיַיִן דְּהֶחְמִיץ דְּחָזַר לְגַוָּונֵיהּ קַדְמָאָה, כְּגַוְונָא דָא בְּהִפּוּכָא לְטָב, וְכֵן אַנְפּוֹי סוּמְקִין וְקָלֵיהּ כִּשְׁבָרִים, וְאַנְפּוֹי יְרוֹקִין וְקָלֵיהּ תְּרוּעָה, הָא אִתְתַּקַּן. וְעוֹד אַשְׁכַּחְנָא, בַּר נַשׁ דְּכָל צִּיּוּרִין דִילֵיהּ בְּאֹרַח מֵישָׁר, שְׁקִילִין בְּתִקְלָא, וּלְזִמְנִין שִׂפְוָון אִינוּן עָבִים, וְנָפְקִין מִתִּקּוּנָא דְצִּיּוּרִין וְדִיּוֹקְנִין אָחֳרָנִין, אוֹ אִינוּן אֲרוּכִין אוֹ אִינוּן קְצָּרִים, תָּא חֲזִי וְאַתָּה תֶחֱזֶה מִכָּל הָעָם, הָכָא אוּקִימְנָא לְמִנְדַע תִּקּוּנִין אִלֵּין, אַנְשֵׁי חַיִל עַיְינִין, יִרְאֵי אלהי''ם אוּדְנִין, הֲדָא הוּא דִכְתִיב <small><small>(חבקוק ג ג)</small></small> יהו''ה שָׁמַעְתִּי שִׁמְעֲךָ יָרֵאתִי, אַנְשֵׁי אֱמֶת חוֹטָמָא, שׂוֹנְאֵי בָצַּע פּוּמָא, אִם חוֹטָמָא לַאו אִיהוּ בְּשָׁוָה עִם תִּקּוּנִין אַחֲרָנִין, דְּעַיְינִין אֲרִיכִין, וְאַנְפִּין אֲרִיכִין, וְאוּדְנִין אֲרִיכִין, וּפוּמָא אֲרִיכָא, וְחוֹטָמָא עָבָה, תַּמָּן אִתְגַּלְיָא גִלְגּוּלָא דְנַפְשָׁא, וְאִם עַיְינִין לָא בְּשָׁוָה מֵאָחֳרָנִין, תַּמָּן אִתְגַּלְיָא גִלְגּוּלָא דְנִשְׁמָתָא, וְאִם אוּדְנִין לַאו בְּשָׁוָה, תַּמָּן אִתְגַּלְיָא גִלְגּוּלָא דְרוּחָא, פּוּמָא בְּגִין דְּאִיהִי כְּלָלָא דְכֹלָּא, אִם לַאו אִיהִי בְּשָׁוָה, הָא אִתְּמַר בֵּיהּ <small><small>(שמות כ ה)</small></small> פֹּקֵד עֲוֹן אָבוֹת עַל בָּנִים עַל שִׁלֵּשִׁים וְעַל רִבֵּעִים, וְאִם עַל אַרְבַּע גִּלְגּוּלִין לָא אִתְתַּקְנַת, אִתְּמַר בְּהַהִיא שַׁעְתָּא <small><small>(עמוס ב א)</small></small> וְעַל אַרְבָּעָה לֹא אֲשִׁיבֶנּוּ. וְכָל נִשְׁמָתִין דְּאַתְיָין תְּלַת זִמְנִין וְלָא מִתְתַּקְנִין, אִתְקְרִיאוּ פּוֹשְׁעֵי יִשְׂרָאֵל עֵרֶב רַב, אֲבָל צַּדִּיקַיָּא דִבְכָל זִמְנָא דְיֵיתוּן מִתְתַּקְנִין, יֵיתוּן עַד אַרְבָּעָה, אֲפִילוּ עַד שִׁתִּין דּוֹר, וְדָא אִיהוּ <small><small>(קהלת א ד)</small></small> דּוֹר הוֹלֵךְ וְדוֹר בָּא, וְדָא נִשְׁמָתָא דְאִיהִי מֹשֶׁה רַבֵּינוּ, כְּלִילָא מִשִּׁתִּין רִבּוֹא, וּשְׁכִינְתָּא עִלָּאָה דְאִיהִי נִשְׁמַת חַיִּים כַּד שַׁרְיָא בְּמֹשֶׁה, אִתְחַשַּׁב לֵיהּ כְּאִלּוּ אָתָא בְּשִׁתִּין רִבּוֹא, וּבְגִינֵיהּ אִתְּמַר אִשָּׁה אַחַת יָלְדָה שִׁשִּׁים רִבּוֹא בְּכֶרֶס אֶחָד. וְאִינוּן מַרְעִין דִּבְנֵי נָשָׁא, דְאִתְּמַר בְּהוֹן <small><small>(דברים כח נט)</small></small> וָחֳלָיִם רָעִים, <small><small>(משלי ג ח)</small></small> רִפְאוּת תְּהִי לְשָׁרֶךָ, כַּד אִינוּן בְּרֵישָׁא דְצַּדִּיקַיָּא, אֲבָל כַּד אִינוּן בְּרֵישָׁא דְרַשִּׁיעַיָּא, כְּנֶסֶת יִשְׂרָאֵל אָמְרַת לְגַבַּיְיהוּ <small><small>(שיר א ו)</small></small> אַל תִּרְאוּנִי שֶׁאֲנִי שְׁחַרְחֹרֶת, דְאִלֵּין שַׁרְיָין לוֹן לְפַתָּאָה לִבְנֵי נָשָׁא, כְּמָה דַהֲווֹ מְפַתֵּי לְיִשְׂרָאֵל בְּעֶגְלָא בְּשִׁית שַׁעְתִּין, הֲדָא הוּא דִכְתִיב <small><small>(שמות לב א)</small></small> וַיַּרְא הָעָם כִּי בֹשֵׁשׁ מֹשֶׁה, הָא אוּקְמוּהָ בְּשִׁית שַׁעְתִּין עֲבַדוּ יָת עֶגְלָא, בֵּין שֵׁשׁ לְשֶׁבַע, אַפְרִישׁוּ בֵּין עַמּוּדָא דְאֶמְצָּעִיתָא לְשֶׁבַע, דְּגוּפָא וּשְׁכִינְתָּא, וּבְגִין דָּא מַנִּי קוּדְשָׁא בְּרִיךְ הוּא לְאַפְרָשָׁא לוֹן מִשֶּׁבַע, הֲדָא הוּא דִכְתִיב <small><small>(שם יב טו)</small></small> אַךְ בַּיּוֹם הָרִאשׁוֹן, אַךְ חָלַק בֵּין שִׁית לְשֶׁבַע, בְּגִין דָּא אָמְרָה כְּנֶסֶת יִשְׂרָאֵל <small><small>(שיר א)</small></small> שֶׁשְּׁזָפַתְנִי הַשָּׁמֶשׁ, שֵׁשׁ זָפַתְנִי הַשָּׁמֶשׁ, דְּאִסְתַּלַּק מִנִּי ו' דְאִיהוּ הַשָּׁמֶשׁ, דְּנָהִיר בְּשִׁית תֵּיבִין דְּאִינוּן <small><small>(דברים ו ד)</small></small> שְׁמַע יִשְׂרָאֵל יהו''ה אלהינ''ו יהו''ה אֶחָד, וְהָא אִתְּמַר.</span></small>
<small><small>(עד כאן ההג''ה מספרים אחרים)</small></small>.
<h2>דף קלח ע''ב</h2>
וַיְחִי <small><small><span style="color=#0055ff">(דף קלח ע''ב)</span></small></small> אָדָם שְׁלֹשִׁים וּמְאַת שָׁנָה וַיּוֹלֶד בִּדְמוּתוֹ כְּצַלְמוֹ וַיִּקְרָא אֶת שְׁמוֹ שֵׁת <small><small>(בראשית ה ג)</small></small>, ש תְּלַת חֵיוָון דְּמַרְכַּבְתָּא, ת אִיהִי <small><small>(משלי כ כח)</small></small> נֵר יהו''ה נִשְׁמַת אָדָם, דְּאִתְּמַר בָּהּ <small><small>(יחזקאל א י)</small></small> וּדְמוּת פְּנֵיהֶם פְּנֵי אָדָם, וְדָא אִיהוּ וַיּוֹלֶד בִּדְמוּתוֹ כְּצַלְמוֹ. וַיִּהְיוּ כָּל יְמֵי אָדָם אֲשֶׁר חַי תְּשַׁע מֵאוֹת שָׁנָה וּשְׁלֹשִׁים שָׁנָה וַיָּמוֹת, מַאי וַיָּמוֹת, אֶלָּא כָּל יוֹמִין דַּהֲוָה חַי הֲוָה תְּשַׁע מֵאוֹת וּתְלָתִין שְׁנִין, וּשְׁאָר שְׁנִין בְּתוֹסֶפֶת הֲוָה מִית. וְשַׁבְעִין דְּחָסְרוּ מֵאֶלֶף, יְהַב לְדָוִד מִשְּׁנוֹי, בְּגִין דַּהֲוָה עָתִיד לְאַשְׁלָמָא לוֹן בֵּיהּ, וְהָכָא רָזָא דְפוּרְקָנָא.
<b style="color: gray;">תרגום זוהר</b>
וַיְחִי אָדָם שְׁלֹשִׁים וּמְאַת שָׁנָה וַיּוֹלֶד בִּדְמוּתוֹ כְּצַלְמוֹ וַיִּקְרָא אֶת שְׁמוֹ שֵׁת, ש שָׁלֹשׁ חַיּוֹת שֶׁל הַמֶּרְכָּבָה, ת הוּא נֵר יהו''ה נִשְׁמַת אָדָם, שֶׁנֶּאֱמַר בָּהּ וּדְמוּת פְּנֵיהֶם פְּנֵי אָדָם, וְזֶהוּ וַיּוֹלֶד בִּדְמוּתוֹ כְּצַלְמוֹ. וַיִּהְיוּ כָּל יְמֵי אָדָם אֲשֶׁר חַי תְּשַׁע מֵאוֹת שָׁנָה וּשְׁלֹשִׁים שָׁנָה וַיָּמֹת. מַה זֶּה וַיָּמֹת? אֶלָּא כָּל הַיָּמִים שֶׁהָיָה חַי הָיָה תְּשַׁע מֵאוֹת וּשְׁלֹשִׁים שָׁנִים, וּשְׁאָר הַשָּׁנִים בַּתּוֹסֶפֶת הָיָה מֵת, וְהַשִּׁבְעִים שֶׁחָסְרוּ מֵאֶלֶף, נָתַן לְדָוִד מִשְּׁנוֹתָיו, מִשּׁוּם שֶׁהָיָה עָתִיד לְהַשְׁלִים אוֹתָם בּוֹ, וְכָאן סוֹד הַגְּאֻלָּה.
עִִּשֶׂר דָּרִין הֲווֹ מֵאָדָם וְעַד נֹחַ, <small><small>(בראשית ה כח)</small></small> וַיְחִי לֶמֶךְ שְׁתַּיִם וּשְׁמֹנִים שָׁנָה וּמְאַת שָׁנָה וַיּוֹלֶד בֵּן וַיִּקְרָא אֶת שְׁמוֹ נֹחַ, לֵאמֹר זֶה יְנַחֲמֵנוּ מִמַּעֲשֵׂינוּ וּמֵעִצְּבוֹן יָדֵינוּ, וְאַמַּאי, דִּבְקַדְמֵיתָא הֲווֹ טָרְחִין בְּגִלְגּוּלִין, עַד דְּאָתָא נֹחַ דְּאִיהוּ שַׁבָּת, וּבֵיהּ נָחוּ כֻּלְּהוּ, וּבֵיהּ אִתְיַישְׁבוּ, וְאַפִּיק לוֹן לְעָלַם.
<b style="color: gray;">תרגום זוהר</b>
עָשָׂרָה דוֹרוֹת הָיוּ מֵאָדָם וְעַד נֹחַ, וַיְחִי לֶמֶךְ שְׁתַּיִם וּשְׁמֹנִים שָׁנָה וּמְאַת שָׁנָה וַיּוֹלֶד בֵּן וַיִּקְרָא אֶת שְׁמוֹ נֹחַ לֵאמֹר זֶה יְנַחֲמֵנוּ מִמַּעֲשֵׂינוּ וּמֵעִצְּבוֹן יָדֵינוּ, וְלָמָּה? שֶׁבַּהַתְחָלָה הָיוּ טוֹרְחִים בַּגִּלְגּוּלִים, עַד שֶׁבָּא נֹחַ, שֶׁהוּא שַׁבָּת, וּבוֹ נָחוּ כֻלָּם, וּבוֹ הִתְיַשְּׁבוּ וְהוֹצִיא אוֹתָם לָעוֹלָם.
אָמַר רַבִּי אֶלְעָזָר אַמַּאי הֲווֹ קַדְמָאִין חַיִּין יוֹמִין סַגִּיאִין, כְּגוֹן אָדָם דְּאִתְּמַר בֵּיהּ וַיְחִי אָדָם תְּשַׁע מֵאוֹת שָׁנָה וּשְׁלֹשִׁים שָׁנָה, וְנֹחַ תְּשַׁע מֵאוֹת וַחֲמִשִּׁים שָׁנָה, וְכֵן כֻּלְּהוּ דָרִין עַד נֹחַ הֲווֹ חַיִּין שְׁנִין סַגִּיאִין, וּמֵאַבְרָהָם <small><small>(נ''א ומנח)</small></small> וְאֵילֵךְ הֲווֹ מִתְמַעֲטִין בִּשְׁנִין, אָמַר לֵיהּ בְּרִי, רִבּוּי שְׁנִין וַאֲרִיכוּ דְיוֹמִין אִינוּן מֵאֲרִיךְ אַנְפִּין, וּמִעוּטָא דְיוֹמִין וּשְׁנִין מִזְּעִיר אַנְפִּין, וּבְגִין דָּא בְּאַבְרָהָם אִתְּמַר אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם בְּה' זְעִירָא.
<b style="color: gray;">תרגום זוהר</b>
אָמַר רַבִּי אֶלְעָזָר: לָמָּה הָיוּ הָרִאשׁוֹנִים חַיִּים יָמִים רַבִּים כְּמוֹ אָדָם, שֶׁנֶּאֱמַר בּוֹ וַיְחִי אָדָם תְּשַׁע מֵאוֹת שָׁנָה וּשְׁלֹשִׁים שָׁנָה, וְנֹחַ תְּשַׁע מֵאוֹת וַחֲמִשִּׁים שָׁנָה, וְכֵן כָּל הַדּוֹרוֹת עַד נֹחַ הָיוּ חַיִּים שָׁנִים רַבּוֹת, וּמֵאַבְרָהָם {{ומנח}} וְאֵילָךְ הָיוּ מִתְמַעֲטִים בַּשָּׁנִים? אָמַר לוֹ: בְּנִי, רִבּוּי שָׁנִים וְאֹרֶךְ יָמִים הֵם מֵאֲרִיךְ אַנְפִּין, וּמִעוּט שֶׁל יָמִים וְשָׁנִים מִזְּעֵיר אַנְפִּין, וּמִשּׁוּם זֶה נֶאֱמַר בְּאַבְרָהָם אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם בְּה' זְעִירָה. בָּרוּךְ יהו''ה לְעוֹלָם אָמֵן וְאָמֵן.
<h2>דף קלט ע''א</h2>
בָּרוּךְ יהו''ה לְעוֹלָם אָמֵן וְאָמֵן. <small><small><span style="color=#0055ff">(דף קלט ע''א)</span></small></small>
<small><span style="color=#2266ff"><small><small>(אמר המגיה אלו התקונים מצאתי בספר אחר כתובים מאחד ועשרים תקונים ולהלאה, ולמען לא ימצא זה החבור נעדר מאלו המרגליות יקרות וטובות, גמרתי אומר לשים בעט ברזל ועופרת את שרשרות העבותות על המשבצות, ומצא מין את מינו ונעור)</small></small>.</span></small>