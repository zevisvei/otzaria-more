<h1>חֵלֶק ב - דִּינֵי טָהֳרַת נִדָּה</h1>

<h2>פֶּרֶק יג - הֶפְסֵק טָהֳרָה</h2>
<h3>הַקְדָּמָה</h3>
א. נִדָּה הָרוֹצָה לְהִטָּהֵר מִדָּם אוֹ מִכֶּתֶם - צְרִיכָה לַעֲשׂוֹת אַרְבַּע פְּעֻלּוֹת:
א) בְּדִיקַת הֶפְסֵק טָהֳרָה.
ב) סְפִירַת שִׁבְעָה יָמִים נְקִיִּים.
ג) חֲפִיפָה.
ד) טְבִילָה.
ב. בְּדִיקַת הֶפְסֵק טָהֳרָה, הִיא הַבְּדִיקָה הַחֲשׁוּבָה בְּיוֹתֵר לְטָהֳרָתָהּ שֶׁל הָאִשָּׁה, כִּי מִבְּדִיקָה זוֹ הִיא יוֹדַעַת שֶׁהִפְסִיקָה לִרְאוֹת דָּם וּמַתְחִיל סֵדֶר טָהֳרָתָהּ. לִפְנֵי בְּדִיקָה זוֹ הֲרֵיהִי בְּחֶזְקַת רוֹאָה דָּם, וְאַחֲרֵי בְּדִיקָה זוֹ מֻחְזֶקֶת הִיא כִּנְקִיָּה<div id="q689" style="margin: 0;display: inline;border-bottom: 2px dashed #0000FF;">[689]</div><div id="a689" style="padding:3px;background-color:#CCCCCC;display:none;">בחזקת שאינה רואה, עי' פ"ת סי' קצ"ו ס"ק ה'.</div>. לָכֵן יֵשׁ לַעֲשׂוֹת בְּדִיקָה זוֹ בְּצוּרָה יְסוֹדִית בְּיוֹתֵר, כַּמְבֹאָר לְקַמָּן. וּמַחְמִירִים בִּצְבָעֶיהָ, כְּמוֹ שֶׁמְּבֹאָר לְעֵיל בְּדִינֵי צְבָעִים.
ג. בְּדִיקַת הֶפְסֵק טָהֳרָה נַעֲשֵׂית בְּדֶרֶךְ-כְּלָל לֹא לִפְנֵי הַיּוֹם הַחֲמִישִׁי לִרְאִיַּת הַדָּם, כְּפִי שֶׁיְּבֹאָר בְּפֶרֶק י"ד בְּסָעִיף כ"א.
ד. בְּדִיקַת הֶפְסֵק טָהֳרָה נַעֲשֵׂית בְּדֶרֶךְ-כְּלָל בְּסוֹף הַיּוֹם סָמוּךְ לִשְׁקִיעַת הַחַמָּה, כְּפִי שֶׁיְּבֹאָר בְּפִרְקֵנוּ בְּסָעִיף כ"ב.
<h3>רְחִיצָה וַהֲכָנָה</h3>
ה. מִנְהָג טוֹב שֶׁתִּרְחַץ הָאִשָּׁה אֶת כָּל גּוּפָהּ לִפְנֵי הֶפְסֵק טָהֳרָה. וְאִם אֵינָהּ יְכוֹלָה לִרְחֹץ אֶת כָּל גּוּפָהּ, כְּגוֹן שֶׁהָיְתָה בַּדֶּרֶךְ אוֹ בְּבֵיתָם שֶׁל אֲנָשִׁים אֲחֵרִים - יְכוֹלָה לִרְחֹץ רַק אֶת אוֹתוֹ מָקוֹם. וְאִם גַּם זֶה אֵינָהּ יְכוֹלָה - דַּי לָהּ שֶׁתְּקַנַּח אֶת עַצְמָהּ<div id="q690" style="margin: 0;display: inline;border-bottom: 2px dashed #0000FF;">[690]</div><div id="a690" style="padding:3px;background-color:#CCCCCC;display:none;">רמ"א סי' קצ"ו סעי' ג'. ד"ת שם ס"ק ל"ד ועי' לקמן בסעיף ל"ה.</div>. וְכָל זֶה כְּדֵי שֶׁלֹּא תִּמְצָא אַחֲרֵי הֶפְסֵק הַטָּהֳרָה דָּם מִימֵי רְאִיָּתָהּ, וְתַחְשֹׁב שֶׁרָאֲתָה אוֹתוֹ אַחֲרֵי הֶפְסֵק הַטָּהֳרָה<div id="q691" style="margin: 0;display: inline;border-bottom: 2px dashed #0000FF;">[691]</div><div id="a691" style="padding:3px;background-color:#CCCCCC;display:none;">תוה"ש סי' קצ"ו ס"ק ו'.</div>.
ו. אַחַר הָרְחִיצָה וְהַבְּדִיקָה תַּחֲלִיף אֶת בְּגָדֶיהָ הַפְּנִימִיִּים לִבְגָדִים לְבָנִים נְקִיִּים וּבְדוּקִים<div id="q692" style="margin: 0;display: inline;border-bottom: 2px dashed #0000FF;">[692]</div><div id="a692" style="padding:3px;background-color:#CCCCCC;display:none;">רמ"א סי' קצ"ו סעי' ג'.</div>, וּלְכַתְּחִלָּה גַּם תָּשִׂים עַל מִטָּתָהּ סְדִינִים לְבָנִים, נְקִיִּים וּבְדוּקִים<div id="q693" style="margin: 0;display: inline;border-bottom: 2px dashed #0000FF;">[693]</div><div id="a693" style="padding:3px;background-color:#CCCCCC;display:none;">עי' רמ"א או"ח סי' תקנ"א סעי' ג', ורמ"א יו"ד סי' שפ"א סעי' ה'.</div>. וְיֵשׁ אוֹמְרִים שֶׁגַּם הַצִּפָּה (כִּסּוּי הַשְּׂמִיכָה) שֶׁעַל מִטָּתָהּ תִּהְיֶה בְּדוּקָה מִכְּתָמִים<div id="q694" style="margin: 0;display: inline;border-bottom: 2px dashed #0000FF;">[694]</div><div id="a694" style="padding:3px;background-color:#CCCCCC;display:none;">חכמת אדם כלל קי"ז סעי' ח'.</div>. וּמְעִקַּר הַדִּין אִם הֶחֱלִיפָה אֶת בְּגָדֶיהָ הַפְּנִימִיִּים דַּי בְּכָךְ. וְכֵן כְּשֶׁחוֹשֶׁשֶׁת שֶׁעַל-יְדֵי הַלְּבָנִים שֶׁתַּצִּיעַ עַל מִטָּתָהּ יֻכַּר שֶׁהִיא סוֹפֶרֶת שִׁבְעָה נְקִיִּים, אֵינָהּ צְרִיכָה לְהַחֲלִיף אֶת סְדִינֶיהָ. אִם אֵין לָהּ בְּגָדִים לְבָנִים - תַּחֲלִיף לְצִבְעוֹנִיִּים נְקִיִּים וּבְדוּקִים. וְאִם אֵין לָהּ לְהַחֲלִיף כְּלָל, כְּגוֹן שֶׁנִּמְצֵאת בַּדְּרָכִים וְכַדּוֹמֶה - לְכָל הַפָּחוֹת תִּבְדְּקֵם מִכְּתָמִים<div id="q695" style="margin: 0;display: inline;border-bottom: 2px dashed #0000FF;">[695]</div><div id="a695" style="padding:3px;background-color:#CCCCCC;display:none;">רמ"א סי' קצ"ו סעי' ג'. ועי' לקמן "הפסק טהרה בזמנים מיוחדים".</div>.
וְיֵשׁ לְכָךְ שְׁתֵּי סִבּוֹת:
א) שֶׁמָּא תִּמְצָא כֶּתֶם מִלִּפְנֵי הֶפְסֵק הַטָּהֳרָה וְתַחְשֹׁב שֶׁהָיָה אַחֲרָיו<div id="q696" style="margin: 0;display: inline;border-bottom: 2px dashed #0000FF;">[696]</div><div id="a696" style="padding:3px;background-color:#CCCCCC;display:none;">תוה"ש סי' קצ"ו ס"ק ו'.</div>.
ב) כְּדֵי שֶׁאִם תֵּצֵא מִמֶּנָּה טִפַּת דָּם תִּהְיֶה נִכֶּרֶת עַל בְּגָדֶיהָ<div id="q697" style="margin: 0;display: inline;border-bottom: 2px dashed #0000FF;">[697]</div><div id="a697" style="padding:3px;background-color:#CCCCCC;display:none;">ד"ת שם ס"ק כ"ו.</div>.
ז. אִשָּׁה שֶׁלֹּא רָחֲצָה וְלֹא הֶחֱלִיפָה לְבָנִים כְּלָל מֵחֲמַת שִׁכְחָה אוֹ אֹנֶס, עָלְתָה לָהּ בְּדִיקָתָהּ, אֲבָל אִם עָשְׂתָה כֵּן מֵחֲמַת זִלְזוּל אוֹ פְּשִׁיעָה, יֵשׁ אוֹמְרִים שֶׁלֹּא עָלְתָה לָהּ בְּדִיקָתָהּ<div id="q698" style="margin: 0;display: inline;border-bottom: 2px dashed #0000FF;">[698]</div><div id="a698" style="padding:3px;background-color:#CCCCCC;display:none;">עי' ד"ת שם ס"ק ל"א, ל"ג, וחכ"א כלל קי"ז סעי' ח', וס"ט סי' ק"צ אות ע"ג.</div>, לָכֵן בְּמִקְרֶה כָּזֶה תִּשְׁאַל שְׁאֵלַת חָכָם.
<h3>דֶּרֶךְ הַבְּדִיקָה</h3>
ח. בְּדִיקַת הֶפְסֵק טָהֳרָה כּוֹלֶלֶת שְׁנֵי שְׁלַבִּים:
(א) בְּדִיקַת חוֹרִים וּסְדָקִים.
(ב) הַנָּחַת מוֹךְ דָּחוּק כָּל זְמַן בֵּין-הַשְּׁמָשׁוֹת<div id="q699" style="margin: 0;display: inline;border-bottom: 2px dashed #0000FF;">[699]</div><div id="a699" style="padding:3px;background-color:#CCCCCC;display:none;">שו"ע סי' קצ"ו סעי' א'.</div>. ("מוֹךְ דָּחוּק" - צֶמֶר-גֶּפֶן אוֹ בַּד דָּחוּק בְּאוֹתוֹ מָקוֹם).
ט. הַבְּדִיקָה צְרִיכָה לִהְיוֹת יְסוֹדִית בְּיוֹתֵר. לָכֵן, תַּכְנִיס אֶת בֶּגֶד הַבְּדִיקָה בְּאוֹתוֹ מָקוֹם בָּעֹמֶק וּבַצְּדָדִים, בַּחוֹרִים וּבַסְּדָקִים, עַד הַמָּקוֹם שֶׁהַבַּעַל מַגִּיעַ בְּבִיאָתוֹ, וְלֹא שֶׁתַּכְנִיסֶנּוּ מְעַט לְקַנֵּחַ אֶת עַצְמָהּ. וְאַף אִם יִקְשֶׁה עָלֶיהָ מְאֹד לְהַכְנִיסוֹ כָּל כָּךְ בָּעֹמֶק - נִתָּן יִהְיֶה לְהָקֵל עָלֶיהָ בְּחֵלֶק מִבְּדִיקוֹת שִׁבְעַת נְקִיִּים, אַךְ לֹא בִּבְדִיקַת הֶפְסֵק טָהֳרָה<div id="q700" style="margin: 0;display: inline;border-bottom: 2px dashed #0000FF;">[700]</div><div id="a700" style="padding:3px;background-color:#CCCCCC;display:none;">שו"ע סי' קצ"ו סעי' ו'.</div>.
רָאוּי שֶׁתַּנִּיחַ הָאִשָּׁה רֶגֶל אַחַת עַל הָרִצְפָּה וְרֶגֶל אַחַת עַל הַכִּסֵּא וּבְכָךְ יֵקַל עָלֶיהָ לִבְדֹּק כָּרָאוּי.
י. אִם בָּדְקָה עַצְמָהּ יָפֶה בַּחוֹרִים וּבַסְּדָקִים בָּעֹמֶק כְּפִי כֹּחָהּ, וְלֹא הִגִּיעָה לַמָּקוֹם שֶׁהַבַּעַל מַגִּיעַ בְּבִיאָתוֹ - הַבְּדִיקָה מוֹעִילָה<div id="q701" style="margin: 0;display: inline;border-bottom: 2px dashed #0000FF;">[701]</div><div id="a701" style="padding:3px;background-color:#CCCCCC;display:none;">רמ"א שם וחכ"א כלל קי"ז סעי' ט'.</div>. וְאִם אֵינָהּ יְכוֹלָה לִבְדֹּק בַּחוֹרִים וּבַסְּדָקִים מֵחֲמַת תְּפִירוֹת אוֹ פְּצָעִים שֶׁיֵּשׁ שָׁם אַחַר לֵדָה וְכַדּוֹמֶה - עָלֶיהָ לִשְׁאֹל שְׁאֵלַת חָכָם.
יא. אִשָּׁה שֶׁיֵּשׁ לָהּ פֶּצַע בְּאוֹתוֹ מָקוֹם וּבְכָל בְּדִיקוֹתֶיהָ רוֹאָה דָם, אִם לֹא תִמְצָא עַצְמָהּ פַּעַם אַחַת נְקִיָּה, צְרִיכָה לִבְדֹּק עַצְמָהּ שָׁלֹשׁ פְּעָמִים כְּדֵי לַעֲשׂוֹת הֶפְסֵק טָהֳרָה. בְּדִיקָה רִאשׁוֹנָה תִּהְיֶה בַּלַּיְלָה הַחֲמִישִׁי לִרְאִיָּתָהּ, שְׁנִיָּה לְמָחֳרָת בַּבֹּקֶר, וּשְׁלִישִׁית בַּיּוֹם הַחֲמִישִׁי לִפְנֵי הַשְּׁקִיעָה. וּבִבְדִיקוֹת אֵלּוּ אִם תִּמְצָא רַק דַּם פֶּצַע וְלֹא דַּם נִדָּה תַּעֲשֶׂה בְּדִיקַת הֶפְסֵק טָהֳרָה לִפְנֵי הַשְּׁקִיעָה וְאֵינָהּ צְרִיכָה מוֹךְ דָּחוּק, וְתַתְחִיל לִסְפֹּר שִׁבְעָה נְקִיִּים וְהַיּוֹם הַשִּׁשִּׁי יִהְיֶה הַיּוֹם הָרִאשׁוֹן לְשִׁבְעַת הַנְּקִיִּים<div id="q702" style="margin: 0;display: inline;border-bottom: 2px dashed #0000FF;">[702]</div><div id="a702" style="padding:3px;background-color:#CCCCCC;display:none;">אחרונים, עי' פ"ת ס"ק כ"ד וס"ק ל"ב ודרכי תשובה ס"ק נ"ו דרכים נוספות.</div>.
כְּמוֹ כֵן יְכוֹלָה לַעֲשׂוֹת בְּדִיקַת הֶפְסֵק טָהֳרָה עַל יְדֵי בְּדִיקַת אָחוֹת הַמִּתְמַחָה בִּבְדִיקַת פְּצָעִים שֶׁתְּוַדֵּא שֶׁהַדָּם יוֹצֵא מֵהַפֶּצַע בִּלְבַד וְלֹא מֵהָרֶחֶם. אֶת בְּדִיקוֹת שִׁבְעַת הַנְּקִיִּים תַּעֲשֶׂה בְּעַצְמָהּ עַל יְדֵי עֵד, וְאִם תִּמְצָא עָלָיו דַּם-פֶּצַע טְהוֹרָה.
אִשָּׁה שֶׁבָּרוּר לָהּ כִּי בְּעֵת הַבְּדִיקָה פָּצְעָה אֶת עַצְמָהּ וּבָרוּר לָהּ שֶׁדָּם זֶה הוּא מֵהַפֶּצַע, תִּשְׁאַל לְחָכָם, כִּי לִפְעָמִים הַפְּצִיעָה הִיא חִיצוֹנִית בִּלְבַד וְאֵינָהּ צְרִיכָה שָׁלֹשׁ בְּדִיקוֹת, וְלִפְעָמִים גַּם כְּשֶׁהַפְּצִיעָה פְּנִימִית אֵינָהּ אוֹסֶרֶת. עַיֵּן בְּפֶרֶק ד' סְעִיפִים ט'-י"א.
יב. בְּתוּלָה תִּבְדֹּק עַד מָקוֹם שֶׁיָּדָהּ מַגַּעַת. וְאַף-עַל-פִּי שֶׁאֵינָהּ מַגִּיעָה לְכָל הַחוֹרִים וְהַסְּדָקִים - בְּדִיקָתָהּ טוֹבָה, וּבִלְבַד שֶׁלֹּא תִּסְתַּפֵּק בְּקִנּוּחַ בִּלְבַד<div id="q703" style="margin: 0;display: inline;border-bottom: 2px dashed #0000FF;">[703]</div><div id="a703" style="padding:3px;background-color:#CCCCCC;display:none;">ב"ח סי' קצ"ב וטהר"י ס"ק ב' ובא"ח ש"ש צו ט"ו.</div>.
יג. אֶת בֶּגֶד הַבְּדִיקָה תִּבְדֹּק בְּאוֹר בָּהִיר וְלֹא מְסַנְוֵר (וְעַיֵּן בְּפֶרֶק ג' סָעִיף ט"ו). וְאִם אֵין לָהּ בָּעֶרֶב אוֹר כָּזֶה, אוֹ שֶׁהִיא מְסֻפֶּקֶת בּוֹ – עָלֶיהָ לְהַנִּיחַ אֶת בֶּגֶד הַבְּדִיקָה וְאֶת הַמּוֹךְ הַדָּחוּק בְּתוֹךְ מָקוֹם שָׁמוּר שֶׁלֹּא יִתְלַכְלְכוּ, וּלְמָחֳרָת תִּבְדְּקֵם בְּאוֹר הַיּוֹם<div id="q704" style="margin: 0;display: inline;border-bottom: 2px dashed #0000FF;">[704]</div><div id="a704" style="padding:3px;background-color:#CCCCCC;display:none;">שו"ת זבחי צדק ח"ב סי' י"ז ובא"ח ש"ש צו י"ב.</div>.
יד. אִשָּׁה שֶׁבָּדְקָה בְּהֶפְסֵק טָהֳרָה וּמָצְאָה עַצְמָהּ טְמֵאָה – כְּדַאי שֶׁתִּרְחַץ עַצְמָהּ וְתִבְדֹּק פַּעַם נוֹסֶפֶת לִפְנֵי הַשְּׁקִיעָה, כִּי אֶפְשָׁר שֶׁהַדָּם נִשְׁאַר בְּגוּפָהּ מֵרְאִיָּה קוֹדֶמֶת, וְעַכְשָׁו אֵין דָּמָהּ יוֹצֵא, וְלַשָּׁוְא הִיא דּוֹחָה אֶת הֶפְסֵק הַטָּהֳרָה.
טו. אַחַר הַבְּדִיקָה צְרִיכָה הָאִשָּׁה לְהַנִּיחַ בְּתוֹךְ אוֹתוֹ מָקוֹם מוֹךְ דָּחוּק שֶׁיְּמַלֵּא אֶת כָּל חֲלַל הַפְּרוֹזְדוֹר וְיַגִּיעַ עַד לָרֶחֶם אוֹ קָרוֹב לוֹ. וּבְדִיעֲבַד דַּי אִם יַגִּיעַ לָרֶחֶם וְלֹא יְמַלֵּא אֶת כָּל הֶחָלָל, אוֹ שֶׁיְּמַלֵּא אֶת הֶחָלָל וְלֹא יַגִּיעַ לָרֶחֶם. בְּמִקְרֶה כָּזֶה רָאוּי שֶׁתַּנִּיחַ גַּם צֶמֶר-גֶּפֶן מִבַּחוּץ עַל פֶּתַח אוֹתוֹ מָקוֹם<div id="q705" style="margin: 0;display: inline;border-bottom: 2px dashed #0000FF;">[705]</div><div id="a705" style="padding:3px;background-color:#CCCCCC;display:none;">עי' חוו"ד סי' קצ"א אות ח', תשובות רעק"א מהדו"ק סי' ס' בסופו, וחת"ס סי' קמ"ח, ועי' נדה ג' ע"ב.</div>, אוֹ לְכָל הַפָּחוֹת תִּלְבַּשׁ לְבָנִים הֲדוּקִים. עֵד בְּדִיקָה רָגִיל אֵינוֹ מַסְפִּיק בְּדֶרֶךְ-כְּלָל לְמַלֵּא אֶת הֶחָלָל, וְעַל-כֵּן בְּמָקוֹם שֶׁיֵּשׁ חִיּוּב מֵעִקַּר הַדִּין בְּמוֹךְ דָּחוּק תִּשְׁתַּמֵּשׁ בְּעֵד גָּדוֹל שֶׁיְּמַלֵּא אֶת הֶחָלָל אוֹ בְּצֶמֶר גֶּפֶן עָטוּף בְּעֵד. בִּשְׁעַת הַדְּחַק נִתָּן לְהִשְׁתַּמֵּשׁ בְּטַמְפּוֹן בִּמְקוֹם הַמּוֹךְ הַדָּחוּק (וְלֹא בִּמְקוֹם בֶּגֶד הַבְּדִיקָה), אַךְ רַק בְּטַמְפּוֹן שֶׁמִּתְרַחֵב בְּמַגָּע עִם טִפַּת-דָּם, אֵינוֹ מִתְפּוֹרֵר, אֵינוֹ מִתְכַּוֵּץ, וְאֵינוֹ דּוֹחֶה אֶת הַטִּפָּה<div id="q706" style="margin: 0;display: inline;border-bottom: 2px dashed #0000FF;">[706]</div><div id="a706" style="padding:3px;background-color:#CCCCCC;display:none;">שם, ועי' נדה ג' ע"א.</div>. אִשָּׁה הַסּוֹבֶלֶת מֵרְגִישׁוּת וּבְדִיקָה זוֹ קָשָׁה לָהּ - תִּשְׁאַל שְׁאֵלַת חָכָם.
טז. כַּלָּה תַּנִּיחַ מוֹךְ דָּחוּק עַד מָקוֹם שֶׁיָּדָהּ מַגַּעַת<div id="q707" style="margin: 0;display: inline;border-bottom: 2px dashed #0000FF;">[707]</div><div id="a707" style="padding:3px;background-color:#CCCCCC;display:none;">טהרת ישראל סי' קצ"ב סעי' א' ובא"ח ש"ש צו ט"ו.</div>.
יז. אֶת הַמּוֹךְ הַדָּחוּק יֵשׁ לְהַנִּיחַ אַחֲרֵי הַבְּדִיקָה לִפְנֵי הַשְּׁקִיעָה וְיִהְיֶה שָׁם כָּל בֵּין הַשְּׁמָשׁוֹת (בֵּין הַשְּׁמָשׁוֹת - מֶשֶׁךְ הַזְּמַן שֶׁבֵּין שְׁקִיעַת הַשֶּׁמֶשׁ עַד צֵאת הַכּוֹכָבִים, וְהוּא כִּ-18 דַּקּוֹת בְּאֶרֶץ-יִשְׂרָאֵל), וְאַחַר בֵּין הַשְּׁמָשׁוֹת, דְּהַיְנוּ אַחַר צֵאת הַכּוֹכָבִים, תּוֹצִיאֶנּוּ וְתִבְדְּקֶנּוּ כִּבְדִיקַת בֶּגֶד הַבְּדִיקָה בְּאוֹר בָּהִיר. וְאִם אֵין לָהּ אוֹר בָּהִיר - תִּשְׁמְרֶנּוּ בְּמָקוֹם נָקִי וְשָׁמוּר עַד לְמָחֳרָת בַּיּוֹם<div id="q708" style="margin: 0;display: inline;border-bottom: 2px dashed #0000FF;">[708]</div><div id="a708" style="padding:3px;background-color:#CCCCCC;display:none;">שו"ע סי' קצ"ו סעי' א' ברמ"א, ועי' זבח"צ ח"ב סי' י"ז, בא"ח ש"ש צו י"ב.</div>.
יח. אִשָּׁה שֶׁבָּדְקָה בְּדִיקַת הֶפְסֵק טָהֳרָה וְלֹא סָמוּךְ לַשְּׁקִיעָה אוֹ שֶׁלֹּא בָּדְקָה בְּמוֹךְ דָּחוּק, יֶשְׁנָם מִקְרִים שֶׁלֹּא עָלְתָה לָהּ הַבְּדִיקָה וּצְרִיכָה לַחֲזֹר וְלַעֲשׂוֹת הֶפְסֵק טָהֳרָה לְמָחֳרָת, וְיֶשְׁנָם מִקְרִים שֶׁאֵינָהּ צְרִיכָה:
(א) רָאֲתָה דָּם יוֹם אֶחָד בִּלְבַד וּבְאוֹתוֹ יוֹם עוֹשָׂה הֶפְסֵק טָהֳרָה (דָּבָר זֶה אֶפְשָׁרי רַק בְּמִקְרִים מְיֻחָדִים, כְּגוֹן הָרוֹאָה בְּתוֹךְ שִׁבְעָה נְקִיִּים אוֹ כַּלָּה לִפְנֵי חֲתוּנָתָהּ וְיוֹלֶדֶת כְּדִלְקַמָּן, אֲבָל בְּמִקְרִים רְגִילִים יֵשׁ לְהַמְתִּין חֲמִשָּׁה יָמִים) - צְרִיכָה הִיא לַעֲשׂוֹת אֶת הֶפְסֵק הַטָּהֳרָה סָמוּךְ לַשְּׁקִיעָה; כִּי אִם תַּעֲשֶׂה זֹאת לִפְנֵי כֵן, אֵין הִיא מְוַדֵּאת בְּכָךְ שֶׁהִפְסִיקָה לִרְאוֹת דָּמִים, כִּי מַעְיָנָהּ עֲדַיִן פָּתוּחַ, וְיֵשׁ לַחְשֹׁשׁ שֶׁתִּרְאֶה דָּמִים אַחֲרֵי הַבְּדִיקָה (אֲבָל כְּשֶׁבָּדְקָה סָמוּךְ לַשְּׁקִיעָה וְלֹא רָאֲתָה - מֻחְזֶקֶת הִיא שֶׁאֵינָהּ רוֹאָה); וּמִיָּד אַחֲרֵי שֶׁתִּבְדֹּק סָמוּךְ לַשְּׁקִיעָה, עָלֶיהָ לְהַנִּיחַ בְּאוֹתוֹ מָקוֹם מוֹךְ דָּחוּק.
אִם לֹא הִנִּיחָה מוֹךְ דָּחוּק וְלֹא בָּדְקָה סָמוּךְ לַשְּׁקִיעָה - לֹא עָלְתָה לָהּ בְּדִיקָה<div id="q709" style="margin: 0;display: inline;border-bottom: 2px dashed #0000FF;">[709]</div><div id="a709" style="padding:3px;background-color:#CCCCCC;display:none;">שו"ע סי' קצ"ו סעי' ב'.</div>.
אִם בָּדְקָה סָמוּךְ לַשְּׁקִיעָה אַךְ לֹא הִנִּיחָה מוֹךְ דָּחוּק – לַפּוֹסְקִים כָּרְמָ"א מוֹעִיל לָהּ הֶפְסֵק זֶה<div id="q710" style="margin: 0;display: inline;border-bottom: 2px dashed #0000FF;">[710]</div><div id="a710" style="padding:3px;background-color:#CCCCCC;display:none;">שו"ע ורמ"א סי' קצ"ו סעי' ב'.</div>, וְלַפּוֹסְקִים כַּשֻּׁלְחָן-עָרוּךְ אֵינוֹ מוֹעִיל, וְתַחֲזֹר וְתַעֲשֶׂה הֶפְסֵק טָהֳרָה לְמָחֳרָת21. יֵשׁ מִקְרִים בָּהֶם מִשְׁתַּנֶּה פְּסַק הַהֲלָכָה לְפִי הַנְּסִבּוֹת וְהַמִּקְרֶה, לָכֵן רָאוּי בְּמִקְרִים כָּאֵלֶּה לִשְׁאֹל שְׁאֵלַת חָכָם.
(ב) אִשָּׁה שֶׁרָאֲתָה דָּם חֲמִשָּׁה יָמִים, וּבְבֹקֶר הַיּוֹם הַחֲמִישִׁי עֲדַיִן רָאֲתָה דָּם, וְאַחַר-כָּךְ הִפְסִיקָה - צְרִיכָה לִבְדֹּק סָמוּךְ לַשְּׁקִיעָה וּלְהַנִּיחַ מוֹךְ דָּחוּק, כֵּיוָן שֶׁעֲדַיִן מַעְיָנָהּ פָּתוּחַ<div id="q711" style="margin: 0;display: inline;border-bottom: 2px dashed #0000FF;">[711]</div><div id="a711" style="padding:3px;background-color:#CCCCCC;display:none;">תוס' נדה ס"ח ע"ב ד"ה "אמרו", וסדרי טהרה סי' ט'. ועי' לשון השו"ע סי' קצ"ו סעי' א' ודרכי תשובה שם ס"ק י', ועי' חוו"ד ס"ק ב'.</div>. יֵשׁ אוֹמְרִים שֶׁרַק בַּיּוֹם הָרִאשׁוֹן קַיָּם דִּין "מַעְיָן פָּתוּחַ", לָכֵן אַף אִם בָּדְקָה זְמַן רַב לִפְנֵי הַשְּׁקִיעָה וְלֹא הִנִּיחָה מוֹךְ דָּחוּק מוֹעִילָה לָהּ הַבְּדִיקָה, כֵּיוָן שֶׁבָּדְקָה וְנוֹכְחָה לָדַעַת שֶׁהִפְסִיקָה לִרְאוֹת, וְאֵין לָחֹשׁ שֶׁמָּא אַחֲרֵי בְּדִיקָתָהּ תַּחֲזֹר וְתִרְאֶה דָמִים.
לַהֲלָכָה נוֹהֲגִים שֶׁאִם בָּדְקָה סָמוּךְ לַשְּׁקִיעָה וְלֹא הִנִּיחָה מוֹךְ דָּחוּק, עָלְתָה לָהּ בְּדִיקָה בְּדִיעֲבַד. בָּדְקָה זְמַן רַב לִפְנֵי הַשְּׁקִיעָה וְלֹא הִנִּיחָה מוֹךְ דָּחוּק, עָלֶיהָ לִשְׁאֹל שְׁאֵלַת חָכָם.
אִשָּׁה שֶׁפָּסְקָה מִלִּרְאוֹת דָּם תּוֹךְ חֲמִשָּׁה יָמִים שֶׁלִּפְנֵי שִׁבְעַת הַנְּקִיִּים, אוֹ אִם רָאֲתָה כֶּתֶם הָאוֹסֵר, אוֹ שֶׁבָּדְקָה כְּשֶׁהִיא טְהוֹרָה וּמָצְאָה טִפַּת-דָּם הָאוֹסֶרֶת, יְכוֹלָה בְּמִקְרִים מְיֻחָדִים לִרְחֹץ וְלִבְדֹּק וְלַעֲשׂוֹת הֶפְסֵק טָהֳרָה וּמוֹךְ וְכוּ' לִפְנֵי הַיּוֹם הַחֲמִישִׁי, וּבִלְבַד שֶׁבַּיּוֹם הַחֲמִישִׁי לִפְנֵי הַלַּיְלָה תִּבְדֹּק כַּדִּין<div id="q712" style="margin: 0;display: inline;border-bottom: 2px dashed #0000FF;">[712]</div><div id="a712" style="padding:3px;background-color:#CCCCCC;display:none;">טהרת ישראל סי' קצ"ו ס"ק קס"ז.</div>.
(ג) אִם רָאֲתָה הָאִשָּׁה דָּם מִסְפַּר יָמִים, וּבַיּוֹם שֶׁעוֹשָׂה הֶפְסֵק טָהֳרָה לֹא רָאֲתָה דָּם - צְרִיכָה לַעֲשׂוֹת הֶפְסֵק טָהֳרָה סָמוּךְ לַשְּׁקִיעָה וּלְהַנִּיחַ מוֹךְ דָּחוּק כָּל בֵּין הַשְּׁמָשׁוֹת. בְּדִיעֲבַד אִם בָּדְקָה בְּבֹקֶר אוֹתוֹ יוֹם<div id="q713" style="margin: 0;display: inline;border-bottom: 2px dashed #0000FF;">[713]</div><div id="a713" style="padding:3px;background-color:#CCCCCC;display:none;">רמ"א סי' קצ"ו סעי' א'.</div>, אוֹ אַף בַּלַּיְלָה שֶׁלִּפְנֵי כֵן<div id="q714" style="margin: 0;display: inline;border-bottom: 2px dashed #0000FF;">[714]</div><div id="a714" style="padding:3px;background-color:#CCCCCC;display:none;">מעשה ניסים דף קכ"ד.</div>, וּמָצְאָה עַצְמָהּ נְקִיָּה - מוֹעִילָה לָהּ בְּדִיקָה זוֹ כְּהֶפְסֵק טָהֳרָה, אַף-עַל-פִּי שֶׁלֹּא הִנִּיחָה מוֹךְ דָּחוּק25. וּבִשְׁעַת הַדְּחָק, כְּגוֹן שֶׁנִּמְצֵאת בַּדֶּרֶךְ וְכַדּוֹמֶה, יְכוֹלָה לַעֲשׂוֹת כֵּן לְכַתְּחִלָּה<div id="q715" style="margin: 0;display: inline;border-bottom: 2px dashed #0000FF;">[715]</div><div id="a715" style="padding:3px;background-color:#CCCCCC;display:none;">אחרונים.</div>.
(ד) אִשָּׁה שֶׁרָאֲתָה כֶּתֶם וְרוֹצָה לַעֲשׂוֹת הֶפְסֵק טָהֳרָה בּוֹ בַּיּוֹם (כְּגוֹן שֶׁרָאֲתָה אוֹתוֹ בְּשִׁבְעַת הַנְּקִיִּים אוֹ כַּלָּה וְכַדּוֹמֶה), צְרִיכָה לַעֲשׂוֹת הֶפְסֵק טָהֳרָה סָמוּךְ לַשְּׁקִיעָה, וּצְרִיכָה לָשִׂים מוֹךְ דָּחוּק. בְּדִיעֲבַד, אִם בָּדְקָה לִפְנֵי כֵן וְלֹא הִנִּיחָה מוֹךְ דָּחוּק, עָלְתָה לָהּ הַבְּדִיקָה, כֵּיוָן שֶׁאֵין מַעְיָנָהּ פָּתוּחַ, וְלֹא הֻחְזְקָה כְּבַעֲלַת דָּמִים. בְּדִיקָה בַּבֹּקֶר אוֹ בַּצָּהֳרָיִם מוֹצִיאָה אוֹתָהּ מֵחֶזְקַת רוֹאָה, וַהֲרֵי זֶה כְּהֶפְסֵק טָהֳרָה<div id="q716" style="margin: 0;display: inline;border-bottom: 2px dashed #0000FF;">[716]</div><div id="a716" style="padding:3px;background-color:#CCCCCC;display:none;">ש"ך סי' קצ"ו ס"ק ו'.</div>.
<h3>בֶּגֶד הַבְּדִיקָה</h3>
יט. בְּדִיקַת הֶפְסֵק טָהֳרָה וּבְדִיקוֹת שִׁבְעָה נְקִיִּים נַעֲשׂוֹת בְּבֶגֶד לָבָן, רַךְ, סוֹפֵג וְנָקִי.
א) בֶּגֶד לָבָן - כְּדֵי שֶׁיִּהְיֶה אֶפְשָׁר לְהַבְחִין בּוֹ אִם הָאִשָּׁה נְקִיָּה אִם לָאו, וְתוּכַל לִרְאוֹת בּוֹ אֲפִלּוּ טִפָּה קְטַנָּה<div id="q718" style="margin: 0;display: inline;border-bottom: 2px dashed #0000FF;">[718]</div><div id="a718" style="padding:3px;background-color:#CCCCCC;display:none;">רש"י נדה י"ז ע"א, ד"ה "ולא בפשתן".</div>. וְרָצוּי מְאֹד מְאֹד לִבְדֹּק אֶת הַבֶּגֶד לִפְנֵי הַבְּדִיקָה אִם אֵין בּוֹ חוּטִים צִבְעוֹנִיִּים דַּקִּים וּקְטַנִּים, שֶׁאֵינָם נִרְאִים לָעַיִן בִּסְקִירָה שִׁטְחִית. מִפְּנֵי שֶׁחוּטִים אֵלֶּה נִרְאִים כְּשֶׁהַבֶּגֶד נִרְטַב מֵהָרְטִיבוּת שֶׁבְּתוֹךְ גּוּפָהּ שֶׁל הָאִשָּׁה, וּכְשֶׁהַבֶּגֶד מוּצָא נִרְאֶה עָלָיו כְּמִין כֶּתֶם קָטָן אָדוֹם, וַעֲלוּלָה הָאִשָּׁה לַחְשֹׁב שֶׁהִיא טְמֵאָה. דָּבָר זֶה שָׁכִיחַ מְאֹד בְּכָל סוּגֵי הַבְּגָדִים, וּבִמְיֻחָד בְּצֶמֶר-גֶּפֶן מִסּוּג פָּשׁוּט.
ב) בֶּגֶד רַךְ - מִשָּׁלֹשׁ סִבּוֹת:
כְּדֵי שֶׁהַבֶּגֶד יוּכַל לְהַגִּיעַ לְכָל הַחוֹרִים וְהַסְּדָקִים.
כְּדֵי שֶׁלֹּא תִּשָּׂרֵט וְתַחְשֹׁב שֶׁדַּם הַשְּׂרִיטָה הוּא דַּם-נִדָּה.
וּכְדֵי שֶׁלֹּא תַּחְשֹׁשׁ מִשְּׂרִיטָה וְתִבְדֹּק בִּגְלַל זֶה שֶׁלֹּא כָּרָאוּי<div id="q719" style="margin: 0;display: inline;border-bottom: 2px dashed #0000FF;">[719]</div><div id="a719" style="padding:3px;background-color:#CCCCCC;display:none;">עי' טהרת ישראל בבאר יצחק ס"ק ט'.</div>.
לֹא תִבְדֹּק בִּנְיָר אוֹ בְּטַמְפּוֹן, שֶׁגַּם אֵינָם מַגִּיעִים לְכָל מָקוֹם, וְחֶלְקָם אַף אֵינָם סוֹפְגִים הֵיטֵב, וְכֵן לֹא תִבְדֹּק בְּבַד נִמְתַּח הֶעָלוּל לְשַׁנּוֹת אֶת צֶבַע הַבְּדִיקָה, וּבְדִיעֲבַד תִּשְׁאַל שְׁאֵלַת חָכָם.
ג) בֶּגֶד סוֹפֵג - כְּדֵי שֶׁאִם תִּהְיֶה טִפַּת דָּם בְּגוּפָהּ, תִּשָּׁאֵר עַל הַבֶּגֶד וְלֹא תִדָּחֶה עַל יָדוֹ. תְּכוּנָה זוֹ שֶׁל דְּחִיַּת הָרְטִיבוּת שְׁכִיחָה בִּבְגָדִים חֲדָשִׁים, מְעֻמְלָנִים וְסִנְטֶטִיִּים. לָכֵן תִּבְדֹּק הָאִשָּׁה אֶת טִיבוֹ וּתְכוּנוֹתָיו שֶׁל בֶּגֶד הַבְּדִיקָה לִפְנֵי הַבְּדִיקָה.
מִסִּבָּה זוֹ לֹא תִבְדֹּק הָאִשָּׁה בְּבֶגֶד רָטֹב מִמַּיִם אוֹ מִמַּשְׁקֶה, כִּי אֶפְשָׁר שֶׁלֹּא יִסְפֹּג טִפַּת דָּם שֶׁבְּתוֹךְ גּוּפָהּ שֶׁל הָאִשָּׁה. וּבִמְיֻחָד אִם הַטִּפָּה קְטַנָּה מְאֹד, אֶפְשָׁר שֶׁהִיא תִּמָּחֶה<div id="q720" style="margin: 0;display: inline;border-bottom: 2px dashed #0000FF;">[720]</div><div id="a720" style="padding:3px;background-color:#CCCCCC;display:none;">אחרונים. ועי' ד"ת ס"ק נ"ז.</div>.
ד) בֶּגֶד נָקִי - כֵּיוָן שֶׁבְּדִיקָה בְּבֶגֶד מְלֻכְלָךְ אֵינָהּ בְּדִיקָה, וְאִם תִּרְאֶה עָלָיו טִפַּת-דָּם אֵין הִיא טְמֵאָה, שֶׁכֵּן אֶפְשָׁר שֶׁטִּפַּת-הַדָּם הָיְתָה עָלָיו מִקֹּדֶם, כֵּן אֶפְשָׁר שֶׁהָיָה עָלָיו לִכְלוּךְ, וּבְבוֹאוֹ בְּמַגָּע עִם הָרְטִיבוּת שֶׁבְּגוּפָהּ הָפַךְ מַרְאֵהוּ אָדוֹם<div id="q721" style="margin: 0;display: inline;border-bottom: 2px dashed #0000FF;">[721]</div><div id="a721" style="padding:3px;background-color:#CCCCCC;display:none;">עי' רמ"א סי' ק"צ סעי' ל"ו.</div>. עֵדֵי הַבְּדִיקָה הַנִּמְכָּרִים כַּיּוֹם נֶחְשָׁבִים בְּדוּקִים, אָמְנָם לִפְעָמִים מְצוּיִים בָּהֶם סִיבִים אֲדֻמִּים אוֹ שְׁחֹרִים קְטַנִּים.
כ. בְּדִיעֲבַד אִם בָּדְקָה בְּבֶגֶד שֶׁחָסֵר בּוֹ אֶחָד מֵאַרְבַּעַת הַתְּנָאִים דִּלְעֵיל, וְיֵשׁ לָהּ עֲדַיִן זְמַן לִבְדֹּק לִפְנֵי הַשְּׁקִיעָה - תַּחֲזֹר וְתִבְדֹּק. וְאִם עָבְרָה הַשְּׁקִיעָה - תָּלוּי מֶה הָיָה הַחִסָּרוֹן בַּבֶּגֶד:
(א) אִם לֹא הָיָה הַבֶּגֶד לָבָן לְגַמְרֵי - בְּדִיקָתָהּ בְּדִיקָה. אִם בָּדְקָה בְּבֶגֶד שָׁחוֹר אוֹ אָדוֹם וְכַדּוֹמֶה - אֵין בְּדִיקָתָהּ בְּדִיקָה, וְתַחֲזֹר וְתִבְדֹּק לְמָחֳרָת<div id="q722" style="margin: 0;display: inline;border-bottom: 2px dashed #0000FF;">[722]</div><div id="a722" style="padding:3px;background-color:#CCCCCC;display:none;">עי' ב"י סי' קצ"ו (סעי' ו') ואחרונים.</div>.
(ב) אִם בָּדְקָה בְּבֶגֶד שֶׁאֵינוֹ רַךְ, אַף-עַל-פִּי שֶׁלֹּא רָאוּי וְלֹא כְּדַאי לַעֲשׂוֹת כֵּן - בְּדִיקָתָהּ בְּדִיקָה<div id="q723" style="margin: 0;display: inline;border-bottom: 2px dashed #0000FF;">[723]</div><div id="a723" style="padding:3px;background-color:#CCCCCC;display:none;">ד"ת סי' קצ"ו ס"ק נ"ה, נ"ח.</div>.
(ג) אִם בָּדְקָה בְּבֶגֶד שֶׁאֵינוֹ סוֹפֵג כְּלָל, אוֹ בְּאֶצְבָּעָהּ – אֵין בְּדִיקָתָהּ בְּדִיקָה, וְתַחֲזֹר וְתִבְדֹּק לְמָחֳרָת<div id="q724" style="margin: 0;display: inline;border-bottom: 2px dashed #0000FF;">[724]</div><div id="a724" style="padding:3px;background-color:#CCCCCC;display:none;">סדרי טהרה סי' קצ"ו ס"ק כ"ב.</div>.
(ד) אִם בָּדְקָה בְּבֶגֶד מְלֻכְלָךְ - אֵין בְּדִיקָתָהּ בְּדִיקָה, וְתַחֲזֹר וְתִבְדֹּק לְמָחֳרָת.
כא. רָאוּי מְאֹד שֶׁתָּכִין הָאִשָּׁה בְּמָקוֹם שָׁמוּר בַּדִּים לִבְדִיקָה, מִבֶּגֶד כֻּתְנָה לָבָן וְיָשָׁן, אוֹ מִצֶּמֶר-גֶּפֶן נָקִי וָרַךְ, אוֹ מִצֶּמֶר לָבָן נָקִי וָרַךְ, וְתִבְדְּקם וּתְנַקֵּם לִפְנֵי שְׁמִירָתָם, כְּדֵי שֶׁיִּהְיוּ מְצוּיִים תַּחַת יָדָהּ, וְלֹא תִּצְטָרֵךְ לְהִסְתַּפֵּק - מֵחֹסֶר זְמַן וְכַדּוֹמֶה - בְּתַחֲלִיפִים פָּחוֹת טוֹבִים.
הַבּוֹדֶקֶת בְּצֶמֶר-גֶּפֶן, תַּקְפִּיד שֶׁלֹּא לְהִשְׁתַּמֵּשׁ בְּצֶמֶר-גֶּפֶן פָּשׁוּט שֶׁאֵינוֹ נָקִי בְּדֶרֶךְ-כְּלָל אוֹ שֶׁעָלוּל לְהִתְפּוֹרֵר בְּתוֹךְ גּוּפָהּ, כִּי יֵשׁ מִינֵי צֶמֶר-גֶּפֶן שֶׁבְּעֵת שֶׁבּוֹדְקִים בּוֹ נִשְׁאָר בַּגּוּף חֵלֶק מִמֶּנּוּ, וְיִתָּכֵן שֶׁאוֹתוֹ חֵלֶק סָפַג דָּם, וּלְפִיכָךְ עָלֶיהָ לְהִזָּהֵר בָּזֶה.
<h3>זְמַן הַבְּדִיקָה</h3>
כב. אֶת בְּדִיקַת הֶפְסֵק הַטָּהֳרָה יֵשׁ לַעֲשׂוֹת סָמוּךְ מְאֹד לִשְׁקִיעַת הַחַמָּה<div id="q725" style="margin: 0;display: inline;border-bottom: 2px dashed #0000FF;">[725]</div><div id="a725" style="padding:3px;background-color:#CCCCCC;display:none;">שו"ע סי' קצ"ו סעי' א'.</div>, כַּמְבֹאָר לְעֵיל, וּבְשׁוּם אֹפֶן לֹא אַחֲרֶיהָ, כֵּיוָן שֶׁבְּדִיקָה אַחֲרֵי הַשְּׁקִיעָה אֵינָהּ מוֹעִילָה, שֶׁהֲרֵי צְרִיכָה לִסְפֹּר שִׁבְעָה יָמִים נְקִיִּים שְׁלֵמִים, וְאִם תְּאַחֵר, לֹא יִהְיוּ אֵלֶּה שִׁבְעָה יָמִים נְקִיִּים שְׁלֵמִים. אַךְ גַּם אֵין לְהַקְדִּימָהּ מִפְּנֵי הַחֲשָׁשׁ שֶׁתִּרְאֶה לְאַחַר הַבְּדִיקָה קֹדֶם סוֹף הַיּוֹם.
כג. בְּדִיקָה סָמוּךְ לַשְּׁקִיעָה הֶכְרֵחִית, כְּשֶׁהָאִשָּׁה עוֹשָׂה הֶפְסֵק טָהֳרָה בַּיּוֹם הָרִאשׁוֹן לִרְאִיָּתָהּ. וְכֵן דְּרוּשָׁה הִיא לְכַתְּחִלָּה, כַּאֲשֶׁר הָאִשָּׁה רָאֲתָה דָּם בְּאוֹתוֹ יוֹם שֶׁבּוֹ הִיא עוֹשָׂה הֶפְסֵק טָהֳרָה. וּלְכַתְּחִלָּה בְּכָל מִקְרֶה רְצוּיָה בְּדִיקָה סָמוּךְ לַשְּׁקִיעָה, כַּמְבֹאָר בְּסָעִיף י"ח.
כד. עָדִיף בְּיוֹתֵר לִבְדֹּק כְּעֶשֶׂר דַּקּוֹת לִפְנֵי הַשְּׁקִיעָה, וְלֹא סָמוּךְ מַמָּשׁ, כְּדֵי שֶׁתִּבְדֹּק בְּיִשּׁוּב הַדַּעַת בַּחוֹרִים וּבַסְּדָקִים, וְלֹא בְּחִפָּזוֹן וּבִבְהִילוּת. וְכֵן כְּדֵי שֶׁתַּסְפִּיק לִבְדֹּק בְּדִיקָה נוֹסֶפֶת לִפְנֵי הַשְּׁקִיעָה, אִם הַבְּדִיקָה הָרִאשׁוֹנָה לֹא הָיְתָה טוֹבָה.
כה. לְכַתְּחִלָּה, לֹא תִּבְדֹּק לְמַעְלָה מֵחֲצִי שָׁעָה לִפְנֵי הַשְּׁקִיעָה<div id="q726" style="margin: 0;display: inline;border-bottom: 2px dashed #0000FF;">[726]</div><div id="a726" style="padding:3px;background-color:#CCCCCC;display:none;">עי' פסחים צ"ט ע"ב, ורשב"ם שם ד"ה "מתשע שעות".</div>. אוּלָם בְּדִיעֲבַד, אִשָּׁה שֶׁבָּדְקָה בִּזְמַן מִנְחָה קְטַנָּה, שֶׁהוּא כִּשְׁעָתַיִם לִפְנֵי הַשְּׁקִיעָה (וְאַף שֶׁהַזְּמַן הָאֲמִתִּי הוּא שְׁעָתַיִם וָחֵצִי זְמַנִּיּוֹת, כֵּיוָן שֶׁזְּמַן זֶה מִשְׁתַּנֶּה מִקַּיִץ לְחֹרֶף - בַּחֹרֶף פָּחוֹת מִשְּׁעָתַיִם וּבַקַּיִץ יוֹתֵר מִשְּׁעָתַיִם וָחֵצִי - כָּתַבְנוּ "כִּשְׁעָתַיִם") - נֶחְשֶׁבֶת בְּדִיקָתָהּ כִּבְדִיקָה סָמוּךְ לַשְּׁקִיעָה<div id="q727" style="margin: 0;display: inline;border-bottom: 2px dashed #0000FF;">[727]</div><div id="a727" style="padding:3px;background-color:#CCCCCC;display:none;">עי' ב"י שם.</div>, וּבִלְבַד שֶׁתַּנִּיחַ מִיָּד מוֹךְ דָּחוּק.
הֶפְסֵק טָהֳרָה בְּעֶרֶב-שַׁבָּת
כו. אִשָּׁה שֶׁצְּרִיכָה לַעֲשׂוֹת הֶפְסֵק טָהֳרָה בְּעֶרֶב-שַׁבָּת - תַּעֲשֶׂנּוּ לִפְנֵי הַדְלָקַת הַנֵּרוֹת, וְתַנִּיחַ מוֹךְ דָּחוּק מִיָּד אַחֲרֵי הֶפְסֵק הַטָּהֳרָה עַד אַחֲרֵי צֵאת הַכּוֹכָבִים.
כז. אִשָּׁה שֶׁבָּדְקָה לְאַחַר שֶׁהִדְלִיקָה נֵרוֹת וְקִבְּלָה שַׁבָּת אַךְ לִפְנֵי הַשְּׁקִיעָה - בְּדִיקָתָהּ מוֹעִילָה בְּדִיעֲבַד. וְאַף-עַל-פִּי שֶׁיֵּשׁ בְּמַעֲשֶׂיהָ סְתִירָה, שֶׁהֲרֵי הֶפְסֵק טָהֳרָה צָרִיךְ לִהְיוֹת לִפְנֵי תְחִלָּתוֹ שֶׁל הַיּוֹם הָרִאשׁוֹן לְשִׁבְעַת הַנְּקִיִּים, שֶׁבְּמִקְרֶה זֶה הוּא שַׁבָּת, וְאִשָּׁה זוֹ כְּבָר קִבְּלָה עָלֶיהָ אֶת הַשַּׁבָּת - אַף-עַל-פִּי-כֵן בְּדִיקָתָהּ מוֹעִילָה, לְפִי שֶׁבְּקַבָּלַת-שַׁבָּת אֵין מִתְחַדֵּשׁ לָאִשָּׁה יוֹם חָדָשׁ, אֶלָּא נֶאֱסָרִים עָלֶיהָ כָּל אִסּוּרֵי הַשַּׁבָּת.
וְכֵן אִשָּׁה שֶׁהִתְפַּלְּלָה עַרְבִית שֶׁל שַׁבָּת (בְּעֶרֶב-שַׁבָּת) לִפְנֵי הַשְּׁקִיעָה וְעָשְׂתָה הֶפְסֵק טָהֳרָה אַחֲרֵי הַתְּפִלָּה וְלִפְנֵי הַשְּׁקִיעָה - בְּדִיקָתָהּ מוֹעִילָה. וַאֲפִלּוּ אִם כָּל הַצִּבּוּר הִתְפַּלֵּל עַרְבִית וְקִבֵּל עָלָיו אֶת הַשַּׁבָּת, מוֹעִילָה הַבְּדִיקָה מֵהַסִּבָּה דִּלְעֵיל<div id="q728" style="margin: 0;display: inline;border-bottom: 2px dashed #0000FF;">[728]</div><div id="a728" style="padding:3px;background-color:#CCCCCC;display:none;">רמ"א סי' קצ"ו סעי' א' וש"ך ס"ק ד'-ה', וחכ"א כלל קי"ז סעי' ה'.</div>. (וְכֵן הַדִּין בְּיוֹם חֹל, כְּשֶׁהִתְפַּלְּלָה עַרְבִית שֶׁל חֹל לִפְנֵי הַשְּׁקִיעָה).
אוּלָם מִכֵּיוָן שֶׁיֵּשׁ חוֹלְקִים עַל דִּין זֶה<div id="q729" style="margin: 0;display: inline;border-bottom: 2px dashed #0000FF;">[729]</div><div id="a729" style="padding:3px;background-color:#CCCCCC;display:none;">בא"ח ש"ש צו י"א. ועי' בנושאי הכלים על השו"ע סי' קצ"ו סעי' א'.</div> וְאוֹמְרִים שֶׁאַחֲרֵי שֶׁקִּבְּלָה עָלֶיהָ שַׁבָּת אוֹ אַחֲרֵי שֶׁהִתְפַּלְּלָה עַרְבִית אֵינָהּ יְכוֹלָה לַעֲשׂוֹת הֶפְסֵק טָהֳרָה - לֹא תַּעֲשֶׂה כָּךְ אֶלָּא מֵחֹסֶר בְּרֵירָה, כְּגוֹן שֶׁבָּדְקָה לִפְנֵי עַרְבִית אוֹ לִפְנֵי קַבָּלַת-שַׁבָּת וְלֹא נִמְצְאָה נְקִיָּה וְעַכְשָׁו מְבַקֶּשֶׁת לִבְדֹּק עַצְמָהּ שֵׁנִית, וְכֹל כַּיּוֹצֵא בָּזֶה.
כח. בְּמִקְרֶה שֶׁזְּמַנָּהּ שֶׁל הָאִשָּׁה דָּחוּק לִפְנֵי הַדְלָקַת הַנֵּרוֹת, וְיֵשׁ חֲשָׁשׁ שֶׁאִם תִּבְדֹּק לִפְנֵי הַדְלָקַת הַנֵּרוֹת לֹא תִהְיֶה בְּדִיקָתָהּ יְסוֹדִית, אֶלָּא בְּחִפָּזוֹן וּבְקֹצֶר-רוּחַ - עָדִיף שֶׁתַּדְלִיק נֵרוֹת-שַׁבָּת קֹדֶם הַבְּדִיקָה, וְלִפְנֵי הַהַדְלָקָה תַּתְנֶה שֶׁאֵינָהּ מְקַבֶּלֶת שַׁבָּת בְּהַדְלָקָה זוֹ<div id="q730" style="margin: 0;display: inline;border-bottom: 2px dashed #0000FF;">[730]</div><div id="a730" style="padding:3px;background-color:#CCCCCC;display:none;">או"ח סי' רס"ג סעי' י'. ועי' רמ"א ונו"כ שם.</div>, וְאַחַר-כָּךְ תַּעֲשֶׂה הֶפְסֵק טָהֳרָה בְּנַחַת וּבִמְתִינוּת, וּתְסַיֵּם לִפְנֵי הַשְּׁקִיעָה, וּכְשֶׁתִּגְמֹר אֶת הַבְּדִיקָה תְּקַבֵּל עָלֶיהָ אֶת הַשַּׁבָּת בַּאֲמִירַת "מִזְמוֹר שִׁיר לְיוֹם הַשַּׁבָּת" אוֹ בַּאֲמִירַת "הֲרֵינִי מְקַבֶּלֶת עָלַי אֶת קְדֻשַּׁת הַשַּׁבָּת".
כט. אִשָּׁה שֶׁעוֹשָׂה הֶפְסֵק טָהֳרָה בְּעֶרֶב-שַׁבָּת אוֹ בְּשַׁבָּת וּמַנִּיחָה בְּאוֹתוֹ מָקוֹם מוֹךְ דָּחוּק - יְכוֹלָה לָצֵאת אִתּוֹ לִרְשׁוּת-הָרַבִּים אַף בְּמָקוֹם שֶׁאֵין עֵרוּב, וּבִלְבַד שֶׁיִּהְיֶה מֻנָּח בְּתוֹךְ גּוּפָהּ, אֲבָל אִם מֻנָּח מִחוּץ לְגוּפָהּ - אָסוּר לָצֵאת אִתּוֹ בְּמָקוֹם שֶׁאֵין עֵרוּב<div id="q731" style="margin: 0;display: inline;border-bottom: 2px dashed #0000FF;">[731]</div><div id="a731" style="padding:3px;background-color:#CCCCCC;display:none;">עי' או"ח סי' ש"ג סעי' ט"ו, וסי' ש"א סעי' ג'.</div>.
אִשָּׁה שֶׁקִּבְּלָה עָלֶיהָ שַׁבָּת בְּהַדְלָקָה אוֹ בַּאֲמִירָה - אִם בּוֹדֶקֶת אַחַר-כָּךְ, תִּבְדֹּק כְּמוֹ שֶׁבּוֹדְקִים בְּשַׁבָּת, וְכַמְבֹאָר לְקַמָּן.
<h3>הֶפְסֵק טָהֳרָה בְּשַׁבָּת אוֹ בְּיוֹם-טוֹב</h3>
ל. יֵשׁ הַנּוֹהֲגִים שֶׁלֹּא לַעֲשׂוֹת הֶפְסֵק טָהֳרָה בְּשַׁבָּת, בִּגְלַל הַצֹּרֶךְ לְהִתְרַחֵץ וּלְהַחֲלִיף בְּגָדִים וְכָל הַכָּרוּךְ בָּזֶה. וְאֵין הֲלָכָה כְּמוֹתָם, כֵּיוָן שֶׁמֻּתָּר לָאָדָם לִרְחֹץ חֵלֶק מִגּוּפוֹ בְּמַיִם חַמִּים שֶׁהוּחַמּוּ מֵעֶרֶב-שַׁבָּת, אוֹ בְּמַיִם קָרִים, וְכָךְ תִּרְחַץ הָאִשָּׁה אֶת אוֹתוֹ מָקוֹם<div id="q732" style="margin: 0;display: inline;border-bottom: 2px dashed #0000FF;">[732]</div><div id="a732" style="padding:3px;background-color:#CCCCCC;display:none;">עי' ש"ך סי' קצ"ט ס"ק י"ב.</div>.
יֵשׁ לְהִזָּהֵר לְהִשְׁתַּמֵּשׁ בִּרְחִיצָה זוֹ בְּסַבּוֹן נוֹזְלִי וְלֹא מוּצָק, כְּדֵי שֶׁלֹּא תַעֲבֹר עַל אִסּוּר "נוֹלָד"<div id="q733" style="margin: 0;display: inline;border-bottom: 2px dashed #0000FF;">[733]</div><div id="a733" style="padding:3px;background-color:#CCCCCC;display:none;">שו"ע או"ח סי' שכ"ו סעי' י' ברמ"א, ובא"ח ש"ש יתרו ט"ו.</div>. כֵּן עָלֶיהָ לְהִזָּהֵר שֶׁלֹּא לִסְחֹט בְּגָדֶיהָ אוֹ שַׂעֲרוֹתֶיהָ, וְלֹא לְהַרְטִיב בֶּגֶד וּלְקַנֵּחַ בּוֹ, וְלֹא לְהִשְׁתַּמֵּשׁ בִּסְפוֹג, אֶלָּא תִּשְׁטֹף אֶת אוֹתוֹ מָקוֹם בְּמַיִם, וַאֲפִלּוּ מַיִם חַמִּים אִם הוּחַמּוּ מֵעֶרֶב-שַׁבָּת, וְאַחַר-כָּךְ תְּנַגֵּב בִּזְהִירוּת, וְתַעֲשֶׂה הֶפְסֵק טָהֳרָה. וּמִנְהָג טוֹב לִרְחֹץ כָּל גּוּפָהּ הֵיטֵב בְּעֶרֶב-שַׁבָּת, וּבְשַׁבָּת תִּרְחַץ כְּדִלְעֵיל בְּלִי סְחִיטָה וְכַדּוֹמֶה.
לא. לְצֹרֶךְ הֶפְסֵק טָהֳרָה בְּשַׁבָּת יֵשׁ לְהָכִין אֶת בֶּגֶד הַבְּדִיקָה מֵעֶרֶב-שַׁבָּת. וְאִם לֹא חָתְכָה וְהֵכִינָה מֵעֶרֶב-שַׁבָּת - יְכוֹלָה לִתְלֹשׁ בְּשִׁנּוּי חֲתִיכוֹת צֶמֶר-גֶּפֶן<div id="q734" style="margin: 0;display: inline;border-bottom: 2px dashed #0000FF;">[734]</div><div id="a734" style="padding:3px;background-color:#CCCCCC;display:none;">עי' שו"ע או"ח סי' ש"מ סעי' י"ג, וכתובות ס' ע"א.</div>, לִבְדֹּק אוֹתָן, וְאַחַר-כָּךְ לִבְדֹּק בְּאֶמְצָעוּתָן. אִם אֵין לָהּ צֶמֶר-גֶּפֶן - לֹא תַּחְתֹּךְ חֲתִיכוֹת בַּד, אֶלָּא תִּשְׁתַּמֵּשׁ בְּפִנָּה מִבֶּגֶד גָּדוֹל, כְּשֶׁאוֹתָהּ פִּנָּה תִּהְיֶה בְּדוּקָה. וּבֶאֱמֶת זֶה עָדִיף מִבְּדִיקָה בְּצֶמֶר-גֶּפֶן, אִם הַדָּבָר נֹחַ לָהּ לִבְדֹּק בְּכָךְ כַּדִּין.
לב. בְּיוֹם-טוֹב יֵשׁ לַעֲשׂוֹת הֶפְסֵק טָהֳרָה כְּמוֹ בְּשַׁבָּת<div id="q735" style="margin: 0;display: inline;border-bottom: 2px dashed #0000FF;">[735]</div><div id="a735" style="padding:3px;background-color:#CCCCCC;display:none;">ולענין רחיצה ביו"ט עי' שו"ע או"ח סי' תקי"א סעי' ב' ונו"כ שם.</div>.
לג. אִשָּׁה שֶׁבָּדְקָה בְּשַׁבָּת, מֻתָּר לָהּ לָקַחַת אֶת עֵד הַבְּדִיקָה וּלְהַנִּיחוֹ בְּכָל מָקוֹם שֶׁחֲפֵצָה וְאֵין הוּא מֻקְצֶה. אוּלָם אַחַר שֶׁהִנִּיחָה אוֹתוֹ בְּמָקוֹם מְסֻיָּם, אֵין לָהּ לְטַלְטְלוֹ לְמָקוֹם אַחֵר, אֶלָּא-אִם-כֵּן הִיא צְרִיכָה לְאוֹתוֹ מָקוֹם. אוּלָם מֻתָּר לָהּ לָקַחַת אֶת עֵד הַבְּדִיקָה לָרַב אִם צְרִיכָה לִשְׁאֹל שְׁאֵלַת חָכָם, וְאַחַר שֶׁהָרַב פָּסַק נֶהְפָּךְ הָעֵד לְמֻקְצֶה. וְכָל עוֹד שֶׁהוּא בְּיָדָהּ אוֹ בְּיַד הָרַב יְכוֹלִים לְהַלֵּךְ עִמּוֹ וּלְהַנִּיחוֹ הֵיכָן שֶׁיִּרְצוּ.
<h3>הֶפְסֵק טָהֳרָה בִּזְמַנִּים מְיֻחָדִים</h3>
לד. אִשָּׁה שֶׁצְּרִיכָה לַעֲשׂוֹת הֶפְסֵק טָהֳרָה בַּשָּׁבוּעַ שֶׁחָל בּוֹ תִּשְׁעָה בְּאָב, וַאֲפִלּוּ בְּעֶרֶב תִּשְׁעָה בְּאָב - לֹא תִדְחֶה אֶת הֶפְסֵק הַטָּהֳרָה, אֶלָּא תִּרְחַץ עַצְמָהּ, וַאֲפִלּוּ בְּמַיִם חַמִּים, כְּמוֹ שֶׁרְגִילָה לַעֲשׂוֹת בִּשְׁאָר יְמוֹת הַשָּׁנָה (אַךְ לֹא תַּרְבֶּה בְּמַיִם), כֵּיוָן שֶׁאֵינָהּ עוֹשָׂה זֹאת לְתַעֲנוּג אֶלָּא לְצֹרֶךְ מִצְוָה<div id="q736" style="margin: 0;display: inline;border-bottom: 2px dashed #0000FF;">[736]</div><div id="a736" style="padding:3px;background-color:#CCCCCC;display:none;">שו"ע או"ח סי' תקנ"א סעי' ט"ז ומשנ"ב שם וכה"ח שם.</div>.
אַחַר הָרְחִיצָה תִּבְדֹּק כָּרָגִיל, תִּלְבַּשׁ לְבָנִים, וְתַצִּיעַ לְבָנִים עַל מִטָּתָהּ כָּרָגִיל, כְּבִשְׁאָר יְמוֹת הַשָּׁנָה, מֵהַטַּעַם דִּלְעֵיל<div id="q737" style="margin: 0;display: inline;border-bottom: 2px dashed #0000FF;">[737]</div><div id="a737" style="padding:3px;background-color:#CCCCCC;display:none;">שם סעי' ג' ובמשנ"ב שם וכה"ח ס"ק ס"ג.</div>.
לה. אִשָּׁה שֶׁצְּרִיכָה לַעֲשׂוֹת הֶפְסֵק טָהֳרָה בְּתִשְׁעָה בְּאָב עַצְמוֹ לֹא תִּרְחַץ כָּל גּוּפָהּ, רַק אֶת אוֹתוֹ מָקוֹם<div id="q738" style="margin: 0;display: inline;border-bottom: 2px dashed #0000FF;">[738]</div><div id="a738" style="padding:3px;background-color:#CCCCCC;display:none;">שער הציון שם ס"ק ל"ה וכה"ח ס"ק ס"ג.</div>, וְתִלְבַּשׁ חָלוּק בָּדוּק וְנָקִי, אַךְ לֹא מְכֻבָּס, וְאִם אֵין לָהּ, יְכוֹלָה לִלְבֹּשׁ בֶּגֶד מְכֻבָּס<div id="q739" style="margin: 0;display: inline;border-bottom: 2px dashed #0000FF;">[739]</div><div id="a739" style="padding:3px;background-color:#CCCCCC;display:none;">משנ"ב שם ס"ק ל"א וכה"ח ס"ק ס"ב.</div>. יֵשׁ אוֹמְרִים שֶׁבְּתִשְׁעָה בְּאָב אֵינָהּ יְכוֹלָה לִלְבּשׁ בֶּגֶד לָבָן אֶלָּא בֶּגֶד נָקִי, וְיֵשׁ אוֹמְרִים שֶׁיְּכוֹלָה לִלְבֹּשׁ בֶּגֶד לָבָן. וּלְכָל הַדֵּעוֹת, אִם יֵשׁ לָהּ רַק בֶּגֶד לָבָן, תִּלְבְּשֶׁנּוּ וְלֹא תִדְחֶה אֶת הֶפְסֵק הַטָּהֳרָה לְיוֹם אַחֵר<div id="q740" style="margin: 0;display: inline;border-bottom: 2px dashed #0000FF;">[740]</div><div id="a740" style="padding:3px;background-color:#CCCCCC;display:none;">עי' ט"ז יו"ד סי' שפ"א ס"ק ב', ועי' ב"י או"ח סי' תקנ"ד, ועי' סי' תקנ"א משנ"ב ס"ק ל"א וכה"ח ס"ק ס"ב-ס"ג.</div>.
לו. בְּתוֹךְ שִׁבְעַת יְמֵי אֲבֵלוּת, תַּעֲשֶׂה אִשָּׁה הֶפְסֵק טָהֳרָה כְּמוֹ בְּתִשְׁעָה בְּאָב.
לז. בְּתוֹךְ שְׁלֹשִׁים יְמֵי אֲבֵלוּת - לַנּוֹהֲגִים כָּרְמָ"א תַּעֲשֶׂה הֶפְסֵק טָהֳרָה כְּמוֹ בְּשָׁבוּעַ שֶׁחָל בּוֹ תִּשְׁעָה בְּאָב<div id="q741" style="margin: 0;display: inline;border-bottom: 2px dashed #0000FF;">[741]</div><div id="a741" style="padding:3px;background-color:#CCCCCC;display:none;">שו"ע יו"ד סי' שפ"א סעי' א' וה' וברמ"א והחונים עליו.</div>, וְלַנּוֹהֲגִים כַּשֻּׁלְחָן-עָרוּךְ, אֵין אִסּוּר רְחִיצָה אַחַר שִׁבְעַת יְמֵי אֲבֵלוּת, וְעַל-כֵּן תִּתְרַחֵץ כָּרָגִיל53.
לח. הָעוֹשָׂה הֶפְסֵק טָהֳרָה בְּיוֹם-כִּפּוּר - תִּרְחַץ כְּמוֹ בְּתִשְׁעָה בְּאָב, וְתִזָּהֵר מִסְּחִיטָה וּרְחִיצָה כִּבְשַׁבָּת וְיוֹם-טוֹב, וְתִלְבַּשׁ לְבָנִים נְקִיִּים מְכֻבָּסִים, כָּרָגִיל<div id="q742" style="margin: 0;display: inline;border-bottom: 2px dashed #0000FF;">[742]</div><div id="a742" style="padding:3px;background-color:#CCCCCC;display:none;">שו"ע או"ח סי' תרי"ג סעי' י"ב ובמשנ"ב שם.</div>.
<h2>פֶּרֶק יד - שִׁבְעָה נְקִיִּים</h2>
<h3>הַקְדָּמָה</h3>
א. "וְסָפְרָה לָהּ שִׁבְעַת יָמִים וְאַחַר תִּטְהָר"<div id="q743" style="margin: 0;display: inline;border-bottom: 2px dashed #0000FF;">[743]</div><div id="a743" style="padding:3px;background-color:#CCCCCC;display:none;">ויקרא ט"ו, כ"ח.</div>. אַחֲרֵי הֶפְסֵק טָהֳרָה סוֹפֶרֶת הָאִשָּׁה שִׁבְעָה יָמִים נְקִיִּים, שֶׁבָּהֶם בּוֹדֶקֶת אֶת עַצְמָהּ וְיוֹדַעַת שֶׁאֵינָהּ טְמֵאָה. אַחֲרֵי שִׁבְעָה יָמִים אֵלֶּה יְכוֹלָה הָאִשָּׁה לִטְבֹּל. וְכָל הַנָּשִׁים הָרוֹאוֹת אֲפִלּוּ טִפַּת דָּם, דִּינָן הַיּוֹם כְּזָבָה שֶׁצְּרִיכָה לִסְפֹּר שִׁבְעָה נְקִיִּים.
ב. סְפִירָה זוֹ, יֵשׁ אוֹמְרִים שֶׁצְּרִיכָה לִהְיוֹת בְּפֹעַל, שֶׁתֹּאמַר כָּל יוֹם: "הַיּוֹם יוֹם רִאשׁוֹן לְשִׁבְעָה נְקִיִּים", וְכֵן עַל זֶה הַדֶּרֶךְ, וְיֵשׁ חוֹלְקִים וַהֲלָכָה כְּמוֹתָם. אַךְ לְכָל הַפָּחוֹת תִּסְפֹּר בְּמַחֲשַׁבְתָּהּ כָּל יוֹם, וְתִזְכֹּר בְּאֵיזֶה יוֹם מִימֵי הַסְּפִירָה הִיא נִמְצֵאת.
ג. בְּכָל יוֹם מִשִּׁבְעַת יְמֵי הַסְּפִירָה צְרִיכָה לִבְדֹּק לְכַתְּחִלָּה פַּעֲמַיִם בְּכָל יוֹם: בְּדִיקָה אַחַת בַּבֹּקֶר כְּשֶׁקָּמָה מֵהַמִּטָּה<div id="q744" style="margin: 0;display: inline;border-bottom: 2px dashed #0000FF;">[744]</div><div id="a744" style="padding:3px;background-color:#CCCCCC;display:none;">עי' ב"י סי' קצ"ו בשם סמ"ג ועוד.</div>, וְאַחַת לִפְנֵי הַשְּׁקִיעָה. וְתִבְדֹּק אֶת עַצְמָהּ הֵיטֵב כְּדִלְקַמָּן. וְטוֹב שֶׁתִּבְדֹּק גַּם אֶת הַסָּדִין שֶׁשּׁוֹכֶבֶת עָלָיו, וְגַם אֶת בְּגָדֶיהָ שֶׁלּוֹבֶשֶׁת בְּאוֹתָם יָמִים<div id="q745" style="margin: 0;display: inline;border-bottom: 2px dashed #0000FF;">[745]</div><div id="a745" style="padding:3px;background-color:#CCCCCC;display:none;">רא"ש פ"י ס"ה, ס"ט סי' קצ"ו ס"ק ט"ו, לחו"ש ס"ק י"ט וצמח צדק אות ה'.</div>.
ד. אִשָּׁה שֶׁקָּשֶׁה לָהּ לַעֲשׂוֹת אֶת הַבְּדִיקָה לִפְנֵי הַשְּׁקִיעָה, תִּבְדֹּק בַּלַּיְלָה<div id="q746" style="margin: 0;display: inline;border-bottom: 2px dashed #0000FF;">[746]</div><div id="a746" style="padding:3px;background-color:#CCCCCC;display:none;">רמ"א סי' קצ"ו סעי' ד', אשכול סי' מ"ד, חזו"א יו"ד סי' צ"ב ס"ק י"ב.</div>. וְאִם גַּם זֶה קָשֶׁה, כְּגוֹן אַחַר לֵדָה - אֶפְשָׁר לְהִסְתַּמֵּךְ עַל בְּדִיקָה אַחַת בַּיּוֹם אוֹ בַּלַּיְלָה<div id="q747" style="margin: 0;display: inline;border-bottom: 2px dashed #0000FF;">[747]</div><div id="a747" style="padding:3px;background-color:#CCCCCC;display:none;">עי' ב"י סי' קצ"ו.</div>. וּבְדִיעֲבַד אִם לֹא בָּדְקָה בְּכָל שִׁבְעַת הַיָּמִים, אֶלָּא רַק בַּיּוֹם הָרִאשׁוֹן פַּעַם אַחַת וּבַיּוֹם הָאַחֲרוֹן פַּעַם אַחַת בְּמֶשֶׁךְ הַיּוֹם לִפְנֵי הַשְּׁקִיעָה, טְהוֹרָה<div id="q748" style="margin: 0;display: inline;border-bottom: 2px dashed #0000FF;">[748]</div><div id="a748" style="padding:3px;background-color:#CCCCCC;display:none;">שו"ע סי' קצ"ו סעי' ד'. ועי' ד"ת ס"ק מ"ה.</div>.
ה. אֵין בְּדִיקַת הֶפְסֵק טָהֳרָה נֶחְשֶׁבֶת כְּאַחַת מִבְּדִיקוֹת שִׁבְעַת הַנְּקִיִּים<div id="q749" style="margin: 0;display: inline;border-bottom: 2px dashed #0000FF;">[749]</div><div id="a749" style="padding:3px;background-color:#CCCCCC;display:none;">עי' פ"ת שם ס"ק ט' ובא"ח ש"ש צו י"ג וד"ת ס"ק מ"ה ובאה"ט ס"ק ו'.</div> גַּם אִם הִנִּיחָה מוֹךְ דָּחוּק עַד צֵאת הַכּוֹכָבִים כַּדִּין.
ו. אִם לֹא בָּדְקָה הָאִשָּׁה אֶלָּא פַּעַם אַחַת בִּלְבַד בְּתוֹךְ שִׁבְעַת הַנְּקִיִּים - צְרִיכָה לִשְׁאֹל שְׁאֵלַת חָכָם, כִּי בְּרֹב הַמִּקְרִים אֵין הַבְּדִיקָה מוֹעִילָה וּצְרִיכָה לִסְפֹּר שִׁבְעָה נְקִיִּים מֵחָדָשׁ<div id="q750" style="margin: 0;display: inline;border-bottom: 2px dashed #0000FF;">[750]</div><div id="a750" style="padding:3px;background-color:#CCCCCC;display:none;">עי' ר"פ ח"ב סי' ט"ז.</div>.
ז. הַבְּדִיקוֹת דִּלְעֵיל חַיָּבוֹת לִהְיוֹת בְּתוֹךְ שִׁבְעַת הַנְּקִיִּים, וְאִי-אֶפְשָׁר לְהַחְשִׁיב בְּדִיקָה שֶׁבַּיּוֹם הַשְּׁמִינִי כְּאַחַת מִבְּדִיקוֹת אֵלּוּ, כִּי הַתּוֹרָה חִיְּבָה אוֹתָהּ לִסְפֹּר שִׁבְעָה נְקִיִּים, וְהַסְּפִירָה תְּלוּיָה בִּשְׁתֵּי בְּדִיקוֹת שֶׁבְּתוֹךְ שִׁבְעַת הַנְּקִיִּים הַסְּפוּרִים6.
ח. אִם לֹא בָּדְקָה עַצְמָהּ כְּלָל, אֵין לָהּ לָלֶכֶת לִשְׁאֹל שְׁאֵלַת חָכָם, כִּי וַדַּאי שֶׁאֵין זֶה נִקְרָא סְפִירַת שִׁבְעָה נְקִיִּים. וְאַף אִם תִּבְדֹּק בַּיּוֹם הַשְּׁמִינִי וְתִמְצָא עַצְמָהּ טְהוֹרָה, אֵין זֶה מוֹעִיל כְּלָל לִסְפִירָה זוֹ, וּצְרִיכָה לִמְנוֹת עוֹד שִׁשָּׁה יָמִים טְהוֹרִים נוֹסָפִים, שֶׁבָּהֶם תִּבְדֹּק לְפָחוֹת עוֹד פַּעַם אַחַת, וְאָז יִהְיוּ לָהּ שִׁבְעָה יָמִים סְפוּרִים וּבְדוּקִים<div id="q751" style="margin: 0;display: inline;border-bottom: 2px dashed #0000FF;">[751]</div><div id="a751" style="padding:3px;background-color:#CCCCCC;display:none;">שו"ע סי' קצ"ו סעי' ד'. ועי' טהרת ישראל ס"ק מ"א.</div>.
ט. שִׁבְעַת הַיָּמִים הַנְּקִיִּים צְרִיכִים לִהְיוֹת רְצוּפִים, שֶׁבְּכָל פַּעַם שֶׁתִּרְאֶה בָּהֶם דָּם, צְרִיכָה לְהַפְסִיק בְּטָהֳרָה וְלַחֲזֹר וְלִמְנוֹת שִׁבְעָה נְקִיִּים מֵחָדָשׁ, מִבְּלִי לְצָרֵף אֶת הַיָּמִים הַקּוֹדְמִים. וְאִם הִסִּיחָה הָאִשָּׁה דַּעְתָּהּ מִסְּפִירָה זוֹ, כְּגוֹן שֶׁיָּצָא בַּעֲלָהּ לְמִלּוּאִים וְהֶחְלִיטָה בְּדַעְתָּהּ שֶׁלֹּא לִסְפֹּר שִׁבְעָה נְקִיִּים, וְאַחֲרֵי זְמַן-מָה חָזַר בַּעֲלָהּ וְהֶחְלִיטָה לְהַמְשִׁיךְ וְלִסְפֹּר שִׁבְעָה נְקִיִּים - צְרִיכָה לִסְפֹּר מֵחָדָשׁ, כִּי אֵין כָּאן סְפִירַת שִׁבְעָה נְקִיִּים, שֶׁהֲרֵי הַיָּמִים הָרִאשׁוֹנִים בָּטְלוּ. וְכֵן כֹּל כַּיּוֹצֵא בָּזֶה<div id="q752" style="margin: 0;display: inline;border-bottom: 2px dashed #0000FF;">[752]</div><div id="a752" style="padding:3px;background-color:#CCCCCC;display:none;">עי' פ"ת סי' קצ"ו ס"ק ג' וד"ת ס"ק כ"ז ובא"ח ש"ש צו י"ז.</div>.
י. כָּל זֶה דַּוְקָא אִם עָבְרוּ מִסְפַּר יָמִים עַד שֶׁחָזְרָה וְסָפְרָה, אֲבָל אִם הִמְשִׁיכָה לִסְפֹּר בְּאוֹתוֹ יוֹם שֶׁבִּטְּלָה - עֲדַיִן נִמְשֶׁכֶת סְפִירָתָהּ הַקּוֹדֶמֶת, וְאֵינָהּ צְרִיכָה סְפִירָה מֵחָדָשׁ<div id="q753" style="margin: 0;display: inline;border-bottom: 2px dashed #0000FF;">[753]</div><div id="a753" style="padding:3px;background-color:#CCCCCC;display:none;">אחרונים.</div>.
יא. אִשָּׁה שֶׁמָּצְאָה בְּאַחַת מִבְּדִיקוֹתֶיהָ כֶּתֶם אוֹ דָּם בְּשִׁבְעָה נְקִיִּים, יְכוֹלָה לַעֲשׂוֹת הֶפְסֵק טָהֳרָה בּוֹ בַּיּוֹם סָמוּךְ לַשְּׁקִיעָה וּלְהַתְחִיל לִמְנוֹת שִׁבְעָה נְקִיִּים, וְאֵינָהּ צְרִיכָה לְהַמְתִּין חֲמִשָּׁה יָמִים.
יב. יְכוֹלָה אִשָּׁה לִרְחֹץ כְּדַרְכָּהּ בְּשִׁבְעָה נְקִיִּים וַאֲפִלּוּ אֶת אוֹתוֹ מָקוֹם, וְכֵן יְכוֹלָה לִרְחֹץ בַּיָּם אוֹ בִּבְרֵיכָה.
צוּרַת הַבְּדִיקוֹת
יג. בְּדִיקוֹת שִׁבְעַת הַנְּקִיִּים תִּהְיֶינָה לְכַתְּחִלָּה כְּמוֹ בְּדִיקַת הֶפְסֵק טָהֳרָה. אַךְ אִם קָשֶׁה לָהּ לִבְדֹּק בְּכָל בְּדִיקוֹת שִׁבְעַת הַנְּקִיִּים בְּעֹמֶק רַב, תּוּכַל לִבְדֹּק בְּדִיקָה אַחַת בָּעֹמֶק כְּהֶפְסֵק טָהֳרָה, וְאֶת שְׁאָר הַבְּדִיקוֹת תַּעֲשֶׂה בָּעֹמֶק כְּפִי כֹּחָהּ. וְרָאוּי שֶׁתְּיַחֵד לָהּ אֶת הַיּוֹם הָרִאשׁוֹן מִשִּׁבְעַת הַנְּקִיִּים לִבְדִיקָה זוֹ, כְּדֵי שֶׁלֹּא תִּשְׁכַּח לִבְדֹּק בְּדִיקָה זוֹ. וְאִם שָׁכְחָה לִבְדֹּק בְּאוֹתוֹ יוֹם, יְכוֹלָה לִבְדֹּק בְּיוֹם אַחֵר<div id="q754" style="margin: 0;display: inline;border-bottom: 2px dashed #0000FF;">[754]</div><div id="a754" style="padding:3px;background-color:#CCCCCC;display:none;">שו"ע סי' קצ"ו סעי' ו'.</div>.
יד. אִשָּׁה שֶׁיֵּשׁ לָהּ פֶּצַע בְּאוֹתוֹ מָקוֹם – תַּעֲשֶׂה אֶת בְּדִיקוֹת שִׁבְעַת הַנְּקִיִּים לְפִי הָאָמוּר בַּפֶּרֶק הַקּוֹדֵם בְּסָעִיף י"א, וְתִבְדֹּק רַק בַּיּוֹם הָרִאשׁוֹן וּבַיּוֹם הַשְּׁבִיעִי כְּדֵי שֶׁלֹּא לְהַרְחִיב אֶת פִּצְעָהּ<div id="q755" style="margin: 0;display: inline;border-bottom: 2px dashed #0000FF;">[755]</div><div id="a755" style="padding:3px;background-color:#CCCCCC;display:none;">שו"ע סי' קצ"ו, סעיף ד', ועי' ב"י שם.</div>.
<h3>כְּתָמִים בְּשִׁבְעָה נְקִיִּים</h3>
טו. אִשָּׁה שֶׁמָּצְאָה כֶּתֶם עַל בְּגָדֶיהָ בִּשְׁלֹשֶׁת הַיָּמִים הָרִאשׁוֹנִים שֶׁל שִׁבְעַת הַנְּקִיִּים (לֹא בִּבְדִיקָה פְּנִימִית, שֶׁאָז אֵינוֹ כְּכֶתֶם אֶלָּא כִּרְאִיָּה<div id="q756" style="margin: 0;display: inline;border-bottom: 2px dashed #0000FF;">[756]</div><div id="a756" style="padding:3px;background-color:#CCCCCC;display:none;">עי' לעיל דיני כתמים פרק ב' סעיף ו'.</div>) - אֵין תּוֹלִים אוֹתוֹ בְּמַכָּה שֶׁלֹּא יָדוּעַ שֶׁמּוֹצִיאָה דָּם, וּבִשְׁאָר דְּבָרִים כַּיּוֹצֵא בָּזֶה, אֲבָל אִם יֵשׁ לָהּ מַכָּה שֶׁוַּדַּאי מוֹצִיאָה דָּם, הֲרֵי הִיא טְהוֹרָה. וְכֵן אִשָּׁה שֶׁמָּצְאָה כֶּתֶם כִּגְרִיס אוֹ פָּחוֹת - טְהוֹרָה, כֵּיוָן שֶׁכְּתָמִים מִסּוּג זֶה שְׁכִיחִים מְאֹד, וַעֲלֵיהֶם לֹא גָזְרוּ חֲכָמִים<div id="q757" style="margin: 0;display: inline;border-bottom: 2px dashed #0000FF;">[757]</div><div id="a757" style="padding:3px;background-color:#CCCCCC;display:none;">רמ"א סי' קצ"ו סעי' י'.</div>. וְכֵן כָּל כֶּתֶם עַל בֶּגֶד צָבוּעַ אוֹ עַל דָּבָר שֶׁאֵינוֹ מְקַבֵּל טֻמְאָה, אֵינוֹ טָמֵא אַף בִּשְׁלֹשֶׁת הַיָּמִים הָרִאשׁוֹנִים, כִּי חֲכָמִים לֹא גָּזְרוּ עַל כְּתָמִים בְּמִקְרִים אֵלּוּ<div id="q758" style="margin: 0;display: inline;border-bottom: 2px dashed #0000FF;">[758]</div><div id="a758" style="padding:3px;background-color:#CCCCCC;display:none;">פ"ת ס"ק י"ב.</div>.
טז. כֶּתֶם שֶׁנִּמְצָא עַל בֶּגֶד שֶׁיָּדוּעַ שֶׁהָיָה מְלֻכְלָךְ אוֹ עַל בֶּגֶד שֶׁלָּבְשָׁה בִּימֵי רְאִיָּתָהּ וְלֹא בְּדָקַתּוּ אַחַר-כָּךְ לִרְאוֹת אִם יֵשׁ בּוֹ כֶּתֶם – אֵינוֹ מְטַמְּאָהּ אַף בִּשְׁלֹשֶׁת הַיָּמִים הָרִאשׁוֹנִים<div id="q759" style="margin: 0;display: inline;border-bottom: 2px dashed #0000FF;">[759]</div><div id="a759" style="padding:3px;background-color:#CCCCCC;display:none;">פ"ת ס"ק י"ד.</div>.
יז. חֻמְרָה זוֹ שֶׁל שְׁלֹשֶׁת הַיָּמִים הָרִאשׁוֹנִים נָהֲגוּ בָּהּ הָאַשְׁכְּנַזִּים בִּלְבַד, אַךְ הַסְּפָרַדִּים לֹא נָהֲגוּ בָּהּ. וְגַם הָאַשְׁכְּנַזִּים מְקִלִּים בָּהּ בְּמִקְרֶה הַצֹּרֶךְ. לָכֵן בְּכָל פַּעַם שֶׁיֵּשׁ לְאִשָּׁה סָפֵק בְּנוֹשֵׂא זֶה, עָלֶיהָ לִשְׁאֹל שְׁאֵלַת חָכָם<div id="q760" style="margin: 0;display: inline;border-bottom: 2px dashed #0000FF;">[760]</div><div id="a760" style="padding:3px;background-color:#CCCCCC;display:none;">חיים שאל ח"א סי' ט"ו, ו ערוה"ש סי' קצ"ו אות ל"ד.</div>.
יח. אִשָּׁה שֶׁמַּרְבָּה לִבְדֹּק, בֵּין בִּימֵי סְפִירָתָהּ בֵּין בַּיָּמִים שֶׁאֵינָם מִשִּׁבְעַת הַנְּקִיִּים, אַף-עַל-פִּי שֶׁיֵּשׁ לָהּ וֶסֶת קָבוּעַ, הֲרֵי זוֹ מְשֻׁבַּחַת<div id="q761" style="margin: 0;display: inline;border-bottom: 2px dashed #0000FF;">[761]</div><div id="a761" style="padding:3px;background-color:#CCCCCC;display:none;">שו"ע סעי' ט'.</div>. (וְעַיֵּן עוֹד בְּפֶרֶק ח' סָעִיף ה').
פּוֹלֶטֶת שִׁכְבַת-זֶרַע
יט. מֵעִקַּר הַדִּין, אִשָּׁה שֶׁרָאֲתָה דָּם וּפָסְקָה מִלִּרְאוֹת - יְכוֹלָה לַעֲשׂוֹת בְּאוֹתוֹ יוֹם לְעֵת-עֶרֶב הֶפְסֵק טָהֳרָה, וּלְהַתְחִיל לִמְנוֹת שִׁבְעָה נְקִיִּים.
וְאָמְרוּ חֲכָמֵינוּ שֶׁאִשָּׁה שֶׁשִּׁמְּשָׁה עִם בַּעֲלָהּ לִפְנֵי שֶׁרָאֲתָה – לֹא תַּתְחִיל לִסְפֹּר שִׁבְעָה נְקִיִּים עַד שֶׁתִּגְמֹר לִפְלֹט אֶת שִׁכְבַת-הַזֶּרַע, הָרְאוּיָה לְהַזְרִיעַ, שֶׁל בַּעֲלָהּ, כִּי שִׁכְבַת-זֶרַע זֹאת מְשַׁבֶּשֶׁת אֶת סְפִירַת שִׁבְעַת הַנְּקִיִּים<div id="q762" style="margin: 0;display: inline;border-bottom: 2px dashed #0000FF;">[762]</div><div id="a762" style="padding:3px;background-color:#CCCCCC;display:none;">שו"ע סעי' י"א. ועי' ב"י באורך, ותוס' נדה ל"ג ע"א ד"ה רואה.</div>.
פְּלִיטַת שִׁכְבַת-זֶרַע הָרְאוּיָה לְהַזְרִיעַ נִמְשֶׁכֶת בָּאִשָּׁה עַד שְׁלֹשָׁה יָמִים (שֵׁשׁ עוֹנוֹת, 72 שָׁעוֹת), כְּדִכְתִיב: "הֱיוּ נְכֹנִים לִשְׁלֹשֶׁת יָמִים, אַל תִּגְּשׁוּ אֶל אִשָּׁה"<div id="q763" style="margin: 0;display: inline;border-bottom: 2px dashed #0000FF;">[763]</div><div id="a763" style="padding:3px;background-color:#CCCCCC;display:none;">שמות י"ט, ט"ו, ועי' שם ברש"י ושבת פ"ו בכל הסוגיא.</div>. שְׁלֹשָׁה יָמִים אֵלֶּה הֵם "מֵעֵת לְעֵת", לָכֵן אִשָּׁה שֶׁשִּׁמְּשָׁה בְּמוֹצָאֵי-שַׁבָּת בַּחֲצוֹת, יְכוֹלָה לִפְלֹט שִׁכְבַת-זֶרַע הָרְאוּיָה לְהַזְרִיעַ עַד לֵיל רְבִיעִי (הַלַּיְלָה שֶׁבֵּין שְׁלִישִׁי לִרְבִיעִי) בַּחֲצוֹת, וְעַד שָׁעָה זוֹ אֵין הִיא יְכוֹלָה לִמְנוֹת שִׁבְעָה נְקִיִּים.
אִשָּׁה זוֹ, אִם תִּרְאֶה דָּם אַחַר שִׁמּוּשָׁהּ - יְכוֹלָה לְהַתְחִיל לִמְנוֹת שִׁבְעָה נְקִיִּים רַק מִיּוֹם חֲמִישִׁי וָהָלְאָה, וְלֹא מִיּוֹם רְבִיעִי, שֶׁפָּלְטָה בּוֹ שִׁכְבַת-זֶרַע20. (אוּלָם לְמַעֲשֶׂה עָלֶיהָ לְהַמְתִּין יוֹם נוֹסָף, עַיֵּין בְּסָעִיף כ"א).
כ. וְכֵן אִשָּׁה שֶׁשִּׁמְּשָׁה בְּטָעוּת בִּזְמַן הֱיוֹתָהּ נִדָּה, אֵינָהּ יְכוֹלָה לִסְפֹּר שִׁבְעָה נְקִיִּים עַד אַחַר שְׁלֹשָׁה יָמִים שְׁלֵמִים מֵעֵת שֶׁשִּׁמְּשָׁה<div id="q764" style="margin: 0;display: inline;border-bottom: 2px dashed #0000FF;">[764]</div><div id="a764" style="padding:3px;background-color:#CCCCCC;display:none;">רש"י נדה ל"ג ע"א ד"ה פולטת.</div>. כְּגוֹן שֶׁטָּבְלָה בְּטָעוּת בְּסוֹף הַיּוֹם הַשִּׁשִּׁי וְשִׁמְּשָׁה וְנִזְכְּרָה שֶׁהִיא עֲדַיִן נִדָּה - אֵינָהּ יְכוֹלָה לִסְפֹּר אֶת הַיּוֹם הָאַחֲרוֹן שֶׁחָסֵר לָהּ עַד שֶׁיַּעַבְרוּ שְׁלֹשָׁה יָמִים שְׁלֵמִים מֵעֵת שֶׁשִּׁמְּשָׁה. כְּגוֹן אִם שִׁמְּשָׁה בַּחֲצוֹת בְּמוֹצָאֵי-שַׁבָּת - תַּמְתִּין שְׁלֹשָׁה יָמִים שְׁלֵמִים, דְּהַיְנוּ עַד לֵיל רְבִיעִי בַּחֲצוֹת, וְתִסְפֹּר אֶת הַיּוֹם הַחֲמִישִׁי כְּיוֹם שֶׁכֻּלּוֹ נָקִי לְהַשְׁלָמַת שִׁבְעָה נְקִיִּים, וְתִטְבֹּל בְּלֵיל שִׁשִּׁי<div id="q765" style="margin: 0;display: inline;border-bottom: 2px dashed #0000FF;">[765]</div><div id="a765" style="padding:3px;background-color:#CCCCCC;display:none;">שו"ע סעי' י"ב. ועי' ש"ך ס"ק כ"ג, ועי' בא"ח ש"ש צו ט"ז, ועי' חסד לאלפים סי' ז'.</div>.
(אֲבָל אִם שִׁמְּשָׁה אַחַר שִׁבְעַת הַנְּקִיִּים לִפְנֵי הַטְּבִילָה, אוֹ שֶׁלֹּא טָבְלָה כָּרָאוּי, אוֹ שֶׁנִּמְצְאָה עָלֶיהָ חֲצִיצָה - אֵינָהּ צְרִיכָה לְהַמְתִּין, אֶלָּא תִּטְבֹּל מִיָּד<div id="q766" style="margin: 0;display: inline;border-bottom: 2px dashed #0000FF;">[766]</div><div id="a766" style="padding:3px;background-color:#CCCCCC;display:none;">שו"ע שם, בא"ח ש"ש צו ט"ז.</div>).
כא. עַל-מְנָת לִקְבֹּעַ בְּדִין זֶה הֲלָכָה קְבוּעָה לְכָל הַנָּשִׁים, וּכְדֵי לִמְנֹעַ טָעֻיּוֹת בִּסְפִירַת הַיָּמִים - נָהֲגוּ שֶׁכָּל אִשָּׁה שֶׁרָאֲתָה דָּם אוֹ כֶּתֶם, וְכֵן יוֹלֶדֶת, תַּעֲשֶׂה הֶפְסֵק טָהֳרָה לֹא לִפְנֵי הַיּוֹם הַחֲמִישִׁי לִרְאִיָּתָהּ, בֵּין אִם שִׁמְּשָׁה וּבֵין אִם לָאו (חוּץ מִמִּקְרִים מְיֻחָדִים שֶׁיְּפֹרְטוּ לְקַמָּן).
דְּהַיְנוּ, אִשָּׁה שֶׁרָאֲתָה דָּם בְּמוֹצָאֵי-שַׁבָּת, בֵּין אִם שִׁמְּשָׁה לִפְנֵי כֵן וּבֵין אִם לָאו - תַּעֲשֶׂה הֶפְסֵק טָהֳרָה בַּיּוֹם הַחֲמִישִׁי, וְרַק בְּלֵיל שִׁשִּׁי תַּתְחִיל לִסְפֹּר שִׁבְעָה נְקִיִּים, וְהַיּוֹם הַשִּׁשִּׁי יִהְיֶה הַיּוֹם הָרִאשׁוֹן לִסְפִירַת שִׁבְעַת הַנְּקִיִּים, וּבְלֵיל שִׁשִּׁי בַּשָּׁבוּעַ שֶׁלְּאַחֲרָיו יְכוֹלָה לִטְבֹּל. וְאֵין לְשַׁנּוֹת מִמִּנְהָג זֶה<div id="q767" style="margin: 0;display: inline;border-bottom: 2px dashed #0000FF;">[767]</div><div id="a767" style="padding:3px;background-color:#CCCCCC;display:none;">רמ"א סעי' י"א וי"ג. ועי' זבחי צדק ח"ב סי' ט"ו ובא"ח ש"ש צו ז'. ועי' ארץ חיים (סתהון) סי' קצ"ו סעי' י"א שכתב שבזמננו נהגינן להחמיר כמנהג שכתב מור"ם, עי"ש, וכן עי' ברית כהונה מנהגי ג'רבה יו"ד אות נ' סעי' ב' שנהגו להחמיר, ועי' בר"פ ח"ב סי' י"ז.</div>.
כב. אִשָּׁה שֶׁרָאֲתָה דָּם בְּתוֹךְ שִׁבְעַת הַנְּקִיִּים, אוֹ שֶׁרָאֲתָה דָּם וְהִפְסִיקָה לִרְאוֹת, וְלִפְנֵי שֶׁהִתְחִילָה לִסְפֹּר שִׁבְעָה נְקִיִּים רָאֲתָה שׁוּב דָּם, וְכֵן אִשָּׁה שֶׁנִּטְמְאָה מִכֶּתֶם אוֹ כַּלָּה מִדַּם-בְּתוּלִים וְלִפְנֵי שֶׁהִסְפִּיקָה לְהִטָּהֵר רָאֲתָה דַּם-נִדּוּת - אֵינָהּ צְרִיכָה לְהַמְתִּין פַּעַם נוֹסֶפֶת חֲמִשָּׁה יָמִים לִפְנֵי שֶׁסּוֹפֶרֶת שִׁבְעָה נְקִיִּים, כִּי אִשָּׁה זוֹ אֵינָהּ יְכוֹלָה לִפְלֹט שִׁכְבַת-זֶרַע, שֶׁהֲרֵי לֹא יָכְלָה לְשַׁמֵּשׁ עִם בַּעֲלָהּ בַּיָּמִים שֶׁלִּפְנֵי רְאִיַּת הַדָּם, וְלֹא גָּזְרוּ עָלֶיהָ כְּאִלּוּ שִׁמְּשָׁה<div id="q768" style="margin: 0;display: inline;border-bottom: 2px dashed #0000FF;">[768]</div><div id="a768" style="padding:3px;background-color:#CCCCCC;display:none;">ט"ז ס"ק ח', ש"ך ס"ק כ"ב.</div>.
כג. וְכֵן אִשָּׁה שֶׁטָּבְלָה וְהָלְכָה לְבֵיתָהּ וַעֲדַיִן לֹא שִׁמְּשָׁה עִם בַּעֲלָהּ, וְרָאֲתָה דָּם - אֵינָהּ צְרִיכָה לְהַמְתִּין חֲמִשָּׁה יָמִים לִפְנֵי סְפִירַת שִׁבְעַת הַנְּקִיִּים, אֶלָּא יְכוֹלָה לְהַפְסִיק בְּטָהֳרָה בְּאוֹתוֹ יוֹם לִפְנֵי הַשְּׁקִיעָה, וְלִסְפֹּר מִיּוֹם הַמָּחֳרָת שִׁבְעָה נְקִיִּים<div id="q769" style="margin: 0;display: inline;border-bottom: 2px dashed #0000FF;">[769]</div><div id="a769" style="padding:3px;background-color:#CCCCCC;display:none;">שו"ת זבחי צדק ח"ב סי' י"ד ובא"ח ש"ש צו ט"ז. ועי' פ"ת ס"ק ט"ז.</div>.
כד. אִשָּׁה שֶׁהַבִּיּוּץ שֶׁלָּהּ מֻקְדָּם, וְאֵינָהּ יְכוֹלָה לְהִטָּהֵר בִּשְׁעַת הַבִּיּוּץ, בִּגְלַל שֶׁהִיא דּוֹחָה אֶת סְפִירַת הַנְּקִיִּים כְּדִלְעֵיל - יְכוֹלָה לְהִשְׁתַּמֵּשׁ בְּכַדּוּרִים לְשִׁנּוּי סִדְרֵי גוּפָהּ, כְּמוֹ כֵן יְכוֹלָה שֶׁלֹּא לִטְבֹּל אַחֲרֵי רְאִיָּתָהּ הַחָדְשִׁית הָרְגִילָה, וְאַחֲרֵי סִיּוּם הָרְאִיָּה שֶׁלְּאַחֲרֶיהָ תַּתְחִיל לִסְפֹּר מִיָּד שִׁבְעָה נְקִיִּים, וְאָז אֵין מַה שֶּׁיְּעַכֵּב אֶת סְפִירַת הַנְּקִיִּים, שֶׁהֲרֵי לֹא הָיְתָה טְהוֹרָה לִפְנֵי שֶׁרָאֲתָה דָּם, וְאֵין לָחֹשׁ שֶׁתִּפְלֹט שִׁכְבַת-זֶרַע<div id="q770" style="margin: 0;display: inline;border-bottom: 2px dashed #0000FF;">[770]</div><div id="a770" style="padding:3px;background-color:#CCCCCC;display:none;">עי' ט"ז ס"ק ז'.</div>.
וְיֵשׁ פִּתְרוֹנוֹת נוֹסָפִים לִבְעָיָה זוֹ, וּבְכָל מִקְרֶה, רָאוּי שֶׁתִּשְׁאַל שְׁאֵלַת חָכָם עַל דְּרָכִים נוֹסָפוֹת לְהַקְדִּים אֶת הַטְּבִילָה אוֹ לְאַחֵר אֶת הַבִּיּוּץ<div id="q771" style="margin: 0;display: inline;border-bottom: 2px dashed #0000FF;">[771]</div><div id="a771" style="padding:3px;background-color:#CCCCCC;display:none;">עי' ספר אסיא א' עמ' 131, 147.</div>.
כה. יֵשׁ אוֹמְרִים שֶׁאִשָּׁה שֶׁרָאֲתָה כֶּתֶם, וְלִפְנֵי שֶׁרָאֲתָה אוֹתוֹ לֹא שִׁמְּשָׁה עִם בַּעֲלָהּ שְׁלֹשָׁה יָמִים שְׁלֵמִים - אֵינָהּ צְרִיכָה לְהַמְתִּין חֲמִשָּׁה יָמִים מִיּוֹם רְאִיָּתָהּ, אֶלָּא תַּעֲשֶׂה הֶפְסֵק טָהֳרָה, וְתַתְחִיל לִסְפֹּר מִיָּד שִׁבְעָה נְקִיִּים. וְיֵשׁ חוֹלְקִים וְסוֹבְרִים שֶׁאֵין הֶבְדֵּל אִם זֶה כֶּתֶם אוֹ דָּם, בְּכָל מִקְרֶה - בֵּין אִם שִׁמְּשָׁה הָאִשָּׁה וּבֵין אִם לֹא - תַּמְתִּין חֲמִשָּׁה יָמִים. וְכֵן נוֹהֲגִים.
אוּלָם נָשִׁים שֶׁנָּהֲגוּ לְהַחְמִיר וְאֵינָן סוֹפְרוֹת שִׁבְעָה נְקִיִּים עַד אַחֲרֵי הַיּוֹם הַשִּׁשִּׁי לִרְאִיָּתָן - אִם רָאוּ רַק כֶּתֶם, יְכוֹלוֹת לְהַפְסִיק בַּיּוֹם הַחֲמִישִׁי<div id="q773" style="margin: 0;display: inline;border-bottom: 2px dashed #0000FF;">[773]</div><div id="a773" style="padding:3px;background-color:#CCCCCC;display:none;">בא"ח שם ח'.</div>.
כו. כַּלָּה לִפְנֵי בְּעִילַת-מִצְוָה, צְרִיכָה לְכַתְּחִלָּה לְהַמְתִּין חֲמִשָּׁה יָמִים מִתְּחִלַּת רְאִיָּתָהּ, לִפְנֵי שֶׁסּוֹפֶרֶת שִׁבְעָה נְקִיִּים, אֲבָל אִם בִּגְלַל דְּחִיָּה זוֹ יִצְטָרְכוּ לְעַכֵּב אֶת הַחֻפָּה וְאֶת בְּעִילַת-הַמִּצְוָה, אוֹ לַעֲשׂוֹת חֻפַּת-נִדָּה - אֵין לָהּ לְעַכֵּב אֶת הַסְּפִירָה, וּמִיָּד בְּסִיּוּם רְאִיָּתָהּ תַּעֲשֶׂה הֶפְסֵק טָהֳרָה וְתִסְפֹּר שִׁבְעָה נְקִיִּים<div id="q774" style="margin: 0;display: inline;border-bottom: 2px dashed #0000FF;">[774]</div><div id="a774" style="padding:3px;background-color:#CCCCCC;display:none;">עי' ט"ז סי' קצ"ו ס"ק ז', ועי' ד"ת ס"ק פ"ט, ועי' ברית כהונה עמ' פ"א אות י"א.</div>.
כז. כַּלָּה שֶׁנִּטְמְאָה מִדַּם-בְּתוּלִים בִּבְעִילַת-מִצְוָה - אֵינָהּ צְרִיכָה לְהַמְתִּין חֲמִשָּׁה יָמִים לִפְנֵי סְפִירַת שִׁבְעָה נְקִיִּים, אֶלָּא אַרְבָּעָה בִּלְבַד, וּבַיּוֹם הָרְבִיעִי מִבְּעִילַת-הַמִּצְוָה תַּעֲשֶׂה הֶפְסֵק טָהֳרָה, וְהַיּוֹם הַחֲמִישִׁי לַבְּעִילָה יִהְיֶה הַיּוֹם הָרִאשׁוֹן לִסְפִירַת שִׁבְעָה נְקִיִּים<div id="q775" style="margin: 0;display: inline;border-bottom: 2px dashed #0000FF;">[775]</div><div id="a775" style="padding:3px;background-color:#CCCCCC;display:none;">ט"ז סי' קצ"ג ס"ק ד'. ועי' ד"ת ס"ק י"ד ובא"ח ש"ש צו ח' ושערי ישועה.</div>.
אֲבָל אִם רָאֲתָה אַחַר-כָּךְ דַּם-וֶסְתָּהּ הָרָגִיל - סוֹפֶרֶת אֶת הַיָּמִים כְּמִנְהָגָהּ, חֲמִשָּׁה יָמִים אוֹ שִׁשָּׁה, וְאַחַר-כָּךְ שִׁבְעָה נְקִיִּים<div id="q776" style="margin: 0;display: inline;border-bottom: 2px dashed #0000FF;">[776]</div><div id="a776" style="padding:3px;background-color:#CCCCCC;display:none;">שם. ועי' ר"פ ח"ב סי' י"ז, ועי' ציץ אליעזר ח"ו סי' כ"ו.</div>. חֲמִשָּׁה יָמִים אֵלּוּ יַתְחִילוּ מִבְּעִילַת-הַמִּצְוָה.
כח. יוֹלֶדֶת זָכָר אוֹ נְקֵבָה שֶׁרָאֲתָה דָּם אוֹ כֶּתֶם לִפְנֵי שֶׁהִסְפִּיקָה לְהִטָּהֵר וְלִטְבֹּל - אֵינָהּ צְרִיכָה לְהַמְתִּין חֲמִשָּׁה יָמִים, אֶלָּא בַּיּוֹם שֶׁפָּסְקָה לִרְאוֹת מַפְסִיקָה בְּטָהֳרָה וְסוֹפֶרֶת שִׁבְעָה נְקִיִּים. וְכֵן הַדִּין בְּמַפֶּלֶת<div id="q777" style="margin: 0;display: inline;border-bottom: 2px dashed #0000FF;">[777]</div><div id="a777" style="padding:3px;background-color:#CCCCCC;display:none;">עי' פ"ת סי' קצ"ו ס"ק ט"ז וד"ת סי' קצ"ד ס"ק ט"ז.</div>, אֲבָל יוֹלֶדֶת שֶׁטָּבְלָה וְשִׁמְּשָׁה עִם בַּעֲלָהּ וְאַחַר-כָּךְ רָאֲתָה דָּם אוֹ כֶּתֶם, אֲפִלּוּ תּוֹךְ אַרְבָּעִים יוֹם לְזָכָר אוֹ שְׁמוֹנִים יוֹם לִנְקֵבָה – הֲרֵי הִיא כְּנִדָּה גְמוּרָה וּצְרִיכָה לְהַמְתִּין חֲמִשָּׁה יָמִים וְאַחַר-כָּךְ שִׁבְעָה נְקִיִּים<div id="q778" style="margin: 0;display: inline;border-bottom: 2px dashed #0000FF;">[778]</div><div id="a778" style="padding:3px;background-color:#CCCCCC;display:none;">עי' טהר"י סי' קצ"ד סעי' ב' ס"ק ט'.</div>. (וְעַיֵּן עוֹד דִּינֵי יוֹלֶדֶת לְעֵיל בְּפֶרֶק י"א).
כט. יֵשׁ נָשִׁים שֶׁנּוֹהֲגוֹת לִמְנוֹת שִׁבְעָה נְקִיִּים אַחֲרֵי שִׁשָּׁה יָמִים, וְיֵשׁ שֶׁאַחֲרֵי שִׁבְעָה<div id="q779" style="margin: 0;display: inline;border-bottom: 2px dashed #0000FF;">[779]</div><div id="a779" style="padding:3px;background-color:#CCCCCC;display:none;">עי' שו"ת זבחי צדק ח"ב סי' ט"ו.</div>. וְהַמַּחְמִיר יַחְמִיר לְעַצְמוֹ, וְהַמֵּקֵל נִשְׂכָּר לְהַקְדִּים עַצְמוֹ לְמִצְוָה<div id="q780" style="margin: 0;display: inline;border-bottom: 2px dashed #0000FF;">[780]</div><div id="a780" style="padding:3px;background-color:#CCCCCC;display:none;">רמ"א סעי' י"א.</div>. וְכָתְבוּ הָאַחֲרוֹנִים, שֶׁכַּיּוֹם רָאוּי שֶׁלֹּא לִנְהֹג חֻמְרוֹת אֵלּוּ.
ל. כַּלָּה שֶׁעַתָּה נִשְּׂאָה, שֶׁנָּהֲגוּ בְּמִשְׁפַּחְתָּהּ לִמְנוֹת שִׁבְעָה נְקִיִּים אַחֲרֵי שִׁשָּׁה אוֹ שִׁבְעָה יָמִים - יְכוֹלָה לִנְהֹג כַּמִּנְהָג הָרָגִיל וְלִמְנוֹת שִׁבְעָה נְקִיִּים אַחֲרֵי חֲמִשָּׁה יָמִים, כֵּיוָן שֶׁלֹּא נָהֲגָה עֲדַיִן כַּמַּחְמִירִים. אֲבָל כַּלָּה שֶׁנָּהֲגָה אֲפִלּוּ פַּעַם אַחַת כַּמַּחְמִירִים, וְרוֹצָה עַכְשָׁו לִנְהֹג כַּמִּנְהָג הָרָגִיל מֵחֲמַת אִי אֵלּוּ סִבּוֹת - תַּעֲשֶׂה הַתָּרַת-נְדָרִים בִּפְנֵי שְׁלֹשָׁה אֲנָשִׁים עַל הַמִּנְהָג שֶׁנָּהֲגָה לְהַחְמִיר<div id="q781" style="margin: 0;display: inline;border-bottom: 2px dashed #0000FF;">[781]</div><div id="a781" style="padding:3px;background-color:#CCCCCC;display:none;">עי' בא"ח ש"ש צו ז'.</div>.
לא. אִשָּׁה שֶׁנָּהֲגָה לִסְפֹּר שִׁבְעָה נְקִיִּים אַחֲרֵי שִׁשָּׁה יָמִים אוֹ שִׁבְעָה וְלֹא עָשְׂתָה הַתָּרָה, וּפַעַם אַחַת רוֹצָה לְהַקְדִּים וְלִסְפֹּר אַחֲרֵי חֲמִשָּׁה יָמִים בִּגְלַל צֹרֶךְ כָּלְשֶׁהוּ, כְּגוֹן שֶׁאִם תִּסְפֹּר שִׁשָּׁה אוֹ שִׁבְעָה תָּחוּל הַטְּבִילָה בְּמוֹצָאֵי-שַׁבָּת אוֹ בְּמוֹצָאֵי-יוֹם-טוֹב וְהַחֲפִיפָה תִּרְחַק מֵהַטְּבִילָה, אוֹ שֶׁבַּעֲלָהּ חוֹזֵר מִנְּסִיעָה אוֹ מִמִּלּוּאִים אוֹ שֶׁמְּקַבֵּל חֻפְשָׁה וְכַדּוֹמֶה, וְאִם תִּסְפֹּר כְּמִנְהָגָהּ לֹא תְּהֵא טְהוֹרָה בְּבוֹאוֹ, אוֹ שֶׁתָּחוּל טְבִילָתָהּ בְּלֵיל-שַׁבָּת וְיֵשׁ לַחְשֹׁשׁ לְחִלּוּל-שַׁבָּת עַל-יְדֵי קְלִיעַת שֵׂעָר, אוֹ שֶׁקָּשֶׁה לָהּ כִּי תִתְאָרַח אֵצֶל אֲנָשִׁים אֲחֵרִים - בְּכָל הַנַּ"ל וְכַיּוֹצֵא בָּהֶם יְכוֹלָה לְהָקֵל וּלְהַתְחִיל לִמְנוֹת שִׁבְעָה נְקִיִּים אַחֲרֵי חֲמִשָּׁה יָמִים בְּאֹפֶן חַד-פְּעָמִי לְלֹא הַתָּרָה<div id="q782" style="margin: 0;display: inline;border-bottom: 2px dashed #0000FF;">[782]</div><div id="a782" style="padding:3px;background-color:#CCCCCC;display:none;">עי' ר"פ ח"ב סי' כ"ג, וח"ד סי' כ' וסי' י"ח.</div>.
לב. אִשָּׁה שֶׁסָּפְרָה שִׁבְעָה נְקִיִּים כַּדִּין, וְלֹא הָלְכָה לִטְבִילָה מִפְּנֵי שֶׁחָלְתָה אוֹ שֶׁבַּעֲלָהּ לֹא הָיָה בָּעִיר - יְכוֹלָה לִטְבֹּל אַחַר-כָּךְ בְּכָל עֵת וּזְמַן בַּלַּיְלָה וְאֵינָהּ צְרִיכָה שׁוּם בְּדִיקָה, אֶלָּא-אִם-כֵּן הִגִּיעַ זְמַן פְּרִישָׁה סָמוּךְ לַוֶּסֶת.
<h2>פֶּרֶק טו - חֲפִיפָה</h2>
<h3>הַקְדָּמָה</h3>
א. אִשָּׁה הָרוֹצָה לְהִטָּהֵר אַחֲרֵי שִׁבְעָה נְקִיִּים, צְרִיכָה לִטְבֹּל אֶת כָּל גּוּפָהּ בְּמַיִם - מֵי מִקְוֶה. וְקֹדֶם לָכֵן צְרִיכָה הִיא לִבְדֹּק אֶת עַצְמָהּ שֶׁלֹּא יִהְיֶה דָּבָר חוֹצֵץ בֵּין גּוּפָהּ וְשַׂעֲרוֹתֶיהָ לַמַּיִם. וְדָבָר זֶה הוּא מִדִּין-תּוֹרָה, שֶׁנֶּאֱמַר "וְרָחַץ בַּמַּיִם אֶת כָּל בְּשָׂרוֹ"<div id="q783" style="margin: 0;display: inline;border-bottom: 2px dashed #0000FF;">[783]</div><div id="a783" style="padding:3px;background-color:#CCCCCC;display:none;">ויקרא ט"ו ט"ז, בבא קמא פ"ב ע"א, ועי' שו"ע סי' קצ"ט סעי' ח'.</div>.
ב. עֶזְרָא וּבֵית-דִּינוֹ תִּקְּנוּ שֶׁתְּהֵא חוֹפֶפֶת בְּכָל מְקוֹם שֵׂעָר שֶׁבָּהּ, וְסוֹרֶקֶת אוֹתוֹ אוֹ מְפַסְפֶּסֶת אוֹתוֹ בְּיָדֶיהָ יָפֶה יָפֶה<div id="q784" style="margin: 0;display: inline;border-bottom: 2px dashed #0000FF;">[784]</div><div id="a784" style="padding:3px;background-color:#CCCCCC;display:none;">עי' ש"ך ס"ק א'.</div>. וְנָהֲגוּ לִרְחֹץ גַּם אֶת כָּל הַגּוּף בִּשְׁעַת הַחֲפִיפָה<div id="q785" style="margin: 0;display: inline;border-bottom: 2px dashed #0000FF;">[785]</div><div id="a785" style="padding:3px;background-color:#CCCCCC;display:none;">עי' ב"י.</div>. וּצְרִיכָה הַחֲפִיפָה לִהְיוֹת סְמוּכָה כְּכָל הָאֶפְשָׁר לַטְּבִילָה, כְּדֵי שֶׁלֹּא תִּתְלַכְלֵךְ בְּאֵיזֶה דָבָר בֵּין הַחֲפִיפָה לַטְּבִילָה<div id="q786" style="margin: 0;display: inline;border-bottom: 2px dashed #0000FF;">[786]</div><div id="a786" style="padding:3px;background-color:#CCCCCC;display:none;">שו"ע סי' קצ"ט סעי' ג'.</div>.
ג. חֲפִיפָה זוֹ כּוֹלֶלֶת רְחִיצַת הַגּוּף, חֲפִיפַת הַשֵּׂעָר וּבְדִיקָתָם. בְּדִיקָה זוֹ צְרִיכָה לִהְיוֹת בִּרְאִיָּה - בְּמָקוֹם שֶׁיְּכוֹלָה לִרְאוֹת, וּבְמִשּׁוּשׁ - בְּמָקוֹם שֶׁאֵינָהּ יְכוֹלָה לִרְאוֹת.
בְּכָל מָקוֹם שֶׁתֻּזְכַּר חֲפִיפָה בַּהֶמְשֵׁךְ - הַכַּוָּנָה לִשְׁלֹשׁ הַפְּעֻלּוֹת הַנַּ"ל, אֶלָּא-אִם-כֵּן יְצֻיַּן אַחֶרֶת.
ד. חֲפִיפָה זוֹ הֶכְרֵחִית מְאֹד לְטָהֳרָתָהּ שֶׁל הָאִשָּׁה, כֵּיוָן שֶׁאִם יֵשׁ דָּבָר הַחוֹצֵץ בֵּין גּוּפָהּ אוֹ שַׂעֲרוֹתֶיהָ לַמַּיִם, אֵין טְבִילָתָהּ טְבִילָה וּצְרִיכָה לַחֲזֹר וְלִטְבֹּל<div id="q787" style="margin: 0;display: inline;border-bottom: 2px dashed #0000FF;">[787]</div><div id="a787" style="padding:3px;background-color:#CCCCCC;display:none;">עי' שם סעי' ח'.</div>, כְּפִי שֶׁיְּבֹאַר לְקַמָּן.
ה. דִּינֵי חֲפִיפָה וַחֲצִיצָה אֵלּוּ נְכוֹנִים בְּעִקָּרָם גַּם לְגַבֵּי גְבָרִים לְטָהֳרַת מִקְדָּשׁ וְקָדָשָׁיו לִכְשֶׁיִּבָּנֶה בֵּית-הַמִּקְדָּשׁ בִּמְהֵרָה בְיָמֵינוּ, וְלַטּוֹבְלִים לְגֵרוּתָם. בְּחֵלֶק מֵהַהֲלָכוֹת יֵשׁ אָמְנָם הֶבְדֵּלִים הַנּוֹבְעִים מֵהַשֹּׁנִי שֶׁבְּהַקְפָּדַת הַנָּשִׁים לְהַקְפָּדַת הַגְּבָרִים, אַךְ יְסוֹדוֹתֵיהֶם שָׁוִים.
דֶּרֶךְ הַחֲפִיפָה – כְּלָלִי
ו. בַּחֲפִיפָה זוֹ שֶׁלִּפְנֵי הַטְּבִילָה, צְרִיכָה הָאִשָּׁה לִרְחֹץ הֵיטֵב אֶת כָּל גּוּפָהּ בְּמַיִם חַמִּים וּלְשַׁפְשֵׁף וּלְקַרְצֵף כָּל לִכְלוּךְ אוֹ כֶּתֶם הַנִּדְבָּק בָּהּ. וּצְרִיכָה לַחְפֹּף אֶת כָּל שַׂעֲרוֹתֶיהָ שֶׁבְּרֹאשָׁהּ וְשֶׁבְּגוּפָהּ בְּמַיִם חַמִּים, וּלְסָרֵק אֶת שַׂעֲרוֹת רֹאשָׁהּ מִסְפַּר פְּעָמִים, כְּדֵי שֶׁלֹּא תִּהְיֶינָה דְּבוּקוֹת זוֹ לָזוֹ, וּלְפַסְפֵּס בְּיָדֶיהָ אֶת שְׁאָר שַׂעֲרוֹת גּוּפָהּ. וּצְרִיכָה לְנַקּוֹת אֶת שִׁנֶּיהָ, כְּדֵי שֶׁלֹּא תִּהְיֶינָה בֵּינֵיהֶן חֲתִיכוֹת מַאֲכָל בַּחוֹרִים וּבַסְּדָקִים, וְכֵן לְנַקּוֹת אֶת זָוִיּוֹת עֵינֶיהָ מִלִּפְלוּף וִירֹקֶת, וְאֶת אַפָּהּ וְאָזְנֶיהָ כְּכָל הָאֶפְשָׁר, וְלִגְזֹר צִפָּרְנֶיהָ וּלְנַקּוֹת תַּחְתֵּיהֶן, וּלְנַקּוֹת כָּל דְּיוֹ אוֹ תַּכְשִׁיר-אִפּוּר שֶׁעָלֶיהָ, וְכָל פֶּצַע אוֹ לִכְלוּךְ, כְּפִי שֶׁיְּבֹאָר לְקַמָּן בְּדִינֵי דְבָרִים הַחוֹצְצִים. וְרָצוּי שֶׁתִּבְדֹּק אֶת עַצְמָהּ אִם צְרִיכָה הִיא לְהִתְפַּנּוֹת בְּבֵית-הַכִּסֵּא, כְּדֵי שֶׁלֹּא תִּהְיֶה צְרִיכָה לַעֲצֹר אֶת עַצְמָהּ<div id="q788" style="margin: 0;display: inline;border-bottom: 2px dashed #0000FF;">[788]</div><div id="a788" style="padding:3px;background-color:#CCCCCC;display:none;">חכמת אדם כלל קכ"א סעי' ב' ורמ"א סי' קצ"ח סעי' מ"ג.</div>. וְאַחַר כָּל זֹאת תִּבְדֹּק הֵיטֵב הֵיטֵב בִּרְאִיָּה וּבְמִשּׁוּשׁ כָּל גּוּפָהּ וְשַׂעֲרוֹתֶיהָ אִם אֵין בָּהֶם דָּבָר הַחוֹצֵץ<div id="q789" style="margin: 0;display: inline;border-bottom: 2px dashed #0000FF;">[789]</div><div id="a789" style="padding:3px;background-color:#CCCCCC;display:none;">שו"ע סי' קצ"ט סעי' א', ובנו"כ שם.</div>. (מָה הֵם דְבָרִים הַחוֹצְצִים יִתְבָּאֵר לְקַמָּן).
<h3>חֲפִיפַת הַשֵּׂעָר</h3>
ז. חֲפִיפַת הַשֵּׂעָר צְרִיכָה לְהֵעָשׂוֹת בְּמַיִם חַמִּים וּבְסַבּוֹן שֶׁאֵינוֹ מְסַבֵּךְ וּמַקְשֶׁה אֶת הַשֵּׂעָר, אֶלָּא מְרַכְּכוֹ וּמְעַדְּנוֹ וּמְאַפְשֵׁר לְנַקּוֹת מִמֶּנּוּ זֵעָה וְלִכְלוּךְ<div id="q790" style="margin: 0;display: inline;border-bottom: 2px dashed #0000FF;">[790]</div><div id="a790" style="padding:3px;background-color:#CCCCCC;display:none;">רש"י נדה ס"ו ע"ב, שו"ע סי' קצ"ט סעי' ב'.</div>. וְאַחַר הַחֲפִיפָה תִּשְׁטֹף אֶת שַׂעֲרוֹתֶיהָ בְּמַיִם חַמִּים (חַמִּים - לֹא רוֹתְחִים)<div id="q791" style="margin: 0;display: inline;border-bottom: 2px dashed #0000FF;">[791]</div><div id="a791" style="padding:3px;background-color:#CCCCCC;display:none;">ד"ת ס"ק י"ג.</div>. וְכָל אִשָּׁה מַכִּירָה בְּטִיב שַׂעֲרוֹתֶיהָ וְיוֹדַעַת אֵיזֶה סַבּוֹן אוֹ שַׁמְפּוֹ מַתְאִים לָהֶן כְּדֵי לְרַכְּכָן וּלְנַקּוֹתָן.
ח. אִשָּׁה שֶׁאֵין לָהּ מַיִם חַמִּים כְּלָל, וְהַחֲפִיפָה בְּמַיִם קָרִים אֵינָהּ מְסַבֶּכֶת וּמַקְשָׁה אֶת שַׂעֲרוֹתֶיהָ - יְכוֹלָה לַחְפֹּף בְּאֹפֶן חַד-פַּעֲמִי בְּמַיִם קָרִים. וְכֵן אִשָּׁה שֶׁחָפְפָה בְּטָעוּת בְּמַיִם קָרִים וְטָבְלָה וְהַחֲפִיפָה לֹא הִקְשְׁתָה אֶת שַׂעֲרוֹתֶיהָ - אִם כְּבָר הָלְכָה לְבֵיתָהּ, אֵינָהּ צְרִיכָה לַחְפֹּף וְלִטְבֹּל שֵׁנִית; אֲבָל אִם עֲדַיִן לֹא הָלְכָה לְבֵיתָהּ, וְיֵשׁ בַּמָּקוֹם מַיִם חַמִּים - תַּחְפֹּף בְּחַמִּים וְתִטְבֹּל שֵׁנִית. וְאִם הַחֲפִיפָה בְּקָרִים הִשְׁאִירָה אֶת שַׂעֲרוֹתֶיהָ לֹא נְקִיּוֹת - צְרִיכָה בְּכָל אֹפֶן לַחֲזֹר וְלַחְפֹּף בְּמַיִם חַמִּים וְלִטְבֹּל פַּעַם נוֹסֶפֶת<div id="q792" style="margin: 0;display: inline;border-bottom: 2px dashed #0000FF;">[792]</div><div id="a792" style="padding:3px;background-color:#CCCCCC;display:none;">עי' רמ"א סעי' ב' ובנו"כ שם ובמהרי"ק סי' קנ"ט.</div>.
<h3>רְחִיצַת הַגּוּף</h3>
ט. רְחִיצַת הַגּוּף תִּהְיֶה גַּם-כֵּן בְּמַיִם חַמִּים, וְלֹא בִּשְׁאָר מַשְׁקִין הַמַּשְׁאִירִים כְּתָמִים אַחֲרֵי שֶׁמִּתְיַבְּשִׁים. וְאַחַר הָרְחִיצָה תִּשְׁטֹף אֶת גּוּפָהּ הֵיטֵב מֵהַסַּבּוֹן. וְתִרְחַץ אֶת כָּל קְמָטֶיהָ, תַּחַת אֲצִילֵי יָדֶיהָ וְתַחַת שׁוֹקֶיהָ וּבְתוֹךְ הַחֹטֶם וְהָאָזְנַיִם וְכוּ' וְכוּ', כְּדֵי שֶׁתִּכָּנֵס לַטְּבִילָה נְקִיָּה מִכָּל לִכְלוּךְ וּמִכָּל זֻהֲמָה, וְלֹא יִהְיֶה דָּבָר חוֹצֵץ בֵּין גּוּפָהּ לַמַּיִם<div id="q793" style="margin: 0;display: inline;border-bottom: 2px dashed #0000FF;">[793]</div><div id="a793" style="padding:3px;background-color:#CCCCCC;display:none;">סעי' א'.</div>. וְנָהֲגוּ לִרְחֹץ בְּמַיִם חַמִּים, וּבְדִיעֲבַד וּבִשְׁעַת הַדְּחַק, יְכוֹלָה לִרְחֹץ בְּמַיִם קָרִים<div id="q794" style="margin: 0;display: inline;border-bottom: 2px dashed #0000FF;">[794]</div><div id="a794" style="padding:3px;background-color:#CCCCCC;display:none;">עי' טהרת ישראל ס"ק ג'.</div>.
הַבְּדִיקָה
י. הַבְּדִיקָה שֶׁהִיא הַחֲשׁוּבָה בְּיוֹתֵר תִּהְיֶה סְמוּכָה לַטְּבִילָה, וְתִבְדֹּק הֵיטֵב הֵיטֵב אֶת גּוּפָהּ בְּכָל מָקוֹם שֶׁרוֹאָה בְּעֵינֶיהָ, וּבַמְּקוֹמוֹת שֶׁאֵינָהּ רוֹאָה תְּמַשֵּׁשׁ בְּיָדֶיהָ, לְוַדֵּא שֶׁגּוּפָהּ נָקִי.
<h3>זְמַן הַחֲפִיפָה</h3>
יא. בִּגְלַל חֲשִׁיבוּתָהּ שֶׁל הַחֲפִיפָה, יֵשׁ לַעֲשׂוֹתָהּ בִּמְתִינוּת וּבְנַחַת כְּדֵי שֶׁלֹּא תְּזַלְזֵל בָּהּ הָאִשָּׁה בִּגְלַל לַחַץ הַזְּמַן. וּמֵאַחַר שֶׁאֵין לְהַרְחִיק אֶת הַחֲפִיפָה מֵהַטְּבִילָה, שֶׁמָּא תִּתְלַכְלֵךְ בֵּינְתַיִם, לָכֵן לְכַתְּחִלָּה אֵין לַעֲשׂוֹתָהּ בַּלַּיְלָה, לֵיל הַטְּבִילָה, שֶׁאָז מְמַהֶרֶת הָאִשָּׁה לִטְבֹּל; וְלֹא בְּיוֹם הַטְּבִילָה, שֶׁאָז עֲלוּלָה הָאִשָּׁה לְהִתְלַכְלֵךְ עַד הַטְּבִילָה; אֶלָּא תַּחְפֹּף סָמוּךְ לַשְּׁקִיעָה, סָמוּךְ לִטְבִילָתָהּ. וּמִנְהָג טוֹב הוּא לְהַתְחִיל לַחְפֹּף לִפְנוֹת עֶרֶב וּלְסַיֵּם בְּלֵיל הַטְּבִילָה. וְאַחַר הַחֲפִיפָה תִּבְדֹּק עַצְמָהּ וְתִטְבֹּל. וְנָהֲגוּ הַנָּשִׁים לַחְפֹּף וְלִרְחֹץ וְלִבְדֹּק בַּמִּקְוֶה לִפְנֵי הַטְּבִילָה, וּמִנְהָג טוֹב הוּא<div id="q795" style="margin: 0;display: inline;border-bottom: 2px dashed #0000FF;">[795]</div><div id="a795" style="padding:3px;background-color:#CCCCCC;display:none;">ש"ך ס"ק ז'.</div>. וְאִשָּׁה שֶׁיּוֹדַעַת שֶׁבְּבֵיתָהּ תַּחְפֹּף יוֹתֵר טוֹב, עָדִיף שֶׁתַּחְפֹּף בְּבֵיתָהּ בְּנַחַת וּבִמְתִינוּת, וְתִשָּׁמֵר מִדְּבָרִים הַחוֹצְצִים, וְתִטְבֹּל בַּמִּקְוֶה<div id="q796" style="margin: 0;display: inline;border-bottom: 2px dashed #0000FF;">[796]</div><div id="a796" style="padding:3px;background-color:#CCCCCC;display:none;">עי' ד"ת ס"ק י"ח.</div>. וּכְמוֹ כָּל אִשָּׁה, צְרִיכָה גַּם אִשָּׁה זוֹ לְהַקְפִּיד לִבְדֹּק אֶת גּוּפָהּ פַּעַם נוֹסֶפֶת וּלְסָרֵק אֶת רֹאשָׁהּ שֵׁנִית לִפְנֵי הַטְּבִילָה, שֶׁמָּא עָלָה עָלֶיהָ דָּבָר הַחוֹצֵץ<div id="q797" style="margin: 0;display: inline;border-bottom: 2px dashed #0000FF;">[797]</div><div id="a797" style="padding:3px;background-color:#CCCCCC;display:none;">שו"ע סעי' ג', וד"ת ס"ק ח'.</div>. וְכָל זֶה לְכַתְּחִלָּה, אֲבָל בַּזְמַן הַזֶּה - אִשָּׁה שֶׁיּוֹדַעַת שֶׁבַּיּוֹם הִיא תַּחְפֹּף יוֹתֵר טוֹב, תַּחְפֹּף בַּיּוֹם, רַק שֶׁתִּזָּהֵר וְתִשְׁמֹר עַצְמָהּ מִדְּבָרִים הַחוֹצְצִים עַד הַטְּבִילָה. וְכֵן יְכוֹלָה לַחְפֹּף בַּלַּיְלָה, אִם בַּיּוֹם הִיא מְמַהֶרֶת וּטְרוּדָה, וּבַלַּיְלָה זְמַנָּהּ פָּנוּי, רַק שֶׁתַּחְפֹּף רֹאשָׁהּ וְתִרְחַץ עַצְמָהּ בִּיסוֹדִיּוּת, כְּדִלְעֵיל, וְתִבְדֹּק עַצְמָהּ מִכָּל הַדְּבָרִים הַחוֹצְצִים, כְּשֶׁכָּל הַפְּעֻלָּה הַזֹּאת תֶּאֱרַךְ כְּשָׁעָה. וְכָל זֶה כְּדֵי שֶׁלֹּא תְּמַהֵר בַּחֲפִיפָתָהּ וְלֹא יִשָּׁאֲרוּ עָלֶיהָ דְּבָרִים הַחוֹצְצִים<div id="q798" style="margin: 0;display: inline;border-bottom: 2px dashed #0000FF;">[798]</div><div id="a798" style="padding:3px;background-color:#CCCCCC;display:none;">ש"ך ס"ק ו'. ועי' ד"ת ס"ק כ"ג שאומר כחצי שעה.</div>.
טְבִילָה בְּלֵיל-שַׁבָּת
יב. אִשָּׁה שֶׁצְּרִיכָה לִטְבֹּל בְּלֵיל-שַׁבָּת - תַּחְפֹּף בְּעֶרֶב-שַׁבָּת<div id="q799" style="margin: 0;display: inline;border-bottom: 2px dashed #0000FF;">[799]</div><div id="a799" style="padding:3px;background-color:#CCCCCC;display:none;">שו"ע סעי' ה'.</div>, רַק שֶׁתִּזָּהֵר לְתַכְנֵן אֶת זְמַן חֲפִיפָתָהּ, כְּדֵי שֶׁתּוּכַל לַחְפֹּף הֵיטֵב וּבְנַחַת. וְאַחַר הָרְחִיצָה-הַחֲפִיפָה תִּזָּהֵר שֶׁלֹּא תִּתְלַכְלֵךְ. וְלִפְנֵי הַטְּבִילָה תִּבְדֹּק אֶת גּוּפָהּ הֵיטֵב<div id="q800" style="margin: 0;display: inline;border-bottom: 2px dashed #0000FF;">[800]</div><div id="a800" style="padding:3px;background-color:#CCCCCC;display:none;">ט"ז ס"ק ח'.</div>. וְאִם הִתְלַכְלְכָה בֵּין הַחֲפִיפָה לַטְּבִילָה - יְכוֹלָה לִרְחֹץ וּלְנַקּוֹת אֶת מְקוֹם הַלִּכְלוּךְ בְּמַיִם חַמִּים שֶׁהוּחַמּוּ בְּעֶרֶב-שַׁבָּת בְּסַבּוֹן נוֹזְלִי לִפְנֵי הַטְּבִילָה.
<h3>טְבִילָה בְּמוֹצָאֵי-שַׁבָּת</h3>
יג. אִשָּׁה שֶׁצְּרִיכָה לִטְבֹּל בְּמוֹצָאֵי-שַׁבָּת - תַּחְפֹּף בְּמוֹצָאֵי-שַׁבָּת בְּנַחַת, וְאַחַר-כָּךְ תִּטְבֹּל<div id="q801" style="margin: 0;display: inline;border-bottom: 2px dashed #0000FF;">[801]</div><div id="a801" style="padding:3px;background-color:#CCCCCC;display:none;">שו"ע סעי' ד'.</div>. וּמִנְהָג יָפֶה הוּא לַחְפֹּף הֵיטֵב בְּעֶרֶב-שַׁבָּת, וּלְהִזָּהֵר כָּל הַשַּׁבָּת, וְלַחֲזֹר לַחְפֹּף וְלִסְרֹק מְעַט וְלִבְדֹּק אֶת כָּל גּוּפָהּ הֵיטֵב בְּמוֹצָאֵי-שַׁבַּת-קֹדֶשׁ<div id="q802" style="margin: 0;display: inline;border-bottom: 2px dashed #0000FF;">[802]</div><div id="a802" style="padding:3px;background-color:#CCCCCC;display:none;">רמ"א סעי' ד'.</div>. יֵשׁ אוֹמְרִים שֶׁמִּנְהָג זֶה הוּא חִיּוּב, אַךְ כָּאָמוּר, כָּל אִשָּׁה תַּחְפֹּף בַּזְּמַן שֶׁתּוּכַל לַחְפֹּף בּוֹ בָּאֹפֶן הַטּוֹב בְּיוֹתֵר, בִּמְתִינוּת וּבְנַחַת.
<h3>טְבִילָה בְּמוֹצָאֵי-שַׁבַּת-קֹדֶשׁ שֶׁהוּא לֵיל-יוֹם-טוֹב</h3>
יד. אִשָּׁה שֶׁצְּרִיכָה לִטְבֹּל בְּמוֹצָאֵי-שַׁבָּת, וּבְמוֹצָאֵי-שַׁבָּת מַתְחִיל יוֹם-טוֹב - תַּחְפֹּף בְּעֶרֶב-שַׁבָּת, וְתִשְׁמֹר עַצְמָהּ עַד מוֹצָאֵי-שַׁבָּת, כְּדִלְקַמָּן, וּבְמוֹצָאֵי-שַׁבָּת תִּבְדֹּק עַצְמָהּ הֵיטֵב, וּתְנַקֶּה שִׁנֶּיהָ (בְּאֹפֶן שֶׁלֹּא יֵצֵא דָּם), וְתִרְחַץ אֶת אוֹתוֹ מָקוֹם בְּמַיִם שֶׁהוּחַמּוּ מֵעֶרֶב-שַׁבָּת אוֹ בְּיוֹם-טוֹב, אַךְ לֹא תִרְחַץ אֶת כָּל גּוּפָהּ, אֶלָּא רַק חֲלָקִים מִמֶּנּוּ<div id="q803" style="margin: 0;display: inline;border-bottom: 2px dashed #0000FF;">[803]</div><div id="a803" style="padding:3px;background-color:#CCCCCC;display:none;">שו"ע או"ח סי' תקי"א סעי' ב'-ג'.</div>.
<h3>טְבִילָה בְּלֵיל-שַׁבָּת שֶׁאַחַר רֹאשׁ-הַשָּׁנָה</h3>
טו. אִשָּׁה שֶׁצְּרִיכָה לִטְבֹּל בְּלֵיל-שַׁבָּת שֶׁאַחַר שְׁנֵי יָמִים-טוֹבִים, כְּגוֹן שֶׁחָל רֹאשׁ-הַשָּׁנָה בְּיָמִים חֲמִישִׁי וְשִׁשִּׁי - תַּחְפֹּף בְּיוֹם רְבִיעִי וְתִשְׁמֹר עַצְמָהּ הֵיטֵב עַד לֵיל-שַׁבָּת, כְּדִלְקַמָּן, וּבְלֵיל-שַׁבָּת תִּבְדֹּק עַצְמָהּ הֵיטֵב בִּרְאִיָּה וּבְמִשּׁוּשׁ, וּתְנַקֶּה אֶת שִׁנֶּיהָ, וְתִרְחַץ אֶת אוֹתוֹ מָקוֹם בְּמַיִם חַמִּים שֶׁהוּחַמּוּ מֵעֶרֶב-שַׁבָּת שֶׁהוּא יוֹם-טוֹב (אַךְ לֹא תִרְחַץ בְּחַמִּים אֶת כָּל גּוּפָהּ) וְתִטְבֹּל<div id="q804" style="margin: 0;display: inline;border-bottom: 2px dashed #0000FF;">[804]</div><div id="a804" style="padding:3px;background-color:#CCCCCC;display:none;">שו"ע סי' קצ"ט סעי' ו'.</div>.
<h3>הַרְחָקַת הַטְּבִילָה מֵהַחֲפִיפָה</h3>
טז. אִשָּׁה שֶׁחָפְפָה וְלֹא טָבְלָה מֵחֲמַת אֹנֶס, שִׁכְחָה, טִרְדָּה אוֹ קְטָטָה, וְרוֹצָה לִטְבֹּל לְמָחֳרָת - יְכוֹלָה לִטְבֹּל, בִּתְנַאי שֶׁתִּשָּׁמֵר וְתִזָּהֵר בֵּינְתַיִם, כְּדִלְקַמָּן, וְתִבְדֹּק גּוּפָהּ לִפְנֵי הַטְּבִילָה. אֲבָל אִם בְּכַוָּנָה הִרְחִיקָה אֶת הַחֲפִיפָה מֵהַטְּבִילָה - צְרִיכָה לַחֲזֹר וְלַחְפֹּף<div id="q805" style="margin: 0;display: inline;border-bottom: 2px dashed #0000FF;">[805]</div><div id="a805" style="padding:3px;background-color:#CCCCCC;display:none;">אחרונים. ועי' טהרת ישראל סי' קצ"ט ס"ק י"ח.</div>.
יז. אִשָּׁה שֶׁהֻתַּר לָהּ לִטְבֹּל בִּשְׁעוֹת הַיּוֹם שֶׁל הַיּוֹם הַשְּׁמִינִי (עַיֵּן לְקַמָּן "זְמַן הַטְּבִילָה") - אֵינָהּ יְכוֹלָה לְהַרְחִיק אֶת הַחֲפִיפָה מֵהַטְּבִילָה יוֹם אוֹ יוֹתֵר, כִּי אֵין מְקִלִּים שְׁתֵּי קֻלּוֹת בְּבַת-אַחַת, לָכֵן תִּדְחֶה אֶת טְבִילָתָהּ לְיוֹם חֹל, וְתַחְפֹּף בְּאוֹתוֹ יוֹם לִפְנֵי הַטְּבִילָה<div id="q806" style="margin: 0;display: inline;border-bottom: 2px dashed #0000FF;">[806]</div><div id="a806" style="padding:3px;background-color:#CCCCCC;display:none;">שו"ע סי' קצ"ט סעי' ז'.</div>.
<h3>בֵּין הַחֲפִיפָה לַטְּבִילָה</h3>
יח. הַשְּׁמִירָה שֶׁעוֹשָׂה אִשָּׁה הַמַּרְחִיקָה אֶת הַחֲפִיפָה מֵהַטְּבִילָה כְּדִלְעֵיל, צְרִיכָה לִהְיוֹת עַל כָּל גּוּפָהּ וְשַׂעֲרוֹתֶיהָ. לָכֵן תֶּאֱסֹף אֶת שַׂעֲרוֹתֶיהָ אַחֲרֵי הַחֲפִיפָה וּתְכַסֵּם הֵיטֵב שֶׁלֹּא יִסְתַּבְּכוּ וְיִקָּשְׁרוּ, וְלֹא תִּתְעַסֵּק בִּדְבָרִים הַצּוֹבְעִים וּמְלַכְלְכִים וְלֹא בִּדְבָרִים דְּבִיקִים, כְּגוֹן צֶבַע, דֶּבֶק, קֶמַח, בָּצֵק, וְכַדּוֹמֶה.
יט. אִשָּׁה שֶׁצְּרִיכָה לִנְגֹּעַ בִּדְבָרִים דְּבִיקִים וּמְלַכְלְכִים, כְּדֵי לְהַאֲכִיל אֶת בָּנֶיהָ הַקְּטַנִּים וְכַדּוֹמֶה, וְאֵין מִי שֶׁיַּאֲכִילֵם זוּלָתָהּ – יְכוֹלָה לְהַאֲכִילָם, רַק שֶׁתִּזָּהֵר לִרְחֹץ יָדֶיהָ אַחֲרֵי כָּל פַּעַם שֶׁמַּאֲכִילָה אוֹתָם<div id="q807" style="margin: 0;display: inline;border-bottom: 2px dashed #0000FF;">[807]</div><div id="a807" style="padding:3px;background-color:#CCCCCC;display:none;">שו"ע שם סעי' ו'.</div>.
כ. אִשָּׁה שֶׁחוֹפֶפֶת וְטוֹבֶלֶת בְּאוֹתוֹ יוֹם - תִּזָּהֵר שֶׁלֹּא לֶאֱכֹל בֵּין הַחֲפִיפָה לַטְּבִילָה שׁוּם דָּבָר, שֶׁמָּא יִכָּנֵס מַשֶּׁהוּ בֵּין שִׁנֶּיהָ וְיַחְצֹץ בַּטְּבִילָה. וְאַף-עַל-פִּי שֶׁלִּפְנֵי הַטְּבִילָה בּוֹדֶקֶת וּמְנַקָּה אֶת שִׁנֶּיהָ וְאֶת גּוּפָהּ מִדְּבָרִים הַחוֹצְצִים, יֵשׁ לַחְשֹׁשׁ שֶׁמָּא יִשָּׁאֲרוּ דְבָרִים הַחוֹצְצִים וְלֹא תָּשִׂים לֵב אֲלֵיהֶם לִפְנֵי הַטְּבִילָה<div id="q808" style="margin: 0;display: inline;border-bottom: 2px dashed #0000FF;">[808]</div><div id="a808" style="padding:3px;background-color:#CCCCCC;display:none;">שו"ע סי' קצ"ח סעי' כ"ד.</div>.
כא. אִשָּׁה הַחוֹפֶפֶת בְּיוֹם אֶחָד וְטוֹבֶלֶת בְּיוֹם אַחֵר, כְּדִלְעֵיל – יְכוֹלָה לֶאֱכֹל בַּזְמַן שֶׁבֵּינֵיהֶם בָּשָׂר וְכַדּוֹמֶה. וְאַף-עַל-פִּי שֶׁהוּא נִכְנָס בֵּין שִׁנֶּיהָ וְקָשֶׁה לְהוֹצִיאוֹ, הֵקֵלּוּ בְּכָךְ מִשּׁוּם כְּבוֹד שַׁבָּת וְיוֹם-טוֹב. רַק שֶׁתִּזָּהֵר לְנַקּוֹת אֶת שִׁנֶּיהָ אַחֲרֵי הָאֲכִילָה וְלִפְנֵי הַטְּבִילָה (וּבִלְבַד שֶׁתִּזָּהֵר שֶׁלֹּא יֵצֵא דָּם בְּנִקּוּי שִׁנֶּיהָ בְּשַׁבָּת וְיוֹם-טוֹב).
כב. יֵשׁ נָשִׁים שֶׁנּוֹהֲגוֹת שֶׁלֹּא לֶאֱכֹל בָּשָׂר וְכַדּוֹמֶה בְּיוֹם לֶכְתָּן לַטְּבִילָה, אֲפִלּוּ לִפְנֵי הַחֲפִיפָה, מִפְּנֵי שֶׁהוּא נִכְנָס בֵּין הַשִּׁנַּיִם יוֹתֵר מִמַּאֲכָל אַחֵר<div id="q809" style="margin: 0;display: inline;border-bottom: 2px dashed #0000FF;">[809]</div><div id="a809" style="padding:3px;background-color:#CCCCCC;display:none;">שו"ע שם.</div>. וְיֵשׁ הַנּוֹהֲגוֹת שֶׁלֹּא לַעֲסֹק בְּיוֹם הַטְּבִילָה בְּבָצֵק, דֶּבֶק וְכַדּוֹמֶה<div id="q810" style="margin: 0;display: inline;border-bottom: 2px dashed #0000FF;">[810]</div><div id="a810" style="padding:3px;background-color:#CCCCCC;display:none;">רמ"א שם.</div>, אַף-עַל-פִּי שֶׁאַחַר-כָּךְ חוֹפְפוֹת וּבוֹדְקוֹת, שֶׁמָּא יִשָּׁאֵר עֲלֵיהֶן מִבְּלִי מֵשִׂים דָּבָר הַחוֹצֵץ בַּטְּבִילָה. וּמִנְהָג יָפֶה הוּא27. וּבְדִיעֲבַד, אִם אָכְלָה בָּשָׂר וְנִקְּתָה הֵיטֵב אֶת שִׁנֶּיהָ, אוֹ הִתְעַסְּקָה בִּדְבָרִים הַחוֹצְצִים וְחָפְפָה אַחַר-כָּךְ כָּרָאוּי - אֵין לָהּ לְעַכֵּב אֶת הַטְּבִילָה<div id="q811" style="margin: 0;display: inline;border-bottom: 2px dashed #0000FF;">[811]</div><div id="a811" style="padding:3px;background-color:#CCCCCC;display:none;">ט"ז סי' קצ"ח ס"ק כ"ה.</div>.
<h3>טְבִילָה לְלֹא חֲפִיפָה</h3>
כג. אִשָּׁה שֶׁלֹּא חָפְפָה שַׂעֲרוֹתֶיהָ וְטָבְלָה - אַף-עַל-פִּי שֶׁבָּדְקָה עַצְמָהּ בְּמִשּׁוּשׁ וּרְאִיָּה לִפְנֵי הַטְּבִילָה וְהָיְתָה נְקִיָּה, וְאַף-עַל-פִּי שֶׁחָפְפָה וְסֵרְקָה אַחֲרֵי הַטְּבִילָה וְלֹא נִמְצָא בְּשַׂעֲרוֹתֶיהָ שׁוּם דָּבָר הַחוֹצֵץ וְשׁוּם שֵׂעָר קָשׁוּר - לֹא עָלְתָה לָהּ טְבִילָה, שֶׁמָּא הָיָה דָּבָר חוֹצֵץ אוֹ קֶשֶׁר בְּשַׂעֲרוֹתֶיהָ וְנָפְלוּ בַּטְּבִילָה אוֹ בְּסֵרוּק הַשֵּׂעָר<div id="q812" style="margin: 0;display: inline;border-bottom: 2px dashed #0000FF;">[812]</div><div id="a812" style="padding:3px;background-color:#CCCCCC;display:none;">שו"ע סי' קצ"ט סעי' ח' וש"ך שם.</div>.
<h3>טְבִילָה לְלֹא בְּדִיקָה</h3>
כד. אִשָּׁה שֶׁחָפְפָה שַׂעֲרוֹת רֹאשָׁהּ אַךְ לֹא בָּדְקָה גּוּפָהּ לִפְנֵי הַטְּבִילָה - לֹא עָלְתָה לָהּ טְבִילָה, כִּי בְּדִיקַת הַגּוּף דְּבַר-תּוֹרָה הִיא. וְאַף-עַל-פִּי שֶׁבָּדְקָה גּוּפָהּ אַחַר הַטְּבִילָה וְנִמְצְאָה נְקִיָּה - שֶׁמָּא נָפַל הַלִּכְלוּךְ בַּטְּבִילָה30.
כה. אִשָּׁה שֶׁחָפְפָה כָּל שַׂעֲרוֹתֶיהָ וּבָדְקָה אֶת גּוּפָהּ כָּרָאוּי בִּרְאִיָּה וּבְמִשּׁוּשׁ, אַךְ לֹא בָּדְקָה בְּבֵית-הַסְּתָרִים (מָקוֹם מֻסְתָּר, כְּגוֹן הַשִּׁנַּיִם בְּתוֹךְ הַפֶּה, בְּאוֹתוֹ מָקוֹם, בְּתוֹךְ הָאַף, בְּתוֹךְ הָאֹזֶן, בְּבֵית-הַשֶּׁחִי וְכַדּוֹמֶה)<div id="q813" style="margin: 0;display: inline;border-bottom: 2px dashed #0000FF;">[813]</div><div id="a813" style="padding:3px;background-color:#CCCCCC;display:none;">שו"ע סי' קצ"ט סעי' ט' וסי' קצ"ח סעי' כ"ה. ועי' ש"ך סי' קצ"ח ס"ק ל"ב וחכ"א כלל ק"כ סעי' י"ג.</div> וְטָבְלָה, וְאַחֲרֵי הַטְּבִילָה בָּדְקָה בְּבֵית-הַסְּתָרִים וְלֹא מָצְאָה שׁוּם דָּבָר הַחוֹצֵץ - עָלְתָה לָהּ טְבִילָה, כֵּיוָן שֶׁמְּקוֹמוֹת אֵלֶּה אֵינָם צְרִיכִים לָבוֹא בִּשְׁעַת הַטְּבִילָה בְּמַגָּע יָשִׁיר עִם מֵי הַמִּקְוֶה, אֶלָּא צְרִיכִים לִהְיוֹת נְקִיִּים וּרְאוּיִים לִטְבִילָה בְּלִי שׁוּם דָּבָר הַחוֹצֵץ, לָכֵן בְּדִיעֲבַד אִם נִמְצָא אַחַר הַטְּבִילָה שֶׁלֹּא הָיָה בָּהֶם שׁוּם דָּבָר הַחוֹצֵץ - עָלְתָה לָהּ טְבִילָה<div id="q814" style="margin: 0;display: inline;border-bottom: 2px dashed #0000FF;">[814]</div><div id="a814" style="padding:3px;background-color:#CCCCCC;display:none;">נדה ס"ז ע"ב, שו"ע שם ושם, ש"ך שם וחכ"א שם.</div>. אוּלָם אִם נִמְצָא אַחַר הַטְּבִילָה בְּבֵית-הַסְּתָרִים דָּבָר הַחוֹצֵץ - לֹא עָלְתָה לָהּ טְבִילָה<div id="q815" style="margin: 0;display: inline;border-bottom: 2px dashed #0000FF;">[815]</div><div id="a815" style="padding:3px;background-color:#CCCCCC;display:none;">עי' ד"ת ס"ק ל"ט.</div>. וְאִם לֹא בָּדְקָה עַצְמָהּ אַחַר הַטְּבִילָה עַד שֶׁאָכְלָה אוֹ הִתְעַסְּקָה בִּדְבָרִים הַחוֹצְצִים, וְאַחַר-כָּךְ בָּדְקָה בְּבֵית-הַסְּתָרִים, בְּפִיהָ אוֹ בְּמָקוֹם אַחֵר, וּמָצְאָה דָּבָר הַחוֹצֵץ מֵאוֹתָם דְּבָרִים שֶׁהִתְעַסְּקָה בָּהֶם, וּבָרוּר לָהּ שֶׁלֹּא הָיוּ עָלֶיהָ בִּשְׁעַת הַטְּבִילָה אוֹ לְפָנֶיהָ<div id="q816" style="margin: 0;display: inline;border-bottom: 2px dashed #0000FF;">[816]</div><div id="a816" style="padding:3px;background-color:#CCCCCC;display:none;">שו"ע סי' קצ"ח סעי' כ"ו.</div> - עָלְתָה לָהּ טְבִילָה33. וְיֵשׁ חוֹלְקִים וְאוֹמְרִים שֶׁלֹּא עָלְתָה לָהּ טְבִילָה<div id="q817" style="margin: 0;display: inline;border-bottom: 2px dashed #0000FF;">[817]</div><div id="a817" style="padding:3px;background-color:#CCCCCC;display:none;">ש"ך שם ס"ק ל"ג.</div>.
וְלַהֲלָכָה, אִם אִשָּׁה זוֹ עֲדַיִן לֹא חָזְרָה לְבֵיתָהּ, אוֹ אֲפִלּוּ חָזְרָה לְבֵיתָהּ אֲבָל לֹא שִׁמְּשָׁה עִם בַּעֲלָהּ - תַּחֲזֹר וְתִטְבֹּל, אֲבָל אִם שִׁמְּשָׁה כְּבָר עִם בַּעֲלָהּ - לֹא תַּחֲזֹר לִטְבֹּל, כְּדֵי שֶׁלֹּא יִנְקְפֵם לִבָּם.
<h3>טְבִילָה לְלֹא רַחֲצָה</h3>
כו. אִשָּׁה שֶׁחָפְפָה כָּל שַׂעֲרוֹתֶיהָ - שֶׁבָּרֹאשׁ וְשֶׁבַּגּוּף - וְלֹא רָחֲצָה אֶת גּוּפָהּ, אֲבָל בָּדְקָה אֶת כָּל גּוּפָהּ בִּרְאִיָּה וּבְמִשּׁוּשׁ וּמָצְאָה שֶׁאֵין בּוֹ דָּבָר הַחוֹצֵץ, וְטָבְלָה - עָלְתָה לָהּ טְבִילָה<div id="q818" style="margin: 0;display: inline;border-bottom: 2px dashed #0000FF;">[818]</div><div id="a818" style="padding:3px;background-color:#CCCCCC;display:none;">חכמת אדם כלל ק"כ סעי' ג'.</div>.
<h3>סָפֵק בַּחֲפִיפָה אוֹ בַּבְּדִיקָה</h3>
כז. אִשָּׁה שֶׁמְּסֻפֶּקֶת אִם חָפְפָה אוֹ אִם בָּדְקָה - צְרִיכָה לַחֲזֹר לַחְפֹּף וְלִבְדֹּק וְלִטְבֹּל.
וְאִם חָפְפָה שַׂעֲרוֹתֶיהָ, וּבָדְקָה גּוּפָהּ כָּרָאוּי, אַךְ מְסֻפֶּקֶת אִם חָפְפָה כָּרָאוּי - אִם עֲדַיִן לֹא שִׁמְּשָׁה עִם בַּעֲלָהּ, צְרִיכָה לַחֲזֹר וְלַחְפֹּף וְלִטְבֹּל; אַךְ אִם כְּבָר שִׁמְּשָׁה עִם בַּעֲלָהּ - אֵינָהּ צְרִיכָה לַחֲזֹר וְלִטְבֹּל<div id="q819" style="margin: 0;display: inline;border-bottom: 2px dashed #0000FF;">[819]</div><div id="a819" style="padding:3px;background-color:#CCCCCC;display:none;">עי' פ"ת ס"ק ב' וד"ת ס"ק ב'.</div>.
וְאִם חָפְפָה כָּרָאוּי וּבָדְקָה גּוּפָהּ אַךְ מְסֻפֶּקֶת אִם בָּדְקָה כָּרָאוּי - תִּשְׁאַל שְׁאֵלַת חָכָם.
מְצִיאַת דָּבָר הַחוֹצֵץ לְאַחַר הַטְּבִילָה
כח. אִשָּׁה שֶׁחָפְפָה אֶת כָּל שַׂעֲרוֹתֶיהָ וּבָדְקָה אֶת כָּל גּוּפָהּ, וּמִיָּד אַחַר-כָּךְ בְּאוֹתָהּ עוֹנָה ("עוֹנָה" הִיא יוֹם אוֹ לַיְלָה) טָבְלָה, וְאַחַר הַטְּבִילָה מָצְאָה עָלֶיהָ דָּבָר הַחוֹצֵץ כְּדֶבֶק אוֹ בֹּץ, וְהִיא לֹא הִתְעַסְּקָה בְּאוֹתוֹ דָבָר הַחוֹצֵץ בֵּין הַטְּבִילָה לִמְצִיאָתוֹ - יֵשׁ אוֹמְרִים שֶׁצְּרִיכָה לַחֲזֹר וְלִטְבֹּל<div id="q820" style="margin: 0;display: inline;border-bottom: 2px dashed #0000FF;">[820]</div><div id="a820" style="padding:3px;background-color:#CCCCCC;display:none;">דעת הרמב"ם בשו"ע סעי' י'.</div>, וְיֵשׁ אוֹמְרִים שֶׁאֵינָהּ צְרִיכָה; וּלְפִי כֻּלָּם אֵינָהּ צְרִיכָה לַחְפֹּף שֵׁנִית<div id="q821" style="margin: 0;display: inline;border-bottom: 2px dashed #0000FF;">[821]</div><div id="a821" style="padding:3px;background-color:#CCCCCC;display:none;">שו"ע סי' קצ"ט סעי' י' וש"ך ס"ק י"ד.</div>. וְנוֹהֲגִים לְהַחְמִיר וְלִטְבֹּל שֵׁנִית, אֶלָּא-אִם-כֵּן כְּבָר שִׁמְּשָׁה הָאִשָּׁה עִם בַּעֲלָהּ.
אֲבָל אִם הִתְעַסְּקָה בִּדְבָרִים הַחוֹצְצִים בֵּין הַטְּבִילָה לִמְצִיאַת הַחֲצִיצָה - אֵינָהּ צְרִיכָה לַחֲזֹר וְלִטְבֹּל<div id="q822" style="margin: 0;display: inline;border-bottom: 2px dashed #0000FF;">[822]</div><div id="a822" style="padding:3px;background-color:#CCCCCC;display:none;">שו"ע סעי' י"א.</div>, אִם בָּרוּר לָהּ שֶׁלֹּא הָיְתָה עָלֶיהָ חֲצִיצָה.
אַחַר הַטְּבִילָה פֵּרוּשׁוֹ לְאַחַר מֶשֶׁךְ זְמַן, אֲבָל אִם מִיָּד בַּעֲלִיָּתָהּ מֵהַמִּקְוֶה מָצְאָה עָלֶיהָ דָּבָר חוֹצֵץ לֹא עָלְתָה לָהּ טְבִילָה בְּשׁוּם מִקְרֶה<div id="q823" style="margin: 0;display: inline;border-bottom: 2px dashed #0000FF;">[823]</div><div id="a823" style="padding:3px;background-color:#CCCCCC;display:none;">ערוה"ש אות כ"ג.</div>.
כט. אִשָּׁה שֶׁחָפְפָה כָּל שַׂעֲרוֹתֶיהָ וּבָדְקָה כָּל גּוּפָהּ בְּעֶרֶב-שַׁבָּת וְטָבְלָה בְּמוֹצָאֵי-שַׁבָּת, וְלִפְנֵי הַטְּבִילָה לֹא בָּדְקָה עַצְמָהּ, וְאַחַר הַטְּבִילָה לֹא מָצְאָה דָּבָר הַחוֹצֵץ - עָלְתָה לָהּ טְבִילָה. וְאִם מָצְאָה דָּבָר הַחוֹצֵץ - צְרִיכָה לַחֲזֹר וְלִטְבֹּל, אַף אִם הִתְעַסְּקָה בִּדְבָרִים הַחוֹצְצִים בֵּין הַטְּבִילָה לִמְצִיאַת הַחֲצִיצָה<div id="q824" style="margin: 0;display: inline;border-bottom: 2px dashed #0000FF;">[824]</div><div id="a824" style="padding:3px;background-color:#CCCCCC;display:none;">ט"ז ס"ק י"ב.</div>.
ל. אִשָּׁה שֶׁחָפְפָה כָּל שַׂעֲרוֹתֶיהָ וּבָדְקָה כָּל גּוּפָהּ בַּיּוֹם וְטָבְלָה בַּלַּיְלָה, וְלִפְנֵי הַטְּבִילָה לֹא בָּדְקָה אֶת עַצְמָהּ, וְאַחַר הַטְּבִילָה לֹא מָצְאָה דָּבָר הַחוֹצֵץ - עָלְתָה לָהּ טְבִילָה. וְאִם מָצְאָה דָּבָר הַחוֹצֵץ - צְרִיכָה לַחֲזֹר וְלִטְבֹּל. וְאִם הִתְעַסְּקָה בִּדְבָרִים הַחוֹצְצִים בֵּין הַטְּבִילָה לִמְצִיאַת הַחֲצִיצָה - אֵינָהּ צְרִיכָה לַחֲזֹר וְלִטְבֹּל42.
הִתְעַסְּקָה בִּדְבָרִים הַחוֹצְצִים לִפְנֵי הַטְּבִילָה
לא. אִשָּׁה שֶׁחָפְפָה כָּל שַׂעֲרוֹתֶיהָ וּבָדְקָה אֶת גּוּפָהּ וְאַחַר-כָּךְ הִתְעַסְּקָה בִּדְבָרִים הַחוֹצְצִים וְלֹא בָּדְקָה עַצְמָהּ וְטָבְלָה - לֹא עָלְתָה לָהּ טְבִילָה. וְאַף-עַל-פִּי שֶׁאַחַר הַטְּבִילָה לֹא הָיָה עָלֶיהָ דָּבָר הַחוֹצֵץ – יִתָּכֵן וְהָיָה עָלֶיהָ דָּבָר הַחוֹצֵץ וְנָפַל בַּמִּקְוֶה, אֲבָל אִם אַחֲרֵי שֶׁהִתְעַסְּקָה בִּדְבָרִים הַחוֹצְצִים בָּדְקָה עַצְמָהּ וְאַחַר-כָּךְ טָבְלָה - עָלְתָה לָהּ טְבִילָה<div id="q825" style="margin: 0;display: inline;border-bottom: 2px dashed #0000FF;">[825]</div><div id="a825" style="padding:3px;background-color:#CCCCCC;display:none;">שו"ע ורמ"א סעי' י"ג.</div>.
לב. "הִתְעַסְּקוּת בִּדְבָרִים הַחוֹצְצִים" פֵּרוּשׁוֹ: לְהִתְעַסֵּק בְּבָצֵק אוֹ בְּאֹכֶל, אוֹ לִצְבֹּעַ בְּצֶבַע, אוֹ לְהַדְבִּיק בְּדֶבֶק, אוֹ לְהִתְאַפֵּר, אוֹ לְהַאֲכִיל דַּיְסָה וְכַדּוֹמֶה, אוֹ לְהָרִים יֶלֶד מְלֻכְלָךְ בְּבֹץ אוֹ שֶׁבְּיָדוֹ אֹכֶל דָּבִיק שֶׁעָלוּל לְלַכְלֵךְ אוֹתָהּ, וְכֹל כַּיּוֹצֵא בָּזֶה. וְעַיֵּן עוֹד בַּפֶּרֶק הַבָּא מָה הֵם דְּבָרִים הַחוֹצְצִים.
לג. מֻתָּר לָאִשָּׁה לִלְבֹּשׁ אֶת בְּגָדֶיהָ בֵּין הַחֲפִיפָה לַטְּבִילָה, וְאֵין לַחְשֹׁשׁ שֶׁיִּהְיֶה בָּהֶם דָּבָר דָּבִיק שֶׁיְּלַכְלֵךְ אוֹתָהּ<div id="q826" style="margin: 0;display: inline;border-bottom: 2px dashed #0000FF;">[826]</div><div id="a826" style="padding:3px;background-color:#CCCCCC;display:none;">רמ"א שם.</div>.
<h2>פֶּרֶק טז - דְּבָרִים הַחוֹצְצִים</h2>
<h3>כְּלָלִי</h3>
א. כָּל דָּבָר שֶׁנָּשִׁים מַקְפִּידוֹת שֶׁלֹּא יִהְיֶה עֲלֵיהֶן אֲפִלּוּ לִפְעָמִים – חוֹצֵץ בַּטְּבִילָה, וַאֲפִלּוּ אִם אוֹתָהּ אִשָּׁה אֵינָהּ מַקְפִּידָה כְּשֶׁהוּא נִמְצָא עָלֶיהָ<div id="q827" style="margin: 0;display: inline;border-bottom: 2px dashed #0000FF;">[827]</div><div id="a827" style="padding:3px;background-color:#CCCCCC;display:none;">שו"ע סי' קצ"ח סעי' א'.</div>. וְכֵן כָּל דָּבָר שֶׁהִיא לִפְעָמִים מַקְפִּידָה שֶׁלֹּא יִהְיֶה עָלֶיהָ, אַף-עַל-פִּי שֶׁאֵינָהּ מַקְפִּידָה שֶׁהוּא עָלֶיהָ עַכְשָׁו, וְאַף-עַל-פִּי שֶׁרֹב הַנָּשִׁים אֵינָן מַקְפִּידוֹת עָלָיו כְּלָל - חוֹצֵץ<div id="q828" style="margin: 0;display: inline;border-bottom: 2px dashed #0000FF;">[828]</div><div id="a828" style="padding:3px;background-color:#CCCCCC;display:none;">ש"ך ס"ק ב' וט"ז ס"ק ג'.</div>.
"לִפְעָמִים" פֵּרוּשׁוֹ: לְעִתִּים קְרוֹבוֹת, וְלֹא לְעִתִּים רְחוֹקוֹת<div id="q829" style="margin: 0;display: inline;border-bottom: 2px dashed #0000FF;">[829]</div><div id="a829" style="padding:3px;background-color:#CCCCCC;display:none;">פ"ת ס"ק א'.</div>.
ב. אִם הַחֲצִיצָה מְכַסָּה אֶת רֹב גּוּפָהּ שֶׁל הָאִשָּׁה אוֹ כֻּלּוֹ, אַף-עַל-פִּי שֶׁאֵין מַקְפִּידִים עַל כָּךְ כְּלָל - חוֹצֵץ2.
ג. דָּבָר הַחוֹצֵץ, חוֹצֵץ דַּוְקָא אִם הוּא דָּבוּק לַגּוּף אוֹ לַשֵּׂעָר; אֲבָל אִם הוּא רָפוּי, אַף אִם מַקְפִּידִים עָלָיו, אֵינוֹ חוֹצֵץ<div id="q830" style="margin: 0;display: inline;border-bottom: 2px dashed #0000FF;">[830]</div><div id="a830" style="padding:3px;background-color:#CCCCCC;display:none;">עי' פ"ת ס"ק ד'.</div>. וְיֵשׁ חוֹלְקִים הָאוֹמְרִים, שֶׁדָּבָר שֶׁמַּקְפִּידִים עָלָיו חוֹצֵץ אַף אִם אֵינוֹ דָּבוּק לַגּוּף<div id="q831" style="margin: 0;display: inline;border-bottom: 2px dashed #0000FF;">[831]</div><div id="a831" style="padding:3px;background-color:#CCCCCC;display:none;">רמ"א סעי' ד'.</div>. וּלְכַתְּחִלָּה נוֹהֲגִים לְהַחְמִיר כְּמוֹתָם, אַךְ אִשָּׁה שֶׁכְּבָר טָבְלָה וְהָלְכָה לְבֵיתָהּ - אֵינָהּ צְרִיכָה לַחֲזֹר וְלִטְבֹּל4.
ד. לְכַתְּחִלָּה אֵין לָאִשָּׁה לִטְבֹּל בִּדְבָרִים שֶׁעָלֶיהָ, אַף שֶׁאֵינָם חוֹצְצִים וְאֵין מַקְפִּידִים עֲלֵיהֶם<div id="q832" style="margin: 0;display: inline;border-bottom: 2px dashed #0000FF;">[832]</div><div id="a832" style="padding:3px;background-color:#CCCCCC;display:none;">רמ"א סעי' א'.</div>. וְאִם טָבְלָה עִמָּהֶם וְהִיא עֲדַיִן בַּמִּקְוֶה, תַּחֲזֹר וְתִטְבֹּל (בְּלִי בְּרָכָה). אַךְ בְּדִיעֲבַד, אֵינָהּ צְרִיכָה לַחֲזֹר וְלִטְבֹּל.
ה. אִשָּׁה שֶׁטָּבְלָה עִם דְּבָרִים הַחוֹצְצִים הַכְּתוּבִים לְקַמָּן - צְרִיכָה לַחֲזֹר וְלִטְבֹּל פַּעַם נוֹסֶפֶת, אַף אִם הָלְכָה לְבֵיתָהּ וְשִׁמְּשָׁה עִם בַּעֲלָהּ (אֶלָּא-אִם-כֵּן יְצֻיַּן בִּמְפֹרָשׁ אַחֶרֶת).
ו. כָּל דָּבָר הַכָּתוּב לְקַמָּן בְּפִרְקֵנוּ שֶׁאֵינוֹ חוֹצֵץ, הַיְנוּ דַּוְקָא בְּדִיעֲבַד, אֲבָל לְכַתְּחִלָּה תִּהְיֶה נְקִיָּה מִכָּל חֲצִיצָה, כְּדִלְעֵיל.
כָּל מָקוֹם שֶׁכָּתוּב בְּפִרְקֵנוּ "מֻתָּר בְּדִיעֲבַד" - טְבִילָה בְּלֵיל שַׁבָּת וְיוֹם-טוֹב נֶחְשֶׁבֶת דִּיעֲבַד וּמֻתָּר לְכַתְּחִלָּה לִטְבֹּל. וְאִם כָּתוּב "בִּשְׁעַת הַדְּחַק" - צְרִיכִים לִשְׁאֹל חָכָם.
שַׂעֲרוֹת הָרֹאשׁ
ז. סִכּוֹת רֹאשׁ, סִכּוֹת נוֹי, גֻּמִּיּוֹת שֶׁבַּשֵּׂעָר, פֵּאָה נָכְרִית, לִכְלוּךְ וְכַדּוֹמֶה - חוֹצְצִים<div id="q833" style="margin: 0;display: inline;border-bottom: 2px dashed #0000FF;">[833]</div><div id="a833" style="padding:3px;background-color:#CCCCCC;display:none;">עי' שו"ע שם סעי' ב'.</div>.
ח. אִשָּׁה שֶׁיֶּשׁ לָהּ פֵּאָה שֶׁתְּפוּרָה לָעוֹר אוֹ לַשֵּׂעָר - תִּשְׁאַל שְׁאֵלַת חָכָם<div id="q834" style="margin: 0;display: inline;border-bottom: 2px dashed #0000FF;">[834]</div><div id="a834" style="padding:3px;background-color:#CCCCCC;display:none;">אחרונים.</div>.
ט. קֶשֶׁר בַּשְּׂעָרוֹת - אִם הוּא מְהֻדָּק - חוֹצֵץ, כֵּיוָן שֶׁרֹב הַנָּשִׁים מַקְפִּידוֹת שֶׁלֹּא יִהְיוּ קְשָׁרִים בְּשַׂעֲרוֹתֵיהֶן. לָכֵן צְרִיכָה כָּל אִשָּׁה לַחְפֹּף שַׂעֲרוֹתֶיהָ וּלְהִסְתָּרֵק לִפְנֵי הַטְּבִילָה, כַּמְפֹרָט בְּהִלְכוֹת חֲפִיפָה.
"קֶשֶׁר מְהֻדָּק" הוּא קֶשֶׁר שֶׁל שַׂעֲרָה אַחַת בְּעַצְמָהּ אוֹ בַּאֲחֵרוֹת וַאֲפִלּוּ קֶשֶׁר אֶחָד, אוֹ שְׁתֵּי שְׂעָרוֹת הַקְּשׁוּרוֹת שְׁנֵי קְשָׁרִים, אֲבָל קֶשֶׁר אֶחָד שֶׁל שְׁתֵּי שְׂעָרוֹת (אוֹ יוֹתֵר) בְּעַצְמָן אוֹ בַּאֲחֵרוֹת, אֵינוֹ חוֹצֵץ בְּדִיעֲבַד, כִּי אֵינוֹ יָכוֹל לִהְיוֹת מְהֻדָּק, וִיכוֹלִין מֵי הַמִּקְוֶה לְהִכָּנֵס בֵּינֵיהֶן<div id="q835" style="margin: 0;display: inline;border-bottom: 2px dashed #0000FF;">[835]</div><div id="a835" style="padding:3px;background-color:#CCCCCC;display:none;">עי' שו"ע שם סעי' ה' ובאר היטב ס"ק ז'.</div>.
י. שְׂעַר הָרֹאשׁ הַנִּדְבָּק מֵחֲמַת זֵעָה - חוֹצֵץ, כִּי הַנָּשִׁים מַקְפִּידוֹת שֶׁשַּׂעֲרוֹתֵיהֶן תִּהְיֶינָה נְקִיּוֹת וְלֹא דְּבִיקוֹת וְכַדּוֹמֶה. לָכֵן, אִשָּׁה שֶׁחָפְפָה וְשָׁהֲתָה בֵּין הַחֲפִיפָה לַטְּבִילָה, וְנִדְבְּקוּ שַׂעֲרוֹתֶיהָ מֵחֲמַת זֵעָה וְכַדּוֹמֶה, צְרִיכָה לִשְׁטֹף שַׂעֲרוֹתֶיהָ שֵׁנִית לִפְנֵי הַטְּבִילָה<div id="q836" style="margin: 0;display: inline;border-bottom: 2px dashed #0000FF;">[836]</div><div id="a836" style="padding:3px;background-color:#CCCCCC;display:none;">עי' שו"ע שם סעי' ו' וד"ת ס"ק כ"ג.</div>.
יא. אִשָּׁה שֶׁנִּדְבְּקוּ שַׂעֲרוֹתֶיהָ עַל-יְדֵי תְרוּפָה אוֹ פֶּצַע וְכַדּוֹמֶה וְקָשֶׁה לָהּ לְהַתִּירָן, אַדְּרַבָּא, נֹחַ לָהּ שֶׁהֵן דְּבוּקוֹת, כִּי בְּהִפָּרְדָן יִכְאַב לָהּ מְאֹד - צְרִיכָה לִשְׁאֹל שְׁאֵלַת חָכָם<div id="q837" style="margin: 0;display: inline;border-bottom: 2px dashed #0000FF;">[837]</div><div id="a837" style="padding:3px;background-color:#CCCCCC;display:none;">עי' רמ"א שם סעי' ו', ועי' ד"ת ס"ק כ"ז, ועי' פ"ת ס"ק ה', ועי' ר"פ ח"ב סי' כ"ב.</div>.
יב. שְׂעָרוֹת צְבוּעוֹת אֵינָן חוֹצְצוֹת וְאֵין צֹרֶךְ לְהוֹרִיד אֶת הַצֶּבַע. וְאִם עָבַר זְמַן רַב מֵהַצְּבִיעָה וְנִרְאִים שָׁרְשֵׁי שַׂעֲרוֹתֶיהָ, דָּבָר שֶׁרֹב הַנָּשִׁים מַקְפִּידוֹת עָלָיו - תִּשְׁתַּדֵּל לִצְבֹּעַ אוֹ לְהוֹרִיד אֶת הַצֶּבַע, כְּדֵי שֶׁלֹּא תִּהְיֶה לָהּ הַקְפָּדָה עֲלֵיהֶן. וְאִם לֹא צָבְעָה וְלֹא הוֹרִידָה - בְּדִיעֲבַד עָלְתָה לָהּ טְבִילָה<div id="q838" style="margin: 0;display: inline;border-bottom: 2px dashed #0000FF;">[838]</div><div id="a838" style="padding:3px;background-color:#CCCCCC;display:none;">שו"ע שם סעי' י"ז. ועי' ש"ך שם שמביא שני טעמים.</div>.
יג. כִּנִּים וּבֵיצֵי-כִנִּים שֶׁנִּדְבָּקוֹת לַשֵּׂעָר בְּכֹחַ - צְרִיכָה לַהֲסִירָן עַל-יְדֵי מַיִם חַמִּים וְסַבּוֹן וּלְסָרֵק אֶת שַׂעֲרוֹתֶיהָ בְּמַסְרֵק דַּק מִסְפַּר פְּעָמִים עַד שֶׁיֵּצְאוּ מִשַּׂעֲרוֹתֶיהָ. וְאִם הֵן דְּבוּקוֹת לָעוֹר - צְרִיכָה לְגָרְרָן בְּצִפָּרְנֶיהָ. וְאִם אֵינָהּ יְכוֹלָה לַהֲסִירָן בְּשׁוּם פָּנִים וָאֹפֶן וְאֵינָהּ מַקְפִּידָה בַּמְּעַט שֶׁנִּשְׁאֲרוּ - בְּדִיעֲבַד אֵינָן חוֹצְצוֹת. וְתִשְׁתַּדֵּל לַחְפֹּף אֶת שַׂעֲרוֹתֶיהָ בַּיָּמִים שֶׁקֹּדֶם הַטְּבִילָה בָּחֳמָרִים מְיֻחָדִים הַמְסִירִים אֶת הַכִּנִּים וְאֶת בֵּיצֵיהֶן מֵהַשְּׂעָרוֹת, כְּדֵי שֶׁבְּיוֹם הַטְּבִילָה תִּהְיֶה נְקִיָּה מִכָּל חֲצִיצָה<div id="q839" style="margin: 0;display: inline;border-bottom: 2px dashed #0000FF;">[839]</div><div id="a839" style="padding:3px;background-color:#CCCCCC;display:none;">שו"ע שם סעי' מ"ז ואחרונים.</div>.
עֵינַיִם
יד. יְרֹקֶת וְלִפְלוּף הַמִּצְטַבְּרִים בְּזָוִית הָעַיִן וְעַל הָרִיסִים - חוֹצְצִים, וַאֲפִלּוּ הֵם לַחִים, שֶׁלֹּא הִתְיַבְּשׁוּ.
טו. לִפְלוּף שֶׁבְּתוֹךְ הָעַיִן - אִם הוּא יָבֵשׁ וְהִתְחִיל לְהוֹרִיק חוֹצֵץ, וְאִם הוּא לַח אֵינוֹ חוֹצֵץ<div id="q840" style="margin: 0;display: inline;border-bottom: 2px dashed #0000FF;">[840]</div><div id="a840" style="padding:3px;background-color:#CCCCCC;display:none;">שו"ע שם סעי' ז'. ועי' ש"ך ס"ק י"ג.</div>.
טז. אִפּוּר רִיסִים, גַּבּוֹת וְשֶׁסְּבִיב הָעַיִן שֶׁיֵּשׁ בּוֹ מַמָּשׁוּת, וּמַקְפִּידוֹת הַנָּשִׁים לַהֲסִירוֹ לְעִתִּים קְרוֹבוֹת - חוֹצֵץ. וְאִם אֵינָן מַקְפִּידוֹת לַהֲסִירוֹ אַף בִּשְׁעַת רְחִיצָה, רַק שֶׁאֵינָן מְחַדְּשׁוֹת אוֹתוֹ תָּמִיד – לְכַתְּחִלָּה תּוֹרִידֶנּוּ, וּבְדִיעֲבַד אֵינוֹ חוֹצֵץ<div id="q841" style="margin: 0;display: inline;border-bottom: 2px dashed #0000FF;">[841]</div><div id="a841" style="padding:3px;background-color:#CCCCCC;display:none;">עי' שו"ע שם סעי' י"ז.</div>. אִפּוּר שֶׁכָּזֶה, שֶׁחֶלְקוֹ נִמְצָא וְחֶלְקוֹ יָרַד - חוֹצֵץ, לָכֵן תָּסִיר אֶת מַה שֶּׁנִּשְׁאַר, וְאִם אֵינָהּ יְכוֹלָה לַהֲסִירוֹ, עָלֶיהָ לְהַשְׁלִים אֶת הָאִפּוּר.
יז. אִפּוּר שֶׁאֵין בּוֹ מַמָּשׁוּת - אֵינוֹ חוֹצֵץ וִיכוֹלָה לִטְבֹּל עִמּוֹ. אֶלָּא שֶׁלְּכַתְּחִלָּה אֵין לָהּ לְהִתְאַפֵּר קֹדֶם הַטְּבִילָה<div id="q842" style="margin: 0;display: inline;border-bottom: 2px dashed #0000FF;">[842]</div><div id="a842" style="padding:3px;background-color:#CCCCCC;display:none;">ש"ך ס"ק י"ד.</div>. וְאִם אֵינוֹ מֻשְׁלָם, תְּנַקֶּנּוּ הֵיטֵב קֹדֶם הַטְּבִילָה, וְאִם אִי-אֶפְשָׁר בְּכָךְ, תַּשְׁלִים אֶת הָאִפּוּר. וּבְדִיעֲבַד אֵינוֹ חוֹצֵץ<div id="q843" style="margin: 0;display: inline;border-bottom: 2px dashed #0000FF;">[843]</div><div id="a843" style="padding:3px;background-color:#CCCCCC;display:none;">עי' תשובות הרמב"ם החדשות סי' של"ט.</div>.
יח. מְשָׁחוֹת שֶׁסְּבִיב הָעַיִן, שֶׁמְּיֹעָדוֹת לְרַכֵּךְ אֶת הָעוֹר וְכַדּוֹמֶה - אִם הֵן עוֹמְדוֹת כְּמִקְשָׁה אַחַת עַל הָעוֹר חוֹצְצוֹת, וְאִם הֵן נִסְפָּגוֹת בָּעוֹר וְאֵין בָּהֶן מַמָּשׁוּת אֵינָן חוֹצְצוֹת<div id="q844" style="margin: 0;display: inline;border-bottom: 2px dashed #0000FF;">[844]</div><div id="a844" style="padding:3px;background-color:#CCCCCC;display:none;">שו"ע שם סעי' ח'.</div>. וְנָהֲגוּ בְּנוֹת-יִשְׂרָאֵל שֶׁלֹּא לָסוּךְ מְשָׁחוֹת וְלֹא לְהִתְאַפֵּר קֹדֶם טְבִילָה16.
יט. עַיִן תּוֹתֶבֶת - לְכַתְּחִלָּה, יֵשׁ לְהוֹצִיאָהּ לִפְנֵי הַטְּבִילָה. וְאִם דָּבָר זֶה גּוֹרֵם בּוּשָׁה אוֹ צַעַר גָּדוֹל - אֶפְשָׁר לִטְבֹּל יַחַד עִמָּהּ, כִּי תּוֹךְ הָעַיִן הוּא מָקוֹם פְּנִימִי, וְאִשָּׁה מַקְפִּידָה שֶׁלֹּא תֵרָאֶה בְּלִי הָעַיִן הַתּוֹתֶבֶת<div id="q845" style="margin: 0;display: inline;border-bottom: 2px dashed #0000FF;">[845]</div><div id="a845" style="padding:3px;background-color:#CCCCCC;display:none;">רב פעלים ח"ד סי' י"ג, הר צבי יו"ד סי' קס"א.</div>.
כ. אִשָּׁה שֶׁעָצְמָה אוֹ פָּתְחָה אֶת עֵינֶיהָ בְּיוֹתֵר בִּשְׁעַת טְבִילָה, יֵשׁ אוֹמְרִים שֶׁזּוֹ חֲצִיצָה וּצְרִיכָה לַחֲזֹר וְלִטְבֹּל, וְיֵשׁ חוֹלְקִים וְאוֹמְרִים שֶׁאֵינָהּ חֲצִיצָה<div id="q846" style="margin: 0;display: inline;border-bottom: 2px dashed #0000FF;">[846]</div><div id="a846" style="padding:3px;background-color:#CCCCCC;display:none;">עי' שו"ע שם סעי' ל"ט.</div>. וְלַהֲלָכָה תַּחֲזֹר וְתִטְבֹּל<div id="q847" style="margin: 0;display: inline;border-bottom: 2px dashed #0000FF;">[847]</div><div id="a847" style="padding:3px;background-color:#CCCCCC;display:none;">עי' ש"ך ס"ק מ"ט וס"ק נ"א, ועי' ביאור הגר"א ס"ק מ"ד, ועי' ד"ת ס"ק ק"ל.</div>, וְאִם כְּבָר חָזְרָה לְבֵיתָהּ, עַיֵּן בְּפֶרֶק י"ח סָעִיף י'.
כא. עַדְשׁוֹת-מַגָּע הַקְּבוּעוֹת בָּעֵינַיִם תְּקוּפָה אֲרֻכָּה וְאֵין מוֹצִיאִים אוֹתָן בַּשֵּׁנָה אוֹ בָּרַחֲצָה - אֵינָן חוֹצְצוֹת, אַף שֶׁלְּעִתִּים מוֹצִיאִים אוֹתָן לְנִקּוּי וְכַדּוֹמֶה. עֲדָשׁוֹת שֶׁהָרְגִילוּת הִיא לְהוֹצִיאָן יוֹם יוֹם - חוֹצְצוֹת. וּבְדִיעֲבַד אִם טָבְלָה עִמָּהֶן - אִם מַקְפִּידָה לַהֲסִירָן לִפְנֵי הַשֵּׁנָה אוֹ לִפְנֵי הָרַחֲצָה חוֹצְצוֹת וְלֹא עָלְתָה לָהּ טְבִילָה, וְאִם אֵינָהּ מַקְפִּידָה לַהֲסִירָן אֵינָן חוֹצְצוֹת וְעָלְתָה לָהּ טְבִילָה.
אָזְנַיִם
כב. לִכְלוּךְ שֶׁבָּאֹזֶן שֶׁנִרְאֶה מִבַּחוּץ - חוֹצֵץ, כִּי נָשִׁים מַקְפִּידוֹת עָלָיו. וְאִם הוּא פְּנִימִי, שֶׁאֵינוֹ נִרְאֶה, וְאֵין מַקְפִּידִים עָלָיו בְּדֶרֶךְ-כְּלָל – לְכַתְּחִלָּה תְּסִירֶנּוּ, וּבְדִיעֲבַד אֵינוֹ חוֹצֵץ. וְאֵינָהּ צְרִיכָה לְחַטֵּט בְּעֹמֶק גָּדוֹל, כִּי עֲלוּלָה לָבוֹא לִידֵי סַכָּנָה שֶׁל נִקּוּב עוֹר הַתֹּף.
כג. אִשָּׁה שֶׁיֵּשׁ לָהּ כְּאֵבִים בָּאֹזֶן וְאָמַר לָהּ הָרוֹפֵא שֶׁיֵּשׁ סַכָּנָה אִם יִכָּנְסוּ מַיִם לָאֹזֶן - תְּבַקֵּשׁ מֵחֲבֶרְתָּהּ שֶׁתַּרְטִיב אֶת אֶצְבָּעָהּ בְּמֵי הַמִּקְוֶה, וְתַנִּיחַ אֶת אֶצְבָּעָהּ בְּתוֹךְ הָאֹזֶן הַחוֹלָה בְּרִפְיוֹן וְלֹא בְּחָזְקָה. וְאֵין הָאִשָּׁה יְכוֹלָה לַעֲשׂוֹת כֵּן בָּאֶצְבַּע שֶׁלָּהּ, כֵּיוָן שֶׁהַטְּבִילָה צְרִיכָה לִהְיוֹת כְּדֶרֶךְ הֲלִיכָתָהּ, כְּדִלְקַמָּן<div id="q848" style="margin: 0;display: inline;border-bottom: 2px dashed #0000FF;">[848]</div><div id="a848" style="padding:3px;background-color:#CCCCCC;display:none;">שו"ע שם סעי' ל"ה.</div>, וְלֹא כְּשֶׁיָּדֶיהָ מֻגְבָּהוֹת<div id="q849" style="margin: 0;display: inline;border-bottom: 2px dashed #0000FF;">[849]</div><div id="a849" style="padding:3px;background-color:#CCCCCC;display:none;">ר"פ ח"ב סי' כ"ז, בא"ח ש"ש שמיני י'.</div>. וְאִם לֹא נִתָּן לַעֲשׂוֹת זֹאת - יְכוֹלָה הָאִשָּׁה לְהַנִּיחַ בְּאָזְנָהּ צֶמֶר-גֶּפֶן טָבוּל בְּשֶׁמֶן, וְהַשֶּׁמֶן הַזֶּה יִדְחֶה אֶת הַמַּיִם שֶׁלֹּא יִכָּנְסוּ בְּאָזְנָהּ<div id="q850" style="margin: 0;display: inline;border-bottom: 2px dashed #0000FF;">[850]</div><div id="a850" style="padding:3px;background-color:#CCCCCC;display:none;">חזון איש סי' צ"ד ח'.</div>, רַק שֶׁתַּקְפִּיד לָלֶכֶת אִתּוֹ כַּמָּה יָמִים לִפְנֵי הַטְּבִילָה וְאַחֲרֶיהָ כְּדֵי שֶׁלֹּא יִהְיֶה צֶמֶר-גֶּפֶן זֶה דָּבָר שֶׁמַּקְפִּידָה עָלָיו<div id="q851" style="margin: 0;display: inline;border-bottom: 2px dashed #0000FF;">[851]</div><div id="a851" style="padding:3px;background-color:#CCCCCC;display:none;">אחרונים. ועי' הר צבי סי' ק"ע.</div>. וְיֵשׁ אוֹמְרִים שֶׁתַּנִּיחֶנּוּ בְּלִי שֶׁמֶן בְּמָקוֹם עָמֹק, כְּדֵי שֶׁלֹּא יֵרָאֶה מִבַּחוּץ<div id="q852" style="margin: 0;display: inline;border-bottom: 2px dashed #0000FF;">[852]</div><div id="a852" style="padding:3px;background-color:#CCCCCC;display:none;">טהרת ישראל ס"ק י"ד. ועי' פ"ת ס"ק ג'.</div>, אַךְ תִּזָּהֵר שֶׁלֹּא תָּבוֹא לִידֵי סַכָּנָה24.
כד. צְרִיכָה אִשָּׁה לְנַקּוֹת אֶת חוֹרֵי הָעֲגִילִים בָּאָזְנַיִם, שֶׁלֹּא יִהְיֶה בְּתוֹכָם לִכְלוּךְ וְכַדּוֹמֶה.
כה. לְכַתְּחִלָּה צְרִיכָה אִשָּׁה לְהָסִיר כָּל עָגִיל מֵעָלֶיהָ<div id="q853" style="margin: 0;display: inline;border-bottom: 2px dashed #0000FF;">[853]</div><div id="a853" style="padding:3px;background-color:#CCCCCC;display:none;">רמ"א סי' קצ"ח סעי' א'.</div>, אוּלָם בְּדִיעֲבַד תָּלוּי: אִם הוּא עָגִיל קָבוּעַ שֶׁאֵין הָאִשָּׁה מוֹצִיאָתוֹ אֶלָּא לְעִתִּים רְחוֹקוֹת, וְאַף בִּשְׁעַת רְחִיצָה בְּבֵיתָהּ אֵינָהּ מוֹצִיאָתוֹ - בְּדִיעֲבַד, אֵינוֹ חוֹצֵץ<div id="q854" style="margin: 0;display: inline;border-bottom: 2px dashed #0000FF;">[854]</div><div id="a854" style="padding:3px;background-color:#CCCCCC;display:none;">עי' פ"ת ס"ק א', י"ד.</div>. וְאִם הוּא עָגִיל הַצָּמוּד לָאֹזֶן שֶׁרְגִילִים לַהֲסִירוֹ בִּשְׁעַת רַחֲצָה אוֹ בִּזְמַנִּים אֲחֵרִים - חוֹצֵץ אַף בְּדִיעֲבַד<div id="q855" style="margin: 0;display: inline;border-bottom: 2px dashed #0000FF;">[855]</div><div id="a855" style="padding:3px;background-color:#CCCCCC;display:none;">שו"ע סעי' כ"ג.</div>. וְאִם הוּא מִתְנַדְנֵד וְתָלוּי עַל הָאֹזֶן - לְכַתְּחִלָּה חוֹצֵץ, וּבְדִיעֲבַד, אִם כְּבָר טָבְלָה וְהָלְכָה לְבֵיתָהּ - אֵינָהּ צְרִיכָה לַחֲזֹר וְלִטְבֹּל<div id="q856" style="margin: 0;display: inline;border-bottom: 2px dashed #0000FF;">[856]</div><div id="a856" style="padding:3px;background-color:#CCCCCC;display:none;">שו"ע סעי' כ"ג, ועי' רמ"א סעי' ד' ופ"ת ס"ק ד'.</div>.
אַף
כו. לִכְלוּךְ יָבֵשׁ בָּאַף - הַנִּרְאֶה מִבַּחוּץ חוֹצֵץ, וְהַפְּנִימִי, שֶׁאֵינָהּ מַקְפִּידָה, אֵינוֹ חוֹצֵץ. וְאַף-עַל-פִּי-כֵן תִּשְׁתַּדֵּל הָאִשָּׁה לְנַקּוֹת גַּם מִבִּפְנִים, עַד מָקוֹם שֶׁיָּדָהּ מַגַּעַת<div id="q857" style="margin: 0;display: inline;border-bottom: 2px dashed #0000FF;">[857]</div><div id="a857" style="padding:3px;background-color:#CCCCCC;display:none;">רמ"א בסעי' מ"ג.</div>. וּתְנַקֶּה בִּשְׁעַת הַחֲפִיפָה, וְלִפְנֵי הַטְּבִילָה מַמָּשׁ, כִּי לִפְעָמִים מִצְטַבֵּר לִכְלוּךְ בֵּין הַחֲפִיפָה לַטְּבִילָה.
כז. אֵין הָאִשָּׁה צְרִיכָה לְחַטֵּט בְּאַפָּהּ, בְּחֶלְקוֹ הָעֶלְיוֹן, כִּי אֵין נָשִׁים מַקְפִּידוֹת עַל כָּךְ<div id="q858" style="margin: 0;display: inline;border-bottom: 2px dashed #0000FF;">[858]</div><div id="a858" style="padding:3px;background-color:#CCCCCC;display:none;">חכמת אדם כלל קכ"א סעי' א' ובינת אדם כלל קי"ט אות י"א, שו"ת הרמ"ע מפאנו סי' ק"י.</div>.
כח. אִשָּׁה שֶׁיֶּשׁ לָהּ נַזֶּלֶת - תְּקַנַּח אֶת אַפָּהּ לִפְנֵי כְּנִיסָתָהּ לַמִּקְוֶה. וְאִם זָב דָּם מֵאַפָּהּ - תַּמְתִּין עַד שֶׁתִּפָּסֵק הַנְּזִילָה וּתְנַקֶּה אֶת אַפָּהּ הֵיטֵב, מִבִּפְנִים וּמִבַּחוּץ, וְתִטְבֹּל. וְאִם בִּשְׁעַת הַטְּבִילָה נָזְלָה טִפַּת דָּם – אֵינָהּ חוֹצֶצֶת<div id="q859" style="margin: 0;display: inline;border-bottom: 2px dashed #0000FF;">[859]</div><div id="a859" style="padding:3px;background-color:#CCCCCC;display:none;">שו"ע סעי' ט"ו.</div>, כִּי הַדָּם לַח.
<h3>פֶּה וְשִׁנַּיִם</h3>
כט. עוֹר הַנִּקְלָף עַל הַשְּׂפָתַיִם - לְכַתְּחִלָּה חוֹצֵץ. וּבְדִיעֲבַד, אִם נִתְגַּלָּה לָהּ רַק אַחֲרֵי שֶׁחָזְרָה לְבֵיתָהּ שֶׁהָיָה לָהּ עוֹר קָלוּף עַל הַשְּׂפָתַיִם בִּשְׁעַת טְבִילָתָהּ - אֵינָהּ צְרִיכָה לַחֲזֹר וְלִטְבֹּל<div id="q860" style="margin: 0;display: inline;border-bottom: 2px dashed #0000FF;">[860]</div><div id="a860" style="padding:3px;background-color:#CCCCCC;display:none;">עי' ט"ז ס"ק כ"ב.</div>.
ל. תּוֹךְ הַפֶּה נִקְרָא "בֵּית-הַסְּתָרִים", וּמָקוֹם זֶה אֵינוֹ צָרִיךְ לָבֹא בְּמַגָּע יָשִׁיר עִם מֵי הַמִּקְוֶה, אֶלָּא צָרִיךְ שֶׁיִּהְיֶה רָאוּי לְכָךְ. לָכֵן אִם הָיְתָה לָאִשָּׁה חֲצִיצָה בְּתוֹךְ פִּיהָ - צְרִיכָה לַחֲזֹר וְלִטְבֹּל.
מַהִי חֲצִיצָה? כָּל מַאֲכָל הַתָּקוּעַ בֵּין שִׁנֶּיהָ, חוֹצֵץ<div id="q861" style="margin: 0;display: inline;border-bottom: 2px dashed #0000FF;">[861]</div><div id="a861" style="padding:3px;background-color:#CCCCCC;display:none;">שו"ע סעי' כ"ד.</div>. לָכֵן צְרִיכָה אִשָּׁה לְנַקּוֹת אֶת שִׁנֶּיהָ הֵיטֵב בִּשְׁעַת הַחֲפִיפָה, כַּמְפֹרָט לְעֵיל בְּהִלְכוֹת חֲפִיפָה. וּתְנַקֵּן בְּמִבְרֶשֶׁת וּבְמִשְׁחָה אוֹ בְּחוּט הַמְיֻחָד לְכָךְ, רַק שֶׁתַּקְפִּיד שֶׁלֹּא יִשָּׁאֵר חוּט קָרוּעַ בֵּין שִׁנֶּיהָ. וְכֵן תַּעֲשֶׂה אִם אָכְלָה בֵּין הַחֲפִיפָה לַטְּבִילָה (כְּדִלְקַמָּן).
לא. סְתִימָה קְבוּעָה, שֵׁן תּוֹתֶבֶת קְבוּעָה בְּצֶבַע זָהָב אוֹ לָבָן, כֶּתֶר קָבוּעַ - אֵינָם חוֹצְצִים. סְתִימָה, כֶּתֶר וְשֵׁן זְמַנִּיִּים, בְּצֶבַע הַשִּׁנַּיִם – אֵינָם חוֹצְצִים. כְּמוֹ כֵן סְתִימָה זְמַנִּית שֶׁאֵינָהּ בְּצֶבַע הַשֵּׁן וְלֹא נִרְאֵית מִבַּחוּץ, כַּיּוֹם - אֵינָהּ חוֹצֶצֶת. סְתִימָה זְמַנִּית שֶׁאֵינָהּ בְּצֶבַע הַשִּׁנַּיִם וְהִיא בַּחֲזִית הַפֶּה - אִם מִתְבַּיֶּשֶׁת בְּכָךְ חוֹצֶצֶת, וְרָאוּי בְּמִקְרֶה אַחֲרוֹן זֶה שֶׁתִּשְׁאַל שְׁאֵלַת חָכָם.
שִׁנַּיִם תּוֹתָבוֹת שֶׁאֵינָן קְבוּעוֹת, יֵשׁ לְהוֹצִיאָן לִפְנֵי הַטְּבִילָה. וּבְדִיעֲבַד, אִם לֹא הוֹצִיאָתָן וּכְבָר חָזְרָה לְבֵיתָהּ - אֵינָהּ צְרִיכָה לַחֲזֹר וְלִטְבֹּל.
גֶּשֶׁר קָבוּעַ אֵינוֹ חוֹצֵץ, וּבִלְבַד שֶׁתְּנַקֶּה אֶת חוּט הַכֶּסֶף אוֹ הַנִּירוֹסְטָה יָפֶה יָפֶה<div id="q862" style="margin: 0;display: inline;border-bottom: 2px dashed #0000FF;">[862]</div><div id="a862" style="padding:3px;background-color:#CCCCCC;display:none;">עי' רב פעלים ח"ד סי' י"ג. ועי' הר צבי בסוף הטור ובשו"ת סי' קס"ט בשם מהרש"ם, ועי' חכמת אדם כלל קי"ט סעי' י"ח ובבינת אדם שם י"ב, בא"ח ש"ש שמיני ח' ועי' ד"ת ס"ק ע"ה.</div>.
לב. אֵין לָאִשָּׁה לֶאֱכֹל כְּלָל בֵּין הַחֲפִיפָה לַטְּבִילָה, אִם חוֹפֶפֶת בְּיוֹם הַטְּבִילָה<div id="q863" style="margin: 0;display: inline;border-bottom: 2px dashed #0000FF;">[863]</div><div id="a863" style="padding:3px;background-color:#CCCCCC;display:none;">רמ"א סי' קצ"ח סעי' כ"ד.</div>.
לג. נָהֲגוּ נָשִׁים שֶׁלֹּא לֶאֱכֹל בְּיוֹם הַטְּבִילָה, אַף לִפְנֵי הַחֲפִיפָה, בָּשָׂר, סֻכָּרִיּוֹת טוֹפִי וְכַדּוֹמֶה, מִפְּנֵי שֶׁהֵם נִכְנָסִים בֵּין הַשִּׁנַּיִם יוֹתֵר מִמַּאֲכָל אַחֵר. וְאַף-עַל-פִּי שֶׁלִּפְנֵי הַטְּבִילָה בּוֹדֶקֶת הָאִשָּׁה אֶת שִׁנֶּיהָ, יֵשׁ לַחְשֹׁשׁ שֶׁמָּא יִשָּׁאֵר לִכְלוּךְ בֵּין הַשִּׁנַּיִם בְּלִי שֶׁתָּשִׂים לֵב לְכָךְ<div id="q864" style="margin: 0;display: inline;border-bottom: 2px dashed #0000FF;">[864]</div><div id="a864" style="padding:3px;background-color:#CCCCCC;display:none;">שו"ע סי' קצ"ח סעי' כ"ד.</div>. וּמִנְהָג זֶה הוּא דַּוְקָא בְּיוֹם חֹל, אֲבָל אִשָּׁה שֶׁצְּרִיכָה לִטְבֹּל בְּמוֹצָאֵי-שַׁבָּת אוֹ בְּמוֹצָאֵי-יוֹם-טוֹב, וְחָפְפָה בְּעֶרֶב-שַׁבָּת אוֹ בְּעֶרֶב-יוֹם-טוֹב - יְכוֹלָה לֶאֱכֹל בָּשָׂר מִפְּנֵי כְּבוֹד הַיּוֹם, רַק שֶׁתַּקְפִּיד לְנַקּוֹת שִׁנֶּיהָ יָפֶה יָפֶה (בִּזְהִירוּת שֶׁלֹּא לְהוֹצִיא דָּם) אַחַר הָאֲכִילָה וְלִפְנֵי הַטְּבִילָה<div id="q865" style="margin: 0;display: inline;border-bottom: 2px dashed #0000FF;">[865]</div><div id="a865" style="padding:3px;background-color:#CCCCCC;display:none;">ט"ז סי' קצ"ח ס"ק כ"ה.</div>.
לד. אִשָּׁה שֶׁחָפְפָה בְּעֶרֶב-שַׁבָּת וּצְרִיכָה לִטְבֹּל בְּלֵיל-שַׁבָּת – תִּשְׁתַּדֵּל לִטְבֹּל לִפְנֵי שֶׁבַּעֲלָהּ יַחֲזֹר מֵהַתְּפִלָּה, כְּדֵי שֶׁתִּטְבֹּל לִפְנֵי הַסְּעוּדָה. וְאִם אֵין בְּאֶפְשָׁרוּתָהּ בְּשׁוּם פָּנִים וָאֹפֶן לִטְבֹּל לִפְנֵי הַסְּעוּדָה – יְכוֹלָה לִטְבֹּל אַחֲרֶיהָ, רַק שֶׁתַּקְפִּיד שֶׁלֹּא לֶאֱכֹל בִּסְעוּדַת-לֵיל-שַׁבָּת בָּשָׂר וּשְׁאָר דְּבָרִים שֶׁנִּכְנָסִים בֵּין הַשִּׁנַּיִם, וְאַחֲרֵי הָאֹכֶל תְּנַקֶּה הֵיטֵב אֶת שִׁנֶּיהָ בַּחוֹרִים וּבַסְּדָקִים בְּקֵיסָם אוֹ בְּמִבְרֶשֶׁת וּבְמִשְׁחָה נוֹזְלִית (בְּאֹפֶן שֶׁלֹּא תוֹצִיא דָּם), וְכֵן בֵּין הַחֲנִיכַיִם וּמֵעַל הַשִּׁנַּיִם. וְאַף-עַל-פִּי שֶׁמְּנַקָּה אֶת שִׁנֶּיהָ אַחַר הַסְּעוּדָה, כָּאָמוּר - אֵין לָהּ לֶאֱכֹל בָּשָׂר, כֵּיוָן שֶׁנִּכְנָס בֵּין הַשִּׁנַּיִם וְקָשֶׁה לְנַקּוֹתוֹ, וְיֵשׁ חֲשָׁשׁ שֶׁתִּשָּׁאַרְנָה חֲתִיכוֹת בֵּין שִׁנֶּיהָ אַף אַחֲרֵי הַנִּקּוּי.
לה. בִּסְעוּדַת-לֵיל-שַׁבָּת זוֹ, שֶׁצְּרִיכָה לִטְבֹּל אַחֲרֶיהָ, אַף שֶׁאָסוּר לָהּ לֶאֱכֹל בָּשָׂר, מֻתָּר לָהּ לֶאֱכֹל בָּשָׂר טָחוּן, קְצִיצוֹת בָּשָׂר, תַּבְשִׁיל שֶׁמְּבֻשָּׁל עִם בָּשָׂר, דָּגִים וְכַדּוֹמֶה, כֵּיוָן שֶׁאֵינָם נִכְנָסִים בֵּין הַשִּׁנַּיִם<div id="q866" style="margin: 0;display: inline;border-bottom: 2px dashed #0000FF;">[866]</div><div id="a866" style="padding:3px;background-color:#CCCCCC;display:none;">עי' גמ' חולין ק"ד ע"ב, ורש"י שם ד"ה "בלא קינוח וכו'", דרכי תשובה סי' קצ"ח ס"ק פ"ב, שיורי טהרה ס"ק מ"ט, ועי' בא"ח ש"ש שמיני ו'.</div>.
לו. אִשָּׁה שֶׁאָכְלָה בָּשָׂר, בֵּין בְּיוֹם-חֹל וּבֵין בְּשַׁבָּת וְיוֹם-טוֹב, אֵין לָהּ לִדְחוֹת אֶת הַטְּבִילָה מִשּׁוּם כָּךְ, אֶלָּא תַּקְפִּיד לְנַקּוֹת אֶת שִׁנֶּיהָ הֵיטֵב לִפְנֵי הַטְּבִילָה, בַּחוֹרִים וּבַסְּדָקִים, וְאַחַר שֶׁתִּהְיֶה בְּטוּחָה בְּנִקְיוֹן שִׁנֶּיהָ, תִּטְבֹּל<div id="q867" style="margin: 0;display: inline;border-bottom: 2px dashed #0000FF;">[867]</div><div id="a867" style="padding:3px;background-color:#CCCCCC;display:none;">ט"ז סי' קצ"ח ס"ק כ"ה.</div>.
לז. פְּצָעִים לְבָנִים שֶׁנִּמְצָאִים לְעִתִּים בְּתוֹךְ הַפֶּה, אֵינָם צְרִיכִים קִלּוּף וְכַדּוֹמֶה וְאֵין בָּהֶם חֲצִיצָה<div id="q868" style="margin: 0;display: inline;border-bottom: 2px dashed #0000FF;">[868]</div><div id="a868" style="padding:3px;background-color:#CCCCCC;display:none;">עי' לקמן דיני פצעים.</div>.
פָּנִים
לח. נָהֲגוּ בְּנוֹת-יִשְׂרָאֵל שֶׁלֹּא לִמְרֹחַ מְשָׁחוֹת, אֲבָקוֹת וּשְׁמָנִים בְּיוֹם הַטְּבִילָה<div id="q869" style="margin: 0;display: inline;border-bottom: 2px dashed #0000FF;">[869]</div><div id="a869" style="padding:3px;background-color:#CCCCCC;display:none;">ש"ך ס"ק י"ד.</div>. וְאַף-עַל-פִּי-כֵן, אִם מָרְחָה הָאִשָּׁה - אֵין לָהּ לְאַחֵר אֶת הַטְּבִילָה מִשּׁוּם כָּךְ, רַק שֶׁתִּרְחַץ פָּנֶיהָ הֵיטֵב מִן הַמִּשְׁחָה. וְאִם תִּשָּׁאֵר עַל פָּנֶיהָ מַמָּשׁוּת שֶׁל קְרֶם אוֹ מִשְׁחָה, הֲרֵי זֶה חוֹצֵץ<div id="q870" style="margin: 0;display: inline;border-bottom: 2px dashed #0000FF;">[870]</div><div id="a870" style="padding:3px;background-color:#CCCCCC;display:none;">עי' שו"ע סעי' ח'.</div>. אֲבָל דָּבָר הַנִּסְפָּג בָּעוֹר, אֵין בּוֹ חֲצִיצָה.
לט. אִשָּׁה שֶׁנּוֹהֶגֶת לִמְרֹט שַׂעֲרָה כֵּהָה מִפָּנֶיהָ מִטַּעֲמֵי יֹפִי וְכַדּוֹמֶה, וּמַקְפִּידָה שֶׁלֹּא תִּהְיֶה עַל פָּנֶיהָ שַׂעֲרָה - תִּמְרֹט אֶת הַשַּׂעֲרָה לִפְנֵי הַטְּבִילָה. וְאִם לֹא מָרְטָה אֶת הַשַּׂעֲרָה וְטָבְלָה וְחָזְרָה לְבֵיתָהּ - אֵינָהּ צְרִיכָה לַחֲזֹר וְלִטְבֹּל<div id="q871" style="margin: 0;display: inline;border-bottom: 2px dashed #0000FF;">[871]</div><div id="a871" style="padding:3px;background-color:#CCCCCC;display:none;">עי' פ"ת ס"ק י"ב.</div>. וְאִם לֹא יָכְלָה לִמְרֹט לִפְנֵי הַטְּבִילָה, כְּגוֹן בְּלֵיל-שַׁבָּת, אוֹ מִסִּבָּה אַחֶרֶת - יְכוֹלָה לִטְבֹּל לְכַתְּחִלָּה45. וְיֵשׁ אוֹמְרִים שֶׁאֵינָהּ יְכוֹלָה לִטְבֹּל<div id="q872" style="margin: 0;display: inline;border-bottom: 2px dashed #0000FF;">[872]</div><div id="a872" style="padding:3px;background-color:#CCCCCC;display:none;">עי' פ"ת שם, סברת רב אחד המובאת בחת"ס מדין "כל העומד לגזוז כגזוז".</div>, אַךְ פּוֹסְקִים כַּדֵּעָה הָרִאשׁוֹנָה<div id="q873" style="margin: 0;display: inline;border-bottom: 2px dashed #0000FF;">[873]</div><div id="a873" style="padding:3px;background-color:#CCCCCC;display:none;">אחרונים.</div>.
<h3>סוּגֵי לִכְלוּךְ בָּעוֹר</h3>
מ. מִלְמוּלֵי-לִכְלוּךְ וְכַדּוֹמֶה, חוֹצְצִים. כְּגוֹן הַמְחַכֵּךְ יָדָיו זוֹ בָּזוֹ וְנוֹצָרִים בֵּינֵיהֶן כְּעֵין חוּטִים שְׁחוֹרִים דְּבִיקִים - חוּטִים אֵלֶּה, בֵּין בִּמְקוֹם הִוָּצְרָם וּבֵין בְּמָקוֹם שֶׁיִּפְּלוּ שָׁם, חוֹצְצִים, כֵּיוָן שֶׁהֵם נִדְבָּקִים לַבָּשָׂר, וּמַקְפִּידִים שֶׁלֹּא יִשָּׁאֲרוּ עַל הַבָּשָׂר<div id="q874" style="margin: 0;display: inline;border-bottom: 2px dashed #0000FF;">[874]</div><div id="a874" style="padding:3px;background-color:#CCCCCC;display:none;">שו"ע סעי' י"ג וט"ז ס"ק ט"ז.</div>.
מא. לִכְלוּךְ דָּבִיק לַח שֶׁנָּמֵס בַּמַּיִם, כְּגוֹן שַׁמֶּנֶת, דְּבַשׁ, דָּם, בֹּץ וְכַדּוֹמֶה - חַיֶּבֶת הָאִשָּׁה לְנַקּוֹתוֹ וְלַהֲסִירוֹ. וּבְדִיעֲבַד, אִם אֵינָהּ מַקְפִּידָה עָלָיו, כִּי הוּא נִמְחֶה בַּמַּיִם, אֵינוֹ חוֹצֵץ. אוּלָם כְּשֶׁמַּתְחִיל לִכְלוּךְ כָּזֶה לְהִתְיַבֵּשׁ, חוֹצֵץ אֲפִלּוּ בְּדִיעֲבַד. לָכֵן דָּם שֶׁנִּסְרָךְ בַּבָּשָׂר אוֹ כָּל דָּבָר מֵהַנִּזְכָּר לְעֵיל שֶׁהִתְחִיל לְהִתְיַבֵּשׁ וְכַדּוֹמֶה, חוֹצֵץ, כִּי מַקְפִּידִים עָלָיו מֵאַחַר שֶׁאֵינוֹ נָמֵס בַּמַּיִם<div id="q875" style="margin: 0;display: inline;border-bottom: 2px dashed #0000FF;">[875]</div><div id="a875" style="padding:3px;background-color:#CCCCCC;display:none;">שו"ע סעי' י"ד ט"ו ט"ז.</div>.
כְּמוֹ כֵן שְׁאָר לִכְלוּכִים שֶׁאֵינָם נְמֵסִים בַּמַּיִם, כְּגוֹן דֶּבֶק, בָּצֵק, מִשְׁחָה וְכַדּוֹמֶה, אַף-עַל-פִּי שֶׁהֵם לַחִים, חוֹצְצִים, כִּי מַקְפִּידִים עֲלֵיהֶם, וְאֵין הַמַּיִם יְכוֹלִים לָבוֹא בֵּינֵיהֶם לְבֵין גּוּפָהּ<div id="q876" style="margin: 0;display: inline;border-bottom: 2px dashed #0000FF;">[876]</div><div id="a876" style="padding:3px;background-color:#CCCCCC;display:none;">עי' שו"ע סעי' ט"ו.</div>.
מב. צֶבַע שֶׁאֵין בּוֹ מַמָּשׁוּת אֶלָּא מַרְאֶה בִּלְבַד, כְּגוֹן יוֹד, דְּיוֹ, חִנָּה - אֵינוֹ חוֹצֵץ. וְאַף-עַל-פִּי-כֵן תִּשְׁתַּדֵּל לַהֲסִירוֹ וּלְנַקּוֹתוֹ כְּפִי יְכָלְתָּהּ. וְצֶבַע שֶׁיֵּשׁ בּוֹ מַמָּשׁוּת - חוֹצֵץ. וְנָשִׁים שֶׁאֵינָן מַקְפִּידוֹת עַל כָּךְ וְאֻמָּנוּתָן בְּכָךְ, תִּשְׁאַלְנָה שְׁאֵלַת חָכָם<div id="q877" style="margin: 0;display: inline;border-bottom: 2px dashed #0000FF;">[877]</div><div id="a877" style="padding:3px;background-color:#CCCCCC;display:none;">שו"ע סעי' י"ז וש"ך ס"ק כ"א, תשובות הרמב"ם החדשות סי' של"ט, ועי' ד"ת ס"ק נ"ו.</div>.
מג. נָהֲגוּ נָשִׁים שֶׁלֹּא לְהִתְעַסֵּק בְּיוֹם הַטְּבִילָה בְּכָל הַדְּבָרִים הַמְּנוּיִים לְעֵיל כְּחוֹצְצִים<div id="q878" style="margin: 0;display: inline;border-bottom: 2px dashed #0000FF;">[878]</div><div id="a878" style="padding:3px;background-color:#CCCCCC;display:none;">רמ"א סעי' כ"ד, ועי' רא"ש בב"י.</div>.
<h3>פְּצָעִים</h3>
מד. לְכַתְּחִלָּה צְרִיכָה הָאִשָּׁה לִרְחֹץ וּלְנַקּוֹת אֶת כָּל פְּצָעֶיהָ וּלְרַכְּכָם כְּכָל הָאֶפְשָׁר. אַךְ אֵינָהּ צְרִיכָה בְּשֶׁל כָּךְ לִגְרֹם לְעַצְמָהּ צַעַר גָּדוֹל<div id="q879" style="margin: 0;display: inline;border-bottom: 2px dashed #0000FF;">[879]</div><div id="a879" style="padding:3px;background-color:#CCCCCC;display:none;">עי' שו"ע סעי' ט', רמ"א סעי' א', ב"י (לסעי' ט').</div>. אוּלָם בַּמִּקְרִים שֶׁיְּפֹרְטוּ לְקַמָּן כְּחוֹצְצִים, צְרִיכָה לְנַקּוֹתָם אַף אִם יִגָּרֵם לָהּ צַעַר. וְאִם אֵינָהּ יְכוֹלָה לְנַקּוֹתָם, אֵין לָהּ לִדְחוֹת אֶת הַטְּבִילָה בִּגְלָלָם, אֶלָּא תְּרַכְּכֵם וּתְנַקֵּם כְּכָל שֶׁתּוּכַל וְאַחַר-כָּךְ תִּטְבֹּל. וְאִם לֹא נִקְּתָה אוֹתָם כְּלָל - צְרִיכָה לַחֲזֹר וְלִטְבֹּל, אֶלָּא-אִם-כֵּן חָזְרָה לְבֵיתָהּ<div id="q880" style="margin: 0;display: inline;border-bottom: 2px dashed #0000FF;">[880]</div><div id="a880" style="padding:3px;background-color:#CCCCCC;display:none;">עי' ש"ך ס"ק י"ג.</div>.
מה. שְׁלֹשָׁה מְקוֹמוֹת יֵשׁ בְּפֶצַע, שֶׁבָּהֶם יָכוֹל לִהְיוֹת דָּם, מֻגְלָה, אוֹ גֶּלֶד:
א) בְּתוֹךְ הַפֶּצַע - בְּמָקוֹם שֶׁאֵינוֹ גָּבֹהַּ מֵעַל פְּנֵי הָעוֹר. בְּמָקוֹם זֶה שׁוּם דָּבָר אֵינוֹ חוֹצֵץ, אֲבָל לְכַתְּחִלָּה צְרִיכָה לִשְׁטֹף אֶת הַמָּקוֹם בְּמַיִם חַמִּים כְּדֵי לְרַכְּכוֹ<div id="q881" style="margin: 0;display: inline;border-bottom: 2px dashed #0000FF;">[881]</div><div id="a881" style="padding:3px;background-color:#CCCCCC;display:none;">שו"ע סעי' ט'.</div>.
ב) עַל הַפֶּצַע - בְּמָקוֹם הַגָּבֹהַּ מֵעַל פְּנֵי הָעוֹר, אַךְ הוּא כְּנֶגֶד הַפֶּצַע בִּלְבַד וְאֵינוֹ יוֹצֵא לַצְּדָדִים. אִם בְּמָקוֹם זֶה יֵשׁ דָּם יָבֵשׁ, חוֹצֵץ. דָּם לַח, אֵינוֹ חוֹצֵץ, וְאַף-עַל-פִּי-כֵן טוֹב לְשָׁטְפוֹ.
אִם יֵשׁ בְּמָקוֹם זֶה גֶּלֶד אוֹ מֻגְלָה יְבֵשִׁים, חוֹצְצִים. דְּבָרִים אֵלֶּה מִתְיַבְּשִׁים בְּדֶרֶךְ-כְּלָל אַחַר שְׁלֹשָׁה יָמִים, לָכֵן בְּמִקְרֶה כָּזֶה תְּנַקֵּם וּתְרַכְּכֵם בְּמַיִם חַמִּים, וְאַחַר-כָּךְ תִּטְבֹּל. לְפִיכָךְ אִשָּׁה בַּעֲלַת חֲטָטִים בְּגוּפָהּ אוֹ בְּרֹאשָׁהּ, וְכֵן אִשָּׁה שֶׁיֶּשׁ לָהּ אֲבַעְבֻּעוֹת שְׁחִין - תַּחְפֹּף רֹאשָׁהּ וְתִרְחַץ בְּמַיִם חַמִּים עַד שֶׁיִּתְרַכְּכוּ וְיִתְנַקּוּ, וְאַחַר-כָּךְ תִּטְבֹּל.
ג) מִחוּץ לַפֶּצַע - דָּם אוֹ מֻגְלָה אוֹ גֶּלֶד שֶׁנִּמְצָאִים עַל-גַּבֵּי הָעוֹר מִסָּבִיב לַפֶּצַע, בֵּין יְבֵשִׁים בֵּין לַחִים, חוֹצְצִים. וְדַוְקָא כְּשֶׁנִּסְרָכִים בַּבָּשָׂר, אֲבָל מֻגְלָה אוֹ דָּם שֶׁנְּמֵסִים בַּמַּיִם, אֵינָם חוֹצְצִים. וְאַף-עַל-פִּי-כֵן לְכַתְּחִלָּה צְרִיכָה לְשָׁטְפָם כְּדֵי שֶׁלֹּא יִהְיוּ עָלֶיהָ בִּשְׁעַת הַטְּבִילָה<div id="q882" style="margin: 0;display: inline;border-bottom: 2px dashed #0000FF;">[882]</div><div id="a882" style="padding:3px;background-color:#CCCCCC;display:none;">שו"ע סעי' ט', ט"ו, ט"ז.</div>.
<h3>תַּחְבּוֹשׁוֹת</h3>
מו. לְכַתְּחִלָּה יֵשׁ לְהָסִיר אֶת הַתַּחְבּוֹשׁוֹת. וְאִם אִי-אֶפְשָׁר, וְהַתַּחְבּוֹשׁוֹת אֵינָן מוֹנְעוֹת מֵהַמַּיִם לְהַגִּיעַ לַבָּשָׂר - יֵשׁ לְהַנִּיחַ אֶת הַמָּקוֹם הֶחָבוּשׁ בְּמֵי הַמִּקְוֶה מְעַט זְמַן לִפְנֵי הַטְּבִילָה, כְּדֵי שֶׁהַמַּיִם יִסָּפְגוּ וְיִכָּנְסוּ לְכָל מָקוֹם בַּתַּחְבּוֹשׁוֹת, וְלֹא תִּהְיֶה חֲצִיצָה בֵּין הַמַּיִם לִבְשָׂרָהּ עַל-יְדֵי הַתַּחְבּוֹשׁוֹת<div id="q883" style="margin: 0;display: inline;border-bottom: 2px dashed #0000FF;">[883]</div><div id="a883" style="padding:3px;background-color:#CCCCCC;display:none;">שו"ע סעי' מ"ו וסעי' כ"ג, ועי' פ"ת ס"ק ו', ועי' חזו"א סי' צ"ד ח'.</div>. אַךְ לֹא תַּעֲשֶׂה כֵּן בְּלִי שְׁאֵלַת חָכָם.
<h3>שְׂרִיטָה</h3>
מז. לְכַתְּחִלָּה יֵשׁ לְהוֹרִיד מֵעַל הַשְּׂרִיטָה כָּל דָּם יָבֵשׁ. וְאִם אִי-אֶפְשָׁר, יֵשׁ לְרַכְּכוֹ בְּמַיִם חַמִּים וְאַחַר-כָּךְ לִטְבֹּל<div id="q884" style="margin: 0;display: inline;border-bottom: 2px dashed #0000FF;">[884]</div><div id="a884" style="padding:3px;background-color:#CCCCCC;display:none;">עי' ב"י בדיני פצעים.</div>.
אֶגֶד מְדַבֵּק, פְּלַסְטֶר
מח. אֶגֶד מְדַבֵּק, פְּלַסְטֶר, חוֹצֵץ אֲפִלּוּ בְּדִיעֲבַד, וְאִם טָבְלָה – צְרִיכָה לַחֲזֹר וְלִטְבֹּל, אַף אִם חָזְרָה לְבֵיתָהּ וְשִׁמְּשָׁה עִם בַּעֲלָהּ, כִּי אֵין אֶפְשָׁרוּת לַמַּיִם לְהַגִּיעַ לַבָּשָׂר כְּשֶׁיֵּשׁ עַל הָאִשָּׁה אֶגֶד מְדַבֵּק אוֹ פְּלַסְטֶר<div id="q885" style="margin: 0;display: inline;border-bottom: 2px dashed #0000FF;">[885]</div><div id="a885" style="padding:3px;background-color:#CCCCCC;display:none;">שו"ע סעי' י' וסעי' כ"ג.</div>. בְּמִקְרִים מְסֻיָּמִים יֵשׁ אֶפְשָׁרוּת לְהַתִּיר, וְתִשְׁאַל שְׁאֵלַת חָכָם כְּשֶׁאֵינָהּ יְכוֹלָה לַהֲסִירוֹ<div id="q886" style="margin: 0;display: inline;border-bottom: 2px dashed #0000FF;">[886]</div><div id="a886" style="padding:3px;background-color:#CCCCCC;display:none;">עי' רמ"א סעי' ו' ובמפרשים שם, ועי' חכמת אדם כלל קי"ט סעי' ז', הר צבי סי' קס"ט וד"ת ס"ק מ"א, מ"ג.</div>.
<h3>קוֹץ אוֹ רְסִיס</h3>
מט. קוֹץ אוֹ רְסִיס הַתְּקוּעִים בַּבָּשָׂר וְקָרַם עֲלֵיהֶם עוֹר, אֵינָם חוֹצְצִים. וְאִם לֹא קָרַם עֲלֵיהֶם עוֹר, וְהֵם שְׁקוּעִים בַּבָּשָׂר, וְאֵינָם גְּבוֹהִים מִפְּנֵי הָעוֹר, אֵינָם חוֹצְצִים, אַף אִם הֵם נִרְאִים מִתַּחַת לָעוֹר. וְאִם הֵם גְּבוֹהִים מִפְּנֵי הָעוֹר, חוֹצְצִים<div id="q887" style="margin: 0;display: inline;border-bottom: 2px dashed #0000FF;">[887]</div><div id="a887" style="padding:3px;background-color:#CCCCCC;display:none;">שו"ע סעי' י"א ובנו"כ שם. ועי' ר"פ ח"ג סי' ט"ז.</div>. אַךְ אִם אֵינָהּ יְכוֹלָה לַהֲסִירָם כְּלָל - תִּשְׁאַל שְׁאֵלַת חָכָם<div id="q888" style="margin: 0;display: inline;border-bottom: 2px dashed #0000FF;">[888]</div><div id="a888" style="padding:3px;background-color:#CCCCCC;display:none;">ר"פ ח"ב סי' כ"ח ושיו"ט ס"ק כ"ו.</div>.
<h3>יוֹד</h3>
נ. יוֹד יֵשׁ לְנַסּוֹת לְנַקּוֹתוֹ בְּחָמְרֵי-נִקּוּי שֶׁאֵינָם מַכְאִיבִים, וְאִם לֹא יָרַד אֵינוֹ חוֹצֵץ, כִּי יֵשׁ בּוֹ מַרְאֶה בִּלְבַד וְאֵין בּוֹ מַמָּשׁוּת<div id="q889" style="margin: 0;display: inline;border-bottom: 2px dashed #0000FF;">[889]</div><div id="a889" style="padding:3px;background-color:#CCCCCC;display:none;">שו"ע סעי' י"ז, ועי' הר צבי סי' קס"ג.</div>.
מִשְׁחוֹת רְפוּאָה
נא. מִשְׁחוֹת רְפוּאָה אִם נִסְפְּגוּ בָּעוֹר אֵינָן חוֹצְצוֹת, אַךְ אִם עוֹמְדוֹת כְּגֶלֶד עַל הַבָּשָׂר חוֹצְצוֹת<div id="q890" style="margin: 0;display: inline;border-bottom: 2px dashed #0000FF;">[890]</div><div id="a890" style="padding:3px;background-color:#CCCCCC;display:none;">עי' שו"ע סעי' ח'.</div>.
<h3>גֶּבֶס</h3>
נב. אִשָּׁה שֶׁיֶּשׁ לָהּ גֶּבֶס - אִם יְכוֹלָה לַהֲסִירוֹ לִפְנֵי הַטְּבִילָה עָדִיף שֶׁתַּעֲשֶׂה כֵּן כְּדֵי שֶׁלֹּא יִכָּנְסוּ מַיִם בֵּין הַגֶּבֶס לַיָּד וְיִתְעַפְּשׁוּ שָׁם, וְיֵשׁ חֲשָׁשׁ שֶׁלֹּא תִּטְבֹּל כָּרָאוּי. וְאִם אֵינָהּ יְכוֹלָה לַהֲסִירוֹ, וְיֵשׁ אֶפְשָׁרוּת לַמַּיִם לְהַגִּיעַ לְכָל מָקוֹם מִתַּחַת לַגֶּבֶס - יְכוֹלָה לִטְבֹּל עִמּוֹ<div id="q891" style="margin: 0;display: inline;border-bottom: 2px dashed #0000FF;">[891]</div><div id="a891" style="padding:3px;background-color:#CCCCCC;display:none;">שו"ע סעי' מ"ו וסעי' כ"ג.</div>. אוּלָם לֹא תַּעֲשֶׂה זֹאת אֶלָּא עַל-פִּי הוֹרָאַת חָכָם. וְאִם אֵין אֶפְשָׁרוּת שֶׁיַּגִּיעוּ מַיִם מִתַּחַת לַגֶּבֶס - תִּשְׁאַל שְׁאֵלַת חָכָם<div id="q892" style="margin: 0;display: inline;border-bottom: 2px dashed #0000FF;">[892]</div><div id="a892" style="padding:3px;background-color:#CCCCCC;display:none;">עי' שו"ע סעי' י"ז וד"ת ס"ק מ"ג, ועי' הר צבי סי' קס"ה.</div>.
<h3>נְפִיחוּת בַּבָּשָׂר</h3>
נג. אִשָּׁה שֶׁקִּבְּלָה מַכָּה, וְהִתְנַפֵּחַ לָהּ מָקוֹם בְּגוּפָהּ אוֹ שֶׁהִשְׁתַּנָּה צִבְעוֹ, וְלֹא יָצָא דָּם בְּמַכָּה זוֹ - אֵין זוֹ חֲצִיצָה וִיכוֹלָה לִטְבֹּל<div id="q893" style="margin: 0;display: inline;border-bottom: 2px dashed #0000FF;">[893]</div><div id="a893" style="padding:3px;background-color:#CCCCCC;display:none;">שו"ע סעי' י"ט.</div>. וְאִם יֵשׁ בַּמָּקוֹם הַנָּפוּחַ מַיִם אוֹ מֻגְלָה - תִּשְׁאַל שְׁאֵלַת חָכָם.
<h3>שְׂעָרוֹת שֶׁבַּמַּכָּה</h3>
נד. שְׂעָרוֹת שֶׁמִּחוּץ לַמַּכָּה שֶׁדְּבוּקוֹת בַּמַּכָּה, חוֹצְצוֹת. וְאִם אֵינָן חוּץ לַמַּכָּה אֶלָּא בְּתוֹכָהּ, אֵינָן חוֹצְצוֹת. לָכֵן תִּשְׁטֹף כָּל אִשָּׁה אֶת פְּצָעֶיהָ בְּמַיִם חַמִּים<div id="q894" style="margin: 0;display: inline;border-bottom: 2px dashed #0000FF;">[894]</div><div id="a894" style="padding:3px;background-color:#CCCCCC;display:none;">שו"ע סעי' מ"ד.</div>.
<h3>יַבֶּלֶת</h3>
נה. יַבֶּלֶת הַמְחֻבֶּרֶת לַבָּשָׂר - יֵשׁ לְרָחְצָהּ מֵהַלִּכְלוּךְ וּלְרַכְּכָהּ בְּמַיִם, וְאִם לֹא רִכְּכוּהָ אֵינָהּ חוֹצֶצֶת<div id="q895" style="margin: 0;display: inline;border-bottom: 2px dashed #0000FF;">[895]</div><div id="a895" style="padding:3px;background-color:#CCCCCC;display:none;">רמ"א סעי' כ"ב ונו"כ שם.</div>. יַבֶּלֶת שֶׁנִּפְרְדָה בְּרֻבָּהּ אוֹ בְּמִעוּטָהּ מֵהַגּוּף - יֵשׁ לַהֲסִירָהּ לְגַמְרֵי, וְאִם לֹא הֱסִירַתָּה צְרִיכָה לַחֲזֹר וְלִטְבֹּל.
<h3>עוֹר קָשֶׁה</h3>
נו. עוֹר קָשֶׁה שֶׁבְּכַף הָרֶגֶל, דִּינוֹ כְּלִכְלוּךְ וְיֵשׁ לְנַקּוֹתוֹ וּלְרַכְּכוֹ כְּכָל הָאֶפְשָׁר, אַךְ אֵינָהּ צְרִיכָה לְנַקּוֹתוֹ בְּאֶבֶן וְלִפְצֹעַ אֶת עַצְמָהּ, אֶלָּא-אִם-כֵּן הִיא רְגִילָה בְּכָךְ וּמַקְפִּידָה לְנַקּוֹתוֹ תָמִיד, וְעַיֵּן בִּסְעִיף פ"ג.
<h3>דְּבָרִים מְדֻלְדָּלִים</h3>
נז. אֵבָר וּבָשָׂר מְדֻלְדָּלִים, חוֹצְצִים, אִם הֵם מֻנָּחִים עַל הַגּוּף. צִפֹּרֶן הַמְדֻלְדֶּלֶת שֶׁפֵּרְשָׁה מִעוּטָהּ, חוֹצֶצֶת, וּצְרִיכָה לַחֲזֹר וְלִטְבֹּל אַף אִם חָזְרָה לְבֵיתָהּ וְשִׁמְּשָׁה עִם בַּעֲלָהּ. וְאִם פֵּרְשָׁה רֻבָּהּ, אֵינָהּ חוֹצֶצֶת. כָּל זֶה מֵעִקַּר הַדִּין, אוּלָם כְּבָר נָהֲגוּ בְּנוֹת-יִשְׂרָאֵל לְהָסִיר כָּל צִפֹּרֶן, וְעַיֵּן בְּסָעִיף ע"ה.
<h3>כְּוִיּוֹת שֶׁמֶשׁ</h3>
נח. אִשָּׁה שֶׁהִשְׁתַּזְּפָה בַּשֶּׁמֶשׁ וְנִכְוָה עוֹרָהּ וְיֵשׁ בּוֹ כְּמִין בּוּעוֹת מְלֵאוֹת נוֹזְלִים, יֵשׁ אוֹמְרִים שֶׁצְּרִיכָה לְהָסִיר אֶת הַמַּיִם וּלְקַלֵּף אֶת הָעוֹר. אַךְ אִם הַכְּוִיּוֹת "טְרִיּוֹת" וְקִלּוּף הָעוֹר יַכְאִיב, אֵינָהּ צְרִיכָה לְקַלְּפָן.
נט. עוֹר שֶׁהִתְקַלֵּף וְהִתְיַבֵּשׁ עַל גּוּפָהּ, צְרִיכָה לְשַׁפְשְׁפוֹ וְלַהֲסִירוֹ. וְאִם לֹא יָרַד, אֵינוֹ חוֹצֵץ<div id="q896" style="margin: 0;display: inline;border-bottom: 2px dashed #0000FF;">[896]</div><div id="a896" style="padding:3px;background-color:#CCCCCC;display:none;">עי' ט"ז ס"ק כ"ב וחכמת אדם כלל קי"ט סעי' ט"ז, ועי' ד"ת ס"ק מ'.</div>.
<h3>תְּפָרִים</h3>
ס. חוּטֵי תְפָרִים שֶׁאֵינָם עוֹמְדִים לְהוֹצָאָה, אֶלָּא נְמֵסִים מֵאֲלֵיהֶם – אֵינָם חוֹצְצִים. חוּטִים הָעוֹמְדִים לְהוֹצָאָה - אִם הוֹצָאָתָם קְרוֹבָה, תַּמְתִּין לְהוֹצָאָתָם וְתִטְבֹּל. אַךְ אִם תִּצְטָרֵךְ לְהַמְתִּין זְמַן רַב אוֹ שֶׁאֵינָהּ יְכוֹלָה לְעַכֵּב אֶת טְבִילָתָהּ, כְּגוֹן שֶׁבַּעֲלָהּ יוֹצֵא לִנְסִיעָה אֲרֻכָּה אוֹ לְמִלּוּאִים וְכַדּוֹמֶה - יְכוֹלָה לִטְבֹּל עִמָּהֶם, וּבִלְבַד שֶׁלֹּא יִהְיֶה סְבִיבָם דָּם קָרוּשׁ וְכַדּוֹמֶה<div id="q897" style="margin: 0;display: inline;border-bottom: 2px dashed #0000FF;">[897]</div><div id="a897" style="padding:3px;background-color:#CCCCCC;display:none;">עי' שו"ע סעי' י"א ור"פ ח"ג סי' ט"ז.</div>.
<h3>בֵּית-הַשֶּׁחִי</h3>
סא. שֵׂעָר שֶׁבְּבֵית-הַשֶּׁחִי הַנִּדְבָּק מֵחֲמַת זֵעָה וְכַדּוֹמֶה - חוֹצֵץ, כִּי דֶּרֶךְ הַנָּשִׁים כַּיּוֹם לְהַקְפִּיד עָלָיו<div id="q898" style="margin: 0;display: inline;border-bottom: 2px dashed #0000FF;">[898]</div><div id="a898" style="padding:3px;background-color:#CCCCCC;display:none;">עי' שו"ע סעי' ו' ושיורי טהרה ס"ק י"ח.</div>. לִכְלוּךְ אוֹ כִּנִּים שֶׁחוֹצְצִים בְּמָקוֹם אַחֵר, חוֹצְצִים גַּם בְּבֵית-הַשֶּׁחִי<div id="q899" style="margin: 0;display: inline;border-bottom: 2px dashed #0000FF;">[899]</div><div id="a899" style="padding:3px;background-color:#CCCCCC;display:none;">שו"ע סעי' א'.</div>. וְאִם אִשָּׁה מַקְפִּידָה לְגַלֵּחַ שְׂעַר בֵּית הַשֶּׁחִי - תְּגַלְּחֵהוּ קֹדֶם טְבִילָה, וְאִם לֹא גִלְּחָה - בְּדִיעֲבַד אֵינוֹ חוֹצֵץ<div id="q900" style="margin: 0;display: inline;border-bottom: 2px dashed #0000FF;">[900]</div><div id="a900" style="padding:3px;background-color:#CCCCCC;display:none;">עי' פ"ת ס"ק י"ב.</div>.
סב. בֵּית-הַשֶּׁחִי דִּינוֹ כְּבֵית-הַסְּתָרִים (עַיֵּן בְּפֶרֶק ט"ו סָעִיף כ"ה). לָכֵן אִשָּׁה שֶׁלֹּא בָּדְקָה אֶת בֵּית-הַשֶּׁחִי שֶׁלָּהּ לִפְנֵי הַטְּבִילָה, וְאַחַר הַטְּבִילָה בְּדָקַתּוּ וְנִמְצָא נָקִי - אֵינָהּ צְרִיכָה לַחֲזֹר וְלִטְבֹּל. וְכֵן אִם לֹא בְּדָקַתּוּ קֹדֶם הַטְּבִילָה, וְאַחַר הַטְּבִילָה הִתְעַסְּקָה בְּלִכְלוּךְ, וּמֵאוֹתוֹ לִכְלוּךְ נִמְצָא אַחַר-כָּךְ בְּבֵית-הַשֶּׁחִי - אֵינָהּ צְרִיכָה לַחֲזֹר וְלִטְבֹּל. קֻלּוֹת אֵלּוּ יֶשְׁנָן בְּבֵית-הַסְּתָרִים בִּלְבַד<div id="q901" style="margin: 0;display: inline;border-bottom: 2px dashed #0000FF;">[901]</div><div id="a901" style="padding:3px;background-color:#CCCCCC;display:none;">שו"ע סעי' כ"ה. ועי' נדה ס"ו ע"ב, וברש"י שם.</div>.
<h3>יָדַיִם וְצִפָּרְנַיִם</h3>
סג. צְרִיכָה אִשָּׁה לְהָסִיר הַכֹּל מִיָּדֶיהָ לִפְנֵי הַטְּבִילָה, כְּגוֹן שָׁעוֹן אוֹ צָמִיד אוֹ גּוּמִי שֶׁל מַפְתֵּחַ וְכַדּוֹמֶה, אֲפִלּוּ שֶׁהֵם רְפוּיִים. וּבְדִיעֲבַד, אִם טָבְלָה עִם דָּבָר כָּזֶה - אִם הִיא נִמְצֵאת עֲדַיִן בַּמִּקְוֶה, תְּסִירֶנּוּ וְתַחֲזֹר וְתִטְבֹּל. אֲבָל אִם כְּבָר חָזְרָה לְבֵיתָהּ - אִם הַחֵפֶץ שֶׁהָיָה עַל יָדֶיהָ הָיָה מְהֻדָּק לַבָּשָׂר וְלֹא נִכְנְסוּ מֵי הַמִּקְוֶה בֵּינֵיהֶם - חוֹצֵץ, וְתַחֲזֹר וְתִטְבֹּל; וְאִם הָיָה רָפוּי, אֵינוֹ חוֹצֵץ<div id="q902" style="margin: 0;display: inline;border-bottom: 2px dashed #0000FF;">[902]</div><div id="a902" style="padding:3px;background-color:#CCCCCC;display:none;">שו"ע סעי' כ"ג ונו"כ שם. ועי' או"ח סי' קס"א סעי' ג'.</div>. וּבְכָל מִקְרֶה שֶׁל סָפֵק תִּשְׁאַל שְׁאֵלַת חָכָם.
סד. טַבָּעוֹת מְהֻדָּקוֹת שֶׁרְגִילִים לַהֲסִירָן בְּעֵת רְחִיצַת הַיָּדַיִם וְכַדּוֹמֶה - צְרִיכָה לַהֲסִירָן בִּשְׁעַת הַטְּבִילָה. וְאִם לֹא הֱסִירָתָן, צְרִיכָה לַחֲזֹר וְלִטְבֹּל.
סה. טַבָּעוֹת שֶׁקְּבוּעוֹת בַּיָּד וְאֵין מוֹצִיאִים אוֹתָן כְּלָל, לֹא בִּשְׁעַת רְחִיצָה וְלֹא בִּשְׁעַת לִישָׁה וְכַדּוֹמֶה - לְכַתְּחִלָּה יֵשׁ לְהוֹצִיאָן, וּבְדִיעֲבַד - אִם הֵן רְפוּיוֹת וְטָבְלָה וּכְבָר חָזְרָה לְבֵיתָהּ, אֵינָהּ צְרִיכָה לַחֲזֹר וְלִטְבֹּל, וְאִם הֵן מְהֻדָּקוֹת לָאֶצְבַּע - אִם עֲדַיִן לֹא שִׁמְּשָׁה עִם בַּעֲלָהּ, צְרִיכָה לַחֲזֹר וְלִטְבֹּל<div id="q903" style="margin: 0;display: inline;border-bottom: 2px dashed #0000FF;">[903]</div><div id="a903" style="padding:3px;background-color:#CCCCCC;display:none;">עי' פ"ת ס"ק י"ד וטהרת ישראל ס"ק ע"ח.</div>.
סו. אִשָּׁה שֶׁאֵינָהּ יְכוֹלָה לְהָסִיר אֶת הַטַּבַּעַת מֵאֶצְבָּעָהּ בְּשׁוּם אֹפֶן, לֹא בְּמַיִם חַמִּים וְלֹא בְּשֶׁמֶן וְכַדּוֹמֶה - אֵין לָהּ לִדְחוֹת אֶת טְבִילָתָהּ מִשּׁוּם כָּךְ, אֶלָּא תַּכְנִיס אֶת יָדָהּ לְמֵי הַמִּקְוֶה לִפְנֵי טְבִילָתָהּ, וּתְסוֹבֵב אֶת הַטַּבַּעַת עַל הָאֶצְבַּע בְּתוֹךְ הַמַּיִם, בְּאֹפֶן שֶׁיִּכָּנְסוּ מֵי הַמִּקְוֶה מִתַּחַת לַטַּבַּעַת, וְאַחַר-כָּךְ תִּטְבֹּל<div id="q904" style="margin: 0;display: inline;border-bottom: 2px dashed #0000FF;">[904]</div><div id="a904" style="padding:3px;background-color:#CCCCCC;display:none;">עי' פ"ת ס"ק ט"ו, ועי' טהרת ישראל ס"ק ע"ט.</div>.
סז. לְכַתְּחִלָּה צְרִיכָה הָאִשָּׁה, בִּשְׁעַת הַחֲפִיפָה, לִקְצֹץ אֶת כָּל צִפָּרְנֵי יָדֶיהָ וְרַגְלֶיהָ, וּלְנַקּוֹת תַּחְתֵּיהֶן מִכָּל לִכְלוּךְ אוֹ בָּצֵק וְכַדּוֹמֶה, וְאַחַר-כָּךְ תִּטְבֹּל<div id="q905" style="margin: 0;display: inline;border-bottom: 2px dashed #0000FF;">[905]</div><div id="a905" style="padding:3px;background-color:#CCCCCC;display:none;">שו"ע סעי' י"ח.</div>, וּבְדִיעֲבַד עַיֵּן בְּסָעִיף ע'. אִשָּׁה שֶׁטּוֹבֶלֶת בְּמוֹצָאֵי-שַׁבָּת וְחוֹפֶפֶת וְגוֹזֶרֶת צִפָּרְנֶיהָ בְּעֶרֶב-שַׁבָּת, צְרִיכָה לְהִזָּהֵר כָּל הַשַּׁבָּת שֶׁלֹּא יִכָּנֵס לִכְלוּךְ תַּחַת צִפָּרְנֶיהָ, וּבְמוֹצָאֵי-שַׁבָּת צְרִיכָה לְנַקּוֹתָן אִם הִתְלַכְלְכוּ, וּלְבָדְקָן הֵיטֵב כְּשֶׁבּוֹדֶקֶת אֶת כָּל גּוּפָהּ, כֵּיוָן שֶׁרָגִיל לְהִצְטַבֵּר שָׁם לִכְלוּךְ, וְלִכְלוּךְ בְּמָקוֹם כָּזֶה חוֹצֵץ.
סח. אִשָּׁה שֶׁצְּרִיכָה לִטְבֹּל בְּלֵיל-שַׁבָּת אוֹ בְּלֵיל-יוֹם-טוֹב וְשָׁכְחָה לִקְצֹץ אֶת צִפָּרְנֶיהָ, תְּבַקֵּשׁ מִנָּכְרִית שֶׁתִּקְצְצֵן, וְתִזָּהֵר שֶׁלֹּא לְסַיֵּעַ לָהּ כְּלָל<div id="q906" style="margin: 0;display: inline;border-bottom: 2px dashed #0000FF;">[906]</div><div id="a906" style="padding:3px;background-color:#CCCCCC;display:none;">עי' נקודות הכסף על הט"ז ס"ק כ"א ובא"ח ש"ש שמיני ה'.</div>. וְאִם אֵין נָכְרִית, יֵשׁ אוֹמְרִים שֶׁלֹּא תִּטְבֹּל, וְתִדְחֶה אֶת הַטְּבִילָה לְמוֹצָאֵי-שַׁבָּת אוֹ לְמוֹצָאֵי-יוֹם-טוֹב. וְיֵשׁ אוֹמְרִים שֶׁאִם זוֹ רַק צִפֹּרֶן אַחַת אוֹ שְׁתַּיִם תְּנַקֵּן וְתִטְבֹּל. וְיֵשׁ אוֹמְרִים שֶׁבְּדִיעֲבַד יְכוֹלָה לְנַקּוֹת יָפֶה יָפֶה וְתִטְבֹּל, וְכֵן נוֹהֲגִים<div id="q907" style="margin: 0;display: inline;border-bottom: 2px dashed #0000FF;">[907]</div><div id="a907" style="padding:3px;background-color:#CCCCCC;display:none;">עי' טהרת ישראל ס"ק ס"ט וד"ת ס"ק ס"ג.</div>. וּתְנַקֵּן הֵיטֵב בִּנְיָר (הֶחָתוּךְ מֵעֶרֶב-שַׁבָּת) אוֹ בְּקֵיסָם רַךְ, כְּדֵי שֶׁלֹּא תְּגָרֵר וּתְקַלֵּף מֵהַצִּפֹּרֶן. וּתְנַקֵּן עַד שֶׁלֹּא יִשָּׁאֵר תַּחְתֵּיהֶן לִכְלוּךְ אוֹ בָּצֵק וְתִטְבֹּל עִמָּן. רַק שֶׁתִּשְׁתַּדֵּל לְהַבָּא לְקָצְצָן מִבְּעוֹד יוֹם<div id="q908" style="margin: 0;display: inline;border-bottom: 2px dashed #0000FF;">[908]</div><div id="a908" style="padding:3px;background-color:#CCCCCC;display:none;">שו"ע או"ח סי' קס"א, בבאר היטב ס"ק ה' ובכה"ח ס"ק ט"ו.</div>.
סט. אִשָּׁה שֶׁצְּרִיכָה לִטְבֹּל בְּחֹל-הַמּוֹעֵד, יְכוֹלָה לִקְצֹץ צִפָּרְנֶיהָ בְּעַצְמָהּ בְּלֹא שׁוּם צֹרֶךְ בְּשִׁנּוּי אוֹ בְּנָכְרִית<div id="q909" style="margin: 0;display: inline;border-bottom: 2px dashed #0000FF;">[909]</div><div id="a909" style="padding:3px;background-color:#CCCCCC;display:none;">רמ"א או"ח סי' תקל"ב סעי' א'.</div>.
ע. אִשָּׁה שֶׁלֹּא קָצְצָה צִפֹּרֶן אַחַת אוֹ יוֹתֵר וְלֹא הָיָה תַּחְתֵּיהֶן לִכְלוּךְ כָּל שֶׁהוּא, יֵשׁ אוֹמְרִים שֶׁצְּרִיכָה לַחֲזֹר וְלִטְבֹּל<div id="q910" style="margin: 0;display: inline;border-bottom: 2px dashed #0000FF;">[910]</div><div id="a910" style="padding:3px;background-color:#CCCCCC;display:none;">רמ"א סעי' כ', ש"ך סעי' כ"ה.</div>, וְיֵשׁ אוֹמְרִים שֶׁאֵינָהּ צְרִיכָה, כֵּיוָן שֶׁהָיוּ נְקִיּוֹת<div id="q911" style="margin: 0;display: inline;border-bottom: 2px dashed #0000FF;">[911]</div><div id="a911" style="padding:3px;background-color:#CCCCCC;display:none;">עי' ט"ז ס"ק כ"א.</div>. וְנָהֲגוּ לַחֲזֹר וְלִטְבֹּל אִם לֹא שִׁמְּשָׁה עֲדַיִן עִם בַּעֲלָהּ<div id="q912" style="margin: 0;display: inline;border-bottom: 2px dashed #0000FF;">[912]</div><div id="a912" style="padding:3px;background-color:#CCCCCC;display:none;">שם ובא"ח ש"ש שמיני ד'.</div>.
עא. נָשִׁים שֶׁמְּגַדְּלוֹת אֶת צִפָּרְנֵיהֶן לְנוֹי אוֹ לְצֹרֶךְ מְלַאכְתָּן, לְכַתְּחִלָּה צְרִיכוֹת לְקָצְצָן, וּבְדִיעֲבַד אֵינָן חוֹצְצוֹת<div id="q913" style="margin: 0;display: inline;border-bottom: 2px dashed #0000FF;">[913]</div><div id="a913" style="padding:3px;background-color:#CCCCCC;display:none;">עי' שו"ע סעי' י"ז, כ'.</div>. וְרָאוּי שֶׁלֹּא לְגַדֵּל צִפָּרְנַיִם כֵּיוָן שֶׁנָּהֲגוּ בְּנוֹת-יִשְׂרָאֵל לִקְצֹץ אֶת הַצִּפָּרְנַיִם.
עב. אִשָּׁה שֶׁצּוֹבַעַת אֶת צִפָּרְנֶיהָ, צְרִיכָה לְנַקּוֹתָן הֵיטֵב מֵהַצֶּבַע קֹדֶם הַטְּבִילָה. וְאִם אֵינָהּ יְכוֹלָה בְּשׁוּם אֹפֶן לְנַקּוֹתָן מֵהַצֶּבַע, לֹא תִּדְחֶה אֶת טְבִילָתָהּ, אֶלָּא תִּצְבַּע אֶת כָּל הַצִּפָּרְנַיִם בְּצוּרָה טוֹבָה, וְלֹא תַּשְׁאִיר צֶבַע סָדוּק אוֹ מְקֻלָּף, כֵּיוָן שֶׁנָּשִׁים מַקְפִּידוֹת שֶׁלֹּא יִהְיֶה עַל צִפָּרְנֵיהֶן צֶבַע שֶׁאֵינוֹ מֻשְׁלָם. וְאִם טָבְלָה בְּצֶבַע מְקֻלָּף אוֹ סָדוּק לֹא עָלְתָה לָהּ טְבִילָה, וּצְרִיכָה לַחֲזֹר וְלִטְבֹּל.
עג. אִשָּׁה שֶׁטָּבְלָה עִם צִפָּרְנַיִם, וְנִשְׁאַר לִכְלוּךְ תַּחְתֵּיהֶן - אִם הָאִשָּׁה מַקְפִּידָה עָלָיו, אוֹ שֶׁנָּשִׁים אַחֵרוֹת מַקְפִּידוֹת עָלָיו, חוֹצֵץ. כַּיּוֹם, נָשִׁים מַקְפִּידוֹת עַל הַלִּכְלוּךְ שֶׁתַּחַת הַצִּפֹּרֶן, בֵּין אִם הוּא כְּנֶגֶד הַבָּשָׂר וּבֵין אִם הוּא מֵעָלָיו, לָכֵן בְּכָל מִקְרֶה שֶׁל לִכְלוּךְ תַּחֲזֹר וְתִטְבֹּל. וּבִמְיֻחָד חוֹצֵץ בָּצֵק שֶׁנִּמְצָא תַּחַת הַצִּפֹּרֶן, אַף אִם הוּא כְּנֶגֶד הַבָּשָׂר, כִּי אִשָּׁה מַקְפִּידָה בְּבָצֵק יוֹתֵר מִבְּלִכְלוּךְ שֶׁלֹּא יִשָּׁאֵר תַּחַת צִפָּרְנֶיהָ, כְּדֵי שֶׁלֹּא יֹאמְרוּ עָלֶיהָ שֶׁהִיא מַאֲכִילָה אֶת בַּעֲלָהּ מֵהַבָּצֵק שֶׁבְּצִפָּרְנֶיהָ<div id="q914" style="margin: 0;display: inline;border-bottom: 2px dashed #0000FF;">[914]</div><div id="a914" style="padding:3px;background-color:#CCCCCC;display:none;">ב"י ושו"ע י"ח כ' ובא"ח ש"ש שמיני ד'.</div>. אַךְ כָּאָמוּר, כַּיּוֹם מַקְפִּידוֹת נָשִׁים בֵּין בְּבָצֵק וּבֵין בְּלִכְלוּךְ, בֵּין כְּנֶגֶד הַבָּשָׂר וּבֵין מֵעָלָיו, וְלָכֵן בְּכָל מִקְרֶה צְרִיכָה לַחֲזֹר וְלִטְבֹּל.
עד. אִשָּׁה שֶׁיֵּשׁ לָהּ נְפִיחוּת בִּמְקוֹם הַצִּפֹּרֶן וְאֵינָהּ יְכוֹלָה לְקָצְצָה אוֹ לְנַקּוֹת תַּחְתֶּיהָ - אִם תַּחַת הַצִּפֹּרֶן אֵין לִכְלוּךְ, אוֹ שֶׁאֵין הוּא נִרְאֶה, אֵינוֹ חוֹצֵץ<div id="q915" style="margin: 0;display: inline;border-bottom: 2px dashed #0000FF;">[915]</div><div id="a915" style="padding:3px;background-color:#CCCCCC;display:none;">שו"ע סעי' י"ט.</div>.
עה. צִפֹּרֶן הַמְדֻלְדֶּלֶת שֶׁנִּפְרְדָה רַק בְּמִעוּטָהּ, חוֹצֶצֶת. אֲבָל אִם פֵּרְשָׁה רֻבָּהּ, אֵינָהּ חוֹצֶצֶת<div id="q916" style="margin: 0;display: inline;border-bottom: 2px dashed #0000FF;">[916]</div><div id="a916" style="padding:3px;background-color:#CCCCCC;display:none;">שו"ע סעי' כ"א.</div>. וְכַיּוֹם, שֶׁמַּחְמִירִים וּמוֹרִידִים כָּל צִפֹּרֶן - אִם טָבְלָה עִם צִפֹּרֶן שֶׁפֵּרְשָׁה בְּרֻבָּהּ, צְרִיכָה לַחֲזֹר וְלִטְבֹּל, אֶלָּא-אִם-כֵּן כְּבָר שִׁמְּשָׁה עִם בַּעֲלָהּ<div id="q917" style="margin: 0;display: inline;border-bottom: 2px dashed #0000FF;">[917]</div><div id="a917" style="padding:3px;background-color:#CCCCCC;display:none;">ש"ך ס"ק כ"ז.</div>.
טַבּוּר
עו. יֵשׁ לְנַקּוֹת אֶת הַטַּבּוּר הֵיטֵב מִלִּכְלוּךְ וְכֵן מִשְּׁיָרֵי הַבְּגָדִים שֶׁנֶּאֱסָפִים שָׁם, אַךְ יֵשׁ לְהִזָּהֵר שֶׁלֹּא לְנַקּוֹת בָּעֹמֶק וְלֹא לְהִסְתַּכֵּן, אֶלָּא תְּנַקֵּהוּ כְּדֶרֶךְ שֶׁרְגִילוֹת נָשִׁים לְנַקּוֹת אֶת עַצְמָן בִּשְׁעַת הָרַחֲצָה.
<h3>רַגְלַיִם</h3>
עז. שְׂעַר-הָעֶרְוָה מְלֻכְלָךְ אוֹ שֶׁנִּדְבַּק מֵחֲמַת זֵעָה וְכַדּוֹמֶה, חוֹצֵץ. יֵשׁ נָשִׁים שֶׁנּוֹהֲגוֹת לַהֲסִירוֹ וְיֵשׁ שֶׁאֵינָן נוֹהֲגוֹת, וְנָהֲגוּ בְּנוֹת-סְפָרַד לַהֲסִירוֹ. בְּדִיעֲבַד, אִם שָׁכְחָה לַהֲסִירוֹ וְהָיָה נָקִי מִלִּכְלוּךְ וְלֵחָה, וְלֹא נִדְבְּקוּ הַשְּׂעָרוֹת מֵחֲמַת זֵעָה אוֹ שְׁאָר דְּבָרִים חוֹצְצִים, אֵינוֹ חוֹצֵץ<div id="q918" style="margin: 0;display: inline;border-bottom: 2px dashed #0000FF;">[918]</div><div id="a918" style="padding:3px;background-color:#CCCCCC;display:none;">עי' שו"ע סעי' ו' וברכי יוסף שם, בא"ח ש"ש שמיני ז'.</div>. כַּלָּה שֶׁבַּעֲלָהּ אֵינוֹ מַקְפִּיד אֵינָהּ צְרִיכָה לַהֲסִירוֹ, אַךְ תַּקְפִּיד לְנַקּוֹתוֹ כָּרָאוּי. אִשָּׁה שֶׁנָּהֲגָה לַהֲסִירוֹ וְקָשֶׁה לָהּ הַדָּבָר וּבַעֲלָהּ אֵינוֹ מַקְפִּיד, תַּעֲשֶׂה הַתָּרַת-נְדָרִים עַל מִנְהָגָהּ, וְאַף-עַל-פִּי-כֵן רָאוּי שֶׁתִּקְצֹץ אוֹתוֹ מְעַט<div id="q919" style="margin: 0;display: inline;border-bottom: 2px dashed #0000FF;">[919]</div><div id="a919" style="padding:3px;background-color:#CCCCCC;display:none;">אחרונים.</div>.
עח. נָהֲגוּ נָשִׁים לְהִתְפַּנּוֹת לִצְרָכֵיהֶן לִפְנֵי הַטְּבִילָה אַף שֶׁאֵין בְּכָךְ חֲצִיצָה, כֵּיוָן שֶׁכְּשֶׁאִשָּׁה עוֹצֶרֶת אֶת עַצְמָהּ, הִיא עֲלוּלָה לִטְבֹּל שֶׁלֹּא כָּרָאוּי. וּבְדִיעֲבַד אֵינָהּ צְרִיכָה לַחֲזֹר וְלִטְבֹּל<div id="q920" style="margin: 0;display: inline;border-bottom: 2px dashed #0000FF;">[920]</div><div id="a920" style="padding:3px;background-color:#CCCCCC;display:none;">רמ"א סי' קצ"ח סעי' מ"ג.</div>.
עט. צוֹאָה בְּפִי-הַטַּבַּעַת חוֹצֶצֶת בַּטְּבִילָה<div id="q921" style="margin: 0;display: inline;border-bottom: 2px dashed #0000FF;">[921]</div><div id="a921" style="padding:3px;background-color:#CCCCCC;display:none;">עי' שו"ע סעי' י"ב.</div>. וְגַם אָסוּר לָאִשָּׁה לְבָרֵךְ עַל הַטְּבִילָה אוֹ כָּל בְּרָכָה אַחֶרֶת בְּמַצָּב כָּזֶה. לָכֵן, עַל הָאִשָּׁה לְהַקְפִּיד עַל נִקְיוֹנָהּ.
פ. טַבַּעַת תּוֹךְ-רַחְמִית אֵינָהּ חוֹצֶצֶת<div id="q922" style="margin: 0;display: inline;border-bottom: 2px dashed #0000FF;">[922]</div><div id="a922" style="padding:3px;background-color:#CCCCCC;display:none;">מקום בלוע. ועי' ש"ך ס"ק נ"ה ופ"ת ס"ק ט"ז, ועי' עיקרי הד"ת סי' כ"ב אות ז'.</div>. וְאִם יוֹצְאִים מִמֶּנָּה חוּטִים הַמִּשְׁתַּלְשְׁלִים לַפְּרוֹזְדוֹר, יֵשׁ לְהַקְפִּיד שֶׁלֹּא יִדָּבְקוּ עַל-יְדֵי לִכְלוּךְ לַדְּפָנוֹת. וְטַבַּעַת חוּץ-רַחְמִית, הַנִּמְצֵאת בְּסוֹף הַפְּרוֹזְדוֹר וּמְכַסָּה אֶת הָרֶחֶם, יֵשׁ לְהוֹצִיאָהּ לִפְנֵי הַטְּבִילָה. וְאִם אֵינָהּ יְכוֹלָה לְהוֹצִיאָהּ כְּלָל, וְהוֹצָאָתָהּ כְּרוּכָה בִּפְנִיָּה לְרוֹפֵא אוֹ בִּכְאֵבִים וְכַדּוֹמֶה - יְכוֹלָה לִטְבֹּל עִם הַטַּבַּעַת. וְרָאוּי בְּמִקְרֶה כָּזֶה לִשְׁאֹל שְׁאֵלַת חָכָם<div id="q923" style="margin: 0;display: inline;border-bottom: 2px dashed #0000FF;">[923]</div><div id="a923" style="padding:3px;background-color:#CCCCCC;display:none;">עי' נוב"י תנינא סי' קל"ה, ועי' ר"פ ח"ד סי' י"ג.</div>.
פא. דִּינָם שֶׁל תְּפָרִים בְּאוֹתוֹ מָקוֹם מְבֹאָר בְּסָעִיף ס'.
פב. אִשָּׁה שֶׁנּוֹהֶגֶת לְהָסִיר אֶת שַׂעֲרוֹת-רַגְלֶיהָ - רָאוּי שֶׁתַּעֲשֶׂה כֵּן קֹדֶם הַטְּבִילָה. וּבְדִיעֲבַד, אִם לֹא הֱסִירָתָן קֹדֶם הַטְּבִילָה, אֵינָן חוֹצְצוֹת<div id="q924" style="margin: 0;display: inline;border-bottom: 2px dashed #0000FF;">[924]</div><div id="a924" style="padding:3px;background-color:#CCCCCC;display:none;">עי' פ"ת ס"ק י"ב.</div>.
פג. עוֹר קָשֶׁה שֶׁבְּכַף-הָרֶגֶל, בְּדֶרֶךְ-כְּלָל אֵינוֹ חוֹצֵץ, אֶלָּא-אִם-כֵּן נָהוּג אוֹ הָאִשָּׁה נוֹהֶגֶת לְהוֹצִיאוֹ, שֶׁאָז הוּא חוֹצֵץ. וּכְשֶׁמּוֹצִיאָה עוֹר כָּזֶה, צְרִיכָה לְהוֹצִיאוֹ עַד מָקוֹם שֶׁמּוֹצִיאָה בְּדֶרֶךְ-כְּלָל, וְאֵינָהּ צְרִיכָה לְהִסְתַּכֵּן וְלַחְתֹּךְ עַצְמָהּ יוֹתֵר מֵהֶרְגֵּלָהּ בְּכָל פַּעַם.
עוֹר קָשֶׁה שֶׁאֵינוֹ יוֹצֵא, יֵשׁ לְרַכְּכוֹ בְּמַיִם חַמִּים לִפְנֵי הַטְּבִילָה<div id="q925" style="margin: 0;display: inline;border-bottom: 2px dashed #0000FF;">[925]</div><div id="a925" style="padding:3px;background-color:#CCCCCC;display:none;">שו"ע סעי' כ"ב.</div>.
פד. יֵשׁ לְנַקּוֹת אֶת צִפָּרְנֵי הָרַגְלַיִם הֵיטֵב לִפְנֵי הַטְּבִילָה וּלְקָצְצָן עַד מְקוֹם חִבּוּרָן בַּבָּשָׂר. וּבְדִיעֲבַד, אִם נִמְצֵאת צִפֹּרֶן שֶׁאֵינָהּ קְצוּצָה אַךְ הִיא נְקִיָּה הֵיטֵב, אֵינָהּ חוֹצֶצֶת. וְאִם יֵשׁ תַּחְתֶּיהָ לִכְלוּךְ - יֵשׁ מִקְרִים שֶׁאֵינוֹ חוֹצֵץ, לָכֵן תִּשְׁאַל שְׁאֵלַת חָכָם<div id="q926" style="margin: 0;display: inline;border-bottom: 2px dashed #0000FF;">[926]</div><div id="a926" style="padding:3px;background-color:#CCCCCC;display:none;">בא"ח ש"ש שמיני ד' ופ"ת ס"ק י'.</div>.
פה. צֶבַע שֶׁעַל הַצִּפֹּרֶן, רָאוּי לְהוֹרִידוֹ. וְאִם אֵינוֹ יוֹרֵד, יֵשׁ לְתַקְּנוֹ וּלְהַשְׁלִימוֹ שֶׁיִּהְיֶה עַל כָּל הַצִּפָּרְנַיִם, כְּדֵי שֶׁלֹּא תַּקְפִּיד עָלָיו וְלֹא יַחְצֹץ (עַיֵּן לְעֵיל סָעִיף ע"ב).
פו. אַבְקַת טַלְק שֶׁמַּנִּיחִים בֵּין אֶצְבְּעוֹת-הָרַגְלַיִם חוֹצֶצֶת, כֵּיוָן שֶׁהִיא נִדְבֶּקֶת עִם הַזֵּעָה, לָכֵן יֵשׁ לַהֲסִירָהּ בְּמַיִם חַמִּים קֹדֶם הַטְּבִילָה<div id="q927" style="margin: 0;display: inline;border-bottom: 2px dashed #0000FF;">[927]</div><div id="a927" style="padding:3px;background-color:#CCCCCC;display:none;">עי' שו"ע סעי' מ"ה ופ"ת ס"ק כ"ג.</div>.
פז. טִיט, זֶפֶת אוֹ בֹּץ, הַנִּמְצָאִים בְּקַרְקָעִית הַמִּקְוֶה וְנִדְבְּקוּ בָּרַגְלַיִם, חוֹצְצִים. חוֹל וְכָל דָּבָר שֶׁאֵינוֹ נִדְבָּק, אֵינוֹ חוֹצֵץ. לָכֵן כְּשֶׁהוֹלֶכֶת אִשָּׁה לִמְקוֹם טְבִילָתָהּ - תַּקְפִּיד שֶׁלֹּא יִדְבַּק בֹּץ לְרַגְלֶיהָ, וְאִם נִדְבַּק תְּנַקֵּהוּ הֵיטֵב קֹדֶם טְבִילָתָהּ<div id="q928" style="margin: 0;display: inline;border-bottom: 2px dashed #0000FF;">[928]</div><div id="a928" style="padding:3px;background-color:#CCCCCC;display:none;">שו"ע סעי' מ"ב וש"ך ס"ק מ"ז.</div>. וְלֹא תִּטְבֹּל בְּמָקוֹם שֶׁבְּקַרְקָעִיתוֹ בֹּץ דָּבִיק<div id="q929" style="margin: 0;display: inline;border-bottom: 2px dashed #0000FF;">[929]</div><div id="a929" style="padding:3px;background-color:#CCCCCC;display:none;">שו"ע סעי' ל', ל"ג.</div>.
<h2>פֶּרֶק יז - זְמַן הַטְּבִילָה</h2>
<h3>כְּלָלִי</h3>
א. מִצְוָה עַל הָאִשָּׁה לִטְבֹּל בִּזְמַנָּהּ, אִם בַּעֲלָהּ בָּעִיר, כְּדֵי שֶׁלֹּא לִבָּטֵל מִפְּרִיָּה וּרְבִיָּה אֲפִלּוּ לַיְלָה אֶחָד<div id="q930" style="margin: 0;display: inline;border-bottom: 2px dashed #0000FF;">[930]</div><div id="a930" style="padding:3px;background-color:#CCCCCC;display:none;">שו"ע סי' קצ"ז סעי' ב'.</div>. וְדָבָר זֶה חָשׁוּב מְאֹד, וִיהוֹשֻׁעַ נֶעֱנַשׁ שֶׁלֹּא הָיוּ לוֹ בָּנִים, בִּגְלַל שֶׁבִּטֵּל אֶת יִשְׂרָאֵל מִפְּרִיָּה וּרְבִיָּה לַיְלָה אֶחָד, שֶׁלֹּא לְצֹרֶךְ גָּדוֹל<div id="q931" style="margin: 0;display: inline;border-bottom: 2px dashed #0000FF;">[931]</div><div id="a931" style="padding:3px;background-color:#CCCCCC;display:none;">עירובין ס"ג ע"ב.</div>. וְכֵיוָן שֶׁמִּצְוָה עַל הָאִשָּׁה לִטְבֹּל בִּזְמַנָּהּ, אֵין לָהּ לְאַחֵר אֶת טְבִילָתָהּ. וְאִם יֵשׁ לָהּ רִיב עִם בַּעֲלָהּ - רָאוּי שֶׁיִּתְפַּיְּסוּ בֵּינֵיהֶם, וּמִתּוֹךְ כָּךְ תִּרְבֶּה בֵּינֵיהֶם אַהֲבָה וְקִרְבָה, וְאַחַר-כָּךְ תִּטְבֹּל. אַךְ לֹא תִּדְחֶה אֶת הַטְּבִילָה, כִּי דָּבָר זֶה עָלוּל לְלַבּוֹת בֵּינֵיהֶם אֶת אֵשׁ הַמַּחֲלֹקֶת<div id="q932" style="margin: 0;display: inline;border-bottom: 2px dashed #0000FF;">[932]</div><div id="a932" style="padding:3px;background-color:#CCCCCC;display:none;">עי' ב"י בשם הזוהר ועי' ד"ת ס"ק ד', ובהנהגות ישרות בשם האר"י.</div>.
ב. וּמִצְוָה גַּם-כֵּן שֶׁתִּטְבֹּל בִּזְמַנָּהּ, אַף-עַל-פִּי שֶׁאֵינָהּ לְצֹרֶךְ פְּרִיָּה וּרְבִיָּה, כְּגוֹן שֶׁהִיא מְעֻבֶּרֶת אוֹ זְקֵנָה אוֹ שֶׁאֵינָהּ יְכוֹלָה לַהֲרוֹת מִסִּבּוֹת אֲחֵרוֹת, כְּדֵי שֶׁתִּתְקַיֵּם מִצְוַת עוֹנָה<div id="q933" style="margin: 0;display: inline;border-bottom: 2px dashed #0000FF;">[933]</div><div id="a933" style="padding:3px;background-color:#CCCCCC;display:none;">פסחים ע"ב ע"ב, תה"ד סי' רנ"ה, בא"ח ש"ש וירא כ"ד, כה"ח סי' ר"מ ס"ק א'.</div> (שִׁעוּר מִצְוַת עוֹנָה מְפֹרָט לְקַמָּן בְּהִלְכוֹת צְנִיעוּת).
ג. אִם קִיְּמוּ מִצְוַת פְּרִיָּה וּרְבִיָּה, דְּהַיְנוּ שֶׁיֵּשׁ לָהֶם בֵּן וּבַת, יְכוֹלִים לִדְחוֹת בְּאֹפֶן זְמַנִּי אֶת קִיּוּם מִצְוַת עוֹנָה, אַךְ דַּוְקָא אִם הַבַּעַל וְהָאִשָּׁה רוֹצִים לִדְחוֹתָהּ בְּהַסְכָּמָה מְלֵאָה וּשְׁלֵמָה<div id="q934" style="margin: 0;display: inline;border-bottom: 2px dashed #0000FF;">[934]</div><div id="a934" style="padding:3px;background-color:#CCCCCC;display:none;">עי' רב פעלים ח"ב סי' ל"ד.</div>. וְאִם לֹא קִיְּמוּ עֲדַיִן מִצְוַת פְּרִיָּה וּרְבִיָּה, יְכוֹלִים לִדְחוֹת אֶת הָעוֹנָה בְּאֹפֶן זְמַנִּי, כְּשֶׁהָאִישׁ אוֹ הָאִשָּׁה חוֹלִים, אוֹ כְּשֶׁהָאִשָּׁה אַחַר לֵדָה וְכַדּוֹמֶה. וְעַיֵּן בְּיֶתֶר פֵּרוּט בְּהִלְכוֹת צְנִיעוּת.
ד. מִצְוָה עַל הָאִשָּׁה לִטְבֹּל בִּזְמַנָּהּ גַּם כְּשֶׁבַּעֲלָהּ אֵינוֹ בָּעִיר, שֶׁמָּא יָבוֹא בַּעֲלָהּ וְהִיא תִהְיֶה טְמֵאָה. וְנָשִׁים הַחוֹשְׁשׁוֹת לִטְבֹּל מִפְּנֵי רוּחַ רָעָה וְכַדּוֹמֶה, יְכוֹלוֹת לְהַנִּיחַ תַּחַת הַכַּר סֵפֶר תְּהִלִּים אוֹ סַכִּין, אוֹ לִישׁוֹן עִם תִּינוֹק, וְיוֹעִיל<div id="q935" style="margin: 0;display: inline;border-bottom: 2px dashed #0000FF;">[935]</div><div id="a935" style="padding:3px;background-color:#CCCCCC;display:none;">עי' ד"ת ס"ק ג' ובא"ח ש"ש שמיני כ', ועי' טהרת ישראל ס"ק ב' וכה"ח סי' ר"מ ס"ק י"ג-י"ד ואחרונים.</div>. וּכְשֶׁמַּנִּיחָה סֵפֶר תְּהִלִּים מִתַּחַת לַכַּר, לֹא תַּנִּיחֶנּוּ כְּנֶגֶד הָרֹאשׁ<div id="q936" style="margin: 0;display: inline;border-bottom: 2px dashed #0000FF;">[936]</div><div id="a936" style="padding:3px;background-color:#CCCCCC;display:none;">שו"ע או"ח סי' מ'.</div>. אוּלָם בְּשַׁבָּת לֹא תִּטְבֹּל כְּשֶׁאֵין בַּעֲלָהּ בָּעִיר, כְּדִלְקַמָּן<div id="q937" style="margin: 0;display: inline;border-bottom: 2px dashed #0000FF;">[937]</div><div id="a937" style="padding:3px;background-color:#CCCCCC;display:none;">שו"ע סי' קצ"ז סעי' ב'.</div>.
<h3>זְמַנֵּי טְבִילָה</h3>
ה. זְמַן הַטְּבִילָה הַטּוֹב בְּיוֹתֵר הוּא בְּסוֹף הַיּוֹם הַשְּׁבִיעִי לְשִׁבְעַת הַנְּקִיִּים. וְאַחֲרֵי שֶׁחוֹפֶפֶת כַּמְפֹרָט לְעֵיל בְּדִינֵי חֲפִיפָה, וּבוֹדֶקֶת עַצְמָהּ בִּרְאִיָּה וּבְמִשּׁוּשׁ, וּמְנַקָּה עַצְמָהּ מִכָּל הַדְּבָרִים הַחוֹצְצִים הַמְּנוּיִים לְעֵיל, טוֹבֶלֶת בַּלַּיְלָה אַחֲרֵי צֵאת הַכּוֹכָבִים, שֶׁהוּא בְּדֶרֶךְ-כְּלָל כְּ-20 דַּקּוֹת אַחֲרֵי הַשְּׁקִיעָה<div id="q938" style="margin: 0;display: inline;border-bottom: 2px dashed #0000FF;">[938]</div><div id="a938" style="padding:3px;background-color:#CCCCCC;display:none;">עי' ש"ך ס"ק ו'.</div>. וְאֵינָהּ יְכוֹלָה לִטְבֹּל בַּיּוֹם הַשְּׁבִיעִי, כִּי עֲדַיִן לֹא נִגְמְרוּ שִׁבְעַת הַנְּקִיִּים, וְיֵשׁ חֲשָׁשׁ שֶׁאַחֲרֵי שֶׁתִּטְבֹּל תַּחֲזֹר וְתִרְאֶה דָּם וְתִתְבַּטֵּל טְבִילָתָהּ לְמַפְרֵעַ<div id="q939" style="margin: 0;display: inline;border-bottom: 2px dashed #0000FF;">[939]</div><div id="a939" style="padding:3px;background-color:#CCCCCC;display:none;">שו"ע סי' קצ"ז סעי' ג', וט"ז ס"ק ח'.</div>, לָכֵן אֵין לָהּ לִטְבֹּל אֶלָּא אַחַר צֵאת הַכּוֹכָבִים.
ו. בִּשְׁעַת הַדְּחַק יְכוֹלָה אִשָּׁה לִטְבֹּל אַחַר הַשְּׁקִיעָה, אַךְ תָּבוֹא לְבֵיתָהּ אַחַר צֵאת הַכּוֹכָבִים. אַךְ לֹא תִּסְמֹךְ עַל הֶתֵּר זֶה בְּלִי שְׁאֵלַת חָכָם<div id="q940" style="margin: 0;display: inline;border-bottom: 2px dashed #0000FF;">[940]</div><div id="a940" style="padding:3px;background-color:#CCCCCC;display:none;">ר"פ ח"ד סי' כ"א.</div>.
ז. כֵּיוָן שֶׁאֵין לְאִשָּׁה לִטְבֹּל בַּיּוֹם הַשְּׁבִיעִי, אָמְרוּ חֲזַ"ל שֶׁאֵין לְאִשָּׁה לִטְבֹּל כְּלָל בִּשְׁעוֹת הַיּוֹם, אַף אִם הִיא טוֹבֶלֶת בַּיּוֹם הַשְּׁמִינִי. וְכָל כָּךְ לָמָּה? כְּדֵי שֶׁלֹּא תִּרְאֶה אוֹתָהּ בִּתָּהּ אוֹ אִשָּׁה אַחֶרֶת טוֹבֶלֶת בַּיּוֹם, וְלֹא תֵּדַע שֶׁהִיא טוֹבֶלֶת בַּיּוֹם הַשְּׁמִינִי, וְתַחְשֹׁב שֶׁמֻּתָּר לִטְבֹּל בַּיּוֹם הַשְּׁבִיעִי, לָכֵן תִּקְּנוּ שֶׁכָּל הַנָּשִׁים תִּטְבֹּלְנָה בָּעֶרֶב, בֵּין אִם טוֹבְלוֹת בַּשְּׁבִיעִי וּבֵין בַּשְּׁמִינִי אוֹ אַחֲרָיו10.
ח. אִשָּׁה שֶׁאֵינָהּ יְכוֹלָה לִטְבֹּל בַּלַּיְלָה, כְּגוֹן שֶׁהַמִּקְוֶה נִמְצָא בְּיִשּׁוּב רָחוֹק שֶׁאִי-אֶפְשָׁר לִנְסֹעַ אֵלָיו בַּלַּיְלָה, אוֹ שֶׁיֵּשׁ חֲשָׁשׁ שֶׁמָּא אִם תִּטְבֹּל בָּעֶרֶב תִּתְקָרֵר וְתֶחֱלֶה, אוֹ שֶׁיְּכוֹלָה לִטְבֹּל בַּלַּיְלָה אַךְ יֵשׁ חֲשָׁשׁ שֶׁתִּתְגַּלֶּה טְבִילָתָהּ לִשְׁכֵנֶיהָ אוֹ לְבָנֶיהָ<div id="q941" style="margin: 0;display: inline;border-bottom: 2px dashed #0000FF;">[941]</div><div id="a941" style="padding:3px;background-color:#CCCCCC;display:none;">ר"פ ח"ב סי' ל"ג.</div>, וְכֹל כַּיּוֹצֵא בָּזֶה - יְכוֹלָה לִטְבֹּל בִּשְׁעוֹת הַיּוֹם אַךְ וְרַק בַּיּוֹם הַשְּׁמִינִי אוֹ בַּיָּמִים שֶׁאַחֲרָיו, אֲבָל בַּיּוֹם הַשְּׁבִיעִי לֹא תִּטְבֹּל כְּלָל וּכְלָל, כִּי טְבִילָה בַּיּוֹם הַשְּׁבִיעִי חֲמוּרָה יוֹתֵר מִטְּבִילָה בַּיּוֹם הַשְּׁמִינִי<div id="q942" style="margin: 0;display: inline;border-bottom: 2px dashed #0000FF;">[942]</div><div id="a942" style="padding:3px;background-color:#CCCCCC;display:none;">שו"ע סי' קצ"ז סעי' ד'.</div>.
ט. כְּשֶׁטּוֹבֶלֶת בַּיּוֹם הַשְּׁמִינִי, אֵין לָהּ לְהִתְרָאוֹת עִם בַּעֲלָהּ לִפְנֵי הַחֲשֵׁיכָה. וְאִם אֵין שׁוּם אֶפְשָׁרוּת, כְּגוֹן שֶׁשַּׁעֲרֵי-הָעִיר סְגוּרִים בַּלַּיְלָה וְכַדּוֹמֶה, מֻתָּר לָהֶם לִהְיוֹת בְּיַחַד בְּדִירָתָם, וּבִלְבַד שֶׁלֹּא יִתְיַחֲדוּ. וְרָצוּי שֶׁהַבַּעַל יַעֲזֹב אֶת הַבַּיִת עַד צֵאת הַכּוֹכָבִים. וְכֵן אִם טְבִילָתָהּ בְּלֵיל-שַׁבָּת וְטוֹבֶלֶת סָמוּךְ לַחֲשֵׁכָה, לֹא תַּחֲזֹר לְבֵיתָהּ עַד שֶׁתֶּחְשַׁךְ, אוֹ שֶׁהַבַּעַל לֹא יְהֵא בַּבַּיִת<div id="q943" style="margin: 0;display: inline;border-bottom: 2px dashed #0000FF;">[943]</div><div id="a943" style="padding:3px;background-color:#CCCCCC;display:none;">רמ"א סי' קצ"ז סעי' ה'. ועי' תוס' נדה ס"ז ע"ב, בד"ה "משום", ועי' ר"פ ח"ב סי' ל"ג וח"ד סי' י"ט וטהרת ישראל ס"ק י"ט-כ'.</div>. עָבְרָה וְטָבְלָה בַּשְּׁמִינִי אוֹ בַּשְּׁבִיעִי בַּיּוֹם - עָלְתָה לָהּ טְבִילָתָהּ, אַךְ בַּיּוֹם הַשְּׁבִיעִי יֵשׁ מַחְמִירִים שֶׁתַּחֲזֹר וְתִטְבֹּל, וְהֵיכָא דְּאֶפְשָׁר, רָאוּי לְהַחְמִיר כְּמוֹתָם, וְתַחֲזֹר וְתִטְבֹּל בַּלַּיְלָה<div id="q944" style="margin: 0;display: inline;border-bottom: 2px dashed #0000FF;">[944]</div><div id="a944" style="padding:3px;background-color:#CCCCCC;display:none;">ש"ך ס"ק י"א. ועי' פ"ת ס"ק י"ג וברכי יוסף ס"ק ד'.</div>.
י. כַּלָּה שֶׁגָּמְרָה לִסְפֹּר אֶת שִׁבְעַת הַנְּקִיִּים בְּיוֹם חֻפָּתָהּ וּצְרִיכָה לִטְבֹּל בַּלַּיְלָה, וְאָז אֵין הִיא יְכוֹלָה לִטְבֹּל שֶׁהֲרֵי אָז נֶעֱרֶכֶת חֻפָּתָהּ - יֵשׁ הַמַּתִּירִים לָהּ לִטְבֹּל בַּיּוֹם הַשְּׁבִיעִי<div id="q945" style="margin: 0;display: inline;border-bottom: 2px dashed #0000FF;">[945]</div><div id="a945" style="padding:3px;background-color:#CCCCCC;display:none;">רמ"א סי' קצ"ז סעי' ג' וברכי יוסף ס"ק ג'.</div>, בִּתְנַאי שֶׁלֹּא יִתְיַחֲדוּ בַּחֲדַר-יִחוּד עַד הַלַּיְלָה; וְיֵשׁ מַחְמִירִים שֶׁאַף לֹא תִּכָּנֵס לַחֻפָּה כְּלָל עַד הַלַּיְלָה. וּבְמִקְרֶה שֶׁל חֹסֶר בְּרֵרָה, אֶפְשָׁר לְהַתִּיר חֲדַר-יִחוּד, אִם יֵשׁ בְּאוֹתוֹ חֶדֶר אָדָם נוֹסָף וְכַדּוֹמֶה שֶׁאָז אֵין זֶה יִחוּד<div id="q946" style="margin: 0;display: inline;border-bottom: 2px dashed #0000FF;">[946]</div><div id="a946" style="padding:3px;background-color:#CCCCCC;display:none;">עי' פ"ת ס"ק י', רב פעלים ח"ד סי' י"ט, בא"ח ש"ש שמיני י"ז.</div>.
<h3>טְבִילָה בְּשַׁבָּת</h3>
יא. מִכֵּיוָן שֶׁמִּצְוָה עַל הָאִשָּׁה לִטְבֹּל בִּזְמַנָּהּ כְּשֶׁבַּעֲלָהּ בָּעִיר – אִם נִזְדַּמְּנָה טְבִילָתָהּ בְּלֵיל-שַׁבָּת, יְכוֹלָה לִטְבֹּל בּוֹ<div id="q947" style="margin: 0;display: inline;border-bottom: 2px dashed #0000FF;">[947]</div><div id="a947" style="padding:3px;background-color:#CCCCCC;display:none;">רמ"א. ועי' ב"י, וד"ת ס"ק י"א.</div>.
יב. אִם רָשַׁם אָדָם עַל יָדוֹ רֹשֶׁם כָּל שֶׁהוּא לְסִימָן, אָסוּר לְמָחְקוֹ וּלְרָחְצוֹ בְּיוֹם הַשַּׁבָּת, לְפִיכָךְ צְרִיכָה הָאִשָּׁה לְהָסִיר כָּל רֹשֶׁם שֶׁסִּמְּנָה בְּיָדָהּ לִפְנֵי הַשַּׁבָּת. אוּלָם כְּדֵי לְהַעֲבִיר לִכְלוּךְ אַחֵר אוֹ יוֹד שֶׁבְּאֶצְבָּעָהּ שֶׁשָּׁכְחָה לְהַעֲבִירוֹ מֵעֶרֶב-שַׁבָּת, מֻתֶּרֶת לִטְבֹּל אֶצְבָּעָה בְּחֹמֶר נוֹזְלִי הַמַּעֲבִיר אֶת הַצֶּבַע וְאַחַר-כָּךְ לְשָׁטְפָהּ הֵיטֵב.
יג. כְּשֶׁמֻּתָּר לָהּ לִטְבֹּל בְּלֵיל-שַׁבָּת - יְכוֹלָה לִטְבֹּל בֵּין-הַשְּׁמָשׁוֹת בְּמַיִם חַמִּים, דְּהַיְנוּ בְּסוֹף הַיּוֹם הַשְּׁבִיעִי אַחֲרֵי הַשְּׁקִיעָה, וְאַף שֶׁעֲדַיִן לֹא יָצְאוּ הַכּוֹכָבִים, וּבִלְבַד שֶׁתָּבוֹא לְבֵיתָהּ אַחַר צֵאת הַכּוֹכָבִים<div id="q948" style="margin: 0;display: inline;border-bottom: 2px dashed #0000FF;">[948]</div><div id="a948" style="padding:3px;background-color:#CCCCCC;display:none;">עי' פ"ת ס"ק ב'.</div>.
יד. כְּמוֹ כֵן מֻתָּר לָהּ לִטְבֹּל אַחַר צֵאת הַכּוֹכָבִים בְּמַיִם פּוֹשְׁרִים (אַף שֶׁאָסוּר לָהּ לִרְחֹץ כָּל גּוּפָהּ בְּמַיִם חַמִּים בְּשַׁבָּת)<div id="q949" style="margin: 0;display: inline;border-bottom: 2px dashed #0000FF;">[949]</div><div id="a949" style="padding:3px;background-color:#CCCCCC;display:none;">עי' פ"ת ס"ק ב', ועי' משנ"ב סי' שכ"ו ס"ק כ"ד ובביאור הלכה שם.</div>. וְיֵשׁ מַתִּירִים בְּמַיִם חַמִּים אֲפִלּוּ אַחַר צֵאת הַכּוֹכָבִים<div id="q950" style="margin: 0;display: inline;border-bottom: 2px dashed #0000FF;">[950]</div><div id="a950" style="padding:3px;background-color:#CCCCCC;display:none;">עי' ד"ת ס"ק ז', ברכי יוסף ס"ק ב', כה"ח סי' שכ"ו ס"ק ל"א, ל"ג.</div>.
טו. אַחֲרֵי הַחֲפִיפָה וְסֵרוּק הַשֵּׂעָר לִפְנֵי הַשַּׁבָּת תִּשְׁמֹר וְתִזָּהֵר שֶׁלֹּא תִּקְשֹׁר שַׂעֲרוֹתֶיהָ בְּאֹפֶן שֶׁשּׁוּב יִסְתַּבְּכוּ לִפְנֵי הַטְּבִילָה, כִּי אָסוּר לְהִסְתָּרֵק בְּשַׁבָּת<div id="q951" style="margin: 0;display: inline;border-bottom: 2px dashed #0000FF;">[951]</div><div id="a951" style="padding:3px;background-color:#CCCCCC;display:none;">שו"ע או"ח סי' ש"ג סעי' כ"ז.</div> (וְעַיֵּן עוֹד בַּהֲלָכוֹת אֵלּוּ בְּפֶרֶק ט"ו סְעִיפִים י"ח-כ"ב).
טז. צְרִיכָה לְהִזָּהֵר שֶׁלֹּא תַּתִּיר קְלִיעָתָהּ בְּשַׁבָּת, וְכֵן שֶׁלֹּא תִּקְלַע שַׂעֲרוֹתֶיהָ אַחַר הַטְּבִילָה<div id="q952" style="margin: 0;display: inline;border-bottom: 2px dashed #0000FF;">[952]</div><div id="a952" style="padding:3px;background-color:#CCCCCC;display:none;">שו"ע או"ח סי' ש"ג סעי' כ"ו.</div>.
יז. כְּשֶׁטּוֹבֶלֶת בְּלֵיל-שַׁבָּת, יֵשׁ לָהּ לְהַקְפִּיד שֶׁלֹּא תִּסְחֹט אֶת שַׂעֲרוֹתֶיהָ בְּיָדֶיהָ, וְכֵן שֶׁלֹּא תִּתְנַגֵּב בְּמַגֶּבֶת דַּקָּה שֶׁיֵּשׁ בָּהּ חֲשַׁשׁ סְחִיטָה אַחַר שֶׁתִּתְנַגֵּב בָּהּ. לָכֵן תְּנַגֵּב גּוּפָהּ וְשַׂעֲרוֹתֶיהָ בְּמַגֶּבֶת גְּדוֹלָה וְעָבָה שֶׁאֵינָהּ מַקְפִּידָה שֶׁתֵּרָטֵב וְאֵין בָּהּ חֲשַׁשׁ סְחִיטָה, וְאִם יִסָּחֲטוּ שַׂעֲרוֹתֶיהָ אַגַּב הַנִּגּוּב בַּמַּגֶּבֶת אֵין בְּכָךְ כְּלוּם, רַק שֶׁתִּזָּהֵר שֶׁלֹּא תְּקַנַּח אֶת רֹאשָׁהּ בַּמַּגֶּבֶת בְּכֹחַ, אֶלָּא בְּנַחַת לְאַט לְאַט עַד שֶׁהַמַּיִם שֶׁבַּשֵּׂעָר יִסָּפְגוּ בַּמַּגֶּבֶת<div id="q953" style="margin: 0;display: inline;border-bottom: 2px dashed #0000FF;">[953]</div><div id="a953" style="padding:3px;background-color:#CCCCCC;display:none;">כה"ח סי' שכ"ו ס"ק ל"א, ובא"ח ש"ש פקודי ח'.</div>.
יח. כְּשֶׁטּוֹבֶלֶת בְּלֵיל-שַׁבָּת תִּשְׁתַּדֵּל לִטְבֹּל לִפְנֵי הַסְּעוּדָה, כְּדֵי שֶׁלֹּא יִכָּנְסוּ דְּבָרִים בֵּין שִׁנֶּיהָ וְיַחְצְצוּ בַּטְּבִילָה, וְשֶׁלֹּא יִדָּבְקוּ בְּיָדֶיהָ אֹכֶל וּמַשְׁקֶה שֶׁחוֹצְצִים. וְאִם אֵינָהּ יְכוֹלָה לִטְבֹּל לִפְנֵי הַסְּעוּדָה, תִּטְבֹּל אַחֲרֶיהָ, אַךְ לֹא תֹּאכַל בָּשָׂר בִּסְעוּדָה זוֹ (כַּמְפֹרָט בְּפֶרֶק ט"ז סְעִיפִים ל"ד-ל"ה).
יט. אִם אֵין בַּעֲלָהּ בָּעִיר, לֹא תִּטְבֹּל בְּלֵיל-שַׁבָּת. וְכֵן אִם בַּעֲלָהּ בָּעִיר וְיָכְלָה לִטְבֹּל קֹדֶם לָכֵן וְהֵזִידָה וְלֹא טָבְלָה, לֹא תִּטְבֹּל בְּלֵיל-שַׁבָּת (אַחַר צֵאת הַכּוֹכָבִים). לָכֵן אֵין לָאִשָּׁה לְכַוֵּן אֶת טְבִילָתָהּ לְלֵיל-שַׁבָּת מֵחֲמַת נוֹחוּת וְכַדּוֹמֶה, אֶלָּא תִּטְבֹּל בִּזְמַנָּהּ. אִשָּׁה שֶׁלֹּא טָבְלָה בִּגְלַל שֶׁבַּעֲלָהּ לֹא הָיָה בָּעִיר, וּבָא בַּעֲלָהּ בְּמַפְתִּיעַ בְּעֶרֶב-שַׁבָּת – תִּטְבֹּל בְּלֵיל-שַׁבָּת. וְעַיֵּן בַּסָּעִיף הַבָּא.
כ. כַּיּוֹם נָהֲגוּ, שֶׁאִשָּׁה שֶׁדָּחֲתָה אֶת טְבִילָתָהּ לְלֵיל-שַׁבָּת מֵחֲמַת סִבָּה כָּל שֶׁהִיא, תִּטְבֹּל בְּלֵיל-שַׁבָּת<div id="q954" style="margin: 0;display: inline;border-bottom: 2px dashed #0000FF;">[954]</div><div id="a954" style="padding:3px;background-color:#CCCCCC;display:none;">רמ"א סי' קצ"ז. ועי' ב"י, ועי' ד"ת ס"ק י"א.</div>. וּמַהִי "סִבָּה כָּל שֶׁהִיא"? כְּגוֹן שֶׁיֵּשׁ יוֹתֵר צְנִיעוּת אִם תִּטְבֹּל בְּלֵיל-שַׁבָּת, שֶׁלֹּא יַכִּירוּ בִּטְבִילָתָהּ יְלָדֶיהָ אוֹ שְׁכֵנֶיהָ; וְכֵן אִם אֵינָהּ יְכוֹלָה לִטְבֹּל בְּאֶמְצַע הַשָּׁבוּעַ מֵחֲמַת עֲבוֹדָתָהּ אוֹ טִרְדּוֹתֶיהָ עִם הַיְלָדִים, וְכֹל כַּיּוֹצֵא בָּזֶה.
כא. נָשִׁים שֶׁטּוֹבְלוֹת שֶׁלֹּא בִּזְמַנָּן בְּעֶרֶב שַׁבָּת - עָדִיף שֶׁתִּטְבֹּלְנָה בֵּין-הַשְּׁמָשׁוֹת וְלֹא אַחַר צֵאת-הַכּוֹכָבִים. וְאִם אֵרַע וּכְבָר יָצְאוּ הַכּוֹכָבִים - יְכוֹלוֹת לִטְבֹּל אָז<div id="q955" style="margin: 0;display: inline;border-bottom: 2px dashed #0000FF;">[955]</div><div id="a955" style="padding:3px;background-color:#CCCCCC;display:none;">אחרונים. ועי' ש"ך ס"ק ו', ור"פ ח"ד סי' כ"א.</div>.
כב. אִשָּׁה הַגָּרָה קָרוֹב לַמִּקְוֶה, יְכוֹלָה לַחְפֹּף בַּמִּקְוֶה וְלָלֶכֶת לְבֵיתָהּ לְהַדְלִיק נֵרוֹת, וְאַחַר-כָּךְ לַחֲזֹר וְלִטְבֹּל. אֲבָל אִם חוֹפֶפֶת בְּבֵיתָהּ - יְכוֹלָה לְהַדְלִיק נֵרוֹת בַּזְּמַן וְאַחַר-כָּךְ לִטְבֹּל בַּמִּקְוֶה, וּבִלְבַד שֶׁלֹּא תַּעֲשֶׂה בַּמִּקְוֶה שׁוּם פְּעֻלָּה הָאֲסוּרָה בְּשַׁבָּת, כְּהִסְתָּרְקוּת וְכַדּוֹמֶה.
כג. אִם יְכוֹלָה הָאִשָּׁה לְהַדְלִיק מִפְּלַג-הַמִּנְחָה - תַּדְלִיק וְתַעֲשֶׂה תְּנַאי שֶׁאֵינָהּ מְקַבֶּלֶת שַׁבָּת בַּהַדְלָקָה, וְאָז יְכוֹלָה לַעֲשׂוֹת בַּמִּקְוֶה הַכֹּל עַד זְמַן כְּנִיסַת הַשַּׁבָּת, וְלֹא אַחֲרֵי כֵן. וְעָדִיף שֶׁתֹּאמַר לְבַעֲלָהּ שֶׁיַּדְלִיק נֵרוֹת שַׁבָּת בִּשְׁלִיחוּתָהּ, וְהִיא תַּחְפֹּף אוֹ תֵלֵךְ לַמִּקְוֶה בְּצוּרָה שְׁלֵוָה וְלֹא בִּבְהִילוּת.
<h3>טְבִילָה בִּזְמַנִּים מְיֻחָדִים</h3>
כד. אֵין לָאִשָּׁה לִטְבֹּל בְּלֵיל-תִּשְׁעָה-בְּאָב וּבְלֵיל-יוֹם-הַכִּפּוּרִים, שֶׁהֲרֵי אֵינָהּ יְכוֹלָה לְשַׁמֵּשׁ בָּהֶם<div id="q956" style="margin: 0;display: inline;border-bottom: 2px dashed #0000FF;">[956]</div><div id="a956" style="padding:3px;background-color:#CCCCCC;display:none;">עי' ב"י סי' קצ"ז באורך.</div>. אֲבָל בִּשְׁאָר צוֹמוֹת וּבְיָמִים-טוֹבִים מֻתָּר<div id="q957" style="margin: 0;display: inline;border-bottom: 2px dashed #0000FF;">[957]</div><div id="a957" style="padding:3px;background-color:#CCCCCC;display:none;">שו"ע או"ח סי' תק"נ סעי' ב'.</div>.
כה. תִּשְׁעָה-בְּאָב שֶׁחָל בְּשַׁבָּת וְנִדְחָה לְיוֹם רִאשׁוֹן, יֵשׁ מַתִּירִים לִטְבֹּל וּלְשַׁמֵּשׁ בְּלֵיל שַׁבָּת, וְיֵשׁ אוֹסְרִים, וְנוֹהֲגִים לְהָקֵל בְּזוּגוֹת חֲשׂוּכֵי-יְלָדִים<div id="q958" style="margin: 0;display: inline;border-bottom: 2px dashed #0000FF;">[958]</div><div id="a958" style="padding:3px;background-color:#CCCCCC;display:none;">עי' ד"ת ס"ק ו'.</div>. וְעַיֵּן בְּפֶרֶק כ"ב סָעִיף י"ט<div id="q959" style="margin: 0;display: inline;border-bottom: 2px dashed #0000FF;">[959]</div><div id="a959" style="padding:3px;background-color:#CCCCCC;display:none;">עי' סי' תקנ"ד סעי' י"ט וכה"ח שם ס"ק פ"ח.</div>.
כו. אִם הָאִשָּׁה אוֹ בַּעֲלָהּ אֲבֵלִים בְּתוֹךְ שִׁבְעָה יָמִים לַפְּטִירָה - אֲסוּרִים בְּתַשְׁמִישׁ וּמֻתָּרִים בִּשְׁאָר קִרְבוֹת חוּץ מֵחִבּוּק וְנִשּׁוּק<div id="q960" style="margin: 0;display: inline;border-bottom: 2px dashed #0000FF;">[960]</div><div id="a960" style="padding:3px;background-color:#CCCCCC;display:none;">שו"ע יו"ד סי' שפ"ג סעי' א'.</div>. לָכֵן, אִשָּׁה אֲבֵלָה לֹא תִּטְבֹּל בְּתוֹךְ שִׁבְעַת יְמֵי אֶבְלָהּ, כִּי אֲסוּרָה הִיא בִּרְחִיצָה, וְאָסוּר לָהּ לְשַׁמֵּשׁ<div id="q961" style="margin: 0;display: inline;border-bottom: 2px dashed #0000FF;">[961]</div><div id="a961" style="padding:3px;background-color:#CCCCCC;display:none;">שו"ע יו"ד סי' שפ"א סעי' ה'.</div>. אֲבָל אִם בַּעֲלָהּ אָבֵל וְהִיא אֵינָהּ אֲבֵלָה - יְכוֹלָה לִטְבֹּל בְּתוֹךְ שִׁבְעַת יְמֵי אֶבְלָהּ וּלְבָרֵךְ עַל טְבִילָתָהּ זוֹ, כֵּיוָן שֶׁאֵינָם אֲסוּרִים בִּשְׁאָר קִרְבוֹת, אִם אֵינָהּ נִדָּה, אַךְ לֹא תִּטְבֹּל אָז בְּלֵיל-שַׁבָּת. (אֲבֵלוּת דְּחוּיָה בֶּחָג דִּינָהּ כַּאֲבֵלוּת רְגִילָה לְעִנְיַן תַּשְׁמִישׁ).
<h2>פֶּרֶק יח - הַטְּבִילָה דֶּרֶךְ הַטְּבִילָה</h2>
א. לִפְנֵי שֶׁהָאִשָּׁה נִכְנֶסֶת לַמִּקְוֶה, תִּבְדֹּק עַצְמָהּ בִּרְאִיָּה וּבְמִשּׁוּשׁ אִם אֵין עָלֶיהָ דָּבָר הַחוֹצֵץ<div id="q962" style="margin: 0;display: inline;border-bottom: 2px dashed #0000FF;">[962]</div><div id="a962" style="padding:3px;background-color:#CCCCCC;display:none;">שו"ע סי' קצ"ט סעי' א', ובא"ח ש"ש שמיני י"ב.</div>. וְתִכָּנֵס לַמִּקְוֶה וְתִטְבֹּל בִּכְפִיפָה מְעַט, כְּפִי שֶׁיְּבֹאָר לְקַמָּן, כְּדֵי שֶׁיַּגִּיעוּ הַמַּיִם לְכָל הַמְּקוֹמוֹת בְּגוּפָהּ. וְתוֹצִיא אֶת רֹאשָׁהּ מֵהַמַּיִם, וְאִם הֵם צְלוּלִים תְּעַרְבֵּב אוֹתָם בְּיָדֶיהָ שֶׁלֹּא תִּרְאֶה עֶרְוָתָהּ, וּתְכַסֶּה רֹאשָׁהּ וּתְבָרֵךְ: "בָּרוּךְ אַתָּה ה' אֱלֹהֵינוּ מֶלֶךְ הָעוֹלָם, אֲשֶׁר קִדְּשָׁנוּ בְּמִצְוֹתָיו וְצִוָּנוּ עַל הַטְּבִילָה"<div id="q963" style="margin: 0;display: inline;border-bottom: 2px dashed #0000FF;">[963]</div><div id="a963" style="padding:3px;background-color:#CCCCCC;display:none;">שו"ע סי' ר' ונו"כ שם. ועי' ארץ החיים סי' ר'.</div>, וְתִטְבֹּל פַּעַם נוֹסֶפֶת בִּכְפִיפָה, כְּדִלְקַמָּן.
יֵשׁ הַנּוֹהֲגוֹת לְבָרֵךְ מִחוּץ לַמִּקְוֶה, וְעוֹטְפוֹת עַצְמָן בְּחָלוּק קֹדֶם הַבְּרָכָה. וְנָשִׁים אֵלּוּ צְרִיכוֹת לְהַקְפִּיד שֶׁלֹּא לְדַבֵּר, כְּדֵי שֶׁלֹּא לְהַפְסִיק הַפְסָקָה מְרֻבָּה בֵּין הַבְּרָכָה לַטְּבִילָה.
ב. שְׁתֵּי טְבִילוֹת עַל שׁוּם מָה? כְּדֵי שֶׁבַּפַּעַם הָרִאשׁוֹנָה שֶׁתִּכָּנֵס לַמִּקְוֶה, יִכָּנְסוּ הַמַּיִם לְכָל הַמְּקוֹמוֹת שֶׁבְּגוּפָהּ, הַמְקֻפָּלִים וְהַנִּסְתָּרִים, וּבַפַּעַם הַשְּׁנִיָּה כְּשֶׁתִּטְבֹּל, יִהְיֶה כָּל גּוּפָהּ מְכֻסֶּה בַּמַּיִם<div id="q964" style="margin: 0;display: inline;border-bottom: 2px dashed #0000FF;">[964]</div><div id="a964" style="padding:3px;background-color:#CCCCCC;display:none;">שיורי ברכה סי' ר' סעי' ב', טהרת ישראל סי' קצ"ח ס"ק קכ"ג, חקרי לב יו"ד ח"ב סל"א.</div>. דֶּרֶךְ זוֹ בַּטְּבִילָה טוֹבָה גַּם לַנּוֹהֲגוֹת כַּשֻּׁלְחָן-עָרוּךְ וְגַם לַנּוֹהֲגוֹת כָּרְמָ"א.
ג. יֵשׁ נָשִׁים שֶׁנּוֹהֲגוֹת לוֹמַר: "לְשֵׁם יִחוּד" קֹדֶם כְּנִיסָתָן לַמִּקְוֶה, הַמּוֹפִיעַ בִּ"לְשׁוֹן חֲכָמִים" ח"ב סי' כ"ג.
ד. יֵשׁ הַנּוֹהֲגוֹת לִטְבֹּל שָׁלֹשׁ פְּעָמִים<div id="q965" style="margin: 0;display: inline;border-bottom: 2px dashed #0000FF;">[965]</div><div id="a965" style="padding:3px;background-color:#CCCCCC;display:none;">בא"ח ש"ש שמיני י"ט, טהרת ישראל סי' ר' ס"ק ה', ומקורו מספר חסידים סי' שצ"ד.</div>, וְיֵשׁ שֶׁבַע פְּעָמִים<div id="q966" style="margin: 0;display: inline;border-bottom: 2px dashed #0000FF;">[966]</div><div id="a966" style="padding:3px;background-color:#CCCCCC;display:none;">מעשה אליהו עמוד קכ"ג אות כ"ט.</div>, וְאֵין זֶה מְעַכֵּב. וְכָל אַחַת תִּנְהַג כְּמִנְהַג בֵּיתָהּ. וְאִם אֵין לָהּ מִנְהָג קָבוּעַ, תִּטְבֹּל שְׁתֵּי פְּעָמִים, כְּדִלְעֵיל.
ה. כַּלָּה כְּשֶׁמַּתְחִילָה לִטְבֹּל, תַּחְשֹׁב שֶׁאֵין הִיא מְקַבֶּלֶת כְּנֶדֶר אוֹ כְּמִנְהָג לִטְבֹּל שְׁתַּיִם, שָׁלֹשׁ אוֹ שֶׁבַע טְבִילוֹת, כְּדֵי שֶׁאִם פַּעַם יִקְשֶׁה עָלֶיהָ לִטְבֹּל מִסְפַּר פְּעָמִים, אוֹ אִם תִּרְצֶה לְבַטֵּל מִנְהָג זֶה, לֹא יְהֵא הַמִּנְהָג כְּנֶדֶר, וְתוּכַל לְבַטְּלוֹ לְלֹא הַתָּרַת-נְדָרִים<div id="q967" style="margin: 0;display: inline;border-bottom: 2px dashed #0000FF;">[967]</div><div id="a967" style="padding:3px;background-color:#CCCCCC;display:none;">עי' שו"ע יו"ד סי' רי"ד סעי' א'.</div>.
ו. אִשָּׁה שֶׁטּוֹבֶלֶת פַּעַם אַחַת, מֵחֲמַת מַחֲלָה, אוֹ סִבָּה אַחֶרֶת, תְּבָרֵךְ קֹדֶם הַטְּבִילָה<div id="q968" style="margin: 0;display: inline;border-bottom: 2px dashed #0000FF;">[968]</div><div id="a968" style="padding:3px;background-color:#CCCCCC;display:none;">שו"ע סי' ר'.</div>.
ז. יֵשׁ כַּלּוֹת שֶׁנּוֹהֲגוֹת לְבָרֵךְ 'שֶׁהֶחֱיָנוּ' כְּשֶׁטּוֹבְלוֹת בַּפַּעַם הָרִאשׁוֹנָה, וְיֵשׁ שֶׁמּוֹחִים כְּנֶגֶד זֶה, מֵחֲשַׁשׁ בְּרָכָה לְבַטָּלָה, לָכֵן לֹא תְּבָרֵכְנָה<div id="q969" style="margin: 0;display: inline;border-bottom: 2px dashed #0000FF;">[969]</div><div id="a969" style="padding:3px;background-color:#CCCCCC;display:none;">עי' שו"ע יו"ד סי' כ"ח סעי ב' ונו"כ שם, וברכי יוסף סי' ר' ודרכי תשובה סי' ר' ס"ק ב', ועי' אורח משפט סי' מ"ז.</div>.
<h3>צוּרַת הַטְּבִילָה</h3>
ח. לֹא תִּטְבֹּל בְּקוֹמָה זְקוּפָה, מִפְּנֵי שֶׁיֵּשׁ מְקוֹמוֹת שֶׁמִּסְתַּתְּרִים בָּהּ בְּעֵת הֱיוֹתָהּ זְקוּפָה. כְּמוֹ כֵן לֹא תִּטְבֹּל בִּשְׁחִיָּה מְרֻבָּה, עַד שֶׁיִּדָּבְקוּ סְתָרֶיהָ זֶה בָּזֶה. אֶלָּא שׁוֹחָה מְעַט, כְּאִשָּׁה הָעוֹמֶדֶת לְיַד שֻׁלְחָן וּמִתְכּוֹפֶפֶת קִמְעָא כְּדֵי לַעֲרֹךְ עָלָיו בָּצֵק וְכַדּוֹמֶה, וְתַרְחִיק מְעַט אֶת רַגְלֶיהָ זוֹ מִזּוֹ שֶׁלֹּא תִּהְיֶינָה צְמוּדוֹת, וְכֵן אֶת יָדֶיהָ מִגּוּפָהּ. אַךְ אֵין לָהּ לְהַרְחִיק אֶת יָדֶיהָ יוֹתֵר מִדַּי, וְכֵן לֹא לְהַרְחִיק אֶת רַגְלֶיהָ יוֹתֵר מִדַּי, כְּדֵי שֶׁלֹּא יִוָּצְרוּ קְפָלִים מֻסְתָּרִים בִּמְקוֹמוֹת אֲחֵרִים, אֶלָּא תַּרְחִיקֵן כְּדֶרֶךְ שֶׁהִיא מַרְחִיקָתָן בִּשְׁעַת הֲלִיכָתָהּ<div id="q970" style="margin: 0;display: inline;border-bottom: 2px dashed #0000FF;">[970]</div><div id="a970" style="padding:3px;background-color:#CCCCCC;display:none;">שו"ע סי' קצ"ח סעי' ל"ה, בא"ח ש"ש שמיני ט"ו.</div>.
ט. אֵין הָאִשָּׁה צְרִיכָה לִפְתֹּחַ אֶת פִּיהָ כְּדֵי שֶׁיִּכָּנְסוּ בְּתוֹכוֹ הַמַּיִם, כֵּיוָן שֶׁהוּא נִקְרָא "בֵּית-הַסְּתָרִים", וּבֵית-הַסְּתָרִים אֵינוֹ צָרִיךְ שֶׁיָּבוֹאוּ לְתוֹכוֹ הַמַּיִם, אֶלָּא מַסְפִּיק שֶׁיִּהְיֶה רָאוּי לְבִיאַת מַיִם. וְהוּא-הַדִּין בְּבֵית-הַשֶּׁחִי אוֹ בְּקִפְלֵי-בָשָׂר טִבְעִיִּים שֶׁבָּהּ אוֹ בְּבֵית-הָעֶרְוָה אוֹ בְּתוֹךְ הָעֵינַיִם וְכַדּוֹמֶה. לָכֵן גַּם אֵינָהּ צְרִיכָה לִפְתֹּחַ אֶת עֵינֶיהָ בִּשְׁעַת הַטְּבִילָה.
י. כְּשֶׁסּוֹגֶרֶת אוֹ פּוֹתַחַת אֶת פִּיהָ וְאֶת עֵינֶיהָ, לֹא תִּסְגְּרֵם וְלֹא תִּפְתְּחֵם יוֹתֵר מִדַּי, כְּדֵי שֶׁלֹּא יִוָּצְרוּ קְמָטִים בִּלְתִּי טִבְעִיִּים אוֹ מְקוֹמוֹת שֶׁלֹּא יָבוֹאוּ בָּהֶם הַמַּיִם<div id="q971" style="margin: 0;display: inline;border-bottom: 2px dashed #0000FF;">[971]</div><div id="a971" style="padding:3px;background-color:#CCCCCC;display:none;">שו"ע סעי' ל"ח-ל"ט.</div>. וְאִם סָגְרָה עֵינֶיהָ בְּיוֹתֵר אוֹ פָּתְחָה עֵינֶיהָ בְּיוֹתֵר, וְכֵן אִם סָגְרָה פִּיהָ בְּחָזְקָה, יֵשׁ אוֹמְרִים שֶׁלֹּא עָלְתָה לָהּ טְבִילָה. וְכֵן אִם לֹא טָבְלָה בִּכְפִיפָה כְּדִלְעֵיל, יֵשׁ אוֹמְרִים שֶׁלֹּא עָלְתָה לָהּ טְבִילָה<div id="q972" style="margin: 0;display: inline;border-bottom: 2px dashed #0000FF;">[972]</div><div id="a972" style="padding:3px;background-color:#CCCCCC;display:none;">עי' שו"ע סעי' ל"ה, ל"ח, ל"ט וביאור הגר"א ס"ק מ"ד, ועי' ב"י שם.</div>. לָכֵן בְּמִקְרִים אֵלּוּ - אִם הִיא נִמְצֵאת עֲדַיִן בַּמִּקְוֶה, תַּחֲזֹר וְתִטְבֹּל. וְאִם כְּבָר הָלְכָה לְבֵיתָהּ - אִם טָבְלָה פַּעֲמַיִם כְּפִי שֶׁכָּתַבְנוּ לְעֵיל, אֵינָהּ צְרִיכָה לַחֲזֹר וְלִטְבֹּל<div id="q973" style="margin: 0;display: inline;border-bottom: 2px dashed #0000FF;">[973]</div><div id="a973" style="padding:3px;background-color:#CCCCCC;display:none;">עי' ט"ז ס"ק ל"ח.</div>; וְאִם טָבְלָה פַּעַם אַחַת בִּלְבַד, תַּחֲזֹר וְתִטְבֹּל. וְאִם שִׁמְּשָׁה כְּבָר עִם בַּעֲלָהּ, תִּשְׁאַל שְׁאֵלַת חָכָם.
יא. אֵין הָאִשָּׁה צְרִיכָה לְהַגְבִּיהַּ רַגְלֶיהָ מֵהַקַּרְקַע בְּעֵת הַטְּבִילָה, וְאַף אֵין רָאוּי לַעֲשׂוֹת כֵּן שֶׁלֹּא לְצֹרֶךְ, כְּדֵי שֶׁלֹּא יִוָּצְרוּ קְמָטִים בְּבִרְכֶּיהָ. אֲבָל אִם קַרְקַע הַמִּקְוֶה מְלֵאָה בֹּץ אוֹ קֵיסָמִים וְכַדּוֹמֶה - תַּגְבִּיהַּ מְעַט אֶת רַגְלֶיהָ מֵהַקַּרְקַע, כְּדֵי שֶׁלֹּא יִכָּנְסוּ וְיִדָּבְקוּ לִכְלוּכִים בֵּין אֶצְבְּעוֹתֶיהָ וְיַחְצְצוּ<div id="q974" style="margin: 0;display: inline;border-bottom: 2px dashed #0000FF;">[974]</div><div id="a974" style="padding:3px;background-color:#CCCCCC;display:none;">שו"ע סעי' ל', טהרת ישראל שם ס"ק ק"ב.</div>, אַךְ תִּזָּהֵר שֶׁלֹּא תַּגְבִּיהֵן יוֹתֵר מִדַּי, כְּדֵי שֶׁלֹּא יִוָּצְרוּ קְמָטִים בְּבִרְכֶּיהָ וְכַדּוֹמֶה.
יב. מִקְוֶה שֶׁיֵּשׁ בְּקַרְקָעִיתוֹ בֹּץ דָּבִיק אוֹ זֶפֶת וְטִיט הַנִּדְבָּקִים לְרַגְלֶיהָ, לֹא תִּטְבֹּל בּוֹ<div id="q975" style="margin: 0;display: inline;border-bottom: 2px dashed #0000FF;">[975]</div><div id="a975" style="padding:3px;background-color:#CCCCCC;display:none;">שו"ע סעי' ל', ל"ג.</div>.
יג. צְרִיכָה הָאִשָּׁה לְהַקְפִּיד שֶׁלֹּא תִּשָּׁאֵר שַׂעֲרָה אַחַת מִחוּץ לַמַּיִם בְּעֵת הַטְּבִילָה. וְכֵיוָן שֶׁקָּשֶׁה לָהּ לְהַקְפִּיד עַל כָּךְ בְּעֵת הַטְּבִילָה - צָרִיךְ שֶׁאִשָּׁה אַחֶרֶת תַּעֲמֹד מֵעַל הַמִּקְוֶה וְתַקְפִּיד שֶׁכָּל שַׂעֲרוֹתֶיהָ תִכָּנַסְנָה לְתוֹךְ הַמַּיִם. וּצְרִיכָה אִשָּׁה זוֹ לִהְיוֹת יְהוּדִיָּה וּגְדוֹלָה מִבַּת שְׁתֵּים-עֶשְׂרֵה שָׁנִים וְיוֹם אֶחָד. וְאִם אֵין אִשָּׁה שֶׁתַּעֲמֹד עַל גַּבָּהּ וְתַשְׁגִּיחַ עָלֶיהָ – תִּקְשֹׁר עַל רֹאשָׁהּ בֶּגֶד אוֹ חוּטִים בְּרִפְיוֹן, שֶׁלֹּא יִמְנְעוּ מֵהַמַּיִם לְהַגִּיעַ לַשֵּׂעָר, וְתִטְבֹּל<div id="q976" style="margin: 0;display: inline;border-bottom: 2px dashed #0000FF;">[976]</div><div id="a976" style="padding:3px;background-color:#CCCCCC;display:none;">שו"ע סעי' מ'.</div>.
יד. אַחַר הַטְּבִילָה יֵשׁ אוֹסְרִים לָאִשָּׁה לִשְׁטֹף עַצְמָהּ בְּמִקְלַחַת כָּל עוֹד הִיא נִמְצֵאת בַּמִּקְוֶה. אֲבָל בְּבֵיתָהּ מֻתָּר<div id="q977" style="margin: 0;display: inline;border-bottom: 2px dashed #0000FF;">[977]</div><div id="a977" style="padding:3px;background-color:#CCCCCC;display:none;">עי' שבת י"ד ע"א, גיטין ט"ז ע"א, ורש"י שם, רמ"א סי' ר"א סעי' ע"ה. ועי' בהגר"א שם ס"ק קכ"ז. בא"ח ש"ש שמיני י"ח ותצוה י'.</div>.
<h3>דְּבָרִים הַמְעַכְּבִים בַּטְּבִילָה</h3>
טו. נָתְנָה שְׂעָרָהּ בְּפִיהָ, אוֹ סָגְרָה אֶת יָדָהּ בְּחָזְקָה, בְּאֹפֶן שֶׁלֹּא נִכְנְסוּ בְּתוֹכָהּ מַיִם - לֹא עָלְתָה לָהּ טְבִילָה<div id="q978" style="margin: 0;display: inline;border-bottom: 2px dashed #0000FF;">[978]</div><div id="a978" style="padding:3px;background-color:#CCCCCC;display:none;">שו"ע סעי' כ"ז.</div>.
טז. לֹא תֹאחַז חֲבֶרְתָּהּ בְּיָדָהּ בִּשְׁעַת טְבִילָה. וְאִם יֵשׁ צֹרֶךְ בְּכָךְ, בִּגְלַל שֶׁהִיא חֲלָשָׁה אוֹ שֶׁהִיא פּוֹחֶדֶת לִטְבֹּל - תֹאחַז בָּהּ חֲבֶרְתָּהּ בְּרִפְיוֹן, כְּדֵי שֶׁיָּבֹאוּ הַמַּיִם בִּמְקוֹם אֲחִיזַת יָדֶיהָ, לְאַחַר שֶׁתַּדִּיחַ אֶת יָדֶיהָ תְּחִלָּה בְּמֵי הַמִּקְוֶה<div id="q979" style="margin: 0;display: inline;border-bottom: 2px dashed #0000FF;">[979]</div><div id="a979" style="padding:3px;background-color:#CCCCCC;display:none;">שו"ע סעי' כ"ח.</div>.
יז. בְּמִקְוֶה הַגָּבוֹהַּ מִקּוֹמָתָהּ שֶׁל הָאִשָּׁה אֵין לָהּ לַעֲמֹד עַל כִּסֵּא וְכַדּוֹמֶה, וְאַף בְּדִיעֲבַד, אִם טָבְלָה, צְרִיכָה לַחֲזֹר וְלִטְבֹּל. לָכֵן תַּעֲמֹד עַל הַמַּדְרֵגָה הָרְחָבָה הַבְּנוּיָה לִפְנֵי קַרְקָעִית הַמִּקְוֶה, וְשָׁם תִּטְבֹּל. וְאִם מַדְרֵגָה זוֹ נְמוּכָה מִדַּי בִּשְׁבִילָהּ - תַּעֲמֹד עַל הַמַּדְרֵגוֹת הַגְּבוֹהוֹת מִמֶּנָּה, וּבִלְבַד שֶׁרָחְבָּן 32 ס"מ אוֹ יוֹתֵר, כְּדֵי שֶׁלֹּא תְּפַחֵד שֶׁתִּפֹּל בִּשְׁעַת הַטְּבִילָה וְתִטְבֹּל שֶׁלֹּא כָּרָאוּי<div id="q980" style="margin: 0;display: inline;border-bottom: 2px dashed #0000FF;">[980]</div><div id="a980" style="padding:3px;background-color:#CCCCCC;display:none;">שו"ע סעי' ל"א, טהרת ישראל ס"ק קי"ב.</div>. וּבְדִיעֲבַד, אִם טָבְלָה עַל מַדְרֵגָה שֶׁרָחְבָּהּ פָּחוֹת מִ-32 ס"מ, וּבָרוּר לָהּ שֶׁטָּבְלָה כַּדִּין - עָלְתָה לָהּ הַטְּבִילָה<div id="q981" style="margin: 0;display: inline;border-bottom: 2px dashed #0000FF;">[981]</div><div id="a981" style="padding:3px;background-color:#CCCCCC;display:none;">שו"ע סעי' ל"ד.</div>.
<h3>צְנִיעוּת בַּטְּבִילָה</h3>
יח. צְרִיכָה אִשָּׁה לִהְיוֹת צְנוּעָה בְּלֵיל-טְבִילָתָהּ, וְלֹא לְפַרְסֵם אֶת דְּבַר טְבִילָתָהּ אִם לֹא לְצֹרֶךְ גָּדוֹל. לָכֵן נָהֲגוּ הַנָּשִׁים לָלֶכֶת בְּהֶצְנֵעַ, כְּדֵי שֶׁלֹּא יַרְגִּישׁוּ בָּהֶן הַבְּרִיּוֹת. וְאִשָּׁה שֶׁאֵינָהּ נוֹהֶגֶת כֵּן, עָלֶיהָ נֶאֱמַר: "אָרוּר שׁוֹכֵב עִם בְּהֵמָה"<div id="q982" style="margin: 0;display: inline;border-bottom: 2px dashed #0000FF;">[982]</div><div id="a982" style="padding:3px;background-color:#CCCCCC;display:none;">רמ"א סעי' מ"ח.</div>.
יט. אִשָּׁה שֶׁמִּתְאָרַחַת אֵצֶל אֲחֵרִים וְחוֹשֶׁשֶׁת שֶׁיַּרְגִּישׁוּ בִּטְבִילָתָהּ – לֹא תִּטְבֹּל בְּאוֹתוֹ עֶרֶב, אֶלָּא תַּמְתִּין לְיוֹם אַחֵר.
כ. אִשָּׁה שֶׁיּוֹדַעַת בַּחֲבֶרְתָּהּ שֶׁטָבְלָה, שֶׁפְּגָשַׁתָּה בַּמִּקְוֶה וְכַדּוֹמֶה – לֹא תְּפַרְסֵם דָּבָר זֶה, אַף לֹא לְבַעֲלָהּ. וְהוּא הַדִּין בְּאִישׁ הַיּוֹדֵעַ בִּטְבִילַת אִשְׁתּוֹ אוֹ אִשָּׁה אַחֶרֶת, לֹא יְפַרְסֵם דָּבָר זֶה, אַף לֹא לְאִשְׁתּוֹ.
כא. אַף-עַל-פִּי שֶׁאָסוּר לְפַרְסֵם אֶת דְּבַר הַטְּבִילָה - בְּמָקוֹם שֶׁאֵין אִשָּׁה בַּמִּקְוֶה, יֵשׁ לָאִשָּׁה הַטּוֹבֶלֶת לָקַחַת עִמָּהּ אִשָּׁה אַחֶרֶת שֶׁתִּבְדֹּק שֶׁלֹּא יֵצְאוּ שַׂעֲרוֹתֶיהָ לַחוּץ, וְאֵין בְּכָךְ חֹסֶר צְנִיעוּת<div id="q983" style="margin: 0;display: inline;border-bottom: 2px dashed #0000FF;">[983]</div><div id="a983" style="padding:3px;background-color:#CCCCCC;display:none;">עי' רש"י עירובין נ"ה ע"ב.</div>.
כב. יֵשׁ לָאִשָּׁה הַיּוֹצֵאת מֵהַטְּבִילָה לְהִזָּהֵר וְלִפְגֹּשׁ תְּחִלָּה בַּחֲבֶרְתָּהּ אוֹ בְבַעֲלָהּ, וְלֹא בְּגוֹי אוֹ בְּדָבָר טָמֵא21.
כג. תְּיַחֵד הָאִשָּׁה אֶת מַחְשְׁבוֹתֶיהָ בִּזְמַן הַטְּבִילָה לְהִטָּהֵר וּלְהִזְדַּכֵּךְ גַּם בְּגוּפָהּ וְגַם בְּנַפְשָׁהּ, כְּדֵי שֶׁתִּהְיֶה טְהוֹרָה לְבַעֲלָהּ, וּכְדֵי שֶׁיָּקִימוּ דּוֹר יְשָׁרִים מְבֹרָךְ. וְתִתְקַשֵּׁט וְתִתְיַפֶּה לְבַעֲלָהּ, כְּדֵי שֶׁיִּרְבּוּ בֵּינֵיהֶם הָאַהֲבָה וְהָאַחֲוָה, הַשָּׁלוֹם וְהָרֵעוּת<div id="q984" style="margin: 0;display: inline;border-bottom: 2px dashed #0000FF;">[984]</div><div id="a984" style="padding:3px;background-color:#CCCCCC;display:none;">כאשתו של אבא חלקיה, תענית כ"ג ע"ב.</div>. וְתִזָּהֵר שֶׁלֹּא לָבוֹא בְּלַיְלָה זֶה לִידֵי כַעַס אוֹ רֹגֶז, אֶלָּא תַּעֲבִיר עַל מִדּוֹתֶיהָ.
כד. רָאוּי לִלְמֹד בְּיַחַד בְּיוֹם טְבִילָתָהּ אִגֶּרֶת-הַקֹּדֶשׁ לָרַמְבַּ"ן, אוֹ שַׁעַר-הַקְּדֻשָּׁה לָרַאֲבַ"ד, אוֹ שְׁאָר דְּבָרִים הַמַּרְבִּים קְדֻשָּׁה. וּמִתּוֹךְ קְדֻשָּׁה וְטָהֳרָה וְאַהֲבָה שֶׁתִּהְיֶינָה בֵּינֵיהֶם, תִּשְׁרֶה גַּם הַשְּׁכִינָה בֵּינֵיהֶם, וּכְמוֹ שֶׁאָמְרוּ חֲזַ"ל<div id="q985" style="margin: 0;display: inline;border-bottom: 2px dashed #0000FF;">[985]</div><div id="a985" style="padding:3px;background-color:#CCCCCC;display:none;">סוטה י"ז ע"א.</div>: "אִישׁ וְאִשָּׁה זָכוּ - שְׁכִינָה בֵּינֵיהֶן, לֹא זָכוּ - אֵשׁ אוֹכַלְתָּן". וְלֵאָה, שֶׁרִצְּתָה אֶת יַעֲקֹב אָבִינוּ - זָכְתָה לְהַשְׁלִים אֶת שְׁנֵים-עָשָׂר הַשְּׁבָטִים שֶׁמֵּהֶם הוּקַם עַם יִשְׂרָאֵל, וְזָכְתָה לְהָקִים בָּנִים שֶׁאֲפִלּוּ בְּדוֹרוֹ שֶׁל מֹשֶׁה לֹא הָיוּ כְּמוֹתָם<div id="q986" style="margin: 0;display: inline;border-bottom: 2px dashed #0000FF;">[986]</div><div id="a986" style="padding:3px;background-color:#CCCCCC;display:none;">עירובין ק' ע"ב.</div>.
<h3>דִּינֵי הַמִּקְוֶה</h3>
כה. אֵין הָאִשָּׁה עוֹלָה מִטֻּמְאָתָהּ בִּרְחִיצָה בְּמֶרְחָץ אוֹ בִּבְרֵכָה אוֹ בְּאַמְבַּטְיָה, וַאֲפִלּוּ עָלוּ עָלֶיהָ כָּל מֵימוֹת שֶׁבָּעוֹלָם עֲדַיִן הִיא טְמֵאָה וְהַבָּא עָלֶיהָ חַיָּב כָּרֵת, עַד שֶׁתִּטְבֹּל כָּל גּוּפָהּ בְּמֵי מִקְוֶה אוֹ בְּמַעְיַן מַיִם חַיִּים שֶׁיֵּשׁ בָּהֶם אַרְבָּעִים סְאָה<div id="q987" style="margin: 0;display: inline;border-bottom: 2px dashed #0000FF;">[987]</div><div id="a987" style="padding:3px;background-color:#CCCCCC;display:none;">רמב"ם הל' איסורי ביאה פי"א ה' ט"ז, שו"ע ס' ר"א סע' א'.</div>.
כו. מֵי הַמִּקְוֶה צְרִיכִים לִהְיוֹת מַיִם עוֹמְדִים. וְאִם יֵשׁ בַּמִּקְוֶה סֶדֶק וְכַדּוֹמֶה, שֶׁדַּרְכּוֹ מְחַלְחֲלִים הַמַּיִם הַחוּצָה - הַמִּקְוֶה פָּסוּל. לָכֵן אִשָּׁה שֶׁטּוֹבֶלֶת בַּמִּקְוֶה וְחוֹשֶׁשֶׁת שֶׁהַמַּיִם נוֹזְלִים וּמְחַלְחֲלִים - צְרִיכָה לְהָעִיר לְכָךְ אֶת תְּשׂוּמֶת-לִבָּם שֶׁל הַבַּלָּנִית אוֹ שֶׁל רַב הַמָּקוֹם<div id="q988" style="margin: 0;display: inline;border-bottom: 2px dashed #0000FF;">[988]</div><div id="a988" style="padding:3px;background-color:#CCCCCC;display:none;">שו"ע סי' ר"א סע' ב'.</div>.
כז. מִקְוֶה שֶׁקַּרְקָעִיתוֹ בּוֹצִית - יֵשׁ בּוֹ חֲשַׁשׁ חֲצִיצָה. לָכֵן עָדִיף לִטְבֹּל בְּמִקְוֶה מְרֻצָּף<div id="q989" style="margin: 0;display: inline;border-bottom: 2px dashed #0000FF;">[989]</div><div id="a989" style="padding:3px;background-color:#CCCCCC;display:none;">שו"ע סי' קצ"ח סעי' ל"ג.</div>.
כח. מֵי הַמִּקְוֶה צְרִיכִים לְהַגִּיעַ לְפָחוֹת עַד כִּ-30 ס"מ מֵעַל טַבּוּרָהּ שֶׁל הָאִשָּׁה, כְּדֵי שֶׁלֹּא תִּצְטָרֵךְ לְהִתְכּוֹפֵף יָתֵר עַל הַמִּדָּה בְּעֵת טְבִילָתָהּ. וּבְדִיעֲבַד, אֵין זֶה מְעַכֵּב<div id="q990" style="margin: 0;display: inline;border-bottom: 2px dashed #0000FF;">[990]</div><div id="a990" style="padding:3px;background-color:#CCCCCC;display:none;">שו"ע סי' קצ"ח סעי' ל"ו-ל"ז.</div>.
כט. אֶפְשָׁר לִטְבֹּל בְּמַעְיָן אוֹ בַּיָּם בִּשְׁעַת הַצֹּרֶךְ, אַךְ רָאוּי שֶׁתִּתְיָעֵץ קֹדֶם לָכֵן עִם רַב.
ל. כְּשֶׁטּוֹבֶלֶת בְּמַעְיָן אוֹ בַּיָּם, צְרִיכָה לְהַקְפִּיד עַל הַדְּבָרִים הַבָּאִים:
(א) שֶׁלֹּא יִדְבַּק בֹּץ בְּרַגְלֶיהָ בִּשְׁעַת טְבִילָה<div id="q991" style="margin: 0;display: inline;border-bottom: 2px dashed #0000FF;">[991]</div><div id="a991" style="padding:3px;background-color:#CCCCCC;display:none;">שו"ע סי' קצ"ח סעי' ל"ג.</div>.
(ב) שֶׁלֹּא יִהְיֶה עָלֶיהָ בֶּגֶד-יָם, שֶׁבְּדֶרֶךְ-כְּלָל הוּא מְהֻדָּק וְחוֹצֵץ, אֶלָּא בֶּגֶד רָחָב בִּלְבַד<div id="q992" style="margin: 0;display: inline;border-bottom: 2px dashed #0000FF;">[992]</div><div id="a992" style="padding:3px;background-color:#CCCCCC;display:none;">שו"ע סי' קצ"ח סעי' מ"ו וש"ך שם.</div>.
(ג) שֶׁלֹּא יִהְיוּ בַּסְּבִיבָה אֲנָשִׁים, שֶׁתְּפַחֵד שֶׁיִּרְאוּהָ וְתִטְבֹּל שֶׁלֹּא כָּרָאוּי<div id="q993" style="margin: 0;display: inline;border-bottom: 2px dashed #0000FF;">[993]</div><div id="a993" style="padding:3px;background-color:#CCCCCC;display:none;">שו"ע סי' קצ"ח סעי' ל"ד.</div>.
(ד) שֶׁתַּעֲמֹד מֵעָלֶיהָ אִשָּׁה שֶׁתִּרְאֶה שֶׁכָּל שַׂעֲרוֹתֶיהָ נִכְנְסוּ לְתוֹךְ הַמַּיִם<div id="q994" style="margin: 0;display: inline;border-bottom: 2px dashed #0000FF;">[994]</div><div id="a994" style="padding:3px;background-color:#CCCCCC;display:none;">שו"ע סי' קצ"ח סעי' מ'.</div>.
(ה) שֶׁגֹּבַהּ הַמַּיִם יִהְיֶה כִּ-30 ס"מ מֵעַל טַבּוּרָהּ, אוֹ שֶׁתִּטְבֹּל בִּשְׁכִיבָה, וְלֹא בִּכְפִיפָה מְרֻבָּה<div id="q995" style="margin: 0;display: inline;border-bottom: 2px dashed #0000FF;">[995]</div><div id="a995" style="padding:3px;background-color:#CCCCCC;display:none;">שו"ע סי' קצ"ח סעי' ל"ו-ל"ז.</div>.